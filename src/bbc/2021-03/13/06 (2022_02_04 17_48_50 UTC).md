---
title:  Marlas ni Roha ma Hamu Tongtong Dibagasan Tuhan i
date:  23/09/2021
---

Aplikasi na paling sering di pakke di ponsel cerdas ta ima Google Maps. Godang do sian hita ndang marningot aha do naung ta ulahon andorang so adong dope peta na berbasis GPS na adong di ponsel. Hita mungkin bingung na laho tu inganan na laho si kunjunganta ala so hea hita tusi, alai ndung adong Google Maps on di ponsel ta be, hita nungga barani be haruar jala boi dapot ta dalan di huta na asing pe. Mungkin do kepercayaan diri on na gabe songon sada ilustrasi sian jenis paradianan na dihalomohon Debata tu hita dohot jadwal ni Nubuatan-Na?

Alai, kadang-kadang hita boi do pamasukkon alamat na salah tu bagasan aplikasi on, manang na hita mungkin holan mamutushon ndang mangihuthon angka petunjuk alana hita marpikkir ta boto do dalan pamotonagan na. Dibagasan dua kasus on, hita mungkin mai marujung di inganan naso taharaphon- jala na jelas ndang dibagasan bingkai pikiran na tenang.

`Jahama Flp 4:4-6. Aha do na didok si Paulus disi tu hita taringot tu na mandapot paradian na sejati, hadameon na sejati, tarlumobi di tonga-tonga ni portibi na kacau jala na gok sahit on?`

Dibagasan angka ayat-ayat on si Paulus ndang mandok hita asa marlas ni roha, tongtong, dibagasan saluhut angka ragam ni hasusaan na ta adopi. Balikna ibana mandok, “marlas ni roha ma hamu tongtong dibagasan Tuhani”. Ndang masalah disituasin ta saonari on, ndang parduli dohot angka pangunjunan na ta adopi tikki on, molo hita tinggal di Debata, tu hadengganon-Na, holong-Na, dohot nang pengorbanon-Na di hau pinorsilang tu hita, hita boi marlas ni roha dibagasan Ibana na ampuna hadameon tu dirin ta naung maheu on.

Persis nada sian ayat on mandokhon paradianan, hadameon, dohot nang pangaropan na malampaui na adong di ruar ni portibi on.

Bayangkon ma jenis ni paradianan tu dirinta sandiri na ta ampuna, sasintong na, hita ndang mamorluhon agia aha, alai ndang realistis tu manang ise na adong di portibi on (alana si Paulus pe godang do ganggu ni rohana tong), alai sahali nai Debata do na mangamudihon, jala na laho paluahon hita tu harajaonna, tontu sajo, na boi manolong hita na laho mameakkon saluhutna na mambahen hita gale dibagasan angka perspektif na sintong.

“Nungga jonok Tuhan I”?, tung massai jonok do Ibana tu hita, jala molo tung pe hita ikkon manutup mata jala maradian dibagasan na modom alani hamateani, hal na mangihut musena na toboto ima harorona muse padua halihon.

Ndang pola ganggu roha, ngolu on gok dohot angka ketengangan, angka cobaan, dohot nang parjuangan. Ndang adong nanggo sada pe hita on na lolos disi, si Paulus pe ndang, (idama 2 Kor 11). Alai nang pe songoni, maksudna na laho pabotohon tu hita bahwa dohot saluhutna naung tatanggung saonari on, hita boi marlasi niroha tu angka naung dilehon tu hita marhite Yesus, jala hita boi mandapot kelegaan tu dirinta apalagi saonari on.

`Jahama Flp 4:4-6 musena, dohot cara na songon dia do ho na boi maneraphon angka hata-hata na bagak on tu pangalamanmu saonari on dibagasan angka cobaan-cobaan dohot angka hasusaan aha pe tahe na di adopi ho?`