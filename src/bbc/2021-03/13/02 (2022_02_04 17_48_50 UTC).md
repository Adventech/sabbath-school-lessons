---
title:  Sada Parnidaan Ajal ni Hasiangan on
date:  19/09/2021
---

Sisean na untua na mangolu dope sasintong na nungga raphon dohot Yesus hundul disada pulo na marbatubatu songon gabe penjara na tung massai dao situtu jala pinjil, jala ndang adong na boi mamereng ibana. Na pasti adong na masa dibagasan pikkiran ni si Johannes, diboto ibana ma nga tarpunjung ibana di pulo na menek on? Songon dia ma ujung na annon dison? Musena dibereng ibana do Yesus borhat, jala diida ibana do dua suru-suruan jongjong disan: Angka na mandok: O hamu halak Galilea, aha ma sai jongjong hamu mamerengi dompak ginjang? Anggo Jesus i, na tarhinsat sian lambung muna tu banua ginjang i, na ro do Ibana sogot, songon na niidamuna Ibana laho dompak banua ginjang I (Ul 1:11).

Alai, i nungga marataon-taon naung salpu, jala Yesus ndang ro dope  muse na. Jala angka sisean na adong jala marnida tikki i nunga angka monding be, jala mate pe nasida dibagasan mate syahid alani na manyaksihon taringot tu Yesus. Ia gereja na parjolo di bukka nungga mangalami angka perubahan-perubahan tu generasi saonari on jala saonari muse mangadopi angka hasusaan na ngeri sian ruar dohot gerakan-gerekan na sesat sian bagas. Yohannes merasahon sahalak na nama, loja, balisaon. Alai tompu dilehon tu ibana sada parnidaan.

`Songon dia do penghiburan na boi dibayangkon ho na boi didapot ni si Yohannes sian parnidaan i?  jahama di Pangungkapon 1:9-19.`

Nungga di pabotohon Yesus tu angka na mangihuthon Ibana, “Ai idama, sai na dongananku do hamu ganup ari, rasirasa ro ajal ni hasiangan on” (Mat 28:20), hata na pasti, tontu naung mangalehon gogo tu si Yohannes ditikki ibana dipengasingan di inganan na punjungi. Tontu parnidaan on, pangungkapon na sian Debata, pastina on songon sada pangapulion na balga situtu tu ibana, mamboto Yesus do, Naparjolo jala Parpudi, Alfa dan Omega, saonari dipatuduma dirina dohot cara na khusus tu panurirang-Na na tarpunjung on.

Aha naung tarida sian angka ayat-ayat on jala songon dia ibana na laho mamereng angka alatan-alatan taringot tu masa depan ni portibion. Pemandangan sejarah na menakjubkan dipataridahon tu ibana, tu hita songon sejarah gereja mai alai molo tu si Johannes masa depan ni portibion mai. Alai, ditonga-tonga ni angka hasusaan na ro, tu si Yohannes di patuduhon songon dia ma annon masa i jala marhaujungan: “Dung i huida ma banua ginjang na imbaru dohot tano na imbaru, ai nunga salpu banua ginjang na parjolo dohot tano na parjolo i; laut i pe ndang adong be. Jala huida ma huta na badia i tuat sian banua ginjang sian Debata, i ma Jerusalem na imbaru, na pinature songon oroan na sinanggulan mandapothon harajaanna”. (Pgk 21:1, 2)

Parnidaan apokaliptik na agung na dibereng ni si Yohannes na disurat ibana di buku Pangungkapon na manolong ibana dohot percaya diri na laho maradian dibagasan angka ketetapan dohot angka janji-janji ni Debata

`Dingolu saonari on boi hita susah, kadang tung massai biar situtu roha, alai manang na songon dia pei hita ikkon mamboto bahwa holan Debata do na mamboto masa depan jala masa depan, jangka panjang, denggan doi na laho mangalehon hadameon tu hita saonari on?`