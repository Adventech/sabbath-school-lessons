---
title:  Hitung Mundur
date:  20/09/2021
---

Di Dolok Zaitun, Yesus nungga mangalukis sejarah dibagasan garis na balga ditikki Ibana mananggapi angka sungkun-sungkun ni angka sisean na: “Paboa ma tu hami: Andigan masa i, jala dia ma tanda ni haroromi dohot ajal ni hasiangan on? (Mat 24:3)

Jamita ni Yesus na terkenal, na disurat di Mat 24, mancakup garis waktu sejarah naso boi putus sian Jaman-Na sahat tu harorona na padua halihon dohot tu na mangihut.

Yesus naeng mangalehon tu angka naposo-Na sepanjang zaman sketsa garis besar ni jadwal ilahi dohot nubuatan ni ajal ni hasiangan on. Ibana ingin hita naeng maradian dohot percaya diri di bagasan holong-Na, bahkan sude na adong di na humaliang ta on sego.

Halak Advent mamboto songon dia do urain ni si Daniel taringot tu:  Jadi masa ma tingki hagogotan na so hea diida mata, olat ni dung adong bangso sahat ro di tingki panimpuli (Dan 12:1). Yesus pasingothon hita na laho mangarade tu peristiwa on, na manjoloi harorona na padua halihon.

`Songon dia do haroro-Na? Songon dia ma hita asa boi tarhindar sian angka tipu daya? Jahama  Mat 24:4-8, 23-31.`

Haroro ni Yesus na gabe peristiwa harafiah di ari parpudi. Marningot jangka waktu na dilehon sian nubuatan haroro na i, bahkan tahe di jamita ni Yesus pe on nungga di paboa.

Jala na parpudi sahali di klimaks ni portibion da holan ualu halak na malua jala na mangarade tusi. Jala Yesus mambahen parbandingan naso didunga tu harorona na padua halihon dohot peristiwai – aek na sumar (Mat 24:37-39). Alai nang pe songoni ndang adong na mamboto tikki na, ari na, jom, ari haroronai (Mat 24:36) Debata nungga mangalehon tu hita hitungan ni nubuatan i jala na boi tasaksihon sian naung masa di nahumaliang ta be.

`Hita nungga di lehon peran na laho mangisi drama taringot tu nubuatan i. aha do peran ta? Fokushon ma Mat 24:9-14.`

Dibagasan konflik kosmis on, hita ndang holan sekedar pengamat. Hita ikkon na gabe peserta na aktif na laho mamaritahon barita nauli i tu liat portibion, na marlapatan mai hita pe ikkon mangadopi penganiayaan.

`Aha do lapatanna “martahan ro di ujung”? songon dia do hita na laho mangulahon i? jala aha do angka pilihan-pilihan na tabahen siganup ari asa unang madabu hita, songon naung godang diulahon halak na asing, jala godang nai na ikkon ulahononta?`