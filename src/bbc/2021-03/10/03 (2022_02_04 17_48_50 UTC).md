---
title:  Mangarayahon Haluaon
date:  30/08/2021
---

Songon naung tabereng, bahwa Ari Sabat i, patuduhon tu hita ndang holan sekedar ari-ari panompaon sajo. Na paduahonon hita nungga mambege sampulu patik i, si Musa nungga mamereng muse tu pudi an opatpulu taon bangso i di halongonan i. Saonari, kalimat na patandahon alasan na laho manjaga habadiaon ni Ari Sabat i ndang na holan panompaon alai tong songon dia haluaon nasida sian parhatobanon dohot parhatobonon di tikki di Misir.

Alai nang pe songoni, hita saonari on ndang na gabe hatoban di Misir be, hita boi mangadopi angka parhatobanon na asing, na adong jala na boi manindas hita.

`Aha do bentuk ni parhatobanon na asing na boi dia dopi ho saonari on? Jahama 1 Musa 4:7; Heb 12:1; 2 Pet 2:19.`

Sabat ima songon perayaan haluaon sian sude na na mambahen hita tetap dibagasan parhatobanon. Di Ari Sabat, hita di paingot bahwa adong haluaon sian parhatobanon sian dosa, ndang alani gogon ta sandiri i alai tung holan alani gogo na sian Debata do i, naung ditawarhon tu hita marhite haporseaon ganup.  Hita pe tong do dipaingot alana on ma haluaon na so ta dapot. Ia anak buha baju ni Israel dipalua marhite mudar ni anak ni biru-biru i, jala saonari hita mardalan dibagasan haluaon na ta ampuna dibagasan Kristus Yesus i.

`Jahama Rom 6:1-7. Aha do na didok si Palus disi na boi dikaithon dohot naung dilehon na tu hita di ari Sabat i?`

Pas songon na di 5 Musa 5:15 – “Ai tama ingkon ingoton mu naposo do ho na jolo di tano Misir, gabe ditogihon Jahowa, Debatam ho ruar sian i marhite sian tangan na gogo dohot botohon na toltol; ala ni do umbahen didokkon Jahowa Debatam ho pabadiahon Ari Sabbat i”-  hita dipaingot tu parkarejoan ni huaso ni Debata naung paluahon nasida. Jala lobi sian i ma saharus na hita, songon sahalak Kristen, na sadar bahwa holan alani parkarejoan ni Debata do dohot huaso na sian Kristus naung paluahon hita sian dosa i.

Ia parenta on pabotohon tu hita na laho maradian dibagasan haluaon naung dilehon Debata tu hita marhite tangan na na gok huaso, hita dipalua sian nasa pangantusion ta dohot hasintongan na adong dihita bahwa Debata do sipanompa jala ia hita boi porsea tu ibana na laho manompa hita muse na gabe imbaru, paluahon hita, apalagi saonari on sian rante ni dosa molo hita olo mangaloas Ibana markarejo dibagasan hita.

`Aha do pengalaman mu sandiri dohot parhatobanon ni dosa? Jala songon dia ma hita na laho marsiajar na laho manyesuaihon dirin ta tu angka janji-janji na naung dilehon dibagasan goar ni Yesus i na laho paluahon hita ganup sian angka parhatobonon ni dosa i?`