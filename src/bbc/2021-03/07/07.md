---
title:  Pabagashon
date:  13/08/2021
---

“Songon naung di gadis ni angka hahana si Josep i tu halak sipelebegu, songon ima nang Kristus naung di jual tu angka musu-musu-Na na paling umbalga sian sahalak sisean-Na. si Josep dituduh dohot tuduhan palsu jala dipamasuk tubagas hurungan alani pambahenan na na denggan; suang songoni do nang Kristus dileai jala di tolak alani parngoluonna na sintong dohot gok nang penyangkalan diri songon sada pastap-pastap tu angka dosa i, nata pe Ibana ndang hea mardosa alai di uhumi do dohot angka sitindangi na palsu tahe. Lambok ni roha dohot sabar ni si Josep na laho mangadopi angka tekanan dohot ketidakadilan, tondi na ra mangampuni dohot kedermawanan tu angka hahana na kejami, manggambarhon songon dia do pengalaman ni Kristus na laho mangadopi angka kekejaman dohot leani roha ni angka parjahat i, jala na olo mangampuni naung mambunu Ibana ndang holan i tahe mangampuni manang ise na olo ro tu Ibana, sambil mangangku angka dosana jala manjalo pangampunion” – Ellen G.White, Alfa dan Omega, Jld.1, hlm.280.

“Ndang adong na boi patingkoshon roha na so olo mangampuni. Halak na so olo manghaholongi na asing ima na patuduhon dirina sandiri jolma na so parsidohot di holong dohot asi-asi pangampunion sian Debata. Dibagasan pangampunion na sianDebata ia roha ni jolma na marsala ditogu lam jonok tu holong na manoktong na sian Debata. Holongni Debata na marlobilobi mamolus sian jolma na lain. Halambohon dohot nang holong na naung di patarida Yesus dibagasan ngoluna sandiri na sun argai ikkon tarida mai sian diri ni angka halak naung manjalo asi-asi-Nai.” Ellen G.White, Seri Membina, jld.5, hlm. 188.

**Sungkun-sungkun Sirangrangan**:

`Pandohan ni sahalak “molo hita ndang mangampuni sarupa mai songon na manginum raccun, alai arop rohanta halak na lain na mate” aha do maksud ni pandohan on?`

`Aha do tujuan sian sude rencana angka na rumit naung didalanni si Josep i adorang so di patolhas ise do ibana? Aha do na di patolhas ni angka ondeng tu si Josep sandiri suang songoni nang tu angka haha nai?`

`Angka parhobas ni si Josep pasti do tarlibat dibagasan angka rencana ni si Josep tu angka haha nai (1Mu2 441-12). Jala songon dia do pengalaman pangampunan tu angka na holan songon sebagai pengamat?`

`“Debata ndang hea na laho manguluhon angka bangso nai, ia so bangsoi sandiri na laho mamillit laho di uluhon, molo hita boi memereng ujung ni naung tamulai, jala boi marnida hamulioan sian angka maksud-maksud naung ta gonopi songon dongan saparkarejoan dohot Ibana” – Ellen G.White, Alfa dan Omega, jld.5, hlm. 236. Pikkirhon ma dirim sandiri di tikki ho mangarenungkon pandohan on. Jala songon dia ma hita na laho mangantusi jala manolong hita mangatasi angka cobaan dohot nang pargumulan di ngolunta on?`