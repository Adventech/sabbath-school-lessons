---
title:  Mambahen Praktis
date:  11/08/2021
---

Na laho mangampuni, ahu/hita ikkon magangkui bahwa hita tarlukka. Jala on ma na maol lao diulahon, alana hita jotjotan na laho mancoba mangubur angka perasaan daripada manyelesaihon. Mangangku i perasaan angka biasbias na so kristiani bahkan muruk tahe tu adopan ni Debata ndang pola masalah i. Jala songon dia ma hita jotjot mamereng on dipatarida di angka bukku Psalmen. Ahu bebas na laho pabotohon tu Debata aha do na so huhalomohon jala aha do na masa manang na songon dia do pambahenan ni jolma tu ahu, na mambahen jut rohakku manang na mambahen muruk.

Dibagasan carita ni si Josep on, hita mamereng ibana tumatangis ditikki ibana mamereng angka hahana muse na jala na pangoluhon muse tahe angka siholni rohana di tikki naung salpu i.

`Aha do na diceritahon sian pandohan ni Yesus di hau pinorsilang taringot tu pangampunion? Jahama Luk 23:34.`

Yesus ndang paintehon hita na laho manjalo pangampunion parjolo sahali. Hita ndang pola paintehon halak parjolo sahali minta maaf tu hita. Hita boi do mangampuni halak na asing tanpa nasida manjalo pangampunion ta.

`Aha do di Luk 6:28 dohot Mat 5:44 ajarhon taringot tu songon dia hita na laho marhubungan dohot angka na mambahen hassit rohanta?`

Pangampunion i, sasintong na songon holong do i, na dimulai mai dohot pilihan ndang perasaan. Hita boi do mambahen pilihan na laho mangampuni, bahkan molo emosinta pe mungkin ndang setuju dohot keputusan i. Debata sandiri mamboto molo holan gogonta sandiri do na laho mambuat keputusani ndang mungkin, “alai saluhutuna do tarbahen anggo di Debata” Luk 10:27. Ido alana hita disuruh na laho martangiang tu angka na mambahen hassit rohanta. Dipiga-piga kasus, jolma naung mambahen hassit rohanta nungga marujung ngolu, alai boi do hita martangiang na laho manjalo gogo asa ta ampuni.

Ndang pola nganggu roha ta jala pagampunion i ndang na gampang. Hassit ni roha dohot hasesego naung masa mambahen hita mabugang, lumpuh dohot magargar. Alai ro ma pangubati molo ta loas, alai molo tapeop do dibagasan rohanta hassit na, muruk ta dohot biasbias ni rohan ta olo do mambahen ndang malum sian rohanta.

Silang ma songon sada contoh na denggan naung diulahon Debata sandiri tu hita songon dia do hita na laho mangampuni. Molo Debata boi mangalewati i tu hita, nata pe diboto Ibana do tung massai godang hita on naso sanggup annon, alai Debata tetap do mangajarhon tu hita songon dia do na laho mangampuni.

`Ise do na porlu ampunan mu- molo ndang halak na asing, ba tu dirim sandiri ma pangampunion i?`