---
title:  Misi Selesai
date:  14/09/2021
---

Molo dibandingkon dohot angka kota na adong di Israel, Niniwe on masuk ma tu kota na balga. Kota na tung massai balga situtu, pola ikkon tolu ari na laho mandalani alani bidang na (Jona 3:3)

`Jahama Jona 3:1-10. Aha do tanggapan sian kota na jahat on? Parsiajaran aha do na boi tadapot sian carita on tu dirinta sandiri na laho marcerita tu halak na asing?`

Sambil mardalani di kota i, si Jona mambaritahon pekabaran ni Debata; “opat pulu ari nai, kota Niniwe on ikkon marongrong”, pesan na langsung tu inti na. Nata pe ia rincian na ndang di lehon, jala tung massai jelas pesan i tu angka na umbegesa, jala halak na di kota Niniwe (secara kolektif) tung porsea situtu tu hata sipasingot di pasahat si Jona.

Dohot cara na khas di Timur dekat, sada dekrit di umumhon raja Niniwe na laho patuduhon hamubaon ni roha. Sude halak, tarmasuk nang angka dorbia- ikkon do marpuaso jala markabung (songon dia ma angka dorbia markabung ndang adong di jelashon di ayat i). Raja pe tuat sian habangsana jala hundul di ginjang ni orbuk, songon sada tindakan simbolis na tung massai penting.

`Jahama Jona 3:6-9. Jala bandingkon dohot Yer 25:5; Yeh 14:6 nang Pgk 2:5. Aha do factor-faktor na dilibathon di pidato ni raja i, na patuduhon bahwa ibana mangantusi aha do lapatan ni partobatan na sejati i?`

Jamita na jempek, langsung tu inti na, alai gok dohot angka teologi na sintong mengenai partobatan na sejati. Di tikki si Jona markotbah, tondi porbadia pasti na markarejo dibagasan rohani halak Niniwe.

Halak Niniwe ndang mandapot manfaat sian sudena kisah taringot tu tuntutan Debata na gok holongi ampuna ni Israel, alai nasida na laho mananggapi dohot positif. Nasida mandok” talehon ma dirin ta on tu asi-asi na sian Debata, ndang alani na tabahen jala alani gogonta sandiri! Alai ro ma hita jala mangunsande tu hadengganon-Na dohot asini roha-Na.

Aneh na, ia si Jona nungga mangalami asiasi ni Debata tu dirina sandiri, jala ibana marpikkir bahwa holan alani asi-asi na sian Debata na ekslusif i do na boi adong kesempatan na laho maradian dibagasan ibana.

`Boasa ma partobatan i tung massai ringkot dipangalaman ta dihakaristenon? Aha do lapatan na martobat siang angka dosa-dosa ta, tarlumobi dosa na taulahon torus-torusan?`