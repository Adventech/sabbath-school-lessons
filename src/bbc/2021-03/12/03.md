---
title:  Tolu Ari Maradian
date:  13/09/2021
---

Parlintun ni si Jona sian Debata ndang na gabe so adong masalah.” Paradianan” na jempek gabe tarnganggu dina ro Debata dohot cara na ajaib mardongan galumbang. Si Jona dipalua Debata sian kuburan ni aek, na disuru ni Debata saekor ikkan na laho paluahon ibana.

Alai, holan di tikki si Jona mandapot diri na dibagasan tolu ari maradian dohot secara paksa dibagasan butuha ni dekke i na balga i jala sadar si Jona ikkon marsigantung do ibana tu Debata. Kadang-kadang hita ikkon di boan tu inganan didia hita ndang ampuna agia aha di portibion asa boi hita mangunsande jala manyadari bahwa holan Yesus do na benar-benar ta haporluhon di ngolunta on.

`Jahama ma tangiang ni si Jona dibagasan butuha ni dekke i (idama Jona 2:1-9). Aha do na ditangiangkon ibana?`

Nata pe ibana dibagasan butuha ni dekke i, di situasi dohot kodisi na bahaya, si Jona, dibagasan tangiang na, martangiang taringot tu inganan na badia. Ibana ikkon mamereng “bagas jorom na badia i”.

Aha dona masa disi?

Bagas joro mambentuk titik fokus tangiang ni si Jona, jala ima na gabe titik pusat ni tangiang secara umum. Alana holan sada do dibagasan Padan Narobi didia Debata boi dijumpangi. Ibana adong di inganan na badia (bereng ma 2 Musa 15:17; 2 Musa 25:8). Inganan na badia i ma na gabe titik pusat ni tangiang dohot persekutuan tu Debata.

Alai, si Jona ndang mandok inganan na badia i Yerusalem. Sabalik na, imana manghatai taringot tu inganan na badia ima surgo (Jon 2:7). Disima pangaropan na adong, alana disima Debata dohot haluaon na di tawarhon Ibana marharoroan.

Akhirna si Jona mangantusi hasintongan on. Si Jona nungga mangalami holong silehon-lehon na sian Debata. Ibana nungga dipalua. Ditikki dekke na balgai mangutahon ibana, jala ibana mangantusi secara langsung taringot tu holong ni Debata tu ibana, sahalak panurirang na maporus. Tontu si Jona nungga marsiajar (bahkan molo tung pe ndang mamutar dalan) bahwa sasintong na dalan na aman tu saluhut halak na porsea ima marusaha asa tetap didalan dibagasan lomo ni rohani Debata.

Jadi, saonari ibana mamutushon na laho mangulahon tugas na jala mangolo i parenta ni Debata, akhir na lao ma ibana tu Niniwe, ndang adong ganggu di haporseaon, ditikki ibana laho tu kota na tung massai jahat penduduk na jala mungkin ndang lasroha nasida dina ro panurrirang na asing na laho pabotohon tung massai jahat nasida.

`Mungkin hita mandao sian i asa boi ta dapot perspektif na baru taringot tu saluhut na. Nata pe songon carita ni si Jona on, na secara ajaib malua dibagasan butuha ni dekke, songon kasus na ekstrem, songon dia ma hita mungkin kaluar sian lingkungan na normal ta na laho mamereng perspektif na di porluhon?`