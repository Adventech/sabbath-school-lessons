---
title:  Mangolu Ditongatonga Ni Masyarakat 24/7
date:  26/06/2021
---

### Namardomu tu parsiajaran di minggu on, jahama
1 Mus 2:1-3; Yer 45:1-5; 2 Mus 20:11; 2 Sam 7:12; Mrk 6:30-32;1 Mus 4:1-17.

> <p>Ayat Siapilon</p>
> “Pola do langan jala maras rohangku dibahen lungunna di * angka alaman ni Jahowa; marolopolop do rohangku dohot sibukku tu Debata na mangolu I” (Psl 84:3).

Tik, tok; tik,tok; tik,tok;  Ia jam marputar do torus jala ndang olo marnaso. Tinggal dua jam nai asa Ari Sabat mulai. Si Mary, marhosa na ganjang huhut ma mamereng kamar ni apartemen na na tung massai gelleng. Angka meam-meam ni dakdanak songoni dope na marragean jonokhon ruang tamu; dapur pe tong do berantakan; Sarah, anakna siampudan na modom dope di podomanna alana na mohop; jala marsogot nungga diolohon ibana na laho marhobas di garejana songon sipanjalo tamu, na marlapatan mai ikkon do halaki maninggalhon jabu na 30 menit sian somalna. Arop situtu rohakku ahu boi dibagasan dame dohot roha nasonang, ima na tubu tubagasan pikkiran ni si Maria.

Di tikki na sarupa, di inganan na asing dikota i, Josh, amanta ni si Mary, lagi antre na laho mambayar sude angka belanjaan mingguan na sida. Lalu lintas ma musena na gabe parsoalan, hape na antri di kasir laho mambayar songoni godang. Sai hera na rap manuhor ma sude angka jolma I disa dari i alani padatna. Ahu porlu do maradian, jala ndang boi ahu torus songonon, si Josh manggahatai dibagasan rohana. Ikkon adong do na tandi di ngoluon.

Angka parngoluonta on di atur dohot angka tikki na sibuk, tikki karejo, marjanji pajumpa dohot parubat, marnonang-nonang marhite Skype, balanja, angka tugas-tugas na sian parsikkolaan. Mamakke angkutan umum, manang na skuter na gelleng, manang na manupiri mini bus na laho manganggkut anggota keluarganta, sude angka na adong di nahumaling ta dohot angka haporluan di portibion mambahen hita manghalupahon na umporlu.

Songon dia ma hita na laho maradian ditonga ni portibi na gok angka kesibukan on?

_*Parsiajarima parsiajaran samingguon na laho paradehon tu ari sabat, 3 Juli_