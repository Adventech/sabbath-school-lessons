---
title:  Ndang margello jala loja
date:  27/06/2021
---

`Jahama: 1 Musa 2: 1-3. Jala boasa ma Debata manjadihon ari paradianan andorang so adong dope na loja?`

Gari andorang so adong dope jolma na lari sian pargoluonna na pinajepol ni angka rossot ni diri on, Debata nungga paojakhon sada partanda an, songon dia ma cara ni ngolunta on na laho mangimbangi angka siingotonta be. Sadarion ma tikkina hita ikkon maradi jala dohot sonang na laho manikmati ngolu on; sadari maradian jala ndang pola markarejo; sada ari na khusus na laho manghalashon ise do na mangalehon duhut-duhut i, alogo, aek, jolma, angka dorbia, jala na umpenting sian i, ima sipanompa na mangalehon na du menggan.

Jala on ndang holan undangan sahali sambing naung kadaluwarsa raphon dohot pangusiron sian porlak Eden i. Jala Debata sandiri naeng mamastihon bahwa undangan i boi martahan dibagasan ujian di pardalanan ni tikki, alani ima Ibana mambahen Sabat paradianan dibagasan pardalanan ni tikki. Undangan tetap adong, jala torus-torusan, na laho pabadiahon sian panompaon di ari papituhon i.

Jolma ikkon marpikkir marhite dohot angka parhohas na hemat tenaga kerja na mambahen hita sasintongna ndang gabe lojaan secara pardangingon sian angka jolma naung dua ratus taon naung salpui. Alai sasintongna, mangulon sai hera naso cukup do di dijaman saonari on. Apalagi di tikki hita ndang karejo sude do taulahon dohot tarhipu-hipu. Sai songon na dipudi do hita torus; ndang parduli hita nga sadia godang naung sae tabahen, alai sai hera unggodang dope naso ta ulahon.

Penelitian pe tong do patuduhon tu hita, hurang do tikki ta laho modom, jala tung massai bahat do jolma marsigantung tu kafein asa unang mondokhondok. Agan pe hita ampuna ponsel na humatop, komputer na lobi humatop, koneksi ni internet na lobi humatop, jala hita on songon naso adong do sukkup tikki ta.

`Aha do na diajarhon ni angka ayat-ayat on, taringot tu boasa na mangaso i tung massai ringkot? Mrk 6:31; Psl 4:9; 2 Mus 23:12; 5 Mus 5:14 dohot Mat 11:28.`

Debata na manjadihon hita mamboto hita ikkon maradian secara pardangingon. Ibana mangatur siklus tubagasan tikki- borngin, dohot Sabat- na laho mambahen kesempatan tu hita maradian secara pardangingon. Mangangkui Yesus songon Tuhan dibagasan golunta on, songonima nang tanggung jawab ta na laho maradian. Muse na, parenta Sabat I ndang holan saran sambing. I ma sada parenta!

`Songon dia ma ngolum sandiri na sering tarhopo-hopo? Aha do na boi ulahononmu na laho mengalami na dumenggan, baik secara fisik manang spiritual, paradianan na hinalomohon ni Tuhan i?`