---
title:  Mangolu Jala Tarjepol
date:  28/06/2021
---

Hurang modom, jala na sorak loja pardagingon ima sada massalah na nata. Alai, na mambahen biahaton ima di tikki hita mengarasahon sahat tu “emosi na hambar”. Dohot, tontu sahali mai alani hita na hurang modom ditambai mai dohot angka emosi na hurang boi di kendalihon, na gabe mambahen hita putus asa.

Si Barukh, juru tulis ni si Yeremia, pastina sering ma songoni di hilala ibana di angka taon-taon na parpudi di pargolakan ni kota Yerusalem, andorang so hangaluton i, hagaoron dohot parniahapan, parrasip dohot na malala kota i dibahen halak Babel.

`Jahama: Yer 45:1-5. Jala surathon ma songon dia do diagnosana sian kesehatan emosional ni si Barukh i.`

Boi do bayanghonon mu songon dia do pangkilalan mu molo Tuhan i manongos tona na dibahen khusus to ho secara pribadi? Si Barukh manjalo tona langsung sian habangsa ni Tuhan I (Yer 45:2). Jala dipabotohon tu hita Saluhutna tarjadi on di bagasan “taon paopathon harajaonni si Yoyakim, Raja Yehuda”. Hira- hira di taon 604 manang 605 S.M. Yer 43:3 songon sada ringkasan na tung massai denggan tu songon dia do perasaan ni sasahalak nanaeng mandele.

Sian saluhut nai taboto sian Bibel taringot tu na masa i, pajelashon tu hita bahwa hoi-hoi ni si Barukh i ndang andungandung na tandol. Alana adong do alasanna na denggan boasa ikkon songoni alana gabe menek rohana jala maheu. Alana tung massai bahat situtu angka na masa jala unggodang dope na masa nanaeng ro tu joloan on.

`Songon dia do pangaranapion ni Tuhan di hasusaan dohot haccit ni roha na dialami si Barukh on? Jala jahama Yeremia 45: 4, 5.`

Pangaranapion ni Debata tu hasusaan dohot haccit ni roha ni si Barukh na paingothon hita di kenyataan bahwa haccit ni roha dohot putus asa naung dialami Debata pasti do lobi umbalga sian na dialami si Barukh i. Ibana do naung paojakhon kota Yerusalem; Ibana muse do tong na mangaleksehon; Ibana do naung manuanton bangso Israel i songon porlak anggurna (Yes 5:1-7); Ibana do mangarokkat jala Ibana sandiri do na mamboan gabe tarpunjung. On ma naso dihalomohon Debata sandiri tu bangsona, alai ikkon masa mai alani pambarontakan nasida mangalo Ibana. Alai adong do sinondang di ujungna tu si Barukh, Debata mangaramoti si Barukh, sogari ditonga-tongani hasesogo, hamagoan dohot pambuangan.

`Jahama muse angka hata ni Debata na dipasahat tu si Barukh. Aha do jamita na boi tatarik tu dirinta sandiri? Jala aha do angka pandohan ni Debata di ujung na adong disi humokkop hita, jala ndang dipasombu-sombu hita songoni?`