---
title:  Pabagashon
date:  23/07/2021
---

“Partobaton ni si Daud na tung massai bagas jala marsihohot. Ndang adong usaha ni ibana na laho mangalului sidalian tu angka hajahaton nai. Jala ndang adong hagiot ni rohana na paluahon dirina sian uhuman naung di adophon tu ibana, na mandorong tagiangna tusi… ibana mamereng tihas dibagasan dirina sandiri, jala mangigi ibana marnida i. jala ndang holan pangampunion tu ibana sandiri ibana martangiang alai tong do dohot tu haiason no rohana.. dibagasan angka janji-janji ni Debata tu angka jolma pardosa naung martobat. Ibana mamereng angka bukti-bukti pangampunion dohot panjangkonna….’ pelean situtungon tu Debata ima tondi na mangopu, roha na mangopu jala bojok ndang ditulak roham ale Debata’ Pslm 51:18, 19”

“Natape si Daud nungga madabu, alai Debata mangangkat ibana…alai nungga dipatoru rohana jala mangangkui angka dosa-dosana, sementara Saul mangaremehon angka teguran jala pajongal rohana dohot sikap naso olo martobat”

“Bagian ni sejarah ni si Daud on, songon sada gambaran na nyata naung dilehon tu hita sehubungan dohot angka pargumulan-pargumulan dohot nang angka pangunjunan ni hita jolma, dohot nang partobatan na sejati….sepanjang jaman…marribu angka anak-anak ni Debata, na tartipu tubagasan dosa…naung marningot…songon dia ma partobaton dohot pangangkuanna na sungguh-sungguh…jala nasida nungga be gabe barani jala marusaha na laho mulak dohot mardalan didalan angka patikni Debata”

“Manang ise pe…na olo patutoru rohana dohot mardongan pangangkuan nang partobaton, songon dia ma si Daud, na manghilalahon kepastian na adong pangaropan tu ibana…Debata ndang hea na laho mangambolokkon sahalak pe na memang benar-benar martobat”- Ellen G.White, Alfa dan Omega, jld.2, hlm.392-395.

**Sungkun-sungkun Sirangrangan**:

`Songon dia ma hita na laho manjumpanghon keseimbangan na laho mananda angka dosanta na lohot tu hita dohot pangampunion, jala ditikki na sarupa, mangolu songon anak dohot boru ni Debata naung diampuni ima hita sandiri?`

`Boasa sudena dosa, diujungna, dosa tu Debata? Jala aha do lapatanna mardosa dompak Debata?`

`Aha do boi hatahononta tu sasahalak, naso porsea, na margumul dohot angka hasusaan ni halak naso marsala, songon si Uria, anak ni Si Daud nambura tubu dohot si Betsyeba? Songon dia do hita na laho manjelashon holong dohot keadilan ni Debata dibagasan situasi on? Songon dia do perspektif sian partontangan na bolon i na laho mangalehon gambaran na marlapatan?`

`Boasa ma diBibel dikhusushon dua pasal taringot tu kisah na kotor taringot tu SiDaud dohot SiBetsyeba? Jala aha do tujuanna kisah on dicaritahon tu hita?`

`Lebih fokus tu angka gagasan bahwa dosa mambahen hita dao sian Debata sandiri songon na adong di Pslm 51:13, 14, songon dia do pengalamanmu sandiri tu naung masa on? Songon dia do panghilalaan mu? Jala songon dia doho na laho patoranghon I tu donganmu songon dia do parsirangan I umbahen hita ndang sonang, holan janji asi-asi ma ubatna?`