---
title:  Pabagashon
date:  09/07/2021
---

“Saonari nasida boi berengon songon na marsitutu martobat siang angka tindakan na nasida na russam i; alai nasida marsak hinorhon ni hajahaton nasida, ndang alani kesadaran manang na sikap nasida naso olo mandok mauliate dohot mangoloi. Ditikki nasida mamereng bahwa Debata ndang olo na laho mangubah angka keputusan-Na, karas ni roha nasida pe muse mullop, jala nasida mandokhon ndang olo be mulak tu halongonan i, jala Debata mamarentahon nasida asa mundur sian musu nasida, alana Debata lagi manguji nasida olo do nasida mangoloi manang ndang, hape ndang mangoloi nasida. Nasida mamboto do bahwa nga mardosa alani paloashon muruk nasida mangendalihon nasida dohot adong usaha nasida na laho mambunu dua pangkahap na mandosak nasida asa mangoloi Debata; alai gabe mabiar do nasida humatahuton hinorhon ni i. alai ianggo roha nasida ndang boi be dipauba sude i holan angka alasan-alasan nama na laho mambahen hagunturon na sarupa. Onpe tarjadi do ditikki ni si Musa, sian wewenang ni Debata, mamarenta nasida asa mulak tu halongonan” – Ellen G.White, Alfa dan Omega, jld.1, hlm.391.

“Alai ia haporseaon i ndang adong hubunganna dohot angka surasura. Holan halak nampuna haporseaon na maulitutus do na boi malua sian angka sura-sura. Alana sura-sura on ma songon sada pamalsuan na binahen ni sibolis tu haporseaoni. Haporseaon manuntut angka janji-janji ni Debata, dohot pataridahon parbuena marhite angka pangoloion ta. Alai angka sura-sura pe tong do manuntut angka janji – janji i, alai na di pakke setan na laho gabe angka alasan na laho mangalanggar. Haporseaon sasintongna na ikkon manuntun opputta na parjolo i na laho manghaporseai holong ni Debata, jala mangoloi saluhutna angka patik-Na. Marsura-sura manuntun nasida na laho mangalanggar patik-Na, alana maranggapan holongna na sun balga i boi na laho paluahon nasida sian angka akibat ni dosa-dosa nasida i. Ndang na haporseaon na manuntut songon dia asa masuk surgo jala ndang memenuhi angka syarat-syarat na laho manjalo angka sibasa-basa. Haporseaon ikkon do marondolan tu angka janji-janji dohot angka syarat-syarat naung adong di bagasan Bibel i” – Ellen G.White, Desire of Ages, hlm. 126.

**Sungkun-sungkun Sirangrangan**:

`Diskusihon ma beda ni haporseaon dohot sura-sura i. Boasa ma na laho patundukkhon tano Kanaan na parjolo sahali boi dibereng songon tindakan ni haporseaon baru muse, ditikki bangso i mangarompak dibereng songon tindakan na andolis? Jala songon dia do motif dohot situasi na balga peran na na mambedahon haporseaon dohot sura-sura i.`

`Lebih fokus ma tu kenyataan agan pe dosa boi diampuni, sering do hita ikkon mangolu dohot konsekuensi sian angka dosa-dosa i. jala sogon dia ma hita manolong nasida naung marjuang dohot mamboto bahwa nasida naung di ampuni dosana, songon dia pei tong dope adong akibat hinorhon ni dosa i tu iba sandiri, mungkin sahali tahe tong do dohot tu angka nata haholongi.`