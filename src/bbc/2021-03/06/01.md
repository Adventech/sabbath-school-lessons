---
title:  Mandapot Paradianan Dibagasan Rahut Ni Keluarga
date:  31/07/2021
---

### Namardomu tu parsiajaran di minggu on, jahama
1 Mus 34; Heb 11:17-22; 5 Mus 4:29; 1 Yoh 3:1, 2; 1 Mus 39; Ef 6:1-13

> <p>Ayat Siapilon</p>
> â€œAntong, hamu angka haholongan, ala naung diboto hamu i hian, jaga ma, unang tarela hamu, dibahen haliluon ni angka na so maruhum i, gabe madabu hamu maon sian haojahanmuna. Alai lam ganda ma di hamu asi ni roha dohot panandaon di Tuhanta Jesus Kristus, Sipalua i! Di Ibana ma hasangapon, nang nuaeng, nang ro di salelenglelengna! (2 Petrus 3 :17, 18).

Doli-doli i dohot nagetnget manotnoti hajanghajang. Ujungna ibana marnida nasida. Ibana naung mangalului angka saudara-saudarana pola nungga marpiga-piga ari lelengna. Tikki ibana laho manjonohi, jala manghilapi dohot tanganna kelompok angka na marbohi na serami, ibana pajumpa dohot angka saudara-saudara nai saluhutna dibagasan hahipason dohot denggan alai adong holan panyambutan na hurang hangat tu ibana. Angka saudara-saudarana sandiri sasintongna nanaeng mambunu ibana do. Molo ndang alani si Ruben na paposhon roha ni angka saudaranai mungkin ma ndang adong carita na laho sicaritahonon. Ruben paposhon roha ni angka saudarana na laho mangulahon hakasaron jala mangalemparhon ibana tu sada godung na koring. Dipudian ni ari, Yehuda ro dohot skema na paling balga na laho pasisihon ibana dohot parohon otik hepeng, dohot  na laho manggadis ibana tu angka situhor hatoban na adong lewat.

Sada contoh penyelewengan fungsi ni keluarga!

Hita na boi mamillit godang angka lan na asing na adong di ngolu on, alai hita ndang boi na laho mamillit keluarganta. Ndang adong na sempurna, jala ndang adong pe sian hita on nampuna keluarga na sempurna dohot hubungan keluarga na sempurna. Piga-piga hita on dipasu-pasu natua-tuata, sialosan, dohot anggota keluarga na lain na gabe sorminan ni holong ni Debata, alai godang do naung puas sian na hurang ideal i. Hubungan ni keluarga jotjot do rumit dohot mambahen godang hassit ni roha, mambahen hita balisaon, mabungang, dohot mamboan godang boban emosional ta, digiliranna, malua sian diri ni halak na asing.

Songon dia ma hita boi mandapot paradianan na sian Debata di bidang on di ngolunta? Di minggu on hita meret ma tu kisah ni si Josep dohot ikatan keluargana na laho menyaksihon songon dia do Debata markarejo mamboan hamalumon dohot paradianan emosional nata pe hubungan ni keluarga i ndang pola marpungsi dohot denggan.

_*Parsiajarima parsiajaran samingguon na laho paradehon tu ari sabat, 7 Agustus_