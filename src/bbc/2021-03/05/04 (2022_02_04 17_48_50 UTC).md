---
title:  “Ai Na lambok do Ahu Jala Na Serep Marroha”
date:  27/07/2021
---

Ai na lambok ima kualitas na diremehon saonari on. Serep ni roha di parengkeli. Media sosial nungga mangajari hita na laho mamereng na lantang, na geor, na aneh-aneh dohot liar jala semarak/ribur. Tung massai bahat situtu standar ni portibion na maralo tu aha na penting dohot mararga diadopan ni Debata.

“Sada pangantusion taringot tu hasintongan i ndang margantung tu songoni godang angka hamaloon alai songon dia do polin ni maksud i, bulus ni haporseaon na iklas dohot taat. Tu nasida angka na dibagasan angka toruk ni roha na laho manjalo tuntutan sian Ibana, suru-suruan ni Debata ro manjonok. Tondi Porbadia dilehon na laho mambukka diadopan nasida angka mutiha-mutiha hasintongan na marlobi-lobi”- Ellen G.White, Seri Membina, jld.5, hlm.59.

`Jahama Matius 5:5; 1 Petrus 3:4 dohot Yesaya 57:15, songon dia do ho na laho mangartihon ai na lambok dohot serep marroha marhitehon angka ayat-ayat i?`

Si Paulus merujuk tu “Ai na lambok dohot serep marroha sian Kristus” dibagasan 2 Kor 10:1. Na lambok dohot serep marroha ndang na deskripsi sian sada na gampang, sian angka jolma naso boi jong-jong sandiri. Jala Yesus sandiri ndang na gabe manjou paraloan alai unjotjot do ibana mamillit manghindar alani misi-Na ndang di gonopi dope (Yoh 4:1-3). Ditikki paraloan ro tu Ibana, manang na songon dia pe i, Ibana mangalusi dohot barani. Alai dipartikkian na sarupa, Ibana mangkatahon dohot lambok. Holsona tu Yerusalem topat tangan so tarsilang dope, misalna, ndang na kutukan na disuarahon alai songon dia ma na laho manggambarhon godang ni angka ilu taringot tu tikki nanaeng ro na mambahen sego (Luk 19:41-44).

Di Padan Naimbaru, Yesus jotjot do digambarhon songon si Musa na paduahon. Ibana marjamita sian atas ni dolok ditikki na laho manjabarhon angka prinsip-prinsip ni harajaonna (Mat 5:1). Ibana godang mangalehon sipanganon na ajaib (Mat 14:13-21). 4 Musa 12:3 na manggambarhon si Musa songon na “lambok situtu” na digemahon mai muse di Mat 11:29. Angka halak na mamereng nadi lehonna mangan 5.000 halak godang marsurak ala ni heranna “on ma ibana nabi na benar-benar na naeng ro tu portibion” (Yoh 6:14)- sada referensi mai tu 5 Musa 18:15 songon peran ni si Musa sahalak nabi.

Halambohon dohot serep ni roha ni Yesus manggantihon si Musa. Songon dia pei, Ibana do sipaluanta. Sementara si Musa manawarhon dirina sandiri na laho paluahon bangsona (2 Mus 32:32) hamamatena ndang pasidunghon agia aha pe, alana si Musa sandiri halak pardosa jala na mamorluhon sipalua, na manuhuk nang angka dosa-dosana. Nata pe hita boi marsiajar sian si Musa dohot pardalan ni ngoluna, alai hita ndang boi mandapot haluaon sian i.

Sebalikna, hita mamorluhon sahalak sipalua na boi manggantihon hita, ndang holan pangondianta alai songon panggantitta. Pangondian i penting, alai holan Yesus naung gantung disilangi do naboi mamorsan dosanta, na mambayar dirina sandiri humokkop dosanta, na mambebashon hita sian uhuman alani dosanta, dohot adil, tu hita. Ido alana, songon dia pe hebat na teladan ni Yesus tu hita, alai marisuang doi sudena molo ndang adong silang dohot haheheon-Na.