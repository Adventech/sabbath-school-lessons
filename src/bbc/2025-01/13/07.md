---
title:  Pabagashon
date:   28/03/2025
---

Jahama surat ni Ellen G. White, “Salah Seorang dari Saudara-Ku yang Paling Hina ini,” di bagasan buku Alfa dan Omega, jld. 6, hlm. 274-280.

“Nasida na manarihon donganna jolma disarihon Siparmahan bolon. Nasida dilehon minum sian aek hangoluan jala gabe dipasabam. Ndang dihasiholhon nasida parmabukon dohot parminumon na pasombu roha, manang sada hamubaon di bagasan ngolu nasida. Roha ni nasida na umbalga i ma songon dia paluahon angka tondi na naeng mago. Partalian na mamboan pasupasu. Holong ni Sipalua pasadahon roha.”

“Molo taida ai hita do pangula na rap dohot Debata, janjiNa i ndang di hatahon boti sambing. Angka bagabaga i marsigorgor di bagasan rohanta, jala marsinalsal di bibirta. Tu si Musa, na di jou laho marhalado tu bangso na oto, ndang pangoloi, jala pangalo, Debata marbagabaga, ‘Ingkon Bohingku donganmu mardalan, asa hutogihon ho tu hasonangan.’ Jala hataNa mandok, ‘Hudongani pe ho’ 2 Musa 33: 14; 3: 12. Bagabaga i dipasahat tu saluhut jolma na olo mangula singkat ni Kristus tu angka ianakkonNa na di bagasan hasusahan dohot parungkilon” — Ellen G. White, Alfa dan Omega, jld. 6, hlm. 279, 280.

**Sungkun-sungkun Sirangrangan**:

`Jahama 1 Korintus 13: 4-8. Songon dia do 1 Korintus 13 patorangkon na ingkon gabe jolma na songon dia hita?`

`Aha do na pasirangkon birubiru dohoot hambing na di bagasan Mateus 25: 31-46? Songon dia do hita mangantusi dia na nidok ni Jesus disi i ma haluaon i ndang dijangkon marhite pambahenan?`

`Aha do lapatanna di ho ia “Molo tahaholongi portibion mangihuthon pangholongiNa di portibi on, di bagasan hita, sangkapNa i nunga tarpatupa. . Patut ma hita di banua ginjang, ala surgo i adong di bagasan rohanta” (ida parsiajaran ari Kamis)? Songon dia do hita mangihuthon gabe mangolu dumenggan songon pangisi ni banua ginjang dison, i ma di na mamaritahon holong ni Dbeata i ma marhite mamboang hatiuron dohot hatigoran di nasida na ginosa?`

`Angka dia dia do na pinatupa ni huriam laho patuduhon parange ni Debata di holong dohot hatigoran di dongan jolma humaliangmu? Aha do na binahenmu dohot denggan di jolma humaliangmu? Aha do na ringkot sipadengganonmu jala sipatureonmu? Dalan na patar dia do na boi bahenonmu di bagasan ngolum manang dohot punguanmu laho patuduhon dia naung taparsiajari di holong dohot hatigoran ni Debata?`