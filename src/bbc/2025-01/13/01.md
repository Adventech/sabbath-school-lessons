---
title:  Holong i do Hajongjongan ni Patik
date:   22/03/2025
---

### Namardomu tu parsiajaran di minggu on, jahama

2 Musa 20: 1–17; Rom 6: 1–3; Rom 7: 7–12; Jer. 31: 31–34; Mat. 23: 23, 24; Jak. 2: 1–9.

> <p>Ayat siapilon</p>
> “Unang marutang hamu manang tu ise, dungkon ni ruhut masihaholongan; ai na mangkaholongi dongan, i do manggohi patik i” (Rom 13: 8)

Di ari nasida marpungu manaringoti sada sian ruas na jungkat, sada sian sintua ni huria i mandok tu pandita, “ndang jadi hita mamutus parkaro mangihuthon asi ni roha.” Ndang jadi? Pandita i naeng mamereng songon dia do pangantusion ni halak i taringot di Debata dohot patik ni Debata. Asi ni roha sasintongna ingkon do gabe ojahan di hita di na marparsaoran dohot dongan, tarlumobi nasida na mangulahon dosa. Asi ni roha sada sian holong na so hasirangan, songon na nidokna di bagasan Rom 13: 8, mangkaholongi dongan lapatanna manggohi patik i.

Molo tutu holong na gabe hagogonop ni Patik ni Debata, dibahen i ingkon do hita manat asa unang mandok patik i na marsirang sian holong manang mandok holong i ndang marpartalian dohot patik. Di bagasan Bibel, holong dohot patik rap sauduran do. Holong do hajongjongan ni patik ni Debata, jala ala ni i, patik ni Debata i do uhum ni holong. Songon na nidok ni Ellen G. White, holong i do gombaran di parange ni Debata. (ida Christ’s Object Lessons, hlm. 305.)

Patik ni Debata ndada holan punguan ni uhum sambing, alai poda dohot sipaingot na disangkapi bahen hadengganon di hita. Patik ni Debata, dibagasan i, gombaran sian holong songon na pinatuduhon ni Debata i sandiri.

_Parsiajarima parsiajaran samingguon na laho paradehon tu ari sabat, 29 Maret_