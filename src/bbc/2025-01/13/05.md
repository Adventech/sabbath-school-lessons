---
title:  Holong i do Hajongjongan ni Patik
date:   26/03/2025
---

Partalian ni holong dohot patik ndang jadi digandaganda i. Tutu ido, didok Bibel, mangkaholongi i do manggohi Patik ni Jahowa.

Di bagasan Rom 13: 8-10, Paulus mangajarhon “ai na mangkaholongi dongan, i do manggohi patik i” (Rom 13: 8). Dungkon pajojorhon onom sian na sampulu patik na parpudi, i ma: "Haholongi donganmi songon dirim!" (Rom 13: 9). Tutu, Paulus mangajarhon dohot torang, “asa haholongon ni roha i do tutu hagogok ni patik i” (Rom 13: 10). Sahali nai, di bagasan Galatia 5: 14, Paulus mangajarhon, “ai hagogok ni saluhut patik do hata na sandok on: Haholongi donganmi songon dirim!” (gal. 5: 14). Alai holong na songon dia do na manggonopi patik? Holong na songon dia do i?

`Jahama Mateus 23: 23, 24. Angka dia do na “ummaol sian Patik i”? Jahama 5 Musa 5: 12-15 dohot Jesaya 58: 13, 14. Songon dia do angka ayat i patuduhon partalian na gomos di patik (tarlumobi patik ni ari Sabbat) dohot roha ni Debata maradophon hatigoran dohot panobusion?`

Jesus manggoari “na ummaol sian patik” i ma “hatigoran dohot asi ni roha dohot pangoloion.” Jala di bagasan partalian dohot di sada patik tarlumobi ma i – Sabbat – boi taida di bagasan Bibel ia ari Sabbat i sandiri ndang hasirangan sian panobusion dohot hatigoran.

Di bagasan 5 Musa 5, patik ari Sabbat di bagasanna marpartalian dohot Debata na paluahon halak Israel sian parhatobanon. Lapatanna, ari Sabbat ndada holan parningotan di panompaon alai dohot do parningotan sian parhatobanon dohot hagogotan. Dohot di bagasan barita na marhusor tu hasonangan ni sahalak jolma na manggoari ari Sabbat i ari hasoloan ari marlas ni roha mida Jahowa (Jes. 58: 13, 14), ondolanna disi i ma pajongjonghon holong di dongan jolma – mangulahon na denggan, mangalehon sipanganon tu na rapar, pasabam roha ni na dangol (ida Jes. 58: 3-10).

Marnida saluhut jamita on (jala godang nai tahe), halak na laho pagokkon patik ni Jahowa marhite holong sasintongna ingkon mangalehon roha ndada holan taringot di dosa alani pambahenan alai dohot nang di dosa na so tinuntun. Holong na gabe hagogok ni patik manogu hita ndada holan mangaradoti patik di lapatanna padaohon diri asa unang mangulahon dosa alai parsidohot tahe mangulahon na denggan – mangulahon ulaon holong na sai margogo pajongjongkon hatigoran dohot denggan basa. Na gabe porsea di Debata lobi sian holan na so mangalaosi hata ni patik i.