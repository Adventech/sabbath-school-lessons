---
title:  Patik dohot Asi ni Roha
date:   25/03/2025
---

Songon naung taida, patik dohot asi ni roha ndang na maralo. Balikna do, duansa mardalan mangihuthon lapatanna ganup alai nirahut ni holong dohot hatigoran ni Debata. Harimbaron bolon di patik dohot asi ni roha pahehehon halongangan di roha ni halak Israel na robi, na marnida patik na nilehon ni Debata i sandiri tudos songon sada poda bolon sian asi ni roha ni Debata. Molo tungpe angka “debata” ni bangso humaliang nasida na sai olo muba jala tutu ndang targombarhon, mambahen jolma i ndang umbotosa dia na sinangkapan ni angka “debata” i jala aha na pasonanghon nasida. Jahowa na di bagasan Bibel dohot torang patuduhon tu bangsoNa dia na patut pasonangkon Ibana. Jala dia na pasonangkon Ibana i bahen hadengganon di sandok bangsoNa, di sahalak jolma nang di punguan.

Alai, patik i ndang margogo paluahon hita sian dosa manang paubahon roha ni jolma. Ala naung mardosa hita di hajolmaon, hita manghalungunhon sunat roha partondion.

`Jahama Jeremia 31: 31-34. Aha do na niajarhonna dison i ma di bagabaga ni Debata na mangalehon tu hita roha na imbaru? Patudos dohot hata ni Kristus dompak Nikodemus na di bagasan Johannes 3: 1-21 taringot i tubu mangulahi. (ida dohot Heb. 8: 10).`

Sampulu Patik ni Debata sinurat ni Debata sandiri di atas lei batu (2 Musa 31: 18), alai disurathon do nang patik i tu bagasan roha ni bangso ni Debata (Psalm. 37: 30, 31). Sintongna, patik ni Debata ndada margogo sian ruar ni dirinta, alai sian bagasan di parangenta do. Holan Debata sambing do na margogo manurathon patikNa i di bagasan roha ni jolma, jala dimangmanghon Ibana do laho mangulahon i tu bangso parpadananNa (ida Heb. 8: 10).

Ndang tarpalua hita dirinta sandiri marhite na mangaradoti patik. Alai, ala ni asi ni roha hita dipalua marhite haporseaon, ndada sian dirinta sandiri, alai na gabe silehonlehon ni Debata (Ep. 2: 8). Taradotipe patik i ndada asa dipalua, taradoti patik i ala naung dipalua do. Taradoti patik ndada asa dihaholongi hita alai ala naung di haholongi do hita, jala dibahen i malungun rohanta laho mangkaholongi Debata dohot dongan jolma (ida Joh. 14: 15).

Dipartingkian na sarupa, patik ni Debata patuduhon tu hita angka dosanta (Jak. 1: 22-25; rom 3: 20; Rom 7: 70, patuduhon tu hita ringkotna di hita sahalak Sipalua (Gal. 3: 22-24), manogunogu hita di ngolu na dumenggan, jala papatarhon parange sian holong ni Debata.

`Aha do pangaropanmu di bagasan paruhuman? Pangoloion dohot pangaradotionmu di patik manang di hatigoran ni Kristus na paluahon ho? Aha do alusmu di lapatan ni patik ni Debata i ma aha do na boi manang na so boi binahenna?`