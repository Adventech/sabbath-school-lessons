---
title:  Dua Dosa Bolon
date:   17/03/2025
---

Hata ni Jesus, dua patik raja i ma holong maradophon Debata dohot holong maradophon dongan jolma. Jala di na laho manghangoluhon patik na dua i mangharingkothon pambahenan na patar dalan patuduhon holong tu dongan jolma, i ma impola di na mangihuthon bogas ni Jesus.

Saonari, molo dua patik raja i ma holong maradophon Debata dohot holong maradophon dongan jolma, aha do dua dosa bolon i?

`Jahama Psalmen 135: 13-19. Aha do na pinaboa ni angka ayat on taringot ni dosa na somal diulahon jolma na sai dihatahon di saluhut isi ni Bibel i?`

Padan na Robi tongtong do mangondolhon ringkot ni holong maradophon Debata di atas ni saluhutna (ida 5 Musa 6: 5). Gomos do partalianni i dohot dosa bolon sombaon ajiajian, i ma singkat ni holong maradophon Debata.

`Jahama Sakaria 7: 9-12. Mangihuthon hata ni panurirang Sakaria di bagasan ayat i, aha do na pininsang ni Debata disi? Songon dia do i dohot dosa sombaon ajiajian marpartalian dohot dua patik raja?`

Ndada holan sombaon ajijian na pininsang ni Debata mardongan rimas, alai pangarupaon dompak bangsoNa, na binahen ni sahalak jolma manang sda punguan. Tarrimas do Debata marnida hageduhon ala Debata haholongan.

Dua dosa bolon na diondolhon di sandok buku Padan na Robi tudos do i dohot tarjepol mangulahon dua patik raja i: manghaholongi Debata dohot manghaholongi dongan jolma. Dua dosa bolon i ma hadadabu ni holong. Rimpunanna, ndang margogo ho mangaradoti patik ni Debata molo ndang holong roham di Debata jala ndang holong roham di donganmu.

Tutu sintong do, 1 Johannes 4: 20, 21 mandok, “Pargabus do halak na mandok: Holong rohana di Debata; hape dihosomi do donganna. Ai na so mangkaholongi donganna na niidana, tung songon dia ma haholonganna Debata na so niidana? On do patik na tajalo sian Ibana: Na mangkaholongi Debata, i ma na mangkaholongi nang donganna.”

`Songon dia do ho patorangkon boasama holong tu Debata ndang jadi manirang sian holong maradaophon dongan jolma? Songon dia do ho mangantusi di partalian na so hasirangan i?`