---
title:  Pabagashon
date:   21/03/2025
---

Jaha surat ni Ellen G. White, “Hari Sabat,” di bagasan buku Alfa dan omega, jld. 5, hlm. 298-307.

“Pangkahap i ndang margogo mangalusi Jesus di adopan ni situan na torop ai mabiar nasida uang madabu tu bagasan hasusahan. Diboto nasida ai parhata sintong do Ibana. Asa sian mangalaosi patik ni ompunasida, marsangkap nasida paaluaon sahalak jolma manean hasusahan, ai dao dumenggan paluahon babiat panoro ai luangan do nampuna molo ditadingkon i. Dibahen i mangaramoti binatang na ngungu rumingkot asa sian jolma manisia, naung ditompa mangihuthon rupa ni Debata. Na paboahaon ulaon ni angka haporseaon gapgap do i. Nasida marojahan di bagasan hagiot ni jolma na laho patimbohon dirina tumimbo sian Debata, alai i do na mamboan jolma i dipatutoru songon babiat panoro na so marroha. Ganup haporseaon na mandopang habadion ni Debata i ma na manahupi habadiaon ni manisia di ari panompaon, na ingkon dipajongjong mangulahi di bagasan Kristus. Ganup haporseaon na mamodahon ruasna mangkalupahon na ringkot di jolma manisia, parungkilon, dohot hatigoran. Barita na uli mambagabagahon tumpal tu bangso manisia na tinobus ni mudar ni Jesus, na mamodahon panarihon na lambok dompak hahurangan dohot parungkilon ni manisia. Didok Tuhan i do: ‘Ummahal bahenonku sada jolma sian sere palangki, jala ummahal sada jolma sian sere na sian Opir.’” Jesaya 13: 12.

“Di na tinailihon Jesus dompak halak Parise mardongan sungkun-sungkun dia do na patut sibahenon di ari Sabat, ulaon na denggan manang ulaon na jahat, paluahon manang mamunu, di adopi Ibana nasida mardongan roha nasida na jungkat. Martuptup do nasida di hosaNa mardongan sogo ni roha bolon, alai Ibana paluahon torop halak jala mamboan hasonangan ni torop halak. Dia do na dumenggan mamunu di ari Sabbat songon naung sinangkapan nasida, manang pamalumhon halak na marsahit dongon na binahenNa? Adong do na sumintong sian na mangulahon pamunuon di bagasan roha di ari na badia ni Tihan asa sian na manghaholongi dongan jolm,a na dipatuduhn di bagasan pambahenan dohot asi ni roha?” —Ellen G. White, Alfa dan Omega, jld. 5, hlm. 304, 305.

**Sungkun-sungkun Sirangrangan**:

`Boasa jala songon dia do asa “ganup haporseaon gapgap mangajarhon ruasna laho manghalupahon na ringkot di dongan jolam”? Songon dia do hita di bagasan pambahenanta dohot sintong pasidingkon roha sisongoni di tongatonga ni hurianta nang di ruar ni i?`

`Ai ise do goaran donganku? Ai ise do goaran donganku? Di pambahenan songon dia do di na mangihuthon Kristus sasintongna mambahen hita tudos songon halak Samaria na mansoadahon patik ni jolma di tingki i laho patuduhon holong?`

`Molo Debata manghaholongi hatigoran dohot asi ni roha, songon dia do hita ingkon mangulahon hombar tu na ummaol di Debata? Songon dia do hita asa gumodang mangalehon roha di na nidok ni Jesus i ma “na ummaol sian patik”?`

`Di ari hita manaringoti jala marningot di paruhuman, jotjot do hita disi mangondolhon ia dalan ni Jesus manaringoti paruhuman i marhasadaon dohot dia, jala olat ni dia, hita manghaholongi dongan jolma, tarlumobi nasida na ginosa jala na marungkil? Rimangima hata i mangihuthon Mateus 25: 31-46.`