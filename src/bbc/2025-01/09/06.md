---
title:  Parange ni Partontangan Parlangitan
date:   27/02/2025
---

Nunga taida pigapiga ayat na mangajarhon partontangan parlangitan di Debata dohot sibolis. Alai beha do partontangan na songon i boi tubu? Dia do dalanna adong sahalak jolma olo martongkar maradophon Debata sigomgom saluhutna? Molo partontangan parlangitan tubu holan alani pangarajion, na marujung do nian partontangan i andorang so dipungka. Bolo boti sian ala na asing do i. Molo tutu, Bibel mandok ia partontangan i taringot di partontangan parange ni Debata – partontangan ala hata rehe na pinasahat ni sibolis dompak Debaata, i ma (sada sian i) Debata ndang na tutu burju jala gok holong. Hata rehe i ndang tarpatunduk marhite hagogoon manang hajungkaton, alai marhite na patudoshon dua parange na marsiadu.

“Bahen manaluhon dosa, na pinatupa ni Debata holan hatigoran dohot hasintongan. Sibolis i patuduhon dia na so jadi ndang ndang olo Debata mangulahonsa – pamujimujion na marlobilobi dohot mangarupa manang sipaotooto. Nunga digogohon ibana laho mangalipehon hata ni Debata jala lipe mangalapati di sangkap panggomgomionNa di adopan ni angka surusuruan, mandok ndang partigor ia Debata di na mangalehon nasa patik dohot angka uhum tu angka pangisi ni banua ginjang, asa marhite i di na manghirim di pangoloion dohot hapatuhon ni angka surusuruan na tinompaNa, na holan laho margogo patimbohon diriNa sambing. Dibahen i ingkon do dipatuduhon di adopan ni angka pardisurgo dohot angka portibi na asing, na tigor do ia pangarajaion ni Debata, jala sun denggan ia nasa patikNa. Dipatuduhon sibolis i asa hira na margogo do ibana laho pajongjonghon na denggan di hasiangan on. Parange na sasintongan sian siparjehe i dohot angka sangkapna na sasintongna ingkon do ditanda sandok na tinompa. Dilehon tu ibana partingkian laho patuduhon ise do dirina marhite angka ulaon hajahatonna” —Ellen G. White, Alfa dan Omega, jld. 8, hlm. 521.

`Jahama Johannes 8: 44, 45 mangihuthon pangantusion di Pangungkapon 12: 7-9. Aha do na pinatuduhon ni angka ayat on diparange ni sibolis dohot angka dalanna?`

Sangkap ni sibolis sian mulana i ma margogo manogu angka na tinompa i porsea ia Debata i ndang tutu sintong manang parholong jala patikNa i mangarupa jala mangarsahi nasida. Ndang longang roha molo Jesus mandok siboli i “ai pargapgap do ibana jala ama ni gapgap” (Joh. 8: 44). Angkupni i, Jesus tuat tu portibi on laho “asa huhatindangkon hasintongan i” (Joh. 18: 37) dohot sintong mandopang pangotootoion dohot gabus sibolis, manaluhon jala, diujungna, manegai angka ulaon ni sibolis do (1 Joh. 3: 8; Heb. 2: 14).

Pangungkapon 12: 9, 10 manggoari sibolis i (1) “ulok sian na robi,” (2) ibana na jongjong di paruhuman banua ginjang manihai bangso ni Debata, jala (3) hagogoon na paotootojon liat portibi on. Hata Gorik na disalin (sibolis” lapatanna “pangaleai,” sahali nai patuduhon ia parange sian partontangan i taringot di haporsaeon, dohot ma i nang haporseaon di parange ni Debata.