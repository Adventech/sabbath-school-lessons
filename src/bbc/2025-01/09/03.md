---
title:  Mula ni Partontangan na di Portibi on
date:   24/02/2025
---

Sadalan dohot sungkun-sungkun na di bagasan parumpamaan i – boasa adong boni simaremeeme di hauma molo nampuna hauma i holan manaburhon boni na denggan – na gabe sungkun-sungkun na asing; molo Debata manompa tano on denggan situtu, boasama tubu hajahaton disi?

`Jahama 1 Musa 1: 31. Aha do na pinaboa ni Hata i taringot ni angka na tinompa i dung sidung Debata manompa, jala boasa ringkot alus disi?`

Mangihuthon 1 Musa 1: 31, dung sidung Debata manompa tano on, “denggan situtu” do ditompa. Di bagasan 1 Musa 1, ndang adong jumpang disi tanda ni hajahaton di tongatonga portibi na tinompa ni Debata. Dungi, songon dia do hajahaton i bongot tu ngolu ni jolma?

`Jahama 1 Musa 3: 1-7. Aha do na pinaboana disi i ma hinajahat ni portibi on? Habisuhon dia do na tadapot sian i taringot di parange ni partontangan parlangitan? (ida dohot Pangk. 12: 7-9).`

Di bagasan barita i, taida gabus na pinasahat ni ulok dompak parange ni Debata, na digoari sibolis i sandiri (“ulok na robi” di bagasan Pangk. 12: 7-9). Dimulana dibahen ulok i sada sungkun-sungkun laho patubuhon ganggu ni roha maradophon patik ni Debata, jala di bagasan sungkun-sungkunna i, naeng do diholiphon ibana dia na pinatikkon ni Debata. Dungi, ulok i patar mangalo hata naung pinasahat ni Debata, huhut didok hatana dompak si Hawa, “Ndang na tutu hamu mate” (1 Musa 3: 4).

Di ulok manang Debata, tontu adong do sian i na margabus dompak si Hawa, na soanari jongjong ingkon mamillit na porsea do ibana tu hata na pinasahat ni Debata manang tu na nidok ni ulok i.

Dison nang dohot di na asing di bagasan Bibel, parange ni partontangan i tarlumobi taringot aha jala ise do na patut sihaporseaan, dia do na tutu marpartalian dohot holong. Jala ala i taringot haporseaonmu tu sahalak jolma, jolma songon dia do ibana, jala na patut do ibana sihaporseaan, marhadomuan do i na holong do roham tu ibana jala porsea ho tu halaki jala, di bagasan on, manangihon dia na nidokna tu ho.

`Jahama 1 Musa 3: 15. Hata ni Debata dompak ulok ia boni ni parompuan, i ma dompak Massias, ingkon mangalisathon ulu ni ulok i jotjot situtu digoari Barita na Uli na parjolo (protoevanelium) di bagasan Bibel. Songon dia do i patoguhon sintong ni partontangan jala laos mangalehon pangaropan di hita ditongatonga ni partontangan i?`