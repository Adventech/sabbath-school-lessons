---
title:  Musu i do Mambahen i
date:   23/02/2025
---

`Jahama Mateus 13: 24-27. Songon dia do parumpamaan on mangurupi hita mananda hajahaton di portibi on?`

Jesus manariashon sahalak pangula na manaburhon boni na denggan tu haumana. Alai, tubu angka simaremeeme diholangholang ni eme i. Marnida i, angka naposo parhauma i ro manungkun tu ibana, “Rajanami, nda boni na denggan do na disaburhon ho tu haumami? Sian dia do simaremeeme i? (Mat. 13: 27). Sungkun-sungkun i suman dohot sungkun-sungkun na sai jotjot disungkunhon saonari on hombar tu angka hajahaton. Molo Debata manompa tano on denggan situtu, boasama di bagasan i adong hajahaton?

`Jahama Mateus 13: 28-30 mangihuthon hatorangan sian Kristus na tarsurat di bagasan Mateus 13: 37-40. Songon dia do nang hata i parsidohot patoranghon sian parange ni partontangan parlangitan?`

Didok raja i ma mangalusi angka naposona: “Musu i do mambahen i” (Mat. 13: 28). Dungi digombarhon Jesus ma halak “manaburhon boni na denggan i” i ma “Anak ni jolma i” (Mat. 13: 37), jala mandok ai “Portibi on do ia panaburan i” (Mat. 13: 38), jala “musu i na manaburhon” boni simaremeeme “Sibolis i do” (Mat. 13: 39), na dohot torang manggombarhon partontangan bolon di tongatonga ni Debata dohot sibolis. Boasa adong hajahaton di portibi on? Hajahaton i ma parbue sian ulaon ni musu (sibolis) na mangalo tuanna. “Musu i do mambahen i” (Mat. 13: 28).

Alai alus on patubuhon sungkun-sungkun na mangihut, “Denggan do di roham, hami laho palunggukkon?” Lapatanna, boasa ndang pintor dibutbut simaremeeme i? “Ndangana” alus ni raja i “so tung dohot eme i dibutbuti hamu, laho palunggukkon simaremeeme i. Pasombu hamu ma i rap magodang paima gotilon” (Mat. 13: 29, 30; patudos dohot Mark. 4: 29). Mangihuthon parumpamaan on, diujungna Debata manguhumi hajahaton, alai mambutbut di na so tingkina gabe manegai angka na denggan.

`Di hatiha saonari on angka dia do sihabiaran di na marsangkap laho mambutbut simaremeeme sian tongatonga ni eme i? Di tingki na sarupa, boasama i ndang lapatanna mangaloas hajahaton i dijolonta?`