---
title:  Partontangan Parlangitan
date:   22/02/2025
---

### Namardomu tu parsiajaran di minggu on, jahama

Mat. 13: 24–27; 1 Musa 1: 31; Hes. 28: 12–19; Jes. 14: 12–15; Mat. 4: 1–11; Joh. 8: 44, 45.

> <p>Ayat siapilon</p>
> “Jala bahenonku ma parbadaanmu dohot boruboru i, ro di pinomparmu tu Pinomparna. Ibana mangalisathon ulum, gabe pargutonmu tambihulna (1 Musa 3: 15).

Rimpunan sian saluhut na tarsurat di bagasan Bibel i ma partontangan bolon di Kristus dohot sibolis. Tungpe barita di hata partontangan parlangitan i ma di Debata dohot angka pardisurgo naung madabu jala manjungkati dompak Debata na gabe barita bolon di bagasan buku na Badia (Mat. 13: 24-30, 37-39; Pangk. 12: 7-10) jala gabe hasomalan di tongatonga ni godang halak kristen na manadingkon manang manghalupahon barita i.

Alai mangihuthon hata na tarsurat di Bibel, barita partontangan parlangitan, disi harajaon ni Debata didopang sibolis dohot angka surusuruanna, ndada sada barita na patut tadingkononta ia so mardongan godang barita na gabe impola sian barita na di Bibel i. Nang barita na uli i gok mardongan barita taringot sibolis dohot angka hagogoonna na maralo dompak Debata.

Diparsiajaran di minggu on, parsiajaranta ma songon dia do sungkun-sungkun na dua on taruli alus mangihuthon pigapiga na tarbarita na tarsurat di bagasan Bibel:

1. Didia do disurathon Bibel i paboahon na adong partontangan parlangitan di Debata dohot sibolis?
2. Mangihuthon hata ni Bibel, songon dia do parange ni partontangan i?

_Parsiajarima parsiajaran samingguon na laho paradehon tu ari sabat, 1 Maret_