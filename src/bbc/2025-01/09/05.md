---
title:  Molo olo Ho Marsomba tu Ahu
date:   26/02/2025
---

Gogo ni sibolis laho marsihundul di habangsa ni Debata tarida do i nang dohot di bagasan barita pangunjunan na adong di bagasan Mateus 4 dohot Lukas 4. Di barita na pajumpang Jesus dohot si pangago i, patar godang do disi parange ni partontangan i. taida disi totang ni partontangan di Kristus dohot sibolis, jala dipatuduhon dohot torang jala tangkas.

`Jahama Mateus 4: 1-11. Songon dia do hasintongan di partontangan bolon di Kristus dohot sibolis na ditaluhon disi?`

Dungi “ditogihon” tondi i ma Jesus tu halongonan asa “diunjuni sibolis” (Mat. 4: 1). Jala andorang so dapot tingki na dibuhul laho pajumpang, marpuasa do Jesus leleng ni opatpulu ari. Asa dibahen i do di na ro sibolis i, diunjuni Ibana ma Jesus laho paubahon batu gabe roti, marnida haraparon ni Jesus ma sumurung. Alai ditaluhon Jesus do hata i marhite hata ni Bibel, jala tarjepol do ia roha ni sibolis i.

Dungi, digogona laho mamboan Jesus asa humalaput dipambahenanna, diunjuni sibolis do Jesus asa ditimbungkon dirina sian palaspalas ni Bagas Joro. Dipalipehon sibolis do hata na tarsurat di Buku na Badia di na mandok molo na tutu do Jesus Anak ni Debata, tangantanganon ni angka surusuruan i do Ibana. Alai marhite manjaha Buku na Badia dohot sintong, diulahi Jesus manaluhon pangunjunan i.

Pangunjunan patoluhon dohot torang patuduhon dia na sinangkapan ni sibolis saut di ibana. Ditahi ibana do Jesus olo marsomba tu ibana. Digogohon sibolis do manangko panombaon na sasintongna holan dompak Debata sambing.

Jala laho mangulahon i, dipatuduhon ibana tu Jesus “dipatuduhon ma tu Ibana nasa harajaon na di portibi on ro di hasangaponna” dung i ninna ma mandok Ibana: “Saluhutna i lehononku do tu Ho, molo olo Ho marsomba tu ahu” (Mat. 4: 8, 9). Tutu do i, di bagasan Lukas 4: 6, ayat na sarupa dohot Mateus, didok sibolis do: “Tu Ho ma lehononku sasudena on gomgomanmu ro di hasangaponna i, ai tu ahu dipasahat i, jala hulehon i tu silomo ni rohangku” (Luk. 4: 6).

Sahali nai, Jesus mangadopi pangunjunan i marhite hata na tarsurat di Buku na Badia, jala sahali nai tarjepol do sibolis i.

Di bagasan pangunjunan na tolu i, dibahen Jesus Buku na Badia asa monang manaluhon pangunjunan ni musu i.

`Epesus 6: 12 mamodahon hita “Ai ndada marungkil hita mangalo mudar dohot sibuk, angka harajaon do, angka parhuaso, angka sigomgomi hasiangan haholomon on, angka tondi hajahaton na di ginjang i.” Molo tungpe hita ndang mangolu alani hagogoon, boasama ingkon ingotonta hinatutu ni parungkilon na masa di humaliangta?`