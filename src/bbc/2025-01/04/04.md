---
title:  Asi ni Roha ni Jesus
date:   21/01/2025
---

Di bagasan Padan na Imbaru, gombaran na sarupa tudos songon na di bagasan Padan na Robi dibahen laho manggombarhon asi ni roha ni Debata. Ama i didok apostel Paulus i ma “Ama Parasiroha situtu jala Debata, Sipangapul na sumurung!” (2 Kor. 1: 3). Udut ni i, Paulus patoranghon di bagasan Epesus 2: 4 i ma Debata “parasiroha bolon” jala paluahon jolma ala Ibana “parholongroha na balga maradophon hita.”

Di angka parumpamaan, Kristus sandiri marulakhulak mameakkon roha na bagas jala mangaropuhi roha laho manggombarhon asi ni roha ni Ama i (Mat. 18: 27; Luk. 10: 33; Luk. 15: 20). Jala di hata na sarupa na laho manggombarhon asi ni roha ni Jahowa di bagasan Padan na Imbaru dohot Padan na Robi dibahen do nang dohot di bagasan buku surat Barita na Uli bahen manggombarhon pajanghonon na gok holong sian Jesus maradophon nasida na di bagasan hasusaan.

`Jahama Mateus 9: 36, Mateus 14: 14, Markus 1: 41, Markus 6: 34, dohot Lukas 7: 13. Ida nang dohot Mateus 23: 37. Songon dia do angka ayat on patoranghon asi ni roha ni Kristus maradophon parungkilon ni manisia?`

Godang situtu di bagasan buku surat Barita na Uli, paboahon Kristus asi rohana marnida angka na marsitaonon manang na marungkil. Jala Ibana ndada holan marasi ni roha, alai disarihon Ibana do na ringkot di nasida.

Jala tutu do, tumatangis do Jesus marnida bangsoNa. Olo do tubu tu rohanta marnida ilu di simalolong ni Jesus uju Ibana manatap dompak huta sambulon i – “Jerusalem! Jerusalem! Dibunu ho do angka panurirang jala didangguri ho do angka na sinuru manopot ho. Nunga piga hali naeng papunguonku do nian angka anakmi, sobokkon pidong na papunguhon anakna tu toru ni habonghabongna; alai ndang dung olo hamu!” (Mat. 23: 37). Dison, taida andung-andung ni Jesus tudos dohot andung-andung ni Debata na di bagasan saluhut Padan na Robi. Torang sian i, godang siang angka na mamarsiajari buku na Badia manurathon ia gombaran di indung ni manuk na papunguhon anakna di toru ni habongna na adong di luat Timur Dekat na robi i ma gombaran na sintong dibahen laho manggombarhon Jahowa. Dison, godang halak marnida gombaran na di bagasan 5 Musa 32: 11, manggombarhon Debata songon pidong raja wali na mangareapreap, mangaramoti, jala manudungi angka anakna.

`Ndang adong umpama na umbalga taringot di asi ni roha ni Debata na bolon i tu hita asing ni Jesus sandiri – na mangalehon hosaNa di hita di bagasan na patuduhon balga ni holongNa i. Alai, Kristus ndada holan gombaran na singkop di Debata. songon dia asa ngolunta mangihuthon ngolu ni Kristus, mangalehon rohaNa di angka partinaonan ni halak, asa marhite i, ndang holan manjamitahon holong ni Debata alai patuduhon i sintong di bagasan ngolu?`