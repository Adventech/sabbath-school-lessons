---
title:  Jahowa Parasi Roha jala Pardengganbasa
date:   18/01/2025
---

### Namardomu tu parsiajaran di minggu on, jahama

Psalm. 103: 13; Jes. 49: 15; Hos. 11: 1–9; Mat. 23: 37; 2 Kor. 11: 2; 1 Kor. 13: 4–8.

> <p>Ayat siapilon</p>
> “Tung tarhalupahon inaina ma posoposona, so asi rohana mida anak tinubuhonna i? Tung sura pe tarhalupahon nasida, ianggo ahu laos so halupahononku do ho.” (Jesaya 49: 15).

Jotjot dipodahon roha didok ndang sitangihonon jala ingkon sipasidingon. Di na deba, roha i sian hapeahanna ndang denggan, asa dibahen i, baoa manang parompuan partigor tung so jadi digombarhon jolma “parrimas.” Mangihuthon pigapiga parjamita sian halak Gorik na robi, hata na mandok manisia “rasional,” na (gumodang tahe) jogi maralohon rohana manang pasuruthon rimasna marhite roha na so tarrimas, digoarima i jolma ideal.

Muruk na so tarpatunduk olo do patubuhon hamagoan, ido. Alai, manisia i ditompa Debata mardongan pingkiran, jala di sandok buku na Badia Debata digombarhon i ma Debata na olo tarrimas situtu. Molo Debata i olo tarrimas situtu, songon na ginombarhon ni buku na Badia, rimas sasintongna ndang jadi dohonon sada na roa manang ndang denggan – alana Debata na di bagasan buku na Badia tung denggan situtu jala adong di Ibana habisuhon na sumurung.

Tangkas situtu, adong hasintongan na mansai uli situtu na tadapot sian pangantusion na denggan ia holong ni Debata maradophon hita i ma holong na mardongan rimas, alai na sai tongtong mardongan poda molo tungpe holong ni Debata i (rimas manag na asing) singkop situtu, holong i ndang jadi patudoson dohot rimas ni jolma uju tarrimas.

_Parsiajarima parsiajaran samingguon na laho paradehon tu ari sabat, 25 Januari_