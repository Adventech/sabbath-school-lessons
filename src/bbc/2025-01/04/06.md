---
title:  Pardengganbasa jala Parroha
date:   23/01/2025
---

Jahowa na di bagasan Buku na Badia i pardenggan basa jala di lehon rohana, jala roha ni Debata i dohot torang dipatuduhon di bagasan ngolu ni Jesus Kristus. Marparulan do Jahowa (patudos dohot Jes. 63: 9; Heb. 4: 15), tung marungkil situtu binahen ni partinaonan ni bangsoNa (Pangh. 10: 16; Luk. 19: 41), jala rade manangihon, mangalusi, dohot mangapuli (Jes. 49: 10, 15; Mat. 9: 36; Mat. 14: 14).

`Jahama 1 Korintus 13: 4-8. Dompak dia do ayat on manjou hita laho patuduhon asi ni roha ni Jahowa na sumurung i di bagasan parsaoranta dohot dongan?`

Na malungun dohot hita laho marsaor dohot nasida na mangalehon sitiruon di holong na dipatuduhon di bagasan 1 Kor. 13: 4-8. Alai songon dia do girgir ni rohanta asa gabe jolma na songoni dompak dongan? Ndang tarbahen hita rohanta i gabe parlambas roha jala burju; ndang tarbahen hita rohanta i ndang mangiburu, parburnangburnang diri, jungkat, manang tenga. Ndang margogo hita patubuhon holong na di bagasan hita na “saluhut do ditanom rohana, saluhut do dihaporseai, dihirimi jala ditaon. Ndang na olo salpu haholongon i. Ia panurirangon pasohotonna do, mansadi do nang angka parhataan, parbinotoan pe mansohot do” (1 Kor. 13: 7, 8). Holong na songoni jadi do mangolu di bagasan hita hita holan marhite parbue ni Tondi Parbadia. Jala tapujima Debata siala Tondi Parbadia mangusehon holong ni Debata tu bagasan roha nasida na, alani haporseaon, mian di bagasan Kristus Jesus (Rom 5: 5).

Marhite denggan basa ni Debata dohot huaso Tondi Parbadia, marhite dalan dia hita dengganna tarbahen manjanghon, jala mamansarhon, holong rimas ni Debata, alai di bagasan na sintong jala tutu? Parjolo, sada panjanghonon na sintong i ma manomba Debata haholongon i. Paduahon, tajanghon ma holong ni Debata i dohot denggan jala mangolu uhut patuduhon denggan basa dohot na denggan tu dongan jolma. Ndang jadi hita holan mangkilalahon sambing di bagasan haporseaonta sahalak Kristen, alai ingkon manjujui hita laho pasonanghon dongan. Na parpudi, ingkon ingotonta do ai ndang margogo hita laho paubahon rohanta, alai holan di bagasan Debata do i tarbahensa.

Dibahen i, tapangido ma tu Debata asa dilehon tu hita roha na imbaru di adopanNa nang dohot di adopan ni dongan – holong na ias jala na papitahon laho patimbohon na denggan jala mangombushon lapung na sian bagas.

Naeng ma tangiangta songonon, sai anggiatma “ditambai Tuhan i ma haholongon ni rohamuna sama hamu, nang tu saluhut,...! Laho patoguhon rohamuna, gabe so hasurahan marhabadiaon di jolo ni Debata Amanta, di na ro i Tuhanta Jesus rap dohot saluhut angka na badiana” (1 Tes. 3: 12, 13).

`Boasama mangkalupahon diri sandiri jala manadinghon holong tu diri sandiri nang dohot hajungkaton ni rohanta na gabe sada dalan laho manghangoluhon holong na sian Debata? Aha ma sibahenonta asa tarbahen hita laho manghalupahon dirinta sandiri?`