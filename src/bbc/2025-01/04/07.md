---
title:  Pabagashon
date:   24/01/2025
---

Jahama surat ni Ellen G. White, “Ucapan Bahagia,” di bagasan buku Khotbah di Atas Bukit, hlm. 15-54.

“Nasida na mangkilalahon hapogoson di tondi nasida, na mangkilalahon ndang adong na denggan di bagasan diri nasida, taruli di hatigoran dohot hagogoon di na manatap tu Jesus. Didok Ibana do, “Ro ma hamu tu Ahu, hamu angka na loja jala na sorat, asa hupasonang hamu!” (Mat. 11: 28). Dipasahat Ibana tu ho singkat ni hapogosonmu sian hamoraon denggan basaNa. Ndang patut hita di adopan asi ni roha ni Debata, alai Kristus, pangondianta mangondihon hita, jala marhuaso paluahon saluhut jolma na naeng ro tu Ibana. Nang songon dia pe parngoluonmu di ari naung salpu, nang beha pe parir ni partinaonanmu soanari, molo olo ho ro mandapothon Jesus mardongan hagaleonmu, ndang margogo, jala mandele, Sipalua na gok holong ro manopot ho jala paherbang tanganNa mardongan ulos hatuaonNa tu ho. Tu adopan ni Ama i, diadophon Ibana do hita maruloshon abit na saksak, i ma hatigoranNa. Bahen di hita diadophon Ibana tu Debata: nunga jongjong Ahu di ingananni angka pardosa. Unang ma tatap tu angka nasida pardosa i, alai Ahu ma tatap. Jala uju joujou sibolis i laho manggulut hita, manguhumi hita binahen ni angka dosanta, jala didok hita na gabe bangsona, di bagasan huaso na umbalga mudar ni Kristus i manghongkop hita” —Ellen G. White, Khotbah di Atas Bukit, hlm. 18.

**Sungkun-sungkun Sirangrangan**:

`Idama na nidok ni surat na di ginjang i ma songon dia hita diboan tu adopan ni Damang, marhite mudar ni Jesus. “Tu adopan ni Ama i, diadophon Ibana do hita maruloshon abit na saksak, i ma hatigoranNa.” Nang beha pe pandeleontta alani ni dosa dohot hajahatonta, manang sai jotjot hita ndang patuduhon di adopan ni dongan jolma holong ni Debata na dilehon tu hita, boasama hita ingkon tongtong mulak tu barita na uli ia hita dijangkon Debata ala ni Jesus “diadophon Ibana do hita maruloshon abit na saksak, i ma hatigoranNa”?`

`Tatap ma songon dia pingkiran ni dua ina na ro tu adopan ni raja Salomo mamboan parsalisian nasida na rap mandok nasida na dua nampuna posoposo i? Idama muse hata na tubu sian bagasan roha na dipatorang di bagasan 1 Raja-raja 3: 26. Songon dia do i patuduhon hata na sarupa na laho manggombarhon roh ani Debata maradophon bangsoNa, di bagasan Hosea 11: 8?`

`Di saluhut buku Barita na Uli, taida disi ia Jesus i jotjot dionjor asi ni roha marnida partinaonan ni manisia. Jala aha do na pinatupaNa? Dibahen Ibana do ulaon laho mangurupi jolma i. Angka dalan dia do na tarpatupa ho songon sahalak jolma, manang songon sada pungua, laho mangurupi nasida na manghalungunhon pangurupion?`