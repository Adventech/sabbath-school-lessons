---
title:  Pabagashon
date:   14/03/2025
---

Jahama surat ni Ellen G. White, “The Reward of Earnest Effort,” di bagasan buku Testimonies for the Church, jld. 9, hlm. 285–288.

“Saluhut na margoar hahomion ni rohanta di pangaramotion ni Debata, di tano na imbaru sogot gabe torang. Saluhut na songkal di rohanta jumpang ma alusna disi. Hahomion asi ni roha dipapatar di adopanta. Ditingki pingkiranta na gale on holan parjambar di halongangan dohot bagabaga na dilaosi, idaonta ma disi partalian na sun denggan jala uli situtu. Tandaontama ia holong na so hasuhatan i mangaramoti angka pardalanan na gok parungkilon mangihuthon roha. Di ari hita mangkilalahon pangaramotion na lambok situtu sian Ibana na patupahon saluhutna bahen hadengganon di hita, tubu ma di hita las ni roha na so tarhatahon jala gok hamuliaon” —Ellen G. White, Testimonies for the Church, jld. 9, hlm. 286.

**Sungkun-sungkun Sirangrangan**:

`Hea do longang roham di na margogo laho manangkasi pangaramotion ni Debata? Songon dia do ho tarapul di na diboto ho ia saluhutna i torang do sogot do dipudina?`

`Ingotma dia na tinadingkon ni Kristus asa sorang gabe jolma jala mate bahen di portibi on. Pingkirhon umbagas dia na hinatahonna dison i ma di holong ni Debata jala na patut do Debata dihaporseai. Tung aha dope sibahenon nian?`

`Aha do ringkotna di na umboto di “goar” ni Debata? Aha do parbuena di hita na mandok dirinta sahalak Kristen? Marhite dalan dia do sahalak kristen sipata olo mangaleai goar ni Kristus, jala aha do na boi sibahenonta di punguna na adong di luatta laho patuduhon tu angka jolma songon dia do siihuthon Kristus i?`

`Di ujungna, nang “alus” na dumenggan sian hita dompak angka hajahaton ndang dope singkot saonari on. Aha do na patut sibahenonta di ulaon na laho pajonokkon diri tu nasida na marungkil jala gabe dalan mangorui hasusahan di tano on huhut paimaimahon dalan haluaon na parpudi dompak angka hajahaton na holan Debata tama mangalehon?`

`Rimangima gumodang hata na di bagasan Jesaya 53: 4, i ma di hasintongan ia Kristus mamorsan “sahit” dohot “pardangolanta”. Aha do na masa rap di hau pinarsilang na mangurupi hita mangantusi sangkap haluaon dohot arga di panghophop ni Debata laho paluahon hita?`