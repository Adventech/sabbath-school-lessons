---
title:  Na Tigor jala na Sintong
date:   10/03/2025
---

Di ganup partingkian, ulaon ni Kristus manegai ulaon ni sibolis. Jala, mangihuthon 1 Johannes 3: 8, mandok “laho manegai angka ulaon ni sibolis do, umbahen na ro Anak ni Debata” (1 Joh. 3: 8) jala asa “dipasohot Ibana sibolis i, na marhuaso mambahen mate” (Heb. 2: 14). Alai, hatatalu bolon hauso ni musuh i masa di dua hatiha. Parjolo, marhite ulaon na di silang, Kristus patuduhon ia angka na tinuhashon ni sibolis i ndang sintong. Dohot haduan sibolis dohot harajaonna dirimpashon tahe.

`Jahama Rom 3: 23-26 dohot Rom 5: 8. Aha do na pinapatar ni angka ayat on i ma dalan na binahen ni Kristus laho manaluhon tuhastuhas ni sibolis?`

Songon naung taida, musuh mandok ia Debata i ndang tutu sintong jala ndang parholong. Alai, di bagasan Kristus, Debata patuduhon gombaran na daulat sian holong dohot hatigoran ni Debata, jala diulahon Ibana do i marhite silang.

Dungkon mate Jesus i, “diida sibolis nunga disegai be angka na sinangkapanna i. dipatuduhon nasa ulaonna di adopan ni angka surusuruan na so mardosa dohot di adopan ni hasiangan on. Dipatuduhon Ibana ai pamunu do ia sibolis i. Di na mangusehon mudar ni Anak ni Debata, gabe diumpat ibana do roha ni angka surusuruan na di banua ginjang i sian ibana” —Ellen G. White, Alfa dan Omega, jld. 6, hlm. 414.

`Jahama Pangungkapon 12: 10-12 mangihuthon 1 Musa 3: 15. Songon dia do ayat on patorangkon lapatan ni partontangan parlangitan sian hamonangan ni Kristus di hau pinarsilang?`

Barita haluaon mangalehon tu hita godang tanda asa porsea ia Debata na sai tongtong mangula laho patupahon na denggan di ganup na tinompa. Debata na di bagasan buku na Badia sai tongtong patupahon na denggan, marningot dalan na rade di Ibana di bagasan partontangan bolon (5 Musa 32: 4, 1 Sam 3: 18; Psalm. 145: 17; dan. 4: 37; Hab. 1: 13: Pangk. 15: 3; 1 Musa 18: 25).

`Boasama tanda di hatigoran dohot holong ni Debata di bagasan partontangan parlangitan mansai ringkot? Dihatiha ho marningot Silang dohot saluhut na binahen ni Debata di sangkap haluaon, songon dia do ulaon ni Debata paposhon roham di holong ni Debata, tungpe di tongatonga ni parungkilaon dohot pangunjunan?`