---
title:  Tung Aha Dope Sibahenon-Ku Nian
date:   08/03/2025
---

### Namardomu tu parsiajaran di minggu on, jahama

Joh. 18: 37; Rom 3: 23–26; Rom 5: 8; Jes. 5: 1–4; Mat. 21: 33–39; Jes. 53: 4; Rom 3: 1–4.

> <p>Ayat siapilon</p>
> “Dung i ninna si Latus ma mandok Ibana: Asa raja do Ho? Jadi ninna Jesus ma mangalusi: Songon na nidokmi ma tutu. Raja do Ahu! Umbahen na tubu Ahu jala umbahen na ro Ahu tu portibi on, asa huhatindangkon hasintongan i. Ganup na sian hasintongan i tangihonon ni i do soarangku” (Johannes 18: 37).

Piga tahun naung salpu, sada torsatorsa ni dakdanak disurathon di bagasan majalah Guide. Torsatorsa i mangondolhon salahak baoa na so marama so marina na margoar Denis, na diain ditongatonga ni sada keluarga di abad parsitongaan. Sogo situtu roha ni Denis marnida raja ni luatna ala, di ari parsahiton ni natuatuana, diboan parangan ni raja i do ibana, jala mulai siani ndang be diida ibana nasida. Dungi diboto ibana ma ia raja na pasiranghon nasida laho paluahon jolma na mangolu dope sian sahit bala Wabah Hitam. Hasintongan dipambahenan ni raja i paluahon Denis sian sogo ni roha na sinimpanna di saleleng ni ngoluna. Raja i tongtong, jala diganup angka na masa, patupahon ulaon marojahan di holong maradophon bangsona.

Torop do halak marnida Debata songon Denis marnida raja i. Hajahaton na niida nasida manang na binolusna mambahen nasida manghasogohon manang manadingkon Debata. Didia do Debata uju ro hasusahan? Molo sintong do Debata, boasama godang hajahaton? Partontangan parlangitan patuduhon angka hata on, alai godang dope sungkun-sungkun na tading. Alai, dihatiha saluhut dalanta tarjepol na laho mangalului alus, tatatapma Jesus di hau pinarsilang jala marnida di bagasan Ibana adong do Debata sihaporseaan, ditongatonga ni godang sungkun-sungkun na so maralus sahat tu sadarion.

_Parsiajarima parsiajaran samingguon na laho paradehon tu ari sabat, 15 Maret_