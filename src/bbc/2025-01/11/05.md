---
title:  Parumpamaan ni Kristus di Porlak Anggur
date:   12/03/2025
---

Di bagasan parumpamaan taringot tuan nampuna porlak anggur, di Mateus 21, Jesus manguduti dia na tininggalhon ni Jesaya bindu 5, mangalehon hatorangan tambahan di parange dohot pambahenan ni nampuna porlak anggur bahen hadengganon ni porlak anggurNa i.

`Jahama Mateus 21: 33-39 mardongan marningot trolumobi di sungkun-sungkuan sian Jesaya 5: 4. Tung aha dope sibahenonna nian sian angka naung binahenNa i?`

Turpuk na parjolo sian parumpamaan ni Kristus mangenet tingkos sian ende na di bagasan Jesaya bindu 5 i ma taringot tuan nampuna porlak anggur dohot porlak anggurna. Dungi Jesus manambahon, tuan nampuna porlak anggur “pasahat” porlak anggur i “tu angka pangula, dung i marhutasada ma ibana´(Mat. 21: 33). Alai, ditingkina nampuna porlak anggur dua hali manuru angka naposona (angka panurirang) laho papunguhon parbuena, angka pangula i mangalombuti jala mandangguri dohot batu angka naposoNa i (Mat. 21: 34-36). Ujungna, disuru Ibana ma AnakNa (Jesus), ai ninna rohana “Ra biar ma rohanasida mida anakki!” (Mat. 21: 37). Alai ditangkup nasida do dohot AnakNa i huhut didok, “On do sitean porlak i! Beta ma, tapusa ibana, asa di hita siteanonna i!” (Mat. 21: 38, 39).

Tung aha dope sibahenonNa? Tung dihaholongi Damang i do hita asa dibaheni dilehon AnakNa haholongan (Joh. 3: 16). Molo na nidokna dison i ma partontangan parlangitan, ndang pintor tibu diujungi partontangan i marhite patuduhon huaso ni Debata, alai parjolo sahali ringkot patuduhon parange ni Debata diadopan ni saluhut. Tanda ni holongna i diujungna dipatuduhon marhite ulaon ni Kristus (Rom 3: 25, 26; Rom 5: 8). Aha do na patut sipangidoonta asing ni asa Debata (di bagasan Kristus) mangalehon hosaNa mate bahen di hita, asa marhite i diampini Ibana hita jala ndang manadingkon hatigoran dohot holongNa na sun denggan i?

Silang i patuduhon ia Debata nunga mangulahon nasa na patut sibahenoNa laho manegai jala manaluhon hajahaton, alai ndang manegai haheheon ni holong na daulat. Molo adong dalan na dumenggan di Debata, nda i do na pinillitNa? Molo tungpe marungkil situtu jolma i di bagasan partontangan parlangitan on, na tung marungkil situtu Debata i sandiri do. Ditingki hita manatap dompak silang, tutu taidama disi balga ni parungkilon dohot haberniton na tubu binahen ni dosa tu Debata i sandiri. Alai, arga situtu do haluaon na lohot di bagasan holong asa dibahen i Kristus rade manean i bahen di hita.

`Jahama Jesaya 53: 4. “sahit” dohot “pardangolan” nise do na pinorsan ni Kristus di hau pinarsilang? Aha do na boi taantusi sian i dompak di saluhut naung binahen ni Debata di hita dohot arga ni haluaon na ingkon pinorsanNa?`