---
title:  Paiashon Goar ni Debata
date:   13/03/2025
---

Diujungna, goar ni Debata dipaias di saluhutna. Marhite ulaon ni Ama, Anak, dohot Tondi Parbadia di bagasan sangkap haluaon, hatigoran dohot holong ni Debata na sun denggan dipatuduhon sintong (ida Rom 3: 25, 26; Rom 5: 8).

`Jahama Rom 3: 1-4 mangihuthon Jesaya 5: 3, 4. Aha do na niajarhon ni ayat on i ma di goar ni Debata i na dipaias di bagasan partontangan parlangitan? Tung aha dope sibahenon nian asing sian naun binahenNa?`

Di bagasan Rom 3 dohot Jesaya 5, taida ia Debata (di pangantusion na sompit) manjou na tinompana laho manguhumi parangeNa, tungpe hita ndang partohap manang margogo laho mangulahon i. Diujungna, ditingki nasa “pustaha” diungkap, idaontama disi tanda ia Debata i tigor jala sintong situtu. Patuduhon ni Debata do diriNa sandiri di adopan ni nasa tompaan na bisuk.

`Jahama Pangungkapon 15: 3 dohot Pangungkapon 19: 1-6. Aha do na niajarhon ni angka ayat on i ma na paiashon denggan di goar ni Debata diujungna? Tung aha dope sibahenon nian asing sian naun binahenNa?`

Di saluhut hata ni Bibel i, Debata patuduhon rohaNa dompak goarNa.

Boasa, ndang adong partalian ni holongmu na bagas dohot sahalak jolma na parangena hamu marbiasbias manang ndang dihaporseai ho. Molo sahalak jolma mandok tu dongan saripem manang na laho dongan saripem gabus bolon dompak parangem, ulahononmu do sian nasa gogom laho mangalo hata i, ala molo dihaporseai hata i, gabe manegai parsarionmu ni holongmu do i.

Ujungna, dipadenggan do denggan goar ni Debata di hau pinarsilang dohot marhite saluhut sangkap haluaon. Di bagasan paruhuman andorang haroroNa, dipadenggan do goar ni Debata di adopan ni hasiangan on.

Dungi, di bagasan paruhumon dungkon haroroNa na disi angka na tinobus i dohot laho “manguhummi angka surusuruan” (1 Kor. 6: 2, 3), dipadenggan do goar ni Debata, ala angka na malua i dilehon partingkian laho mamareso muse nasa pustaha i jala marnida di adopan nasida boasa Debata mangulahon saluhutna i, jala saluhut paruhuman ni Debata i na sai tongtong do sintong jala gok denggan basa. Ise sian tongatonganta na so adong godang sungkun-sungkun na ringkot sialusan? Andorang so marujung saluhutna, tarulima hita dialus ni saluhut sungkun-sungkun i (ida 1 Kor. 4: 5).

`Diujungna nasa ulu ni tot marsomba do jala nasa na marsoara marhatopothon ai Jesus do Tuhan (Pil. 2: 10, 11). Saluhutna i sada sian pamintoron parange ni Debata.`