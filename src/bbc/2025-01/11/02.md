---
title:  Krisus Siparmonang
date:   09/03/2025
---

Ditongatonga ni musuh na mangula na Kristus sandiri mandok ibana “panggomgom ni portibi on” (na manahopi hagogoon), raja ni hasiangan na sasintongna i ma Jesus Kristus. Jesus mangalehon hamonangan tu hita, jala di bagasan Ibana hita taruli hamonangan, nang ditongatonga ni hasusahan dohot parungkilon. Tutu sintong, ulaon ni Kristus manaluhon musuh diganup partingkian.

Nunga taida ia Bibel manggombarhon sibolis songonon:

1. Na paotooto liat portibi on sian mulana (Pangk. 12: 9; Mat. 4: 3; Joh. 8: 44; 2 Kor. 11: 3; 1 Joh. 3: 8).
2. Pangasung jala panginsahi Debata dohot bangsoNa di banua ginjang (Pangk. 12: 10; Pangk. 13: 6: Job 1-2; Judas 9).
3. Parhuaso na manahopi portibi on (Joh. 12: 31; Joh. 14: 30; Joh. 16: 11; Ulaon. 26: 18; 2 Kor. 4: 4; Ep. 2: 2; 1 Joh. 5: 19).

`Jahama Johannes 18: 37. Aha do na pinaboana dison i ma di ulaon ni Kristus manaluhon sipaotooto ni musuh i? Dia do lapatanna Jesus i do Raja?`

Tungpe Bibel i mangajarhon ia sibolis i pangago, pangasungi, parjehe, dohot parhuaso na manahopi portibi on, alai Bibel i dohot do mangajarhon ia Jesus i do parmonang maradophon sibolis di saluhutna.

1. Jesus “umbahen na ro tu portibi on, asa manghatindangkon hasintongan i (Joh. 18: 37).
2. Marhite silang, Jesus mardongan halongangan patuduhon hasintongan dohot holong ni Debata na sun denggan (Rom 3: 255, 26; Rom 5: 8), marhite i manegai angka hata na pinasahat ni sibolis (Pangk. 12: 10, 12), jala
3. Jesus diujungna manaluhon harajaon ni sibolis, na (diboto, otik nama tingkina” (Pangk. 12: 12; patudos dohot Rom 16: 20), jala Kristus “bangkit Raja ma Ibana ro di salelenglelengna” (Pangk. 11: 15).

Diujungna, nang diape na binahen ni sibolis, ibana gabe musuh naung ditaluhon, jala hamonangan di hita i ma manjanghon hamonangan ni Kristus di hita ganup ari, ganup tingki, jala huhut managam dibagabaga naung pinasahat ni silang i di hita.

`Di tongatonga ni partontangan bolon, taboto do ise na monang. Songon dia do dalan na tatodo i mamboan hita rap jongjong dohot ise? Songon sia do hita boi manontuhon ia hita jongjong di punguan ni parmonang saonari on?`