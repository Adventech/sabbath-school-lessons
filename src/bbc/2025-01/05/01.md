---
title:  Rimas mangihuthon Holong ni Debata
date:   25/01/2025
---

### Namardomu tu parsiajaran di minggu on, jahama

Psalm. 78; Jona 4: 1–4; Mat. 10: 8; Mat. 21: 12, 13; Jer. 51: 24, 25; Rom 12: 17–21

> <p>Ayat siapilon</p>
> “Alai anggo Ibana, asi do rohana disesa do dosa, jala ndang disiaphon, jala jotjot do mulak rimasna i dibahen, jala ndang disunggul rimasna apala saluhut” (Psalmen 78: 38)

Tutu godang do denggan basa ni Jahowa na patut sihalashononhon, alai torop do halak na tarsonggot mambage hata taringot di rimasNa. Didok roha nasida, molo Debata haholongan, sasintongna ndang patuduhononNa rimas. Alai lipe do roha na songon i. RimasNa i tubu ala ni holongNa do.

Na deba mandok ia Debata na di Padan na Robi i ma Debata parrimas alai Debata na di Padan na Imbaru i ma Debata parholong. Alai sada do ia Jahowa, jala Debata na sarupa do na disurathon di bagasan Bibel i. Debata na gok holong gabe tarrimas maradophon hajahaton – ala haholongan do Ibana. Jesus i dohot torang patuduhon rimasNa maradophon hajahaton, jala di Padan na Imbaru marulakhulak mangajarhon di rimas ni Debata na sintong jala patutna.

Harimason ni Debata na sai tongtong do i patuduhon panjanghononNa na sintong maradophon dosa dohot hajahaton. Rimas ni Debata i ma rimas na sintong na nionjar ni hatigoran dohot holong na daulat, jala na margogo laho pahehehon sandok tompaan. Rimas ni Debata i ma holong na sintong maradophon dosa dohot hajahaton. Dibahen i, dosa patubuhon harimason ni Debata laho paluahon angka na binondutna nang dohot dompak angka siula dosa. Ala ni i, rimas ni Debata i ma gombaran sian holong ni Debata.

_Parsiajarima parsiajaran samingguon na laho paradehon tu ari sabat, 1 Februari_