---
title:  Jahowa Pasipalhon Ndada sian lomo ni Rohana
date:   29/01/2025
---

Di bagasan Buku na Badia, marulakhulak Jahowa patuduhon harimasonna laho paluahon angka na ginosa jala dipaporsukporsuk angkup ni i harimasonNa na sintong dompak na ginosa dohot siula hajahaton. Molo ndang adong hajahaton, ndang jadi tarrimas Debata. HarimasonNa i somalna holan dompak angka na mangago tompaanNa.

Mangihuthon Andung-andung 3: 32, 33, Debata ndada sian lomo ni rohana pasipalhon jolma manisia (lapatanna, Debata pasipalhon jolma “ndada sian rohaNa”). Ndang dihalomohon Ibana manguhum angka siula hajahaton, alai holong i diujungna pajongjonghon hatigoran.

Hasintongan on tarida sian na robi Debata na sai tongtong marpamuati dompak bangsoNa jala na sia marulakhulak mangalehon tu nasida partingkian paubahon roha jala mardame dohot Ibana. Jotjot situtu do, marhite angka panurirang, joujou Debata dompak bangsoNa, alai ndang olo nasida manangihon soarana (ida jer. 35: 14-17; Psalm. 81: 12-15).

`Jahama Esra 5: 12 jala patudos dohot Jeremia 51: 24, 25, 44. Aha do na pinatorangna disi taringot paruhuman na didabu dompak huta Jerusalem marhite halak Babel? (ida dohot 2 Kron. 36: 16).`

Di bagasan Esra 5, di ari bangso na sai tongtong jala ndang mansadi dipahehe rimas ni Debata, diujungna mandao ma Ibana sian nasida gabe “dipasahat” bangso i “tu bagasan tangan ni si Nebukadnesar, raja sian Babel” (Esr. 5: 12). Alai dibahen Debata i holan dungkon “maradu so haintopan be” (2 Kron. 36: 16), jala Debata diujungna manguhumi Babel alani hasesega bolon na binahenna dompak halak Juda (Jer. 51: 24, 25, 44, patudos dohot Sak. 1: 15).

Godang do angka paruhuman na asing na ginombarhon ni Bibel i ro sian Debata didok umpamana Debata “pasahathon” jolma manisia tu musuh nasida (Pangh.2: 13, 14; Psalm. 106: 41, 42), mangihuthon dalan na tinuntun ni jolma laho manadinghon Debata jala marsomba tu “debata” ni bangso parbegu (Pangh. 10: 6-16; 5 Musa 29: 24-26). Rimas ni Debata dompak hajahaton, na diujungna sahat tu panimpulina i ma manalpuhon nasa hajahaton ro di salelenglelengna, tubu sian holongNa tu saluhut jolma manisia jala mangihuton hirim ni rohaNa dihadengganon ni hasiangan on sogot, jala na marhuaso di saluhut sungkun-sungkun taringot dosa dohot hajungkaton manang hajahaton.

`Songon dia do pangantusionmu i ma ia Debata ndang manangkapi mandabu paruhuman ndang dompa ise pe gabe patiurhon roham di rimas dohot muruk ni Debata? Molo Debata bangkol tarrimas, ndang hita pe ingkon do lobi sian i maradophon angka donganta? Songon dia do i tarpatupa hita huhut mangaramoti jala manarihon angka na ginosa ni hajahaton?`