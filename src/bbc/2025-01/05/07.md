---
title:  Pabagashon
date:   31/01/2025
---

Jahama surat ni Ellen G. White, “Penyembahan Berhala di Sinai,” di bagasan buku Alfa dan Omega, jld. 1, hlm. 371-389.

Di bagasan panombaon anak lombu sere, Ellen G. White manurathon: “halak Israel nunga mardosa marhite di na pajongjonghon panundalion dohot paraloan dompak sahalak Raja naung mangalehon tu nasida pangomoan bolon, jala uhumNa disadoti nasida mangihuthon padan naung diuarihon nasida sian ias ni roha. Asa hot panggomgomion ni Debata, hatigoran ingkon do dipatuduhon tu angka parjahat i. alai nangpe songon i dipatuduhon do disi nang dohot asi ni roha ni Debata. Di na pinajongjongna hot patikNa i, dilehon Ibana do partingkian laho mamilli dohot partingkian mulak tu nasida saluhutna. Holan nasida na marjugul di hajungkatonna gabe dirimpashon.

“Ringkot do diuhum dosa i, gabe sada sitindangi tu angka bangso humaliang nasida i ma na marbiasbias do Jahowa dompak parsombaon tu angka begu. Di na pajongjonghon hatigoran dompak na mardosa, Musa, singkat ni Debata, ingkon manurathon sada patik tu saluhut jala mardongan bisuk maradophon hajahaton nasida. Molo masa tu ari masogot halak Israel ingkon manguhumi parsombaon tu angka begu na pinatupa ni angka bangso na humaliang nasida, angka musuh nasida i paulakkon tu nasda paruhuman i ma nasida na mandok Jahowa do Debata nasida nunga pajongjonghon sada saombaon lombu sere jala marsomba ganaganaan i di Horeb. Dungi molo tungpe diparhatutu hailaon na masa i, patuduhonon ni halak Israel ma paruhuman parir tu angka silaosi patik, songon tanda ndang diampani manang disalpuhon ia dosa nasida i.

“Holong ndang maralo dompak hatigoran na mangidohon asa di dabu paruhuman dompak dosa i... Sibasabasa ni Jahowa do i dompak marribu halak, asa manundati didabu paruhuman tu marjuta jolma manisia. Laho paluahon situan na torop i, holan punguan na metmet i do na diuhumi” ”—Ellen G. White, Alfa dan Omega, jld 1, hlm. 382, 383.

**Sungkun-sungkun Sirangrangan**:

`Didok roham boasama torop halak marungkil dompak hata rimas ni Debata? Aha do na mangurupi ho mangantusi i?`

`Aha do na sai tubu hatiha manisia i marlulu patupahon pamaloson na dung adong Debata mangulahon i?`

`Songon dia do paruhuman ni Debata dompak Israel dungkon ni hajungkaton di panombaon lombu sere gabe gombaran di denggan basa ni Debata? Aha do gombaran na asing di bagasn Bibel na patuduhon ia paruhuman ni Debata i songon gombaran ni holong?`

`Molo tungpe taboto tangkas ia Debata tutu tarrimas mida hajahaton jala manguhumi di bagasan hatigoran na sun denggan, beha ma ringkotna hita asa unang manguhumi dongan jolma? Hatai ma barita on dohot denggan mangihuthon 1 Korintus 4: 5.`