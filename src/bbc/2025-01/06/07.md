---
title:  Pabagashon
date:   07/02/2025
---

Jahama surat ni Ellen G. White, “Kasih Allah Kepada Manusia,” dibagasan buku Langkah kepada Kristus, hlm. 8-21.

“Hata ni Debata patuduhon parangeNa. Ibana sandiri do naung patuduhon holong dohot denggan basaNa na so hasuhatan. Uju si Musa martangiang, “Ua pataridahon ma tu ahu hamuliaonmi!” Alai ninna Jahowa ma: “Ahu pabolushon saluhut hatuaonku sian jolo ni bohim, jala Ahu manjouhon Goar ni Jahowa di adopanmu” (Kel. 33: 18, 19). I do hamuliaonNa. Jahowa mamolus sian adopan ni Musa, huhut joujou, “Jahowa, Jahowa do Debata na talup jala na asi roha, lambat tarrimas, jala godang denggan basana dohot habonaronna. Na pahothon denggan basana i pola marriburibu sundut jala marpamuati rohana mida hajahaton, pangalaosion dohot dosa, alai ndang loasonna” (Kel. 34: 6, 7). Ibana “Debata parasi roha jala pardengganbasa” jala “mangkalomohon asi ni roha” (Jona 54: 2; Mika 7: 18).

“Nunga dirahut Debata rohanta tu Ibana marhite angka tanda na so habilangan godangna di parlangitan nang dohot di tano on. Marhite angka tompaanNa di tano on, nang dohot marhite husip nii tano on na buni jala lambok na tama ditangkup roha ni jolma manisia. I pe saluhutna ndang dung denggan manggombarhon holongNa. Molo tungpe nunga dilehon angka tanda i, diholiphon sibolis i roha ni jolma, asa dibahen i hatahuton do na di roha ni jolma i laho manatap Debata, jala mananda Debata songon Sahalak na posi jala ndang manjanghon panolsolion dosa. Margogo do Sibolis i manogu jolma i marnida Debata na marparangehon hatigoran na so sintong jala tangkang – panguhum na posi, partagih na jogi. Digombarhon ibana do Sipanompa songon Halak na mangaranapi mardongan pangiburuon laho mangalului angka hahurangan ni jolma manisia, marhite i di dabu paruhuman na hombar tu nasida. Laho pataluhon halinu haholomon jala patuduhon tu partibion holong ni Debata na so hasuhatan, tuat do Jesus jala mian di tongatonga ni jolma manisia” —Ellen G. White, Langkah kepada Kristus, hlm. 12, 13.

**Sungkun-sungkun Sirangrangan**:

`Boasama mansai ringkot laho umbotosa ia hasangapon ni Debata marhadomuan dohot hatigoranNa? Boasama i maminsang teoligi hasangapon na mangondolhon hagogoon sambing jala ndang patimbulhon holong dohot parange ni Debata?`

`Adong do ho masa di ngolum ganggu di hatigoran ni Debata? Manang adong do ditanda ho dongano na ganggu di hatigoran ni Debata hinorhon parange ni angka na mandok siihuthon Debata, manang holan alani nasa hajahaton na masa di tano on? Songon dia do ho mangalaosi ganggu ni roha di diriom sandiri, jala songon dia do ho mangurupi donganmu na marungkil di hatigoran ni Debata? Idama parsiajaran di ari Minggu..`

`Di UKSS, pasingkopma alusmu dompak sungkun-sungki di ari Senin. Songon dia do barita ni partontangan bolon i mangurupi hita mananda nasa hajahaton na adong dipartingkian on?`