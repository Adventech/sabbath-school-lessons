---
title:  Jahowa Manimpas Denggan jala Sintong
date:   03/02/2025
---

Jahowa ndada holan mangkaholongi hatigoran jala manjou jolma i laho mangkaholongi jala marparange na denggan, alai Debata i sandiri dohot singkop jala ndang tarpatudos patuduhon angka parange i. Bibel i pabotohon ia Jahowa manimpas na badia, partigor, sintong, jala haholongon. Holan Jahowa sambing do na mangulahon na digoari gok holong, hatigoran, dohot habonaron. Ndang dung adong diulahon hageduhon dia pe.

`Jahama 5 Musa 32: 4 dohot Psalmen 92: 16. Aha do na pinodahon ni ayat on taringot hatigoran dohot habonaron ni Debata?`

Angka ayat na di ginjang jala gok nai angka ayat na asing na paboahon ia Debata i tigor jala parholong – “jala ndang adong hageduhon di bagasan Ibana” (Psalm. 92: 16, patudos dohot Psalm. 25: 8; Psalm. 129: 4). Jahowa “ndang adong diulahon ibana hageduhon, ganup sogot dipapatar uhumna bahen hatiuron, ndang adong na hurang agia aha; alai anggo halak parjahat i, ndang diboto na maila” (Sep. 3: 5). Idama andul di parange ni Debata dohot parange ni jolma siula hageduhon.

Diboto Jahowa do dia na dumenggan di saluhut jolma, dihalungunhon Ibana do na dumenggan di sandok jolma i, jala sai tongtong mangulahon laho mangalehon na dumenggan di sandok siula hatigoran.

`Jahama Psalmen 9: 8, 9 dohot Psalmen 145: 9-17. Aha do na pinaboa ni angka ayat on taringot ni Debata?`

Debata na di bagasan Bibel i “Panguhum na tigor” (Psalm. 7: 12) jala ndang sorang na geduk marroha i Ibana (Psalm. 5: 6). Songon na pinasahat ni 1 Johannes 1: 5, “Panondang do Debata; ndang adong di bagasan Ibana manang aha na holom.” Tutu do i Jahowa ndada holan sintong di habadioan, alai mangihuthon Jakobus 1: 13 “ndang masa di Debata pangunjunan tu hajahaton” (patudos dohot Hab. 1: 13).

Diatas ni saluhutna i, hatigoran dohot hasangapon ni Debata na sai marsitogutoguan do. Tungpe torop halak na holan patimbulhon hagogoon, na Tumimbul do Jahowa, alai dipajongjong Ibana huasoNa i holan marhite na sintong jala mardongan holong. Ndada hata sambing i uju si Musa joujou tu Debata, “Ua pataridahon ma tu ahu hamuliaonmi! Alai ninna Jahowa ma: Ahu pabolushon saluhut hatuaonku sian jolo ni bohim” (2 Musa 33: 18, 19).

`Boasa ma Debata na sun denggan i mangaloas songoni godang hajahaton na masa di tano on? Rangrangima alusmu di UKSS.`