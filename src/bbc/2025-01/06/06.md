---
title:  Marsihohot di holong dohot Hatigoran
date:   06/02/2025
---

Hot do hata ni na Tarsurat i di na mandok “Jahowa do Debatam, Ibana do Debata na sintong jala na bonar, na pasintong padan dohot asi ni roha tu halak, angka na mangkaholongi Ibana dohot tu angka na mangaradoti tonana, pola marriburibu sundut” (5 Musa 7: 9). Parange hatigoran nang holongNa dohot torang dipatuduhon di hau pinarsilang (ida Rom 3: 25, 26; Rom 5: 8). Mangihuthon Psalmen 100: 5, “Ai pardengganbasa do Jahowa, ro di saleleng ni lelengna do asi ni rohana, jala marsundutsundut do hasintonganna” (patudos dohot Psalm. 89: 13). Dibahen i, patut do sihaporseaon Tuhan i, holan silehonlehon na denggan do dilehon tu angka anakNa (Jak. 1: 17; patudos dohot Luk. 11: 11-13). Tandana, dibasabasahon Ibana do na denggan nang tu angka jolma na jongjong gabe aloNa.

`Jahama Mateus 5: 43-48. Aha do na niarjarhonna disi taringot di holong ni Debata na sun denggan i? Songon dia do sasintongna parangenta tu dongan jolma mangihuthon poda ni Jesus i?`

Mateus 5 manggombarhon holong ni Debata i ma holong na sun denggan. Holong na so sintong i ma holong na holan manghaholongi halak na manghaholongi ibana. Alai molo Debata dihaholongi do nang nasida na paburuburu Ibana, nang nasida na jongjong gabe aloNa. Singkop do holongaNa i ala ni i dalanna sun denggan.

Molo tungpe holong dohot denggan basa ni Debata dao lobi sian pangaropan na di bagasan roha, i ndang dung adong pasidinghon jala maralo dompak hatigoran. Alai sasintongna, pasadahon hatigoran dohot hadameon (Psalm. 85: 11). Songoni do nang , Bibel i mamodai hita: “radoti ma haholongon dohot uhum, jala marhaposan tu Debatam ho manongtong!” (Hos. 12: 7). Di salinan na asing mandok “Tiop gomos haholongon dohot uhum” (Hos. 12: 7; patudos dohot Luk. 11: 42).

Diujungna, Debata i sandiri do na pasauthon hatigoran na sun denggan. Rom 2: 5 mamodahon, “di na gabe patar uhum na tigor i dibahen Debata” (Rom 2: 5). Parbuena, diendehon angka na tinobus i ma: “Na balga jala halongangan do angka ulaonmu, ale Tuhan Debata. Sigomgom saluhutna; na tigor jala na sintong do angka dalanmu, ale Raja ni angka bangso! Tung ise ma na so mangkabiari Ho, ale Tuhan, dohot pasangaphon Goarmu? Ai sasada Ho do na badia; ai na ro ma saluhut bangso marsomba tu jolom, ai nunga gabe patar angka panguhummu na tigor i!” (Pang. 15: 3, 4; patudos dohot Pangk. 19: 1, 2).

`Jesaya 25: 1 mandok, “Ale Jahowa, ho do Debatangku, sai patimbulonku do ho, pujionku do goarmu, ai nunga mambahen halongangan ho; angka sangkapmu sian narobi pe na bonar jala na sintong do.” Songon dia do hita tama marsiajar laho mamuji Tuhan, nang ditingki ro angka hasusahan? Dibagasan songon dia do dingolum na gabe pelean pujipujian tu Debata marhite di na patimbulhon hatigoran di bagasan pambahenanmu?`