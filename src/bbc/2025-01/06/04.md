---
title:  Parange ni Debata na so Mubauba
date:   04/02/2025
---

`Jahama Maleaki 3: 6 dohot Jakobus 1: 17. Aha do na pinatudu ni angka ayat on taringot di parange ni Debata?`

Di bagagasan Maleaki 3: 6, Jahowa mandok, “ndang mubauba anggo ahu, Jahowa.” Molo tungpe adong pigapiga halak na manjaha otik sian ayaton jala mangalapati i ia Jahowa ndang mubauba disaluhutna, di ayat na mangihut jala di bagasan lapatan ni hata i patuduhon na so mubauba do Jahowa na dipatorang disi i ma parange ni Jahowa na so mubauba. Ayat na mangihut sian i patuduhon ia di bagasan partalian na olo do mubauba Jahowa, hata ni Jahowa do na mandok: “hamu pe ale angka anak ni si Jakkob, ndang tagamon sun siap hamu.” Jala ayat na mangihut, didok Jahowa tu bangsoNa, “mulak ma hamu tu ahu, asa mulak ahu tu hamu” (Mal. 3: 7).

Marnida i, sai na marulakhulak do Jahowa pajongjonghon partalian dompak na tinompaNa, alai sian saluhut partalian na sai mulakhulak i, nang dohot sian saluhut na adong, hot do ia parange ni Jahowa. Hata i diparhatutu di bagasan Jakobus 1: 17, na mandok “saluhutna silehonlehon na denggan, nasa ulibasa na mauliutus, i ma na ro sian ginjang, sian Ama ni na tiur, na so olo muba.” Jahowa ndada haroroan ni hageduhon.

Dison nang di angka ayat na asing, Bibel marulakhulak do mamodahon ndang mubauba ia parange ni Debata. Lapatanna, Bibel i na sai tongtong do mamodahon di bagasan pambahenan na mubauba ia Debata. Alai, Jahowa pajongjonghon jala tutu jonok marsaor dohot angka na tinompaNa, na dompak nasida Debata na sai tongtong manjanghon di bagasan holong dohot hatigoran.

`Jahama 2 Timoteus 2: 13; Titus 1: 2; dohot Heber 6: 17, 18. Aha do na pinaboa ni angka ayat on taringot ni Debata?`

Ndang disoadahon Jahowa diriNa, ndang dung hea margabus Jahowa, jala ndang tarlaosi ia bagabaga ni Jahowa. Pos do rohanta disi ia Jahowa na dibagasan Bibe i ma Jahowa na sarupa na ( di bagasan Kristus) olo pasahathon hosaNa di hita di atas ni hau pinarsilang. Ibana do Debata na patut sihaporseaon, marneang ni roha, jala taruli hita di haporseaon dohot pangaropan di ari marsogot binahen ni i, songon na pinaboana di bagasan heber 13: 8, “ia Jesus Kristus, songon i nantoari, songon i sadari on, laos i do ro di salelenglelengna!”

`Songon dia do ho olo marsiajar laho porsea di haburjuon ni Debata nang di hatiha saluhutna mangondam di bagasan ngolum? Aha do pangkorhon ni gombaran Debata na di hau pinarsilang laho mangurupi ho marsiajar manghaporseaon haburjuonNa?`