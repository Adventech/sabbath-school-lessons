---
title:  Holong na di Basabasahon
date:   31/12/2024
---

Jahowa ndada holan mangusehon holong sibasabasaNa tu halak Israel, tung pe nasida sai holan na mangjungkati, alai diusehon Debata do holongNa i dompak hita, hita ditingki di bagasan dosa dope. Ndang patut hita taruli di holong ni Debata, jala ndang na tartapu hita i molo holan mangasahon gogonta sandiri. Alai, Jahowa ndang dianto hita. Debata na di bagasan buku na Badia ndang manganto hita (Ulaon 17: 25). Holong ni Debata dompak ho, dompak ahu, jala dompak ganup jolma saluhutna mangihuthon asi ni rohaNa sambing.

`Patudos dohot Pangungkapon 4: 11 dohot Psalmen 33: 6. Aha do na pinaboa ni angka ayat on tu hita dompak di huaso ni Debata dompak na tinompa?`

Jahowa di bagasan huasoNa manompa tano on. Dibahen i, tama do Jahowa manjanghon nasa hasangapon, hamuliaon, dohot huaso. Jahowa ndang ringkot manompa hasiangan diape. Andorang so ditompa tano on, nunga taruli Jahowa di partalian ni holong na adong di banua ginjang.

`Jahama Johannes 17: 24. Aha do na pinaboa ni ayat on tu hita di holong ni Debata andorang panombaon ni tano on?`

Jahowa ndang mangalului tompaan gabe inganan ni holongNa. Alai mangihuthon parange ni holongNa, Debata mamillit manompa tano on jala pajongjonghon partalian ni holong dohot nasa na tinompaNa.

Ndada holan marhite huasoNa sambing Debata manomba tano on na gabe pangusean di denggan ni basaNa, alai Debata i sai tongtong do dohot denggan manghaholongi jolma, nang dungkon jolma i madabu tu bagasan dosa di porlak Eden, nang uju dirinta sandiri madabu tu dosa.

Dungkon hadadabu di Eden, Adam dohot Hawa ndang panean be di ngolu dohot di holong ni Debata. Alai Debata na “diusung do parluhutan i marhitehite hatana na marhagogoon i” (Heb. 1: 3), di bagasan holong, asi ni roha dohot denggan ni basaNa na bolon i mangusung ngolu ni nasida jala patupahon dalan laho padamehon jolma i muse dohot diriNa di bagasan holong. Jala pardamean i tahe sahat ro di tu hita saonari.

`Aha do na pinatuduna tu hita di holong dohot parange ni Debata, sian tanda ia Jahowa na sai tongtong mangusehon holong tu portibion, tungpe tano on nunga madabu jala mardosa? Songon dia do sasintongna hatigoran on manogu hita gabe manghaholongi Ibana?`