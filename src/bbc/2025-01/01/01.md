---
title:  Debata Mangkaholongi mardongan Ias ni Roha
date:   28/12/2024
---

### Namardomu tu parsiajaran di minggu on, jahama

2 Musa 33: 15–22; Hos. 14: 1–4; Pangk. 4: 11; Joh. 17: 24; Mat. 22: 1–14; Joh.10: 17, 18.

> <p>Ayat siapilon</p>
> “Pamalumonku ma panundalionnasida, girgir ma ahu mangkaholongi nasida, ai nunga mombun rimashu maradophon nasida” (Hos. 14:5).

Molo tungpe tolu hali Jesus i disoadahon si Petrus, songon naung sinurirangkon ni Jesus (Mat. 26: 340, panoadahonna i ndada ujung ni barita i. Dungkon hehe sian hamatean, disungkun Jesus dompak Petrus, “Ale Simon, anak ni si Jonas, humolong do roham di Ahu sian angka on? Jadi didok ma tu Ibana: Olo, Tuhan; diboto Ho do holong ni rohangku di Ho! Jadi didok Jesus ma tu ibana: Parmahan i ma anak ni birubirungku! Dung i ninna muse ma paduahalihon: Simon, anak ni si Jonas, holong do roham di Ahu? Jadi didok ma tu Ibana: Olo, Tuhan; diboto Ho do holong ni rohangku di Ho! Dung i didok ma tu ibana: Parmahan i ma angka birubirungku! Dung i didok ma patoluhalihon tu ibana: Simon, anak ni si Jonas, holong do roham di Ahu? Jadi marsak ma roha ni si Petrus, ala patoluhalihon didok tu ibana: Holong do roham di Ahu? Jadi didok ma tu Ibana: Saluhutna, ale Tuhan, diboto Ho; Ditanda Ho do holong ni rohangku di Ho! Dung i didok Jesus ma tu ibana: Parmahan i ma angka birubirungku!” (Joh. 21: 15-17). Tudos songon si Petrus tolu hali mansoadahon Jesus, marhite sungkun-sungkun na arga “Holong do roham di Ahu?’ – Jesus mamboan mulak Petrus tolu hali.

Nang beha pe dao ni parngoluonta sian si Petrus, di pigapiga hatiha tudos do hita dohot ibana. Lapatanna, sungkun-sungkun na pinasahat ni Jesus dompak si Petrus sasintongna gabe sungkun-sungkun bolon na pinasahat ni Debata dompak ganup hita di inganan nang dipatingkianta ganup. Holong do roham di Ahu?

Saluhutna i marsigantung di alus na tapasahat dompak sungkun-sungkun i.

_Parsiajarima parsiajaran samingguon na laho paradehon tu ari sabat, 4 Januari_