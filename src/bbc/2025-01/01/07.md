---
title:  Pabagashon
date:   03/01/2025
---

Jahama surat ni Ellen G. White, “Sepuluh Anak Dara,” di bagasan buku Membina Kehidupan Abadi, hlm. 314-325.

“Haholomon sian pangantusion na lipe dompak Jahowa na manghungkupi portibi on. Semo do pangantusion ni jolma i di parangeNa. Ibana nunga dilipehon jala dibunihon. Dipartingkian on sada barita na sian Debata naeng dibaritahon, sada barita na manondangi di bagasan hata i jala paluahon di bagasan huasona. parangeNa i na ingkon do dibaritahon. Sinondang hatiuron ni hasangaponNa i ingkon do dipansarhon tu dompak haholomon, sinondang sian denggan basa, holong dohot hatigoranNa.

“On do uloan naung tinontuhon ni panurirang Jesaya marhite hatana, ‘ale Sion parbarita nauli i! Pangiar ma soaram ale Jerusalem parbarita nauli i, sai pangiar ma, unang ho mabiar! Dok ma tu angka huta ni Juda: Ida ma, disi do Debatamuna i. Ida ma, marhuaso do ro Tuhan Jahowa, jala tanganna gumomgom ibana; ida ma ihut tu ibana upana jala di jolona pamalosonna.’

“Nasida na paimaimahon haroro ni pangoli ingkon joujou tu jolma, ‘idama Debatamuna.’ Saluhut sinondang na parpudi na dipasahat tu portibi, i do sada dalan patuduhon sian parangena na gok holong. Nasa anak ni Debata ingkon patuduhon hamuliaoNa i. Di bagasan parngoluon nasida dohot parange nasida ingkon dipatuduhon dia naung binahen ni holong ni Debata tu nasida.

“Sinondang sian Mata ni ari Hatigoran ingkon do marsinondang di bagasan saluhut pambahenan na bisuk – di bagasan nasa hata na sintong dohot parange na pita” —Ellen G. White, Membina Kehidupan Abadi, hlm. 320, 321.

**Sungkun-sungkun Sirangrangan**:

`Na jumahat sian pingkiran na mandok ndang adong Debata i ma pingkiran na mandok ia Debata marbiasbias tu hita. Beha do ragam ni tanaon molo tutu songon i?`

`Didok roham boasama godang situtu pangantusion an lipe di parange ni Debata di portibint saonari on? Ranapi jala hata i angka dalan na patut sibahenonmu laho mangurupi donganmu marnida parange tumangkas di holong ni Debata.`

`Barita do do na patut sibaritahonon taringot di parange ni Debata dipartingkian on? Songon dia do ho patorangkon barita on tu sahalak jolma na so mananda dope di holong ni Debata? Aha do tanda na dapot silehononmu laho patuduhon hasintongan ni holongNa dohot parangeNa na sun bolon i?`

`Martaringot di holong ni Debata sada sibahenon. Patuduhon jala manghangoluhon holong i di bagasan ngolunta sada parange na mangihut. “Parange habadiaon” dia do na patut patuduhon holong ni Debata di angka jolma humaliang ho?`