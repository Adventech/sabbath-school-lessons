---
title:  Holong ndang Marbalos
date:   30/12/2024
---

Gombaran na patar di holong ni Jahowa dompak manisia naung madabu tu bagasan dosa diumpamahon di bagasan ngolu ni si Hosea. Hata ni Debata tu panurirang Hosea, “Laho ma ho, buat ma sada boruboru sibabijalang dohot angka tubu ni sibabijalang! Ai sai didatdati isi ni tano i do marmainan, marbalik sian Jahowa” (Hos. 1: 2). Hosea dohot ripena na sai mangalangkup ingkon do gabe gombaran na patar di holong ni Debata dompak bangsoNa, tungpe halak Israel nunga mardosa jala mangalangkup di haporseaon. Lapatanna, on do i ma di holong ni Debata na dibasabasahon tu nasida na so patut manjalosa.

Tutu sintong, tungpe Jahowa hot di hataNa jala manghaholongi, bangso manisia sai tongtong do manjungkati dompak Ibana, marulakhulak jala sai marulakhulak. Dibahen i, buku na Badia marulakhulak manggombarhon Debata songon sahalak pangoli na luangan di oroanna na so burju. Nunga dihaholongi Ibana bangsoNa dohot sintong jala tutu, alai nasida nunga manundalhon Ibana jala laho marhalado huhut manomba debata baal, angka sisongoni mansai manjuti rohaNa jala manggotap parpadanan dompak Ibana, na so tupa tarpauli muse.

`Jahama Hosea 14: 1-5. Aha do na pinapatar ni angka ayat on taringot di holong ni Debata dompak bangsoNa?`

Dungkon ni pangalaosion na sai marulakhulak na binahen ni bangsoNa, Jahowa mandok: “Pamalumonku ma panundalionnasida, girgir ma ahu mangkaholongi nasida.” hata “girgir” di bagasan hata “girgir ma ahu mangkaholongi nasida” disalin sian hata Heber (nedabah), na lapatanna i ma dia na pinelehonna ro sian ias ni roha. On ma hata na sarupa na dibahen laho mamboan pelean sian ias ni roha di bagasan parhaladoon Bagas Joro.

Disaluhut buku Hosea, jala disandok barita na adong di buku na Badia, Debata patuduhon hinatogu dohot holong na marlobilobi dompak bangsoNa. Tungpe nasida marulakhulak laho mandapothon haholonganna na asing, mangalaosi parsaoran parpadanan, na so tupa haulahan idaon, Debata mardongan asi ni rohaNa tongtong mangusehon holongNa i tu nasida. Ndang patut jolma i manjanghon holong ni Debata, nunga ditundalhon nasida jala nunga luangan nasida di bagabaga na patut sian holongNa i. Alai, Debata tongtong do mangusehon denggan basaNa tu nasida jala ndang adong maringkon disi, di roha manang diape tahe. Dison dohot di angka inganan na asing, buku na Badia dohot sintong patuduhon holong ni Debata na so marala.

`Torop halak mandok Jahowa i sahalak panggomgom dohot panguhum na jungkat jala ndang marasiasi. Songon dia do gombaran ni Debata na diinsahi jala diarsahi songon sahalak pangoli na luangan di oroanna mangurupi ho manatap Debata i asing sian nasida? Songon dia do hata on paubahon ho manatap hasadaonmu dohot Debata?`