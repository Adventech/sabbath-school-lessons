---
title:  Huaso Lomo ni Roha Mamillit, Holong, dohot Pangaramotion ni Jahowa
date:   15/02/2025
---

### Namardomu tu parsiajaran di minggu on, jahama

Luk. 13: 34; Jer. 32: 17–20; Heb. 1: 3; 5 Musa 6: 4, 5; Ep. 1: 9–11; Joh. 16: 33.

> <p>Ayat siapilon</p>
> “Asa mardame hamu di bagasan Ahu, umbahen na huhatahon angka i tu hamu. Haporsuhon do jambarmuna di portibi on; alai pos ma rohamuna: Nunga talu hubahen portibi on” (Johannes 16: 33).

Hata pangaramotion somal dibahen laho manggombarhon pambahenan ni Jahowa di portibi on. Pangantusionta di pangaramotion ni Jahowa patubuhon dalan na asing dipartalianta dohot Jahowa, partalianta dohot dongan jolma, dohot pangantusionta nang dompak hajahaton.

Maraggam do pangantusion ni halak Kristen dompak pangaramotion ni Jahowa. Adong na manghaporseai ia Jahowa pajongjonghon huasoNa marhite dalan manontuhon nasa angka na laho masa mangihuthon dia naung masa. Jala dipillit Ibana ise do na patut dipalua jala ise na laho tu paruhuman! Di bagasan pangantusion on, ndang adong huaso lomo ni roha mamillit di jolma i asing sian angka naung tinontuhon ni Debata. Angkup ni i, nasida siihuthon hata on manghaporseai nang hirim ni jolma i Debata do na manontuhon.

Balik sian i, hata sian Bibel i dohot gomos patuduhon ia Debata ndang manontuhon saluhut na laho masa i. Alai, dilehon Ibana tu jolma i huaso lomo ni roha mamillit, sahat ro di tu partingkian di dia nasida (dohot angka surusuruan) margogo laho mamillit dalanna jongjong mangadopi sangkapNa. Barita ni hadadabu, dosa, dohot hajahaton pabue na torang sian na mangalipehon huaso lomo ni roha mamillit i. Bagabaga haluaon dipajongjong laho paulihon hasesega hinorhon na mangalipehon huaso lomo ni roha mamillit.

_Parsiajarima parsiajaran samingguon na laho paradehon tu ari sabat, 22 Pebruari_