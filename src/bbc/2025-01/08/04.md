---
title:  Mangkaholongi Debata
date:   18/02/2025
---

Na gabe sigomgom saluhutna do Jahowa ndada lapatanna ia Ibana patut mangulahon saluhut na didok roha ndang tarpatupasa. Dibahen i, ndang jadi di Jahowa sian lomona sandiri manontuhon asa sahalak jolma i sian lomona mangkaholongi Ibana. Molo mangulahon sada ulaon sian lomona lapatanna disi nasida mangulahon i ndang marhite na ginogohon laho mangulahonsa i, mangihuthon i ndang jadi manggogohon sahalak jolma asa sian lomona mangulahon sada ulaon. Jempek ni hata, songon naung taida, jala ingkon do diondolhon mangulahi – ndang jadi Debata manggogohon manang isepe laho manghaholongi Ibana, ala uju digogohon i, ndada holong be i.

`Jahama Mateus 22: 37 dohot 5 Musa 6: 4, 5. Aha do na pinasahat ni angka ayat on taringot haadongon ni huaso ni roha mamillit?`

Patik na umbalga, laho manghaholongi Debata, mangalehon tanda ia Debata tutu manghalungunhon nasa jolma manghaholongi Ibana. Alai, ndang sude jolma manghaholongi Ibana. Molo songoni, boasama ndang pintor dibahen Debata i saluhut jolma manghaholongi Ibana? Sahali nai, hinorhon ni holong do i, asa tutu gabe holong, ingkon gabe sibasabasa do i.

`Jahama Heber 6: 17, 18 dohot Titus 1: 2. Aha do na pinasahat ni angka ayat on tu hita taringot di Debata?`

Mangihuthon 4 Musa 23: 19, “Anggo Debata ndada jolma tung olo margabus.” Ndang dung margabus Debata (Tit. 1: 2); tongtong do digonopi Debata hataNa jala ndang dun adong disalpuhon bagabagaNa (Heb. 6: 17, 18). Dibaheni, molo dung marbagabaga Debata manang marmangmang di sada hata, pambahenanNa tu ari marsogot dibilangi di bagasan hataNa i.

Lapatanna, olat ni Debata mangalehon huaso mamillit tu angka na tinompaNa laho mamillit na marasing sian na sinangkapan ni Debata, dalan na pinillit ni jolma i ndada ampe tu Debata. Molo Debata ndang marmangmang laho mangalehon huaso ni roha mamillit tu na tinompa, tubu ma di jolma i hagogoon laho mameakkon huaso ni roha mamillit di bagasan dalan na maralo dompak sangkap ni Debata na sasintongna. Lungunna, torop do halak na mamboan huaso ni roha mamillit di nasida songon dalan on, jala dibahen i, godang situtu na masa asing sian na sinangkapan ni Debata, alai i sasintongna ndada ampe tu Debata.

`Aha do naung binahenmu alai diboto do ia i ndang dihalomohon Debata ulahononmu? Aha do na pinaboana dison di haadongon ni parngoluon – dohot upah na jungkat ro – sian huaso ni roha mamillit?`