---
title:  Pabagashon
date:   21/02/2025
---

Jahama surat ni Ellen G. White, “Allah Beserta Kita” di bagasan buku Alfa dan Omega, jld. 5, hlm. 21-34.

“Sangkap haluaonta ndada tubu di pudian ni ari, sada tahi na disangkapi dung madabu tu dosa si Adam. Sangkap haluaon ‘I ma hasimoon naung dipaullop, dung jolo ditabunihon sian na robi.’ Rom 16: 25. I do na gabe barita naung diojakkkon di habangsa ni Debata sian na robi. Sian mulana, Debata dohot Kristus nunga manatap dihadadabu ni sibolis, dohot hadadabu ni manisia marhite pangotootoion ni si parjehe i. Ndang di tahi Debata adong dosa i, alai nunga diida i jumolo dao andorang so tubu dosa i, dungi ditahi dalan laho mangadopi hapariron i. Idama balga ni holongNa i di portibi on dibahen i dibagabagahon mangalehon AnakNa na sasada i, ‘asa unang mago ganup na porsea di Ibana, asa hangoluan na salelenglelengna di ibana.’ Joh. 3: 16” —Ellen G. White, Alfa dan Omega, jld. 5, hlm. 16.

**Sungkun-sungkun Sirangrangan**:

`Molo Debata i sandiri ndang sai taruli di angka na hinirimNa, songon dia do i marpanghorhon tu pamingkirionmu di angka na masa di portibi on? Aha do na tubu di roham di hata na mandok ia di Debata adong hagiot na so saut?`

`Molo mulak hita tu umpama na paturehon kue di parsiajaran ari Kamis, ditangkup rohanta ma i boasa, molo tungpe, “Debata dohot Kristus diboto do hadadabu ni sibolis,” tongtong do Nasida manompa hita. Ingkon adong do hita disi, jala holong lapatanna malua. Asa sian ndang manompa hita na margogo manghaholongi, ditompa Debata hita asa tama hita manghaholongi, diulahon Ibana do i jaha diboto do ia, diujungna, gabe i dalan mamboan Jesus tu hau pinarsilang. Aha do sasintongna na pinasahat ni ayat on tu hita i ma hinaargana, songoni balha holong i di adopan panggomgomion ni Debata marhite i Kristus rade mate di hau pinarsilang asa sian padaohon huaso ni roha mamillit na lohot di bagsan holong bahen di hita?`

`Jotjot situtu do hita mangandungi hajahaton dohot parungkilon di portibi n, alai sadia godang do tingkim dilehon ho laho marningot di Debata i sandiri na tangis jala malungun hinorhon ni hasusahan dohot hajahaton?`

`Songon dia do hatigoran on – ai godang na masa di tano on na do hinirim ni Debata – mangurupi ho mangadopi hasusahanmu sandiri, tarlumobi molo na masa i ndang tarjalo ni roham jala idaon ndang adong mamboan na denggan di ho?`