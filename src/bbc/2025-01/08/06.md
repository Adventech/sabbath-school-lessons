---
title:  Kristus nunga Manaluhon Portibi on
date:   20/02/2025
---

Molo saluhutna masa mangihuthon tahi ni Debata na sintong, tung so adong be hajahaton, alai holan hasonangan mamolin ma na adong di bagasan holong dohot hasadaon. Di ujungna, hasiangan on diboan mualk tu sangkap ni Jahowa na mamolin jala sintong. Di pudi ni i, dipatupa Jahowa do sangkapNa marhite manatap tu huaso ni roha mamillit sian angka na tinompaNa.

Tarsongon sada parlumbaan mambahen sipanganon kue na disi saluhut angka parsidohot i ditingtingkon ingkon paulihon kuena mangihuthon angka bumbu naung diparade disi, alai na olo do sian nasida mamboan bumbu na asing na hinalohomon ni nasida laho paulihon kue na hinirim nasida. Di ujungna, nang diape ragam manang goar ni kuena na pinaulini angka na parsidohot i ditontuhon holan marhite, ndang saluhutna, sian angka bumbu na so pinangke ni nasida na parsidohot i.

Songoni do nang (mardongan pamilangion ni manisia), ala naung marmangmang Jahowa laho mangaloas dalan mamillit di angka na tinompa i na manghalugunhon holong, godang “bumbu” na manggohi ngolu di tano on ndang ditodo Debata alai sasintongna maralo dompak hagiot ni Debata.

Di bagasan on, pangaramotion ni Debata ndada holan di sada dalan, lapatanna sai hira sian lomona Debata manontuhon angka na laho masa di tano on. Asing sian i, na masa on patuduhon dua ojahan di pangaramotion ni Debata. adong na masa di tano on nunga ditontuhon Debata hian, alai di na deba masa marhite dalan na pinillit ni jolma manisia (songon i do nang saluhut hajahaton). Godang sian angka na masa i ndang disangkapi Debata.

`Jahama Johannes 16: 33. Pangaropan dia do na pinasahat ni ayat tontu hita nangpe ditongatonga ni hasusahan?`

Sumurung di na ro parungkilon manang hasusahan, olo do ganggu haporseaon ni sahalak jolma ala dipeop nasida haporseaon na lipe i ma Debata naeng manang ingkon padaohon nasida sian hasusahan manang haporsuhon di ngoluna. Alai dihatahon Jesus tu hita sada barita na asing situtu tu hita, mamodai angka siihuthon Ibana ai na diunjuni haporsuhon dohot hasusahan do nasida di portibi on, alai adong dope pangaropan, ai nunga ditaluhon Kristus portibi on (Joh. 16: 33).

Molo ro tu hita haporsuhon dohot hasusahan ndang lapatanna i sangkap ni Debata na tutu di hita. Ingkon tongtong do ingotonta di gombaran bolonna: partontangan bolon. Alai, patut do hita marposniroha, tungpe hajahaton i ndang ringkot bahen tu na denggan, dilehon Debata na denggan tu hita nang sian tongatonga ni hajahaton i. jala, molo porsea hita di Debata, margogo do Debata paubahon haporsuhon na ro tu hita gabe mamboan hita jumonok tu Ibana jala manogunogu hita laho marasiniroha dompak donganta.