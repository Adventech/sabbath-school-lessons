---
title:  Sigomgom Saluhutna
date:   17/02/2025
---

Di bagasan Bibel, torang di hatahon huaso ni Debata na sun gogo i. Godang situtu do barita di huasoNa disurathon di bagasan Bibel nang dohot ulaon hagogoonNa. Alai, tungpe songoni, godang sian tongatonga ni na masa i na so dihalomohon Debata.

`Jahama Pangungkapon 11: 17, Jeremia 32: 17-20, Lukas 1: 37, dohot Mateus 19: 26. Parateatehon nang dohot Heber 1: 3. Aha do na pinatuduhon ni angka ayat on di huaso ni Debata?`

Angka ayat na di ginjang dohot ayat na asing paboahon na marhuaso do Debata jala Ibana do na maniop portibi on mardongan huasoNa. Tutu sintong do, Hata i marulakhulak manjouhon Debata i ma “Tuhan Debata, Sigomgom saluhutna” (ida Pangk. 11: 17; patudos dohot 2 Kor. 6: 18; Pangk, 1: 8; Pangk. 16: 14; Pangk. 21: 22) jala hata na disalin “Sigomgom saluhutna” (pantokrator) sintong lapatanna “panggomgom.” Habonaron ia Debata Sigomgom saluhutna nda holan di bagasan hata diparhatutu, alai dipatuduhon di bagasan godang gombaran bolon na marhite i Debata patuduhon huasoNa laho paluahon bangsoNa manang mardongan halongangan saor tu portibi on.

Alai, molo di dok Debata “sigomgom saluhutna” ndada lapatanna disi ia Debata gabe marlomolomo mangulahon saluhutna. Bibel paboahon pigapiga na so jadi dipatupa Debata, umpamana, 2 Timoteus 2: 13 mandok, Debata “ndang tarsoadahonsa dirina.”

Marnida i, torop sian tongatonga ni halak Kristen satolop ia Debata i sigomgom saluhutna (omnipotent), lapatanna disi adong di Debata huaso laho mangulahon manang diape na so tupa lilu – i ma, saluhut na olo tutu masa manang hombar tu parange ni Debata. Ai adong pigapiga na ra diulahon Debata ala olo patubuhon paraloan tarida tangkas di bagasan tangiang ni Kristus di Getsemani. Angkup ni i Kristus dohot torang pabotohon ai “alai anggo Debata, saluhut do tarpatupasa” (Mat. 19: 26), nang Ibana tahe martangiang do tu Damang uju jonok tingkina, “Ale Amang, namun na tarbahen, salpuhon ma siinumon on sian Ahu! Alai tahe, unang marguru tu rohangku; roham do!” (Mat. 26: 39).

Porsea do hita disi, marhuaso do Ama i laho paluahon Kristus sian hamatean di hau pinarsilang, alai ndang dipatupa Ibana i dalan laho paluahon angka pardosa. Holan sada sian i do na jadi, ndada duansa.

`Nang Bibel i mamodahon na disangkapi Debata do laho paluahon nasa jolma (umpamana 1 Tim. 2: 4-6; Tit. 2: 11; 2 Pet. 3: 9; Jeh. 33: 11), alai ndang saluhut jolma i malua. Aha do na pinasahat ni na masa di huaso ni roha mamillit dohot suhat-suhat di hagogoon ni Debata tu na tinompana na dilehon huaso ni roha mamillit?`