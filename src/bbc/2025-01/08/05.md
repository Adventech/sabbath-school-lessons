---
title:  Tahi ni Jahowa na Sintong jala Patikkoshon
date:   19/02/2025
---

`Jahama Epesus 1: 9-11. Aha do na nidok ni ayat on taringot Parsorion? Tutu do deba sian jolma i diturpukkon tu haluaon jala na deba diturpukkon tu paruhuman?`

Hata Gorik na disalin “turpuk” dison dohot na asing di bagasan Bibel (prohorizo) ndang mangajarhon ia Jahowa manurpukkon ngolu ni jolma i mangihuthon dalanna. Balik sian i, lapatanna mangihuthon hata Gorik “manontuhon di jolo.”

Na jadi do, sahalak jolma margogo jumolo manontuhon di ibana, manang sahalak jolma jumolo manontuhon dungkon jumolo manimbangi roha ni donganna jolma. Bibel mangajarhon ia Jahowa mangulahon i dipudi.

Dison nang dohot di na deba (umpamana Romm 8: 29, 300, hata na disalin “diturpukkon” mamboan tu sangkap ni Debata tu ari na naeng ro dungkon marnida dia naung niida ni Jahowa i ma didalan na pinillit ni jolma marhite huaso ni roha mamillit. Dibahen i, Jahowa mardongan holong manogu dalan ni jolma i tu parsorion na denggan na hinirimNa tu sandok jolma manisia, jala na sai tongtong mangalehon huaso ni roha mamillit tu na tinompa i dalan pajongjonghon holong dipartalianna.

Epesus 1: 11 mandok ia Debata “patulushon sasude, mangihuthon pandok ni rohaNa.” Lapatanna disi na Debata do patulushon sasudena mangihuthon pandok ni rohaNa? Molo sada-sada tajaha, Epesus 1: 9-11 sintong sai hira na mandok songon i. alai, maralo do pangalapation i dohot godang ayat na taida dijolona na paboahon ia jolma i adong tingkina manundati “tahi ni Debata” (Luk. 7: 30; patudos dohot Luk. 13: 34; Psalm. 81: 12-15). Molo Bibel i martontang, songon dia angka ayat on tarjangkon dohot dengan tu ayat na asing?

Tarjangkon ni roha do ayat on molo denggan tatanda lapatan ni hata na mandok “tahi ni Jahowa na suman” dohot “tahi ni Jahowa na patikkoshon.” “Tahi ni Jahowa na suman” i ma dia sasintongna hinirim ni Debata saut dohot na laho saut molo ganup jolma tongtong mangulahon na hinalomohon ni Debata. Asing sian i, “tahi ni Jahowa na patikkoshon” i ma sangkap ni Debata naung manimbangi nasa na adong, dohot ma i huaso ni roha mamillit sian sandok tompaan, na sai olo manirpang sian roha ni Debata. Epesus 1: 11 sasintongna paboahon di “tahi ni Jahowa na patikkoshon.”

`Balga situtu do habisuhon ni Debeta di angka na laho masa sogot marhite i, tungpe diboto angka dalan na pinillit ni jolma i, parsidohot nang dalan na roa na pinllit ni jolma i, sai tongtong do Ibana “manumpak tu na denggaan” (Rom 8: 28). Pangapulion dia do na jinangkonmu sian hata hasintongan on?`