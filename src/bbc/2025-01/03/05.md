---
title:  Batu na Mangolu
date:   15/01/2025
---

Songon dia do hita, i ma tompaan naung madabu jala mardosa, margogo pasonanghon roha ni Jahowa na badia?

`Jahama Rom 8: 1 dohot Rom 5: 8. Aha do na pinodahon ni angka ayat on dompak hadirionta di adopan ni Debata?`

Dibagabagahon Debata do asi ni rohana tu jolma andorang so ro dope jolma i tu Ibana. Andorang so tahatahon manang ndang dia dope na tabahen, nunga ro Jahowa mangalului hita jala mangalehon tu hita partingkian na manjanghon manang na manadinghon holongNa i. songon na nidokna di bagasan Rom 5: 8, “dipapatar do holong ni rohana i di hita, uju pardosa dope hita, ai disi do mate Kristus humongkop hita” (patudos dohot Jer. 31: 3). Jala tarpadengganna do hita dohot Jahowa jala dihalomhon di joloNa, di bagasan haporseaon marhite Sipalua hita.

`Jahama 1 Petrus 2: 4-6 jala patudos dohot Heber 11: 6. Aha do na pinodahon ni ayat on tu hita i ma songon dia hita asa dihalomohon Jahowa?`

Aut sura ndang alani Jahowa, jolma naung madabu i ndang margogo mamboan sada na arga di adopan ni Debata. Alai Debata, mardongan denggan basa dohot asi ni rohaNa, dibuhai dalan marhite panghophop ni Kristus. Tarlumobi, “marhite Jesus Kristus” hita olo “laho mamboan angka pelean partondion, halomoan ni roha ni Debata, marhitehite Jesus Kristus” (1 Petr. 2: 5). Jala molo pe “anggo so marhaporseaon, ndang tarbahen halomoan ni Debata” (Heb. 11: 6), marhite dalan pangondian ni Kristus, Debata marsangkap “patauhon” angka na porsea “ai dipatupa do di bagasan hamu na tau lomo ni rohana marhitehite Jesus Kristus! Di Ibana ma hasangapon i ro di salelenglelengna! Amen. (Heb. 13: 21). Nasida na manjanghon Debata di bagasan haporseaon dipintori di adopanNa marhite panindangion ni Kristus, holan hapintoranNa sambing na patut dijanghon. Jala nasida na manjanghon holong ni Debata dipintori marhite pangondian ni Kristus (Luk. 20: 35), jala dipaubah Ibana do nasida gabe sarupa dohot Ibana (1 Kor. 15: 51-57; 1 Joh. 3: 2). Ulaon haluaon na pinatupa ni Debata ndada holan dipatupa tu hita, alai i mangolu di bagasan rohanta.

`Boasama barita di Kristus na gabe sitindangi di hita di banua ginjang tung pasonanghon roha?`