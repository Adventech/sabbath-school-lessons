---
title:  Marolopolop Mardongan Las ni Roha
date:   13/01/2025
---

Ndang harimangan hita i, arga do saluhut jolma i di jolo ni Debata, i do dalanna Ibana mariaria nang holan alani sada tondi na manjanghon haluaon i.

`Jahama Sefanya 3; 17. Songon dia do ayat on patorangkon parumpamaan anak na mago?`

Sepanya 3: 17 dohot torang patuduhon las ni roha ni Debata maradophon bangso na tinobusNa. Boi dohonon disi ganup hata olopolop dohot las ni roha sian hata Heber dirimpunhon di bagasan ayat na sada on, na manggombarhon las ni roha ni Debata di bangso na tinobusNa. Sai hira na so adong be hata na asing na sumingkop sian i na laho manggombarhon hinabalga ni las ni roha ni Debata di na sadari i.

Uhut ni i parateatehon ma di dia do Jahowa didok ayat i – di “tongatonga” ni bangsoNa. Pardengganan na tubu sian partalian holong hehe mardongan hajongjongon ni Debata. Songon sahalak ama – uju na tinatapna anakna sian na dao, pintor dilojong do – dison digombarhon Jahowa adong ditongatonga ni bangsoNa.

Di bagasan Jesaya 62: 4, gombaran na sarupa ditatap sian parbagasan. Mangihuthon Jesaya 62: 4, bangso ni Debata gabe digoari “Hephzibah,” lapatanna disi “hasoloan ni rohangku,” jala tano i digoari “Beuleh,” lapatanna “marharajaan.” Boasa songoni? Ai ayat i do na mandokkon, “Ai lomo do roha ni Jahowa mida do, jala marharajaan tanomi.” Rimpunan las ni roha ni Jahowa dibunihon laho di ari pardengganan, di ari Ibana manomunomu bangsoNa jala marlasniroha rap dohot nasida, songon sahalak ama na marlasniroha di hamumulak ni anakna na mago i.

`Jahama Epesus 5: 25-28. Aha do na nidok ni ayat on disi dompak ragam ni holong na jala ingkon do ngoluhononta?`

Ayat on mamodai angka baoa laho manghaholongi pardihutana “songon Kristus, na mangkaholongi huria i jala dilehon do dirina humongkopsa,” jala ingkon manghaholongi pardihutanasida “songon dagingna sandiri” (Ep. 5: 25, 28). Angka ayat on ndada holan mangondolhon holong na so mangahut tu diri jala mardongan gok pambahenan na ingkon dingoluhon sahalak baoa maradophon pardihutana, alai ayat i patuduhon ia Kristus i sandiri manghaholongi huriaNa songon dagingna sandiri.