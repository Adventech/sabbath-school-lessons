---
title:  Ummarga sian na di Roham
date:   12/01/2025
---

Songon naung taida di bagasan parsiajaran naung salpu, ndang adong nanggo sahalak pe – nang halak na mardosa situtu manang sahalak na jahat situtu – na so dihaholongi Debata. Jala ala Debata manghaholongi jolma i lobi sian na tapingkiri, ndang na dihalomohon Ibana dosa i ala dihaholongi Ibana hita jala diboto do nang dohot panghorhon ni dosa i dompak hita.

`Jahama Lukas 15: 11-32. Aha do na pinasahat ni parumpamaan anak na mago taringot di asi ni roha dohot holong ni Debata? Poda dia do na pinasahatna tu nasida na mian sabagas songon anak siangkangan i?`

Di bagasan parumpamaan na pinasahat ni Jesus on, anakna sianggian i dipatibu mangido teanteananna, lapatanna disi manadinghon amana dohot bagas ni amana i. Dungi anak na mago i pasudahon teanteananna i jala madabu tu bagasan hapogoson dohot haraparon, mangapian dompak pinahan na mangan sian palangka. Marningot di angka naposo dibagas ni amana taruli di sipanganon, dimangmanghon ibana di rohana laho mulak tu bagas ni amana i mardongan pangaropan gabe sada sian angka naposo i.

Barita bolon na mangihut on do: pigapiga ama ingkon mambalokkon baoa na songoni uju nasida ro mulak. “Ai nunga dijalo ho teantenanmu jala nunga dipadao ho dirim sian bagashu. Ndang adong be ingananmu dison.” Panjanghon na somal do i, na dijanghon roha do i, nda i do? Di adopan ni natuatua na deba, nunga palobihu pambahenan ni baoa on asa dibahen i ndang tarjalosa be ibana mulak tu bagasna, tarlumobi songon sahalak baoa.

Alai, di bagasan parumpamaan on, amana i (na manggombarhon Debata sandiri) ndang songon i panjanghononna. Sintongna, “Alai dao dope ibana (baoa na jungkat i), nunga ditatap amana ibana; jadi asi ma roha ni i marnida ibana, hatop ma ditomu, dihaol jala diumma” (Luk. 15: 20). Tungpe dihatiha na songoni didok ndang suman molo ama sian bagas i marlojong mandapothon anakna i, ama i, mardongan holong na mansai balga, marlojong mandapothon anakna i, na pasonggothon roha, diboan ibana mulak gabe sada sian angka ianakkonna, jala dipatupa sada parpestaan di ibana, patuduhon denggan basa ni Debata na balga dompak ganup jolma naung lilu dohot las ni roha na dipangkilalahon Ibana nangpe holan sahalak sian na lilu i ro mulak. Tutu sada gombaran denggan situtu dompak Debata!

`Sihataan i ma panjanghonon ni anak baoa na sada. Boasama panjanghononna i gombaran di roha ni hajolmaon, tarlumobi molo diboan tu hatigoran, nda tarjalo hita do i? Alai, aha do na dipodahon sian parange ni baoa siangkangan i tu hita i ma songon di hatigoran mangihuthon pangantusion ni jolma na so manggombarhon hata sian barita na uli manang holong ni Debata maradophon hita?`