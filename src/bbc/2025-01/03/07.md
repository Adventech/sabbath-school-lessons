---
title:  Pabagashon
date:   17/01/2025
---

Jahama ma surat ni Ellen G. White, “Jangan Gelisah Hatimu,” di bagasan buku Alfa dan Omega, jld. 6, hlm. 304-326.

“Marsak do Tuhan i molo bangsoNa i mangaleai dirina sandiri. Dihalungunhon Ibana do bangso na pinillitNa i pajongjonghon diri nasida sangap di atas ni hasangapon naung nilehonNa tu nasida. haholongon ni Jahowa di nasida, aut so i ndada tongosonNa anakNa na sasada i mangulahon ulaon na mansai arga laho paluahon nasida. dihalungunhon Ibana do laho pajongjonghon nasida, jala dihalomhon Ibana do molo nasida angka na dumenggan di adopanNa, asa tarpasangap nasida goarNa i. Taruli do nasida di angka bagabaga bolon molo nasida marhaporseaon di angka bagabagaNa i.

“Alai martangiang di bagasan goar ni Kristus tung balga situtu do panghorhonna. Lapatanna disi hita ingkon manjanghon parangeNa, patuduhon las ni rohaNa, jala mangulahon angka ulaonNa. Bagabaga ni Sipalua diusehon mardongan patik. ‘Molo na holong rohamuna di Ahu,’ ninan Ibana, ‘radotanmuna do angka patikku.’ Dipalua Ibana jolma i, ndada di bagasan dosa, alai sian dosa jala nasida na manghaholongi Ibana patuduhon holong nasida di bagasan pangoloion.

“Saluhut pangolion na tutu tubu sian bagasan roha. I do na pinatupa ni roha rap dohot Kristus. Jala satolop hita disi, suanhononNa ma diriNa tu bagasan pingkiran dohot sangkap ni rohanta, asa di na tahihuthon Ibana, hita disi mangulahon nasa na tubu sian bagasan rohanta. Roha, na dipapita jala di paimbaru, i do sangkap na tumimbo di na mangulahon ulaonNa. Molo tutu tatanda Tuhan i ala dilehon do tu hita hasurungan laho mananda Ibana, ngolunta gabe ngolu sipangoloi. Di na manghalashon parange ni Kristus, mardongan parsaoaran dohot Debata, marbiasbias ma rohanta mida dosa” —Ellen G. White, Alfa dan Omega, jld. 6, hlm 309.

**Sungkun-sungkun Sirangrangan**:

`Dia do lapatanna “manjanghon ndang gabe hasonangan ni diri”? Didok roham songon dia do partalian ni na mangalehon dohot na manjalo di langit dohot tano na imbaru?`

`Tuat sian inganan na dao situtu – ra olo do dumao sian na nidungdung ni teleskop James Webb Space – na tinongos ni banua ginjang manggoari panurirang Daniel i chamudot, lapatanna “hasudungan, halomoan, na arga.” Jala tolu hali hata i dihatahon. Di bagasan Daniel 9: 23, Gabriel mandok ki cahmudot attah, “hasudungan ni roha.” Di bagasan Daniel 10: 11, pardisurgo (na olo do i Gabriel) joujou ish chamudot, halak “hasudungan,” sada hata na diuhali dompak Daniel (Dan. 10: 19). Rimangima di hata na pinasahat ni ayat on taringot Debata jala hinajonokna Ibana dohot hita. Pangaropan dia do na dapotmu sian hasintongan bolon on?`

`Songon dia do gombaran ni angka pangalaho ni haporsaeon na disurathon di bagasan Heber 11 marhadomuan tu parsiajaran na saminggu on? Tarlumobi, aha do na pinaboa ni nasida i ma beha dalanna salahak jolma i asa “dihalomohon Debata” marhite haporseaon? Aha do na pinarsiajaranmu jala patut dingoluhon di bagasan ngolum siganup ari mangihuthon haporseaon dohot pangoloion sisongon i?`