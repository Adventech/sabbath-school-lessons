---
title:  Manghasonanghon Jahowa?
date:   14/01/2025
---

Songon dia do dalanna Jahowa sitompa hasiangan on marlasniroha holan dompak manisia, tompaan na metmet situtu jala jala jompok ariarina sian tongatonga ni hasiangan na so habilangan bolakna? Songon dia do dalanna jolma i arga situtu di adopan ni na Tumimbul i, i ma na gok huaso jala ndang manghirim di gogo ni angka na tinompaNa? Sungkun-sungkun on denggan molo dibahen gabe dua impola ni hata. Parjolo, songon dia do Jahowa i sandiri gabe marlasniroha? Paduahon, dia do dalanna jolma i mambahen Jahowa gabe marlasniroha, tarlumobi di na marningot di dosanta? Hata na parjolo sian sungkun-sungkun on gabe turpuk ni parsiajaran di sadari on jala hata na paduahon tu parsiajaran marsogot.

`Jahama Jesaya 43: 4; Psalmen 149: 4; dohot Poda 15: 8, 9. Aha do na pinasahat ni angka ayat i tu hita i ma di Jahowa na marlasniroha dompak bangsoNa?`

Songon naung tarparsiajari di ari nattoari, tarbahen ni jolma i do marlasniroha Jahowa ala Jahowa manghaholongi manisia marhite manatap diangka na ringkot di nasida, tudos ma i songoan sahalak jolma na holong rohana dompak sahalak jolma jala disarihon do angka na ringkotna.

Balik sian i, ndang las roha ni Jahowa i dibahen bangsoNa di ari nasida mangulahon na jat. Tutu sintong do, Poda 15: 8, 9 mamodahon ai “marbiasbias do roha ni Jahowa” mida “pelean” dohot “dalan” ni parjahat, “tangiang ni halak partigor lomo ni rohana” jala “dihaholongi rohana do manang ise na mareakkon hatigoran.” Bindu on ndada holan patuduhon ia Jahowa marbiasbias mida hajahaton, alai dihalomohon Ibana do hatigoran. Angkupni i ayat on mameakkon las ni roha dohot holong ni Jahowa na sadalan do, patuduhon partalian na bagas di holong ni Debata dohot las ni rohaNa, tarida do i di sandok hata ni buku na Badia.

Mangihuthon Psalmen 146: 8, “Jahowa mangkaholongi angka partigor.” Di bagasan 2 Korintus 9: 7 manggogohon, “ai dihaholongi Debata do na las roha mangalehon!” Parjolo sahali, idama dia angka na so nidok ni ayat on. Ndang didok ayat on disi ia Jahowa holong rohana holan tu partigor manang Jahowa holan manghaholongi jolma na las roha mangalehon. Jahowa manghaholongi ganup jolma. Alai, asa denggan ayat on laho pasahathpn dohot singkop, dibahen i di bagasan lapatan ni hata na sumurung disi mando ia Jahowa manghaholongi halak “partigor” dohot “na las roha mangalehon.” Aha na taida di bagasan Poda 15: 8, 9 patuduhon tu hita: dihaholongi Jahowa nasida dohot na asing na lapatanna marlasniroha dohot nasida.

`Idama hinasolhot ni partalian banua ginjang dohot tano on asa dibahen i Jahowa, Sitompa langit dohot tano on, olo sumolhot parsidohot, nang di bagasan harohaon, dohot hita jolma. Pangaropan dia do na tarlehon ni hata na sumurung on di ho, tarlumobi di na so tu ho pangunjunan?`