---
title:  Holong dohot Hajahaton
date:   13/02/2025
---

Nunga dibasabasahon Debata huaso lomo ni roha mamillit tu angka na tinompaNa ala i dihalungunhon holong, mangalipehon huaso lomo ni roha mamillit i do na patubuhon hajahaton. Sahali nari, tutu godang dope sungkun-sungkun. Diloas Debata hajahaton (di otik partingkian), tungpe saluhutna manghasogohon, alana molo disoadahon partingkian laho mangulahon hajahaton lapatanna mansoadahon holong, jala manaluhon hajahaton di na so dapot tingkina gabe manegai haporseaon na manghalungunhon holong.

“Mangholom tano on ala so mananda Debata. Asa disondangi haholomon i, asa mulak tu ampuan ni Debata tano on, ingkon do ditaluhon hagogoon pangarupaon ni sibolis i. Ndang jadi mardongan hagogoon i dipatupa. Hagogoon maralo do i dompak panggomgomion ni Debata; holan pangalaho ni holong do na hinalomohonNa, jala holong i ndang jadi digogohon, ndang taruli holong hita marhite hagogoon manang pangarupaon. Holong i do na margogo patubuhon holong. Mananda Debata lapatanna manghaholongi Ibana, parangeNa dipatuduhon ali sian parange ni sibolis” —Ellen G. White, Alfa dan Omega, jld. 5, hlm. 16.

Molo ndang adong huaso lomo ni roha mamillit, ndang adong holong, jala molo haholongon do Jahowa, jadi torang ma disi ai ndada adong dalanna Jahowa mansoadahon holong manang mangaluluhi huaso asa gabe adong holong i. Jala sahalak jolma na olo do mandok di rohana molo taboto do ujungna sian mulana, tudos songon Debata, ndang tahalomohon dipadao Ibana huasonta. Angkup ni i, ise na olo mangolu di hasiangan on ndang mardongan holong?

`Jahama Rom 8: 18 dohot Pangungkapon 21: 3, 4. Songon dia do angka ayat on patubuhon haporseaon laho manghaporseai hatigoran ni Debata, asing sian angka hajahaton na masa di tano on?`

Jala di na so margogo hita mangaranapi haholomon, margogo do Jahowa marnida ujung na sian mulana. Jala diida Ibana do hasonangan na manontong na dibagabagahon tu sandok jolma na marhaporseaon di Jesus. Mangihuthon Rom 8: 18, “Ai hurajumi angka sitaonon di hasiangan on, hira na so adong do martimbangkon hasangapon sipapataron tu hita sogot.” Adong do di hita haporsaeon laho manghaporseai bagabaga bolon on?

Arga situtu, na gabe ojahan ni holong, jala huaso lomo ni roha na lohot di bagasan holong, asa na gabe ali na manoadahon i di hita, ditatap Jesus do i na mamboan Ibana tu hau pinarsilang, disi Ibana manean hamatean. Alai, tungpe diboto Ibana balga ni pangkorhonna di Ibana, tongtong do dilehon Ibana tu hita lomo ni roha mamillit. Boasama pangantusion on mansai ringkot tongtong lohot di rohanta?

`Di na sai tongtong marningot ia Jahowa dilehon tu hita huaso lomo ni roha mamillit, songon dia do i gabe mangurupi manudungi hita sian pingkiran na mandok saluhut na masa i ala ni sangkap ni Debata?`