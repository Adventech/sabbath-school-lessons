---
title:  “Godang do nian na so Taboto”
date:   10/02/2025
---

Na ro ma ujung ni portibi on jala holong monang manaluhon hajahaton. Alai, andorang so i, godang do nian sungkun-sungkun na mangarsahi. Songon dia hita margogo laho mamingkirhon jala manaringoti godang ni hajahaton i gabe dalan mangurupi hita?

`Jahama Job 38: 1-12. Songon dia do alus ni Debata tu si Job laho patorangkon parangen hajahaton? Sadia godang do na taboto dohot na so taboto i ma dia na olo ro masa di na so panagaman?`

Di bagasan barita i, balga situtu do parniahapan ni Job jala ibana sandiri sungkun-sungkun i ma boasa songoni godang hajahaton dohot parungkilon na manipa ibana. Malungun ibana laho pajumpang bohi dohot Debata laho mangalului alus di angka sungkun-sungkunna i, jala dao sian angka na laho masa na so panagamanna, di banua ginjang (ida Job 1-2).

Halongangan situtu do alus ni Jahowa maradophon Job. “Dung i ro ma alus ni Jahowa tu si Job marhite sian habahaba, ninna ma. Ise do ibana, na naeng paholom tuptupan marhite sian pangkataion na so marpanimbangaon?” (Job 38: 1, 2). Sada sian angka salinan ni Bibel mandok songon on: “Boasama godang hatam hape otik do ho marpanimbangaon?” (Job 38: 2, CEV). Jala angkup ni i didok Jahowa di bagasan Job 38: 4, “Didia do ho, uju Ahu paojakkon tano on? Paboa ma i, molo tung singkop panimbangan ni roham!”

`Jahama Job 42: 3. Songon dia do alus Job patoranghon dia na ingkon siingotonta taringot hajongjongonta?`

Marhite alusNa dompak Job, Jahowa patoranghon tu Job ai godang do nian na so diboto jala ndang diranapi Job. Songon si Job, nang hita pe ingkon martoruk ni roha manatap na godang do nian na so taboto dope angka na masa di tano on, jala dao sian i, na so taboto situtu. Hatigoranna i ma olo do ndang taruli hita disungkun-sungkunta i alai ndada lapatanna ndang adong alus na denggan manang di sada tingki haduan adong do alus ni saluhutna i. Paima dapot tingkina, ringkotna i hita porsea di hatigoran ni Debata, naung pinatudana tu hita marhite godang dalan.

`Idama gale ni parbinotoanta taringot ni saluhutna. Molo songoni, boasama hita ingkon marsiajar tungpe adong angka sungkun-sungkun na so dung dialusi i ma taringot ni angka na borat situtu: hajahaton dohot parungkilon?`