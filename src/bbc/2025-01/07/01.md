---
title:  Taringot Hajahaton
date:   08/02/2025
---

### Namardomu tu parsiajaran di minggu on, jahama

Job 30: 26; Mat. 27: 46; Job 38: 1–12; Psalmen 73; Kej. 2: 16, 17; Pangk. 21: 3, 4.

> <p>Ayat siapilon</p>
> “Jadi apusan ni Debata ma nasa iluilunasida sian matanasida: Ndang adong be hamatean nang arsak ni roha; nang angguhangguk, nang na hansit, ndang disi be; ai nunga salpu na parjolo i!” (Pangk. 21: 4)

Na umbalga siadopan ni hakristenon i ma parbue ni hajahaton – songon dia do patudoshon i dohot hatigoran ia Debata mardenggan basa mamolin do, jala gok asi ni roha, ditongatonga ni hajahaton na masa di tano on. Jempekna dohonon, molo mamolin do denggan basa ni Debata, boasama adong songoni godang hajahaton?

On ndada holan siparsiajaran alai sada na sai manusahi torop halak jala pasidinghon godang jolma laho mananda jala manghaholongi Debata.

“Ditongatonga ni torop halak, mula ni dosa dohot dalanna jongjong gabe sada haroroan ni halongangan bolon. Diida nasida ulaon ni si parjahat dohot angka pangkorhonna, bala dohot hamamago bolon, jala sungkun-sungkun do nasida songon dia do saluhutna i tutu masa di toru panggomgomion dohot hadaulaton ni Ibana na so tardodo di bagasan bisuk, huaso, dohot di bagasan holong. Sada halongangan, na so jumpang nasida alusna” —Ellen G. White, Alfa dan Omega, jld. 8, hlm. 515.

Torop sian tongtonga ni Ateis na mamilangi angka hajahaton i gabe dalan di nasida siihuthon Ateis. Alai songon na laho siidaonta di bagasan parsiajaran saminggu on dohot tu minggu-minggu na naeng ro, Debata na di bagasan Buku na Badia sasintongna burju situtu do, jala patut do hita porsea di Ibana – molo tungpe hajahaton i manegai portibi naung mardosa on.

_Parsiajarima parsiajaran samingguon na laho paradehon tu ari sabat, 15 Pebruari_