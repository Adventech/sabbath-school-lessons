---
title:  Haporseaon Teisme na Skeptis
date:   11/02/2025
---

Hata ni Debata di bagasan Jesaya 55: 8, 9, “Ai ndada pingkiranku pingkiranmuna i, jala ndada dalanmuna angka dalanku, ninna Jahowa. Ai songon timbo ni angka langit sian tano on, songon i do tumimbo angka dalanku sian dalanmuna i, jala angka pingkiranku sian pingkiranmuna i.”

Pingkiran ni Debata tumimbo dao sian pingkiranta. Jala ndang tarrajumi hita hinasongkal ulaon ni Debata di ngolu ni jolma. Marningot i, boasama hita managam laho manatap dia dalanna Debata olo patupahon na sadaan manang ndang patupahon na sadaan di ragam ni angka hatiha?

Sada dalan laho mananda ulaon hajahaton, mangihuthon parbinotoan tung otik situtu do na taboto, digoari ma i “teisme skeptis.” Parhaporseaon teisme na skeptis i ma halak na porsea ai na adong do alana na denggan di Jahowa diangka na pinatupaNa i, alai hinorhon jempek ni parbinotoanta, ndang ringkot di hita laho mangalului dia do alana i. Parhaporseaon teisme na skeptis i parroha skeptis (sai godang tubu sungkun-sungkun di rohanasida) dompak hagogoon ni jolma manisia laho mananda manang mangantusi sintong di angka alana Debata mangaloas hajahaton masa di tano on. Umpamana, hinorhon ni sahalak jolma ndang margogo marnida angka sahit na marhabangan di humaliangta, ndada lapatanna disi na so adong sahit na marhabangan di humaliangta. Hatigoran ia sahalak jolma na so umbotosa dia alana di Debata ndada lapatanna ndang adong alana na denggan di Debata.

`Jahamaa Psalmen 73. Songon dia do parpsalmen manatap hajahaton dohot pangarupaaon di humaliangna? Songon dia do na niidana i mamboan pangantusionna tu bagasan panimbangan na marasing?`

Ganggu situtu do roha ni parpsalmen binahen ni hajahaton na masa di tano on. Diida ibana humaliangna jala diida parjahat i marhasonangan. Hatigoran tarjepol situtu. Ndang adong alus di sungkun-sungkunna i. Sungkun-sungkun ibana na patut do porsea jala marhalado di Debata. Sahat ro di, ditatap ibana di inganan na badia.

Bagas Joro manabunihon otik alus maradophon hajahaton – i ma, paboahon na adong do Panguhum na tigor na laho pajongjonghon hatigoran dohot paruhuman di tingki na binuhulNa sandiri.

`Songon dia do pangantusion ni halak Advent di parsiajaran paruhuman dohot Bagas joro denggan patoranghon taringot hajahaton? Na marlapatan do i di ho umbotosa ia, molo tungpe saonari on godang di hita sungkun-sungkun, hinajojor ni angka bangso dohot paruhuman ni Debata na tigor na dipatupa di ujungna?`

Catatan:\
Teisme adalah kepercayaan akan keberadaan satu Tuhan atau dewa-dewi\
Skeptis adalah sikap yang meragukan sesuatu