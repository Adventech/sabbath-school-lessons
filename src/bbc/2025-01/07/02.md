---
title:  Sadia Leleng on ale Tuhan?
date:   09/02/2025
---

Barita hajahaton dihatahon ndang holan ditongatonga ni hita saonari on alai nang dohot di bagasan Buku na Badia i.

`Jahama Job. 30: 26, Jeremia 12: 1; Jeremia 13: 22, Maleaki 2: 17, dohot Psalmen 10: 1. Songon dia do angka ayat on papatarhon angka barita hajahaton di bagasan parngoluon ni jolma manisia?`

Angka ayat na di ginjang patubuhon godang sungkun-sungkun na tongtong adong sahat tu partingkianta saonari on. Boasa tung mardohar dalan ni angka parjahat jala boasa tung marsonangsonang saluhut angka pangoseose, tungpe ndang na sai songoni, alai tung jotjot situtu do? Boasama tung harapaon partigor? Di dia do Debata uju masa hajahaton? Boasama tung sai mandaodao Jahowa, sai martabuni sian hita?

Nang diape alusta dompak angka sungkun-sungkun on jala taringot ni hajahaton somalna, jala ingkon tontuhononta do asa unang mangarehei hajahaton. Ndang jadi hita mangasahon gogonta laho pasidinghon i marhite mangarehei hajahaton manang bilangan ni hajatahon di tano on. Jungkat situtu do hajatahon i – jala marbiasbias do Debata marnida i lobi sian hita. Dibahen i, patut do hita parsidohot dijoujou na joujou di sandok buku na Badia na gabe panjanghonon godang ni hajahaton dohot pangarupaon di tano on: Sadia leleng on ale Tuhan?

`Jahama Mateus 27: 46. Songon dia do ho mangalapati hata ni Jesus on? Songon dia do hata i manggombarhon ia hajahaton i manega i roha ni Debata dohot patar?`

Di hau pinarsilang, Jesus i sandiri joujou: “Ale Debatangku, Debatangku, boasa tung tadingkononmu Ahu” (Mat. 27: 46). Sumurung dison taida do ia Jesus i sandiri marniae alani hajahaton, sada hatigoran halongangan na gogo situtu dipatuduhon di bagasan parungkilon dohot hamamate ni Kristus di hau pinarsilang, disi nasa hajahaton ni tano on diampehon tu Ibana.

Alai nang di bagasan i adong do pangaropan. Dia na binahen ni Kristus di hau pinarsilang pataluhon bona ni hajahaton, i ma Sibolis, jala diujungna gabe manalpuhon hajahaton i rimpas. Jesus mangenet hata sian Psalmen 22: 2, 3 jala hata na mangihut sian Psalmen i diujungi dohot hamonangan.

`Di hau pinarsilang, Jesus manghalungunhon sada pangaropan na, di hatiha i, ndang diida Ibana. Songon dia do hita taruli pangaropan sian parniahapanNa i uju hita ndang margogo marnida ari marsogot di hita?`