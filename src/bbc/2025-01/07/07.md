---
title:  Pabagashon
date:   14/02/2025
---

Jahama surat ni Ellen G. White, “Mengapa Dosa Dibiarkan?” di bagasan buku Alfa dan Omega, jld. 1, hlm. 21-34.

“Tungpe ibana nunga didabu sian banua ginjang, Bisuk na so hasuhatan i ndang mangarimpashon sibolis. Binahen panghorhon ni holong na hinalomohon ni Jahowa, pangoloion ni angka tompaanNa ingkon ma dipaojak marhite haporseaon di hatigoran dohot asi ni rohaNa. Pangisi ni banua ginjang dohot pangisi ni tano on di hatiha i ndang dope nian mananda di dosa dohot panghorhonna, ndang jadi ditanda nasida hatigoran ni Debata di na mangarimpashon sibolis. Molo pintor dirimpashon ibana, torop sian tongatonga nasida marhalado di Tuhan ala ni biar, singkat ni holong. Panghorhon ni si pangarupa i ndang tarpadao saluhutna, songon nang dohot hajahaton i. Bahen pardengganan ni hasiangan on ro di salelenglelengna, diloas ma ibana laho patuduhon angka uhumna asa di bagasan i nasa hata na pinasahatna maradophon panggomgomion ni Debata dohot torang diida nasa na tinompaa, jala marhite i hatigoran dohot denggan basa ni Debata dohot angka patikNa na manontong i tama dipajongjong muse jala ndang adong be biar ni roha ro di salelengnilelengna.

“Hajungkaton ni sibolis gabe sada parsiajaran di hasiangan on sian na robi ro di salelenglelengna – sada panindangion na manontong dompak dosa dohot angka panghorhonna na jungkat. Parbue sian gomgoman ni sibolis, panghorhonna di jolma dohot surusuruan, patuduhon dia parbuena molo manadingkon huaso ni Debata. Jala i dohot patuduhon di bagasan gomgoman ni Debata jumpang hasonangan ni sandok bangso naung tinompaNa. Dibahen ni marhite barita hajungkaton bolon i gabe sada pangondian na manontong tu saluhut tompaan na badia, laho manundati nasida asa unang dijehehon muse tu bagasan roha pangalaosi, jala padaohon nasida mangulahon jala dohot manean paruhumanna” —Ellen G. White, Alfa dan Omega, jld. 1, hlm. 33.

**Sungkun-sungkun Sirangrangan**:

`“Teodisi” i ma hata na mandok hatigoran ni Debata manaluhon hajahaton. Alai i ndada hatigoran dompak hajaaton i sandiri. Ranapima adong sahalak jolma di banua ginjang mandok: “Oh, ido Jesus, saonari hubotoma boasa dongan sabagashu dipusa jala dibunh di jolongku. Ido, dijangkon rohangku do i saonari. Mauliatema Jesus!” Ndang dijalo roha i. Songon dia do hita parjambar dipangantusion ai Jahowa do, ndada hajahaton, na diujungna dipalua di bagasan partontangan bolon on? (ida parsiajaran pasiahon).`

`Adong do dipangkilalahon ho songon parniahapan ni Job? Adong do tubu tu roham ndang jadi jumpang hatorangan na denggan di parungkilon na ro tu ngolum manang na binolus ni haholonganmu? Songon dia do togu ni roh ani si Job ia ibana “nunga huhatahon” taringot angka “na so huantusi” (Job 42; 3) patuduhon parjongjongta di bagasan sungkun-sungkunta i?`