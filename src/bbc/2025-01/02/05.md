---
title:  Denggan Basa Mago
date:   08/01/2025
---

Ro di salelenglelengna do holong ni Jahowa jala sai tongtong dibasabasahon. Alai, marhuaso do manisia manjuahon i. Di hita adong partingkian na laho manjangkon manang manjua holong i, alai Debata dihaholongi do hita dohot denggan mardongan holongNa na mauliutus dohot haholongon salelenglelengna andorang so taboto dope agia aha (Jer. 31: 3). Holongta maradophon Debata i ma songon alus dompak saluhut naung dilehon tu hita nang andorang so tapangido dope.

`Jahama i Johannes 4: 7-20, pangondolon na sumurung dompak ayat 7 dohot 19. Aha do na pinodahon ni ayat on tu hita taringot na dihasurunghon holong ni Debata?`

Sai jumolo do holong ni Debata. Molo ndang jumolo Debata manghaholongi hita, ndang tarbahen hita mambalos holongNa i. Tungpe Debata manompa hita mardongan hagogoon laho manghaholongi jala dihaholongi, Debata sandiri do na gabe ojahan ni saluhut holong. Alai adong dihita dalan sipilliton, na olo do hita manjanghon i jala dungi manghangoluhon i di bagasan ngolunta. Hatigoran on digombarhon di bagasan parumpamaan ni Kristus i ma umpama taringot tu naposo na jahat (ida Mat. 18: 23-35).

Di bagasan parumpamaan i, denggan taida ai ndang tarbahen naposo i laho manggarar utangna dompak sahalak raja. Mangihuthon Mateus 18, utang ni naposona i adong godangna saloksa (10.000) talenta. Sada talenta i ma bilanganna tudos dohot 6.000 Dinar. Jala sada Dinar i ma upah ni sahalak pangula di bagasan sadari (ida dohot Mat. 20: 2). Dibahen i, sahalak jolma ingkon do mangula saleleng 6.000 ari laho mangalului sada talenta. Lapatanna, dungkon dibilangi dohot angka arina mansohot, di bagasan sataon sahalak jolma mangula di bagasan 300 ari, marhite i, taruli ma nasida upa 300 Dinar di bagasan sataon. Jadi ingkon do mangula sahalak jolma di bagasan dua puluh taon laho manggarar utang sada talenta, i ma dibilangi sian 6.000 Dinar (6.000/300 = 20). Dibahen i, laho papungun saloksa (10.000) talenta, sahalak naposo i ingkon do mangula saleleng ni 200.000 taon. Rimpunanna, ndang targarar naposo i be utangna i. Alai, marasi roha do raja i dompak naposona jala sian ias ni rohana disesa do utangna na mansai balga i.

Alai dilaonlaon ni ari, uju naposo naung sinesaan utangna i manjua laho manesa utang ni sahalak donganna naposo na ummetmet situtu i ma 100 Dinar jala pola di didabu ibana tu bagasan hurungan alani utangna i, tarrimas ma raja i jala disundati ma utang naung disalesehonna i. Luangan holong dohot hasesaan ni dosama naposo i sian tuanna. Tungpe holong dohot denggan basa ni Debata i ndang hasuhatan, sahalak jolma i olo do dipudian ni ari gabe manadingkon, jala luangan, sian parbue ni holong dohot denggan basa ni Debata.

`Ingotma di angka dosa naung sinesaan ni Debata dompak ho jala ingot arga naung ginararmu asa disesa Jesus dosam. Aha do na patut siparsiajaranmu sian saluhutna i laho manesa dosa ni donganmu?`