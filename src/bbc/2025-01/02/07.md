---
title:  Pabagashon
date:   10/01/2025
---

Jahama surat ni Ellen G. White, “Hak Istimewa Berdoa,” di bagasan buku Langka Kepada Kristus, hlm. 158-179.

“Boanma saluhut hagiotmu, lasniroham, arsakmu, lungun ni roham, dohot habiaranmu tu adopan ni Jahowa. Ndang na tarbobani ho Ibana, ndang na dilojai ho Ibana. Ibana na margogo mamilangi jambulan ni ulum ndang manutup simalolongna dompak angka hirim ni ianakkonNa. “Ai parasiroha bolon do Tuhan i jala partalup ni roha” (Jakobus 5: 11). tondiNa na gok holong mangkuling marnida partinaonanta nang dohot marhite hita hita pabotohon i. Boanma nasa na manggunturi roham tu Ibana. Ndang adong na pabalgahu na laho teanonNa, ai Ibana do na marmahani portibi on, Ibana na marhuaso diatas ni saluhut hasiangan on. Ndang adong nang beha pe metmet ni i na pasuruthon hadameon ni rohanta holang sian adopanNa. Ndang adong nanggo sada pe sian angka pardalanan ni ngolunta na holip sian Ibana, ndang adong parungkilon ni ngolu na paborathu di adopanNa laho disalpuhon. Ndang adong hasusahan na patut ro tu angka ianakkonNa na beha pe metmet ni i, ndang adong arsak na mangarsahi roha, ndang adong angka barita lasniroha na manghalashon roha, ndang adong tangiang na marsitutu na haruar sian roha, na so ditangihon Damang na di banua ginjang, manang na so pintor diparateatehon. “Ibana pasabam angka parroha bojok, jala dililiti angka bugangnasida i” (Psalmen 147: 3). Partalian na dipajongjong ditongatonga ni Debata dohot ganup tondi sumurung situtu do jala mauliutus, sai hira na so adong be halak na asing di tano on na manghalungunhon pangaramotionNa, ndang adong be tondi na asing na bahen di nasida Ibana nunga mambagabagahon AnakNa na sasada i” —Ellen G. White, Langkah kepada Kristus, hlm. 172, 173.

**Sungkun-sungkun Sirangrangan**:

`Rimangi hata na di ginjang: “Partalian na dipajongjong ditongatonga ni Debata dohot ganup tondi sumurung situtu do jala mauliutus, sai hira na so adong be halak na asing di tano on na manghalungunhon pangaramotionNa, ndang adong be tondi na asing na bahen di nasida Ibana nunga mambagabagahon AnakNa na sasada i.” Pangapulion na jinangkonmu sian hata i, jala songon dia ho sasintongna mandalani ngolum, marnida hinajonok ni Debata dohot ho nang dohot haburjuonNa dompak ho? Songon dia do ho olo marsiajar asa mangolu di bagasan hasintongan sian bagabaga na sumurung i? Idama, molo sian ari tu ari ho tutu situtu manghaporseai i?`

`Marhite parsiajaran na saminggu on, songon dia do ho mangantusi Psalmen 103: 17, 18? Aha do na pinaboa ni ayat on dompak haholongon ni Debata sisalelenglelengna, alai parbue sian partalian dohot Debata marsigantung di panjanghononta di holongNa i?`

`Di dalan songon dia do holong i patubuhon haulion di partaliaon mu dohot Debata? Songon dia do i manogu roham marnida partinaonan ni donganmu?`