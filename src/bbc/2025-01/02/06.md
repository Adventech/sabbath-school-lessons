---
title:  Sibasabasa do i tu Hamu; Antong, Basabasahon Hamu ma i!
date:   09/01/2025
---

Tudos songon sahalak naposo na so targararna utangna tu tuanna, songon i do nang dohot hita ndang targarar hita utangta dompak Debata. Ndang patut manang margogo hita laho taruli di holong ni Debata. “Alai ia Debata, dipapatar do holong ni rohana i di hita, uju pardosa dope hita, ai disi do mate Kristus humongkop hita” (Rom 5: 8). Tutu, haaholongon na sumurung. Songon nanidokna di bagasan 1 Johannes 3: 1, “Ida hamu ma godang ni haholongon na binasabasahon ni Ama i tu hita, ai targoar do hita angka anak ni Debata, jala angka i do hita tutu. Dibahen i, ndang ditanda portibi on hita, ai ndang ditanda anggo Ibana.”

Alai, na boi jala na ingkon sibahenonta i ma mamansarhon holong ni Debata tu dongan jolma nasa na tarbahen hita. Molo dung taruli hita di holong dohot denggan basa na songoni balga, songoni ma nang balgana hita ingkon mangalehon holong dohot denggan basa tu dongan jolma. Ingotma salahak naposo i luangan di holong dohot denggan basa sian tuanna ala ibana ndang olo patuduhon holong i tu donganna naposo. Molo na tutu do hita manghaholongi Debata, ndang jadi hita manghohom laho mamansarhon holongNa i tu dongan jolma.

`Jahama Johannes 15: 12, 1 Johannes 3: 16, dohot 1 Johannes 4: 7-12. Aha di na pinodahon ni angka ayat on taringot di partalian ni holong na sian Debata, holongta dompak Debata, dohot holongta dompak dongan?`

Tingkos dungkon ni Johannes 15: 12, Jesus mandok tu angka siseanNa, “Alealengku ma hamuna, molo diula hamu na hupatikkon i tu hamu” (Joh. 15: 14). Jala dia do na pinodahon ni Jesus tu nasida? Sian angka i, Jesus mamodahon nasida (dohot hita) laho manghaholongi dongan songon dia Ibana manghaholongi nasida. Dison nang didia pe tahe, Jesus mamodahon hita laho manghaholongi Debata dohot dongan jolma.

Rimpunanna, ingkon ingot do hita ia hita nunga disesa utangta na so habilangan i, utang na so tupa targarar hita, utang naung digarar diatas hau pinarsilang. Asa dibahen i naeng ma hita manghaholongi jala mamuji Debata jala mangolu di bagasan holong dohot denggan basa dompak dongan jolma. Songon na pinodahon ni Lukas 7: 47, “Nunga sesa dosana na godang i, umbahen godang holong ni rohana. Alai anggo otik do disesa, otik ma holong ni rohana.” Jala na adong do sian tongatonganta na so marningot naung disesa dosana?

Molo dihaholongi Debata hita i lapatanna hita manghaholongi dongan jolma, dibahen i tibu ma hita mamaritahon holong ni Debata, nang di bagasan hata manang marhite pambahenan. Ingkon urupantama dongan jolma di bagasan parngoluon siganupari nasida dison jala saonari tutu, jala na ingkon do hita margogo gabe habaoran holong ni Debata jala manogunogu jolma tu Ibana na mambagabagahon tu nasida hangoluan sisalelenglelengna di langit na imbaro dohot tano na imbaru – sada inganan na imbaru saluhutna asing sian tano on, naung sega alani dosa jala hametan i ma parbue ala manundalhon holong ni Debata.

`Dia do dalan na hushus dibahen ho laho manghaholongi Debata marhite manghaholoni donganmu? Aha do na boi tarbahen ho sadari on dohot tu ari marsogot laho patuduhon holong ni Debata tu aangka donganmu (jala ujungna) manogihon nasida manghilalahon dia lapataanna taruli dibagabagasa hangoluan sisalelenglelengna?`