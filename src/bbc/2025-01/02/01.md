---
title:  Holong Parpadanan
date:   04/01/2025
---

### Namardomu tu parsiajaran di minggu on, jahama

2 Ptr. 3: 9; 5 Musa 7: 6–9; Rom 11: 22; 1 Joh. 4: 7–20; Joh. 15: 12; 1 Joh. 3: 16.

> <p>Ayat siapilon</p>
> “Dung i ninna Jesus ma mangalusi ibana: Ganup na holong roha di Ahu, radotan ni i do hatangki, jala haholongan ni Damang ma ibana, gabe ro ma Hami manopot ibana, maringanan tubagasan ibana.” (Joh. 14: 23).

Torop halak nunga dipodai ia hata Gorik na mandok agape patuduhon di holong na sumurung sian Debata, jala dihata na asing na laho patuduhon holong, songon phileo, paboahon holong di lapatan na asing, na tumoru sian agape. Jala adong do halak mandok ia agape paboahon di holong na ro holan sian sambariba jolma, holong na holan mangalehon alai ndang manghirim balos, holong na sasintongna na so marsigantung di panjanghonon ni manisia.

Alai, di na manulingkiti dohot denggan di holong ni Debata sian buku na Badia patuduhon ia hata on, molo tungpe saluhut manjangkon, lipe do. Parjolo, hata Gorik agape ndada holan patuduhon holong na sian Debata alai dohot do nang sian jolma, jala sipata holong ni jolma i lipe dihapeahanna (2 Tim. 4: 10). Paduahon, di sandok buku na Badia, godang do asing ni hata agape na patuduhon holong ni Debata. Umpamana, Jesus mamodahon, “Ai Ama i sandiri mangkaholongi [phileo] hamu, ala naung holong [phileo] rohamuna di Ahu” (Joh. 16: 27). Dison, hata gorik phileo dibahen ndada holan di holong ni manisia alai di holong ni Debata dompak manisia. Dibahen i, phileo ndada paboahon di holong na ummemet, alai patuduhon ni holong ni Debata i sandiri.

Nang buku na Badia mangajarhon ia holong ni Debata i ndang marsambola, alai mansai marbalos, asa dibahen i gabe sumurung do i diadopan ni Debata molo jolma i mamansarhon holongNa i dompak Ibana dohot dompak donganna jolma

_Parsiajarima parsiajaran samingguon na laho paradehon tu ari sabat, 11 Januari_