---
title:  Holong Parpadanan
date:   06/01/2025
---

Marulakhulak do buku na Badia mangumpamahon hasadaon di holong ni Debata na sumurung dohot hita marhite gombaran ni sada bagas manang paralealeon, tarlumobi di holong ni sahalak ama dompak ripena manang holong ni sahalak ina na denggan maradophon ianakkonna. Gombaran on dibahen sumurung laho mangumpamahon partalian na sumurung ditongatonga ni Debata dohot bangso parpadananNa. Digoarima i holong parpadanan, na so holan dompak holong ni Debata tu bangsoNa alai gabe pangaropan ia jolma i saluhutna disangkapi taruli di holong i jala dibalos marhite na manghaholongi Ibana (angkup ni i masihaholongan sama nasida).

`Jahama 5 Musa 7: 6-9. Aha do na pinodahon ni angka ayat on di hasadaon i ma di parpadanan na pinatupa ni Debata dohot denggan basa ni Debata?`

Lima Musa 7: 9 manggombarhon holong na tarlumobi na adong di Debata dompak bangso parpadananNa, sada parpadanan na marsigantung tu pangoloion manang panundalion ni nasida. Ndang na marala ia holong ni Debata, alai parpadanan dompak bangsoNa i adong do uhumna.

Hata hesed na disalin “denggan basa” manang “asi ni roha” di bagasan 5 Musa 7: 9, gabe gombaran sian partalian holong ni Jahowa (jala godang nai tahe). Hesed jotjot do i dibahen laho manggombarhon balga ni holong i, denggan basa dohot haburjuon ni Debata. Lapatanna, hesed patuduhon asi ni roha, manang holong naa togu, dompak dongan jolma di parsoaran na marsihaholongan. Udutna hata i patuduhon di parsaoran na manghalungunhon sian dongan jolma patuduhon holongna na gabe balos ni holong.

Hesed ni Debata patuduhon ia asi ni rohaNa tutu tama dipangasahon, togu, jala marsihoho. Alai, dihatiha na sarupa, di na manjanghon parbue ni hesed i adong balosna, marsigantung di haradeon ni bangsoNa laho mangaradoti uhut marsihohot di sangkap ni parsaoran nasida. (ida 2 Sam. 22: 26, 1 Raj. 8: 23; Psalm. 25: 10; Psalm. 32: 10, 2 Kron. 6: 14).

Denggan basa ni Debata i do ojahan sian saluhut partalian ni holong, jala ndang dung taratasi hita holong i. Jahowa ndang holan mangalehon tu hita sibasabasa, alai di bagasan Kristus dilehon Ibana do nang dohot hosaNa na gabe sibasabasa di hita. “Na sumeahon hosana humongkop angka alealena, i do parholong ni roha na so halompoan” (Joh. 15: 13). Jala pos do rohanta disi, hapintoran ni holong ni Debata na umbalga tarida uju Debata “Dipatutoru do dirina; na gabe pangoloi do Ibana paima mate, pola tung mate tarsilang!” (Pil. 2: 8).

`Dia do dalanna dibahen i ho na gabe tongtong margogo marningot di hatutu ni holong ni Debata? Boasama ringkot maangulahon i?`