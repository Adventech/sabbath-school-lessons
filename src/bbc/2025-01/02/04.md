---
title:  Partalian na Marbalos
date:   07/01/2025
---

Dijou jala digokkon Jahowa do ganup jolma tu sada partalian holong na sumolhot dohot Ibana (ida Mat. 22: 1-14). Manjanghon dohot sintong di joujou on na dohot do i dipangaradoton dompak patik ni Debata di na manghaholongi Debata, nang dohot dongan (ida Mat. 22: 37-39). Molo naeng taruli pasupasu sahalak jolma i marhite partalianna dohot Debata i marsigantung di jolma i na disangkapi nasida do mardongan roha na ias laho manjanghon manang manundalhon holongNa i.

`Jahama Hosea 9: 15, Jeremia 16: 5, Rom 11: 22, dohot Judas 21. Aha do na pinaboa ni angka ayat on i ma na adong do sian angka parbue ni holong i na dilaluhon – jala disalpuhon?`

Di angka ayat na di ginjang dohot di ayat na asing, manghalashon parbue sian partalian holong dohot Debata jotjot digombarhon marsigantung di panjanghonon ni jolma i di holongNa. Alai, unang didok roham na adong do tingki di Debata mansohot manghaholongi sahalak jolma. Songon naung taida, ro di salelenglelengna do holong ni Debata. Jala molo tungpe Hosea 9: 15 manurathon di hata ni Debata dompak bangsoNa “ndang be datdatanku mangkaholongi nasida,” mansai ringkot do marningot ia di buku na sarupa di ayat na mangihut Debata mandok dompak bangsoNa “girgir ma ahu mangkaholongi nasida” (Hos. 14: 5). Hosea 9: 15 ndang lapatanna disi Jahowa i gabe mansohot manghaholongi bangsoNa. Alai hata i sasintongna paboahon di angka dalan sibahenon ni bangsoNa manjanghon holong i manang gabe parbue di partalian holong dohot Debata. Jala songon dia hita manjanghon holongNa i mansai ringkot laho marsihohot di partaliaon on.

“Manang ise na maniop angka patikki jala diradoti, i do na holong roha di Ahu. Alai dihaholongi Damang i do na holong roha di Ahu; Ahu pe, holong do rohangku di ibana jala papataronku ma Ahu tu ibana” (Joh. 14: 21). Suang songoni do nang Jesus mandok hataNa dompak angka siseanNa, “Ai Ama i sandiri mangkaholongi hamu, ala naung holong rohamuna di Ahu, jala ala naung porsea hamu, Ahu borhat sian Debata” (Joh. 16: 27).

Ayat on dohot di angka ayat na asing mangajarhon ia di na marpartahanhon parbuea di sada partalian na paluahon dohot Debata marsigantung di hita na olo do hita manjanghon holong ni Debata (dohot ma i di roha pangoloi na gabe habaoran ni holong i). Taulahi, ndada lapatanna disi ia holong ni Debata i di sada tingki mansohot. Alai, tudos songon mata ni ari na so haambatan hita laho marsinondang alai margogo do hita laho martabuni sian sinondangna i, ndang margogo hita laho mangambati holong ni Debata na manontong i, jala, dibahen i, martabuni sian angka na pinasahat ni holong i tarlumobi dibagabaga holong sisalelenglelengna.

`Dia do angka dalan na marhite i jolma marnida, jala manghilalahon, dihasintong holong ni Debata, dao sian nasida na olo mambalos holong i manang ndang? Umpamana, songon dia do portibi on patuduhon holongNa, nang dungkon hadadabu tu bagasan dosa?`