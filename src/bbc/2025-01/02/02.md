---
title:  Holong ni Jahowa na Manontong
date:   05/01/2025
---

Torang do hata ni buku na Badia: holong di roha ni Jahowa tu sandok jolma. Ayat na tarbarita sian saluhut hata ni buku na Badia i ma Yohannes 3: 16, na mandok hatigoran on: “Ai songon on do holong ni roha ni Debata di portibi on, pola do Anakna na sasada i dilehon, asa unang mago ganup na porsea di Ibana, asa hangoluan na salelenglelengna di ibana.”

`Jahama Psalmen 33; 5 dohot Psalmen 145: 9. Aha do na pinodahon ni angka ayat on taringot hinabalgani holong, denggan basa, dohot asi ni roha ni Debata?`

Ra olo do adong jolma mandok ia nasida ndang tama dihaholongi, manang ia Debata na olo do manghaholongi halak na asing, ia nasida ndang. Alai, buku na Badia sai tongtong do mandok ai ganup jolma do dihaholongi Debata. Ndang adong nanggo sada tahe na so dihaholongi Ibana. Jala ala ganup jolma dihaholongi Debata, dihalungunhon Ibana do asa ganup jola dipalua.

`Jahama 2 Petrus 3: 9, 1 Timoteus 2: 4, dohot Hesekiel 33: 11. Aha do naa niajarhon angka ayat on taringot di hirim ni Debata na laho paluahon saluhut jolma?`

Ayat dungkon ni Johannes 3: 16 pasingkophon: “Ai ndang na disuru Debata Anakna i tu portibi on, asa uhumanna; naeng paluaonna portibi on tahe, umbahen na disuru” (Joh. 3: 17). Molo sian lomo ni Debata sambing, ganup jolma taruli di holongNa jala dipalua. Alai, Debata ndang maringkon di holongNa tu sahalak jolma. Lomo ni jolma i do na olo do manjanghon manang ndang.

Jala molo tungpe adong na manulak holong i, ndang na mansadi Debata laho manghaholongi nasida. Di bagasan Jeremia 31: 3, dipodahon Ibana dompak bangsoNa: “Haholongon salelenglelengna hubahen mangkaholongi ho, dibahen i hutogutogu ho marhitehite asi ni roha.” Di hata na asing, buku na Badia marulakhulak mangajarhon na manontong do ia holong ni Debata (umpamana ida, Psalmen 136). Ndang hasuhatan holong ni Debata i. Na manontong do holongNa i. Songkal situtu do i dijanghon rohanta ala jotjot hita hatop mandok na so olo manghaholongi dongan jolma, nda i do?

Alai, molo hita songon sahalak na tinompa ni Debata olo marsiajar laho marnida hagogoon ni holong i – i ma, denggan mananda holong ni Debata di ngolunta – tung marasing situtu do ngolunta dohot pambahenanta dompak dongan.

`Molo holong do Jahowa tu ganup jolma, lapatanna disi ia Ibana tontu manghaholongi nasida na patutna dihagigihon, ala adong do jolma (alai torop do tahe idaon) na patut dihagigioan disadaan. Songon dia do sasintongna holong ni Debata na dompak angka sisongoni mamodahon tu hita i ma songon dia sasintonta hita ingkon margogo laho mardamedame dohot nasida?`