---
title:  Pabagashon
date:   07/03/2025
---

Jahama surat ni Ellen G. White, “The Power of Satan,” di bagasan buku Testimonies for the Church, jld. 1, hlm. 341–347.

“Jolma na madabu tu bagasan dosa gabe hatoban ni sibolis sikkop. Sangkap ni Kristus i ma laho paluahon nasida sian hagogoon ni musuh bolon i. Jolma manisia di pardagingon dipaeleng rohana mangihuthon tahi ni sibolis, jala ndang margogo ibana laho manaluhon musuh bolon i asing huaso ni Kristus, Sipargogo na so hatudosan, mian di bagasan rohana, manogunogu tondina, jala mangalehon hagogoon di ibana. Debata sambing do na margogo manegai hagogoon ni sibolis. Mardalani do sibolis i tusan tuson, jala maotaot di bagasan portibi on. Ndang dipaholang rohana nanggo satongkin pe, ai biar agoan partingkian rohana laho manegai angka tondi ni jolma. Ringkot di bangso ni Debata laho umbotosa on, asa boi nasida malua sian jorgongna. Dipatupa sibolis do pangansionna, asa di bagasan gogona na parpudi manaluhon bangso ni Debata ndang ditanda nasida sibolis do di bagasan i. Dua Korintus 11: 14: ‘Ndang pola longang roha disi, ai nang sibolis i, dipasumansuman do ibana songon suruan hatiuron.’ Adong do pigapiga tondi na taroto na mandok ai ndang adong sibolis i, nunga dijorgong ibana be nasida, jala gogo markarejo marhite nasida. Dumenggan do pangantusion ni sibolis sian bangso ni Debata di hagogoon na jinangkonnasida uju hagogoon nasida i di bagasan Kristus. Di ari nasida marserep ni roha mangido pangurupion tu Sipalua na so hatudosan, halak na gumale situtu na porsea di hatigoran, jala gomos marhaposan di Kristus, tau margogo pabalihon sibolis dohot saluhut paranganna. Marangkal situtu do ibana patuduhon pangunjunanna dohot patar jala barani, jala dihatiha i ma hagogoon sian halak kristen na mondokondok i dipahehe, jala ro ma ibana marsigantung di Sipalua na tumimbul jala na so hatudosan. Alai na buni do parro ni sibolis i marhite angka jolma parjahat na mandok na porsea” —Ellen G. White, Testimonies for the Church, jld. 1, hlm. 341.

**Sungkun-sungkun Sirangrangan**:

`Aha do lapatan ni “hatoban ni sibolis sintong”? Na on do lapatana sibolis taruli mangulahon saluhut na sinangkapanna dompak jolma manisia? Molo ndang, boasa? Songon dia do i marpartalian dohot dia na tadok “partordingna” di tongatonga ni partontangan parlangitan?`

`Boasama dilehon Debata luas harajaon tu sibolis di partontangan parlangitan, tungpe holan parsatongkinan? Dia do na nidokna disi i ma songon dia Debata margogo patuduhon alus dompak hata ni sibolis?`

`Songon dia do pangantusionmu di jolma, na nang nasida na margoar halak Kristen, na mansoadahon tutu adong sibolis i jala marhagogoon? Molo tungpe ndang margogo hita patuduhon hadirion ni sibolis, tanda dia do na tarpapungu ho na boi mengurupi donganmu jolma naung pinaotooto ni sibolis?`