---
title:  Sada Surusuruan Ditiopi
date:   02/03/2025
---

Songon naung taida, “debata sileban” ni angka bangso i ma angka begu na martabuni dipudina. Jala diinganan na asing taida hinatutuna ia angka tondi hajahaton na di ginjang na olo jongjong di pudi ni angka pangarajai portibi on. Nang surusuruan na tinongos ni Debata ditaluhon nasida marhite hagogoon ni musuh i.

`Jahama Daniel 10: 1-14, mardongan pangaranapion na sumurung dompak ayat 12, 13. Aha do na niajarhon ni angka ayat on na sadalan dohot partontangan parlangitan? Aha do hatam di surusuruan na tinongos ni Debata “ditiopi” duapulu sada ari lelengna?`

Songon dia do dalanna surusuruan na tinongos ni Debata “ditiopi” tolu minggu lelengna? Ala sigomgom saluhut, margogo do Debata laho mangalusi Daniel tibu – i ma, molo olo Ibana laho mangulahon i. Molo dipangasahon Ibana huasoNa laho mangulahon i, margogo do Ibana manuru surusuruan i tibu pataridahon diri tu Daniel. Alai, surusuruan na tinongos ni Debata “ditiopi’ marhite “induk ni harajaon Persia” tolu minggu lelengna. Aha do na masa disi?

“Tolu minggu lelengna Gabariel marungkil maradophon hagogoon hahajaton, margogo manaluhon hagogoon na mangula di bagasan roha ni Kores... Sandok na tarbahen ni pardisurgo bahen haluaon di bangso ni Debata nunga diulahon. Jala diujungna taruli hamonangan, sandok hagogoon ni musuh nunga ditaluhon ditingki ni Kores, dohot saleleng panggomgomion ni Kambises anakna” —Ellen G. White, Alfa dan Omega, jld. 4, hlm 172.

Asa paraloan na songoni tarida, ndang dipangasahon Debata saluhut huasoNa. Dilehon do partingkian tu musuh i dohot hagogoon na so pintor dipatunduk, alai dirahut dibagasan suhat-suhat na binilanganni na dua na martontang i (ndang dipatuduhon tu hita bilanganna i). Adong do idaon suhat-suhatna di bagasan partontangan parlangitan jala angka surusuruan na di banua ginjang unduk di suhat-suhatna i, na di bagasan parsiajaran na mangihut di goari ma i “partordingna.”

Di bagasan lapatan na asing, mananda di angka suhat-suhat na olo do ndang maol molo taboto partordingna, naung ditariashon, ia Debata markarejo holan mangasahon holong, jala holong, ndang na digogohon, i do na gabe ojahan ni harajaonNa. Hata na mandok ia Debata markarejo holan mangihuthon ruhut-ruhut na tubu sian holong, jala mangurupi hita gumodang mangantusi partontangan bolon i.

`Adong do dipangkilalahon ho suhat-suhat ni ulaon na holan mangasahon ruhut holong jala ndada ala na digogohon? Parsiajaran dia do na ni dapotmu sian suhat-suhat ni hagogoon?`