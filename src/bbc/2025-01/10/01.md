---
title:  Partordingna
date:   01/03/2025
---

### Namardomu tu parsiajaran di minggu on, jahama

Dan. 10: 1–14; Pangk. 13: 1–8; Job 1: 1–12; Job 2: 1–7; Joh. 12: 31; Joh. 14: 30; Mrk. 6: 5; Mrk. 9: 29.

> <p>Ayat siapilon</p>
> “Sian sibolis do halak na mangulahon dosa, ai sian mulana do mardosa sibolis i. Laho manegai angka ulaon ni sibolis do, umbahen na ro Anak ni Debata” (1 Johannes 3: 8).

Gombaran bolon taringot partontangan di parlangitan tarida do i di bagasan 1 Raja-raja 18: 19-40, panurirang Elia di Dolok Karmel, diinganan i Debata patuduhon parange ni angka na di goari “debata ni bangso.” Alai, adong na buni sian angka “debata” i asing sian pangantusion na semo di tongatonga ni sipelebegu. Di pudi ni angka “debata” ni bangso na humaliang Israel na diroha nasida sisombaon, sasintongna adong asing sian i.

“Mamele nasida huhut tu angka begu, ndada tu Debata; tu debata angka na so tinandana tahe, angka na imbaru pinajadi, angka na ro sian na jonok, angka na so hinabiaran ni ompumuna” (5 Musa 32: 17). Angkup ni i didok apostel Paulus do, “Nda on do tahe: Na pinelehonnasida, ndada tu Debata dipelehon, tu begu i do. Alai ndang lomo rohangku, hamu saor tu angka begu! (1 Kor. 10: 20).

Jadi, dipudi ni angka “debata” sileban di angka bangso, sasintongna adong sibolis na martabuni. Lapatanna disi saluhut ayat di Bibel na manariashon panombaon sipelebegu dohot angka debata sileban i do ayat na patuduhhon “partontangan parlangitan.”

Mangihuthon barita i, turpuk di hata partontangan parlangitan gabe tumangkas diantusi. Jala hasintongan on marisihon pangantusion bolon laho mangantusi gumodang diparange ni partontangan i jala songon dia partontangan i patoranghon barita ni hajahaton.

_Parsiajarima parsiajaran samingguon na laho paradehon tu ari sabat, 8 Maret_