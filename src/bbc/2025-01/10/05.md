---
title:  Pangarajai (Satongkin) Portibi on
date:   05/03/2025
---

Nunga taida di bagasan parsiajaran na di jolo, di bagasan partontangan parlangitan sibolis dohot angka siihuthon ibana satongkin dilehon luat gomgoman na torang di portibi on, dirahut mangihuthon partordingna.

Partordingna ndang holan mangholangi ulaon ni sibolis – sibolis dohot angka siihuthon ibana – alai dohot do mangholangi nang ulaon ni Debata laho padaohon manang mangorui hajahaton na (satongkin) adong di bagasan luat gomgoman ni musuh. Ala Debata ndang dung adong mangalaosi nasa HataNa, olat ni Ibana nunga mangoloi suhat-suhat na adong – dibahen i Debata di parangeNa nunga mangholangi pambahenanNa tu ari marsogot (jala ndang mangorui hagogoonNa na sasintongna).

`Jahama Johannes 12: 31, Johannes 14: 30, Johannes 16: 11, 2 Korintus 4: 4, dohot Lukas 4: 6. Aha do na niajarhon di bagasan angka ayat i dompak hagogoon ni musu di portibi on?`

Padan na Imbaru pajojorhon sada parporangan di tongatonga ni harajaon, harajaon hatiuron dohot harajaon haholomon, ia haholomon i ro sian sibolis dohot hajungkatonna. Sada sian sangkap ni di Kristus i ma laho manaluhon harajaon ni sibolis: “Laho manegai angka ulaon ni sibolis do, umbahen na ro Anak ni Debata” (1 Joh. 3: 8).

Alai nangpe songon i, adong “ruhut-ruhut” na mangholangi dia na patut sipatupaon ni Debata alai na tongtong do mangihuthon ojahan ni panggomgomionNa. Ruhut-ruhutna i manghakam (1) mangalehon lomo ni roha mamillit tu na tinompa jala (2) parpadanan di partordingna, ndang taboto tahe, bilanganna sahat tu sadarion. Abat-abat dohot pangholangi dompak pambahenan ni Debata dison marisihon gombaran na torang di hagogoon parange ni Debata na laho manaluhon jala/manang tibu manegai hajahaton di portibi on. Dibahen i, taida hajahaton dohot sitaonon na tongtong adong, na tutu olo manogu torop halak laho manghalupahon Debata dohot hatigoranNa. Alai, di ari parjongjong ni partontangan bolon i diantusi, dohot suhat-suhat na ni lehon ni Debata dalan laho manaluhon hajahaton, margogo ma hita mangantusi boasa masa saluhutna i – sahat ro di hamonangan na parpudi sian Debata dompak hajahaton.

`Songon dia do hatigoran di hata ni Jesus na mandok sibolis “panggomgomi” portibi on, nanggo apala, margogo mangurupi pangantusionta dompak jahatahon na adong saonari di portibion? Tung palambashon roha do i di na mangantusi ia angka na masa on tutu holan mangihuthon ruhut parsatongkinan do?`