---
title:  'Musa: Porsea tu Naso Haidaan'
date:  08/03/2022
---

`Jahama Heber 11:20-28. Aha do na diulahon angka saksi-saksi iman i disi? Jala songon dia ma angka tindakan-tindakan nasida tarkait dohot pangaropan dohot nang hal-hal angka naso boi diima mata?`

Si Musa ima contoh utama na paduahon dibagasan pasal iman on. Parngoluonni si Musa dipatandahon dohot disimpuli dohot dua tindakan na mangalo raja. Natua-tuana manabunihon si Musa di tikki sorang, alana “ndang mabiar halaki tu parenta ni raja” (Heber 11:23), jala si Musa pe maninggalhon Misir “ ndang mabiar ibana tu muruk ni raja” (Heber 11:27). Tindakan ni si Musa na paling penting ima, manang na songon dia pe, ibana manolak do didok anak ni boru ni si Piraun (Heber 11:24) referensi songon tu ibu angkat ni si Musa songon boru ni si Piraun patuduhon tu hita songon dia do si Musa on memang nungga diparsiaphon na gabe Piraun na mangihut. Si Musa, manang na songon dia pei, nunga rela maninggalhon kemungkinan na gabe panguaso ni bangso na gogo jala marhuaso di tikki i, jala balikna, na gabe pamimpin ni angka hatoban na baru dipalua do ibana- sasintongna pangungsi do.

`Bandingkon ma Heber 11:24-27 dohot nang Heber 10:32-35. Aha do persamaan diantara dua situasi i penerima asli halak Heber dohot nang pengalaman ni si Musa?`

Habasaron ni si Musa imana boi jala mampu na laho marnida lobi sian angka janji-janji ni raja Misir i jala mamereng tu arah naso boi taida, ima angka janji-janji ni Tuhan i. Jala Heber mandok bahwa kuncina ima bahwa pamerengon ni si Musa tartuju tu “upah”, ndang na hamoraon na adong di Misir i. upah on ima songon upah na sarupa na adong di patolhas di Heber 10:35, naung dijanjihon Tuhan tu saluhut halak na porsea tu Ibana.

Hata ni si Paulus taringot tu keputusan ni si Musa pasti marsaringar do dohot gogo di bagasan roha ni na manjaha aslina. Alana nasida nungga manoan reherehe dohot nang panurakion alani haporseaon nasida tu Kristus i. jala nasida pe nungga susah dohot nang agoan arta do nasida. (Heber 10:32-34). Piga-piga adong do na masuk penjara(Heb 13:3). Secara pararel, si Musa mamillit na laho susah dohot naposo ni Tuhan, manukkar hamoraon ni Misir dohot mananggung penghinaan na tarkait dohot Kristus alana ibana porsea bahwa upah naung di tawarhon Krsitus i lobi umbalga sian manang aha pe ne ditawarhon Misir i.

`Angka aha do parngumulanmu na dihadapi ho alani haporseaonmu? Aha do na ikkon korban hononmu ala ni i? boasa, diujungna, upah i sepadan, bahkan tahe molo hita ndang boi dope marnidai saonari on?`