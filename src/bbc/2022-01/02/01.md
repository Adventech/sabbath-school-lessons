---
title:  Pekabaran Sian Buku Heber
date:  01/01/2022
---

### Namardomu tu parsiajaran di minggu on, jahama
Heb 1:5-14, Luk 1:30-33, Psl 132:1-5, Heb 2:14-16, Heb 5:1-4, 1Pet 2:9, Heb 8:8-12.

> <p>Ayat Siapilon</p>
> “Asa on do na rumingkot di hata on: Adong do di hita sintua ni malim, na hundul di siamun ni habangsa Hatongamon na di banua ginjang i. (Heber 8:1)

Sada dokumen Yahudi na di surat piga-piga taon dungkon di surat buku Heber on, hira-hira taon 100 dung tubu Yesus, na marisi tangiang: “Saluhutna on nungga hu hatahon di adopan-Mu, O Debata, alana Ho nungga mandokhon alani hami do makana di tompa Ho portibion…. Jala saonari, O Debata, bereng ma angka bangso on, naung di anggap ndang agia aha, na manguasai hami jala dohot na mamusa hami. Alai hami naposom naung didokhon Ho songon anak buha baju-Mu, sasadasa naung diparanakhon, na girgir tu Ho, jala na paling dihaholongi Ho, jala naung diseahon tu tangan nasida i” – James H. Charlesworth, ed., The Old Testament Pseudepigrapha, Vol.1 ( New York: Hendrickson Publishers, 1993), hlm.536.

Halak na manjaha buku Heber on mungkin ma mangarasahon hal na sarupa. Molo halaki toho do angka anak-anak ni Debata, boasa ma nasida ingkon mangalami hal na songoni?

Jadi ia si Paulus, na manurat buku Heber on na laho patoguhon haporseaon ni angka halak na adong ditonga-tonga ni ragam ni angka pangunjunan na diadopi nasida be. Ia si Paulus paingothon hita suang songoni nang nasida bahwa ia angka janji-janji ni Debata i na ikkon do digonopi dibagasan Yesus Kristus, naung hundul di siamun ni habangsa ni Amai, jala na gira na laho mamboan hita mulak. Sementara i, Yesus ma na laho pangondian ta nang na pasahathon saluhut angka pasu-pasu na sian Amai tu hita ganup. Jadi, hita na ikkon do marsihohot dibagasan haporseaonta be sahat tu ro diujung na.

_* Parsiajarima parsiajaran samingguon na laho paradehon tu ari sabat, 8 Januari_