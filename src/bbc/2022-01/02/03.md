---
title:  Yesus do Pangondianta
date:  03/01/2022
---

Songon sada konsep na menarik sian teologi Padan Narobi ima bahwa Raja Daud ma naung dijanjihon na songon perwakilan ni bangso di adopan ni Debata.

`Bandingkon ma dohot 2 Musa 4:22, 23 dohot nang 2 Samuel 7: 12-14; 4 Musa 12:8-10 dohot 2 Samuel 7:9-11; dohot 5 Musa 12:13, 14, Psl 132:1-5, 11-14. Janji aha do naung dilehon tu bangso Israel na ingkon dope digonopi marhite raja keturuan ni si Daud naung angka dijanjihon i?`

Israel ima anak ni Debata, jala Debata na ikkon mangalehon tu nasida inganan na laho maradian sian angka musu-musu nasida, jala Debata do na ikkon laho mamillit inganan didia goar ni Debata i raphon bangso i. Jala angka janji-janji tu bangso Israel on nungga di transfer tu angka saluhutna raja-raja keturunan ni si Daud naung di janjihon na hian. Ibana nungga di angkat songon anak ni Debata, jala Debata na laho mangalehon sada hadameon sian angka musu-musuna, jala na pajongjonghon sada inganan na badia tu Debata di Sion didia goar ni Debata tinggal raphon nasida. Jala on ma marlapatan mai bahwa ia Debata na ikkon manggonopi angka janji-Na tu bangso Israel marhite angka pinoparni si Daud naung di bagabagahon i. Jala raja keturunan ni si Daud ma na gabe songon mewakili di adopan ni Debata.

Dina dipamasuk na perwakilan dibagasan hubungan ni Debata dohot bangso Israel gabe adong ma di hita kelangsungan ni hubungan dohot Debata marhite parjanjian i. Parjanjian ni si Musa na manutut asa setia, sandok Israel na ikkon manjalo perlindungan dohot pasu-pasu na sian Debata (idama Josua 7:1-13). Parjanjian ni si Daud, manang na songon dia pe, nungnga manjamin pasu-pasu na sian Debata tu Israel marhite kesetiaan ni sahalak, ima sahalak sian keturunan ni si Daud.

Alai, seangna, unggodang do angka raja-raja sian keturunan ni si Daud on ndang setia, jala Debata ndang boi mamasu-masu Israel songon naung dijanjihon jala na dihalomohon Tuhan  i. Di Padan Narobi digohi mai dohot angka catatan-catatan taringot tu songon dia do angka raja-raja i ndang setia di adopan ni Debata.

Jala barita las ni roha tu hita ima dinaung di utus Debata Anak-Na na ikkon sorang jala sian keturunan ni si Daud, jala Anak-Na i naung setia jala sempurna. Jala ala ni ima. Debata sanggup na laho manggonopi janjina dibagasan Anak-Na i saluhutna angka janji-janji-Na tu angka naposo-Na i. Jala di tikki Ibana mangurapi raja, saluhutna angka rakyatna mangarasahon angka pangomoan. Jala onma songon sada bukti bahwa Yesus ma na gabe parhitean ni pasu-pasu na sian Debata tu hita. Ibana ma songon parhitean jala Ibana ma saluran ni pasu-pasu na sian Debata. Pangaropan na utama sian haluaon tandi na holan boi tajumpangi dibagasan Yesus dohot aha do naung di ulahon Ibana tu hita on.

`Pikkihon ma taringot tu songon dia do hita ndang setia di adopan ni Debata sahat tu ujung ni parjanjian i. Jala aha do na diajarhon dison taringot tu songon dia hita na ikkon mangandalhon holan dibagasan Yesus do adong haluaon?`