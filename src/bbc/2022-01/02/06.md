---
title:  Yesus Gabe Pangulu di Parjanjian na Dumenggan
date:  06/01/2022
---

Heber 8-10 marpusat tu songon dia do parkarejoan ni Yesus songon Pangulu di Padan (tetstament) di Padan Naimbaru. Ia masalah dohot Padan Narobi i tung sederhana doi alana i da holan bayangan sian na denggan nanaeng ro dope. Angka tradisi na nungga dirancang na laho songon dia do manggombarhon, jala mangilustrasihon, parkarejoan ni Yesus nanaeng siulahononna di tikki na ro. Jadi, angka sintua ni malim i manggombarhon Yesus, alai nasida halak na mardosa jala fana. Nasida ndang boi na laho mangalehon angka na dumenggan songon naung diulahon Yesus i. Jala nasida na gabe parhobas di inganan na badia i na gabe “gombaran dohot tiruan” (Heber 8:5) sian na adong di banua ginjang i.

Yesus mandapot tohonan di inganan na badia i jala na mangalehon tu hita sada akses tu Debata. Pelean i manggomarhon hamatean ni Yesus songon sada pelean di hita, alai mudar i, ndang boi na laho paiashon hati nurani. Hamamate ni Yesus, na gabe papitaohn hita dohot nang na paiashon nuraninta asa boi hita na laho manjonohi Debata dohot habaranion. (Heber 10:19-22).

`Jahama Heber 8:8-12. Aha do na dijanjihon Debata tu hita dibagasan parjanjian i?`

Dohot naung di tunjuk Yesus songon sintua ni malim ta, Debata mangaresmihon Padan Naimbaru na laho pasingkophon angka aha tahe na boi di antisipasi di padan narobi. Padan Naimbaru mangalehon tu hita aha na boi diulahon sahalak sintua ni malim jolma-Ilahi na sempurna, manongtong. Sintua ni malim on ndang na holan patolhoashon angka patik ni Debata i alai mananomhon dibagasan rohanta ganup-ganup. Sintua ni malim on na manawarhon tu hita pengorbanan na mamboan pangampunion. Jala sintua ni malim on ma na paiashon jala na mangubah hita. Na mangubah rohanta sian roha batu na gabe roha sibuk (Yeh 36:26). Ibana memang manoppa hita gabe imbaru (2 Kor 5:17). Sintua ni malim on mamasu masu hita dohot cara na paling luar biasa, ima na mangalehon tu hita akses tu habangso ni Amai i sandiri.

Debata mangarancang Padan Narobi tu na laho patuduhon angka na masa dijoloanon, tu angka parkarejoan ni Yesus. Tung massai uli dibagasan desain dohot tujuan na. Alai, piga-piga halak adong do salah na memahami tujuan i. Ndang olo na laho maninggalhon symbol, tiruan, jala ndang olo na laho manjalo hasintongan naung di patudu sian angka symbol-simbol i, nasida nungga mangalewathon angka manfaat na luar biasa naung ditawarhon sian pelayanan ni Yesus tu nasida.

“Yesus do songon ojahan dohot ngolu ni bagas joro i. Saluhutna angka upacara na mangalambangkon pengorbanan ni anak ni Debata. Hamalimon nungga dibahen na laho maniruhon sifat ni Pangulu dohot parkarejoan ni Kristus. Saluhutna rencana asa dipelehon silehonlehon dohot pelean ima songon tiruan ni hamatean ni sipalua na laho manobus portibion. Jala ndang adong be hasiat dibagasan pelean i molo saluhutna angka pelean i apalagi peristiwa na bolon na patuduhon marabad-abad lelengna nungga dingonopi” – Ellen G.White, Alfa dan Omega, jld.5, hlm.165.