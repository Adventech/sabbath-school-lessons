### Ditikki Ari-ari Na Parpudi On: Jaminta Na Sian Buku Heber

Na masa on parjolo sahali digareja ma dibereng ibana. Ibana topat tikki i na laho mangulahon sada tugas parhobason, adong masuk tubagasan pikkiranna, ditikki gombaran i diida ibana gabe manginongi dibagasan rohana. Ia lukisan i timbona hurang sian Dua meter jala bidangna hurang sian Tolu meter, alai anak boru na digambarhon dibagasan lukisan i mangalehon songon sada hagogoon na tandi tubagasan pikkiran ni doli-doli i. Boasa ma ibana ndang boi mangalihon pamerenganna sian gombaran i? Aha doi? Dungkon piga-piga refleksi, ibana manyadari bahwa simalolong ni ibana doi. Lukisan i holan manggambarhon pardompahonna, jala ibana tung massai manat situtu na laho mamereng. Alai aha ma, alai boasa ma tung massai na serius hian ibana na laho mamereng-mereng lukisan i? Dungkon adong piga-piga lelengna sian i, ibana ndang boi be na laho manghaluarhon gombaran na adong di lukisan i sian bagasan simajunjungna.

Dung marpiga-piga taon na mangihut musena, sahalak pangalukis na margoar Arnold Jimenes pabotohon na adong piga-piga hahamion tu ibana. Ia lukisan i dibahen na laho manarik perhatian ni angka panonton tu simalolongna be, alai rahasia na sasintongna ima di biji ni simalolongta on. Molo hita boi mamereng lobi jumonok, hita boi mamereng bahwa ima songon sada sorminan sian aha do na boi taida. Simalolong ta langsung boi marnida tu Yesus naung di hau pinorsilang i.

Gombaran ni Yesus dibagasan surat tu halak Heber na boi mangalehon songon daya pikat na sarupa dohot nang tu hita on. Yesus digombarhon, na parjolo sahali songon Penguasa di liat portibion, na marhuaso di siamun ni Debata. Suru-suruan na marlaksa-laksa mangarayahon, jala manomba Ibana, jala na tong marhobasi di Ibana (Heb 1: 5-14, Heb 12:22-24). Ibana mandapot hak na laho mamarenta alani hamatean-Na sandiri na manghancurhon sibolis i (Heb 2:14-16). Yesus pe tong do songon Sintua ni Malim ta di patimbul. Ndang mardosa, badia jala sikkop situtu, Ibana mangolu salelengnilelengna na laho melayani hita di iganan na badia di surgo ( Heb 7:26; 8:5). Ibana nungga monang sian hak na laho mangulahon jala maneahon dirina songon pelean na singkop, sahali sahat ro di salelenglelengna, jala na tung efektif tu saluhutna jolma i jala na manongtong (Heb 10:1-14) Yesus pe nungga gabe songon panogai di Padan Naimbaru antara Debata dohot naposonai na gabe jongjong salelengna (Heb 8:6-13)

Aha do na manarik angka panjaha taringot tu gombaran ni Yesus, manang na songon dia pe i, ndang na holan naung diulahon Yesus alai tahe ise do Ibana. Na sorang sian sada parompuan, sarupa songon hita on, jala Ibana nungga di unjuni jala di rehe-rehei, songoni nang hita on. Alai, tetap sajo, Ibana na hundul di pusat ni kekuasaan di alam semesta on. Di tikki hita mamereng tu pemandangan surgo, sohot nang angka mahluk surgo na marragam jala na fantastis, simalolongta tartarik tu na sadai na adong di tonga-tongai, na mambahen hita longang situtu, jala taida Ibana songoni alani naung sada do hita sogon Ibana. Yesus, Saudarat ta, adong Ibana disan, di surgo, songon wakilta, dibalik ni haleaonta alani dosa dohot nang hadadabunta.

Dibagasan pribadi ni Yesus, Tolu dimensi taringot tu panobusion marsijalinan. Na Parjolo ma i dimensi lokal, pribadi. Tu angka na manjaha jala naung loja alani rehe-rehe dohot nang hasusaan ni ngolu di Kristen (Heb 10:32-34) Yesus ma na manurat dohot na pasingkophon haporseaon. Hita pe ikkon porlu do na laho mamereng Ibana naung susah alani angka halak pardosa (Heb 12:1-4).

Na Paduahon ima dimensi bersama, nasional. Tu saluhut na umat-umat ni Tuhan, na mardalan saonari di pardalanan tu tano parjanjian ni Debata, Yesus ima songon si Yosua na imbaru. Nasida ikkon do na laho mangihuthon uluan-Na (Heb 3, 4, 11, 12). Na Patoluhon ima dimensi Universal, Yesus ima songon Adam na imbaru, Anak ni jolma na adong dibagasan ibana tujuan ni Debata tu saluhut na jolma manisia boi di gonopi (Heb 2:5-10, Heb 12:22-28).

Potret ni Yesus, naung manangkup songon bidang jala ganjang dohot nang timbona dohot bagasna holongni Debata tu hita, na gabe pokok pembahasanta di Triwulan on. Jala songon dia gombar ni Yesus di simalolongni pangalukis i na laho manangkup pamerengan ni doli-doli I, mudah-mudahan gombar ni Yesus songon naung digombarhon di buku Heber on  ndang na holan manangkup pamerengonta sambing, alai dohot do holong nang kekagumanta tu Ibana, ima, Yesus saudaranta na adong di surgo  saonari on.

_Felix H.Cortes-Valles sahalak Propesor Padan Naimbaru di Seventh day Adventis Theological Seminary di Andrews University. Ibana mangalap boru Alma Gloria Alvares, jala ampuna dua dakdanak, Hadid sahalak pandita di New Jersey, jala si Alma, jurusan Arkeologi di Andrews University._