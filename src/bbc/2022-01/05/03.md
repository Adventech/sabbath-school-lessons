---
title:  Alani Hurang Haporseaon
date:  24/01/2022
---

`Jahama di buku Heber 3:12-19. Boasa ma bangso Israel i ndang boi masuk tu paradianan naung dijanjihon na i?`

Carita na tung massai ngeri situtu ima tu halak Israel naung di palua sian Misir ndang boi na laho masuk tu paradianan naung dijanjihonna hian tu nasida. Di tikki halak Israel sahat rodi Kadesh –Barnea, di parbatasan ni tano kanaan i, nasida ndang adong dijumpai dibagasan haporseaon, hape haporseaon do na diporluhon modal na laho masuk tu tano i. 4 Musa 13 dohot 4 Musa 14 manjelashon tu hita bahwa ia angka pangkahap i “pasahathon angka barita na busuk sian tano i” (4 Musa 13:32). Pangkahap i marcerita bahwa tano i denggan do, alai na paingothon bahwa panduduk ni tano i angka na gogo jala saluhutna angka hutana be angka na gonting, jala hita ndang boi na laho manaluhon i.

Si Josua dohot si Kaleb setuju do bahwa tano denggan jala ndang mardebat halaki masalah i bahwa faktana memang halak na mian di tano i halak na gogo jala saluhutna hutana pe na gonting. Alai nasida mandok bahwa Debata mandongani nasida jala Debata do na mamboan nasida tu si (4 Musa 14:7-9). Alai, angka halak naung mamereng Tuhan manghancurhon Misir marhite-hite angka tulah (2 Musa 7- 12) hasisiap ni halak Misir di Laut Rara (2 Musa 14) paradehon roti na sian surgo (2 Musa 16) aek na ruar sian batu (2 Musa 17) songon haadongon ni Tuhan marhite tiang ombun dohot tiang api (2 Musa 40:36-38) nasida gagal na laho porsea tu Tuhan saonari. Jala tung marisuang situtu sian generasi naung mambereng songon dia do huaso ni Tuhan na bolon i na gabe songon symbol naso setia nasida (Neh 9:15-27; Psl 106:24-26; 1Kor 10:5-10).

Tuhan manjanjihon tu angka anak-anak-Na silehon-lehon di luar ni ni jangkaunta songon jolma. Jala ido alana angka janji-janji i di dasarhon marhite silehon-lehon jala na boi ta dapot da holan marhite haporseaon sambing do. Heber 4:2 manjelashon bahwa janji naung dijalo ni Israel “ndang adong lapatanna di nasida, alana ndang na boi mangodang raphon haporseaon nasida di na umbegesa” (Heber 4:2)

Israel mardalan tu parbatasan ni tano i songon sada bangso. Di tikki bangso i dihadaphon tu angka laporan-laporan na marbeda-beda, nasida rap margabung dohot angka halak na hurang haporseaon. Haporseaon, manang na hurang haporseaon, mardalit doi. Ido alana di buku Heber di pasingot tu angka na manjahasa asa “alai marsiapoan ma hamu ganup ari” (Heber 3:13)”masiantoan ma hita, masipajujuan tu haholongon dohot tu angka ulaon na denggan” (Heber 10:24) dohot “matahon hamu ma, asa unang adong na paholang dirina sian asi ni roha ni Debata” (Heber 12:15).

Sadarion, hita na torus do mangulahon pardalanan tu tano parjanjian i songon sada umat, jala adong do tanggung jawabta tu nasida na adong dibagasan pardalan raphon hita.

`Dohot cara na sogon dia do hita na laho manolong mambangun haporseaon ni dongan sahaporseaon mu? Jala songon dia do hita na boi mamastihon bahwa hita ndang hea na laho manghatahon sada hata pe na laho pangalehon haporseaon ni donganta?`