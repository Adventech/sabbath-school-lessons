---
title:  Pabagashon
date:  28/01/2022
---

“Tung massai ringkot situtu bahwa si Paulus dibagasan bahasa Gorik mamakke paradianan Sabat i, ndang na ari Minggu, songon simbol ni haluaon marhite kasih karunia ni Tuhan naung ditawarhon tu hita. Pamangkeon ni paradianan Sabat dohot cara na sogonon na pabotohon tu hita bahwa Sabat diargai dohot dioloi halak angka na porsea. Alai, dungkon di abad na paduahon dung tubu Yesus, hita boi mamereng angka bukti-bukti perubahan na manontuhon dibagasan gereja. Paradianan Sabat ndang di anggap songon simbol haluaon, jala balikna, dianggap songon simbol ni kesetiaan tu Judaisme dohot nang Padan Narobi, na ingkon di pasiding. Pabadiahon Sabat na sarupa doi dohot “Judaisme”. Misalna, Ignatius sian Anthiokia (hira-hira di taon 110 M) mandok” nasida na mangolu manurut tatanan ni padan narobi nungga jumpa dohot padan naimbaru. Nasida ndang be mandalanhon Sabat ni halak Yahudi alai ari ni Tuhan- ari didia ngolunta on dipahehe jala dipabangkit raphon dohot Yesus dohot alani hamatean-Na” – Jacques B.Doukhan, Israel and the Chruch: Two Voices for the Same God (Peabody, MA: Hendrikson Publishers, 2002), hlm.42. Suang songoni, Marcion mamarenta angka pangihutna asa marpuaso di tikki dung jumpa ari Sabat songon sada tanda panolakan tu halak Yahudi dohot Tuhan nasida, jala si Victorinus ndang lomo rohana mamereng jala tarlibat bahwa ibana “ndang mandalanhon Sabat ni halak Yahudi” (ida ma Israel and the Church, hlm.41-45). Mago pengantusion taringot pabadiahon ari Sabat songon simbol ni haluaon alani kasih karunia Tuhan na mambahen hamatean-Na di gareja Kristen.

“Sada pargoluon dibagasan Kristus ima ngolu na gok dame. Mungkin ndang adong las ni rohanta na marsigorgor, alai ikkon adong do sada pangaropan na gok dohot dame. Pangaropanmu ndang na dibagasan dirim sandiri, alai dibagasan Yesus Kristus. Hagaleonmu dipasada dibagasan hagogoan-Na, haotoonta dohot habisuohon-Na, hagaleonmu dohot hagogoon-Na naso hatudosan i. Alani ima unang ho mangasahon dirim sandiri, manang na mangaloas roham mamikkirhon dirim sandiri, alai berengma Yesus Kristus. Loasma pikkiranmu tinggal dibagasan dibagasan Yesus Kristus, dibagasan pangoromon tu diri-Na, Kristus dibagasan haleaon-Na, Kristus dibagasan habadion-Na dohot nang habadiaon-Na, Kristus dibagasan holong-Na naso hatudosan i- on ma perkara-perkara na ikkon ta renungkon” – Ellen G.White, Kebahagiaan Sejati, hlm.65.

**Sungkun-sungkun Sirangrangan**:

`Aha do Hubungan ni pabadiahon Ari Sabat dohot dipasintong marhite haporseaon.`

`Aha do parbedaan ni na pabadiahon ari Sabat na sintong dohot pabadiahon ari Sabat dohot cara na legalistik? Songon dia ma hita ndang holan na mangantusi parbedaan alai mangalami parbedaan dibagasan na laho pabadiahon Sabat ta sandiri?`