---
title:  Tano Songon Inganan Paradianan
date:  23/01/2022
---

`Jahama 1 Musa 15:13-21. Aha do naung di janjihon Tuhan i tu si Abraham?`

Di tikki Tuhan paluahon bangso Israel sian Parhatobanon di Misir, tujuan-Na da holan mamboan Israel tu Tano Kanaan, didia nasida na gabe boi mandapot paradianan (2 Musa 33:14, Jos 1:13). Ia Tano Kanaan ima songon warisan na dilehon Tuhan jala naung dijanjihon tu ama nasida Abraham alana si Abraham nungga olo na mangoloi suara ni Tuhan dohot nang rade maninggalhon hutana nalaho borhat bungkas tu Tano Parjanjian i (1 Musa 11:31-12:4)

Ia tujuan ni Debata na laho mangalehon tano i tu halak Israel ndang na holan asa nasida nampunasa. Alai Tuhan mamboan nasida tu diri-Na sandiri (2 Musa 19:4). Tuhan lomo roha-Na didia bangso i tinggal di tano didia nasida boi mangarasahon hubungan na tung massai jonok dohot Ibana, jala ndang adong na boi mangambati, jala on ma na gabe songon sitindangi tu portibion taringot tu ise do Tuhan na sintong i jala aha do naung di tawarhon Ibana tu angka bangsona. Songon ari Sabat panompaon, tano Kanaan ima na boi songon kerangka na mamungkinhon hubungan na tung jonok dohot si partobus i jala ia bangso i ikkon manikmati saluhutna angka haburjuon-Na.

Dibagasan 5 Musa 12:1-14, Tuhan pabotohon tu nasida bahwa satokkin nai nasida ikkon masuk tu paradianan, ndang holan di tikki nasida na laho masuk tu tano i, alai tong do dohot di tikki nasida na laho paishon dohot manguras saluhutna tano i sian angka panombaon sipelebegu dohot nang angka gana-ganaan pe. Dungkon ni i, Tuhan naeng patuduhon tu nasida, umat pilihan, idia Ibana tinggal raphon dohot nasida.

`Jahama 2 Musa 20:8-11 dohot nang 5 Musa 5:12-15. Dua hal aha do na gabe diperingati alani paradianan Sabat dohot songon dia do hubungan ni na dua i?`

Tuhan manghubungkon ari Sabat Panompaon dohot habubungkas nasida sian tano Misir i. Jala Tuhan mangalehon instruksi manang na parenta tu halak Israel na ikkon laho mandalanhon Sabat i songon sada tanda peringatan di panompaon dohot songon sada tanda parningotan di panobusion nasida sian Misir. Panompaon dohot Panobusion duat na on gabe di abadihon mai songon parenta ni Sabat. Sarupa mai songon hita ndang na manompa dirinta sandiri, jala hita ndang na boi manobus dirinta sandiri. Ima da holan parkarejoan na boi di ulahon Tuhan, jala dohot na maradian hita mangangkui songon dia do ketergantungan ta tu Ibana, ndang na holan haadonganta sambing alai tong do nang dohot tu haluaonta. Mangaradoti Sabat ima songon ekspresi haluaon na togu da holan marhite haporseaon.

`Songon dia do hita sasintongna mangaradoti ari Sabat i na laho manolong hita mangantusi dohot mangartihon ketergantungan na marsihohot tu Tuhan i, ndang na holan haadonganta saonari on alai tarlumobi mai tu haluaonta?`