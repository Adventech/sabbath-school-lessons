---
title:  Masuk tu Paradianan-Na
date:  26/01/2022
---

`Jahama Heber 3:11 dohot nang Heber 4:1, 3, 5, 10. Songon dia ma Tuhani na laho mambahen songon dia dia do cirini paradianan na laho masukanta i?`

Tuhan ndang mangundang hita holan na maradi. Alai hita diundang Tuhan na laho masuk tu bagasan Paradianan-Na. Disaluhut na Bibel, hata “paradianan” boi na marlapatan mai dame di Tano Kanaan (3 Musa 3:20), inganan na badia didia poti parpadanan di peakkon (2 Taw 6:41), manang na ari Sabat didia Debata dohot halak Israel “maradian” sian nasa parkarejoan nasida (2 Musa 20:11). Alai saonari, Tuhan mamio hita asa masuk tu bagasan paradianan-Na.

`Jahama Heber 4:9-11, 16, hita di jou na laho mangulahon aha?`

Paradianan Sabat i mangarayahon songon dia do fakta bahwa ia Debata nungnga manimpuli, manang nungnga pasidungkon, parkarejoan panompaon-Na i (1 Musa 2:1-3, 2 Musa 20:8-11) manang na panobusion (5 Musa 5:12-15). Suang songoni, nang pengukuhan ni Yesus di bagas joro di surgo mangarayahon bahwa Ibana nungga selesai mamelehon pelean na singkop na laho gabe haluaonta (Heber 10:12-14).

Parrohahon ma, Tuhan ndang na maradi dungkon Ibana mangamanhon angka kesejahteraan ta. Di tikki panompaon, Tuhan maradian sian panompaon ni portibion. Na mangihut, Debata maradian di bagas joro dungkon ni sidung manaluhon negeri naung di janjihon ni Debata tu si Abraham dipasidung marhite hamonangan ni si Daud, dohot nang Israel “mangolu dibagasan dame” (1 Raja 4:21-25; bandingkon dohot 2 Musa 15:18-21, 5Musa 11:24, 2 Samuel 8:1-14). Tuhan paturehon bagas joro-Na sandiri dungkon ni Israel dohot raja ampuna bagas tu dirina sandiri.

Paradianan na parpudi naung dijanjihon Tuhan tu hita ima dunia naimbaru naung dijadihon Ibana tu hita dungkon i partontangan na bolon i sidung. Halak Heber mandok songon “kota”….. na direncanahon dohot dipauli ni Debata (Heber 11:10) ima tano na dumenggan, ima na di banua ginjang I (Heber 11:14-16). Jala on ma na patandahon tu hita pemulihan kekuasaan doho “hamuliaon dohot hasangapon” na sian mulana naung dilehon Tuhan tu jolma di tikki panompaon (Heber 2:5-8; Heber 12:28). Ido paradianan-Na. jala on ndang holan luat na singkop didia hita ampuna hadameon, alai ari Sabat paradianan i di huta didia harajaon dohot huaso ni Debata di langit dohot bumi na imbaru i.

`Songon dia do hita boi masuk tu paradianan-Na bahkan saonari on? Artina, songon di do hita boi, dohot haporseaon, manang na mangunsande tu jaminan haluaon na ta ampuna dibagasan Yesus Kristus, ndang dibagasan dirinta sandiri?`