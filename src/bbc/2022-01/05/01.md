---
title:  Yesus Do Silehon Paradianan
date:  22/01/2022
---

### Namardomu tu parsiajaran di minggu on, jahama
1 Mus 15:13-21; Heb 3:12-19; Heb 4:6-11; Heb 4:1, 3, 5, 10; 5 Mus 5:12-15; Heb 4:8-11.

> <p>Ayat Siapilon</p>
> “Dibahen i, adong dope hirimon paradianan Sabbat di bangso ni Debata..” (Heber 4:9).

Heber 1 dohot 2 na marfokus tu tikki pangukuhan ni Yesus songon panguaso dohot sipalua ni umat ni Tuhan. Heber 3 dohot Heber 4 na patandahon tu hita Yesus songon pribadi na laho mangalehon tu hita paradianan. Perkembangan on tung masuk akal ta do dungkon ni hita marningot saluhutna angka janjina nang padan-Na, parjanjian-Na dohot si Daud na marjanji bahwa Tuhan ikkon mangalehon “keamanan” tu angka raja naung dijanjihon dohot nang tu saluhutna rakyatna sian angka musu-musu nasida be (2 Samuel 7:10, 11). Keamanan on adong saonari rade di hita alana Yesus nungga hundul di sabolah siamun ni Amai.

Buku Heber ma na manggambarhon tu hita ia paradianan I songon paradianan na gabe ampuna ni Debata jala na gabe songon Paradianan Sabat (Heber 4:1-11). Tuhan mambahen paradianan on, na memang ampuna ni Tuhan sandiri, jala na rade tong do tu si Adam dohot tu si Hawa. Sabat parjolo ima songon hasingkopon na rap dohot Pribadi na umbahen hasingkoponi mungkin boi. Jala Debata pe tong do manjanjihon paradian Sabat alani pangoloion tu ari Sabat na sintong na laho mawujudhon janji bahwa Tuhan na ikkon paunehon taringot tu hasingkopon ni ari Sabat i.

Di tikki hita na laho mangaradoti ari Sabat I, hita marningot bahta Tuhan mambahen persediaan na singkop tu hita di tikki Ibana na laho manoppa sandok portibi on jala dohot nang di tikki ibana na laho manobusna di hau pinorsilang. Alai, pangaradotion ni Sabat na sintong I ullobi do sian sekedar tindakan holan marningot sambing. Ima songon pauba dai, diportibi na so singkop on be, alana hita na boi mangarasahon songon dia do ari Sabat na singkop i di masa depan naung di janjihon ni Debata tu hita.

_*Parsiajarima parsiajaran samingguon na laho paradehon tu ari sabat, 29 Januari_