---
title:  Angka Ari Na Parpudi
date:  30/12/2021
---

`Jahama Heber 1:2; Heber 9:26-28; Heber 10:25, 36-38; dohot Heber 12:25-28. Poin aha do naung ditekanhon si Paulus disi, khususna ma i taringot tu tikki?`

Adong do elemen na tung massai penting na ditekanhon si Paulus na laho manambai songon dia do urgensina (ringkotna) di angka poda i: alana angka na manjaha i mangolu “diangka ari na parpudi on” (Heb 1:2) jala angka janji-janji i ikkon digonopi (Heb 10:36-38). Tung manarik situtu, songon nanaeng berengon ta, bahwa disaluhut na dokumen, ia si Paulus mambandingkon angka na mambege dohot generasi di parhorsihan i jongjong topat di parbatasan ni tano Kanaan, siap naeng masuk tu tano parpadanan i. Ibana pasingothon nasida “Ai” saotik nari sambing nama, ro ma na giot ro, jala ndang na marnalemba! (Heb 10:37). Jala musena mandorong nasida “Alai ndang na sumurut anggo hita, asa tu hamagoan; na marhaporseaon do mangomohon tondi” (Heb 10:39) ia nasehat na parpudi on paingothon angka na manjaha, dohot nang hita, taringot tu bahaya naung dialami bangso ni Debata secara historis topat andorang di panggonopion ni angka janji-janji ni Tuhan i.

Buku Lima Musa manghatahon taringot tuson. Ia catatan Alkitabiah mandokhon bahwa dua hali, topat andorang so masuk dope tu tano Parjanjian i, Israel nungga mangalami talu marporang. Parjolo sahali dicatat ma i di Buku Opat Musa 13 dohot 14, na mancaritahon tu hita songon dia do ganggu ni roha sian pemimpin naung dipasarsar tu sandok jemaat i jala na mangkorhon mai tu hagaleon ni haporseaon ni Israel. Hasil na, jemaat mamutushon na laho mangangkat pemimpin na baru jala mulak musena tu Misir, topat mai di tikki nasida na laho masuk tu Tano Kanan i.

Na Paduahon, halak Israel tarjorat dohot sensualitas dohot Panombaon na palsu di Baal Peor (4 Musa 24, 25). Di tikki si Bileam ndang olo mangutuk/mamburai bangso i. si bolis mamakke godaan ni seksual on na laho mamimpin bangso i tu panombaon na palsu dohot dosa, jala na mambahen ndang lomo roha ni Tuhan marnida nasida.

Apostel i tong do pasingothon nasida angka na manjaha buku Heber tarlumobi tu dua bahaya i, na parjolo ibana mamodai nasida asa marsihohot tu pengakuan ni haporseaon dohot na mambahen pandangan nasida asa unang muba sian Yesus (Heb 4:14, Heb 10:23; Heb 12:1-4), Na paduahon, ibana mangalehon nasihat tu amoralitas dohot ketamakan (Heb 13:4-6), akhirna, ibana mamodai nasida asa hormat tu pemimpin jala mangamati nasida (Heb 13:7, 17).

`Partimbangkon ma songon dia pemahamanta taringot tu keadaan ni halak naung marujung ngolu – jala molo ndung manutup mata alani  hamatean, hal na mangihut na ikkon botoon ta ima harorona na paduahon- boasa hita boi mandokhon bahwa saluhutna jolma nungga ampuna ngolu di tikki “ari na parpudi on”?`