---
title:  Padan Naimbaru Ampuna Janji na Lobi Marmulia
date:  16/02/2022
---

Hita mungkin do na gabe targoda na laho marpikkir bahwa padan naimbaru ampuna “janji na lobi mulia” dibagasan pangantusion bahwa hita ampuna pahala na lobi umbalga sian naung adong dilehon di padan narobi (tano teanteanan ima surgo, ngolu na manongtong, dla). Na sintong ima bahwa Tuhan manawarhon pahala na sarupa tu halak na porsea di padan narobi songon naung ditawarhon Ibana tu hita (jahama Heber 11:10, 13-16). Dibagasan Heber 8:6, “janji na lobi mulia” na manghatahon taringot tu ragam  jenis angka janji.

Parjanjian antara Debata dohot Israel ima partukkaran janji resmi antara Tuhan dohot Israel. Alana Tuhan nungga mambuat inisiatif dohot paluahon Israel sian Misir jala marjanji musena na laho mamboan bangsoi tu tano parjanjian i.

`Bandingkon ma dohot 2 Musa 24:1-8 dohot nang Heber 10:5-10. Aha do na sarupa dohot na beda sian na dua janji i?`

Parjanjian antara Tuhan dohot Israel disahhon dohot mudar. Ia mudar I di usehon di ginjang ni langgatan, na mangalambangkon Tuhan, dohot sampulu dua tiang, na mangalambangkon angka halak. Halak Israel marjanji na laho mangoloi saluhutna aha naung dihatahon Tuhan. Ima songon janji ilahi jala dituntut sian hita asa taoloi di tikki hita laho masuk tu parjanjian dohot Tuhan.

“Syarat ngolu na manongtong I sarupa do dohot nang ditikki di porlak eden – pangoloion na rimpas tu saluhut patik ni Debata, hasintongan na singkop. Molo ngolu na manongtong I di lehon dohot syarat na hurang jadina las niroha di alam semesta on adong di bagasan bahaya. Adong ma dalan na tarbukka tu dosa dohot angka hasusaan dohot parniaean na bernit gabe manongtong salelengnilelengna” – Ellen G.White, Kebahagiaan Sejati, hlm.71.

Tuhan manggonopi angka tuntutan I dohot mutlak sian padan naimbaru tu hita saluhutna alana Ibana nungga mangalehon Anak-Na nasasadai na ro tu portibion jala mandalani parngoluon dohot singkop sehingga angka janji-janji parjanjian I boi digonopi dibagasan Ibana, jala na mangihut musena di tawarhon tu hita, marhitehon haporseaon tu Yesus. Pangoloion ni Yesus manjamin janji parjanjian I (Heber 7:22). Ima na manuntut asa Tuhan mangalehon tu Ibana pasu-pasu sian parjanjian I, baru pe mangihut asa dilehon tu hita. Sasintongna, nasida na adong “dibagasan Kristus”ikkon manikmati angka janji-janji I raphon Ibana. Napaduahon, Tuhan mangalehon tu hita Tondi Porbadia na laho mangalehon gogo tuhita asa boi ta ulahon angka patik nang uhum nai.

`Kristus nungga mangonopi tuntutan sian parjanjian nai: alani ima, manggonopi janji ni Tuhan I tu hita ndang pola be adong ganggu ni rohanta. Songon dia ma on na laho mambantu hita na laho mangantusi lapatanna sian 2 Korintus 1:20-22? Pangarapon nag ok halongangan dia do boi jumpangta disi tu dirinta?`