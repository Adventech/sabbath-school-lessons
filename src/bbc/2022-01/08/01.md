---
title:  Yesus Pangulu Di Parpadanan Na Sumurung
date:  12/02/2022
---

### Namardomu tu parsiajaran di minggu on, jahama
Heb 7:11-19;Heb 8:10-12; Yer 31:31-34; Heb 8:1-6; 2 Mus 24:1-8; Yeh 36:26,27.

> <p>Ayat Siapilon</p>
> “Alai dapot Ibana do tohonan na sumurung nuaeng, ai Pangulu do Ibana di parpadanan na sumurung, na niaturhonna marojahan di bagabaga na dumenggan. (Heber 8:6)

Dohot mandalani parngoluon na singkop, jala dohot mate na laho manggantihon ingananta, Yesus manonganogai parpadanan na sumurung na lobi dumenggan diantara hita dohot Debata. Marhite hamamate-Na, Yesus mambatalhon uhuman mate naung dituntut alani angka pelanggaranta jala mambahen mungkin adong ma parpadan na sumurung.

Ia hasintongan on adong do dijelashon dibagasan Heber 10: 5-10, na mangidentifikasihon Yesus I songon na mandok tu hita songon dia do pangoloionta na singkop i naung dituntut ni parjanjian i. Jala marhitehon Psalmen 40, aslina marhitehon tu aha do na gabe lomo ni roha ni si Daud na laho mangalehon pangoloion na togu tu Debata: “Jadi ningku ma: Ida ma, nunga ro ahu mamboan buku, * na sinurat taringot tu ahu. Dipangido rohangku do patupahon lomo ni roham, ale Debatangku, jala di parsitongaan ni rohangku do patikmi. (Psalmen 40:8-9). Psalmen on pabotohon tu hita songon  dia do kondisini parjanjian ni Debata dohot Israel: jala ikkon haholonganmu Debata sian nasa roham jala patik ipe tarsurat dibagasan ate-atem (5 Musa 6:4-6). Alai aha nanaeng ulahonon ni si Daud nungga be diulahon Yesus.

Molo di si Paulus, psalmen on adong do artina khusus tarlumobi mai di inkarnasi ni Yesus. Yesus mawujudhon pangoloion tu padan naimbaru. Ibana do teladanta. Hita nungga di palua, ndang na holan alani hamameta, alai dohot do nang pangoloionna na singkop i.

_*Parsiajarima parsiajaran samingguon na laho paradehon tu ari sabat, 19 Pebruari_