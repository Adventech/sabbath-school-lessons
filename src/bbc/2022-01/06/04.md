---
title:  Sahalak Sintua ni Malim na Efektif
date:  01/02/2022
---

“Onpe, ia dibagasan patik i pe bangso i, marpandapotan di hamalimon ni si Lepi, nda tung marhite sian i songgop harimpason i; ai aut i, boasa pola pajongjongon malim na asing, na mangihuthon horong ni si Melkisedek, na so goaron mangihuthon horong ni si Aron?” (Heber 7:11).

`Sintua ni malim ima songon mediator manang na panoganogai Tuhan dohot manisia. Ia Heber mandokhon, manang na songon dia pe, bahwa hamalimon ni si Lepi ndang na boi na laho mangalehon akses na lengkap dohot na pasti tu Tuhan i alana nasida ndang na boi mangalehon hasingkopon (Heber 7:11, 18, 19), jala manang na songon dia pei nasida ndang na singkop; jadi, songon dia ma nasida na laho mangalehon hasingkopon tu halak na asing?`

Korban ni binatang i pe ndang na boi na laho paishon hati nurani ni jolma na mardosa i. Tujuanna da holan na laho patuduhon songon dia do pelayanan ni Yesus dohot nang pangorbanan-Na, na laho mangalehon asa pita jala ias hita sian dosa (Heber 9:14; Heber 10:1-3, 10-14). Fungsi ni angka sintua ni malim Lepi dohot nang angka pengorbananna marsifat sementara do i jala dohot nang ilustratif. Marhite angka pelayanan nasida, Tuhan naeng mamimpin angka halak na laho mameakkon haporseaon nasida tu pelayanan ni Yesus di tikki nanaeng ro dope, “anak ni biru-biru ni Debata na manesa dosa ni portibion” (Joh 1:29).

`Jahama Heber 7:11-16. Boasa ma adong kebutuhan na laho mangubah uhum i?`

Heber 7:12, manjelashon bahwa perubahan ni hamalimon umbahen porlu adong perubahan dibagasan uhum i?. Boasa? Alana adong do di uhum i na ketat na so mangaloas sasahalak naso sian garis keturunan ni Lepi marhite si Aron na gabe sintua ni malim. (4 Musa 3:10, 4 Musa 16:39, 40). Heber 7:13, 14, manjelashon bahwa Yesus marharoroan sian garis keturunan si si Juda, jala alani ima uhum i mangalarang Ibana na gabe sintua ni malim. Jadi, si Paulus marpandapot bahwa pangangkatan ni Yesus songon sintua ni malim na marlapatan mai nungga mangubah uhum taringot tu hamalimon i.

Haroro ni Yesus i pe patolhashon tu hita adong perubahan sian uhum i, ima uhum korban. Ia halak pardosa ingkon diharushon mamboan angka jenis korban na laho mandapot panobusion (3Musa 1-7). Alai saonari dungkon haroro ni Yesus dohot nang mamelehon pelean na so marlindang, uhum korban pelean pe nungga be ndang marlakku (Heber 10:17, 18) songon hasil ni Padan Naimbaru dohot nang Pangungkapon na lobi lengkap sian rencana haluaon naung dibahen Debata tu hita jolma on saluhutna.

`Pikkirhon ma taringot tu massai godangna angka korban binatang na di pelehon di tikki zaman naung salpui, jala saluhutna I tung mengarah tu Yesus do, alai ndang sada pe sian nasida- bahkan tahe saluhutna- na boi benar-benar singkop na laho mambayar dosa-dosanta. Jala boasa ma holan marhite hamatean ni Yesus na boi mambayar i saluhutna?`