---
title:  Yesus, Sintua Ni Malim Na Balang
date:  29/01/2022
---

### Namardomu tu parsiajaran di minggu on, jahama
Heb 5:1-10; 1 Mus 14:18-20; 1Pet 2:9; Heb 7:1-3;Heb 7:11-16, 22, 26.

> <p>Ayat Siapilon</p>
> â€œAi sintua ni malim na songon i do tama di hita, na badia, na so marlaok, na so marlindang, na marbolat sian angka pardosa, naung gabe tumimbo sian angka banua ginjang i,( Heb 7:26)

Lombang manang na rura na rais adong do diantara hita dohot Debata hinorhon ni dosa i. Masalahna martamba mai alani dosa nungga pabotohon hasesego ni sifat ta. Tuhan I tung badia situtu, jala dosa ndang boi adong di adopan-Na; jadi, sifat ta sandiri naung sego i manirang hita sian Tuhan, sarupa songon magnet na salah orientasi manang na saling marsitundalan. Asing ni i, sifat ta naung sego i na mambahen hita ndang mungkin na laho boi mangoloi uhum ni Tuhani. Dosa i pe na mambahen kesalahpahaman. Jolma i, agoan asi ni roha ni Debata jala mamereng Ibana songon si parmuruk dohot na olo manuntut.

Minggu on, hita ikkon mamparsiajari angka na mambahen hita longang naung diulahon ni Debata dohot Yesus i na manjembati hita sian rurai dohot Ama i. Heber 5-7 mangalehon analisis na topat taringot hamalimon ni Yesus i. Panurat ni parsiajaran on manganalisis haroroan dohot tujuanna (Heb 5:1-10) jala muse mangalehon nasehat manang na poda tu angka na manjaha asa unang mangabaihon jala lemba (Heb 5:11-6:8) alai asa marsihohot togu tu jaminan pangaropan naung dilehonna tu hita (Heb 6:9-20). Ibana muse laho manjelashon karakteristik ni hamalimon-Na (Heb 7:1-10) dohot implikasi sian hubungan ni Debata dohot halak angka na porsea (Heb 7:11-28). Minggu on hita ikkon marfokus secara khusus tu Buku Heber 5:1-10 dohot Heber 7:1:28.

_*Parsiajarima parsiajaran samingguon na laho paradehon tu ari sabat, 5 Pebruari_