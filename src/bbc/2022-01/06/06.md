---
title:  Sahalak Sintua ni Malim naso Mardosa
date:  03/02/2022
---

`Jahama ma Heber 7:26. Aha do na lima karakteristik ni Yesus dibagasan perikop on?`

Yesus i “saleh”. Jala na marlapatan ma on bahwa ndang adong lindangna dibagasan hubungan na dohot Debata (Heber 2:18; Heber 4:15; Heber 5:7,8). Terjemahan Yunani Kuno sian Padan Narobi i manggunahon istilah Yunani na sarupa na laho patuduhon tu nasida songon dia do Tuhan i na mamiaro manang na manjaga hubungan ni di angka parjanjian nasida dohot Tuhan i nang dohot halak na asing.

Yesus “naso marlindang”. Ibana tetap doi pita jala ndang boi tersentuh alani hajahaton, nata pe nungga diunjuni dibagasan godang angka pangunjunan na tung massai borat situtu alai ndang mardosa Ibana (Heber 4:15, Heber 2:8). Alai ndang mardosa Ibana jala on ma sada na penting di parhobason hamalimon na i, Padan Narobi manetaphon bahwa ia korban pelean da ikkon do naso “ndang marlindang” asa boi di jalo Debata (3 Musa 1:3, 10, dla). Pangoloion ni Yesus na sempurna saleleng ni ngoluna di portibion na mambahen Ibana gabe mungkin na laho mamelehon diri-Na songon gabe korban pelean na boi dijalo Debata sandiri (Heber 9:14).

Yesus “Yesus pulik siang angka pardosa”. Ditikki Ibana manaek tu surgo. Bentuk hata kerja sian hata Yunani patuduhon tu hita. Bahwa on ma keadaan ni Yesus i saonari tu hita, naung dibuhai sian sada titik di tikki naung dibuhul nai antong. Yesus mananggung paraloan sian halak na mardosa saleleng parngoluon-Na di portibion, alai monang do anggo Ibana jala saonari nungga hundul be Ibana disabola siamun ni Amai (Heber 12:2 ,3). Yesus pe “pulik do sian angka pardosa” alana ibana sempurna ndang mangulahon dosa (Heber 4:15).

“Yesus untimbo do sian angka tingkat-tingkat ni parlangintan” Artina Yesus nungga dipatimbul diginjang ni saluhutna nasa na adong i, jala alani ima, Ibana sada raphon dohot Debata. Dibagasan buku Psalmen, Tuhan do Ibana na “dipatimbul mangatasi angka langitan” (Psl 57:6, 12; Psl 108:6).

Yesus, sasintongna jolma songon hita do, alai Ibana ndang mardosa songon hita on (Heber 2:14-16; Heber 4:15). Yesus i singkop situtu, ndang na alana Ibana ndang na hea mardosa alai alana Ibana ndang disegai dosa i songon hita on naung sega hinorhon ni dosa i.

Alai, alana Ibana sasintongna jolma, jala Ibana do na gabe tiruanta be. Ibana nungga patuduhon tuhita songon dia do na laho mandalani parlombaan ni hangoluon on (Heber 12:1-4). Ibana do songon gabe tiruan na laho si ihutononta (1 Pet 2:21-23). Alana Ibana “saleh”, ndang adong marsala, so marlindang, so martihas, naung tarpunjung sian jolma pardosa” (Heber 7:26), Ibana do sipaluanta, jala hita pe na ikkon mancerminhon sogon dia do karakter-Na.

`Nang pe Yesus I jolma, songon hita on, Ibana ndang hea mangulahon dosa. Songon dia do hita na laho mambungkus pikkiranta on dohot pamikkirion na gok halongangan on? Pikkirhon ma songon dia badiana Ibana? Baru, boasa ma janji habadiaon-Na naung gabe diparetongkon tu hita alani haporseaon na laho manolong hita asa gabe tetap yakin hita tu rencana haluaon nai?.`