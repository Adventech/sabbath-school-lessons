---
title:  Ibana do Sinondang Hamuliaon ni Debata
date:  11/01/2022
---

`Jahama Heber 1:2 - 4. Angka aha do na diajarhon ayat on tu hita taringot tu Yesus?`

Di bagian on, hita ikkon do fokus tu bagian na mangkuling “Sillam ni hasangaponna dohot suman ni hadirioanna do Ibana” (Heber 1:3).

`Jahama 2 Musa 24:16, 17; Psalmen 4:7; Psalmen 36:10; Psalmen 89:16. Songon dia ma angka ayat-ayat on na laho manolong hita na laho mangantusi taringot tu hasangapon ni Debata?`

Dibagasan Padan Narobi, hasangapon ni Debata marhite haroro-Na na boi dibereng angka naposo-Na (2 Musa 16:7; 2 Mus 24:16, 17; 3 Mus 9:23; 4 Mus 14:10). Haroro ni Debata na jotjot mai di kaithon dohot sinondang manang na sillam.

Bibel pabotohon tu hita bahwa Yesus ma na gabe songon sinondang na ro tu portibion na laho patuduhon hamuliaon ni Debata (Heb 1:3; Joh 1:6-9, 14-18; 2 Kor 4:6). Pikkirhon ma, misalna ditikki Yesus patuduhon dirina ditikki transfigurasi “Dung i muba ma rupana diida nasida, gabe marsinondang ma bohina songon mata ni ari i, mamontar ma ulosna songon na tiur” (Mat 17:2).

Sarupa mai songon mataniari ndang boi taida molo so adong sinondangna, Debata tatanda marhite Yesus, jala sian sudut pandang ta nadua i sada. Alana hamuliaon ni Debata ima sinondang i, ndang adong perbedaan, nyata antara Debata dohot Yesus, sarupa songon sinondang dohot pancaran ni sinondang i.

Heber pe mandokhon bahwa Yesus ima songon “representasi na tepat” sian substansi ni Amai (Heber 1:3 NASB). Inti sian metafora on ima bahwa adong persesuain na sempurna dibagasan wujud- manang na esensi- sian Bapa tu Anak. Jala parrohahon ma bahwa jolma mamboan gombaran ni Debata alai ndang esensi-Na. (1 Mus 1:26). Anak, manang na songon dia pe ampuna esensi dohot Bapa. Jala ido alana asa unang pola longang hita bahwa Yesus mandok “Na marnida Ahu, marnida Ama i do (Joh 14:9).

`Boasa ma on gabe barita na balga situtu bahwa Yesus pabotohon karakter dohot hasangapon ni Bapa i tu hita? Jala aha do naung di hatahon Yesus tu hita taringot songon dia do Bapa i?`