---
title:  Debata Manghatai tu Hita Marhite Anak-Na
date:  10/01/2022
---

`Jahama Heber 1:1-4. Jala aha do angka gagasan-gasan na ringkot disi?`

Heber 1: 1- 4, holan sakalimat doi di bahasa aslina (Yunani), jala didokhon ma on na paling umbagak di Padan Naimbaru sian sudut pandang retoris na. Bahwa penegasan utama sian on ima nungga pola manghatai Debata tu hita marhite-hite anak-Na,  ima Yesus.

Tu halak Yahudi di abad na parjolo Masehi, hata ni Debata nungga leleng ndang dipatubegehon be. Pangungkapon na parpudi naung dipatolhas sian hata ni Debata naung tarsurat nungga ro marhite-hite naposona si Maleaki dohot nang parhobason ni si Esra dohot nang si Nehemia Opat abad andorang so i. Alai ia saonari, marhite-hite Yesus, Debata nungga manghatai tu hita marhite nasida musena.

Pangungkapon ni Debata marhite Yesus, manang na sogon dia pe, lobi ontimbo dope sian pangungkapon naung dibahen ni Debata marhite angka naposona alana Yesus ma songon pangungkapon na umbalga. Ibana do Debata sandiri, na manompa langit dohot portibion on jala na mangatur sandok portibion. Tu si Paulus, keilahian ni Yesus ndang hea pola disukkun ibana. Alana memang nungga songoni.

Jala di si Paulus Padan Narobi tong do hata ni Debata. Debata na sarupa na manghatai di tikki na salpu dohot na manghatai di tikki nanaeng ro. Jala Pada Narobi mangkomunikasihon parbinotoan na sintong mengenai aha do lomo ni roha ni Debata.

Alai, na laho mangantusi lapatanna na lobi lengkap ima di tikki haroro ni Anak-Na tu portibion. Jala dibagasan roha ni panurat parsiajaran on, pangungkapon na sian Debata dibagasan Anak-Na na mangalehon hincu na laho mangantusi songon dia do bidang dohot bagasni Padan Narobi na sasintongna, na sarupa mai songon gambar ni kotak teka teki na mambahen hincu na laho mandapot inganan na sintong di tiap potongan ni gambar na mangihut. Yesus nungga mamboan tung massai godang hatigoran di Padan Narobi.

Sementara Yesus na ro tu portibion na gabe perwakilan dohot sipalua ta. Ibana do na manggantihon hita dibagasan parporangan jala na monang mangalo ulok i. Suang songoni nang di buku Heber, Yesus songon “pelopor” manang na “kapten”, “Perintis” ni halak na porsea (Heb 2:10, Heber 6:20). Ibana marjuang humokkop hita jala na mewakili hita. Jala on ma na marlapatan aha do naung diulahon Debata marhite Yesus, wakilta i, Debata pe tong do mangulahon nang tu hita. Padirionku ma tu na monang i hundulan di habangsangku rap dohot Ahu; songon Ahu, dung monang, hundul rap dohot Damang di habangsana i. (Pangungkapon 3:21). Pekabaran na sian Debata tu hita dibagasan Yesus ndang holan naung dihatahon Yesus alai dohot do aha do naung diulahon Debata marhite Yesus jala tu Ibana, saluhutna i na gabe hauntungan di hita di tikki saonari on dohot nang di parngoluon na manongtong.

`Pikirhon ma aha do lapatan na Yesus – Debata – na ro tu portibion. Jala boasa ma hasintongan on na mangalehon tu hita godang pangaropan?`