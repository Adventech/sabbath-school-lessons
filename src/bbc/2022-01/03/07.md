---
title:  Pabagashon
date:  14/01/2022
---

Haroro ni Yesus tu portibion songon Anak ni Debata manggonopi piga-piga fungsi di tikki na sarupa. Parjolo mai, songon anak ilahi ni Debata, alana Yesus ro na laho paboahon tu hita ise do Ama i. Marhite angka tindakan dohot nang angka pandohan-Na, Yesus ro tu hita na laho patuduhon songon dia do Amai sasintongna jala boasa hita ikkon manghaporseai jala mangoloi Ibana.

Yesus pe ro songon Anak ni si Daud, Abraham, Adam naung dijanjihon na marhite Debata naung marjanji ikkon manaluhon angka musu-musuna jala na ikkon mamarenta di portibion. Jadi, Yesus ro na laho manggantihon si Adam songon uluan ni jolma manisia jala na laho manggonopi tujuan sian awal naung  disediahon ni Debata tu nasida (1Musa 1:26-28, Psl 8:4-9) Yesus ro na gabe penguasa na sintong na dihalomohon Debata asa gabe ampuna ni portibion.

“Pandohan na di hatahon tu Yesus di sunge Jordan i ”Ho do Anakku, haholongan i, lomo do rohangku di ho” tu sandok jolma manisia. Debata manghatai tu Yesus songon wakilta. Dohot sandok angka dosanta dohot hagaleaonta, ndang di ambolokkon hita songon naso mararga. “Dibagasan holong nungga di tontuhon Ibana hita sian na ujui dibagasan Yesus Kristus na gabe anak-anak-Na”… asa tarpuji Ibana dibagasan holongna na mulia i, naung dilehon Debata tu hita marhite Ibana, naung dihaholongi Ibana sian mulana” Efesus 1:5-6. Hasangapon na songgop sian Kristus ima songon janji taringot tu holong na sian Debata…. Sinondang na turun sian pintu gerbang na tarbukka tu si majujung ni sipaluanta, na ikkon turun do tong nang tu hita molo hita martagiang jala mangido partolongan na laho mangalo angka pangunjunan. Suara na manghatai dohot Yesus I manghatai tu saluhutna jiwa na porsea, Ho do anak-Ku, haholongan i, lomo do rohakku di ho” Ellen G.White, Alfa dan Omega, jld 5, hlm.113.

**Sungkun-sungkun Sirangrangan**:

`Hita nungga marsiajar bahwa pangantusionta na lobi dumenggan taringot tu angka hata-hata ni Yesus dohot nang angka tindakanna na boi manolong hita laho mangantusi Debata, lobi dumenggan. Dibagasan cara na praktis aha do pemahamanta na lobi dumenggan taringot tu Yesus na boi laho patoguhon hubunganmu dohot Debata Amai?`

`Hita nungga marsiajar bahwa songon dia cara ni Debata na laho manghatai dohot nang patandahon Yesus I, songoni do nang Debata na laho manghatai dohot marparange tu hita. Aha do na sasintongna na didok disi taringot tu songon dia do hita marparange tu dongan ta jolma?`

`Pikkirhon ma taringot tu keilahian ni Yesus na manongtong i. Aha do na mago molo hita porsea Yesus I manang na songon dia pe, dibagasan piga-piga hal, songon mahluk na tinoppa, songon hita na tinoppa, alai nungga di parsilangkon? Bandingkon ma dohot kenyataan bahwa Yesus I ima Debata na manongtong, jala Ibana sandiri nungga di parsilangkon. Jala aha do dua parbedaan na balga sian  dua gagasan on?`

`Di UKSS, hatahon ma taringot tu pabadiahon Debata. Jala jahama Pangungkapon 14:7. Songon dia mahita na laho pabadiahon Debata dohot bagian sian hasintongan saonarion taringot tu barita ni tolu suru-suruan i?`