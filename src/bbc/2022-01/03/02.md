---
title:  Di Tikki Ari-Ari Parpudi On
date:  09/01/2022
---

Paragaraf parjolo na sian Buku Heber patolhashon tu hita ia si Paulus porsea jala mangolu “Di tikki ari-ari na parpudi on”. Buku nabadia i manggunahon dua ekspresi taringot tu masa depan jala na ampuna lapatan na marasing-asing. Angka apostel manggunahon dohot ungkapan “ Diujung ni ari sogot” manang na “ ari-ari na parpudi” na laho manghatahon taringot tu masa depan secara umum (misalna, di 5 Musa 4:30, 31, Yer 23:20)). Naposo ni Tuhan si Daniel manggunahon ungkapan na paduahon dohot “akhir zaman”, na laho manghatahon secara spesifik taringot tu angka ari-ari na parpudi sejarah ni portibion (Daniel 8:17, Daniel 12:4)

`Jahama 4 Musa 24:14-19 dohot Yesaya 2:2, 3.  Aha do na dijanjihon Tuhan Debata na laho ulahononna tu angka naposo-Na i di ari-ari na parpudi on?`

Piga-piga angka panurirang di Padan Narobi mangumumhon bahwa di “zaman akhir on” Debata na pabangkit sahalak raja na laho manghancurhon musu-musu ni angka bangso-Na (Misalna, Yes 2:2, 3). Jala si Paulus mandokhon bahwa angka saluhutna janji-janji i nungga digonopi dibagasan Yesus sandiri. Naung manaluhon si bolis jala naung manarik saluhutna bangso tu ampuanna (Kol 2:15, Yoh 12:32). Jala dibagasan pangantusion on, “Diujung ni ari sogot” nungga be di mulai alana Yesus nungga manggonopi janji ni Debata.

Angka bapata secara partondion nungga be marmondingan dibagasan haporseaon. Jala nasida nungga mamereng dohot manjalo janji sian “nadao”, alai nasida ndang manjalosa dope. Hita disisi na asing nungga mambereng panggonopan na dibagasan Yesus i.

Boi ma ta pikkirhon satokkin taringot tu janji ni Debata dohot Yesus. Debata marjanji bahwa na laho pahehehon angka anak-anak-Na (1 Tes 4:15, 16). Barita las ni roha Ibana ma na mamprakarsai haheheon ni angka anak-anak-Na alani haheheon ni Yesus (1 Kor 15:20. Mat 27:51-53). Debata na tong do manjanjihon manoppa na imbaru (Yes 65:17). Jala Debata nugga manggonopi janji i dohot na manoppa parngoluon ni spiritual na imbaru dibagasan hita (2 Kor 5:17, Gal 6:15). Jala na marjanji na laho pajongjonghon harajaonna na parpudi (Dan 2:44). Jala na mangaresmihon harajaon i dohot na paluahon hita sian huaso ni si bolis jala na mambahen Yesus songon panguaso di hita (Mat 12:28-30, Luk 10:18-20). Alai on holan songon patujolo. Aha naung di mulai Amai diharoro ni Yesus na parjolo, ikkon do diselesaihon dibagasan harorona na paduahon.

`Bereng ma saluhutna angka janji-janji ni Debata naung di gonopi di tikki ari-ari naung salpu i. Jala songon dia ma on sasintongna na laho mangurupi hita saluhut asa tongtong hita porsea tu angka janji-janji-Na na so digonopi dope na?`