---
title:  Anak Naung Di Baga-Bagahon
date:  08/01/2022
---

### Namardomu tu parsiajaran di minggu on, jahama
Yes 2:2, 3; Heb 1:1-4; 2Mus 24:16,17; Yes 44:24; Heb 1:10; Luk 1:31,32; Heb 1:5

> <p>Ayat Siapilon</p>
> “Alai di angka ari na parpudi on dipanghulingi do hita marhite sian Anak i. Ibana do dipabangkit gabe sitean parluhutan i, jala marhitehite Ibana do ditompa angka hasiangan i. Sillam ni hasangaponna dohot suman ni hadirionna do Ibana, jala diusung do parluhutan i marhitehite hatana na marhagogoon i. Jala dung dipatupa Ibana haiason sian angka dosa, hundul do Ibana tu siamun ni Hatongamon na di ginjang i.” (Heber 1: 2, 3).

DUngkon si Adam dohot si Hawa mardosa, Debata manjanjihon tu nasida “boni”, sian sahalak dakdanak na laho paluahon nasida sian musuh, na laho paulihon warisan naung mago, jala na laho manggohi tujuan songon dia nasida nungga ditompa (1Musa 3:15). Dakdanak on ma na mewakili dohot na martobus nasida ala naung digantihon inganan nasida, jala diujungna, manghancurhon ulok i.

”Ditikki parjolo sahali si Adam dohot si Hawa mambege janji i, nasida mangaharaphon panggonopanna tu mibu nian. Nasida manyambut anak buha baju nasida dohot las ni roha, jala mangharap bahwa ido sipartobus i. Alai hagogonop ni janji i ndang i do pe” – Ellen G.White, Alfa dan Omega, Jld.5, hlm.28. Janji i muse di konfirmasi tu si Abraham. Debata marjanji tu ibana bahwa ibana ikkon ampuna “boni” sahalak anak jala na marhite anak i saluhutna bangso di portibion dapotan pasu-pasu (1Musa 22:16-18, Gal 3:16). Jala Debata mangulahon hal na sarupa nang tu si Daud. Debata marjanji tu si Daud bahwa anakna di angkat Debata sandiri gabe Anak-Na jala na di angkat gabe raja di portibion (2 Sam 7:12-14, Psl 89:28-30). Aha ma nadi si Adam dohot Si Hawa, Abraham, Daud mungkin ndang hea di bayangkon nasida i, songon dia pe i, bahwa Anak si Partobus nasida ima Debata sandiri.

_*Parsiajarima parsiajaran samingguon na laho paradehon tu ari sabat, 15 Januari_