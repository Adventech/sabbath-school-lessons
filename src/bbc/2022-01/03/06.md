---
title:  Sadari On Do Ho Hutubuhon
date:  13/01/2022
---

Heber 1:5 malaporhon tu hita hata-hata ni Debata na mangihut tu Yesus “Anakku do Ho, sadari on do Ho hutubuhon” aha do lapatanna “Yesus di tubuhon”, jala nandingan mai i masa? Jala on ma na patuduhon tu hita bahwa Yesus manang na songon dia pe tong do ditompa Debata di sada tikki di ari naung salpu i, songon naung di haporseai torop halak?

`Jahama Heber 1:5; 2 Samuel 7:12-14; Psalmen 2:7; dohot Lukas 1:31, 32. Janji aha do naung di lehon tu si Daud naung diteraphon si Paulus dibagasan buku Heber on taringot tu Yesus?`

Yesus ditubuhon dibagasan pangantusion bawha Ibana “diangkat” Debata songon penguasa naung dijanjihon, anak ni si Daud. Konsep adopsi ilahi panguasa  umum doi di Yunani dohot Romawi dohot nang di Purba. Ima songon na mangalehon panguaso legitimasi dohot nang huaso di nagori.

Debata marjanji tu si Daud, songon dia, bahwa Anak nai ma songon panguaso na sah, na sintong di ginjang ni saluhutna angka bangso. Ibana ikkon “mangangkat” anak ni si Daud gabe anak-Na sandiri. Jala marhite proses on ma angka raja pinompar ni si Daud gabe anak didik ni Debata jala dohot panean. Debata na ikkon manaluhon angka musu-musuna jala na mangalehon angka bangso songon angka tean-teanan (Psl 89:29, Psl 2:7, 8).

Jala songon na boi ta jaha dibagasan buku Rom 1:3, 4 dohot nang di Ulaon ni Apostel 13:32, 33 Yesus di hatindangkon di jolo ni na torop songon Anak ni Debata. Pandidion dohot transfigurasi ni Yesus di tikki Debata na laho mangidentifikasi dohot na mangumumhon Yesus songon Anak-Na (Mat 3:17, Mat 17:5).

Alai, manurut Padan Naimbaru, Yesus na gabe “anak ni Debata na marhuaso” di tikki Ibana di pabangkit jala hundul di sabola siamun ni Debata. Di tikki ima Debata na manggonopi janjina tu si Daud bahwa anakna ikkon di adopsi gabe anak-Na sandiri jala habangsana ikkon jongjong salelengnilelengna (2 Sam 7:12-14).

Jadi, kaisar (lambang ni Roma) ndang na “anak ni debata” na sah. Panguaso ni saluhutna bangso. Sebalikna, Yesus Kristus do. Hata “manubuhon”Yesus mangacu mai tu awal pemerintahan ni Yesus tu sandok angka bangso- bangso, ndang na di awal ni haadongon-Na, alana Yesus tetap do adong. Ndang adong hea tikki Yesus ndang adong, alana Ibana pe Debata do.

Faktana ma di buku Heber 7:3 mandok bahwa Yesus “naso marmula arina, na so marujung ngoluna” (Ida di Heber 13:8). Alana Ibana manongtong, jadi, gagasan taringot tu Yesus songon “anak sasada” ni Debata ndang marurusan dohot Sifat ni Kristus songon keilahian alai dohot peran-Na dibagasan rencana haluaon, songon Kristus manggonopi saluhutna angka janji parjanjian i.