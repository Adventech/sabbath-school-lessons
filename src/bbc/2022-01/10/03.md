---
title:  Undangan ni Tuhan
date:  28/02/2022
---

`Jahama Heber 12:18-21. Aha do pengalaman ni Israel di Dolok Sinai?`

Di tikki Tuhan manjou Israel haruar sian Tano Misir, rencana-Na ima na laho manciptahon sada hubungan pribadi jala jonok tu nasida. Ibana mandok, “Dung i nangkok ma si Musa tumopot Debata. Jadi dijouhon Jahowa ma tu ibana sian dolok i, ninna ma: Songon on ma dohononmu tu pinompar ni si Jakkob, paboaonmu tu halak Israel. Nunga diida hamu, na hubahen i tu halak Misir, na huboan i hamu hira di atas ni habong ni pidong raja wali pasahat hamu tu Ahu. (2 Musa 19:3,4)

Jadi marhite si Musa Tuhan mangalehon instruksi na diporluhon na laho parsiapan asa boi nasida pajumpa dohot Ibana. Bangso I ikkon do porlu na laho pabadiahon dirina sandiri parjolo sahali ( 2 Musa 19:10-15). Jala nasida naso adong persiapan ikkon mate, alai nang pe songoni, angka halak naung mamparsiaphon dirina saleleng dua ari, baru molo mangkuling sarune dohot soara na ganjang di ari patoluhon, Tuhan mamarenta asa nasida na laho mandaki dolok I (2 Musa 19:13). Ibana naeng ampuna pangalaman dohot si Musa ditikki angka pamimpin I manaiki dolok I dohot mamerng pardompahan ni Debata, jala mangan minum di habangsona ( 2 Musa 24:9-11). Jala nasida ikkon manyadari bahwa nasida nungga marnida habangsona jala mungkin do Debata manghatai dohot jolmai jala jolmai tetap mangolu (5 Musa 5:24), alai, ditikki na masa, halak na hurang porseai. Martaon-taon na mangihut si Musa manjelashon tu nasida “hamu mabiar tu api alai hamu ndang manaek tu dolok” (5 Musa 5:5) sebalikna, nasida manjalo si Musa asa gabe perantara nasida (5 Musa 5:25-27, bandingkon dohot 2 Musa 20:18-21).

Manisfestasi ni Tuhan dohot habadiaonna di Dolok Sinai ikkon mangajarhon saluhutna halak asa olo “biar” mida Tuhan, jala manghormati Ibana. “marhabiaran mida Tuhan” na manuntun hita tu hangoluan, bisuk, dohot nang hasangapon (5 Mus 4:10; bandingkon ma dohot Pslm 111:10, Poda 1:7 Poda 9:10; Poda 10:27) – jala dohot na marsiajar bahwa Ibana gok dohot lambok ni roha jala na serep roha (2 Musa 34:4-8). Jadi, di tikki Tuhan giot rohana asa ro bangso Israel I tu Ibana, bangso I gabe mabiar jala gabe si Musa ma songon perantara di nasida. Deskripsi na adong dibagasan buku Heber taringot tu peristiwa-peristiwa di Sinai tarlumobi mangihuthon si Musa na pasingothon bangso I na hurang haporseaon dohot hamurtaton nasida na mambahen anak ni lombu na sian mas, jala songon dia ma nasida nungga mabiar na laho pajumpa dohot Debata alani dosa nasida (5 Musa 9:19). Reaksi ni angka halaki ndang na gabe rencana ni Tuhan tu nasida;alai I; sebalikna ima songon hasil ni naso mangoloi nasida di Debata.

`Alani Yesus do, boasa ma seharus na hita ndang be porlu mabiar na laho manjonohi Debata na badia i? Alai, songon dia do kondisinta asa boi  hita lam jonok tu Tuhan i?`