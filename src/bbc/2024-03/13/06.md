---
title:  Laho ma Hamu tu Liat Portibi on
date:   26/09/2024
---

`Jahama Markus 16: 14-20. Aha do na pinasahat ni Jesus tu nka siseanNa di ari Ibana pataridahaon diri tu nasidaa, jala dia do lapatan ni tonaNa i tu hita saonari on?`

Hata ni Jesus na parjolo tu angka siseanNa disurathon buni di bagasan Markus 16: 14. Dipinsang Ibana nasida ala ganggu dohot jogal ni rohanasida. Sungkun-sungkun dompak ganggu ni roha on ndada holan sada parungkilon na somal. Songon naung taida, angka sisean ni Jesu na parjolo ganggu jala jogal rohanasida (Mat. 28: 17, Joh. 20: 24-29), jala nasida rap dohot Jesus do disi di rumang hajolmaon huhut marnida, marulakhulak, ulaon hagogoon.

Alai mardongan angka tanda dipatuduhon Ibana tu nasida hinatutu ni haheheonNa i. Dungi diida nasida, dipasada dohot angka tanda na disimpulhon di bagasan parsiajaran ari Sinen, pajongjonghon sada ojahan na togu di haporseaon.

Dungi ditonahon Jesus angka siseanNa laho mamboan Barita na Uli tu liat portibi on. Balga situtu do tona i. Na ingkon laho do nasida tu lita portibi jala mamaritahon Barita na Uli tu nasa na tinompa. Diuduti Jesus paboahon parbue ni ulaon nasida na mardongan parungkilon dohot las ni roha – na porsea dipalua, na so porsea hona uhum.

Angkup ni i dipajojor Jesus angka tanda na mandongani ulaon ni angka sisean i – pabaionnasida angka sibolis, mangkatahon hata na imbaru, dipalua sian hamatean, jala pamalaumhon na marsahit. Adong pigapia halak lipe mangalapati Markus 16: 18 na mandok sada hatimbulon ni halak Kristen laho patuduhon haporseaon nasida marhite manginum rasun ni ulok. Ndang diloas ulaoan haotoon na songoni. Na pinatorang ni Jesus disi on do diramoti hatiha sahalak na mangulahon panghobason songon apostel Paulus di tongatonga ni sipelebegu, songon na tarsurat di Ulaon ni Apostel 28: 3-6.

Alai tutu, ndang salelengna Bibel i mandok ia halak Kristen na sai tongtong dipalua sian hamatean. Di sada partingkian di ida Debata ringkot patupahon sada uluaon hagogoon laho dalan pasarsarhon Barita na Uli. Alai di partingkian na asing marungkil do halak Kristen ala panindangion nasida. Di hatiha na songon i, lambas ni roha nasida gabe sada tanda di tongatonga ni halak na so marhaporseaon di gogo ni haporseaon.

Dungi angka udutna, dungkon mangulahon nasa na binahenNa dison, “Asa anggo Tuhan i, dung mangkatai Ibana dohot nasida, tarhinsat ma tu banua ginjang, laho hundul tu siamun ni Debata” (Mark. 16: 19). Rap dohot nasida do Ibana di hatiha i, jala marjanji na rap dohot hita saonari di na manguduti ulaon naung pinungka nasida i.

`“Sai na dongananku do hamu ganup ari, rasirasa ro ajal ni hasiangan on!” (Mat. 28: 20). Hagogoon dia do na dapot, jala na ingkon, tajanghon sian bagabaga on di ari hita, huhut, margogo pasahathon barita na Uli “tu liat portibi on”?`