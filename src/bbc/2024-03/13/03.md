---
title:  Batu i nunga Digulang
date:   23/09/2024
---

`Jahama Markus 16: 1-8 dohot 1 Korintus 15: 1-18. Aha do hasadaon na adong di angka ayat on?`

Barita haheheon tarida di ganup buku Barita na uli. Ganup panurat buku i manurathon barita i sian pangatusion na marragam, alai saluhut nasida mameop impola songon na tarsurat di bagasan 1 Korintus 15: 1-8.

Adong opat jamita na jotjot diipatuduhon â€“ mate, ditanom, dipahehe, diida. Di bagasan buku Markus, hamatean dohot tartanom adong di bagasan bindu 15. Haheheon jala pataridahon diri adong di bindu 16, alai mardongan sada pangondolan. Markus 16: 7 mandok adong sada parpunguan di Galilea, jala disima idaonmu Ibana (ida Joh. 21).

Pigapiga halak longang marnida ia halak Kristen porsea tu Tuhan naung hehe. Alai barita haheheonNa do na gabe ojahan na togu jala tangkas disi.

Na gabe pamuhai, na ingkon sipatupaon i ma porsea tu Debata i ma Sipanompa (ida 1 Musa 1 dohot 2) dohot barita ni haheheon, angka ulaon hagogoon, gabe dapot di roha. Debata na manompa hasiangan on, dungi hangoluan di tano on, tutu adong di Ibana huaso, molo Ibana mamillit, laho pahehehon Jesus. Hagogoon ni Debata ndada mambahen haheheon ni Jesus i ndang tarpasiding, alai gabe diparhatutu roha.

Udutna, tanoman i tutu nunga ngangang. Jala nang dohot angka na pistar sian tongatonga ni Ateis manjanghon barita i. Aut sura ndang songon i, hata na mamaritahon haheheonNa i na tau terjepol do sian mulana, alana molo disi dope peak bangkeNa i gabe manursari saluhut barita na mandok naung hehe Ibana.

Na mangihut muse, hata na mandok ia angka siseanNa i manang bangke ni Jesus ndada diparhatutu roha. Tontu ndang marhagogoon angka sisean i na laho mamolus parjaga na adong disi, jala aut sura di ulahon nasida i, ditangko bangkeNa i, boasa ma angka sisean i ndang adong ditangkup alani na manangko i? Alusna on do ia angka sintua i umbotosa ia angka sisean i ndang dung adong mangulahon i.

Angkup ni i, torop halak manghatindanghon ia nasida marnida Kristus naung hehe i. Torop halak, nang dohot angka sisean, ndang porsea di mulana, jala sada sian sahalak musuh na gogo, Paulus, ndang holan mandok naung marnida Tuhan naung hehe, alai pardalanan ni ngoluna i paubahon sandok parangena, marhite angka pambahenan na balga situtu.

Na parpudi, (molo tung pe godang na i angka na asing), songon dia do sahalak jolma patoranghon haheheon huria Kristen, pinajongjong ni nasida na mandok na marnida Tuhan naung hehe i? Boasama nasida rade mate diangka naung binoto nasida i ma sada hatotoon? Panindangion ni nasida na sintong, ndang dungkon haheheonNa (Ulaon. 3: 15), dungi martaontaon na mangihut (1 Pet. 1: 3) manghatindanghon di haheheonNa.

`Aha do na laho sidohononmu aut sura adong sahalak manungkun tu ho, aha do adong dipeop dibarita haheheon ni Kristus i?`