---
title:  Pataridahon diri tu si Maria dohot angka na Asing
date:   25/09/2024
---

`Jahama Markus 16: 9-20. Aha do na tinambahon ni ayat on dompak barita haheheon?`

Gumodang di bagasan buku Markus 16: 9-20 adong hasadonna dohot ayat na asing di buku Padan na Imbaru – Maria Magdalena di tanoman marnida Jesus (Mat. 28: 1, 9-10; Joh. 20: 11-18; patudos dohot Luk. 8: 2), dua halak marnida Ibana di sada luat (Luk. 24: 13-35); sampulu sada halak i ditongos (Mat. 28: 16-20, Luk. 24: 36-49, Joh. 20: 19-23).

Halak na parjolo marnida Jesus naung hehe i ma si Maria Magdalena (Joh. 20: 11-18). Dungi nang angka parompuan na asing marnida Ibana (Mat. 28: 8-10). Mansai ringkot do i ia halak na parjolo marnida Jesus naung hehe i ma angka parompuan. Ala angka parompuan di uju i ndang jadi nangkok gabe sitindangi, aut sura barita i asal dibahen, na dumenggan do molo mando pigapiga baoa na gabe halak na parjolo marnida na masa i. Alai ndang baoa sitindangi i, ndang sisean na sampulu dua i, alai sahalak parompuan. Borhat do ibana laho pasahathon barita las ni roha i tu angka sisean, alai, ndang longang roha disi, molo nasida ndang manghaporseaai sitindangi i, olo do i hatana i balga situtu jala, ala ibana, Maria sahalak parompuan.

Angka parjamita sian barita haheheon ni Jesus nunga mangenet na masa i, i ma angka parompuan do jolma na parjolo naung marnida Jesus, sada tanda na gogo di hasintongan ni hata i.

`Aha do na masa di bagasan Markus 16: 14 na so dapot di roha aut sura barita i sada sipaotooto?`

On ma tutuna, aut sura nasida palipehon barita i, boasama boanon nasida dirina tu bagasan hamagoan? Tontu pinsangon ni Jesus ma nasida ala “ganggu dohot jogal ni rohanasida.” Sandok barita i, sian na tartangkup Ibana sahat ro di na pataridahon diriNa Ibana dungkon haheheonNa, manggombarhon angka siihuthon Jesus di bagasan sada pangantusion na roa; maporus, mansoadahon, ndang porsea, dohot angka na asing. Ndang tutu i molo angka barita i sian roha-rohana.

Alai, gogo ni nasida mamaritahon jala togu ni roha nasida di Kristus naung hehe, dohot pangaropan na binagabagahonna tu sandok jolma, gabe sada tanda na gogo di hatigoran na na pineop nasida.

`Songon dia do hita margogo mangaramoti rohanta asa unang madabu tu bagasan godung partondion i ma ganggu ni roha dohot hurang ni haporseaon? Boasama ganup ari hita ingkon pasadahon dirinta dohot Kristus naung hehe i?`