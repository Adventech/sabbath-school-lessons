---
title:  Tuhan na Hehe
date:   21/09/2024
---

### Namardomu tu parsiajaran di minggu on, jahama
Mrk. 15: 42–47; Mrk. 16; Kol. 2: 10–12; 1Kor. 15: 1–8; Dan. 9: 24–27; Joh. 20: 11–18.

> <p>Ayat siapilon</p>
> “Alai ninna do mandok nasida: Unang ma hamu mabiar! Dilului hamu do Jesus na sian Nasaret, naung diparsilangkon. Nunga hehe Ibana; ndang dison Ibana! Ida hamu ma inganan hapeahanna on!” (Mark. 16: 6).

Na tarsilang Jesus gabe barita hamatean di pangaropan dohot haporsean ni angka siseanNa. Barita di gabe ujung ni minggu na holom di nasida ala nasida marungkil ndada holan alani hamatean ni Guru nasida alai lomos nasida di hosa nasida sandiri (Joh. 20: 19). Di Markus 16, bindu na parpudi sian buku i, idaonta ma dia na masa dungkon hamamateNa.

Parjolo, idaontama ari haheheon ni Jesus jala boasa angka boruboru i laho tu tanoman di manogot ni ari Minggu i. Huria Advent jotjot gabe pasidinghon manogot ni ari haheheon i alai ari i gabe dilipehon laho pajongjonghon paradianan di ari Minggu. Alai, idaonta ma disi songon dia hita tama marlasniroha di haheheon di ari Minggu i, molo tung pe sian i tubu jamita na lipe.

Paduahon, parsiajaran on patoranghon ayat parjolo sian Markus 16, pasadahon ayat i dohot sada jamita na patar di saluhut opat buku barita na uli. Parsiajaranta di ari Sinen dohot Selasa papatarhon songon dia do dipatorang.

Patoluhon, songon panimpili ni parsiajaran di minggu on, di ari Rabu dohot Kamis papatarhon parsiajaran na mangihut sian Markus 16 jala mangarangrangi taringot ni ulaon na adon di bagasan i. parsiajaran on diujungi mardongan sada joujou tu angka na manjaha buku Markus laho mamboan barita na uli tu sandok liat portibi.

_Parsiajarima parsiajaran samingguon, na laho paradehon tu ari sabat, 28 September_