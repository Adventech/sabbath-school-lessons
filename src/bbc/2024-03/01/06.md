---
title:  Barita na Uli Mangihuthon Jesus
date:   04/07/2024
---

`Jahama Markus 1: 14-15. Aha do tolu impola ni Barita na binaritahon ni Jesus disi?`

Di ayat i Markus manimpulhon barita i dohot jempek i ma na hinatahon ni Jesus. Na tolu barita i digombarhon di bagasan kotak na di toru on:

| Jamita | Lapatanna |
| --- | --- |
| Partingkian ni hasurirangan | Tingkina nunga digonopi |
| Bagabaga parpadanan | Nunga jonok harajaon ni Debata |
| Joujou gabe sisean | Manopoti dosa jala porsea di Hata i |

Partingkian hasurirangan na nidok ni Jesus i ma hasurirangan 70 minggu mangihuthon Daniel 9: 24-27. Hasurirangan on digonopi di ari pandidion ni Jesus, i ma na disonggopi Tondi Parbadia jala mamungka panghobasonNa (Ulaon 10: 38). Hasurirangan 70 minggu na gok halongangan i digombarhon di bagasan gombaran na di toru on:

![Chart](https://sabbath-school-resources-assets.adventech.io/bbc/ss/2024-03/01/chart.png)

Di bagasan hasurirangan, sadari lapatanna sataon (4 Musa 14: 34; Jeh. 4: 6). Hasurirangan on dipungka sian taon 457 SM mangihuthon patik na hinaruarhon ni Arthasasta, raja sian Parsia, na paujunghon ulaon paulihon huta Jerusalem (ida Esra 7).

Onom puluh sia minggu hasurirangan diuduti sahat tu taon 27 M, di ari Jesus tardidi jala digohi Tondi Parbadia di mula ni panghobasonNa.

Mate tarsilang masa tolu satonga taon tu jolona.

Rimpunanna, hagogonop ni pitupuluh minggu masa di taon 34 M, di ari Stefanus didangguri dohot batu jala sian i parbaritaan na uli dipasahat tu angka bangso parbegu, nang dohot tu halak Jahudi.

`Diingot ho dope sadihari ho parpudi manajaha hasurirangan 70 minggu? Songon dia do pangantusionmu di hasurirangan i mangurupi patoguhon haporseaonmu, ndada holan dompak Jesus alai tahe haporseaonmu nang dompak Hata ni hasurirangan i?`