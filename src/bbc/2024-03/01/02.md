---
title:  Parbarita na uli na Mulak
date:   30/06/2024
---

`Jahama Ulaon ni Apostel 12: 12. Songon dia do si Markus dipatandahon di bagasan buku Ulaon ni Apostel?`

Disi Johannes Markus, i ma na dihaporseai panurat ni buku Markus, sahalak naposo hatiha barita na di bagasan buku Ulaon ni Apostel 12 disurathon, masa ma i tingki diparsitonggan ni taon 40-an masehi. Dipatandahon do ibana di bagasan ayat 12 i ma anak ni sahalak parompuan na margoar Maria. Tangkas disi ia ibana i ma sahalak na mora na mangurupi huria i jala na pajongjonghon parpunguan partangiangan di bagasna, na tarbarita di bagasan buku Ulaon ni Apostel 12. Barita haluaon ni si Petrus sian hurungan dohot angka ulaonna na mangihut, dungi barita hamamate ni Herodes, gok mardongan halongangan, tarlumobi ditongatonga ni si Petrus dohot sahalak raja. Sasintongna ndang adong nanggo dia pe panghorhon ni Johannes Markus, alai mula ni panghobasonna sian barita i paradehon ibana gabe parsidohot di ulaon i mandongani Barnabas dohot Saulus.

`Jahama Ulaon ni Apostel 13: 1-5, 13. Songon dia do dalanna Johanne Markus gabe jumonok dohot Saulus manang Barnabas, jala dia do parbuena?`

Buku Ulaon ni Apostel 13 patoranghon pardalanan na parjolo di parbaritaan na uli sian si Saulus dohot Barnabas, i ma di taon 46 masehi. Ndang dipatuduhon si Johannes Markus sahat ro di ayat 15, jala ulaonna disi holan sahalak pangurupi manang parhobas. Ndang adong surat na asing na paboahon taringot naposo i sahat ro di ayat 13, na disi disurathon dohot jempek ia ibana mulak tu huta Jerusalem.

Disi ndang adong disurathon dia alana ibana mulak, jala ndang adong disi gombaran ni pikkiran manang rohana na mambahen hita mangantusi dia dalanna ibana gabe paholang diri sian pardalanan parbaritaan na uli, jala ndang ganggu roha disi pardalanan na gok parungkilon dohot hasusahan. Ellen G. White paboahon ia “Markus, digohi biar dohot arsak, ganggu ni roha dipartingkian i na di bagasan rohana laho mangalehon saluhutna rohana tu bagasan ulaon ni Debata. Ndang somal mardongan hasusahan, marsak ma ibana ala ni parungkilon dohot parsitaonon di pardalanan” Ulaon ni Apostel, hlm. 143. Lapatanna, mansai borat do saluhut na masa i di ibana, asa dibahen i gabe mulak ma ibana sian ulaon i.

`Ise sian hita na so ndung manghilalahon songon dia daina di na paholang diri sian sada ulaon – manang talu situtu tahe di ulaon i – tarlumobi di ulaon huria manang na marhadomuan dohot pardalana ni haporseaonmu songon sahalak kristen? Aha do na pinarsiajaranmu sian na masa i?`