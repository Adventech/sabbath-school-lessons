---
title:  Mula ni Barita na Uli
date:   29/06/2024
---

### Namardomu tu parsiajaran di minggu on, jahama
Ulaon. 13: 1-5, 13; Ulaon. 15: 36-39; Mark. 1: 1-15; Jes. 40: 3; Dan. 9: 24-27.

> <p>Ayat siapilon</p>
> â€œAlai dung dihurungkon si Johannes, ro ma Jesus tu luat Galilea manjamitahon barita na uli ni Debata. Ninna do: Nunga dapot tingkina; nunga songgop harajaon ni Debata. Pauba hamu ma rohamuna, jala haporseai hamu ma barita na uli i! (Mark. 1: 14-15).

Ise do na manurat buku Markus, jala boasama i disurathon?

Ndang adong nanggo sada pe sian opat buku na parjolo di Padan na Imbaru manurathon goar ni panuratna. Na tumorang sian saluhutna i ma buku Johannes, mardongan hata tu sisean haholongan ni roha (Joh. 21: 20, 24).

Alai, sian mula ni ganup buku Kanonik (buku Mateus, Markus, Lukas dohot Johannes) nunga dipasada dohot sahalak apostel (Mateus dohot  Johannes) manang dohot sahalak donganna apostel. Umpamana buku Lukas dipadomu dohot Paulus (ida Kol. 4: 14, 2 Tim. 4: 11; Pil. 24). Buku Markus dohot Petrus (ida 1 Pet. 5: 13).

Molo tungpe panurat ni buku Markus ndang adong manurathon goarna di bagasan buku i, hasomalan ni huria na parjolo mamemehon ia na manurathon buku Markus i ma na margoar Johannes Markus, sahalak na dung hea dongan sapardalan ni apostel Paulus dohot Barnabas (Ulaon. 13: 2, 5) dungi gabe dongan ni Petrus (1 Pet. 5: 13).

Na parjolo di minggu on i ma laho manulingkiti taringot ni si Markus marhite na tarsurat di bagasan Bibel i, laho marnida hatatalu na parjolo dohot hamonangan na parpudi. Dungi parsiajaran on manogu hita tu pamuhai ni buku Markus mardongan sada hatorangan na manogu hita tu jolo dompak na tinuju ni buku i dohot manaili tu pudi boasa parbarita na uli na mulak jala dungi dipahehe muse laho manurathon sada buku na songonon.

_Parsiajarima parsiajaran samingguon, na laho paradehon tu ari sabat, 6 Juli_