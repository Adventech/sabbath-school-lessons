---
title:  Pabagashon
date:   05/07/2024
---

Jahama buku Ellen G, White, “Surat di Padang Belantara,” hal. 87-100 di bagasan buku _Alfa dan Omega_, jld 5; dohot “Pesuruh-pesuruh Injil”, hal. 141-149 di bagasan _Kisah Para Rasul_.

Tung mansai uli idaon ia Pangungkapon 14: 6-7 i, barita ni surusuruan na parjolo, sadalan dohot barita na sian Jesus na di bagasan buku Markus 1: 15.

Surusuruan na parjolo mamboan barita na uli sisalelenglelengna tu portibi on di ari parpudi laho paradehon tu Haroro na paduahalihon. Songon na binaritahon ni Jesus, barita na binoan ni surusuruan di ari parpudi adong tolu barita na suan di bagasan i songon na dipatuduhon na di toru on:

| Markus 1 | Baritana | Pangungkapon 14 |
| --- | --- | --- |
| Tingki Hagogonop (Daniel 9) | Tingki Hasurirangan | Ari Panguhumon (Daniel 7-8) |
| Nunga Jonok Harajaon i | Baga-baga Parpadanan | Barita na Uli sisalelenglelengna |
| Manopoti dosa, Porsea | Jou-jou bahen Sisean | Habiari, Pasangap, Somba Debata |

Barita ni surusuruan na parjolo maningtinghon mula ni panguhuman pra-Advent, disuriranghon di bagasan hasurirangan 2.300 ari sian buku Daniel 8: 14, jala dipungka sian taon 1844. Panguhuman i mambaon harajaon ni Debata tu bangsoNa na digosagosa (Dan. 7: 22). Soara ni surusuruan na parjolo asa manghabiari, pasangap, jala manomba Debata i ma joujou asa gabe sisean, dipasahat tu liat portibi di angka ari parpudi ditingki huaso ni binatang na di Pangungkapon 13 pajongjonghon debata sileban na dihabiari, dipasangap, jala disomba.

Songon jamita ni Jesus na di bagasan Markus 1 tong gomos do hasadaon ni i dohot hasurirangan di buku Daniel dimula ni parbaritaan barita na uli, songon i do nang barita ni surusuruan na parjolo marhadasaon do i nang dohot hasurirangan sian buku Daniel di ari parpudi ni tano on.

**Sungkun-sungkun Sirangrangan**:

`Patudos jala ida imbarna sian Johannes Pandidi dohot Jesus na di bagasan Markus 1: 1-13. Parsiajaran sumurung dia do na nidapotmu sian dalan ni hata i dipasahat?`

`Parateatehon lapatan ni pandidion. Jahama Rom 6: 1-4 dohot Johannes 3: 1-8, jala patudos ma i dohot pandidion ni Jesus dan di bagasan Markus 1: 9-13. Dia do hasadaon dohot imbarna diida ho disi? Songon dia do i mangurupi ho mangantusi tumorang lapatan ni pandidion?`

`Patudos jala ida imbarna Barita na Uli na sian Jesus di bagasan Markus 1: 14-15 dohot barita ni surusuruan na parjolo di bagasan Pangungkapon 14: 6-7. Songon dia do pangantusion di angka ayat on mangurupi ho laho marnida ulaon parhobasonmu saonari on?`