---
title:  Na Tinongos
date:   02/07/2024
---

`Jahama Markus 1: 1-8. Ise do na dbaritahon di bagasan angka ayat on, jala dia do na pinaboa nasida dohot ulaonna?`

Di bagasan angka ayat i adong tolu halak na tarbarita: Jesus Kristus, disurathon di bagasan Markus 1: 1, Debata Ama (buni tarsurat di bagasan Mark. 1: 2), dohot Johannes Pandidi, na tinongos jala parjamita i ma na dihatai di ujung ni bindu on.

Markus 1: 2-3 mangenet sada hata sian buku Padan na Robi na pinajongjong ni Markus laho manggombarhon angka na laho masa di bagasan barita i. Na nienet ni Markus manggombarhon hasadaon ni hata sian na tolu ayat: 2 Musa 23: 20; Jesaya 40; 3; dohot Maleaki 3: 1.

`Jahama 2 Musa 23: 20, Jesaya 40: 3, dohot Maleaki 3: 1. Aha do hasadaon na adong di bagasan ayat na tolu on?`

Dua Musa 23: 20 pajongjonghon tu sada surusuruan na tinongos ni Debata di jolo ni halak Israel na manogihon nasida tu tano Kanaan. Jesaya 40: 3 manariashon di Debata na patuduhon diriNa di halongonan na paulihon sada dalan diadopanNa. Maleaki 3: 1 manariashon sahalak tongosan na manjoloani Debata laho padiri dalan di Ibana. Na tolu bagian on manariashon taringot sada pardalanan.

Ayat na di bagasan Jesaya godang marhadomuan tu parhaladoon ni Johannes Pandidi jala tahe mangondolhon tu Pardalanan ni Debata. Di bagasan buku Markus, Tuhan Jesus di bagsan sada pardalan. Hata tibu diboan tu sada lapatan ni pardalanan i, sada mardalanan na laho mamboan tu silang nang dohot tu hamatean bahen pangondianNa di hita.

Alai godang dope na ingkon masa andorang silang i. I dope dipungka pardalanan i, jala baritahonon ni si Markus ma tu hita saluhutna i.

Mangihuthon hata na sian Padan na Robi di bagasan Markus 1: 2-3, Johannes Pandidi joujou dipanopotion ni dosa, sada ulaon asa manadinghon dosa, jala mulak tu Debata (Mark. 1: 4). Marpahean songon panurirang Elia di na robi (ida di bagasan 2 Raj. 1: 8), mangkuling do ibana di bagasan Markus 1: 7-8 taringot di Sahalak na ro dungkon ni ibana na gumogo sian ibana. Hata na mandok ia ibana ndang tama nang mangkarhari tali ni sipatu ni Ibana na ro i na patuduhon sangap ni rohana dompak Jesus.