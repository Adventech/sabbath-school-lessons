---
title:  Sian Bagasan tu Ruar
date:   03/08/2024
---

### Namardomu tu parsiajaran di minggu on, jahama
Mrk. 7; Jes. 29: 13; 2 Musa 20: 12; Mrk. 8: 11–21.

> <p>Ayat siapilon</p>
> “Nda tung gabe ramun jolma binahen ni na ro sian ruar tu bagasan ibana; alai na ruar sian jolma i, i do mangaramuni ibana. (Mark. 7: 15).

Parsiajaran di minggu on i ma Markus 7 jala satonga parjolo sian Markus 8. Di mula ni Markus 7, Jesus patubuhon paraloan marhite panjuaionNa di angka hasomalan ni parugamoon. Nang songon dia pe i, diulahon Ibana i marhite sada dalan na mansai mangogohon sada sian angka na somal masa di tongatonga ni parngaluon ni halak Kristen saonari on.

Dungi dipapatar Jesus sada hulinghulingansa na mambuhai dalan tu sada pangantusion na sintong aha do sasintongna haporseaon i.

Dungkon ni i maporus ma Ibana tu luat Tirus dohot Sidon jala pajumpang dohot sahalak parompuan na gabee sasada ibana halak di bagasan buku on na monang di hata maralohon Jesus. Hajujumpangna dohot parompuan i ndada songon na somal, jala dipudi ni i adong pigapiga hata na buni diantusi parompuan i, jala hinorhon ni haporseaonna, di oloi Jesus pangidoanna i..

Markus 7, dohot angka ulaon hamalumon na asing, papatarhon hatigoran na tutu i ma, nang songon dia pe ulaon hagogoon i putuduhon huasona, alai hinorhon ni ulaon hagogoon jotjot do ndang singkop mambuhai roha ni jolma tu hasintongan. Angkup ni i, dia do panghorhon ni ulaon hagogoon tu angka sintua ni parguruan na sai jotjot pabalihon Jesus?

Hatorangan di Markus 8 patuduhon hinaarga ni roti (sipanganon) na gabe gombaran ni jamita dohot adat. Angka barita i manabunihon angka parsiajaran bolon di lapatan dohot ulaon ni ngolu na marhaporseaon.

_Parsiajarima parsiajaran samingguon, na laho paradehon tu ari sabat, 10 Agustus_