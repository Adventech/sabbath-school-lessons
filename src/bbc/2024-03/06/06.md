---
title:  Jaga ma Hamu di Roti na Baribari
date:   08/08/2024
---

`Jahama Markus 8: 11-13. Dia do dalan na binahen ni halak Parisi laho manghasogohon roha ni Jesus?`

Boasama ndang patuduhon huaso hagogoonNa jala paposhon roha ni angka panggunturi i? Na masa disi mulak hita tu ujung ni Matius 3, disi Jesus manariashon dosa maradophon Tondi Parbadia. Molo pinggol ni sahalak jolma nengel jala simalolong nasida mapitung, ulaon hagogoon na mangihut, nang sada tanda sian banua ginjang tahe, ndang jadi paposhon roha nasida. Salpu boti do angka hagogoon i di nasida. jala angka ulaon hagogoon ndang marhagogoon laho manogu roha nasida naung papirhon tondina.

`Jahama Markus 8: 14-21. Aha do naung dihalupahon angka sisean i, jala dia do tona na pinasahat ni Jesus disi?`

Dipangke Jesus partingkian i laho mamodahon angka siseanna taringot ni na “niasoman” ni halak Parise nang na di si Herodes pe (Mark. 8: 15), i ma jamita nasida (ida dohot Mat. 16: 12).

Alai salah do pangantusion ni angka sisean i jala didok roha nasida hata ni Jesus i asa unang nasida manuhor roti ni halak Parise. Songon angka naung somal uju lipe angka pangantusion ni sisean i, dilehon Jesus tu nasida poda. Dipasahat Jesus godang sungkun-sungkun, pigapiga sungkun-sungkun na so ringkot sialusan, patuduhon arsak ni rohaNa ala ndang diantusi nasida sangkapNa. HataNa i paingothon dihata naung nidokNa di bagasan Markus 4: 10-12, i ma taringot ni paruar na so mangantusi. hataNa na gogo lapatanna laho pahehehon angka sisean i sian hagaleon ni partondion ni nasida.

Di bagasan Markus 8: 19-20, dipasahat Ibana sungkun-sungkun na mangondolhon hasintongan na jempek i ma piga ampang na gok marisi roti naung pinapugu nasida dungkon mangalehon mangan 5.000 halak (Mark. 6: 30-44) dohot di 4.000 halak (Mark. 8: 1-10), na nidok ni rohana laho patuduhon ia nasida sasintongna ingkon umbotosa ia hahurangan di bohal ndada gabe panundati di Masias Tuhan i. sungkun-sungkunNa na parpudi di bagasan Markus 8: 21 sahali nari marparange mangondolhon hasintongan: “Laos so mangarti dope hamu?” Nang beha pe i, idama saluhutna naung niida ni nasida jala binolusna raphon Jesus.

`Songon dia do hita dengan marsiajar laho manjaga roha dohot pingkiranta tongtong rade di huaso ni Debata dohot di holongNa? Ingotma nasa hagogoon naun dilehon tu hita bahen di Debata dohot holongNa. Alai, sipata, boasa sai olo hita ganggu?`