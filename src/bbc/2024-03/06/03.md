---
title:  Tangan na Ias manang Roha na Ias
date:   05/08/2024
---

`Jahama Markus 7: 14-19. Aha do na pinasahat ni Jesus marhite hulinghulingansa na di bagasan Markus 7: 15?`

Hata ni Jesus di bagasan ayat on nunga gabe sada hulinghulingansa di torop halak huhut nasida mangarimangi hasadaon ni hata i dompak hata ni buku 3 Musa 11 taringot ni sipanganon na ias dohot sipanganon na ramun. Na dipasirang Jesus do lapatanni hata i? Manang na lilu do Huria Masehi Advent Hari Ketujuh na mangajarhon ia ruas ni huria na mamangan juhut tama mamangan sandok na disurathon di bilangan ni angka juhut na ias?

Parjolo, gabe gait do molo Jesus disi songgot mandok pasohothon angka patik ni si Musa di bagasan Markus 7: 14-19 na idope Ibana patimbulhon hata ni si Musa laho manaluhon adat ni angka natuatua na di bagasan Markus 7: 6-13. Paduahon, adat ni pinaboa ni halak Parisi disi ndang marojahan sian hata na di bagasan buku Padan na Robi, patik taringot sipanganon, balik sian i, gabe ojahan di Padan na Imbaru. Patoluhon, dia na nidok ni Markus 7: 19 uju na nidokna ia Jesus papitahon sandok sipanganon ndada ala patik taringot ni sipanganon i nunga di salpuhon, alai ia adat naung marsampur dohot na pinajongjong ni halak Parisi ndang marlangku be. Umpamana, hata na lipe do on i ma molo ramun ho ala ni parsaorannmu dohot halak Jahudi, dibahen i na ramun do ho marhite di na manggoit sipanganon na ginoit ni nasida.

`Jahama Markus 7: 20-23. Aha do na nidok ni Jesus na gabe parbue di na dais dohot sahalak jolma?`

Di bagasan Markus 7: 19 Jesus mandok ia sipanganon i ndang bongot tu bagasan roha alai tu butuha do i dungo laho muse di inganan na soding. Alai di bagasan Markus 7: 21-23, Ibana paboahon ia hajahaton i marmula sian bagasan roha, i ma induk ni pingkiran ni jolma. Dipapatar Ibana angka hasomalan na jahat na marmula sian pingkiran na jahat alai marjung mardongan pambahenan na jahat.

Uju hata dompak patik palimahon na di bagasan Markus 7: 10 dihatahon tu bagasan hata hajahaton naung somal, ganup patik na sian lei batu na paduahon sian na sampulu Patik i adong disi. Udut ni i, Jesus manogu tu panombaon sipaula, di bagasan markus 7: 7, pangalaosion dompak impola ni sian opat patik na parjolo di Bagasan Sampulu Patik ni Debata. Dibahen i, Jesus jongjong na gabe Sahalak Panuturi di Patik ni Debata di sandok bindu on.

`Bolas jadi do adong di ho parsikkolaan na timbo, alai ise do na sasintongna jaala diujungna na marhuaso di bagasan roham?`