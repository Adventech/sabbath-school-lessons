---
title:  Adat ni Jolma dohot Patik ni Debata
date:   04/08/2024
---

`Jahama Markus 7: 1-13. Dia do hasintongan na pinapatarna disi?`

Tubu do tu roha ni sahalak jolma marnida sahalak dakdanak na manjaha bindu on di Sikkola Sabat dungi mulak tu jabu laho paboahon tu inang nasida ai ndang ringkot nasida mamburi tanganna laho mangan ala songoni do didok Jesus i. Nang beha pe i, jamita on ndada taringot hahiason.

Di tingki ni Jesus, godang halak di luat i mansai mangharingkothon habadiaon ni panombaon. Di Padan na Robi dohot na Imbaru, poda mangusa tangan asa tongtong ias mangihuthon panombaon diboan tu tongatonga ni parngoluon, tung pe patik i mulana holan tu angka malim di Padan na Robi do dilehon (2 Musa 30: 17-21). Mangihuthon patik on ma angka sintua ni parguruan mangholsohon siseanNa i tu Jesus.

Ndang pintor dialusi Jesus sungkun-sungkun na pinasahat nasida tu Ibana. Singkat ni i, diampini Jesus do angka siseanNa marhite sada hata na dua pangantusionna. Parjolo, dienet Ibana hata na gogo sian panurirang Jesaya na maminsang sada bangso na papujipuji Debata di pamanganna, alai rohana dao do sian Ibana (Jes. 29: 13). Hata na sian Jesaya i diuduti dohot hata ala patimbuhon adat ni angka sintua singkat ni patik ni Debata.

Na paduahon sian alus ni Jesus na mangenet sian hata ni panurirang Jesaya. Dienet Tuhan i patik ni Debata taringot pasangaphon natoras (2 Musa 20: 12); i ma, na laho pangurupi nasida di hatuaonna, jala patudoshon i dohot patik ni parugamoon na mangihuthon i sahalak jolma patut mangalehon peleanna tu Debata (sada pelean korban), alai tongtong mangulahon i bahen hasonangan ni rohana, ndang mangalehon pangurupion tu natuatua na manghalungunhon i. Taboan tu bagasan rohanta panghataion i, “Tabi, amang. Naung do urupanhu ho, alai nunga hutaruhon hepenghi tu Bagas Joro.””

Tangkang ni roha na songoni ma na pininsang ni Jesus. Nunga dipajongjong nasida patik ni jolma di atas ni patik ni Debata jala, di na mangulahon sisongoni, nunga mardosa nasida.

Dibahen i, dia do alus dompak sungkun-sungkun ni halak Parisi i? Hata ni Jesus patuduhon ia Ibana ndang marnida habontoron nasida di na mangusa tangan i laho papashon roha na ringkot ulahononhon na marsada dohot sangkap ni Debata. Singkat ni i, hataNa disi torang patimbulhon nasa hata ni Patik na sai maralo di angka patik ni jolma (ida dohot Mark. 1: 44; Mark. 7: 10-11; Mark. 10: 3-8; Mark. 12: 26, 29-31).

`Na adong do di hita “adat ni angka natuatua” na maralo dompak hata ni patik ni Debata? Molo adong, angka dia ma i?`