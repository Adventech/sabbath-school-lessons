---
title:  Sahalak na Ngungu
date:   07/08/2024
---

`Jahama Markus 7: 31-37. Ise do na diboan tu Jesus, jala aha do na binahen ni Jesus tu ibana?`

Ndang manirpang Jesus marhite dalan na jumonok laho mulak tu Galilea sian luat Tirus dohot Sidon. Alai disi Jesus mamolus dompak purba ni luat Tirus, nangkok sian luat Sidon, dungi tu halongonan jala tuat tungkan irisanna ni Tao Galilea, jala ujungna sahat tu topi ni tao i. Sada dalan na marhaliang do i, jala olo do i dibahen asa adong gumodang partingkian laho mamodai angka siseanNa i.

Ayat i ndang paboahon ise do sasintongna nasida na mamboan na ngungu i tu Jesus, alai tangkas na marsahit ibana – sahalak na nengel huhut mangungu. Ndang marbinege mambahen jolma i holang siang humaliangna, jala ndang marbinege mambahen ibana borat marsiajar manghatai. Na olo do baoa i nunga leleng di sahitna.

Ditangkup Jesus parungkilon ni baoa i dungi diboan ibana tu na suhi, holang sian natorop i. Dalan ni Tuhan laho pamalumhon disi gabe sungkun-sungkun di roha ni jolma, tarlumobi dipartingkian on. Dijullukkon ma jarijariNa tu pinggol ni halak i, dungi marsitijur, manjama dilana, marhosa godang. Digoit Jesus ruas ni pamatang ni na marsahit sian halak na laho sipamalumon ni Jesus i, alai boasama ingkon marhosa godang? Marhosa godang ma Ibana,”... alai marnida torop halak na disi ndang olo manangihon hasintongan, dohot dila na so ra manjanghon Sipalua” —Ellen G. White, _Alfa dan Omega_, jld. 6, hlm. 9.

Dibagasan hahomion dipasuang Jesus parbinegean ni baoa i jala mapargogoihon ibana manghatai dohot torang. Di na marhosa godang ibana manggombarhon suhatsuhat naung nilehon ni Debata tu Ibana taringot di hagogoon ni jolma i laho manuntun dalanna. Ndang digogohon Ibana rohana. Sandok jolma i dilehon hagogoon laho mamillit dalanna ise do na laho manguluhon ngolu nasida – Raja ni Hangoluan manang Raja ni Haholomon. Tarbuahi ni Jesus do pinggol ni halak na nengel i alai ndang manggogohon roha ni jolma na so porsea laho manjanghon Ibana.

Nang barita na jempek on dalan manggombarhon saluhut na tarpatupa ni Debata tu nasida na olo mulak tu Ibana. Na olo do ho di sada partingkian maila laho manghatindanghon haporseaonmu, dipanghilalahon ho dila tarrahut laho pasahathon hata. Ulaon hagogoon on mangalehon hagogoon ia Tuhan Jesus margogo mambuhai pinggolmu asa tangi dompak partinaonan ni halak jala rade laho pasahathon hata na margogo mangurupi nasida di bagasan pardalanan.

`Aha do na binahenmu dompak tondi mananginangi dohot manghatai naung didelhon tu ho, ai angka partondion do i? songon dia do manghangoluhon i saonari?`