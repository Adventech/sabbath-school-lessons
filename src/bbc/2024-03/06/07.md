---
title:  Pabagashon
date:   09/08/2024
---

Jaha buku Ellen G. White, “Tradisi” dohot “Penghalang Dirubuhkan,” di bagasan _Alfa dan Omega_, jld. 5, hlm. 429-441; “Tanda yang Benar,”  di bagasan _Alfa dan Omega_, jld. 6, hlm. 9-16.

“Ditongatonga ni punguan siihuthon Tuhanta saonari on, songon di angka ari naung salpu, tung marhagogoon do dosa sipaotooto i jala mangagohon. Tung jotjot situtu do panghobasonta di Kristus i, parsaoranta dohot donganta disegai marhite hagiot na buni laho patimbulhon diri. Tung hatop do talojong laho pasonanghon diri sandiri jala manghalungunhon asa taruli dipanjanghonon ni jolma. Manghaholongi diri sandiri, hirim ni roha asa jumpang dalan na jumonok asa sian dalan naung tinontuhon ni Debata, manguluhon tu angka dalan dohot patik ni jolma singkat ni patik ni Debata. Tu angka siseanNa i hata poda dipasahat Kristus, ‘Manat ma hamu jala jaga, pasiding na niasoman ni angka Parise.’

“Ugamo ni Kristus marparange na marsitutu. Hiras ni roha di hamuliaon ni Debata na sinuanhon ni Tondi Parbadia, jala holan huaso ni Tondi i do na margogo manuanhon i. Holan huaso ni Debata sambing do na margogo padaohon tondi na manghaholongi diri sandiri jala na marmeammeam. Hamubaon i tanda ni hagogoonNa. Molo haporseaon na tajanghon manaluhon tondi na manghaholongi diri sandiri jala na marmeameam, molo haporseaon i manogu hita laho mangalului hasangapon ni Debata jala hasangapon diri sandiri, tama ma botoonta ia angka i gombaran ni pangolion na sasintongna. ‘Pasangap ma Goarmi, Amang! (Joh. 12: 28), na gabe soara di parngoluon ni Kristus, jala molo taihuthon Ibana, i ma na gabe soara nang di bagasan parngoluonta. Ditonahon Ibana do hita asa “ingkon diparangehon ma songon Ibana.,’ jala ‘Sian on do taboto, naung tatanda Ibana: Molo taradoti angka patikna’ 1 Joh. 2: 6, 3” —Ellen G. White, _Alfa dan Omega_, jld. 6, hlm. 16.

**Sungkun-sungkun Sirangrangan**:

`Parngoluon ni hakristenon dia do naung jinalom na mangurupi ho mangaramoti tondim tongtong ias?`

`Ise do nasida na “ramun” di tongatonga ni ngolum? Aha do na patut sibahenonmu asa mangurupi ho mambaon nasida tu hasintongan?`

`Hataima, rap dohot UKSS, aha do na tarpatupa ho laho mangurupi mamboan barita na uli dohot denggan tu hombar jabum?`

`Jahama Markus 8: 1-10, mangalehon mangan 4.000 halak. Dia do imbar ni pangantusion na tubu dompak pangantusion di ayat i ai na olo do gumodang sian nasida disi ndada halak Jahudi? Boasa ndang dipapulik be nasida?`

`Songon dia do hita na sai margogo laho mangaramoti dirinta sandiri sian hagiot ni daging na adong di hita, songon jolma naung madu tu bagasan dosa, laho patimbulhon dirinta?`