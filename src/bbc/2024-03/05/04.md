---
title:  Di atas Balingbaling Raphon Jesus
date:   30/07/2024
---

`Jahama Markus 5: 21-24. Parange dia do na tarlumobi tarida sian hajolmaon ni si Jairus?`

Sintua ni parguruan songon si Jairus somalna ndang mardongan dohot Jesus i (ida Mark. 1: 22; Mark. 3: 2, 6; Luk. 13: 14). Dibahen i, na olo do ibana nunga mandele. Arsak ni rohana i dipatuduhoan ibana marhite marsinggang tu lambung pat ni Jesus. Pangidoanna i diampini sandok natuatua – boruna na matemate ne. Alai adong di ibana haporseaon ia di Jesus adong pangurupion. Ndang dia didok, borhat ma Jesus rap dohot ama i tu bagasna.

`Jahama Markus 5: 25-34. Aha do na mangambati di pardalanan na laho tu bagas ni Jairus?`

Ditongan dalan barita i mangalumpat tu barita na pahehehon asi ni roha – sahalak parompuan naung 12 taon na marsahithon bulan. Barita ni Jairus dohot parompuan on i ma barita na masorinsorin na paduahon di buuku Markus (ida Mark. 3: 20-35, adong di parsiajaran 30). Di barita on adong dua halak na so sadan dohot Jesus, Jairus dohot parompuan, ro tu Jesus laho mangido pengurupion.

Parompuan i ro sian pudi ni Jesus jala manjama ulosNa. Songgot, pintor malum do ibana. Alai Jesus pintor so jala manungkun, “Ise i na manjama uloshi?”

Parompuan i, na marsahit bolon andorangna, saonari pintor malum. Alai, mabiar ibana molo muruk Jesus i di naung masa i. Sada pardalanan na mangarsahi ma i di rohana. Alai masihol Jesus pamalumhon, ndada holan pamatangna alai nang dohot tondina.

Dungi, mulak hita tu si Jairus (ida Mark. 5: 35-43). Sada pardalanan do nang borat do nang i di roha ni sahalak sintua ni parguruan. Ndang diloas Jesus manang ise pe rap dohot Ibana asing ni natuatuana, Petrus, Jakobus, dohot Johanes. Jesus patumpolhon ia dakdanak i ndada na mate alai na modom do. Diparuar ma sandok angka na tumatangis jala dibongoti bilut inganan ni dakdanak i dipeakkon. Huhut ditangkup tanganna didok Ibana ma”Talita kum.” Markus manalinhon hata i songon on, “O Butet! Ahu mandokkon ho hehe.” Sasintongna, hata Talita lapatanna “anak ni biru-biru,” jala hata na uli na mardongan holong do i dompak sahalak dakdanak di tongatonga ni bagas. Hata na mandok asa unang di boto manang ise i ma sada barita pangungkapon/hahomion na tarsar di saluhut buku Markus jala patandahon ise do Jesus i, jala diujungna, Ibana ndang tarbunihonsa be diriNa.