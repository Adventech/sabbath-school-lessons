---
title:  Panjuaion dohot Panjanghonon
date:   31/07/2024
---

`Jahama Markus 6: 1-6. Boasa pangisi ni huta hagodanganna manjuahon Jesus?`

Somalna molo adong sahalak sian luat na metmet gabe tarbarita, dongan sahuta na i tung marlasniroha do. Alai ndang songon i ia pangisi ni luat Nasaret. Tarsonggot do nasida jala longang di hagogoon ni Jesus i ma sahalak guru jala pandaoni. HamubaonNa sian sahalak tukang gabe sahalak guru tung songkal do dijalo nasida. Olo do alani jut ni rohanasida ala tarpatupa Ibana ulaon hagogoonNa di Kapernaum (ida Luk. 4: 23). Angkup ni i nunga adong parsalisian dohot dongan sabagasna (Mark. 3: 31-35).

`Jahama Markus 6: 7-30. Songon dia do ulaon ni na sampulu dua sisean i maralo dompak hamamete ni si Johannes Pandidi?`

On ma barita na marsorinsorin na patoluhon di bagasan buku Markus (ida parsiajaran 3). Ulaon ni sisean na sampulu dua laho mamboan barita ni Jesus tu sandok luat tung maralo dompak hurungan dohot paruhuman na didabu dompak Johannes Pandidi. Angka sisean ditongos tu sada pardalanan na jonok jala maisolat tu bagas ni nasida na jinumpanganna, na mangurupi nasida manopot jolma na manghalungunhon barita sian nasida.

Alai ndang adong parsaoran na songon i di si Johannes Pandidi dompak Herodes dohot dongan sabagasna. Hamatean ni si Johannes di hatahon dohot torang disi i ma ala ni sogo ni roha ni si Herodias gabe mamangke di Herodes laho mamunuh si Johannes. Boru ni si Herodias parsidohot laho patulushon rohana i marhite mangidohon ulu ni si Johanes di boan tu jolona di atas ni pinggan.

Pasohothon soara ni si Pandidi i masa uju angka sisean na sampulu dua i mamaritahon haluaon, tudos songoan na pinasahat ni si Pandidi i. Hamatean ni si Johannes manggombarhon hamatean ni Jesus. Johannes dibunuh, ditanom, dungi dibaritahon nunga hehe sian hamatean (Mark. 6: 14-16, 29), tudos songon na naeng masa tu Jesus (Mark. 15 dohot 16). Sandok barita na marhadomuan on patuduhon sada hasusahan tu Jesus dohot angka siihuthon Ibana.

`Hea do ho di jua jolma songon Jesus manang mamaolus hasusahan na maol dijalo ho? Aha do na pinarsiajaranmu sian na masa i na olo mangurupi ho molo di ari marsogot masa nang sisongon i?`