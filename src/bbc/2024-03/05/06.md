---
title:  Sahalak Masias na Sumurung
date:   01/08/2024
---

`Jahama Markus 6: 34-52. Aha do na niadopan ni Jesus disi dohot angka siseanNa, jala songon dia do nasida mangadopi i?`

Dungkon mulak angka sisean i sian ulaonna, sumurut ma nasida rap dohot Jesus tu sada inganan na suhi di pasir tungkan purba ni tao Galileaa pahosahon saotik. Alai marlojong torop halak adong 5.000 halak godaangna jumolo sahat tu inganan i sian nasida. Jesus marnida punguan i songon birubiru nasida na so marparmahan. Diajari Ibana nasida manipat sadari.

Di bot ni ari angka sisean manosohon asa disuruh punguan i mangalului sipangononna, alai Jesus mandok tu nasida asa mangalehon sipanganon tu pungan bolon i. panghataion na mangihut (Mark. 6: 35-38) manggombarhon ia angka sisean di bagasan pangantusion ni hajolmaon i ma songon dia do mangalehon sipanganon tu punguan bolon i. Alai, Jesus pademakkon na masa i mardongan halongangan di na mangalehon sipanganon tu punguan i marhite lima roti angkup ni dua dengke.

Parange na pinatudu ni masa on patubuhon barita bolon di Masias di tingki ni Jesus. Pangaropanna i ma ia Mesias i paluahoon halak Israel sian angka musu nasida jala mamboan hatigoran dohot hadameon. Torop halak di halongonan i tubu roha  parangan na laho marporang (patudos dohot Joh. 6: 14-15, Ulaon. 21: 38).

Hata i dipargogoi dohot hata ni Jesus di na marnida punguan bolon i “songon birubiru an so marparmahan,” na dienet sian 4 Musa 27: 17, di hatiha i si Musa mangido tu debata asa patimbulhon sahalk uluan ditongatonga ni halak Israel dungkon ibana. Hata na mandok sahalak parmahan ditongatonga ni bangso ni Debata tarida di Padan na Robi, somalna patuduhon ndang adong uluan manang raja di Israel (patudos dohot 1 Raj. 22: 17; 2 Kron. 18: 16; Jeh. 34: 5-6).

Alai nang pe songon i, ndang di janghon Jesus pangantusion ni nasida na lilu i. Angkup ni i, didok Ibana tu angka siseanna asa borhat jala dipaulak na torop i. Udutna, singkat ni manguluhon parangan laho mandopang halak Rum, dia do na binahenNa? Mansohot ma Ibana tu sada dolok jala martangiang – ndada mangulahon na pinangido ni jolma i.

Asing sian pangantusion ditongatonga ni jolma dompak Masias na gabe raja laho paluahon halak Israel, Ibana ro laho paluahon jolma sian rante ni sibolis. Mardalan di atas ni aek patuduhon tu angka sisean na Ibana do, tut, Debata ni hasiangan on. Alai ro Ibana ndada laho marharajaon laia pasahathon diriNa bahen haluaon tu sandook jolma (Mark. 10: 45).

`Aha do sasintongna na laho sipasahaton ni barita on tu hita boasa pangantusion na sintong di hasurirangan tung ringkot? Molo sada pangantusipn na lipe dompak di haroro ni Krisus na parjolo mamboan hamamago tu sapunguan halak, sadia godang na i tahe binahen ni pangantusion na lipe parohon hamagoan na sarupa tu sapunguan halak di haroroNa na paduahalihon?`