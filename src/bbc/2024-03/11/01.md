---
title:  Ditangkup jala Diuhumi
date:   07/09/2024
---

### Namardomu tu parsiajaran di minggu on, jahama
Mrk. 14; Joh. 12: 4–6; Rom 8: 28; 2 Musa 24: 8; Jer. 31: 31–34; Sak. 13: 7.

> <p>Ayat siapilon</p>
> “On do hatana: Ale Amang, saluhutna do tarpatupa Ho! Salpuhon ma siinumon on sian Ahu! Alai ndada guru lomo ni rohangku, roham do!” (Mark. 14: 36).

Bindu 14 sahat ro di 16 sian buku Markus digoari dohot “Barita Hasusahan” ala disi manggombarhon partinaonan, hamatean, dohot haheheon ni Jesus. Songon naaung disurathon di bagasan parsiajaran 9, onom bindu na parpudi sian buku Markus manurathon hatiha na masa di bagasan sada minggu parpudi. Gumodang sian na tarsurat di Markus 14-16 i masa di ari Kamis, dohot Jumat sian minggu Hasusahan i. Ari hamamate ni Jesus madabu di ari Jumat, dungi ari haheheonNa do ari Minggu.

Parsiajaran di minggu dienet sian Markus 14, dipungka sian barita na marsorinsorin na palimahon, na pasadahon dua pambahenan na sai maralo na marhadomuan dompak Jesus. Diuduti dohot Ulaon na Badia na parpudi, dungi partangisanNa di Getsemani. Disi do Ibana tartangkup jala diboan tu adopan ni angka sintua ni malim laho diuhumi. Uju diuhumi Ibana adong taringot ni si Petrus na mansoadahon Jesus, patubuhon barita na marsorinsorin na paonomhon jala na parpudi sian buku Markus. Sahali nai, dua barita na marsintundalan masa, alai mangihuthon angka dalanna, duansa barita i mangondolhon hatigoran na sarupa.

Disaluhut baritana, dua barita na marsitundalan tangkas rap mardalan. Mangihuthon parangena, Markus patoranghon tu angka na manjaha i ma barita na marsitundalan i uhut patuduhon hamonangan ni Jesus.

_Parsiajarima parsiajaran samingguon, na laho paradehon tu ari sabat, 14 September_