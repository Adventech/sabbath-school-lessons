---
title:  Paska na Parpudi
date:   09/09/2024
---

`Jahama Markus 14: 22-31 dohot 2 Musa 24: 8. Dia do parbuena tu haporseaon ni halak Kristen na jumpang di bagasan barita on?`

Markus 14: 12 manurathon ia ari i ari parjolo parjolo ni pesta paska, di ari i somal dipotong birubiru Paska i. Haroan dipatupa di ari Kamis bodarina.

Di ari Panganon Paska na parpudi, Jesus pajongjonghon sada ulaon parningotan na imbaru. Sada na imbaru sian pesta Paska ni halak Jahudi na maringot haruaron ni halak Israel sian tano Misir jala gabe bangso parpadanan ni Debata di Sinai. Di bagasan sahap parpadanan, di buku 2 Musa 24: 8, si Musa mamistikkon tu bangso i mudar sian pelean huhut mandok, “Ida ma, on ma mudar ni parpadanan i, naung pinahot ni Jahowa tu hamu ala saluhut hata ondeng.”

Tompu di pesta Paska na parpudi, na pinungka ni Jesus, ndang adong lompan juhut di pesta Paska i. Dibahen songon i ala Jesus do Anak birubiru ni Debata (patudos dohot Joh. 1: 29). Roti Paska ni Tuhan manggombarhon pamatangNa. Padan na Imbaru (patudos dohot Jer. 31: 31-34) disahaphon di bagasan mudar ni Jesus, nang dohot siinumon i do na ginombarhonna. Didok Ibana do, “Mudarhu do on, mudar parpadanan i, na niusehon humongkop torop halak” (Mark. 14: 24).

Dungi, ditongatonga ni saluhutna i, Jesus manuriranghon ai na tadinghonon ni angka siseanNa do Ibana. Dienet Ibana sian Sakaria 13: 7, na manariashon taringotni podang na didompakkon tu parmahan asa dibahen i marserak ma birubiru i. Jesus do parmahan i, jala angka siseanNa do angka birubiruna. Sada barita na borat jala na manggotap roha do i. Alai angkup ni hata i dilehon Jesus do hata pangaropan, mangulahi hasurirangan ari haheheonNa. Alai dilumbahon Ibana na jumolo do Ibana borhat tu Galilea asa sian angka sisean i. Hasurirangan on digonopi sahalak naposo di parbandaan ni Jesus, di bagasan Markus 16: 7, jala asa dibaheni hasurirangan on disi do hagogonopna.

Alai tung borat situtu do saluhutna i dijanghon angka sisean i, tarlumobi si Petrus, na mandok agia nasida saluhutna targasip, alai molo ibana ndang targasip. Nang pe songon i, diuduti Jesus hatana mardongan hata na lambok jala manuriranghon taringot ni si Petrus na ingkon mansoadahon Ibana tolu hali tagan so martahuak dope manuk dua hali. Hasurirangan on mamboan tu ari paruhuman ni Jesus dohot pansoadahon ni si Petrus, dibahen i, tung balga do barita ni i.

`Aha do na tama parsiajaranmu sian angka ari naung salpu hatiha ho marmangmang tu Debata ia ho na so jadi manang naeng bahenonmu sada jala diujungna tongtong diulahon ho i manang ndang tutu diulahon ho?`