---
title:  Pabagashon
date:   13/09/2024
---

Jahama buku Ellen G. White, “Di Hadapan Hanas di Istana Kayafas” dohot “Yudas,” di bagasan _Alfa dan Omega_, jld. 6, hlm. 339-366.

“Di pamangan ni si Petrus dope hata bura na i, jala tahuak ni manuk i marsaringar di bagasan sipareonna, Sipalua i manailihon sian adopan ni panguhum na muruk i, jala manatap, tu sisean na gale i. Jala ditingki na sarupa simalolong ni si Petrus manatap dompak guruNa i. Bohi na lambok i manjaha roha na gale i mardongan denggan basa dohot arsak ni roha, alai ndang adong dipatuduhon disi muruk.”

“Manatap bohi na langanlangan na marsak i, pamangan na hitirhitir, parnidaan na mangelek asi ni roha dohot hasesaan ni dosa, tutu manupuk ateatena songon sumbia. Hirim ni roha dipaubah. Pingkiran dibuhai. Taringot ma si Petrus tu hatana pigapiga tingki naung salpu ai na ihuthononna do Tuhanna i nang tu hurungan manang na rap mate. Diingot ibana ma arsak ni rohana uju Sipalua i mandok tu ibana di inganan parginjang i ai na soadahononna do Tuhanna i tolu hali nang di borngin i tahe. Jala i dope si Petrus mandok ndang ditanda ibana Jesus i, alai saonari pintor disolsoli ibana dohot bagas songon dia Tuhanna i diboto tutu di ibana, jala songon dia sintongna Ibana manjaha rohana, na ibana sandiri ndang mananda di hagaleonna” —Ellen G. White, _Alfa dan Omega_, jld. 6, hlm. 353.

**Sungkun-sungkun Sirangrangan**:

`Songon dia do, na marhite manjaha dia na sinuriranghon ni Jesus di bagasan Markus 14: 9, adong do disi taida hasurirangan ni Jesus na asing – sada hasurirangan na so tupa dihatahon marnida na masa manang partingkian hatiha hasurirangan i dihatahon – tutu gabe digonopi?`

`Patudos jala patandi si Judas dohot si Petrus. Songon dia do nasida sarupa jala marasing ditongatonga nasida marpangalaho di bagasab ari paruhuman ni Jesus i?`

`Hatai lapatan ni ari Paska ni Debata. Songon dia do hita patut mangulahon i gumodang lapatanna di hurianta jala manogihon gumodang ruas gabe parsidohot?`

`Hatiha ma di hata ni Debata na mandok “Ndang” ditangiang ni Jesus na di porlak Getsemani. Dia do lapatanna hatiha Debata mandok “ndang” tu hita?`

`Tungpe marsak roha ni Jesus dibahen pamorsohon ni si Petrus, ndang ditadingkon Jesus ibana. Pangaropan dia do na binuatmu disi tu bagasan ngolum?`