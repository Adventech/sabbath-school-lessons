---
title:  Diparsilangkon
date:   17/09/2024
---

`Jahama Markus 15: 21-38. Paraloan dia do na songkal jala naboriton na dipatuduhon di angka ayat i?`

Sahat tu barita Parungkilon on, Jesus sahalak hurungan na manghohom, diboan halak na manghalungunhon hamateanNa. Di sandok buku Markus, sahat ro di na tartangkup Ibana, Ibana do haroroan ni saluhut na masa i. Saonari Ibana do na gabe impola ni saluhut angka na masa disi. Tung pe Ibana sahalak parjamita na mardalani na tarbarita, pambalbalion na jinanghonNa, hurang sipanganon jala ndang maradian, mambahen Ibana jola asa dibahen i sahalak jolma ingkon manuhuk silangNa.

Di hau pinarsilang, paheanNa ditanggali jala gabe ditangan ni angka soldadu, na ujungna martondung na laho pasagihonsa (patudos dohot Psalm. 22: 18). Hau pinarsilang i ma paruhuman na so mangusehon mudar. Labang na dibahen laho mangalonghothon tu silang i (patudos dohot Joh. 20: 24-29) dipangkuhon sian pargolangan ni tangan di toru talapak ni tangan na so adong disi urat mudar balga (di hata Heber dohot Gorik, hata “tangan” olo do i na mandok tangan dohot botohon toru). Tapak tangan i ndang marhagogohon laho mamorsan boban daging di hau pinarsilang. Urat medianus memolus sian tongatonga ni botohon toru dungi ditipa labang, manghorhonhon borit na mangarekrek botohon. Marhosa gabe borat. Laho marhosa denggan, na tarsilang i mangonjar patnasida na tarlabang i dungi mangalabehon botohon nasida, na disi sahali nari mangae hansit na sumalim. Dihalohajan ala maronjat andora na gabe dalanna mate di hau pinarsilang i.

Dijanghon Jesus reherehe dohot panginsahion bolon saleleng ni na tarsilang i. buku Markus manurathon hahomion na somalna disi Jesus mangido asa manghohom taringot ise do Ibana. Dibahen i, goara Kristologis songon “Tuhan,” “Anak ni Debata,” “Kristus” ndang somal dipataridahon di buku on.

Alai muba di saluhutna i di hau pinarsilang. Ndang tartabunihonNa i. Tung songkal do idaon ai angka sintua ni halak Jahudi i do na mangalehon angka goar i laho manginsahi Jesus. Na mangasupi diri nasida sandiri do i disi.

Sada sian angka hata panginsahion nasida disi tandi. Di bagasan Markus 15: 31 disi nasida mandok, “Na leban dipalua, ia dirina so tarpaluasa.” Laho patuduhon hagaleaonNa di hau pinarsilang i, nasida papatarhon ia halak na leban dipalua (Hata Gorik lapatann “paluahon,” “pamalumhon,” “mangurupi”). Songonima songkalna, didok nasida Ibana do Sipalua. Jala sai tongtong do mangihut tu hasongkalan na pudina – dalanna ibana ndang olo, manang ndang dipatupa, paluahon diriNa sandiri ala Ibana di silang i dalan laho paluahon jolma.

`Jahama Johanes 1: 1-3 jala dungi pingkirhon di angka na nidok ni ayat on tu hita taringot ni Jesus, Jesus na tarsilang i na sinurathon ni buku Markus. Songon dia do hita mangantusi lapatan ni hamatean ni Kristus i tu hita?`