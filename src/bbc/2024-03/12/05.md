---
title:  Ditadingkon Debata
date:   18/09/2024
---

Jahama Markus 15: 33-41. Holan sada do hata na pinasahat ni Jesus di hau pinarsilang na adong di buku Markus, dia ma i? Aha do parbue ni hamatean ni Jesus di ujungnga bahen tu sandok hita?

Buku Markus patuduhon silang na gabe sada inganan na mansai holom, nang di pardagingon songoni nang di partondion. Songgop na holom di Golgota di hos ni ari di ari Jumat i sahat ro di pungkul tolu. “Alai di hos ni ari songgop ma na holom tu liat tano i, sahat ro di pungkul tolu” (Mark. 15: 33).

Hata ni Jesus di hau pinarsilang digoari “Joujou na Maliali” di na martangiang Ibana, joujou tu Debata, manungkun boasama ditadinghon Ibana. Dienet Ibana sian Psalm. 22: 1. Ayat na asing sian buku Psalmen na sarupa dohot Markus 15: 24 dohot 29, patuduhon ia hata ni Buku na Badia i digonopu di hamamate ni Jesus. Nang ditongatonga ni tahi hajahaton ni Jolma i, tongtong digonopi sangkap ni Debata.

Hata ni Jesus di silangi di surathon di hata Aram rap dohot lapatanna. Hata na mandok “Ale Debatangku, Debatangku,” sian hata Eloi Eloi,di ayat i (disalin sian hata Aram ‘elahi). Na olo do ditangihon Jesus manjou Elia (hata Aram ‘eliyyah lapatanna “YHWH do Debatangku). I ma lipe ni pangatusion di halak di na marnida na masa i.

Na uli idaon dison i ma na masa i sadalan dohot pandidion ni Jesus, di bagasan Markus 1: 9-11

| Pandidion: Mark. 1: 9-11 | Tarsilang: Mark. 15: 34-39 |
| --- | --- |
| Johannes mandidihon Jesus | Pandidion ni Jesus (patudos dohot Mark. 10: 38) |
| Johannes (di bagasan tondi ni si Elia; Mark. 9: 11-13) | Manjouhon Elia |
| Mungkap langit | Maribak bola dua hirehire |
| Tondi (_pneuma_) | Tos hosa ni Jesus (_ekpneō_) |
| Soara ni Debata “Ho do Anak haholongan ni rohangku” | Letnan soldadu mandok “Anak ni Debata” |

Hasadaon na pinatudu ni diginjang paboahon ia pandidion ni Jesus di bagasan Markus 1 i do mula ni panghobasonNa, songon na sinuriranghon ni Daniel 9: 24-27, jala na masa di bagasan Markus 15 na di silang i na gabe impola, manang hinangkam ni panghobasonNa, di na mate Ibana na gabe haluaon tu sandok jolma (Mark. 10: 45). Hamamate ni Jesus di silang manggonopi nang dohot hasurirangan na adong di Daniel 9: 24-27. Di na maribak bola dua hirehire di Bagas Joro (Mark. 15: 38) paboahon hagogonop ni angka pelean situtungon, hatiha gombaran pajumpang dohot na ginombarhonna, jala sada dalan na imbaru di haluaon ni manusia di buhai.

`Tungpe jolma i marhati mangulahon hajahaton, disi do digonopi angka na sinangkapan ni Debata. Boasama i sasintongna ingkon mangurupi hita marsiajar i ma, nang dia pe na ro masa di humaliangta, tama do hita manghaporseai Debata jala manghaposi di ujungna hasintonganNa i do na gabe parmonang?`