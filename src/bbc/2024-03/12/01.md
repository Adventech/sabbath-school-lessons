---
title:  Diuhumi jala Diparsilanghon
date:   14/09/2024
---

### Namardomu tu parsiajaran di minggu on, jahama
Markus 15; Luk. 13: 1; Psalm. 22: 18; Joh. 20: 24–29; Joh. 1: 1–3; Dan. 9: 24–27.

> <p>Ayat siapilon</p>
> “Jadi di pungkul tolu i, marsoara na balga ma Jesus manjouhon: Ale Debatangku, Debatangku, boasa tadingkononmu Ahu (Eloi Eloi, lama sabakhtani)!” (Mark. 15: 34).

Bindu 15 i ma panimpuli ni ari Parungkilon. Bindu on manurathon panguhuman ni Jesus, paruhumanNa, diinsahi angka soldadu, diparsilanghon, dungi hamatean dohot pananomNa. Barita di bagasan bindu on disurathon dohot denggan, une jala torang, olo do i ala panurat i mangaloas angka na masa i manghatahon na sasintongna.

Di bagasan bindu on, barita i pasahathon hatana. Dibahen i, margogo mangurupi hita molo tapeop dohot sintong dia do lapatan ni ironi i.

Ironi adong tolu na pinaboana: (1) Adong dua lapatanna, (2) lapatanna dua i sai na maralo do manang marsitundalan, jala (3) sahalak jolma ndang marnida partontangan sian na masa i jala ndang umbotosa aha do na masa jala managam na ibana do manean panghorhonna.

Minggu on, dipungka sian sungkun-sungkun ni Pilatus, “Atehe, raja ni halak Jahudi do Ho?,” sahat ro di tu angka soldadu na pauruuru, dohot tanda na di silang, angka sintua ni parguruan na manginsahi, “Na leban dipalua, ia dirina so tarpaluasa”, sahat tu barita ni si Josep sian Arimatea na so panagaman i, bindu on gok angka barita na marsitundalan nang na beha pe i patuduhon hatigoran na marhuaso taringot di hamamate ni Jesus dohot dia panghorhonna.

_Parsiajarima parsiajaran samingguon, na laho paradehon tu ari sabat, 21 September_