---
title:  Dipeakkon asa Maradian
date:   19/09/2024
---

`Jahama Markus 15: 42-47. Songon dia do arga ni pangurupion ni si Josep sian Arimatea, tarlumobi hatiha i ndang adong tarida angka sisean ni Jesus i?`

Dungkon salpu angka jamita ondeng, mangudut ma angka na “somal” masa. Na gabe mulana, bangke ni halak naung mate i ingkon do ditanom. Alai pigapiga jamita na mangihuthon manungguli haporseaon, na angka na mangihutna tung arga situtu bahen parningotan.

Di bagasan ayat on, Josep sian Arimatea dipataridahon sahali jala parpudi di buku Markus. Sian sian Sanhedrin na sangapt i do ia ibana jala sada sian angka na digoari “halak na sangap ni Jahudi.” Songon sahalak na mora jala diparsangapi, dos do hagogoonna dohot sahalak panggomgi, na paboahon songon dia ibana patomos rohana laho bongot tu jolo ni si Latus, mangido bangke ni Jesus. On ma sada hatorangan manjama roha i ma sahalak na sangap mangalehon rohana laho mananom bangke ni Jesus. Angkup ni i, di dia do angka sisean haposan ni Jesus i di hatiha on?

Sada sian angka hatorangan on na rumingkot i ma hatutu ni hamamate ni Jesus. Markus 15: 43 paboahon pangidoan ni si Josep di bangke ni Jesus. Alai tarsonggot di Pilatus mambage naung mate Jesus i (Mark. 15: 44). Dibahen i, dijou ibana letnan na manguluhon dalan parsilangan i jala manunghunhon naung tutu do mate Jesus i. Diparhatutu letnan i ma hata i.

Dalanna boasa ma barita i mansai ringkot, alana dipudina adong pigapiga halak na mandok ndang tutu mate Jesus di silang i alai na handorusan do. Hata ni letnan i tu panggomgomi Rum sintong manaluhon angka hata i. Bangso Rum, nang beha pe i, diboto nasida do songon dia laho pamatehon hurungan.

Diboan si Josep ma dagangan laho mambaluti Jesus jala mameakkon bangkeNa tu tanoman sada na niliang tu bagasan batu. Balga situtu do ia tanoman i pola dibongoti halak (Mark. 16: 5). Rap dohot Josep, panurat ni Markus manurathon dua parompuan manganotnoti inganan i – Maria Magdalena dohot si Maria ni si Josep. Na dua i, rap dohot Salome, marnida Jesus diparsilanghon sian na dao, nasida na tolu ma na marsangkap laho tu tanoman di manogot ni ari Minggu, disangkapi nasida, laho paujunghon ulaon nasida i ma mamiahi bangke ni Jesus.

Boasa adong disurathon taringot ni parompuan na tolu on? Nasida do na gabe sitindangi di tanoman naung ngangang i na disurathon di bagasan Markus 16, marhite dalan songon i nasida gabe sitindangi na arga di haheheon ni Jesus.

`Tung mansai songkal do ia angka siihuthon Jesus “mago di bagasan pambahenan” alai sada sian Sanhedrin, i ma punguan na manguhum Jesus, na gabe “Ulubalang” disi. Songon dia do hita marposniroha i ma di ari hasusahan, ndang mago nang hita di pambahenan?`