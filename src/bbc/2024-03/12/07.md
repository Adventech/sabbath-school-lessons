---
title:  Pabagashon
date:   20/09/2024
---

Jaha buku Ellen G. White, “Dalam Ruang Pengadilan Pilatus,” “Golgota,” dohot “Sudah Selesai,” di bagasan _Alfa dan Omega_, jld. 6, hlm. 368-418.

“Martahi do Pilatus laho paluahon Jesus. Alai diida ibana ndang tarulahonna i jala marningot ma ibana di pangkat dohot hasangapon ni dirina. Asa sian hagoan di pangkat ni haportibion, dipillit ibana ma laho pasahathon hosa ni halak na so mardosa. Tung torop do halak, asa pasidinghon harugian dohot partinaonan, dihatiha na songoni mamelehon uhum. Tahi ni roha dohot ulaon manodo dompak sada dalan, alai hariringkot ni roha manodo dompak dalan na asing. Gogo ni alogo mangulushon dompak dalan na salah, jala nasida na mardamedame dohot hajahaton dibaorhon tu bagasan haholomon dosa na marimpotimpot” —Ellen G. White, _Alfa dan Omega_, jld. 6, hlm. 388.

“Di bagasan Kristus i ma singkat ni hita dohot sihunti hita diampehon nasa dosanta. Digoari ma Ibana pangalaosi, asa tama Ibana paluahon hita sian paruhuman. Dosa ni ganup pinompar ni si Adam mandosak rohaNa. Rimas ni Debata dompak dosa, silang na paboahon rimas ni Debata dompa dosa, mandosak roha ni AnakNa i mardongan hagumparan. Salelelng ni ngoluna nunga dibaritahon Kristus i di denggan basa ni Ama i dohot holongNa na paluahon pangisi ni portibi nan madabu i. Haluaon di halak pardosa sahali na gabe na tinuju ni rohaNa. Alai saonari hinarohon ni balgani dosa na tinuhukNa, ndang diida Ibana bohi ni Ama i na pademakhon i. Di na holip bohi ni Debata sian Sipalua i di ari hasusahan bolon i mangaropuk rohaNa mardongan sada hasusahan na so dung binolus ni sahalak jolma. Balga situtu do hasusahan i asa dibahen i dihilalahon Ibana partinaonan na di pamatangNa” — Ellen G. White, _Alfa dan Omega_, jld. 6, hlm. 404.

**Sungkun-sungkun Sirangrangan**:

`Idama hinarga ni jamita haluaon di Ellen G. White (dohot Bibel, ida Jesaya 53). Boasama nang jamita dia pe i tahe, jala marhite angka dalan na mangaleai jamita sian haluaon dohot hamamate ni Jesus singkat ni hita, manobus hita sian paruhuman dosa di bagasan Ibana, na gabe jamita na lilu?`

`Ise do manang aha do “Barabas” di portibi saonari on na dipangido asing ni Jesus?`

`Aha do sasintongan na niajarhonna sian barita ni si Josep sian Arimatea tu hita dompak parngoluon ni halak siganup ari?`

`Jaha mangulahi Daniel 9: 24-27. Boasama ho ingkon boi pasahathon sada parsiajaran sian ayat on nang tu isepa na mangidohonsa? Tarbahen ho do i?`