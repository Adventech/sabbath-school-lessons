---
title:  “Atehe, Raja ni Halak Jahudi do Ho?”
date:   15/09/2024
---

`Jahama Markus 15: 1-15. Barita aha do na masa disi?`

Pontius Pilatus i ma panggomgomi di Judea sian tahun 26-36 Masehi. Ndang sahalak panggomgomi na burju ia ibana, jala godang sian pambahenanna patubuhon hasusahan ditongatonga ni pangisi ni luat i (patudos dohot Luk. 13: 1). Paruhuman ni halak Jahudi dompak Jesus mandabu uhum marutang hosa ala pangaleaina di Debata. Alai hinorhon ni panggomgomon ni Rum, ndang jadi halak Jahudi mangulahon uhum marutang hosa, i ma dalanna Jesus diboan tu jolo ni si Pilatus asa diuhumi.

Mangaluhon Jesus di adopan ni Pilatus ndang dipaboa disi, alai na olo do alulau ni nasida i tubu maangihuthon sungkun-sungkun na pinasahat ni si Pilatus tu Jesus, “Atehe, Raja ni halak Jahudi do ho?” (Mark. 15: 2). Di Padan na Robi, bangso Israel mamiahi angka raja nasida; jadi, ndang maol botoon songon dia hata Masias (“na Miniahan”) hatop dilipehon na manghirim di hasangapon ni sahalak raja jala, dibahen i, na jongjong gabe musu ni Kesar. Songoni ma, alualu na pinasahat ni Sanhedrin pangaleai do, alai molo pangaluon dompak panggomgomi na manggintali do, na patubuhon hamatean.

Magona ai Jesus do Masias i jala Raja ni halak Jahudi. Uhum na didabu tu Ibana ala ni pangaleion dohot panggintali na lilu do, sasintongna Ibana manjanghon hasangapon dohot pamujion singkat ni i. Alai, Jesus tongtong do Ibana patuduhon parange ni sahalak Raja. Alusna tu si Pilatus, “Songon nidokmi do tutu!” (Mark. 15: 2), hata i ndang mansoadahon. Ndang dijua Ibana manang mangolohon goar i. Alusna i gabe paboahaon ia Ibana tutu sahalak raja, alai asing do gombaranna (patudos dohot Joh. 18: 33-38).

Markus 15: 6 patuduhon di bagasan barita on sada hasomalan laho paluahon sahalak parjahat di ari Paska. Di bagasan Markus 15: 9, disungkun si Pilatus na lomo do roha nasida molo dipalua “Raja ni halak Jahudi,” jala molo tung pe uli di rohana, alai, parbuena balik sian na di rohana.

Markus 15: 9, 10 i ma sada parsiajaran taringot ni pangantusion dohot pangantusion na marragam. Pilatus marnida ia angka sintu ni parguruan i pasahathon Jesus ala ni pangiburuon, alai ndang diida ibana di na manungkun tu situan na torop i, ibana margaitgait dohot angka sintua ni parguruan i. Digintali nasida situan na torop i jala manjouhon asa diparsilangkon Jesus. Tarsonggot si Pilatus. Silang i ma uhum hamatean na mansai lea, tarlumobi di nasida na do jumpang dosana. Tung andul situtu do i, panggomgomi sian siipelebeggu martahi laho paluahon Massias, alai angka sintua i margogo manilanghon Ibana.

`Aha do na boi manundati ho laho mangihuthon situan na torop hatiha gogo soarana laho mangulahon i?`