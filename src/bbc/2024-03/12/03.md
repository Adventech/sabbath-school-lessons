---
title:  Tabi ma di Ho, Raja ni Jahudi!
date:   16/09/2024
---

`Jahama Markus 15: 15-20. Aha do na binahen ni angka soldadu i tu Jesus, jala aha do parbuena?`

Bangso Rum mangalasahi halak na tarhurung andorang so diboan tu paruhuman na parpudi. Ditanggali pahean nasida, dirahuthon tu sada tiang, dungi dilasahi mardongan linsinglingsing sian hulit na diujungna dilohothon holiholi, hansa, batu dohot labang.

Dung dilasahi Jesus, ditogihon angka soldagu ma Ibana tu paruhuman manguduti pangaleaionNa huhut manolukkon tu Ibana baju dapdap, mandandani sungsang duri bahen tumpalna, huhut mangaleai Ibana mandok raja ni halak Jahudi. Punguan ni soldadu i digoari batalion, na bilanganna adong hurang lobi 200-600 halak.

Tangkas do tarida partontangan disi di angka na manjaha barita i alana Jesus tutu do sahalak Raja, jala hata pangaleaion sian angka soldadu i paboahon hasintongan i. pambahenan ni angka soldadu i songoan sada hasomalan ni angka soldadu do i di na mamuji sahalak kesar Rom mandongan hata, “Tabi ma di ho, Kesar, na Sumurung!” Mardongan songon i, tarida tangkas hasurungan ni sahalak kesar.

Pambahenan na binahen ni angka soldadu di na mangaleai Jesus i ma “mamasakkon” tolong tu uluna, “manijuri” Ibana, dungi “mangalompit” totnasida laho mangkormat manginsahi Ibana. Pambahenan na tolu i disurathon di bagasan hata Gorik mardongan hatorangan imperfect tense. Lapatanna pambahenan na marulakhulak diulahon. Lapatanna, na sai dilasahi nasida do Ibana, sai ditijuri, jala sai dilompit totnasida laho sumomba Ibana di adopanNa. Mauhom do Jesus mangadopi saluhutna i, ndang adong nanggo sangkababa dibaloshon.

Somalna diparuhuman ni halak Rom dompak halak na didabu uhum diparsilangkon, manogu na taruhum i laho manuhuk silangna huhut ditanggali abitna tu inganan parsilangan. Dalan songoni, sahali nari, dibahen laho mangaleai manang manginsahi halaki sintong di adopan ni situan na torop.

Alai dihagigihon halak Jahudi do halak na marsaemara di dalan. Markus 15: 20 manurathon ia nasida mananggalhon baju dapdap dungi manolukkon paheanNa hian tu Ibana. Marhite i, sada asi ni roha do i idaon sian panggomgomi Rum tu halak Jahudi di tingki dohot inganan i.

Idama paraloan na adong disi: dilompit nasida do totna laho “marsomba” tu Jesus i ma Raja, alai saluhutna i sada pangaleaion do tung pe Jesus i tutu sahalak Raja, ndada holan di halak Jahudi alai Raja ni saluhutna tahe.

`Halak i ndang diboto dia na binahen nasida i. Alai, boasa di na so binoto nasida i ndang gabe alus i sogot di nasida di ari Paruhuman i?`