---
title:  Hahomion di Panghobason ni Jesus
date:   10/07/2024
---

`Jahama Markus 1: 35-39. Dia do parsiajaran na arga na tabuat sian na niulahon ni Jesus disi?`

Na hehe do Jesus i andorang so binsar mata ni ari jala laho tu balian, martangiang tu na lungun. Markus 1: 35 mangondolhon tangiang na gabe hagogoon ni Jesus. Tutu jempek do disurathon disi – hehe Ibana, haruar, jala laho (saluhutna i disurathon di bagasan aorist di hata Gorik, na lapatanna sahat tu na simpul). Alai hata na mandok “martangiang” dibahen di bagasan imperfect tense (hata na paboahon ulaon i diulahon dihatiha i) sada gombaran na dibahen laho patuduhon, tarlumboi dison, sada ulaon na tutu diulahon dope. Na martangiang dope Ibana, jala na sai martangiang dope. Angkup ni i ayat on mangondolhon Jesus haruar manogot situtu (buha buha ijuk), na pabotohon mansai godang do tingki na pinangke ni Jesus laho martangiang.

Di saluhut buku barita na uli (Mateus, Markus, Lukas dohot Johannes) taida do disi ia Jesus sahalak na jugul martangiang (ida Mat. 14: 23; Mark. 6: 46; Joh. 17). Tangkas i do na gabe sada hagogoon di panghobason ni Jesus.

`Jahama Lukas 6: 12. Aha do na niajarhon ni ayat on tu hita taringot dihasomalan ni Jesus na martangiang?`

Godang sian tongatonga ni halak Kristen na mangaturhon tingkina laho martangiang. Denggan jala uli do ulaon on, jala boi do i gabe sada hasomalan, jala nunga diapil be tangiang i. sada dalan asa haruar sian hasomalan sambing i ma di sada-sada tingki dipaubah partingkian martangiang i manang lumeleng martangiang sian somalna. Lapatanna disi asa paluahon dirim sian sada partangiangan na holan sipaula sambing.

Petrus dohot alealena na manopot Jesus di na martangiang. Bolas jadi diboto nasida do ingananna i, ala jumpang nasida do Ibana. Di roha nasida asa ganup jolma na mangalului Jesus jala manonahon asa Ibana manguduti ulaonNa di ari naung salpu jala gumodang muse laho pamalumhon manang mangajari. Alai, ndang dihalomohon Jesus i angkup ni i diungkap Ibana sada inganan parbaritaan na uli na umbalga di inganan na asing. “Alai didok Ibana ma tu nasida: Beta ma hita tu na asing, tu angka lumban na humaliang an, asa dohot disi Ahu marjamita. Ai ala ni i do umbahen na ro ahu!” (Mark. 1: 38).

`Molo Jesus i pe dilehon godang tingkina laho martangiang, songon dia dohot hita, jala sadia godang tingki na talehon laho martangiang? Aha do sitiruon na pinasahat ni Jesus tu hita disi?`