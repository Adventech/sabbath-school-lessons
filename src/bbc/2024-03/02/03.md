---
title:  Sada Parhaladoon na so Tarhalupahon
date:   08/07/2024
---

`Jahama Markus 1: 21-28. Barita dia do na so tarhalupahon na masa di Bagas Joro na di Kapernaum, jala hasintongan dia do na tadapot sian barita i?`

Torop sian tongatonga ni halak Kristen mameop angka barita na so tarhalupahon di bagasan pardalanan ni hakristenon nasida – na dituntun nasida mangihuthon Jesus, ari pandidion nasida, jamita na gok huaso na dihatiha i nasida manghilalahon dohot bagas hadirion ni Debata. Piga sian angka barita bolas jadi ndada holan ndang tarhalupahon alai tahe mamboan ngolu na imbaru di nasida.

Bolas jadi do barita na sarupa masa tu pigapiga halak na di Kapernaum di tingki ari Sabbat na dipatorang di bagasan Markus 1. “Gabe longang do rohanasida umbege podana, ai na marsahala do pangajarionna di nasida, ndada songon angka sibotosurat” (Mark. 1: 22). Uju Jesus mangajari, sahalak baoa patondi na hodar, i ma na sinonggopan ni sibolis, hinorhon huaso sian pangajarion ni Jesus, mangangguhi “Marhua Ho tu hami! Na ro do Ho hape mangago hami! Hutanda do Ho; na badia ni Debata do Ho! (Mark. 1: 24), jala Jesus pabalihon tondi na hodar i.

Rimangi ma lapatan ni hata na ruar sian tondi na hodar i.

Parjolo, tondi na hodar i mananda Jesus i ma “Na badia ni Debata.” Diparhatutu ibana ia Jesus i ma Tongosan na badia ni Debata, asing sian parangan ni sibolis pangago na so badia. Situan na torop manghirim jamita dohot habadiaon di tongatonga ni parpunguan, ndada angka na so badia manang na ramun. Songoni do nang, di bagasan barita on tarida torang imbar ni hagogoon ni na tigor dohot hagogoon ni na jahat. Dohot torang taida disi hasintongan ni partontangan bolon. Bolos jadi situan na torop disi ndang mananda dope ise Jesus i, alai tondi na hodar i umbotosa jala dohot torang manghatindanghonsa ise Ibana.

Na mangihut, hata na manuru haruar sian baoa i denggan do i antusan, alai beha dohot hata na mandok “Sip ho”? Dison ma mulana di buku Markus haruar sada ondolan na sumurung: joujou ni Jesus asa manghohom taringot ise Ibana. Angka na parsikkola mandok i “Hahomion ni Hamesiason.”

Hata ni Jesus mandok asa sip tung tangkup do i di roha ala disi adong soara hagogoon sian Hadebataon di partingkianNa i. Na gabe sahalak sipalua marungkil do. Alai, dipadomu dohot hata asa manghohom i ma hata na patoranghon jala na so jadi lipe ise do Jesus i sasintongna, dohot hasintonganna ise do Ibana na gabe ojahan ni saluhut barita na uli. Manisia ringkotna ndada holan umboto ise Ibana na alai tahe manuntun dalan songon dia nasida manjanghon haroroNa jala dia parbuena di nasida.

`Di roham na laho manghatindanghon tu dongan jolma, tingki sadihari do ulina ndang papatarhon saluhut na tahaporseai i ma “hatigoran bahen saonari”?`