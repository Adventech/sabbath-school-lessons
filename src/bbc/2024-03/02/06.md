---
title:  Na Tarpeop Ho do Sihabunian?
date:   11/07/2024
---

`Jahama Markus 1: 40-45. Aha do na niajarhon i angka ayat on tu hita taringot ni Jesus jala songon dia Ibana marsaor dohot nasida na dipabali sian tongatonga ni jolma?`

Na huliton songon na dipatorang di bagasan ayat on, songon ni nang di sandok Padan na Robi, ndada holan dompak sahit na dihatihaon di goari sahit Hansen (Kusta Bonefied). Hata sian Bibel i dumenggan disalin tu bagasan hata “sahit huliton na parir” jala olo do dohot disi sahit epidermis na asing. Sahit Hansen sahit na bali do i di luat Timur Dekat na robi di taon patoluhon Andorang Kristus i (ida David P. Wright dan Richard N. Jones, “Leprosy,” The Anchor Bible Dictionary, jld. 4 [New York: Doubleday, 1992], hlm. 277–282). Dibahen i, halak na huliton na didok di ayat i na olo do adong di ibana nang sahit Hansen, tungpe ndang taboto dia sasintongna na niae ni jolma na disi, alai holan on do ia sahit i na borat situtu do.

Na huliton i mameakkon haporseaonna tu Jesus ia na margogo do Ibana pamalumhonsa. Mangihuthon buku 3 Musa 13, sahalak na huliton i ma sahalak na ramun di parpunguan jala ingkon dipabali sian situan na torop (ida 3 Musa 13: 45-46).

Jesus, nang songon dia pe i, ditogu asi ni roha dompak jolma i jala manurdukhon tanganNa. “Jadi asi ma rohana, disurdukkon ma tanganna, dijama ma ibana, laos didok ma: Na olo do Ahu; ias ma ho!” (Mark. 1: 41). Na masa disi sasintongna nunga mambahen Jesus i gabe ramun sahat ro di bot ni ari, jala ingkon jumolo marburi tu aek asa ias mangihuthon patik ni si Musa (ida 3 Musa 13-15). Alai markus dohot torang paboahon ia na binahen ni Jesus manurdukkon tanggan tu na marsahit i paiashon ibana sian sahitna. Asa dibahen i, ndang gabe ramun Jesus i ala manurdukkon tanganNa tu na marsahit i.

Dungi ditongos Jesus ma na marsahit i tu sahalak malim mardongan pelean mangihuthon patik ni si Musa dompak jolma na disonggopi sahit songon na tarsurat di 3 Musa 14. Di saluhut buku Markus, na jongjong do Jesus i na gabe sahalak sitindangi jala patimbulhon saluhut na pinatikkon ni si Musa (ida Mark. 7: 10; Mark. 10: 3-4; Mark. 12: 26, 29-31). Na masa i mansa maralo dompak pambahenan ni angka sintua ni halak Jahudi na di bagasan Markus 7, 10, dohot 12 na pabalikkon hata sasintongna angka patik na dilehon marhite si Musa. Barita on patorangkon hata ni Jesus na pahohomhon nasida di bagasan Markus 1: 44. Aut sura dihatahon ibana hahipasonna i ro ala ni Jesus, na gabe patubuhon sahit do i di roha ni angka malim jala maralo dompak Jesus.

Alai taida disi ia na huliton naung ias i ndang mangantusi na masa i, na di na so pangoloi di hata ni Jesus, gabe dibaritahon ibana do barita di tu sandok luat, gabe mangambati Jesus laho mamongoti angka luat di panghobasonNa i.

`Songon dia do hita asa gabe manat, asa unang mangulahon na olo mangambati ulaon parbaritaan na uli, jala ndang manatap songon dia hinauli ni rohanta i?`