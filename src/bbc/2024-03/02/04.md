---
title:  Godang dope Parhaladoon di ari Sabbat
date:   09/07/2024
---

`Jahama Markus 1: 29-42. Songon dia do Jesus mengurupi dongan sabagas ni si Petrus, jala dia do parsiajaran di partondion na tatangkup sian barita i?`

Dung haruar sian parpunguan na sumurung i, Jesus paholang diri rap dohot punguan ni siseanNa na metmet i (Petrus, Andreas, Jakobbus, dohot Johannes) tu bagas ni si Petrus, disi nasida marpungu paima salpu ari Sabbat jala rap mangan.

Alai adong tarsurat disi na patuduhon biar ni roha nasida: simatua boru ni si Simon peak ala panepaneon, lapatanna dihatiha i ibana dipamalum manang mate. Dipaboa nasida tu Jesus sahitna i, jala ditiop Ibana tangan ni simatua boru ni si Petrus jala dipaheheh. Simatua boru ni si Petrus dungkon malum pintor hehe manghobasi angka na ringkot di nasida. Tutu sada sitiruon na patut do i dompak uhum di nasida naung dipalua, marhite Jesus, ingkon manghobasi angka na ringkot di dongan jolma na gabe parbuena.

Di saluhut buku Markus, jotjot do Jesus pamalumhon marhite manjama na marsahit i (ida Mark. 1: 41; Mark. 5: 41), tungpe di angka partingkian na asing ndang dipaboa na adong dijama (Mark. 2: 1-12; mark. 3: 1-6; Mark. 5: 7-13).

Ndang simpul dope ulaon ni Jesus di sadari i. Dungkon bot mata ni ari torop halak ro tu bagas ni si Petrus asa dipamalum, ai ndang ganggu roha nasida disi dungkon marnida na masa di bagas joro di na sadari i manang dungkon umbegesa na masa i. Torang disi panurat ni buku Markus ndang paboahon tu angak na manjaha buku i ia halak manundati haroro nasida ala ni ari Sabbat na patuduhon di rohana ia nasida na manjaha buku i siradoti ari Sabbat do. Surat ni si Markus disi patuduhon dohot angak sijaha suratna i halak na pabadiahon ari Sabbat do.

Markus mandok saluhut pangisi ni huta i marpugu di jolo ruma i diborngin i (Mark. 1: 33). Dipangke Jesus godang tinki laho mangurupi na pungu i.

“Margantisoring nasida masuk dohot haruar, ala ndang adong nanggo sahalak pe na umbotosa molo ari marsogot na ditongatonga nasida dope Guru Bolon i. Ndang dung adong masa sisongoni di luat Kapernaum. Alogo gok soaraa hamonangan dohot surak haluaon. Nunga marlasniroha Sipalua i ditongatonga ni las ni roha naung pinaheheNa. Di na niidaNa hasusahan nasida na ro tu Ibana, asi ma rohaNa dompak nasida, jala Ibana marlasniroha di bagasan huasoNa pasuanghon hahipason dohot las ni roha nasida.

“Sahat tu halak na marsahit na parpudi mansohot ma Jesus i. Nunga bagas borngin, uju na torop i manadinghon bagas ni si Simon. Hatiha ari na ganjang jala na gok las ni roha i nunga salpu, mansohot ma Jesus i. Alai di bagasan haholomon dope huta i, Sipalua ‘manogotna i.... hehe ma Ibana tu balian, laho martangiang tu na lungun’” ”—Ellen G. White, _Alfa dan Omega_, jld. 5, hlm. 270.