---
title:  “Ihuthon ma Ahu”
date:   07/07/2024
---

`Jahama Markus 1: 16-20. Angka ise do na jinou ni Jesus na bage sisean, jala songon dia do panjanghonon ni nasida?`

Markus 1 ndang manurathon godang hata ni Jesus. Alai, Markus 1: 17 manurathon hataNa dompak dua halak parjala, na dungi digoari “Petrus,” dohot dongan saamana, Andreas. Na dua halaki i jongjong di topi ni Tao Galilea, manampakkon jala.

Ndang adong disi dipabotohon taringot ni sada parao manang angka ugasan na singkop di sahalak panjala dekke, na bolas jadi patuduhon ia nasida na dua ndada halak na mora di parhepengon. Di bagasan Markus 1: 19-20, Jakobus dohot Johannes di sada parao dohot ama nasida dohot angka naposona, na paboahon ia nasida gumodang artana asa sian si Petrus dohot Andreas. Lukas manghatahon ia disi Petrus ndang adong parao jala torang disi ia Jakobus dohot Andreas dongan ni si Petrus dohot Andreas (ida Luk. 5: 1-11). Alai buku Markus bolas jadi patuduhon sada harimbaron sian na dua na marhamaranggi i, na disangkapi rohana laho manggombarhon harimbaron i, Jesus pasahathon joujou asa gabe sisean tu na dua na marhamaranggi i di na sada otik do arta nasida jala di na sadanari gumodang artana.

Tulus do joujou ni Jesus i tu nasida, tumpol, jala tu parhaladoon. Dijou Ibana nasida laho mangihuthon Ibana, i ma asa gabe siseanNa. Dipatorang Ibana ia molo rade nasida manjanghon joujouNa i, pasahatonNa ma ulaon tu nasida i ma na pajongjonghon nasida gabe sijala jolma.

`Rimangi ma boasama nasida pintor pangoloi jala pintor (Mark. 1: 16-20) manadinghon saluhutna i jala mangihuthon Jesus?`

Buku Johannes gok dohot gombaraan na singkop (ida Joh. 1: 29-42). Disi dipatuduhon ia na dua na marhamaranggi i halak na mangihuthon si Johannes Pandidi jala nunga manangihon soarana taringot ni Jesus i ma na mandok “On do Birubiru ni Debata, na mamorsan dosa ni portibi on!” (Joh. 1: 29). Dijumpangi nasida Jesus jala dilehon tingkina laho rap dohot Ibana di topi ni aek Jordan. Parbuena sian i, panjanghonon nasida dijoujou ni Jesus tu parhaladoon ndada na margaitgait manang tahe dalan manadinghon ulaon nasida. Nunga tung bagas i dipingkiri nasida.

Alai boasa ndang ture saluhutna i disurathon di bagasan buku Markus? Na olo do i dalan laho patuduhon huaso ni Jesus. Ibana manjou, jala angka sisean manjanghon joujou i, jala ngolu nasida, nang tano on, tung so hea sarupa be.

`Aha do naung pinasahatmu uju dijou laho mangihuthon Jesus? (Rimangi ma lapatan ni alusmu, tarlumobi molo ndang harimangan ho manang dia pe).`