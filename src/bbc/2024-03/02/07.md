---
title:  Pabagashon
date:   12/07/2024
---

Jaha buku Ellen G. White, “Di Kapernaum,” dohot “Tuhan Dapat Mentahirkan Aku,” hal. 261-279, di bagasan _Alfa dan Omega_, jld 5.

Songon dia do gombaran ni Jesus dan pinatuduhon ni Markus 1? Adong di Jesus huaso laho manjou angka sisean, jala dijanghon nasida Ibana. Na badia do Ibana, jala andul sian angka tondi na hodar na niuluhon ni sibolis. Na masa do nuaeng partontangan bolon di na denggan dohot di na jahat, jala gumogo do huaso ni Jesus sian angka tondi ni sibolis. Marasiniroha do Jesus maradophon angka na marsahit jala mangurupi nasida, diampehon tanganna dihatiha angka huaso na asing ndang margogo mangulahonsa.

“Di parpunguan Jesus pajojorhon taringot harajaon na naeng sipajongjongonNa, dohot angka ulaonNa na laho paluahon angka na hinurungan ni sibolis. Digugai do ulaonNa marhite sada soara na joujou. Sahalak na sinonggopan ni sibolis na haruar sian tongatonga ni jolma i huhut mangangguhi, mandok: “O Jesus, na sian Nasaret; marhua Ho tu hami! Na ro do Ho hape mangago hami! Hutanda do Ho; na badia ni Debata do Ho!”

“Gabe gaor parpunguan i. Roha ni jolma i marbalik sian Jesus jala hataNa ndang ditangihon be. I do roha ni sibolis mamboan sibondutonna tu bagasan parpunguan. Alai disonggahi Jesus do halak na sinonggopan ni sibolis i, didok: ‘Sip ho, ruar ma ho sian ibana!’ Disarat tondi na hodar i ma ibana tu tongatonga ni situan na torop, dungi ruar sian ibana jala dang ro be manonggopi ibana... Ibana na pataluhon sibolis di halongonan sahalinari pajumpang dohot musuNa i. Dipatuduhon sibolis nasa gogona laho mangarahut na sinonggopanna i. Talu di inganan i, lapatanna mangalehon sada hamonangan di Jesus... Alai Sipalua i mangkatai mardongan huaso jala nunga paluahon jolma i” —Ellen G. White, _Alfa dan Omega_, jld. 5, hlm. 265–266.

Udut ni i, Tuhanta mangulahon parhobasonna ganup ari, borhat sian sada inganan tu inganan na mangihut, jala na sai pajumpang dohot torop jolma. Songon dia do Ibana manjaga roha ni jolma i asa tongtong sumolhot jala sonang di lambungNa? Ndang ganggu roha disi, saluhutna i diulahon marhite mardongan tangiangNa siganupari.

Rimangima taringot ni partingkian na tarbahen ho laho martangiang jala manjaha Bibel. Luluima dia na tingkosna di ho, jala bahen tingki i dalan laho pagarahon sada tondi hadamaeon, tinogu ni Tondi dohot Hata ni Debata.

**Sungkun-sungkun Sirangrangan**:

`Hataima di UKSS taringot ni tangiang jala boasa tangiang i mansai ringkot di ngolu ni halak Kristen. Aha do sungkun-sungkun na somal tubu di roha ni jolma taringot hinaringot dohot hagogoon ni tangiang?`

`Di UKSS, hataima diangka na masa na olo angka i gabe na dumenggan, di sada partingkian, asa unang manghatahon gumodang taringot ni haporseaonmu. Sadihari do i na gabe dumenggan asa unang di hatahon, alai songon dia do hita ture mangulahon i jala ndang manadinghon haporseaonta?`

`Ise do “na huliton” di tongatongam saonari on? Songon dia do huriam manghobasi jala “manopot” angka na huliton i laho mamboan barita na uli tu nasida?`