---
title:  Ganup Ari di Panghobason ni Jesus
date:   06/07/2024
---

### Namardomu tu parsiajaran di minggu on, jahama
Mrk. 1: 16–45; Joh. 1: 29–42; Mrk. 5: 41; Luk. 6: 12; 3 Musa 13.

> <p>Ayat siapilon</p>
> “Jadi didok Jesus ma tu nasida: Ihuthon hamu Ahu; bahenonku do hamu sijala jolma! (Mark. 1: 17).

Ganup buku Barita na Uli manurathon mula ni panghobason ni Jesus marhite angka dalan na sumurung.

Matius patandahon Jesus uju Ibana manjou angka sisean dungi manjamitahon jamita di atas ni dolok.

Lukas papatarhon jamita ni Jesus na parjolo di sada ari Sabbat di bagas joro na di huta Nasaret.

Johannes manurathon joujou dompak pigapiga sisean na parjolo dohot pesta na di huta Kana, na di huta i Jesus patupahon tanda na parjolo.

Buku Markus patuduhon panjouon tu opat sisean jala manggombarhon sada ari Sabbat di Kapernaum dohot angka na mangihut muse.

“Sabbta dohot Jesus’ di mula ni buku Markus i, patuduhon tu angka na manjaha sada pangantusion ise do Jesus i sasintongna. Di saluhut parsiajaranta di minggu on tung mansai otik do jumpangta angka hataNa na disurathon: sada joujou na jempek bahen sisean, sada hata dompak sibolis, sada tahi ni roha laho manopot angka inganan na asing, dohot hamalumon ni sahalak na huliton mardongan tona asa patuduhon dirina tu adopan ni angka malim asa dihatahon nunga ias. Mangondolhon diangka pambahenan, tarlumobi hamalumon ni angka na marsahit. Panurat ni buku on mansai lomo rohana mamangke hata tibu laho manggombarhon hojot ni pambahenan i di bagasan panghobason ni Jesus.

_Parsiajarima parsiajaran samingguon, na laho paradehon tu ari sabat, 13 Juli_