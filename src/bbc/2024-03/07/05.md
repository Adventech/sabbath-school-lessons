---
title:  Ise na Sumurung?
date:   14/08/2024
---

`Jahama Markus 9: 30-41. Aha do beda ni hata ni Jesus na paduahon taringot ni hamamateNa dohot haheheonNa? (patudos dohot Mark. 8: 31)? Jala, aha do na hinataan ni angka sisean, jala poda dia do na nilehon ni Jesus?`

Dipangantusion na parjolo, hata ni Jesus dompak angka halak na naeng manghasogohon jala na mambunu Ibana. Na paduahon, hata ni Jesus dompak dihatutuna ai na tartanngkup do ia Ibana. Ndang dipaboa dope disi ise na manjehehon Ibana, alai nunga diboto angka na manjaha ise do na laho manjehehon marnida parange ni si Judas (ida Mark. 4: 19). Sahalinari, Tuhan mamboan hata tu ari Ibana mate jala dungi hehe di ari patoluhon. Alai ndang dapot roha ni angka sisean hataNa i dohot torang sian mulana hata i dipasahat. Hata na so dihalomohon na patubuhon gok sungkun-sungkun.

Di bagasan Markus 8: 27, Jesus adong di tungkan Utara ni tao Galilea jonok tu Kaisarea di Pilipi. Di bagasan Markus 9: 30 ditaripari Ibana Galilea, jala di bagasan Markus 9: 33 dibongoti Ibana luat Kapernaum. Dibahen i, ndang maol marnida pardalananNa i na borhat sian Utara laho tu dangsina. Nang beha pe i, dijolo do Ibana di na bongot tu luat Kapernaum ia angka siseanNa tading dope di pudi. Di bagas i, dilului Ibana angka na hinataan ni siseanNa i na di tongan dalan. Ndang adong nanggo sahalak na olo paboahon, sada tanda ia sungkun-sungkun i ndang dihalomohon nasida, tudos songon sahalak dakdanak na habotoan parniulaanna na so denggan. Na hinataan ni nasida i ma ise na sumurung. Tung pe otik sian torop halak na olo mangauhon i, sungkung-sungkun ni taringot ise na sumurung on na sai dihalungunhon ganup jolma. Alai di bagasan harajaon ni Debata, hata on ndang dihalomohon.

Dialusi Jesus hata i mardongan dua dalan. Parjolo, dipasahat Ibana hata dohot torang ia i na naeng parjolo di rohana, bahen ma ho gabe naposo ni donganmu. Dungi patorang Jesus lapatan ni hataNa i mardongan umpama. Adong dihatiha i sahalak dakdanak jongjong disi manangihon nasida. Ditogu Jesus dakdanak i jala diboan tu tongatonga nasida. Alai dungi dihaol Jesus do dakdanak i, asa sonang punguan i. Jesus mangajarhon molo dijanghon ho dakdanak on, na manjanghon Ibana do ho disi; jala molo dijanghon ho Ibana, na manjanghon Ama i do ho disi. Lapatanna, dakdanak na metmet i dipatudos dohot Debata.

Johanes manungkun taringot ni sahalak jolma diruar nasida, jala Jesus mangajarhon sada parsiajaran na arga ia nasida na so mangalo hita ai pandongai do di hita. Diondolhon Jesus i nasida na mangurupi di ulaon parhobason ni Kristen, nang mardongan dalan na metmet, ndang buni sian adopan ni pardisurgo.

`Aha do imbar ni hata taringot ni na sumurung di bibel dohot di hata portibi? Dia do na nilumbam?`