---
title:  Pabagashon
date:   16/08/2024
---

Jahama buku Ellen G. White, “Pelayanan” dohot “Siapakah yang Terbesar?” di bagasan _Alfa dan Omega_, jld. 6, hlm. 35-55.

“Di jolo ni hasangapon i ma unduk ni roha. Laho mangingani inganan na timbo di adopan ni manisia, banua ginjang manjou angka pangula tudos songon si Johannes Pandidi, tuat tu inganan na metmet di adopan ni Debata. Sisean na metmet i do na tumimbo di ulaon ni Debata. Angka surusuruan na di banua ginjang tuat mangurupi nasida na markarejo di Debata, ndada laho patimbohon dirina alai laho paluahon angka tondi na malungun di haluaon” —Ellen G. White, _Alfa dan Omega_, jld. 6, hlm. 47.

“Nasa naung mangalehon tu hita haulion na lobi sian angka na asing – na i di parsikkolaan jala paiashon parange, bontor ni roha, partondion, parugamoon – marutang do hita tu nasida na so pola dihalomohon, jala saleleng di toruni pangarajaionta, tagogoma mangaramoti nasida. Molo gogo kita, tatogu ma tangan ni nasida na gale. Angka surusuruan na di surgo, na marhobas di adopan ni Ama i, marlasniroha di na mangaramoti angka anakNa. Angka tondi na lilu, na gok parange na so dihalomohon, na gabe sisarihonon ni nasida jumolo. Angka surusuruan na di banua ginjang tongtong adong di tongatonga nasida na marungkil, dohot nasida na gok hasusahan bolon di ngoluna jala humaliangna ndang manghalomohon. Jala di parhobason on, angka siihuthon Kristus na daulat rade rap di ulaon i” – hlm. 52.

**Sungkun-sungkun di Sirangrangan**:

`Ulahi manjaha Markus 8: 27-29. Sadia godang do ho manghatindanghon tu donganmu taringot ni haporseaonmu di Jesus songon sahalak Kristen?`

`Aha do hasadaon na sintong di barita na di atas ni dolok di parsoaran dohot Kristus dohot pardalanan na metmet di na mangaramoti angka na metmet?`

`Di UKSS, hataima alus di sungkun-sungkun taringot na sumurung di ujung ni parsiajaran ari Rabu. Aha do na niidam di ragam ni pangantusion taringot na sumurung mangihuthon pangantusion ni haportibion dohot dalan ni Debata mangalapati i? Ise do nasida na tarbarita digoari na sumurung mangihuthon portibi on alai ndang sangap di adopan ni Debata? Jala, ise do na digoari sangap di adopan ni Debata alai dipatutoru manang tahe diinsahi portibi? Aha do na pinaboa ni ragam ni pangantusion on tu hita?`

`Songon dia do hita denggan marsiajar asa manatap hinajungkat ni dosa i, asa dibahen i, songon na nidok ni Jesus, dumenggan do ho telpang asa sian na mangulahon dosa?`