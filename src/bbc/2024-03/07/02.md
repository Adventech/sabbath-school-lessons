---
title:  Mangida dohot Torang
date:   11/08/2024
---

`Jahama Markus 8: 22-30. Boasa ma dua hali dijama Jesus laho pamalumhon na mapitung i, jala aha do parsiajaran na ruar sian barita on?`

Angka buku Injil manurathon piga halak na mapitung na pinamalum ni Jesus. Asing ni Markus 8 on, Bartimeus na mapitung dipamalum songon na disurathon di bagasan Markus 10: 46-52. Matius manurathon dua halak na mapitung (Mat. 20: 29-34), jala Johannes 9 manurathon di barita ni Jesus na pamalumhon sahalak na mapitung tubu na marsuap tu dano Siloam.

Alai molo barita na di bagasan Markus 8 on asing do. Holan di buku Markus do i disurathon, jala holan on do sian angka ulaon hagogoon na dipatupa mardongan dua ulaon asa papitahon hamalumonna. Ponggolan ni barita i, adong disi barita asi ni roha i ma uju Jesus maniop tangan ni namapitung jala manogihon ibana tu balian ni huta i. Marnida i dipangkilalahon jolma holongNa tu baoa na mapitung i.

Alai boasama ingkon dua hali dijama? Jala holan on do ulaon hagogoon na dipatupa marhita dua hali dijama, jala i ndada ala na hurang balga huaso ni Jesus. Alai, i lobi sian asa parumpamaan na dipatuduhon, paboahon songon dia panjanghonon ni haporseaon i sipata marpaima di partingkian. Hatorangan on dienet marhite pangantusion ni halak uju manurathon buku Markus on, i ma pangajarion di angka sisean dompak hamamateNa dohot haheheonNa dienet sian mula dohot ujung ni na pamalumhon na mapitung on. Pasuanghon parnidaan i gabe sada gombaran bolon tu angka sisean.

Di halomohon angka guru do ia sungkun-sungkun. Jotjot do sungkun-sungkun i gabe dalan laho mambuhai pangantusion ni sahalak na marsiajar. Di bagasan Markus 8 on, jumpang ma impola ni buku on. Sungkun-sungkun i patoranghon tolu parange. Parjolo, Jesus manungkun angka siseanNa taringot ise do Ibana, sada sungkun-sungkun na so dung he disungkun Ibana. Paduahon, Petrus halak na parjolo na so ginohan ni tondi na jahat na paboahon ai Jesus i do Masias. Patoluhon, dungkon dipatorang ise do Jesus i, dipungka Ibana ma patoranghon tu dia Ibana naeng laho – tu silang.

Boasama dipodahon Jesus i tu siseanNa asa unang dipaboa manang tu ise pe ai Ibana do Masias? Sai hera na maralo do i dohot parange na laho pajongjonghon harajaon ni Debata. Nang songon dia pe i, di tingki ni Jesus, “Masias” dipangantusion ni nasida laho manaluhon harajaon Rum. Jesus ro ndang gabe Masias na songon i, dibahen i, dipodaNa i ma asa manghohom taringot diriNa.

`Aha do na pinasahat ni  barita on tu hita taringot ni angka partingkian na ringkot manghohom, nang beha pe tingkos ni i?`