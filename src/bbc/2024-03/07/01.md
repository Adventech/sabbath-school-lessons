---
title:  'Mamodai angka Sisean: Na Parjolo'
date:   10/08/2024
---

### Namardomu tu parsiajaran di minggu on, jahama
Mrk. 8: 22–38; Mat. 20: 29–34; Joh. 12: 25; Mrk. 9: 1–50; Mal. 4: 5–6; Luk. 9: 30–31.

> <p>Ayat siapilon</p>
> “Laos dijou ma natorop i rap dohot siseanna, didok ma tu nasida: Nasa na giot mangihuthon Ahu, disoadahon ma dirina, dituhuk ma silang na tu ibana i, diihuthon ma Ahu” (Mark. 8: 34).

Satonga parjolo sian buku Markus mangondolhon taringot ise do Jesus i sasintongna. Jamita dohot ulaon hagogooNa na guk huaso mamboan tu sada dalan: Ibana do Masias i. Dison marhusor ma hata i, naeng manungkun ma Jesus tu angka sisean taringot ise do Ibana didok roha nasida.

Petrus pintor hatop do mangalusi sungkun-sungku i, jala Jesus mamungka patoranghon tu dia do ujung ni pardalananNa songn sahalak Masias, na taboto i ma silang i.

Isi parpudi sian Markus 8 sahat ro dii ujung ni Markus 10, Jesus gumodang mamodai angka siseanNa taringot ni pardalananNa. Di angka bindu on, patorangonNa ma taringot ni silang i. Jala i diihuthon angka poda na arga taringot ni sahalak sisean. Parsiajaran na argaon tongtong do mangolu sahat tu sadari on.

Isi ni buku Injil na paduahon on di dongani dohot barita hamalumon ni dua halak na mapitung na marasing be, sada di tongatonga ni bindu 8 jala na asing muse di ujung ni bindu 10. “Mangholangi” ni angka ulaon hagogoon on dohot gogo manggombarhon songon dia panjanghonon ni haporseaon ni angka sisean i taringot ni Jesus jala tudia Ibana naeng laho. Songon pamodaionNa tu sisean na sampulu dua i 2.000 taon naung salpu, hataNa i tongtong mamodai nang angka sisean saonari on mardongan godang ni angka pasupasu di na mangihuthon Jesus.

_Parsiajarima parsiajaran samingguon, na laho paradehon tu ari sabat, 17 Agustus_