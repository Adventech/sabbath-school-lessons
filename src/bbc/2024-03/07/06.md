---
title:  Hibul Marobur tu na Roko
date:   15/08/2024
---

`Jahama Markus 9: 42-50. Aha do na mangarahut angka hata ni Jesus disi?`

Di mulana, jamita on idaon songon sada punguan ni jamita ni Jesus na marsialoan na dipasahat jala ndang dipaboa dia alana. Nang beha pe i, molo diida jumonok, ganup jamita i marsitoguan do sian jamita na sada tu jamita na mangihut. Adong disi tolu hata na di ondolhon sian jamita na sada tu jamita na mangihut – “manggasipi,” “api,” dohot “sira.”

Jamita na parjolo i ma taringot ni “sada sian na metmet,” lapatanna dompak nasida na imbaru porsea. Angka sintua dohot uluan ditonahon di bagasan harajaon ni Debata laho mangaramoti nasida angka na imbaru porsea on sumurung, tudos songon jamita ni Padan na Robi di na mangaramoti nasida na metmet di tongatonga ni jolma na robi – angka ina na mabalu, na so marama, so marina, dohot paisolat. Jesus manghatahon gombaran, ai dumengganan ma angka nasida na manggasipi “sada sian na metmet” dilonongkon tu laut.

Hata na mandok “manggasipi” manogu tu jamita na gumodang di bagasan bindu on. Adong dua hulinghulingansa na mangonggop angka na manjaha. Parjolo, na tutu do hata ni Jesus i mandok asa manggotap tangan manang pat manang mamuliskon mata? Paduahon, na didok Ibana do disi na adong sada na roko api na so ra mintop? Alus dompak sungkun-sungkun na parjolo i ma ndang, Jesus disi ndada na mangajarhon asa manggotap pamatang – jamita na jinua ni halak Jahudi (ida dohot 5 Musa 14: 1; 1 Raja. 18: 27-28). Jesus mameakkan hata mardongan sada parumpamaan laho pasahathon sangkapNa. Molo magotap sada tangan, pat, manang mata sada tihas bolon do i, jala tihas na umbalga sian i ro tu halak Kristen molo mangulahon dosa.

Songoni dohot sungkun-sungkun na paduahon alusna: ndang; Jesus disi ndada na mangajarhon na roko api na ro ra mintop. Siandia taboto i? Parjolo, hata i mardongan hata pargaiton. Ranapima, halak na bongot tu huta na badia mardongan sada mata, sada pat, dohot sada tangan. Dungi nasida na hibul marobur tu na roko? Ndada hata gait do i? Hata gait na songon i dompak jamita na arga mambahen halak na manangihon manogu nasida marnida lapatan ni gombaran na pinasahat ni Jesus. Dosa ingkon tutu diparateatehon asa dumenggan do tutu mago tangan, pat, manang mata asa sian na mangulahon dosa.

Marhadomuan dohot na roko sisaleleng ni lelengna, paruhuman i do na saleleng ni lelengna, ndada api na ro ra mintop. “Ai songon on do holong ni roha ni Debata di portibi on, pola do Anakna na sasada i dilehon, asa unang mago ganup na porsea di Ibana, asa hangoluan na salelenglelengna di ibana” (Joh. 3: 16). Nasida naung mago ndang saleleng ni lelengna ditutung, alai, saleleng ni lelengna mago – sada pangantusion na marasing situtu do i!