---
title:  Arga ni Pangoloion
date:   12/08/2024
---

`Jahama Markus 8: 31-38. Aha do na niajarhon ni Jesus dison taringot ni arga laho mangihuthon Kristus?`

Nunga dao diboan sisean i sahat ro di tu parsaoaran na bagas dohot Jesus. Saonari nunga diboto nasida ai Ibana do Sipalua i. Diboto na manjaha buku Markus do i sian mula ni buku on (Mark. 1: 1) jala ala marhite taruli dipasupasu asing sian angka sisean na so dung somal.

Di ari parjolo Jesus manjou angka sisean, didok Ibana do bahenonNa nasida gabe sijala jolma (Mark. 1: 17). Ndang dipaboa disi ia di ari marsogot na tubu do parungkilon. Alai saonari ndung tangkas diboto nasida ise Ibana, dipatorang Ibana ma tu nasida sangkap ni pardalananNa – i ma na ringkot do Ibana maolus nasa parungkilon, diunjuni, jala dibunuh, alai na hehe do muse di ari patoluhon.

Sada barita na pasonggothon do i. Petrus, na idope mandok ai Jesus i do Masias, diarahon ma Ibana jala disolsoli ma Ibana alai ni angka hataNa i. Saluhutna i dipatuduhon buni di bagasan hata i, alai saonari panurat ni Buku on paboahon hata ni Jesus, hata na tutu pasonggot roha ni si Petrus uju manangihon i. Didok Ibana do si Petrus songon sibolis jala mandok asa laho sian lambungNa, ala roha na songoni ndang sahombar dohot roha ni Debata.

“Hata ni si Petrus i ndang denggan na gabe sada pargogo dohot pangapoli tu Jesus di na laho mangadopi hasusahan bolon na naeng ro. Ndang hombar hata i, ndang dompak tu sangkap ni holong ni Debata nang dompak portibi naung mago, manang dompak angka parsiajaran manoadahon diri na laho sipasahaton ni Jesus marhite ngoluNa sandiri” —Ellen G. White, _Alfa dan Omega_, jld. 6, hlm. 24.

Angka siihuthon Jesus di jou asa marsada di sangkap na adong di bagasan Ibana – na laho manuhuk silang jala mangihuthon Ibana. Mate di silang i ma paruhuman bolon, tarlea, dohot ondamondam sian halak Rum. Saluhut jolma margogo pasidinghon silang. Alai, boasa adong jolma na olo manuhuk silang na gabe gombaran dipangoloion nasida tu Jesus?

Jesus ndada holan patoranghon hinarga ni joujou alai dipatorang nang dohot balga ni parbuena. Di bagasan haporseaon ni halak Kristen, hagoan hosa i do paluahonsa. Alai, mangomo saluhut liat portibi on alai agoan hangoluan silalelengna i ma sipasidingon. Songon na hinatahon ni sahalak parjamita dohot torang na margoar Jim Elliot di bukuna tanggal 28 Oktober 1949, “Ndada halak na olo molo olo mangalehon nasa na so patut sitiopon asa taruli di na so olo mago.”

`“Agoan hosa ma na marhamaolhon hosana; alai na mangkasogohon hosana di portibi on, i do na mangaramotisa sahat tu hangoluan salelenglelengna” (Joh. 12: 25). Songon dia do ho mamolus hasintongan ni hata na on?`