---
title:  Dolok dohot Situan na Torop
date:   13/08/2024
---

`Jahama Markus 9: 1-13. Aha do na niida ni si Petrus, Jakobus, dohot Johanes di sada borngin na rap dohot Jesus?`

Hata ni Jesus na di bagasan Markus 9: 1 mandok adong do deba sian angka na jongjong di lampungNa na so tupa mangae hamatean ia so jolo diida ro harajaon ni Debata marhagogoon digonopi dung pigapiga ari, uju Ibana manogihon si Petrus, Jakobus dohot Johannes nangkok tu sada dolok na timbo. Disi Ibana gabe muba rupana di adopan nasida di bagasan hasangapon harajaon ni banua ginjang.

Elia dohot si Musa sian banua ginjang tuat jala mangkatai dohot Jesus. Lukas manurathon ia nasida manaringoti di dalan siboluson ni Jesus (Gorik exodus) na laho sipaujungonNa di Jerusalem (Luk. 9: 30-31). Dibahen i, hasangapon na niida nasida i marhadomuan dohot hamamate ni Jesus di hau pinarsilang (patudos dohot Mark. (; (0. Patubuhon pangaropanma i sogot uju angka sisean i marnida Ibana tarsilang.

Di na tuat sian dolok i, manogotna i sisean na tolu i manungkun tu Jesus di haroro ni si Elia na jumolo. Hataon tubu sian pangaropan aia na ro ma si Elis andorang ni Masias (patudos dohot Mal. 4: 5-6). Alus ni Jesus ai nung ro si Elia, sada hata na mandok dompak Johannes Pandidi. Tudos songon nasida mambunuh si Johannes, songoni do nang Jesus mate di tangan nasida, alai na hehe do Ibana dungkon ni tolu ari.

Dung borngin na marhamulion i, adong hagunturon masa di toru ni dolok i(ida Mark. 9: 14-29). Sisean na sia i mangadopi sahalak baoa na manjujung angka tondi na hodar na so tarpamalum nasida. Dung sahat Jesus tu inganan i, marlojong ma ganup jolma manomunomu Ibana. Barita on paboahaon huaso ni sibolis di baoa i. Dipangke Jesus do partingkian laho manungkun godang taringot ni ibana na sinonggopan ni tondi ni sibolis. I patuduhon borat ni partinaonanni amana, na mandok, “...Alai ia adong gogom, urupi hami; asi ma roham di hami! (Mark. 9: 22).

Pintor ditangkup Jesus do ganggu ni roha nasida. Alus ni Jesus i boi do i lapatanna, “Dia do lapatan ni hata mi ‘ia adong gogom’?” (Mark. 9: 23). Tibu, songon sillam sian langit, amana i marnida ndada holan di dakdanak na marsahit i – di ibana adong do sahit i ma ndang marposniroha; jala gale ni haporseaonnai marpabuehon anak na i ndang malum. Ama na marsak i pasahathon dirina tu asi ni roha ni Jesus mardongan hata na gale, “Na porsea do ahu! Urupi ahu na hurang porsea on!” (Mark. 9: 24). Di pamalum Jesus ma dakdanak i.

`Di angka dalan dia do, molo adong, gabe joujou ho, “Na porsea do ahu! Urupi ahu na hurang porsea on”? Aha do na pinarsiajaranmu siang angka na masa i?`