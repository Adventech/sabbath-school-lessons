---
title:  Pabagashon
date:   30/08/2024
---

Jaha buku Ellen G. White, “Suatu Bangsa yang Malang,” “Bait Suci Dibersihkan Lagi,” dohot “Pertentangan,” di bagasan _Alfa dan Omega_, jld. 6, hlm. 202-237.

“Parange ni Kristus na mamburai hau na tinompana i mardongan huasoNa sandiri i jongjong bahen poda tu sandok huria nang dohot tu sandok halak Kristen. Ndang adong manang ise pe na mangolu hombar tu patik ni Debata molo so sari didonganna. Alai torop do halak di ngoluna ndang sarombang dohot ngolu ni Kristus parlombak roha jala ndang mangahut di diri. Adong halak na mambahen dirina sahalak Kristen na sumurung, ndang diboto dia lapatanna marhalado di Debata. Disangkapi nasida angka dalan jala marsiajar holan laho pasonang diri nasida. Nasa pambahenanna holan laho pasonang rohana. Tingki na ummarga di nasida ima molo adong dilehon di dirina sandiri. Di sandok pargulmiton ni ngoluna i do na gabe impola silumbaon nasida. Ndada laho di dongan jolma alai nasida mangula holan bahen didirina sandiri. Debata manompa nasida di portibi di inganan na so holan mangahut tu diri. Disangkapi Ibana do nasida asa mangurupi donganna jolma marhite gok dalan na patut sibahenon nasida. Alai sumangap do tahe holong didiri, asa dibahen holip sian nasida laho marnida dongan jolma. Ndang dipajongjong nasida parsaoran dohot dongan jolma. Nasida na mangolu holan di ngoluna sandiri tudos songon hau ara i, na gok bulungna alai ndang adong ia parbuena. Dipatupa nasida do panombaon sipaula, aai ndang mardongan haporseaon manang hamubaon ni roha. Didok nasida dipajongjong do patik ni Debata, alai ndang diradoti. Dihatahon nasida do i, alai ndang dingoluhon. Dibagasan paruhuman na dihonahon dompak hau ara, Kristus patuduhon giak ni rohana di angka sipaula i. Didok Ibana nasida na mangulahon dosa disihapataran ndang gumodang dosana molo dipatudos dohota halak na mandok manomba Debata, alai ndang patuduhon parbuena bahen hasangaponNa” —Ellen G. White, _Alfa dan Omega_, jld. 6, hlm. 206.

**Sungkun-sungkun Sirangrangan**:

`Rimangima lapan ni na paiashon Bagas Joro na binahen ni Kristus. Na patut do i ulahonon di tongatonga ni hurianta saonari? Songon dia do sasintongna mangulahon na songon i?`

`Di sandok angka buku barita na uli, marulakhulak, Jesus mangenet sian buku na Badia jala songon dia angka i digonopi. Aha do na niajarhon ni i tu hita i ma hinarga ni angka buku ma badia i di ngolu ni haporseaonta? Boasama hita dohot torang ingkon manaluhon nasa angka dalan na laho padisinghon hata ni buku na Badia i, tarlumobi dihata na mandok ia Buku holan hata ni jolma sambing do i na manaringoti Debata, ise do Debata i, jala songon dia Ibana markarejo?`

`Di dia do dalan hasadaon ni huria dohot pamarenta? Songon dia do hata ni Jesus na di bagasan Markus 12: 13-17 manguluhon hata i?`

`Lului ma angka ayat na patoranghon haheheon. Boasama mansai arga jamita i di haporseaonta, tarlumobi taringot ni angka naung mate?`