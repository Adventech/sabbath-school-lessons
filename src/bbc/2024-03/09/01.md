---
title:  Parbolatan di Jerusalem
date:   24/08/2024
---

### Namardomu tu parsiajaran di minggu on, jahama
Mrk. 11; 1 Raj. 1: 32–48; Sak. 9: 9–10; Jes. 56: 7; Jer. 7: 11; Mrk. 12: 1–34.

> <p>Ayat siapilon</p>
> “Alai molo jongjong hamu martangiang, sai sesa hamu ma, molo adong pangkurangi ni rohamu di halak, anggiat disesa nang Amamuna na di banua ginjang i salamuna.” (Mark. 11: 25).

Adong lima parbolatan ni Jesus dohot angka sintu ni parguruan na disurathon di bagasan Markus 2 dohot 3 (ida parsiajaran 3). Di parsiajaran di minggu on, di na sahat Jesus ro di Jerusalem, jumpangNa onom parbolatan dohot angka sintua ni parguruan. Dua sian i songon sada panuhati na manuhati di mula dohot ujung ni parhobasonNa di portibi on. Ganup parbolatan i manariashon angka hata na ringkot dompak parngoluon ni halak Kristen. Jamita ni Kristus, nang ditongatonga ni parbolatan na songon i, margogo laho mangurupi angka na porsea nang ditongatonga ni parungkilon binahen ni haporseaon dohot parngoluon siganupari.

Angka sintua ni parguruan i ro laho manungkun, mangaributi, jala manaluhon Jesus, alai ndang taruli nasida. parsiajaran di minggu on patoranghon dia dalanna nasida ro marsual dohot Jesus dohot poda dompak dia na patut sibahenon ni halak Kristen laho manaluhon hata-hata jala manghusiphon sintong tu roha ni halak angka na mansoadahon joujou ni Tondi Parbadia.

Di bagasan Markus 11 di Jesuralem do parhobasan ni Jesus i laho marari raya Paskah (Maret-April). Markus 11-16 sada partingkian na gumodang sian saminggu. Di bindu 10 na parjolo manurathon sada pardingkian tolu satonga taon. Dipalambat disi laho patuduhon hinaringkot ni pangujungi ni barita i.

_Parsiajarima parsiajaran samingguon, na laho paradehon tu ari sabat, 31 Agustus_