---
title:  Ise do na Mandok Ho Mambahen Sisongoni?
date:   27/08/2024
---

`Jahama Markus 11: 27-33. Dia do sungkun-sungkun na pinasahat ni angka sintua ni malim i tu Jesus, jala songon dia do alusNa?`

Sadari dungkon na paiashon Bagas Joro, angka sintua ni malim manjumpangi Ibana di alaman ni Bagas Joro i, manungkun ise dipangasahon Ibana mambahen sinantoari. Nasida ndada margogo laho mangalului hasintongan alai margogo laho pajipulhon Ibana. Molo didok Ibana na sian Debata do huasoNa i, dohonon ni nasida ma nda tagamon sahalak pande hau na sian luat nasida patut patupahon sisongoni. Molo didok Ibana na sian jolma do na pinangasahonNa, tangkupon nasida ma Ibana songon sahalak sipaotooto.

Alai diboto Jesus do dalan ni pingkiran nasida jala mandok alusanNa do hata nasida i molo nasida rade mangalusi sungkun-sungkun na laho sisungkunonNa. Na sinungkunNa disi i ma pandidion ni si Johannes Pandidi na sian Debata do manang na sian jolma. Tompu dihatiha i, tarsonggot angka sintua ni malim i jala tarjorgong dihatanasida. Molo didok nasida sian Debata, dohonon ni Jesus ma, “Antong, boasa so dihaporseai hamu ibana?” Molo didok nasida sian jolma, Ai dihabiari do natorop. Dibahen i, margabus ma nasida jala didok nasida ndang diboto. I ma dalanna Jesus ndang mangalusi sungkun-sungkun nasida i.

`Jahama Markus 12: 1-12. Songon dia do Jesus manguduti hataNa na so mangalusi hata i, jala dia do panghorhonna?`

Dipajongjong Jesus ma sada parumpamaan ni porlak anggur, sahalak na pauli porlak anggurna, dohot angka pangula na mangula porlak i. Jamita na pinasahat ni Jesus disi balga do hasadaonna dohot parumpamaan ni porlak anggur na adong di bagasan Jesaya 5, disi Debata papatarhon sada paruhuman dompa halak Israel naung lilu. Saluhut jolma tarsunggul di hasadaon ni hata i, tarlumobi angka sintua ni parguruan i.

Barita on papatarhon marhite sada dalan na buni hatiha angka pangula i ndang olo manaruhon sian parbue ni ladang i tu nampunasa. Singkat ni i, dipusa nasida jala dibunuh nasida angka naposona. Ujungna, ditongos ibana ma anak haholonganna, didok rohana biar rohanasida marnida anakna i. Alai na ro ndada songon i. Dao do, didok rohanasida molo ditangkup manang dibunuh nasida anakna i, gabe nasida panean di porlak anggur i. Tangkas ma tarida haotoonnasida jala paruhuman na didabu dompak nasida ndang hasundatan.

Dia na pinasahat ni Jesus disi i ma pasahathon poda tu angka sintua ni malim na dompak dia do dalan na tinuju nasida. Molo ditatap sian lapatanna, parumpamaan on i ma sada poda na mardongan holong. Adong dope partingkian di nasida na laho muba jala mandao sian paruhuman. Adong piga halak na mulak sian dalanna, muba, jala manjanghon Jesus. Alau molo na deba ndang olo.