---
title:  Patik na Ummangat
date:   29/08/2024
---

`Jahama Markus 12: 28-34. Sungkun-sungkun bolon dia do na pinasahat ni sibotosurut i, jala dia do alus na pinasahat ni Jesus disi?`

Buku Markus sahat tu jamita on, gumodang sian tongatonga ni angka sintua ni malim, otik do na holang sian nasida, maralo do roha nasida dompak Jesus. Tarida i torang di Jerusalem, na disi Jesus jongjong marsual dohot angka sintua ni parguruan na manguluhon panombaon di Bagas Joro – na gabe impola ni ugamo Jahudi. Di bahen i, sahalak sian sibotosurat na manangihon parsualan i jala satolop di hata ni Jesus, i ma dalan na patuduhon bontor ni roha dohot balga ni rohana laho mangadopi parsualan dompak Jesus. Tumagon do ibana mandao manang marnida boti, nang pe halak i marlomo ni roha tu Jesus. Alai ndang di ulahon baoa on ia na songon i.

Sibotosurat i pintor manondong dompak impola ni haporseaon mardongan sungkun-sungkun dia do patik na ummangat. Lambok do dialusi Jesus hata i, mangenet Shema, manghatindanghon haporseaon di halak Jahudi sian 5 Musa 6: 4-5. Patik na ummangat, ninna Jesus, i ma haholongima Tuhan Debatam sian nasa ateatem, sian nasa hosam, sian nasa roham dohot sian nasa gogom! – i ma, maneahon nasa dirim. Dilehon Jesus do angkup ni i tu sibotosurat i marhite patik paduahon na ummangat, sahali nai dienet sian Padan na Robi, alai dison sian 3 Musa 19: 18, asa manghaholongi dongan jolma doshon dirim.

Sipata sungkun-sungkun do jolma songon dia do sintongna holongi mangarajai. Hasomalan ni halak sian patik na adong di buku 5 Musa mangurupi papatarhon. Hata on ro sian parpadanan na robi di dua halak, jala hata “holong” patuduhon di pangoloion di angka parpadanan, jala renta mangulahon i. Dibahen i, tung pe hata i ndang pasidinghon lapatan ni holong na bagas di dua halak i, alai gumodang do i dipatuduhon di angka pambahenan na denggan.

Na tulus do sibotosurat i jala torang diida ibana hinauli ni alus ni Jesus i jala satolop. Halak na asing nunga marnida angka bohi na tarrimas di tongatonga ni angka sintu ni parguruan i ala sibotosurat i na tulus i nunga mangolophon alus ni Jesus jala sintong, sada pambahenan na manang ise pe ndang rade mangulahonsa. Dijanghon Jesus do nang sibotosurat dialusna na tutu i, marhite paboahon ia ibana ndang dao sian harajaon ni Debata. Ndang dao ndada lapatanna dibagasan. Na rumingkot sian i di sibotosurat i ma mananda ise do Jesus jala mangihuthon Ibana, sada dalan na dumao di haporseaon.

`Songon dia do hita marsiajar laho manghaholongi Debata jala manghaholongi dongan jolma doshon dirinta? Boasama silang i na gabe pargogo laho mangaradoti angka patik i?`