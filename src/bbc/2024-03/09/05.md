---
title:  Uhum di Portibi dohot Parbue sian Banua Ginjang
date:   28/08/2024
---

`Jahama Markus 12: 13-27. Aha do na niajarhonna disi, jala hata hasintongan dia do na pinasahat ni Jesus disi?`

Angka sintua ni parguruan i margogo laho manangkup Jesus marhite dalan na patut sibahenon ni nasida laho manguhum Ibana, nang dompak pangarajai ni Rum manang dompak situan na torop. Pabolatan na sada on i ma sungkun-sungkun taringot ni guguan. Di tingki dohot di inganan i, molo manjua laho mangalehon guguan digoari ma nasida na gabe panggunturi di harajaon Rum, sada pangalaosion bolon.

Alus ni Jesus asa mangalehon tu kesar angka na patut silehonon tu kesar jala tu Debata angka na patut silehonon tu Debata paluahon Ibana sian ansiansinasida i alai patuduhon sibahenon ni angka na porsea dompak pangarajai. “Didok Ibana do ala nasida mian dilinggoman ni harajaon Rum, ingkon lehonon ni nasida do tu pangarajai i na patut silehonon, saleleng pangarajaionna i ndang maralo dompak uhum banua ginjang. Jala na na unduk nasida tu uhum ni pamarenta mardongan hadameon, ingkon sumurung do pangoloion ni nasida dompak Debata di ganup tingki” —Ellen G. White, _Alfa dan Omega_, jld. 6, hlm. 228.

Na tubu muse i ma sungkun-sungkun taringot ni hahehehon ni naung mate. Halak Saduse i ma punguan ni angka malim na manjanghon holan lima buku ni si Musa na gabe Buku na Badia. Ndang porsea nasida di haheheon ni naung mate. Hata na pinasahat ni nasida dompak Jesus olo do marhite sada hulinghulingansa. I ma paboahon adong pitu baoa dohot sahalak parompuan. Mangihuthon patik ni si Musa, dalan laho pahothon arta dohot goar ni hahana, molo baoa i mate ndang martinading, dibuat anggina ma parompuan i, jala molo adong dakdanak sian nasida, anak ni haha na naung mate i do i (5 Musa 25: 5-10).

Dalan laho pajepolhon jamita di haheheon, halak Saduse i mambaon tu sada sungkun-sungkun na gabe ripe ni ise do sogot parompuan i di ari hahehehon. Jesus mangalusi hatorangan nasida i mardongan dua dalan, mangenet sian hata ni buku na Badia dohot huaso ni Debata. Parjolo, digombarhon Ibana huaso ni Debata di bagasan haheheon jala patuduhon ia di banua ginjang i ndang masa mangoli manang marhamulian. Dungi dibaon Ibana hataNa taringot ni haheheon dompak buku 2 Musa 3: 1-22, disi Debata paboahon ai Ibana do Debata ni si Abraham, Ishak, dohot Jakkob. Lapatanna disi Jesus paboahon ia nasida na tau dipahehe do sogot, ndang tung tongtong nasida di bagasan tanoman molo Debata i Debata ni si Abraham, Ishak, dohot Jakkob, nang pe saonari nasida nunga mate.

`Molo ro sahalak jolma manungkun tu ho, “Ditanda ho do huaso ni Debata?” Dia ma alusmu, jala boasa?`