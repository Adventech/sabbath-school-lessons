---
title:  Parumpamaan taringot Boni na Martumbur
date:   25/07/2024
---

`Jahama Markus 4: 26-29. Aha do pangondolan ni parumpamaan on?`

Godang do sian buku Markus i marhasadaon barita na molo ndang dohot buku Matius, dohot Lukas, manang duansa. Alai ndang songoni ia parumpamaan on. Parumpamaan na sadaon gabe hasurungan do di buku Markus. Impola ni parumpamaan on jempek do i ma dalanna martumbur. Jesus manggombarhon ai na songoni do dalan ni harajaon ni Debata markarejo. Adong do sipatupaon ni jolma i, alai huaso laho martumbur holan hagogoon ni Debata do. I ndada ulaon na parpudi. Barita disimpuli mardongan tingki gotilon. Songoni do nang, ari haroro ni Kristus na paduahalihon na songgot do ro laho manalpuhon ariari ni portibi on.

`Jahama Markus 4: 30-32. Apala do di na niondolhon ni parumpamaan taringot batu ni siarum?`

Parumpamaan on mangondolhon songon dia boni na ummetmet sahali gabe sada hau na balga. Balga ni batu ni siarum somalna 1 – 2 millimeter. Suansuanan na nidokna disi olo do mandok siarum na birong (Brassica nigra) batu na na mansai metmet (lobi sian 700 batu asa dapot sagram). Tungpe ndang batu na ummetmet di portibi on, alai na metmet situtu do ia batu i, tarlumobi molo dipatudos dohot hauna, na olo timbo sahat tu 3 meter. Jesus mandok nang angka pidong na martongatonga langit marasar di linggomanna i. Hata na parpudi on dienet sian buku Psalmen 104: 12, songoni nang hata ni buku Daniel 4: 10-12. Psalmen 104 pabotohon di huaso ni debata na manompa tano on, jala di Daniel 4 manggombarhon Nebukadnesar na gabe sada hau bolon na dituroma sian sandok sisik ni tano on marlinggom jala taruli sipanganon.

Hata na pinasahat ni Jesus disi i ma ia harajaon ni Debata, na dipungka sian dalan na metmet situtu, na gabe balga do i jala pangondian. Nasida na di tingki Jesus leas do roha nasida marnida parjamita na maotaot na ro sian Galilea mardongan punguan ni siseanna, alai partingkian patuduhon ia harajaon asi ni rohaNa nunga sar sahat tu ujung ni tano on.

> <p></p>
> “Laos baritahononhon do barita na uli on na taringot tu Harajaon i di liat portibi on, laho mangkatindangkonsa tu saluhutna bangso; dung pe i, asa ro ujungna” (Mat. 24: 14).

`Rimangima ma songon dia do “huria” i uju dibahen Jesus hata na songon i. Boasama i hasurirangan na sun bolon, jala patoguhon nang haporseaon (di hita)?`