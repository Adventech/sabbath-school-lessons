---
title:  Hatorangan ni Jesus
date:   22/07/2024
---

Nunga diujungi Jesus ia parumpamaan i, alai ndang pintor dihatahon lapatanna. Mangihuthon ayat (Mark. 4: 10), Jesus pasahathon i di adopan ni “torop halak.” Alai ditingki na mangihut, mardongan punguan na metmet (Mark. 4: 10), dipapatar Ibana dia lapatan ni angka parumpamaan i.

`Jahama Markus 4: 13-20. Songon dia do hatorangan na pinasahat ni Jesus di parumpamaan taringot ni panabur i?`

Jesus patoranghon parumpamaan i mardongan gombaran na sian ruar na ginombarhon ni parumpamaan i. Hatoranganna manggombarhon ia barita i sada jamita gombaran na dienet sian tongatonga ni parngoluon, ndada taringot ni hata na pinaboana i disi.

Jesus paboahon ia boni i manggombarhon “Hata” i. Lapatanna hata ni Debata, tarlumobi barita na pinasahat ni Jesus. Jakobus 1: 21 mandok, Dibahen i, bolongkon hamu ma nasa na roa ro di hajahaton na lohot i; marlambok ni roha ma hamu manjalo hata na sinuan tu bagasan rohamuna, na tarbahen paluahon tondimuna.”

Ragam ni tano i ma ragam ni roha ni halak na manangihon Hata i. Di hatorangan ni Jesus, saluhut jolma manangihon Hata i, lapatanna, sandok ragam ni tano adong boni na disaburhon tu atasna. Alai marasing be do panjanghononna. Tano di topi dalan na pir situtu do, jala angka pidong mamarguti boni i. Dipadomu Jesus ma i dohot huaso ni sibilis na laho pasidinghon hasintongan. Tana na batu on otik do tano na. Dipadomu Jesus ma i dohot jolma na neang rohana di hasintongan, ndang dibilangi nasida panghorhon ni Hata i. Tano parsihupian mamisat boni na madabu di atasna. Jesus patoranghon ia parsihupian i manggombarhon pangkolsohon di angka na di hasiangan on dohot hamoraon mamisati hata i. Tano na denggan manggombarhon nasida na manangihon Hata i jala na manjanghon, dibahen i tubu ma boni i jala marparbuehon parbue na marlompit ganda.

Hatorangan na gumodang i ma di tano na batu on dohot tano parsihupian. Di na manggombarhon angka na manangihon parroha tano na batu on, Jesus Jesus patuduhon panghorhon na patar – dijanghon nasida Hata i mardongan las ni roha alai parsatongkinan do roha nasida i. Di na ro pangaleleon, tundal do roha nasida. Angka na manangihon parroha tano parsihupian tung asing situtu do. Ndang tundal ia roha nasida binahen ni angka parungkilon alai binahen ni angka hamoran ni hasiangan – roha nasida dompak angka hamoraon na di hasiangan singkat ni harajaon ni Debata. Roha dohot pingkiran nasida holan dompak hasonangan na pinasahat ni tano on.

`Tatapma dompak ngolum. Na roha di topi ni dalan, tano na batu on, manang tano parsihupian na suan tu bagasan ngolum? Olo do i ro jala nanget partubuna sian na so tinagammu. Dia do dalan na binahenmu laho paubahon i, molo ingkon?`