---
title:  Ragam ni Parumpamaan
date:   20/07/2024
---

### Namardomu tu parsiajaran di minggu on, jahama
Mrk. 4: 1–34; Jak. 1: 21; Jes. 6: 1–13; Psalm. 104: 12; Dan. 4: 10–12.

> <p>Ayat siapilon</p>
> “Laos didok ma tu nasida: Manat ma hamu di na binegemuna; ai parsuhatonmuna do sisuhathononhon tu hamu, tambaonna dope tahe tu hamu!  Ai tu ganup paradongan lehonon do. Alai sibuaton do sian na so paradongan nang na di ibana hian (Mark. 4: 24-25).

Parsiajaran di minggu on i ma taringot ni angka parumpamaan na di bagasan buku Markus 4. Buku Markus otik manurathon parumpamaan sian angka buku barita na uli na asing (Mateus, Lukas, Johanes)

Martaontaon lelengna angka na pistar marsual di lapatan dohot pangantusion di parumpamaan ni Jesus: Songon dia laho mangalapati i, dia lapatanna, boasa Jesus mangenet parumpamaan i, dia do ragam ni parsiajaran na pinasahatna, jala songon dia di bagasan parngoluon siganup ari parumpamaan i dipeakkon, manang na holan gombaran sambing do i, jala godang dope angka udutna.

Jempekna, ndang saluhutna i na gabe laho siparsiajaranta di bagasan parsiajaran di minggu on. Alai, naengma idaonta tu bagasan angka parumpamaan i jala, mardongan denggan basa ni Debata, tuat mardongan sada pangantusion aringot ni angka poda na pinasahat ni Jesus disi marhite angka parumpamaan i.

Markus 4 holan manurathon lima parumpamaan, panabur, palito, parsuhaton, boni na martumbur, dohot batu ni siarum. Sasintongna saluhut parumpamaan i marhasadaon taringot tu panabur. Parumpamaan on jumolo di hatahon, dungi diihuthon dohot dia dalanna boasa dipasahat mardongan parumpamaan, jala na parpudi lapatan ni parumpamaan i. Na tolu dalan on ma na gabe impola ni parsiajaranta di ari Minggu, Senin, dohot Selasa. Dungi parumpamaan na asing gabe parsiajaranta di ari Rabu dohot Kamis.

_Parsiajarima parsiajaran samingguon, na laho paradehon tu ari sabat, 26 Juli_