---
title:  Pabagashon
date:   26/07/2024
---

Jahama buku Ellen G. White, “Seorang Penabur dan Benih,” hlm. 19-26, di bagasan Membina Kehidupan Abadi.

“Habadiaon na sintong i ma pasahathon diri saluhutna tu panghobason ni Debata. I do sasintongna parngoluon ni bangso ni Debata na daulat. Kristus mangido paneaon ni disi dohot singkop, laho marhalado na so mardua roha. Dipangido Ibana roha, pingkiran, ateate dohot hagogoon. Unang ma tapajingjing dirinta sandiri. Manang ise na mangolu bahen di dirina sandiri ndada bangso ni Debata ibana.”

“Holong na ingkon gabe ojahan ni pambahenan. Holong i do ojahan ni harajaon ni Debata na di banua ginjang dohot na di tano on jala i na ingkon gabe ojahan ni parange ni bangso ni Debata. I sambing do na margogo mangaramoti jala na patoguhon hita. I sambing do na patauhon hita mamolus hasusahan dohot parungkilon. Jala holong dipatuduhon marhite pambahenan. Sangkap haluaon dipeakkon ni atas ni paneaon diri, sada pelean na mansai balga jala bagas huhut timbo situtu na so hasuhatan. Nunga dipasahat Debata saluhutna tu hita jala nasida na manjanghon Debata rade mamelehon saluhutna na adong bahen haluaon. Pangantusion di hasangapon dohot hamulaionNa gabe tumimbo sian angka na mangihut” —Ellen G. White, Membina Kehidupan Abadi, hlm. 31.

**Sungkun-sungkun Sirangrangan**:

`“Holong na ingkon gabe ojahan ni pambahenan. Holong i do ojahan ni hajaon ni Debata na di banua ginjang dohot na di tano on.” Songon dia do silang i papatarhon tu hita hatigoran on tu hita? Di parngoluonta, songon dia do hita manghangoluho holong sisongon i? Boasama ingkon bahenonta songon i?`

`Songon dia do ho mangalusi sahalak jolma na sai marjugul mandok ia Jesus mangajar mardongan parumpamaan asa nasida na di ruar i tongtong di bagasan haholomon? Boasama Jesus, naung mate bahen di sandok manisia (ida 1 Joh. 2: 2), mangaloas nasida na dibahen i Ibana mate di hau pinarsilang laho paluahon, tongtong di bagasan haholomon?`

`Palito sasintongna dipajongjong di atas ni parpalitoan, ndada di toru ni ampang (Mark. 4: 21). Ngoluhon hata on di tongatonga ni huriam asa marsaor dohot angka punguan ni jolam di luatmu. Songon dia dalanmu laho pajongjonghon palito tu inganan na tumimbo?`

`Idama parumpamaan taringot ni boni na martumbur (Mark. 4: 26-29). Aha do ulaon sibahenon ni jolma na laho mangurupi Boni Barita na uli i martumbur, jala dia na na pinatupa ni Debata disi? Tungpe tutu adong ulaon na ingkon sibahenonta, songon dia do hita umbotosa denggan ia hita na sai tongtong marsigantung gomos tu Debata? Na boi do roha na sai marigantung i tongtong taulhaon asa martumbur boni i?`