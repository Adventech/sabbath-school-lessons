---
title:  Dalanna mardongan Parumpamaan
date:   23/07/2024
---

`Jahama Markus 4: 10-12. Boasa ma mardongan parumpamaan Jesus i mangajari?`

Panjahaion boti di angka ayat i mangalehon tona ia Jesus mangajar mardongan parumpamaan asa mambahen situan na torop naa manangihon tongtong di bagasan haholomon. Alai pamingkirion na songoni ndang sadalan dohot na binahen ni Jesus di inganan na asing di bagasan buku Markus. Di bagasan Markus 3: 5-6, marsak do roha ni Jesus marnida tangkang ni roha ni angka sintua ni parguruan i. Di bagasan Markus 3: 22-30, Jesus mangalusi angka hata ni sibotosurat dohot denggan jala dohot torang papatarhon boasa nasida salah. Di bagasan Markus 12: 1-12 diboto angka sintua ni parguruan ia parumpamaan ni Jesus taringot ni pangula taringot ni nasida do i. Parumpamaan i sasintongna pinsangpinsang di angka sangkap ni nasida na laho mangalo Ibana mardongan uhuman na naeng ro. Molo ndang holong rohaNa di nasida, ndada pinsangonNa nasida. Alai panghorhonna, saluhut hata ni Jesus na di bagasan Markus 4 i mangido sada pangantusion na dumenggan asa marhite tama marnida dia do na nidokNa disi. Jesus mangenet sian buku Jesaya 6: 9-10.

`Jahama Jesaya 6: 1-13. Mangihuthon ayat i, aha do na masa dompak Jesus, jala dia do tona na nilehonna disi  na laho sipabotohononna tu halak Israel?`

Ro sada alatan tu panurirang Jesaya taringot ni Debata uju ibana di Bagas Joro jala dihaliangi hasangapon ni Debata jala marnida haramunon ni dirina. Dipapita Debata ibana jala di tonahon mardongan sada barita na manungguli roha. Tudos songon Markus, marasing do i begeon sian angka hata na deba di bagasan buku Jesaya i ma ia disi godang hata pangapulion di angka bangso ni Debata.

Di bagasan Jesaya 6 hata i ditujuhon laho manungguli roha ni bangso i asa mulak nasida sian angka dalan hajataon nasida. Di buku Markus, dalan laho mangantusi hata ni Jesus adong di bagasan Markus 3: 35. Laho mangantusi hata dohot jamita ni Jesus, sahalak jolma i ingkon mangulahon lomo ni roha ni Debata (Mark. 3: 35). I ma manogu jolma i tu bagasan parsaoran ni Debata. Nasida naung manimpulhon ia Jesus nunga disonggopi tondi ni sibolis ndang jadi manangihon hata i.

Rimpunan sian hata ni  Jesus na nienetna sian Jesaya 6 on ndada Debata gabe mangambati jolma i, alai ala ni hata nasida dohot tangkang ni roha nasida sandiri na mangambati nasida laho manjanghon hatigoran na paluahon i.

Hasintongan on na gabe impola ni sandok sian parumpamaan taringot ni panabur. Saluhut hita mamillit na gabe gombaran ni tano na songon dia do nasida. Saluhut jolma mameakkon di bagasan rohana sandiri na olo do nasida pangoloi di Jesus manang ndang. Di ujungna, ganup hita do na manuntuhon i.