---
title:  Parumpamaan Taringot ni Panabur
date:   21/07/2024
---

`Jahama Markus 4: 1-9. Songon dia do ragam ni tano i, jala aha do na masa tu boni na madabu tu atasna? `

Uju manjaha angka parumpamaan ni Jesus di bagasan buku Sinoptik, jojtot do hita pintor laho tu hatorangan na pinasahat ni Jesus. Jala muse, nda i do impola ni angka barita i – laho mangajarhon godang hatigoran haporseaon di ngolu ni halak Kristen? Tutu i do, alai tahe olo do, asing ni hata na jempek umpamana “Harajaon ni Debata di umpamahon,” manang “Hamu angka parpinggol na marbinege, pinggol hamu ma i!” Jesus ndang patoranghon lapatan ni parumpamaan i.

Dibahen i, denggan do molo tapamanat jala tarimangai barita i asa dapot na sinangkapna marhite ragam ni hata umpama disi. Mangulahon sisongoni laho manangkasi parumpamaan taringot ni panabur marparbuehon ragam ni pangantusion. Sada do ia boni i, alai madabu tu opat ragam ni tano. Tano i marpanghorhon di parbue ni boni. Asing ni barita na sai marsitomuan, sasintongna parumpamaan i manggombarhon opat ragam ni roha na dipapatar disi dohot ture di bagasan hapeahanna ganup. Leleng ni partingkian laho manimpuli sada barita gabe marpanghorhon tu barita na mangihut.

Boni na mapiltik tu dalan pintor diparguti angka pidong na martongatonga langit. “Jadi di na manabur i ibana, adong ma deba na mamiltik tu dalan, gabe ro ma angka pidong mamargutisa” (Mark. 4: 4).

Boni na madabu tu tano na batu on dipaima do pigapiga ari lelengna manang marminggu dungi gabe mate, na mosok do i deba binahen las ni ari.

Boni na madabu tu parsihupian lumeleng di ibana mangolu alai ndang marparbue, ai dipisat angka sihupi i do ibana.

Boni na madabu tu tano na denggan lumeleng situtu do ibana tubu, sahat tu na maparbuehon parbue na mangolu, mangihuthon ari ni suansuanan.

Tolu sian angka barita i ma ndang marparbue, holan barita na parpudi do na paboahon haulionna, i ma parbue na mangolu na olo ganda. Godang ni hata i, partingkian na tu lelengna mangihuthon ganup barita i, alai na torang disi holan sada do sian barita i na paboahon haulionna, saluhutna patuduhon hajepolon alai di parbue na denggan patuduhon haulion.

Parumpamaan on dohonna ma tu arga ni na laho mamaritahon barita na uli dohot angka parungkilonna, alai upah na marlompit ganda di nasida na mangihuthon Jesus.

`Angka dia dope na tama tabuta bahen parsiajaran di haporseaon sian hasiangan na tinompa ni Debata?`