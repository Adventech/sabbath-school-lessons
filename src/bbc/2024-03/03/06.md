---
title:  'Barita na Marsorinsorin: Bagian 2'
date:   18/07/2024
---

`Jahama Markus 3: 20-21. Dia do na niida ni sisolhot ni Jesus asa dibaheni nasida mandok Jesus nunga be rittik?`

Hata na mandok nunga rittik tung hata na borat situtu do.  Somalna hata i tubu sian na pambahenan juju sahalak jolma i nunga gabe hasesega di dirina sandiri. Sisolhot ni Jesus manghilalahon sisongoni dompak Ibana ala Ibana mansai loja jala ndang adong be di Ibana partingkian saotik pe maradian nang laho mangan pe. Ro nasida laho maminsang Ibana, jala disima jumpang di ruaru ni baria i sada barita na marsorinsorin, diolangi sada barita na sian bagasan taringot ni angka sibotosurat na manguhumi Jesus na mandok Ibana sadalan dohot sibolis.

Adong disi hasadaon na songkal di tongatonga ni baria na sian ruar dohot na sian bagas i ma barita na marsorinsorin. Di sisolhot ni Jesus adong di nasida sada pangantusion na sarupa dohot pangantusion ni angka sibotosurat dompak Ibana. Angka sisolhot mandok ia Ibana nunga rittik. Angka sibotosurat mandok ia Ibana nunga sadalan dohot sibolis.

`Jahama Markus 3: 31-35. Aha do na pinangido ni angka sisolhot ni Jesus i, jala songon dia do Ibana mangalusi nasida?`

Hata ni Jesus disi didok rohanta na songkal situtu do i. Molo inangmu manag sisolhotmu manjumpangi ho, nda sasintongna jumpanganmu do nasida? Na taida disi i ma sisolhot ni Jesus di hatiha i ndang sadalan dohot sangkap ni Debata. Diboto Jesus do na nidoknasida alai dihatihaon Jesus mangulahi pabotohon lapatan ni na sabagas. Nasida na mangulahon lomo ni roha ni Debata, i do anggingku, i do ibotongku, i do dainang. Ibana do anak ni Debata, jala nasida na pasadahon dirina dohot lomo ni roha ni Debata gabe sisolhotNa.

Na dua barita na marsorinsorin di buku Markus on rap mambunihon sada barita na bagas. Di barita na sian bagasan, Jesus mandok molo marsalisi dongan sabagas sama nasida, ndang hot na sabagas i. Saotik disi, i mma sian barita na di ruar, bagas ni Jesus i, sabagasNa, na marsalisi! Alai dipatorang Jesus do lapatan ni husinsa i marhite pasahathon lapatan na sabagas. SisolhotNa na sasintongna i ma nasida na mangulahon lomo ni roha ni Debata tudos songan naung binahenNa i (ida Luk. 12: 53; Luk. 14: 26).

Jotjot situtu sian na robi, halak Kristen manghilalahon ia nasida dipabali sian tongtonga ni angka sisolhot nasida. Sada panghilalaan na hansit situtu do i. Hata di bagasan buku Markus on papatarhon ia Jesus mamolus panghilalaan na sarupa. Diboto Ibana songon dia boratna i asa dibahen i patut laho mangapuli nasida na mangilalahon dipabali sian sisolhot nasida.