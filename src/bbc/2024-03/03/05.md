---
title:  'Barita na Marsorinsorin: Bagian 1'
date:   17/07/2024
---

`Jahama Markus 3: 20-35. Dia do hasadaon na niidam di tongatonga ni barita na dua i na tarsurat disi?`

Dison adong “barita na marsorinsorin” na parjolo di bagasan buku Markus, disi adong sada barita dipungka dungi disolukkan barita na asing, mangihuthon barita na parjolo diujungi barita na mangihutna.

Barita di ruar ni barita i taringot tu sisolhot ni Jesus na ro laho mangalap Ibana ala didok nasida ai nunga ritik ia Ibana (Mark. 3: 21). Barita na asing ditongatonga na i ma taringot ni angka sibotosurat na sian Jerusalem na manguhumi na mandok Jesus i induk ni sibolis. (Parsiajaran sadarion  mangondolhon tu bariga na adong di bagasan Markus 3: 22-30).

Di bagasan Markus 3: 22, angka sibotosurat mandok ia hagogoon ni Jesus na pamalumhon sian sibolis do. Laho mangalusi i jumolo dibahen Jesus sada sungkun-sungkun, “Tagamon ma pabalion ni sibolis i donganna sibolis?” Nda tutu molo sibolis i patupahon ulaonna laho manaluhon dirina sandiri. Dungi diuduti Jesus marhite manghatahon taringot parsalisian ni sada harajaon, dongan sabagas, nang dohot ditongatonga ni sibolis i, na patuduhon nda tarbahensa hot molo mangalo dirina jala marsilisi sama ibana. Dungi dipungka Jesus hata taringot ni halak na jolo mangarahut ulubalang dungi mangarampas isi ni bagas i. Di bagasan umpama na parpudi on Jesus i do panangko na mangarampas bagas ni sibolis, mangarahut ulubalang haholomon laho paluahon na hinurunganna.

`Jahama Markus 3: 28-30. Aha do dosa na so hasesaan, jala dia do lapatanni i?`

Dosa na so hasesaan i ma dosa mangaleai Tondi Parbadia, na mandok ulaon ni Tondi i ma ulaon ni sibolis. Parateatehon ma di bagasan Markus 3: 30 dalanna boasa Jesus mandok hataNa na di bagasan Markus 3: 28-30 i ma binahen ni angka sibotosurat na mandok ia di Ibana adong tondi na hodar, na sasintongna Tondi Parbadia do na adong di Ibana. Molo didok ho ulaon ni Tondi Parbadia i songon ulaon ni sibolis, i ma dalanna ndang tangihononmu be hata ni Tondi Parbadia alai ndang adong jolma di bagasan tiur ni pingkiran na mangihuthon hata ni sibolis.

`Boasama roha na mandongan biar ia ho didok roham nunga mangulahon “dosa na so hasesaan” papatarhon ai ndang dope diulahon ho i? Boasa ma roha biar patuduhon ia dosa i ndang dope diulahon ho?`