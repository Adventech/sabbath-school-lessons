---
title:  Panjouon si Lepi dohot Sungkun-sungkun Taringot ni Marpuasa
date:   15/07/2024
---

`Jahama Markus 2: 13-22. Ise do si Lepi, anak ni si Alpeus, jala boasa adong manghasogohon molo ibana gabe sisean ni Jesus?`

Angka sijalo beo di tingki ni Jesus i ma naposo ni pangarajai ni luat manang harajaon Rum. Dihasogohon ditonga-tonga ni halak Jahudi di Judea ala sai jotjot do nasida managi lobi sian naung niaturhon sian dongan sabangsona asa dibahen i mamora situtu nasida. Sada hatorangan sian tonga-tonga ni ni halak Jahudi dompak patik ni parugamoon, surat Mishnah Tohoroth, na mandok, “molo dibongoti sijalo beo sada bagas (saluhut na di bagas i) gabe ramun...”

Dibahen i, ndang gabe halongangan be molo angka siboto surat mangido hatorangan marhite hata na suak, “Mangan minum do Ibana hape raphon angka sijalobeo dohot pardosa!”

Songon dia do hata ni Jesus dompak sungkun-sungkun nasida? Ndang disoadahon Ibana hata i. Angkup ni i, dipahusor Ibana do na masa i, patuduhon ai angka na hansitan do, ndada na hisar, na mangharinghothon pandaoni. Dibahen i, digoari Ibana diriNa sahalak pandaoni haporseaon, sahalak na patut pahirashon na hansitan binahen ni dosa. Nda na patut do sahalak pandaoni laho tu inganan ni na hansitan?

Markus 2: 18-22 manurathon sada jamita na imbaru. I ma na gabe impola sian lima barita na marhadomuan dohot angka paraloan. Dihatiha dijolona taringot ni panggalangan na pinatupa ni si Lepi, dungi na mangihut sungkun-sungkun taringot ni na marpuasa. Hata i jongjong sian sungkun-sungkun boasa ma sisean ni Jesus ndang marpuasa hape sisean ni Johannes Pandidi dohot sisean ni halak Parisi marpuasa. Dialusi Jesus i marhite sada umpama na pajongjong diriNa ditongatonga ni parpestaan. Gabe sada pesta na so ribur do i molo angka na ro tu pesta i marpuasa. Alai dihatahon Jesus do disi na ro ma arina alaponna pangoli i, sada gombaran dompak silang. Dihatiha i ma gumodang partingkian laho marpuasa.

Diuduti Jesus mardongan dua umpama na patoranghon imbar ni hataNa dohot jamita ni angka sintua ni malim - Ndang adong na mandungkaphon abit na imbaru tu abit naung mumut; Jala ndang dipainding jolma tuak anggur siraruan tu inganan naung buruk. Tung sada dalan na uli laho patuduhon hata ni Kristus na maralo dompak jamita ni angka sintu ni malim. I patuduhon hinaronsam ni pangantusion ni angka parjamita i. Nang ugamo na situtu sahali muba gabe haholomon molo ndang manat jolma i.

`Ise do ulaning nasida di hatihaon na patut digoari songon sahalak sijalo beo di tingki ni Jesus? Songon dia do hita mamboan pangantusionta dompak nasida?`