---
title:  Guru di Anak ni Jolma i do nang ari Sabbat!
date:   16/07/2024
---

Di bagasan Markus 2: 23-24, halak Parisi mandok ai nunga dilaosi sisean i ari Sabbat. Mangihuthon hasomalan ni halak Jahudi, adong 39 uloan na so patut di ari Sabbat, di dok roha ni halak Parisi, dohot ma nang na binahen ni angka sisean i.

`Jahama Markus 2: 23-28. Songon dia do alus ni Jesus dompak hata ni halak Parisi i?`

Jesus mangalusi hata i mardongan barita ni si Daud na manganhon roti na marhadohoan (1 Sam. 21: 1-6). Ganup ari Sabbat Roti na marhadohoan na imbaru dipeakkon, molo songon i, pardalanan ni si Daud tontu sada pardalanan na ingkon do di ari Sabbat i. Jesus ndada na mangampini si Daud dohot angka paranganna na manganhon roti na marhadohoan i, asa dibahen  gabe mangampini angka sisieanNa na manggotili angka biur di na mardalan i di ari Sabbat i.

Udut ni i Jesus paboahon ia ari Sabbat dipajongjong bahen pasupasu di jolma, ndada balik sian i, jala ojahan sian hata i ai guru di Ibana do nang ari Sabbat..

`Jahama Markus 3: 1-6. Songon dia do barita i manggombarhon sangkap ni Jesus ia bahen di jolma ari Sabbat i di pajongjong?`

Diulahi do disi Jesus mangadopi paraloan dohot angka sintua ni malim taringot ni ari Sabbat. (Parateatehon, nang songon dia pe i, ia paraloan i sasintongna ndada ala ni ari Sabbat i). Angka sintua ni malim marsangkap manguhumi Jesus molo Ibana pamalumhon di ari Sabbat. Dipadao Jesus do diriNa sian paraloan i. Dipatuduhon Ibana disi paraloan mangulahon na denggan manang mangulahon na jahat, paluahon hosa manang mambunuh. Alus dompak sungkun-sungkunNa nunga torang, mangulahon na denggan jala paluahon hosa dao dumenggan diulahon di ari Sabbat..

Dungi diuduti Jesus ma laho pamalumhon na hansitan i, na patubuhon rimas diangka musuNa, jala pintor marsangkap nasida laho mambunu Ibana. Na tabuat sian barita on i ma ia nasida na marsangkap laho manangkup Jesus mardongan hata na mangalaosi habadiaon ni ari Sabbat, sasintongna nasida do naung mangalaosi habadiaon ni ari Sabbat ala martahi nasida laho mambunuh Ibana di ari Sabbat i.

`Dia do parsiajaran na binuatmu sian i taringot ni na pabadiahon ari Sabbat jala dia parungkilon na taadopi saonari on di na pabadiahon ari Sabbat?`