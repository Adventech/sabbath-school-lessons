---
title:  Pabagashon
date:   19/07/2024
---

Jaha buku Ellen G. White, “Matius-Lewi,” hlm. 286-297; dohot “Hari Sabat,” hlm. 298-307, di bagasan _Alfa dan Omega_, jld. 5.

“Molo disungkun, ‘Ai na jadi do pamalumon sahit di ari Sabbat?’ Alus ni Jesus: Ise sian hamu na marbirubiru sada, na so laho manahopi i jala manaiti tu ginjang, ia tung targodung i di ari Sabbat? Nda andul sumurung ma antong jolma sian birubiru! Asa na jadi do mambahen na denggan di ari Sabbat.” Matius 12: 10-12.

“Sipangahap i ndang margogo laho mangalusi Jesus di adopan ni situan na torop ala mabiar nasida madabu tu hasusahan. Diboto nasida do ia Ibana manghatahon na sintong. Asa sian mangalaosi adat na sian angka natuatua, disangkapi nasida sahalak jolma na laho manean paruhuman, ai dumenggan do paluahon binatang pamusa ai na hagoan do nampunasa molo dipasombu i. Dibahen i pangaramotion dompka binatang na ngungu umbalga asa sian manisia, naung dittompa maniru rupa ni Debata. Hata on patorangkon sandok ulaon ni ugamo sipaotooto. Sian hata ni jolma do ojahan nasida na laho patimbohon dirina tumimbo sian Debata, alai i do dalanna jolma i didabu songon binatang pamusa na so marroha. Ganup haporseaon na patundal dompak hasangapon ni Debata i do na mandabuhon jolma i tu bagasan haleaon, na ingkon sipasuangon mangulahi di bagasan Kristus. Ganup haporseaon na lipe mamodahon tu angka ruasna manghalupahon na ringkot di jolma i, hasusahan, dohot hatigoran. Barita na uli papatarhon arga ni jolma i di bagasan mudar ni Jesus na paluahon, jala mamodahon di bagasan jamita na lambok dompak hahurangan dohot parungkilon ni manisia. Didok Debata: Ummahal bahenonku sada jolma sian sere palangki, jala ummahal sada jolma sian sere na sian Opir.’ Jesaya 13: 12” —Ellen G. White, _Alfa dan Omega_, jld. 5, hlm. 304.

**Sungkun-sungkun Sirangrangan**:

`Ulaon manang pambahenan dia do na mangurupi ho dohot huriam asa marpanarihon di nasida na manghohom dibagasan parungkilon nasida umpamana songoan sahal na sarion na di bagasan Markus 2?`

`Rimangima tutu diholiphon marhite marbiasbias, adat, poda, dohot haporseaon somalna, angka sintua ni huria na manundalhon Jesus, asa dibahen i angka hahomionNa, na sasintongna patut mambuhai roha nasida, alai ndang diloas. Songon dia do hita songon sada ruas ni huria na ingkon manat asa angka i ndang masa tu hita?`

`Songon dia do huriam jongjong gabe “sabagas” tu nasida na angka sisolhotna nunga pabalihon nasida ala ni haporseaonna?`

`Rimangima gumodang disungkun-sungkun taringot ni “dosa na so hasesaan.” Di tongatonga ni UKSS, hatima dia do lapatanna jala songon dia do hita marposniroha ndang mangulahon i?`