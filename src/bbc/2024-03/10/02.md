---
title:  Dua Rimis Bahen Pelean
date:   01/09/2024
---

`Jahama Markus 12: 41-44. Sadia godang do pelean na nilehon ni ina na mabalu i, jala dia do hata ni Jesus dompak peleanna i?`

Bagas Joro na di Jerusalem i ma sada inganan na sun uli situtu. Dolok Bagas Joro i ditongatonga ni luat i, dohot angka batu na balga na dipeakkon laho paojakkon inganan i tongtong gabe hahomion bolon sahat ro di sadarion, adong sian angka batu i boratna marratus ton. Bagas Joro i dipauli mangulahi jala dipabolak songon i nang ingananna diatas ni dolok i dipungka ditingki pangarajarion ni Herodes na bolon i ma ditaon 20 SM, alai gombaran dohot angka gorgana diuduti sahat ro di taon 60 M.

Torop halak mamboan pelean jala mansai balga bilanganna dipeakkon di bagasan 13 poti pelean na adong di Alaman Parompuan jonok tu Bagas Joro i. Disima Jesus hundul di ari diida Ibana sahalak ina na mambalu jumonok jala mandabuhon dua rimis. Godang ni bilanganna i ma 1/32 Dinas, di hatiha i molo sada Dinar upah sadari nni pangula. Dibahen i, tung metmet situtu do ia pelean ni parompuan i.

Jesus, marnida i, marlasniroha dohot pelean ni parompuan. Torop sian angka na mora manaruhon hepeng di bagasan bilangan na balga, alai ndang dihatahon Ibana pelean nasida i uju nasida ro manaruhon peleannasida i. Alai dipuji Ibana do ia pelean ni ina na mabalu i. Didok Ibana ia ina na mabalu i manaruhon gumodang sian angka na asing. Boasa songoni? Didok Jesus, nasida manaruhon sian angka lobilobi nasida alai ia molo ina na mabalu on sian hapogosonna do. Godang dope na tading di nasida, ina na mabalu on manaruhon nasa na di ibana. Hapogosonna mamahen peleanna i gabe na sumurung, tungpe metmet ia bilanganna.

Barita on mangalehon godang parsiajaran na bagas dompak paseanghon na adong di hita. Mangalehon bahen diulaon ni Debata unang ma dibahen holan laho palasroha ni angka uluan ni huria i. Angka parhalado di Bagas Joro i na jahat, alai ndang gabe diolohon Jesus asa unang manaruhon pelean. Molo adong angka uluan ni huria i manangko sian pelean (Kayapas? Hanas?), nasida do na lumea di hatiha i, jala diboto Jesus do i.

Tutu do nasida angka sintua ni parguruan i dilehon tu nasida upah sian Bagas Joro i mangihuthon patik ni Debata, jala molo tungpe ndang diradoti nasida i, situan na torop na manaruhon pelean bahen ulaon ni Debata di Bagas Joro i tongtong dipasupasu di ngoluna, suang songoni nang parompuan on.

Maniopi parsapuluan manang pelean, jala, hatiha angka uluan ni huria i mangulahon angka na so uhum, lapatanna pelean i diulahon hombar tu lomona singkat na diulahon laho patuduhon las ni rohana di Debata. Nang beha pe balga ni pangunjunan i, ulaon dosa do i.

`Aha do na pinodahon ni barita on tu hita taringot arga ni pangoloionta disilehonlehonta bahen di ulaon ni Debata?`