---
title:  Ndang Pasumbuon Nanggo Dua Batu Martinditindi
date:   02/09/2024
---

`Jahama Markus 113: 1-13. Songon dia do hata ni angka sisean i dompak hata ni Jesus taringot ni Bagas Joro, jala songon dia do hinaarga ni alus ni Jesus i tu nasida?`

Songon naung taparsiajari, singkop Bagas Joro i sada inganan na sumurung situtu haulionna. Josephus manurathon bilut Harajaon na tungkan Dangsina saluhutna adaong 162 tiang, balga ni ganup tiang panghaol ni tolu halak (Antiquities, 15.11.5 §§413–414). Didok Jesus saluhutna i digargari. Hasurirangan dompak Bagas Joro balga situtu i di angka na umbegesa manangihon i songon ujung ni portibi on.

“Di na tinatap ni Kristus dompak haulion ni Bagas Joro i, aha do ulaning na ro tu pingkiranna na so tarhatahoni Ibana na so jinanghonna i? Uli situtu do Bagas Joro i di adopanNa, alai didok Ibana mardongan arsak ni roha, tutu Hu ida do saluhutna i. Gok hahomion situtu do Bagas i. Didok ho taringot ni parik na so halohaan on, alai tangihon ma Hatakon, ro ma tingkina, “Ndang pasumbuon nanggo dua batu martinditindi na so gargaronna” —Ellen G. White, _Alfa dan Omega_, jld. 6, hlm. 262.

Hirim roha ni angka sisean i sadihari tingkina masa na hinatahon ni Jesus i. songoni ma di bagasan Markus 13: 4, adong punguan na metmet, Petrus, Jakobus, Johannes, dohot Andreas, manungkun partingkianna tu Jesus. Sihol rohanasida umbotosa sadihari tingkina jala dia tanda i molo ro angka ondeng.

Adong na uli siparateatehonon di bagasan Markus 13: 5-13 i ma ia Jesus i gumodang do dilehon partingkian ndada laho manggombarhon hadadabu ni Jerusalem, alai laho mamodai angka siseanNa di angka hirim ni roha nasida di na marhobas di Ibana na laho pajongjonghon huria na parjolo. Jala umbege hataon ndada hata na neang.

Songoni sintongna, na diinsahi do nasida, hona uhum, jala piga sian nasida dibunuh. Alai marhite saluhutna i, Jesus mandok ndang jumpang dope tingkina. Unang targasip nasida binahen ni angka ulaon hagogoon na laho ro. Angkup ni i, Tondi Parbadia manogu nasida na laho pasahathon hata na laho sipasahathon nasida, nang hatiha angka sisolhot dohot angka ale-alena manadinghon nasida.

Na patut bahen panimpuli sian hata pamuhai hasurirangan ni Jesus on i ma ia bangso ni Debata unang mabiar dompak hasusahan dohot angka parungkilon. Tongtong ma nasida marjaga, ala Tondi Parbadia mandongani nasida mamolus hasusahan i.

`Aha do naung binolusmu i ma parungkilon dia na ro tu ho ala mangihuthon Tuhan i? Molo ndang dope adong ro tu ho, na olo do ho sungkun-sungkun na tutu do ahu mangihuthon Ibana?`