---
title:  Haporsuhon
date:   04/09/2024
---

`Jahama Markus 13: 14. Dia do na pinaboa ni ayat on?`

Markus 13: 14 taringot ni hagagaor ni na so uhum i na gabe ojahan ni saluhut hata i di bindu on (ida parsiajaran ari Selasa). Markus 13: 19 mambaoan tu godang angka na laho masa. Hata i mamboan tu haporsuhon na so hasuhatan mulai sian panompaon. I paboahon sada haporsuhon na umbalga manang dao umporsuk sian na masa di ari hadadabu ni Jerusalem. Markus 13: 19 paboahon tu angka na laho masa sogot, i ma hasusahan na laho ro dao sian tingki ni Jesus.

Sadalan songon Markus 13: 14 na manurakkon hasurirangan sian Daniel 9, dison di bagasan Markus 13: 19-23 haporsuhon na ginombarhonna disi sadalan dohot na di Daniel 7 dohot 8, i ma disi tanduk na metmet na parpudi i mangarupa bangso ni Debata leleng ni “sada tingki dohot dua tingki dohot satonga tingki” (Dan. 7: 25). Ari hasurirangan 1.260 ari lapatanna saleleng ni 1.260 taon (4 Musa 14: 34; Hes. 4: 6). Partingkian i hehe sian taon 538 Masehi sahat ro di taon 1.798 Masehi. Di taon 1.798 Masehi, Napoleon manongos ulu balangna manangkup Paus. Saleleng ni partingkian 1.260 taon ini, hagogoon tanduk na metmet i mangarupa jala mambunuh halak na so manjanghon uhum ni huriana.

`Jahama Markus 13: 20-23. Pangaropan dia do na pinasahat ni Debata tu bangsoNa salelengni haporsuhon i, jala poda dia do na nilehonNa tu nasida molo dung salpu ari haporsuhon i?`

Markus 13: 20 manghatahon haporsuhon jempek dibahen arina ala ni bangso ni Debata. Mangihuthon naung masa, pintor manginsurut do api haporsuhon i dunghon hehe angka Reformasi Protestan, gabe pejempekkon ari haporsuhon. Di ari hagogooni tanduk na metmet i terjepol, lam do halak marsada dohot reformasi. Alai na sumuang do muse sogot hagogoon ni tanduk na metmet i, songon na hinatonna di bagasan hasurirangan na di Pangungkapon 13.

Di bagasan Markus 13: 21-23, Jesus mangalumbahon angka na laho masa muse, i ma angka panurirang gapgap dohot angka kristus gapgap, na hehe andorang so ro Ibana mangulahi. Dilumbahon Ibana asa dimatahon angka siseanNa i.

`Di tingki Jesus mangalumbahon angka kristus gapgap, sian sadari i dipungka Jesus ulaonNa, alai nunga pintor dilumbhaon Ibana dohot denggan, jala tutu masa do angka ondeng (nang di partingkian adong halak na manggoari dirina Kristus). Songon dia do hatigoran ni hata on sasintongna ingkon patoguhon haporseaonta di hata ni Debata?`