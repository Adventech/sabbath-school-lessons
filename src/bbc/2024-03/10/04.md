---
title:  Hagagaor ni na so Uhum
date:   03/09/2024
---

`Jahama Markus 13: 14-18. Hatorangan dia do na nilehoni Jesus di na patandahon dia do “hagagaor ni na so uhum” i?`

Sahat ma hata ni Jesus tu hadadabu ni Jerusalem na tarsurat di bagasan Markus 13: 14. Didok Ibana “hagagaor ni na so uhum.” Dipodahon Tuhan i asa diida na manjaha i. Mardongan hata on, Jesus manogu siseanNa tu bagasan buku Daniel. Hatorangan ni hata i adong di bagasan Daniel 9: 27, Daniel 11: 31, dohot Daniel 12: 11, dohot hasadaonna di bagasan Daniel 8: 13.

`Jahama Daniel 9: 26-27. Ide do “na miniahan” jala ise do “Raja na naeng ro i”?`

“Na miniahan” di bagasan Daniel 9: 226 disalin sian hata Heber masiah, dihata Batak Kristus. Marsiajar sian Daniel 9: 24-27 dohot sintong, torang ma jumpang ia na miniahan na nidokna disi ima tu haroro ni Jesus Kristus.

Alai ise do “raja na naeng ro i” na manggargari hita Jerusalem? Huta di digargari Jenderal Rum, Titus. Dibahen i, na tutu do i molo ibana “raja” (manang ulu balang) na naeng ro” na nidok na di bagasan Danile 9: 26-27. Na sai marhadomuan do na dua i ala Masias ditodo nasida manguhumi huta i dohot hadadabuna.

Alai, ia “hagagaor ni na so uhum” na nidok ni Jesus, mangenet sian buku Daniel, dia do lapatan ni i? Mansai doa, godang angka parsikkola mandok ia hagagaor ni na so uhum i paboahon tu hadadabu ni Bagas Joro na pinatupanni Antiochus Epiphanes di abad paduahon andorang masehi. Alai ndang sintong hatorangan i. Jesus manggombarhon “hagagaor ni na so uhum” sada na laho masa dungkon salpu ngoluNa di tano on, jadi ndang sintong molo di dibahen i tu angka naung masa dua abad andorang ngolu ni Kristus i di tano on.

Singkta ni i, hagagaor i diboan tu na pajongjonghon uhum hasipelebeguon ni halak Rum di Israel saleleng na mandopang huta Jerusalem di ujung ni taon 60 masehi. I ma na gabe sada tanda di halak Kristen asa maporus sian huta i, jala nunga diulahon nasida i.

`Songon hasurirangan ni Jesus, hadadabu ni Jerusalem. Songon dia do hita denggan marsiajar laho manghaporseai Ibana, dohot Bibel, marhite saluhuat hata hasuriranganna?`