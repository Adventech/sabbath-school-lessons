---
title:  Ariari Pangujungi
date:   31/08/2024
---

### Namardomu tu parsiajaran di minggu on, jahama
Mrk. 12: 41–44; Mrk. 13: 1–32; Dan. 9: 24–27; Dan. 7: 25; 1Tes. 4: 13–18.

> <p>Ayat siapilon</p>
> “Jadi idaonnasida ma Anak ni jolma i ro marhitehon ombun, mantat hagogoon dohot hasangapon godang. Laos disi ma suruonna angka pardisurgo papunguhon angka na pinillitna i sian desa na ualu i, sian suhi ni tano sahat ro di suhi ni langit.” (Mark. 13: 26-27).

Parsiajaran di minggu on dipungka mardongan sada barita na jempek di ujung ni buku Markus 12, disi Jesus pasahathon sada sungkun-sungkun na bagas maradophon sada pambahenan na metmet sian sahalak ina na

mabalu. Impola ni parsiajaran di minggu on, nang beha pe i, pajojorhon Markus 13, sada hasuraringan na pasonggothon roha taringot ni Bagas Joro na di Jerusalem jala mansai godang dope tahe. Bindu on, nang dohot angka hasadaonna sian buku Mateus 24 dohot Lukas 21, patuduhon hadadabu ni huta Jerusalem dohot angka udutna, sahat ro di ujung ni tano on.

Na sinurathon ni Markus 13 i nunga torang situtu ia hasurirangan on nunga dipungka sian tingki ni angka panurirang, Jesus, sahat ro di ari parpudi, i ma haroroNa na paduahalihon. Jamita on mangihuthon jamita na somal na digoari “hatorangan mangihuthon hasusirangan ari parpudi,” na gabe dalan laho manaluhon hata na mameakkon hasurirangan on dao nunga salpu manang dao dope di jolo.

Songon tingkosna godang ni hata ni Jesus di bagasan buku Markus, angka hatani Jesus i na gabe alus dompak angka sungkun-sungkun manang pangantusion na lipe sian angka siseanna. Sungkun-sungkun manang lipe ni pangantusion on mamboan Jesus laho pasahathon hasintongan na arga di ngolu dohot pardalanan ni halak Kristen. Jesus ndada holan manuriranghon na laho masa sogot alai huhut do manogu angka siseanNa na uju i nang dohot saonari on i ma songon dia do laho paradehon diri mangadopi ari marsogot.

_Parsiajarima parsiajaran samingguon, na laho paradehon tu ari sabat, 7 September_