---
title:  Pabagashon
date:   06/09/2024
---

Jaha buku Ellen G. White, “Di Bukit Zaitun,” di bagasan _Alfa dan Omega_, jld. 6, hlm. 261-272.

Gok angka na masa ditongatonga ni portibi na madabu on. Mabiar angka jolma i dia angka na masa saonari. Beha dohot hita, songon ruas ni Huria Masehi Advent Hari Ketujuh, na mameop “godang parsiajaran” taringot angka tanda na laho masa, mambahen parsiajaran i laho manogunogu jolma tu pangaropan na tapeop di bagasan Kristus, dohot bagabaga ari haroroNa i?

“Ala ndang taboto sintong ari haroroNa i, ditonahon hita asa dungo. ‘Martua ma angka anak somang i, na dungo dapoton ni indukna di harorona i!’ Luk. 12: 37. Nasida na dungo di ari haroro ni Tuhan i ndada tarpodom di na paimahon. Pangaropan di ari haroro ni Kristus i naeng ma manogu jolma i manghabiari Debata, mabiar di ari paruhumanNa alani pangalaosionna. Harorona i dibahen laho manatap dosa nasida di na manadinghon denggan ni basaNa. Nasida na paimahon Tuhan i papitahon tondi nasida marhite na mangaradoti hasintongan. Di na marjaga jala dungo na nasida mangula dohot denggan jala sintong. Ala nunga diboto nasida ia Debata i nunga jumonok di pintu i, hiras ni roha nasida marsigorgor mangula di Debata laho paluahon angka pardosa. On angka naposo ni burju jala tulus na mambuhai isi ni bagasna ‘laho mangalehon bohalnasida di tingkina.’ Luk. 12: 42. Nasida manghangoluhon hasintongan na patut singoluhonon di partingkian on. Songon ngolu ni si Henok, Noak, Abraham, dohot Musa ganup nasida mamaritahon hasintongan di tingkina, songon i do nang dohot angka naposo ni Kristus saonari ingkon pasahathon poda na hushus tu angka na mangolu saonari” —Ellen G. White, _Alfa dan Omega_, jld. 6, hlm. 270.

**Sungkun-sungkun Sirangrangan**:

`Mangalehon bahen tu ulaon ni Debata na denggan do i. Mangalehon mardongan parungkilon na uli situtu do i. Dia do beda ni i, jala boasa i ringkot?`

`Boasama ndang disalpuhon Debata haporsuhon na ro dompak bangsoNa di angka ari naung salpu nang dohot i hatiha on? Songon dia do rumang ni partontangan on mangurupi hita mananda, otik, boasa ro haporsuhon i?`

`Aha do angka tanda haroror ni Kristus i na dumalpak di ho saonari?`

`Rimangi dompak angka naung mate jala nasida modom sahat tu ari haroro ni Kristus i. Lompit di simalolong nasida di bagasan hamatean, jala aha do na idaon nasida sogot? Songon dia do hata on mangurupi hita marnida songon dia, tu ganup jolma, haroro ni Kristus na paduahalihon i nunga tutu jumonok?`