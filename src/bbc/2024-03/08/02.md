---
title:  Sangkap ni Debata di Parsaripeon
date:   18/08/2024
---

`Jahama Markus 10: 1-12, songon ni nang 1 Musa 1: 27 dohot 1 Musa 2: 24. Jorgong aha do na mangintip di pudi ni sungkun-sungkun ni hala Parise dompak parsirangan, jala parsiajaran dia do na pinasahat ni Jesus di bagasan alusNa i?`

Di bagasan bindu on, halak Parise manungkun tu Jesus ai na diloas do sahalak baoa manirang ripena? Di tongatonga ni halak Parise, uhum do parsirangan i. sungkun-sungkun disi i ma sian dia ojahanna. Di halak Shammai balga do uhumna â€“ parsirangan alani ndang marpinompar, ndang disarihon sipanganon siapari, ndang jumpang las ni roha, manang dilaosi uhum parsaripeon. Di halak Hillel tung neang do uhumna, parsirangan masa ala ni angka dalan na neang, tung pe uhum na laho manjanghon parsirangan i godang sidaopan nasida, asa dibaheni mangambati godang parsirangan.

Dibahen i, gait do molo ro nasida mardongan sungkun-sungkun na somal tu Jesus songon dia hatana dompak parsirangan. Buni dipudi ni sungkun-sungkun on adong sada tahi laho mamboan Jesus tu bagasan parungkilon ni Herodes Antipas, sahalak pangarajai di luat tungkan purba ni Jordan, inganan na disi saonari Jesus. Antipas nunga manirang ripena dungi mangalap Herodias, dongan saripe ni anggina. Herodes nunga mamisikkon ulu ni si Johannes Pandidi ala maminsang ibana diparsaripeonna na so uhum i (ida Mat. 14: 1-12).

Dialusi Jesus sungkun-sungkun nasida mardongan sada sungkun-sungkun sian Ibana, manungkun tu halak Parise dia do pandok ni patik ni si Musa dompak i. Alus ni halak Parise di enet sian buku 5 Musa 24: 1-4, na patoranghon sada jamita tarlumbi di uloan parsaripeon mangulahi dungkon parsirangan. Halak Israel ditingki ni si Musa nunga mangulahon parsirangan. Uhum na dipapatar di bagasan 5 Musa 24 marsangkap laho mangaramoti angka parompuan. Alai ditingki ni Jesus, uhum i diparsuasaehon halak Hillel asa paneang uhum parsirangan nang dia pe alana. Inorhon ni i, uhum na nidokna disi na laho mangaramoti parompuan nunga be dilipehon asa naeng laho manirang sahalak parompuan.

Singkat ni na maralus di uhum na tarsurat di bagasan 5 Musa 24, Jesus mamboan jamita i tu mula ni sangkap ni Debata di parsaripeon, di bagasan 1 Musa 1 dohot 2. Dipodahon Ibana i ma sian mulana Debata manompa sahalak baoa dohot sahalak parompuan (1 Musa 1: 27), dua halak disi. Dungi dipasada Ibana hasintongan i dohot na tarsurat di bagasan 2 Musa 2: 24, i ma sahalak baoa manadinghon amana dohot inana jala marsada dohot dongan saripena, dungi gabe sada dagingma nasida. Uhum hasadaononma na gabe ojahan di hata ni Jesus dompak uhum pardongansaripeon. Naung pinasada ni Debata, ndang jadi sirangon ni manisia.

`Aha na patut sipatupaon ni huriam na laho patoguon pardongansaripeon di tongatonga ni ruas i? Songon dia do ho mangurupi nasida na tubu parbolatan ditongatonga ni parsaripeon nasida?`