---
title:  'Mamodai angka Sisean: Na Paduahon'
date:   17/08/2024
---

### Namardomu tu parsiajaran di minggu on, jahama
Mrk. 10; 1 Musa 1: 27; 1 Musa 2: 24; Gal. 4: 1–2; Rom 6: 1–11; Jes. 11: 1–16.

> <p>Ayat siapilon</p>
> “Ai nang Anak ni jolma i pe, ndada asa dioloi halak Ibana, umbahen na ro; Ibana do balik pangoloi jala mangalehon hosana bahen tobus ni torop jolma” (Mark. 10: 45).

Minggu on taparsiajari ma bindu 10, manggonopi jamita na hushus na disi Jesus mamodai angka siseanNa dompak silang. Adong satonga sian bindu i manariahon taringot ni angka sisean i, jala lobi sian i manariashon jamita na arga di tongatonga ni sisean, alai dibariatahon marhite pangantusion ni halak na asing na marsaor dohot Jesus. Ro halak Parise jala marsual dohot Ibana taringot na manirang dongan saripe. Angka natuatua mamboan anak nasida laho dipasupasu Jesus. Sahalak na mora sungkun-sungkun taringot ni ngolu sisalelenglelengna, dohot sahalak na mapitung mangido asa marnida.

Bindu sian Markus on mamboan parsiajaran na arga taringot dia lapatanna mangihuthon Jesus, tarlumobi songon dia i dipasada dohot ngolu dison jala saonari: parsaripeon, dakdanak, songon hasadaonna dohot hamoraon, nang tumpal dohot upa sian na mangihuthon Ibana. Rimpunanna i ma pamalumhon na mapitung na paduahon (Mark. 10: 46-52, patudos dohot Mark. 8: 22-26), na pajongjonghon batas panimpuli ni bindu on (Mark. 8: 22-10:52) mardongan sada parumpamaan na denggan di upah sian na mangihuthon Jesus jala tudia hita boanonna sogot.

Satolop, saluhut parsiajaran on paradehon angka siihuthon Jesus – nang angka sisean 2.000 taon naung salpu manang angka sisean di abad 21 on – laho mangadopi angka parungkilon na ro di tongatonga ni angka sisean.

_Parsiajarima parsiajaran samingguon, na laho paradehon tu ari sabat, 24 Agustus_