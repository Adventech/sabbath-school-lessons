---
title:  Arta na Dumenggan
date:   20/08/2024
---

`Jahama Markus 10: 17-31. Aha do angka parsiajaran na arga taringot ni haporseaon dohot upa na gabe sisean – nang ise pe i, na mora manang na pogos – na pinatuduna disi?`

Parlojong ni baoa i patuduhon serep dohot sangap ni rohana di Jesus. Marjolong ibana, marsinggang di adopanNa, jala pasahathon sada sungkun-sungkun na mahadomuan tu upa ni ganup jolma – Dia do sipatupaon laho manean hangoluan na salelenglelengna? Jesus mangalusi i mardongan hata na tarsurat di lei batu na paduahon sian patik na sampulu i. Diuduti baoa i ma hatana jala paboahon ia saluhutna i nunga diradoti ibana sian sieteketekonna.

Sian buku barita na uli na opat i, holan buku Markus do na mandok ia Jesus manghaholongi baoa i. Adong na uli siidaon sian hata ni baoa i. alai diuji Jesus do serep ni rohana marhite mangido tu ibana asa manggadis nasa na adong di ibana dungi ro mangihuthon Ibana. Mulak ma baoa i mardongan roha na marsak ai pararta do ibana. Tangkas disi, ndang na tutu ibana mangaradoti angka patik i. Dilaosi ibana do na parjolo, di ngoluna tumimbo do dibahen ibana artana sian Debata. Hamoraonna i do debatana.

Dungi Jesus patoranghon hagogoon ni angka hamoraon i jala gumabor do di sada pinahan na balga songon unto bolusonna pinggol ni jarum na metmet asa sian na mora bongot tu harajaon banua ginjang.

Tarhalomong do angka sisaen i mambege hata ni Jesus jala hirim roha nasida umbotosa ise do na malua. Jesus impola ni barita i di bagasan Markus 10: 27. “Anggo di jolma ndang tarbahen; alai ndang songon i di Debata! Ai saluhutna do tarbahen anggo di Debata!”

Markus 10: 27 i ma sada ayat nauli laho manimpuli barita on; ndang tarbongotsa ho harajaon banua ginjang i molo marhite gogom sambing, halungunhon ma di ho asi ni roha ni Debata asa dipalua ho.

Dungi ro ma si Petrus mandok ia ibana dohot angka ale-alena nunga manadinghon nasa na adong di nasida holan laho mangihuthon Jesus. Alus ni Jesus disi saluhut naung tinadinghonmu holan laho mangihuthon ahu ndang tarpatudos i dohot angka na laho siteanonmu, saonari nang dohot “upah tu ari na naeng ro.”

On do lapatanna: hamatean ni Kristus i do na paundukkon roha ni jolma n agok dosa i, dungi denggan basa ni Kristus, dohot hahehehonNa, i do na gabe pargogo na laho mangaradoti nasa patikNa i.

`Jahama Rom 6: 1-11. Songon dia do angka ayat on papatarhon hinauli ni denggan basa ni Debata di bagasan ngolunta, nang di na paluahon hita manang manompa hita tu ngolu na imbaru di bagasan Ibana?`