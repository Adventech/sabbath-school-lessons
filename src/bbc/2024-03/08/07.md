---
title:  Pabagashon
date:   23/08/2024
---

Jahama buku Ellen G. White, “Memberkati Anak-anak” dohot “Hanya Satu Lagi Kekuranganmu” di bagasan _Alfa dan Omega_, jld. 6, hlm. 129-140.

“Sai dipatuduhon Jesus do holongna dompak dakdanak. Dijanghon Ibana denggan roha ni nasida songon sahalak dakdanak dohot holong nasida na daulat na do marbunibuni. Pamujion nasida na gok lasniroha na haruar sian pamangan na ias songon sada ende do di sipareaonNa, jala sipasonang rohanNa uju na ro angka parungkilon sian nasida sipaotooto. Nang tu dia pe Sipalua i mijur, bohiNa dohot pangkulingNa na lambok jala uli manogu holong dohot haporseaon ni dakdanak” -Ellen G. White, _Alfa dan Omega_, jld. 6, hlm. 129.

“Tu nasida na, songon sahalak naposo na mora i, dihaporseahon sada hasangapon jala pararta, hata na mangido asa manadinghin saluhutna laho mangihuthon Kristus sada parungkilon bolon do i. Alai i do na gabe uhum di roha ni ganup jolma na lago gabe siseanNa. Pangoloion hurang sian i ndang dijanghon. Pasahathon diri sandiri i do pangajarion ni Kristus. Jotjot hata i dipasahat jala ditonahon di bagasan hata na lapatanna mamodahon, ai ndang adong dalan na asing laho paluahon jolma i laho manadinghon saluhutn i na molo dilehon roha tu disi, gabe manaluhon nasa parange ni pamatang” —_Alfa dan Omega_, jld. 6, hlm. 139.

**Sungkun-sungkun Sirangrangan**:

`Dalan dia do na tarbahen ho na laho mangurupi dakdanak dohot naposo asa tongtong marsada dohot Kristus nang dohot ruas ni huria i? Boasama mansai ringkot di hita mangulahon i?`

`Sipata tatangihon halak mandok disarihon nasida ia hepeng. Ndang tutu i. Nasa jolma sari do di hepeng, jala ndang adong na sala disi. Molo songon i, aha do dosa binahen ni hepeng, jala boasama halak Kristen na marhaporseaon, na mora manang na pogos, ingkon manat songon dia nasida mamaekkon parhepengonna?`

`Molo disungkun Jesus tu ho, , “Aha dipangido roham sibahenonku tu ho?” songon dia ma alusmu disi?`

`Uduti mangarangrangi hata ni Jesus na di bagasan Markus 10: 43-45. Aha do lapatan ni ngolu na songon i? Songon dia do hita marsiajar gabe naposos ndada gabe na parjolo? Aha do lapatan ni i di tongatonga ni ngolunta siganupari?`