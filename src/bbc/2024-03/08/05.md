---
title:  Tung Tarinum Hamu ma Siinumonki?
date:   21/08/2024
---

`Jahama Markus 10: 32-45. Songon dia do angka ayat on patuduhon hurang ni pangantusion di tongatonga ni angka sisean ndang holan dompa ulaon ni Jesus alai nang dilapatanna mangihuthon Ibana?`

Lam jumonok ma Jesus tu huta Jerusalem di pardalananNa i, jala di na mardalan i Ibana, dipapatar Ibana tu angka siseanNa angka na laho masa di luat i. Ndang dihalomohon nasida manangihon hata i jala ndang dihaporseai. Hata na pinatota ni Jesus dompak hamatean dohot haheheonNa mambahen nasida bonsa. Alai molo ndang dihalomohon ho hata i, tutu pintor salpuhononmu do hata i.

Songoni do nang disi si Jakobus dohot Johannes uju nasida ro tu Jesus mardongan sada pangidoan. Jala tutu disungkun Jesus do sada sungkun-sungkun na umbagas, jala didok nasida na manghirim do nasida asa dipahundul di sihambirang manang siamun sogot di habangsaNa i. Tung denggan do nean maminsang nasida dipangidoanna na mangahut tu diri i. Alai baoa na dua on nunga pasahathon diri nasida tu parhobason ni Jesus, jala pangidoan nasida i ndada tutu hinorhon ni na mangahut tu diri.

Digogohon Jesus do tu nasida pangantusion dompak pangidoan na pinasahat nasida i. Disungkun Ibana na tarinum nasida do siinumonNa i manang dididihon dibagasan pandidionNa. SiinumonNa i ma partinaonan di Getsemani dohot di hau pinarsilang (patudos dohot Mark. 14: 36), dohot pandidionNa marsogot i ma hamateanNa dohot partuatNa (Mark. 15: 33-47), na saluhutna i sdalan dohot pandidionNa na tarsurat di bagasan Markus 1.

Alai ndang diida si Jakobus dohot Johannes i. Pintor didok nasida na tarinum nasida do i. Dungi disuriranghon Jesus ma ia nasida tutu ingon manginum siinumonNa jala dididihon dibagasan pandidionNa. Jakobus i ma sisean na parjolo mate di podang (Ulaon. 12: 2). Johannes i ma apostel na lumeleng mangolu jala dipabali tu Patmos (Pangk. 1: 9). Alai dipatuduhon Jesus do ia inganan na marmulai Debata do na paradehon.

Songon dia do panjanghonon ni angka sisean na asing dompak alus ni Jesus? Ndang dumenggan sian nasida. Hata Gorik na sarupa pangantusionna aganakteo “rimas, muruk,” dibahen di bagasan Markus 10: 41 songon na di bagasan Markus 10: 14, dompak rimas ni Jesus na mangambati angka dakdanak na ro tu Ibana.

Dungi dipapungu Jesus saluhut siseanNa laho pasahatahon sada jamita na umbalga. Dipatuduhon Ibana ia angka pangarajai di portibi on mangarajai laho pamora dirina. Alai molo dii harajaon ni Debata, hagogoon ni sai tongtong dibagen laho manou jala mamasumasu angka dongan. Jesus manguluhon dalan na gabe Raja sian harajaon ni Debata. Dalanna? Marhite pasahathon hosaNa sandiri na laho paluahon – ndada hata na hinirim ni angka sisean i tangihononnasida.

`Songon sahalak Kristen aha do lapatanna gabe “parhobas” di angka dongan? Lapatanna, songon dia do ho patuduhon i di tongatonga ni ngolum siganupari dompak dongan jolma?`