### Buku Patujolo

Buku 1 Musa manghatai taringot tu Yesus: Yesus ima songon sipanompa, Yesus na mangaramoti hita, jala Yesus sipartobus hita. Ia si Musa manurathon buku 1 Musa on ribuan taon ndung masa aha naung adong di buku 1 Musa on, jala sahat tu jaman ni si Musa sandiri pe, Ia Apostel Johannes pabotohon Yesus dibagasan cerita taringot tu panompaon. “Di mulana i nunga adong Hata i, jala saor tu Debata do Hata I, I ma na saor tu Debata di mulana I, saluhutna I marhite sian Hata I do, umbahen na manjadi; jala ndang adong nanggo sada sian naung jadi I, naso marhite sian I, di bagasan Hata I do hangoluan; laos hangoluan I do panondang ni hajolmaon” (Joh 1:1- 4).

Aha do na disurathon si Johannes disi? “Dimulana i” saluhutna dijadihon, saluhutna naso adong hian, gabe adong - Alani Yesus. Saluhutna na tinoppa I - sian galaksi na habang mangalewati kosmos dibagasan sada kincir api dohot sinondang na tung gok halongangan sahat tu DNA na tung massai teliti hian jala dijalin dibagasan keajaiban dibagasan sel sahat tu gelombang quantum- Yesus do na manoppa jala na manopang saluhutna i.  Jala buku 1 Musa ima songon carita na parjolo dibagasan buku nabadia on taringot tu panompaon dohot nang panobusion na tu na tinoppa na i. Jala ia buku on ma songon sada catatan na “resmi” sian dia haroronta manang na asal usulta.

Hata kejadian marharoroan sian hata Yunani Genesis, na marlapatan mai “patujolo”, jala na tong ro sian hata Heber bere’shit, “Dimulana i” – hata na parjolo sian buku 1 Musa ( jala na tong do na gabe hata na parjolo sian saluhut na isi ni Bibel i). 1 Musa mangalehon tu hita songon sada batu ojahan, Alana sian ibana sandiri do di peakkon saluhutna angka buku-buku na mangihut na adong disurat di buku nabadia on. Alana on ma na parjolo sahali disurathon. Alana on do na parjolo, jala na gabe ojahan tu na mangihut musena, Alana buku 1 Musa on ma memang na tung massai godang na songon gabe rujukan jala na tung massai bahat dikutip dibagasan Bibel.

Ia buku 1 Musa on tung massai ringkot situtu do, jala lobi andul do tahe sian angka buku na asing i, na laho manolong hita mangantusi ise do hita on songon jolma manisia, songon sada hasintongan naung ringkot ditikki saonari on, di ari patoluhon  ia hita jolma on dianggap ndang na agia aha nda holan alani na kebetulan, na ditoppa alani na kebetulan tahe, sian material na murni na adong di portibion, manang na songon na nidokni angka na malo dibagian ilmu fisika, ia hita jolma on ninna sian “lumpur na terorganisasi” (na molo di tingkat na tertentu adong hasintongan na) alai di buku 1 Musa patolhashon tu hita sian dia do aslina haroroanta saluthuna, ia hita mahluk na tinoppa ni Debata na disengaja do jala dohot na singkop songon rupa ni Debata na singkop I di portibi na singkop on. Jala buku 1 Musa pe manceritahon do hita songon dia do hadadabu na, jala ido alana portibion pe ndang sikkop be jala ia jolmai nungga be ndang sikkop be songon di tikki panoppaon na parjolo i. Alai nang pe songoni tahe buku 1 Musa mangalehon tu hita songon sada janji haluaon na sian Debata sandiri alana portibion ndang boi mangalehon tu hita manang agia aha pe nda holan hasusaan dohot nang hamatean.

Dohot angka kisah na dramatis marhite angka tanda halongangan (Panoppaon, hatutubu, halibutogan) dohot nang panguhuman (Aek na sumar, Sodom dohot Gomora) na manyaksihon songon dia do kehadiran dohot habadiaon ni Debata, ia buku 1 Musa on gok halongangan. Alai nang pe songoni ia buku 1 Musa on pe tong do adong manimpan angka kisah ni jolma (Jakkob dohot si Rahel), taringot tu marbiasbias (Jakkob dohot si Esau), taringot tu ari hatutubu (Isak, Jakkob dohot nang anak baoa ni si Jakkob), taringot tu hamamate (Sara, Rahel, Jakkob, Josep), sian pamunuon (Kain, Simeon, Lewi), pangampunion (Esau, Jakkob, si Josep dohot angka hahana) jala na marisi tong dohot angka buku taringot tu Etika ( Kain dohot Habel), taringot tu haporseaon (Abraham, Jakkob), taringot tu pangaropan dohot panobusion ( Mangaleksehon ulok dohot Tano Parjanjian)

Di triwulan on, hita ndang na holan manjaha manang na holan mamparsiajari buku 1 Musa on – alai hita na ikkon menikmati angka kisah-kisah na denggan on na laho mardalan lobi dumenggan dohot Debata si panoppa I, Debata ni si Abraham, si Ishak dohot si Jakkob.

Sementara I, pergerakan geografis sian buku i- sian Eden tu Babel, tu Tano Parjanjian, tu Misir, tu Prospek Tano Parpadanan- na paingothon hita tu pardalanan marpinda-pinda jala na mamupuk sada pangaropan di hita tu tano parjanjian na manongtong, ima surgo na imbaru dohot tano na imbaru. Jala saleleng hita mangihuthon angka karakter-karakter on di sanganjang buku 1 Musa, hita na ingkon jumpa – sogon dia do bedana hita, tikki ta, ingananta, budaya manang na adatta, haadongonta, jala jotjot do angka carita ni nasida, di tikki laon naung salpu, manang na songon dia pei, na gabe ampuna ta musena.

_Jaques B.Doukhan, D.HL, Th.D. ima songon Profesor naung pension di bidang Bahasa Ibrani dohot Padan Narobi di SDA Theological Seminary, Andrews Universitas._