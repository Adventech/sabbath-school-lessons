---
title:  Nasib ni Ulok
date:  06/04/2022
---

“Jala bahenonku ma parbadaanmu dohot boruboru I, ro di pinomparmu tu pinomparna. Ibana mangalisathon ulum, gabe parngutonmu tambihulna” (1 Mus 3:15).

`Aha do na dipasahat Debata tu ulok i dison, jala pangaropan aha do na adong dibagasan angka yat-ayat on?`

Debata mamulai panguhumon-Na tu ulok i alana ulokhi do na mamulai drama on. Ulok ma mahluk naung di kutuk dibagasan carita on.

Dison hita boi mamereng songon samacam “pembalikan”penompaon. Sementara panompaon manuntun tu parngoluon, penghargaan tu angka hinadenggan, pasu-pasu, panguhumon i arahna nungga tu hamatean, hajahaton dohot bura – alai di janji pangaropan dohot nang janji haluaon. Tarihot tu kondisi ni ulok I naung sego na ikkon manganhon orbuk (1 Mus 3:14) adong do pangaropan haluaon tu jolmai na tarida mai marhite nubuatan. Bahkan tahe tangan so adog dope bura tu si Adam dohot tu si Hawa, Debata nungga mangalehon tu nasida sada pangaropan (1 Mus 3:15) memang nasida nungga mardosa, jala nasida na ikkon susah hinorhon ni dosa nasida I, jala nasida na ikkon mate alani dosa i. alai terlepas sian saluhutnai, adong do pangaropan na parpudi, pangaropan haluaon.

Bandingkon ma dohot 1 Musa 3:15 dohot Roma 16:20, Heber 2:14 dohot nang Pangungkapon 12:17. Songon dia do rencana haluaon i, dohot nang partontangon na bolon, na tarungkap na adong dibagasan angka ayat i?

Parrohahonma na sarupa di buku 1 Musa 3:15 dohot nang na di Pangungkapon 12:17; Naga (ulok) marrimas (parbadaan); Boni (keturunan) dohot boruboru di Eden dohot boruboru na adong dibagasan buku Pangungkapon 12:17. Pertarungan (partontangan na bolon) na marpindah tu Eden, dohot hadadabu, na ikkon marlanjut sahat tu ujung ni hasiangan on. Alai janji taringot tu partalu ni sibolis nungga dilehon di porlak Eden, uluna na ikkon dilisathon. Songon sada tema eksplisit na di patolhas na adong di buku pangungkapon, na manggombarhon hamateanna parpudi (Pngk 20:10). Artina, sejak awal, jolmai nungga dilehon sada pangaropan na ikkon adong sada jalan kaluar sian kekacauan na ngeri on, na ro sian pangantusion taringot tu hajahaton, songon sada pangaropan na boi tabagihon saonari on.

`Boasa ma songoni mangalehon las ni roha na laho marnida angka on, di porlak Eden I sandiri, didia dosa sohot hajahaton di portibion di mulai, Debata mulai mandok rencana haluao disi?`