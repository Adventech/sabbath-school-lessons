---
title:  Parjanjian Dohot Si Abraham
date:  07/05/2022
---

### Namardomu tu parsiajaran di minggu on, jahama
1 Mus 15-19:29; Rpm 4:3, 4, 22; Gal 4:21-23; Rom 4:11; Rom 9:9; Amos 4:11

> <p>Ayat Siapilon</p>
> “Alai ninna si Abraham ma: Oe ale Tuhan Jahowa, aha ma lehononmu di ahu? Sai na punu do ahu, si Elieser na sian Damskus na ma sitean bagashu?” (1 Mus 15:2)

Dohot 1 Musa pasal 15, hita nungga sahat be tu moment na penting di tikki Tuhan na laho mangaresmihon parjanjian-Na dohot si Abraham i. Ia parjanjian dohot si Abraham on ima songon parjanjian napaduahon, alana parjanjianna parjolo ima dohot si Noak.

Sasintongna, songon parjanjian tu si Noak, ia parjanjian tu si Abraham pe tong do melibathon angka bangso na asing, alana di ujungna ia parjanjian dohot si Abraham I ima songon bagian di parjanjian na manongtong, naung ditawarhon tu saluhutna jolma (1 Mus 17:7, Heber 13:20).

Episode ni parngoluan ni si Abraham on gok dohot biar dohot na ekkel. Abraham mabiar (1 Mus 15:1), songoni nang si Sarah (1 Mus 18:15) si Hagar (1 Mus 21:17). Si abaraham mekkel (1 Mus 17:17); si Sarah 91 Mus 18:12) dohot nang si Ismael (1 Mus 21:9). Ia angka pasal-pasal on beresonansi dohot angka kepekaan dohot kehangatan ni jolmai. Ia si Abaraham tu mansai marsemangat situtu do na laho paluahon  halak Sodom na jahat I; ibana pe tong di peduli tu haluaon ni si Sarah, Hagar, Lot, jala ia si Abraham pe tong do burju tu tolu halak na ro I (1 Mus 18:6).

Dibagasan konteks ima si Abraham, na goarna menyirathon adong hamuliaon dohot nang kehormatan, na gabe di ganti goarna gabe si Abraham sian Abram hian, na marlapatan mai “ompu ni torop angka bagso” (1 Mus 17:5). Jadi, sianon hita boi na laho mamereng lobu gumodang angka petunjuk taringot tu sifat universal sian aha naung direncanahon Tuhan na laho diulahon marhite-hite angka parjanjianna dohot si Abraham i.

_*Parsiajarima parsiajaran samingguon na laho paradehon tu ari sabat, 14 Mei_