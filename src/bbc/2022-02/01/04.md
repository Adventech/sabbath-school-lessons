---
title:  Sabat
date:  29/03/2022
---

`Jahama 1 Musa 2:2, 3 dohot nang 2 Musa 20:8-11. Baosa ma Sabat Ari Papituhon adong kaitanna dohot panoppaon? Jala songon dia do hubungan on na laho mampangaruhi caranta na laho pabadiahon Sabat i?`

Justru Alana naung diselesaihon Debata do parkarejoan panoppaon I, makana ditetaphon Ibana Ari Sabat i. Jala alani ido, Sabat Ari Papituhon songon sada bentuk ekspresi sian haporseaonta bahwa ia Debata nungga pasidungkon panoppaon i, jala memang tung massai denggan situtu. Mangaradoti ari Sabat na marlapatan mai margabung dohot Debata dibagasan pangangkuan taringot tu nilai dohot hinauli ni natinoppai.

Hita boi maradian sian angka parkarejoanta songon dia Ibana maradian sian angka panoppaon i. pabadia Sabat artina mandok olo tu si Panoppai jala dohot na manoppa nang pamatang ta on. Jala adong maralo tu haporseaon na kuno (dohot nanang na modern), naso adong dibagasan Bibel i. Padan Narobi dohot Naimbaru patutoru dirinta na lea on songon siparjahat. Jala ima songon konsep ni kekafiran, ndang konsep alkitabiah. Alai balikni i, ise ma na pabadiahon ari sabat mandok mauliate tu panompaon na dibahen ni Debata – na dohot do pamatang nasida sandiri – jala alani ido boasa nasida ikkon manikmati panoppaon I jala boasa ma nasida na ikkon manjagana.

Ari Sabat, mangalehon sada tanda parpudi di sejarah ni jolmai, jala memang songon sada tanda pangaropan tu hasusaan ni jolmai dohot nang saluhutna angka holsoni portibion. Manarik pamikkirionta taringot tu hata nungga sun saluhutna parkarejoan I na tarida muse di tikki paturehon bagas joro I (2 Mus 40 :33) dohot nang diujungni na paturehon bagas joro dijaman ni si Salomo (1 Raja 7:40, 51)- na dua inganan on mangalehon parsiajaran taringot tu injil dohot haluan nang diajarhon tu hita.

Dugkonni hadadabu tu dosa, ari sabat di ujung ni minggu I, patuduhon tu hita songon dia do halongangan haluaon naung masa, marhite halongan sian panompaon na imbaru (Jes 65:17, Pngk 21:1). Sabat ima songon sada tanda di ujungni minggu ni hajolmaonta bahwa hasusaan dohot nang pangunjunan di portibion adong do ujungna.

Jala ido alasanna boasa Jesus mangulahon sada tandan halongangan na pamalumhon na marsahit di ari sabat (Luk 13:13-16) na maralo dohot angka tradisi naung ditiop angka angka pamimpin agama, dohot na pamalumhon Jesus diari sabat, dohot nang hita, tu saluhutna na marsahit, sudena angka hasusaan, nang hamatean, ikkon marujung, na gabe songon sada kesimpulan sian proses haluaon i. Alana setiap ari sabat mangarahon hita tu pangaropan panobusion i.

`Songon dia do carana hita maradian di ari sabat na mamboan hita mangalami paradianan dohot haluaon na ta ampuna dibagasan Jesus saoanari on jala na ikkon digonopi, di ujungna, di bagasan panompaon ni langit dohot tano na imbaru i?`