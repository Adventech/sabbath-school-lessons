---
title:  Panoppaon
date:  26/03/2022
---

### Namardomu tu parsiajaran di minggu on, jahama
Pslm 100:1-3; 1 Mus 1-2; 2 Mus 20:8-11; 2 Mus 40:33; Mat 25 :14-30; Mat 19:7-9.

> <p>Ayat Siapilon</p>
> “Di mula ni mulana ditompa Debata langit dohot tano on” (1 Musa 1:1).

Buku 1 Musa dohot nang saluhut na Bibel i di buhai dohot sada tindakan ima Panompaon. Ia fakta on tung massai ringkot situtu do alani na marlapatan mai songon dia do panoppaon i patandahon tu hita songon awal sian sejarah ni jolma dohot nang Bibel i sandiri na adong di portibion. Ia hasintongan on patolhashon tu hita songon dia do panompaon i di buku 1 Musa,  ampuna hasintongan sian sejarah na sarupa dohot angka na masa na asing dope dibagasan sejarah ni jolma dohot nang sejarah ni Bibel i.

Na dua pandohan Panompaon na adong di buku 1 Musa 1-2 na marisi parsiajaran taringot tu Debata dohot nang hajolmaon. Di tikki hita mamereng parsiajaranta dibagasan na samingu on, hita na ikkon mangantusi lobi dumenggan lapatan ni Sabat Ari Papituhon. Hita na ikkon mangarenungkon songon dia do tindakan ni Debata na laho manoppa jolmai tu miru rupa-Na, jala digana jolmai sian orbuk  ni tano i. Jala hita na ikkon tartarik tu tujuan ni hau parbinotoan ni na denggan dohot na roa i dohot nang aha do hubugan na dohot hau hangoluan i.

Parsiajaran na umpenting sian carita ni Bibel I taringot tu patujolo ima parsiajaran taringot tu holong silehon-lehon ni Debata. Haadongonta murni alani holong silehon-lehon na sian Debata sandiri. Alana Debata manoppa langit dohot nang portibion andorang so adong dope jolma manisia. Sarupa songon panompaonta, panobusionta pe tong do silehon –lehon na sian Debata. Jala tung bagas situtu do na dua konsep on botoon ta, songon dia do panompaon dohot panobusion, na adong dibagasan Sabat Ari Papituhon.

_*Parsiajarima parsiajaran samingguon na laho paradehon tu Ari Sabat, 2 April_