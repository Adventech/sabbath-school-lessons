---
title:  Aek Na Sumar
date:  16/04/2022
---

### Namardomu tu parsiajaran di minggu on, jahama
1 Mus 6:13-7:10, 2 Pet 2:5-9, 1 Mus7, Rom 6:1-6, Pslm 106:4; 1mUs 8, 1 Mus 9:1-17.

> <p>Ayat Siapilon</p>
> “Alai songon uju di ngolu ni si Noak i, songoni do sogot haroro ni Anak ni jolma I (Matius 24:37).

Alai ndung diida Jahowa, nungga lam deak hajahaton ni jolma di tano on, jal asai na jat nama sude tubutubu dohot pikkiran ni roha nasida gonop ari (1 Mus 6:5). Kata kerja “diida” na mamboan hita musena angka na manjaha hata ni Debata on tu tiap langka na adong dimasa panompaoni. Alai na dibereng ni Debata dison ndang tov “denggan” alai ”ra” jahat (1 Mus 6:5) songon na manolsoli ma roha ni Debata mamereng songon dia do portibi naung ditompa nai alani hajahaton “ra”nasidai (1 Mus 6:5).

Alai, panolsolion ni Debata pe dison tong do adong mangandung unsur haluaon. Hata Heber tu “maaf” (nakham) na disuarahon mai dibagasan goarni si Noak (Noakh) sandiri, na marlapatan ma on songon “pangapulon” (1 Mus5:29). Jadi, tanggapan ni Debata tu deak ni angka hajahaton I ampuna dua sisi, na marisi ancaman tu keadilan dohot na mambahen hasesego tu piga-piga halak; alai molo tanggapan ni Debata sandiri mangalehon sada janji pangapulion na pasti dohot nang asini roha, na manguluhon tu haluaon dohot nang tu halak na asing.

“Suara ganda” on nungga mulai tarbege tahe sian  jaman ni si Kain dohot nang di jaman ni Abel/ si Set, jala musena na marulak-ulak do diulangi marhite na kontras manang na paltak marhite dua garis lurus keturunan ni si Set (anak-anak ni Debata). Saonari hita mambegena musena di tikki on alana Debata nungga mambedahon antara si Noak dohot jolma manisia na asing nai.

_*Parsiajarima parsiajaran samingguon na laho paradehon tu ari sabat, 23 April_