---
title:  Silsilah kejadian
date:  25/04/2022
---

Informasi kronologis taringot tu umur ni si Noak mambahen hita na laho manyadari bahwa ia si Noak marfungsi songon na manghubungkon antara peradapan so aek na sumar dohot dung sae aek na sumar i. Dua ayat na parpudi sian carita tangan so masa dope I na adong di (1 Mus 9:28, 29) na mamboan hita musena tu mata rante na parpudi sian silsilah ni si Adam (1 Mus 5:320) alana dungkon marujung ngolu si Adam di tikki si Lamek, bapak ni si Noak, marumur 56 taon, ia si Noak pasti na hea do mambege carita taringot tu si Adam, na boi tontu dicaritahon ibana tu angka pinompar tangan so ro dope aek na sumar I dohot ndung sidung aek na sumar.

`Jahama 1 Musa 10. Aha do tujuan ni silsilah di na adong dibangasan Bibel on? ( jala idama tong di buku Lukas 3:23-38)`

Silsilah na adong dibagasan buku Bibel on adong tolu fungsina: Na Parjolo, on manekanhon tu hita songon dia ma sifat historisna sian angka peristiwa-peristiwa na adong di bibel on, na adong hubunganna dohot angka manisia na nyata dohot mangolu manang mate dohot nang angka ari-arina di etong dohot tingkos. Na Paduahon, on ma na patuduhon tu hita songon dia do kontuinitas ni panurat ni Bibel on sian jaman kuno sahat tu kontemporer, na paturehon hubungan sian naung salpu sahat tu saonari on. Na Patoluhon, on ma na paingothon hita songon dia do rapuna jolmai tu efek na tragis sian kutukan ni dosa dohot nang pangkorhonna na pamatehon tu saluhutna angka generasi dung dosa i.

Parrohahon ma dung klasifikasi sian pinompar ni si “Ham”, “Sem” dohot “Japet” ndang mangihuthon kriterian na jelas. Pa pitupuluhon bangso I manggambarhon pitupulu anggota keluarga ni si Jakob ( 1 Mus 46:27) dohot pitupulu tua-tua ni Israel na adong di parhorsihan (2 Mus 24:9). Gagasan taringot tu korespondensi antara pitupulu bangso dohot pitupulu sian tua-tua I manyaranhon taringot tu misi ni Israel tu saluhutna angka bangso:”UJu disagihon Nasuntumimbul tu angka bangso parbegu partalianna, uju Ibana mambahen parbolatan ni jolma manisia, disi ma dipaojak parbalohon ni angka bangso, marguru tu bilangan ni halak Israel” (5 Mus 32:8) sejalan ma dohot I, Jesus mangutus pitupulu angka siseanna na laho marbarita nauli tu saluhutna angka bangso (Luk 10:1)

Angka aha naung dipabotohon sian angka informasi on tu hita saluhutna ima songon dia do hubungan na langsung antara si Adam dohot nang angka leluhurna, nasida saluhutna tokoh sejarah, halak angka na nyata dohot satorusna. Jala onma na paingothon hita bahwa bapa leluhur boi do ampuna akses langsung tu angka saksi na ampuna parningotan secara pribadi taringot tu angka peristiwa kuno on.

`Jahama Matius 1:1-17. Aha do na diajarhon on tu hita taringot tu songon dia do historisna saluhutna angka manisiai? Boasa ma mamboto dohot porsea bahwa nasida ma angka jolma na nyata dohot penting tu haporseanta?`