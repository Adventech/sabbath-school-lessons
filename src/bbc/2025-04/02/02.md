---
title:  Tingki Paduahalihon
date:   05/10/2025
---

`Jahama Josua 2: 1, raphon 4 Musa 13: 1, 2, 25-28, 33; dohot 4 Musa 14: 1-12. Boasama si Josua di na mamungka laho papatuhon Tano Parpadanan i jumolo manongos pangkahap?`

Inganan na sian i pangkahap na dua i ditongos, Tombak Akasia (Jos. 2: 1), digoari ma i “Shittim” di pustaha ni halak Heber, jala on paingothon hita tu dua hajungkaton na masa ditongatonga ni halak Israel.

Na parjolo i ma barita ni angka pangkahap na asing (ida 4 Musa 13) na patuduhon angka ulaon na sarupa: manongos angka pangkahap; ulaon hohom ni angka pangkahap di luat ni musuh nasida; na mulak angka pangkahap; barita ni angka pangkahap di angka na ni ida nasida; jala tahi sipatupaon nasida mangihuthon barita i

Barita na asing di Sitim singkat ni sada hajungkaton di parpadanan na jungkat situtu jala sombaon baal na pinatupa ni halak Israel, uju, marhitehite hata ni si Bileam, nasida marmainan dohot angka parompuan Moab jala manomba angka debata nasida (4 Musa 25: 1-3, 4 Musa 31: 16). Dison, goar Sitim patupahon paraloan bolon dompak parbue na pinatupa ni angka na masa i. Na olo do i gabe hatatalu na mangihut di parbalokan ni Tano Parpadanan? Manang na olo do i gabe manogu tu hagogonop ni parpadanan naung diuarihon sian na robi jala naung leleng diparsinta?

`Jahama Johannes 18: 16-18, 25-27, dohot Johannes 21: 15-19. Hasadaon dia do na niidam di bagasan partingkian paduahon na dilehon tu halak Israel songon sada bangso dohot tu si Petrus di bagasan hadirionna?`

Jahowa i ma Debata na mangalehon partingkian paduahon (jala marulakhulak do tahe). Bibel manggoari partingkian paduahon i (jala marulakhulak do tahe) “asi ni roha”. Asi ni roha i ma manjangkon na sopatutna hita manjangkon i. Hata ni Bibel gok mardongan gombaran di asi ni roha (patudos dohot Rom 5: 2; Ep. 2: 8;Rom 11: 6). Debata na gok asi ni roha pasahathon tu ganup jolma hagogoon mamungka ngolu na imbaru (Tit. 2: 11-14). Nang si Petrus mangkilalahon asi ni roha i jala manosohon huria asa mangolu di bagasan denggan basa (2 Pet. 3: 18). Jala, barita na uli na mangihutna: adong di hita partingkian lobi sian holan dua hali, nda i do? (Dia jambarta aut sura ndang songoni?)

`Ranapima parngoluon ni halak Israel, uju dilehon partingkian paduahon laho mambongoti tano Kanaan, dohot dompak asi ni roha na dilehon tu si Petrus dungkon disoadahon ibana Debatana. Aha do sasintongna na niajarhon ni angka na masa on tu hita i ma songon dia hita ingkon pasahathon denggan basa tu nasida na mangkalungunhon i?`