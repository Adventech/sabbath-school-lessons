---
title:  Disonggothon Asi ni Roha
date:   04/10/2025
---

### Namardomu tu parsiajaran di minggu on, jahama

Jos. 2: 1–21, 4 Musa 14: 1–12, Heb. 11: 31, 2 Musa 12: 13, Jos. 9, Neh. 7: 25.

> <p>Ayat Siapilon</p>
> “Hinorhon ni haporseaon do, umbahen so mago si Rahab, boruboru na jahat i, raphon angka na so mangoloi; ai di bagasan dame do dijangkon angka pangkahap i.” (Heber 11: 31).

Boasama ulaning ingkon ulahononku on muse?” Ra hita saluhutna olo do mangkatahon hata on. Nang beha pe i, barita sian na robi ndada holan diulakhulahi, alai nang manisia i somalna, nang hita sandiri tarlumobi. Tung jotjot situtu do hita mangulahi mangulahon dosa na sarupa!

Tu halak Israel dilehon partingkian paduahalihon laho mambongoti Tano Parpadanan, jala dohot denggan Josua mangulahon ulaon on. Dalan na parjolo na pinatupana i ma asa mangantusi dohot torang dia na laho siadopan nasida. Ditongos ibana dua halak pangkahap laho mangalului angka barita na ummarga taringot ni luat i: parik ni huta i, angka paranganna, mata mual, dohot parange ni pangisina di na laho mangadopi gogo ni pandopang.

Olo do tubu di roha ni jolma ia bagabaga ni Debata di na laho mangalehon tano i tu halak Israel ndang mangkirim digogo ni nasida. Alai, bagabaga pangaramotion ni Debata ndang pasidingkon ulaon ni jolma i. Na jongjong ma halak Israel paduahalihon di parbalokan ni tano Kanaan. Balga situtu do pangaropan nasida, alai di na jongjong halak Israel mangulahi di parbalokan ni Tano parpadanan i, sada do tong ulaon nasida, jala na olo do nasida talu.

Minggu on, rangranganta ma dua barita bolon na ummuli sian buku Josua jala sian i jumpangta parsiajaran tu haporseaonta saonari on. Asi ni roha ni Debata na so habilangan i pasonggothon rohanta.

_Parsiajarima parsiajaran samingguon na laho paradehon tu ari sabat, 11 Oktober._