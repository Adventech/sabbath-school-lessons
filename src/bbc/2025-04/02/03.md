---
title:  Pasupasu di angka Inganan na so Panagaman
date:   06/10/2025
---

`Jahama Josua 2: 2-11, Heber 11: 31, dohot Jakobus 2: 25. Aha do na pinaboa ni angka ayat on tu hita taringot ni si Rahab?`

Rimpunan sian barita ni si Rahab i ma gabus na binahenna laho paluahon angka pangkahap i. Di bagasan panimbangion tu pargabusonna, ingkon ingotonta do ia ibana mian ditongatonga ni jolma na balga situtu dosana, na diujungna mamboan tu partuptupan ni Debata laho manguhumi jolma i (1 Musa 15: 16, 5 Musa 9: 5, 3 Musa 18: 25-28). Molo tungpe tutu ia Padan na Imbaru mamuji haporseaonna, panulingkiton na manat dompak Padan na Imbaru di pambahenan ni si Rahab patuduhon ai ndang adong na mangampini nasa na binahenna i, jala ndang adong na manjangkon pargabusonna i.

Heber 11: 31 papatarhon haporseaonna dilehon dompak angka pangkahap asa sian marsihohot di hasomalan ni luatna na gok dosa. Jakobus 2: 25 mamuji ulaonna na mangalehon bilut parginjang tu pangkahap na dua i jala paboahon tu nasida dalan mulak na asing. Ditongatonga ni adat dohot hasomalan na ramun jala ronsam dohot hasomalan ni si Rahab na gok dosa, Debata, di bagasan denggan basaNa, marnida haporseaon na buni na marhite i Debata paluahon ibana. Debata maparhaseang na denggan na buni di bagasan roha ni si Rahab – i ma haporseaon na patar tu Ibana jala dalan na pinillitna gabe sada dohot bangsaNa – alai ndang adong dipapujipuji ibana angka na binahenna i. Dipasangap Debata do si Rahab alani hagarangonna na bolon i, alani haporseaonna na garang, ala ibana gabe dalan haluan, jala ala mamillit Debata ni Israel.

Dungkon mambege angka barita, didok ibana do “ai Jahowa Debatamuna, Ibana do Debata di banua ginjang dohot di banua tonga on” (Jos. 2: 11). Ringkot situtu do mambege sada sian parompuan ni halak Kanaan na mandok ai sasada Jahowa do tutu Debata, tarlumobi di atas ni langit, na disi debata sombaonna, jala somalna angka tangiang nasida dipasahat tu ganaganaan na hinaporseaan nasida i ma debata ni angka parlangitan.

Hata ni si Rahab jumpang andorang so patuduhon hasurungan ni Debata na manjangkon panombaon (2 Musa 20: 4, 5 Musa 4: 39, 5 Musa 5: 8). Hatana i gabe sitindangi di dalan na pinillitna jala gok panimbangion ni na laho paboahon ai Debata ni halak Israel do sasadasa Debata na tutu. Panindangionna i patuduhon pangantusionna di hasadaon na solhot sian hagogoon ni Debata dohot paruhuman ni Debata na tongkin nari didabu dompak Jeriko.

Dalan na pinillit ni rohana marnida, mangihuthon sinondang paruhuman ni Jahowa, holan dua do na olo ro masa: tongtong di bagasan hajungkaton di joloNa jala dirimpashon, manang mamillit ro marsomba di bagasan haporseaon. Di na mamillit Debata ni halak Israel, Rahab gabe gombaran dijambar na tau dipasahat tu sandok pangisi ni luat Jeriko molo olo nasida mulak tu Debata ni halak Israel laho mangido asi ni roha.

`Aha do na pinasahat ni barita on tu hita i ma songon dia Debata sasintongna ingkon taruli hasangapon na tumimbo sian hita?`