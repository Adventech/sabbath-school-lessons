---
title:  Angka Parange na Marsitundalan
date:   08/10/2025
---

`Jahama Josua 9: 1-20. Aha do hasadaon dohot imbarna sian barita ni si Rahab dohot barita ni halak Gibeon? Boasama marlapatan angka pangimbaron i?`

Bindu na parjolo sian buku Josua on dipungka mardongan barita ia lima raja Kanaan naung leleng mangarajai di angka huta na metmet marluhut martahi laho marmusu dompak halak Israel. Alai, asing do molo pangisi ni luat Gibeon martahi laho pajongjongkon parpadanan dohot halak Israel.

Laho mambuat roha ni halak Israel asa olo pajongjongkon parjanjian dohot nasida, halak Gibeon manongos suruanna sai hira na ditongos sian luat na dao situtu. Mangihuthon 5 Musa 20: 10-18, Jahowa mambaon parasingon sian halak Kanaan dohot angka bangso na maringanan di ruar ni Tano Parpadanan.

Hata na disalin na mandok “marbisuk” manang “angkal” tu na denggan do olo lapatanna, na patuduhon manat ni roha dohot habisuhon (poda 1: 4; Poda 8: 5, 12), manang hajungkaton, na patuduhon roha na jungkat (2 Musa 21: 14, 1 Sam. 23: 22, Psalm. 83: 3). Molo na binahen ni halak Gibeon, dipudi ni parjeheon nasida, adong sangkap na so pola na manegai, i ma laho paluahon hosa.

Hata-hata ni halak Gibeon tung suman dohot hata-hata ni si Rahab. Duansa mangkatindankon huaso ni Debata Israel, jala duansa mangkatindangkon ia hamajuon ni halak Israel ndada alani hagogoon ni manisia. Marimbar dohot pangisi ni Kanaan na asing, ndang olo nasida mangalo dompak sangkap ni Jahowa laho pasahathon tano i tu halak Israel, jala diboto nasida do ai Jahowa sandiri do na mangalele angka bangso i lintun sian adopan ni halak Israel. Barita di haruaron nasida sian Misir, dohot hamonangan nasida dompak Sihon dohot Og, manggogohon si Rahab dohot halak Gibeon mangalului dalan marsada dohot halak Israel. Alai, asa sian na patuduhon haradeon nasida unduk dompak Debata ni Israel songon na binahen ni si Rahab, dibahen halak Gibeon do angkal.

Patik ni si Musa manurathon angka aturan laho marnida sangkap ni Debata di angka sisongon on (4 Musa 27: 16-21). Sasintongna Josua ingkon do manungkun tu Debata asa malua sian angkal ni halak Gibeon.

Ulaon na parjolo sian sahalak uluan na pinillit ni Debata, jala dohot ganup uluan di huria ni Kristus, i ma mangalului na hinalomohon ni Debata (1 Kron. 28: 9, 2 Kron. 15: 2, 2 Kron. 18: 4, 2 Kron. 20: 4). Di na mangkalupahon i, halak Israel mangalaosi ojahan ni uhum laho patundukkon luat i manang mangalaosi parpadanan naung dipatikkon di gabasan goar ni Jahowa, na mangarahut saluhutna i.

`Sadia jotjot do ho marnida dirim marungkil ditongatonga ni dua hata na pinasahat ni Bibel idaon marsitundalan?`