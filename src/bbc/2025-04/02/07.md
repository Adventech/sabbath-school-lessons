---
title:  Pabagashon
date:   10/10/2025
---

Jahama surat ni Ellen G. White, “Menyeberangi Sungai Yordan,” di bagasan buku Alfa dan Omega, jld. 2, hlm. 83-89.

Dungkon barita ni si Rahab dohot angka pangkahap on, buku na mangihut di Padan na Robi ndang be manariashon barita ni si Rahab sahat ro di tarida goarna muse di bagasan partuturan ni Jesus. Didok disi ia ibana gabe ripe sian si Salmon, sian marga Juda, ompung ni si Boas, jala simatua ni sahalak parompuan na sumurung na digoari di bagasan tarombo i, i ma Rut. (Mat. 1: 5; patudos dohot Rut 4: 13, 21). Marhite haporseaonna di Debata, sibabijalang di Jeriko, sasintongna ingkon mate, gabe sada halak na arga di bagasan tarombo pomparan ni si Daud dohot ompu ni Massias. On ma na tarpatupa Debata marhite haporseaon, nang pe holan na sabatu ni siarum balgana (Mat. 17: 20, Luk. 17: 6).

“Hamubaon ni rohana ndada taringot di roha ni sahalak jolma di denggan basa ni Debata maradophon angka sisomba debata baal na mananda di huaso hasangaponNa. Di tongatonga ni huta i, sada punguan bolon – i ma halak Gibeon – manadingkon sombaon nasida, dungi marsada dohot halak Israel, rap manjangkon pasupasu sian parpadanan i.

“Ndang marimbar panandaion ni Debata alani luat, marga, manang pangkuling. Ibana do panompa ni nasa jolma manisia. Ganup jolma sada do marhite panompaon, jala sada do saluhuna marhite haluaon. Kristus tuat laho mangarumpakkon ganup dorpi na manirang, na laho parherbang inganan na bidang di bagasan undungundung na badia, asa ganup tondi tama bongot tu adopan ni Debata. Balga situtu do holongNa, mansai bagas situtu, uli situtu, asa dibahen i sahat ro di angka sundut. Holong i paluahon angka jolma sian gomgoman ni sibolis i ma nasida naung lilu binahen ni pangotootoionna, jala mamboan nasida dao sian habangsa ni Debata, habangsa na dihaliangi halibutongan parpadanan. Di bagasan Kristus ndang adong be halak Jahudi manang Junani, anak mata nang hatoban” —Ellen G. White, Alfa dan Omega, jld. 3, hlm. 303.

**Sungkun-sungkun Sirangrangan:**

`Rangrangima saluhut sungkun-sungkun taringot “tingki paduahon” (nang marulakhulak) jala songon dia hita mangalehon i tu dongan jolma. Dipartingkian na sarupa, songon dia do nang dohot hita manat asa unang mangalipehon lapatanni i? Idama, umpamana, taringot ni sahalak jolma na mangolu di bagasan hajungkaton, jala nunga dipodai ibana asa muba (“asi ni roha”), alai sai didatdati do dalanna i? Songon dia do hita marnida hadengganon na sintong dison?`

`Hataima si Rahab na gabe gombaran di haporseaon. Songon dia do hita pasangaphon panandaion ni sahalak jolma di Debata alai ia ngoluna dao situtu sian hata ni Bibel? Songon dia do hita margogo pasangapho haporseaon nasida jala ndang mangampini pigapiga parange ni parngoluon nasida?`

`Josua taruli pasadahon hatigoran dohot denggan basa dohot uli di na paujungkon hasusahan alani angka na binahen ni halak Gibeon, jala alani nenga ni rohana sandiri na so jumolo manungkun dompak Debata. Ingotma di bagasan ngolum na mangkalungunhon hatigoran dohot denggan basa. Dia do na binahenmu laho pasadahon na dua i?`