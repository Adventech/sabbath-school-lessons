---
title:  Taripari! Taban! Bagi! Ulahon!
date:   29/09/2025
---

`Jahama Josua 1. Aha do na patut taparsiajari dipartordingon ni buku on sian bindu parjolo?`

Bindu parjolo sian buku Josua jongjong gabe panogunogu tu sandok isi ni buku on. Dibagasan i adong opat jamita na marhadomuan dohot opat rimpunan bolon sian buku on: manaripari (Jos. 1: 2-9); manaban (Jos. 1: 10, 11); mambagihon tano i (Jos. 1: 12-15; dungi mangulahon dohot denggan diangka patik (Jos. 1: 16-18).

Tarida di bagasan buku Josua angka ragam ni roha ni Debata. Ganup ragam ni roha i, Debata pasahathon ulaon na hushus tu si Josua na marhadomuan laho patundukkon tano Kanaan, jala ganup ulaon i diujungna diparhatutu di bagan buku on dungkon simpul ulaon i diulahon.

Diujungna, saluhut bagabaga ni Debata taringot patundukkon luat i digonopi tutu. Sian hatiha i, ulaon laho mangaradoti tano i dipasahat tu tangan ni halak Israel jala dijangkon i holan marhitehite haporseaon na tutu dohot pangoloion na tubu sian haporseaon.

Sangkap ni Debata, na dipatuduhon di bagasan tolu hata – “Taripari,” “taban,” jala “bagihon” – maralus sintong holan marhite pangoloion ni bangsoNa, na tubu sian roha na parpudi: ulahon.

Sahali nari, buku Josua dibagi tu bagasan opat turpuk bolon, saluhutna i dipatuduhon marhite lapatan ni hata na torang na dipatuduhon di bagasan hata Heber na somal:

1. Taripari (Jos. 1: 1-5:12)
2. Taban (Jos. 5: 13-12:24)
3. Bagi (Jos. 13: 1-21:45)
4. Ulahon dohot denggan (Jos. 22: 1-14:33)

Asa dibahen i, turpuk ni buku i pasahathon tona bolonna: nasa sangkap ni Debata ndang jadi boti. Alai, sandok rohaNa i mangkalungunhon panjangkonon na denggan sian bangsoNa. Lapatanna, mardongan nasa na binahen ni Debata di hita – suang songoni nang dohot saluhut naung binahen ni Debata tu hita na so tarulahon hita bahen di dirinta – dijou  hita laho mangulahon dia na patut sibahenonta bahen di hita sandiri i ma mangoloi di angka na tinonahon ni Debata tu hita. I do na masa sian na robi, jala tongtong do i sahat tu sadarion. Na gabe gombaran, manggombarhon bangso ni Debata di ari parpudi na di bagasan Pangungkapon 14: 12 patuduhon hata na sarupa: marhaporseaon di angka naung binahen ni Debata di hita na manogu tu pangoloion.

`Ingotma pigapiga bagabaga di bagasan Hata ni Debata na ummarga di hamu. Pangoloion na songon dia do na pinangidona sian hamu asa saut nasa bagabaga i?`