---
title:  Maruntung jala Marbungaran
date:   02/10/2025
---

`Jahama Josua 1: 7-9 raphon 1 Musa 24: 40; Jesaya 53: 10, dohot Psalmen 1: 1-3. Mangihuthon angka ayat na di ginjang, aha do lapatan ni maduma dohot marbungaran?`

Hata Heber tsalakh, “maruntung” (Jos. 1: 8), paboahon haulion bolon sian naung disangkapi, manang ngolu na di bagasan paruntungan.

Hata sakal, “marmulia” (Jos. 1: 8), boi do i lapatanna “maruntung” manang “marbungaran”. Alai, boi do hata i marlapatan “gabe marbisuk,” manang “marbisuk diparulaon.” Jotjot do hata on tarida di bagasan buku Job, Poda, dohot Psalmen, na disi dihatahon paruntungan jonok do i dohot roha na radot di jolo ni Debata jala dipatupa hombar tu sude na tarsurat di hataNa i.

Mangihuthon pangantusion on, paruntungan ro ndada holan di bagasan parhepengon, nang pe ndang pasidingkon i. Paruntungan ingkon do diida mangihuthon na sadalan dohot angka patik manang ruhut-ruhut ni haporseaon na gabe ojahan dipanompaon ni Debata di tano on jala na dipatuduhon di bagasan patikNa.

Sasintongna, haporseaon di angka janji ni Debata, tarlumobi janji dipalua holan marhite haporsaeon sambing dohot pangaradotion ni patikNa, ndada na maralo na sada dohot na asing. Na dua i patuduhon arga ni sada mata hepeng.

`Jahama Rom 3: 31. Aha do na hinatahon ni ayat on taringot di hasadaon ni patik dohot haporseaon?`

Mamparsualhon haporseaon di bagasan panobusion dohot hamamate ni Jesus na gabe pelean bahen di hita marhite pangaradotion di angka patik ni Debata lapatanna patubuhon pangantusion na lipe jala tarondam. Patik dohot asi ni roha na sai tongtong do i sadalan. Holan pangantusion na jempek di hagogoon ni patik na mambahen hita marnida “patik” dohot “asi ni roha” gabe sada hata na maralo.

Angka panurat di Padan na Robi tutu patimbulhon patik jala manjangkon i gabe haroroan ni las ni roha (Psalm. 1: 2; Psalm. 119: 70, 77, 174). Patik na diradoti jala diulahon dohot denggan gabe mamboan tu pangantusion na umbagas di pardosaon ni sahalak jolma (Rom 7: 7) dohot hirim ni roha di hatigoran ni Kristus (Gal. 3: 24).

`Nang beha pe gogom laho mangaradoti patikNa i di bagasan denggan basaNa, songon dia do pangkilalaanmu patuduhon sihol ni roham di hatigoran ni Debata na pasingkophon?`