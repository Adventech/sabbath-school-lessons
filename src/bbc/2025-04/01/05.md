---
title:  Pir ma Tondim
date:   01/10/2025
---

`Jahama Josua 1: 7-9. Boasama ingkon dua hali diondolhon Debata tu si Josua ia ibana ingkon pir ma tondina?`

Ulaon na peak dijolo ni Josua tung balga situtu do parungkilonna idaon. Angka parik ni huta na di tano Kanaan songkal situtu do idaon laho boluson, angka na begu marporang do pangisi ni luat i. Alai, ia halak Israel, halak na madoado, jala tahe nang sinjata na somal di hatiha i ndag adong di nasida na laho mandopang angka parik na marjaga i. Pustaha manurathon nang halak Misir, i ma bangso na marhuaso di hatiha i, ndang margogo laho papatuhon tano Kanaan.

Alai, joujou na mandok asa pir ma tondim dison ndada holan marhadomuan tu hiras ni roha na laho marporang manang mandopang. Hagogoon jala marsihohot hombar tu sude patik ni Jahowa dohot angka poda na sumurung, mangojakkon parpadanan ni halak Israel dohot Jahowa.

`Jahama Epesus 6: 10-18. Molo disaonarion ndang ingkon gabe parsidohot di bagasan parporangan, songon dia do hita margogo mangkangoluhon hata poda na dilehon tu si Josua tu bagasan parungkilon haporseaonta siganup ari?`

Saonari on, di na mangulahon ulaon na pinasahat ni Kristus tu nasida, huria ni Debata mangadopi parungkilan tudos songon na niadopan ni si Josua; i ma, nasida ingkon marporang manaluhon dosa hasomalan nasida sandiri, mangalo angka harajaon, angka parhuaso, angka sigomgomi hasiangan haholomon on, jala mangalo angka tondi hajahaton. Songon si Josua, nang nasida taruli dibagabaga pangaramotion ni Kristus na tutu: “sai na dongananku do hamu ganup ari, rasirasa ro ajal ni hasiangan on!” (Mat. 28: 20). Tudos songon pangaramotion ni Debata na margogo padao biar ni si Josua, suang songon ni do na tu hita saonari on margogo padaohon biar dohot ganggu ni rohanta.

Parungkilon na ro tu hita i ma dalan mananda Debata dohot denggan asa dibahen i margogo hita mangkaporseai Ibana dohot angka bagabagaNa tu hita. Jala, i do dalanna, lobi sian saluhutna, ingkon sumolhot ma hita dohot Ibana.

`Sungkun-sungkun bolon tu hita saonari on ndang marimbar dohot sungkun-sungkun na ro tu si Josua. Songon dia do hita asa tongtong marhaporseaon tu hata ni Debata nang hatiha ndang tarbarita manang ndang uli laho mangulahon i?`