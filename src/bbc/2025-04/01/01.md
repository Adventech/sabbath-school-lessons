---
title:  Poda asa Marbungaran
date:   27/09/2025
---

### Namardomu tu parsiajaran di minggu on, jahama

5 Musa 18: 15–22; Jos. 1;Heb. 6: 17, 18; Ep. 6: 10–18; Psalm. 1: 1–3; Rom 3: 31.

> <p>Ayat Siapilon</p>
> “Asal pir tondim, jala marsihohot situtu mangaradoti dohot patupahon hombar tu sude patik, angka na tinonahon ni si Musa, naposongki tu ho. Unang manimbil ho sian i tu siamun manang tu hambirang, asa marmulia ho manang dompak dia ho mangalangka” (Josua 1: 7).

Benjamin Zander, direktur musik sian Boston Philharmonic Orchestra, mangajar kalas interpretasi musik. Dimatahon ibana habiaran ni angka parsikkola i uju nasida mangadopi ujian patuduhon hapistaran nasida. Laho patauhon angka parsikkola i sonang jala mangalehon roha nasida sahat ro di gogo ni hapistaran nasida, ditingtingkon ibana di ari parjolo na mamungka parsiajaran ia ganup parsikkola patut dilehon putten “A”. Putten “A” on ndada pangaropan na ingkon dipasaut, “alai sada partingkian na laho didalani.” Sasadasa dalanna tusi i ma ganup parsikkola ingkon manurathon dua lembar surat di minggu parjolo semester i, alai ia molo tanggalna di ujung ni ari parsiajaran do. Surat i patorangkon boasa nasida patut taruli putten na timbo.

Buku Josua i ma taringot ni angka na imbaru tarida. Musa, naung tarbarita 40 taon lelengna di tongatonga ni halak Israel, nunga salpu be. Haruaron sian Misir jala maotaot di halongonan, na dohot tangkas dipatuduhon mardongan hajungkaton dohot tangkang ni roha, nunga be salpu. Sada pinompar na imbaru, na rade mangoloi Debata, mangarade laho mambongoti Tano Parpadanan, ndada sada pangaropan na ingkon dipasaut, alai songon sada na ingkon didalani.

Tole taparsiajari songon dia Debata mambuhai parngoluon na imbaru di bagasan ngolu ni halak Israel, jala songon dia Ibana mangulahon sisongoni di bagasan ngolunta.

_Parsiajarima parsiajaran samingguon na laho paradehon tu ari sabat, 4 Oktober._