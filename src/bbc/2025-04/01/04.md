---
title:  Sipanean Dibagabaga ni Debata
date:   30/09/2025
---

Di bagasan Josua 1: 2, 3, hata ni di Debata dompak Josua ai na lehononna do tano i tu nasida. Di partingkian na asing, didok Ibana ai nunga dilehon Ibana i tu nasida. Dia do lapatan ni i?

Tano i silehonlehon ni Debata do, ai Ibana do sasintonganna nampunasa. Di bagasan Josua 1: 2, 3, adong dua lapatan ni hata “mangalehon” na adong disi, na manggombarhon dua turpuk na arga di na manean tano i. Gombaran na parjolo patuduhon dalan mangalehon tano i. Holan luat Transjordan naung dipapatu halak Israel. Godang na i tutu Tano Parpadanan i na so dipatunduk dope.

Di bagasan Josua 1: 3, hata na dibahen i disi dibagasan gombaran perfect (singkop), na paboahon ia tano i nunga dilehon tu nasida. Uju Debata na gabe impola sian saluhut angka na masa disi, gombaranna i digoari “hasurirangan na singkop.” Jala, i ala saluhut na binagabagahonNa di bagasan HataNa na tau saut jala patut sihaposan na tau masa saonari on.

Hata na asing di bagasan ayat 3, “hamuna” dohot “dilehon tu hamuna” i ma hata na manggombarhon torop, asa dibahen i bagabaga i ndada holan tu si Josua sambing, alai tahe tu sandok bangso Israel. Hata na paboahon bagabaga i dipasahat tu si Musa patuduhon udut ni hata ni Debata.

Angkup ni i, hata kol, “saluhut”, “ganup”, diulakulaki di bagasan bindu na parjolo. Parjongjongon ni hata on saluhutna patuduhon hinatutu dohot argana na laho pasauthon sangkap naung diuarihon di jolo ni si Josua. Ingkon do adong hasadaon na singkop ditongatonga ni Debata, Josua, dohot halak Israel na laho patoguhon hamonangan nasida di na papatuhon Tano Parpadanan i sogot.

`Jahama Josua 1: 4-6 dohot Heber 6: 17, 18. Dihatiha i, Tano Parpadanan holan di bagasan sada bagabaga. Alai, Debata manggoari i partalian. Aha do lapatanna gabe sipanean dibagabaga ni Debata?`

Ndang adong halongangan sian bagabaga ni Debata. Ndang adong hagogoon sian bagabaga i sandiri na laho pasauthonsa. Hatontuon ia bagabaga i tutu dipasaut peak holan di bagasan huaso Debata, na mandok: “Na sai dongananKu do hamu.” Tutu, balga situtu do huaso ni Debata ditongatonga ni halak Israel. Ia so ala ni Debata, nasida holan sada sian tongatonga ni angka bangso, na so tarjou, ndang marsahurungan, manang ndang adong ulaon na hushus (2 Musa 33: 12-16). Sada na ingkon diparhamaol si Josua asa marhamonangan i ma huaso ni Debata.

Ndang adong na muba tu sadarion, i do dalanna dilehon tu hita bagabaga ni Jesus na disurathon di bagasan Mateus 28: 20.