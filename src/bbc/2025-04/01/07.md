---
title:  Pabagashon
date:   03/10/2025
---

Jahama surat ni Ellen G. White, “Menyeberangi Sungai Yordan,” di bagasan buku Alfa dan Omega, jld. 2 hlm. 83-89. “Memasuki Tanah Perjanjian,” di bagasan Story of Redemption, hlm. 175.

“Di bagasan angka janjiNa nang dohot angka podaNa, dipatuduhon Jesus tu ganup jolma. Ai songon i do holong ni Debata di portibi on, pola do dilehon AnakNa na sasada i, asa ganup na porsea di Ibana unang mago alai asa parjambar hangoluan salelenglelengna. Angka barita na dihatahon di bagasan hata ni Debata i naeng ma gabe pasupasu nang dohot di ahu. Tangiang, janji, poda dohot sipaingot, i do bahen di ahu... Molo haporseaon manjangkon jala mangkilalahon songon parbue ni hatigoran, i do na gabe sada sian ngolu huhut gabe huaso hagogoon di parngoluon. Hata ni Debata i, molo dijangkon di bagasan roha, paubahon tondi, jala mian tu bagasan ate-ate” —Ellen G. White, Alfa dan Omega, jld. 4. hlm. 422.

“Ndang adong na rumingkot sipingkiran jala marsitutu, jala sai jotjot diulahi, manang dipajongjong tumimbo di bagasan roha ni sandok jolma asing sian hagaleon ni jolma naung madabu tu bagasan dosa na laho mangalului saluhut naung mago marhitehite pambahenan na denggan. Haluaon i singkop holan marhitehite haporseaon di Jesus Kristus” —Ellen G. White, Faith and Works, hlm. 19.

**Sungkun-sungkun Sirangrangan:**

`Nang beha pe dao ni parngoluon dohot parniahapan ni si Josua dohot hita saonari, ruhut-ruhut haporseaon dia do na tama sitapuonta sian parngoluonna na patut singoluhononta di bagasan ngolunta sandiri? Alai, boasama hita ingkon sai tongtong marningot turpukna uju hita laho mangenet parsiajaran?`

`Hataima hasadaon di bagabaga ni Debata dohot pangoloionta di Ibana. Songon dia do na dua i marsitoguan? Hamagoan dia do na tubu molo olo hita mangondolhon na sada alai pasidingkon na deba? I ma, hamamago dia do na tubu ala patimbuhon patik alai patutoruhon denggan basa? Manang patimbohon denggan basa alai patutoruhon patik?`

`Mangihuthon parsiajaran di minggu on, songon dia do ho mangalapati hata paruntungan mangihuthon hatorangan sian Bibel? Di dia do inganan ni paruntungan i mangihuthon haporseaon ni halak Kristen?`

`Tatapma songon dia pangkilalaan ni si Josua uju mangihuthon si Musa. Bagabaga dia do na pinasahat ni Debata tu ibana na margogoihon ibana (ida Jos. 1: 5) ditongatonga ni ulaonna na bolon i?`