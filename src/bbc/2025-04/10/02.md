---
title:  Tipologi Mangihuthon Bibel
date:   30/11/2025
---

`Parsiajarima angka ayat sian Bibel na ditoru on na patuduhon tu ragam ni turpuk jala ujima laho mangalapati dia do na nidokna tipologi mangihuthon Bibel: Rom 5: 14, 1 Kor. 10: 1-13, Heb. 8: 5, dohot Heb. 9: 23.`

Angka ayat ni Bibel on patuduhon hata “rumang” (hata Gorik typos) manang “gombaran” (hata Gorik antitpos) laho patuduhon tu songon dia Padan na Imbaru disurathon manggombarhonhasadaon ni haata manang angka na masa di Padan na Robi, dohot lapatanna dipartingkianna i, manang tu ari sogot.

Tipologi i ma mamparsiajari dohot bagas di sahalak jolma, namasa, manang punguan na manggombarhon Jesus manang angka hatigoran na asing na adong di bagasan hata na Badia. Tipe (rumang) marhadomuan dohot antitipe (gombaranna) songon sada gombaran na suman manang dao na patuduhon gombaranna na sintong, jala molo gombaran na parpudi manang antitipe, gumodang patuduhon tahi ni rumangna i. Dibahen i, rumang sian Bibel dipauli mangihuthon gombaran ni Debata naung adong dohot denggan, manang konseptual, di bagasan roha ni Debata, jala marlapatan laho paulihon hagogonopna di ari sogot (antitipe).

Tung denggan situtu do laho manangkasi ia angka panurat sian Padan na Imbaru ndang sian neang ni rohana padomuhon pangantusion tipologi tu pigapiga ayat ni di Padan na Robi laho pasahathon sada sangkap. Sada rumang sian Padan na Robi diparhatutu di bagasan angka buku hasurirangan andorang so jumpang hagogonop antitipikal di Padan na Imbaru.

**Idama songon dia Daud tarida di bagasan Padan na Robi, jala dungi songon dia ibana digombarhon di bagasan Padan na Imbaru. Parsiajaran dia na dapot taparsiajari i maa songon dia tipologi marlapatan sian gombaran on?**

`a. Daud (Psalm. 22: 1, 14-18)`

`b. Daud baru (Jer. 23: 5; Jes. 9: 5, 6; Jes. 11: 1-5)`

`c. Daud antitipikal (Joh. 19: 24)`

Marhite marnida angka ayat na di ginjang, jumpangta ia Padan na Robi i  paradehon dalan laho manulingkiti huhut mameakkon angka rumang sian bagasan Bibel. Lapatanna, angka panurat di Padan na Imbaru, na buku na badiana i ma Padan na Robi, disihathon Tondi Parbadia laho mamboan angka rumang sian Padan na Robi laho paboahon “hatigoran nuaeng” (2 Pet. 1: 12), tarlumobi di Jesus dohot parhobasonna.