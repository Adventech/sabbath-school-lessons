---
title:  Pabagashon
date:   05/12/2025
---

“Ndang ditanda jolma ulaon ni Jesus di tingkiNa i....

Adat hasomalan, angka gombaran, dohot patik ni angka jolma mangungkupi  angka parsiajaran na sihol sipasahaton ni Debata. Angka gombaran dohot adat na sian angka natuatua na dipatimbul i nunga manjadi sada halangan di pangantusion dohot mangkangoluhon parange ni haporseaon nasida. Jala di na ro patar na pinaboana, i ma Kristus, ndang ditanda nasida Ibana di hagogonop ni angka gombaran panombaon nasida, rimpunan sian nasa gombaran i. Dijua nasida tangkasan i, dungi marhaposan tu angka gobaran dohot angka panombaon sipalua i. Anak ni Debata nunga ro, alai sai tongtong do nasida mangido sada tanda. Jamita, “Pauba hamu ma rohamuna, ai nunga songgop harajaon banua ginjang i!” (Mateus 3: 2) dialus marhite mangido sada tanda. Kristus gabe sada batu partuktukhan di nasida ala sai tongtong nasida mangido sada tanda singkat ni sahalak Sipalua. Dihalungunhon nasida Massias patandahon diriNa marhite angka tanda na gogo, laho pajongjonghon harajaonNa di atas ni angka harajaon naung matompas. Angka pangaropan sisongoni dialusi Jesus di bagasan parumpamaan sahalak na manaburhon boni. Ndada marhite parangan na patioptiop podang, jala ndada marhite hagogoon ni jolma, harajaon ni Debata dipajongjong, alai marhite dalan manuanhon patik na imbaru di bagasan roha ni jolma” —Ellen G. White, Pelajaran dari Perumpamaan Kristus, hlm. 20, 21.

“Huria mangkalunghon si Josua dohot Kaleb na porsea, na rade manjangkon hangoluan sisalelenglelengna marhite dalan pangoloion na pita tu Debata. Hurianta marungkil di angka pangula. Tano on do hauma di hita. Angka siboan barita dihalungunhon di ganup huta dohot angka sosor na dirahut ni panombaon sipelebegu asa sian angka halak sipelebegu sian habinsaran, na so hea marnida sinondang hatigoran. Tondi parbarita na uli na sintong nunga manadingkon angka huria na mangkatindangkon haporsaeon na denggan, ndang be marsinondang roha nasida marhite holong tu angka tondi dohot sihol ni roha laho manogu nasida di bagasan abingan ni Kristus. Tahalungunhon do angka pangula na marsitutu. Na so adong do mangalusi joujou na nangkok sian sandok sisik ni portibi on: ‘Taripar ma ho..., mangurupi hami?’” —Ellen G. White, Testimonies for the Church, jld. 4, hlm. 156.

**Sungkun-sungkun Sirangrangan:**

`Songon dia do tipologi Bibel mangurupi ho laho mananda gumodang di parhobason ni Jesus Kristus bahen di ho?`

`Di bagasan dia do parporangan partondionta songon manoluk Kanaan, jala songon dia do i marasing?`

`Ranapima hagogonop sian tipologi Josua. Songon dia do gombaran sian portibi na so marniae, marhasusahan, dohot hamatean mangalehon tu hita pangaropan na tutu di bagasan parungkilonta siganup ari?`

`Josua manggombarhon parange ni Kristus sahat ro di tu na manggombarhon parhobason ni Kristus. Angka dalan na uli dia do na tarbahen ho laho mangaloas Jesus patuduhon parangeNa di bagasan dirim dohot singkop?`