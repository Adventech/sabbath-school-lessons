---
title:  Josua dohot Hita
date:   04/12/2025
---

`Josua, i ma sada gombaran, manudu tu hagogonop parhobason ni Jesus Kristus di tongatonga ni huria, pamatang ni Kristus. Di bagasan dia do parporangan na nulahon ni halak Israel marhite pangulubalangon ni si Josua manggombarhon tu parungkilon partondion ni huria? Songon dia do harimbaronna? Ida 1 Tim. 1: 18; 2 Tim. 4: 7; Ep. 6: 10-12; 2 Kor. 10: 3-5; dohot Ulaon. 20: 32.`

Angka panurat sian Padan na Imbaru mangkatindangkon hagogonop eklesiologis (huria) sian tipologi Josua. Ruas ni daging ni Kristus, i ma huria, parsidohot di bagasan parporangan partondion mangalo hagogoon ni parjahat, alai nangpe songoni, dipangkilalahon nasida do hasonangan paradianan asi ni roha ni Debata (Heb. 4: 9-11) dohot pasu-pasu partalian haporseaon nasida.

`Dia do na pinaboa ni angka ayat on dompak hagogonop parpudi sian tipologi Josua? 1 Pet. 1: 4, Kol. 3: 24, Pangk. 20: 9, Pangk. 21: 3.`

Hagogonop na parpudi jala singkop sian gombaran ni Josua digokhi di ari haroro ni Jesus Kristus paduahalihon (ruhut apokaliptik/eskatologis).

Ngolu ni si Josua manggombarhon godang situtu parange ni Jahowa asa dibahen i angka parange sian ngoluna mangkangoluhon parange ni panurirang na mamggombarhon ulaon dohot parange ni Massias.

Tu hita, sadari on, nunga ro Massia i. Ndang be ringkot digombarhon parhobasonNa, alai adong di hita hasurungan na laho mangkangoluhon parangeNa i – hasangapon na hinirim ni Kristus di hita angka siseanNa (Joh. 17: 22) jala na gabe arta di hita marhite mangarimangi parange ni Kristus (2 Kor. 3: 18). Lam tu goangna hita marningot Jesus, lam tu ulina hita patuduhon haulion ni parangeNa. Mansai arga situtu do i di bagasan pardalananta siganup ari raphon Kristus. I do alana boasa nang hita ingkon mangalehon tingki lahi mangarimangi ngolu, parange, dohot hata ni Jesus. Tutu i do, di na marnida, hita dipaubah.

`Josua, i ma gombaran, sungkun-sungkun tu halak Israel: “sadia leleng on marlemba hamu so laho manoluk tano i, na nilehon ni Jahowa Debata ni ompumuna, tu hamu?” (Jos. 18: 3). Songon dia do Jesus, i ma rumang sian Josua, na gabe papatarhon alus sian sungkun-sungkun i tu hita saonari?`