---
title:  Josua, Sahalak Gombaran
date:   02/12/2025
---

`Di bagasan hatiruon tipologi Bibel, dia do hatorangan na tangkas sian paigapiga hasadaon ngolu ni si Musa dohot Josua? Ida 2 Musa 3: 1, 2; Jos. 1: 1-3; 4 Musa 13: 1, 2,; Jos. 2: 1; 2 Musa 3: 5; Jos. 5: 15.`

Songon naung taida di bagasan minggu na parjolo, Josua dipatuduhon na gabe Musa na imbaru, na di bagasan parngoluon pomparan paduahon, marningot di angka pardalanan na arga dompak Haruaron sian Misir. Tudos songon si Musa, ibana ditongos marhite na pajumpang ibana dohot Jahowa. Di toru pangarajai uluan na paduahon, goar ni halak Israel na tarbarita di tongatonga ni angka bangso patubuhon biar. Musa mamboan halak Israel manaripari laut Arung, ia si Josua mamboan halak Israel manaripari batang Aek Jordan di bagasan halongangan. Uluan na dua i dipaingot tu arga ni sunat dohot Paska. Manna tuat sian tingki ni si Musa manguluhon, jala mansohot di tingki ni si Josua. Tu halaki na dua ditonahon asa mananggalhon sipatu nasida. Tangan nasida na dua na dipatoltol patuduhon hamonangan ni halak Israel. Musa mangalehon poda di na laho mambagibagihon tano i huhut pajongjongkon angka huta haporusan. Josua patupahon tona na dua i. Halaki na dua mangalehon jamita parsirangan tu bangso i jala paulijon parpadanan ni huria di ujung ni parhobason nasida.

Parsiajarima 5 Musa 18: 15-19, 5 Musa 34: 10-12, Johannes 1: 21, Ulaon ni Apostel 3: 22-26, dohot Ulaon ni Apostel 7: 37. Ise do na manggonopi hasurirangan ni si musa taringot ni sahalak panurirang na songon ibana? Songon dia do si Josua parsidohot tu bagasan gombaran on?

Ngolu ni si Josua i ma hagogonop ni deba sian hasurirangan na binahen ni si Musa (5 Musa 18: 15, 18). Alai, hasurirangan ni si Musa ndang dope digonopi di bagasan lapatanna na sasintongna. Di bagasan lapatanna na sasintongna, hasurirangan i singkop digonopi di bagasan Massias. Sada do Ibana dohot Ama i (Joh. 1: 14, 18); na sintong do Ibana jala patandahon Debata dohot sintong (Luk. 10: 22, Jos. 14: 6, Mat. 22: 16). Tu bagasan pamanganNa do Hata i tutu dimemehon Debata (Joh. 14: 24). Dibahen i, ngolu ni si Musa dohot Josua manjadi gombaran ni Jesus, i ma Massias na naeng ro.

`Sadia arga doo Jesus di pardalananmu dohot Jahowa? Boasama Jesus, dohot angka na binahenna di ho, ingkon manjadi ojahan sian saluhut parngoluon ni hakristenonmu?`