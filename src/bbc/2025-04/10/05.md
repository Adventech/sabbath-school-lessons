---
title:  Josua na Daulat, Rumang sian Gombaran
date:   03/12/2025
---

Barita ni si Josua ingkon do diida marhite gombaran tipologi. Parporangan na niuluhon ni si Josua i ma gabe turiturian parporangan, na gabe turiturian na arga di sarita ni halak Israel. Tahi ni sandok parporangan on i ma asa halak Israel tama mangingani Tano Parpadanan, na disi nasida manjangkon taenteanan naung dimangmanghon di bagasan dame jala pajongjongkon sada bangso na imbaru na diojakkon di atas hata patik ni Jahowa.

Dungi, angka panurat Padan na Robi, songon Jesaya, manggombarhon nang dohat ulaon ni Massia i ma mambagibagihon “angka partalian na tarulang [tu bangsoNa]” (Jes. 49: 8), marhite mamboan turiturian na sarupa na jotjot dibahen di bagasan buku Josua. Songon si Josua ulaonna mambagibagi tano partalian tu halak Israel, suang songoni nang Massia, na digombarhon i ma Josua na imbaru, mangalehon partalian haporseaon tu halak Israel na imbaru.

`Jahama Heber 3: 7-4: 11. Songon dia do Padan na Imbaru patandaphon iaa Josua, Musa na imbaru, i ma gombaran sian Jesus Kristus?`

Angka panurat sian Padan na Imbaru patupahon godang barita sian parhobason ni Jesus Kristus na marhadomuan dohot ulaon ni si Josua. Songon si Josua borhat tu tano Kanaan dungkon 40 taon di halongonan, songon i do nang dohot “Josua rumang sian gombaran” i ma Jesus, bongot tu parhobasonNa di tano on dungkon 40 ari di halongonan (Mat. 4: 1-11, Luk. 4: 1-13) dohot parhobasonNa di banua ginjang dungkon 40 ari di halongonan di portibi on (Ulaon. 1: 3, 9-11; Heb. 1: 2).

Dungkon pandidion ni Jesus di batang Aek Jordan (manaripari batang Aek Jordan [Mat. 3: 13-17, Mark. 1: 9-11]), angka panurat buku barita na uli mangenet sian Psalmen 2: 7 dohot Jesaya 42: 1, psalmen Mesianis dohot ende di naposo ni Jahowa na marsitaonon (Mat. 3: 17, Mark. 1: 11, Luk. 3: 22). Dibahen i, marhite pandidionNa, Jesus dipatandahon sahalak parporang ni Debata na laho – marhite ngolu na gok pangoloion, jala ro di mate – pajongjonghon parporangan ni Debata manaluhon hagogoon ni parjahat. Ngolu dohot hamateanNa di hau pinarsilang mambaon pangelelen ni sibolis, manguluhon parporangan dompak angka musuh partondionta, mangalehon hasonangan partondion di bangsoNa, jala mangalehon partalian tu nasida na ditobus (Ep. 4: 8; Heb. 1: 4; Heb. 9: 15).

`Dia do lapatanna taruli “paradianan” di naung binahen ni Kristus di hita? Lapatanna, songon dia do hita taruli hapateaon ia Jesus nunga manaluhon sibolis bahen di hita?`