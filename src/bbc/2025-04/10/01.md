---
title:  Josua na Daulat
date:   29/11/2025
---

### Namardomu tu parsiajaran di minggu on, jahama

1 Kor. 10: 1–13; Mat. 2: 15; Jos. 1: 1–3; Ulaon. 3: 22–26; Heb. 3: 7–4: 11; 2 Kor. 10: 3–5.

> <p>Ayat Siapilon</p>
> “Tudutudu do i na mangonai tu nasida; lumbalumba tu hita do i, umbahen na tarsurat, ai tu hita do jumonok ajal ni angka ari” (1Korintus 10: 11).

Di bagasan buku Josua, dipatuduhon ia ngolu ni uluan i patuduhon sada ngolu na umbalga asa sian jolmana i sandiri. Taida do hatigoran ni i di sandok hata ni Bibel, umpamana Tano Kanaan, sda gombaran pangaropan na manontong di tano na imbaru. Jala, na tutu do, parhobason Bagas Joro di portibi on patuduhon tu parhobason na umbalga: “Alai ro do Kristus; Ibana do sintua ni malim ni angka parulian na naeng ro i. Jala na sahali i do dibongoti na sun badia i, marhite sian joro na umbalga jala na mauliutus na so pinauli ni tangan, na so sian panompaon on” (Heb. 9: 11).

Alai tubu do sungkun-sungkun: Dia do dalanna si Josua manggombarhon tu hagogonop ni ari sogot? Songon dia do hita mangkaporseai ia pangantusion dompak buku on tutu situtu? Dia do ruhut-ruhut sian Bibel na mamboan pangantusion sian buku Josua tu hagogonop di Padan na Robi dohot angka tanda-tanda ari parpudi?

Minggu on, idaontama ruhut-ruhut di na manulingkiti Bibel i ma na di goari tiologi. Parsiajaranta ma songon dia Bibel i sandiri marisihon angka tanda tipologi jala songon dia ngolu ni si Josua manurirangkon parhobason ni Massias jala mamboan tu gombaran na digonopi di bagasan huria, nang dohot hagogonopna di bagasan ngolu ni jolma sian na robi.

_Parsiajarima parsiajaran samingguon na laho paradehon tu ari sabat, 6 Desember._