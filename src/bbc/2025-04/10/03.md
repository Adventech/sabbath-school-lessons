---
title:  Gombaran dohot Rumang
date:   01/12/2025
---

Angka manulingkiti Bibel ndang boi sian rohana laho mandok dia do na gabe gombaran na di bagasan Bibel, manang songon dia gombaranna i digonopi di bagasan Padan na Imbaru dohot angka na mangihut. Bibel i sandiri patupahon pigapiga uhum dohot aturan laho patuduhon gombaran na di bagasan Bibel.

Suang songoni nang dohot, Padan na Imbaru patuduhon hagogonop antitipikal sian sada gombaran di bagasan tolu tingki na marasing: (1) di bagasan ngolu ni Kristus – hagogonop ni Ksitologis, (2) di bagasan ngolu ni huria – hagogonop eklesiologis, dohot (3) dia ri parpudi – hagogonop eskatologis.

Jumpangta do angka gombaran sian rumang on di sandok isi ni Bibel, jala nasida mangurupi hita laho patuduhon tu angka na manjaha songon dia manangkasi Bibel dohot angka hatigoran na diajarhon Hata ni Jahowa dompak Jesus, haluaon, dohot pangaropan parpudi na tapeop.

**Idama angka gombaran sian Padan na Parpudi na mangihut on: Israel, Haruaron, dohot inganan na badia. Songon dia do ganup na tolu on digonopi di bagasan tolu partingkian antititpikal: kristologis, eklesiologis, dohot eskatologis?**

1.	Israel
	- a. Partingkian Kristologis (Mat: 2: 15)
	- b. Partingkian eklesiologis (gal. 6: 16)
	- c. Partingkian eskatologis (Pangk. 7: 4-8, 14)
2.	Haruaron
	- a. Partingkian Kristologis (Mat. 2: 19-21)
	- b. Partingkian ekesiologis (2 Kor. 6: 17)
	- c. Partingkian eskatologis (Pangk. 18: 4)
3.	Bagas joro
	- a. Partingkian Kristologis (Joh. 1: 14, Jos. 2: 21, Mat. 26: 61)
	- b. Partingkian eklesiologis (1 Kor. 3: 16, 17; 2 Kor. 6: 16)
	- c. Partingkian eskatologis (Pangk. 3: 12, Pangk. 11: 19, Pangk. 21: 3, Pangk. 21: 22)

“Ala panurat ni Buku na Badia sada do, dibahen i ragam ni hata di bagasan Buku na Badia i marhadomuan na sada tu na asing. ... Saluhut hata ni Bibel marsinggomgoman saluhutna; pangantusion sian sada turpuk ingkon sintong ma i sada dohot dia na diajarhon ni Bibel di turpuk na asing” —Handbook of Seventh-day Adventist Theology, hlm. 65.

`Diama sibahenonmu, molo sipata, borat dipangkilalahon ho laho mangantusi lapatan sian pigapiga ayat na jinaham?`