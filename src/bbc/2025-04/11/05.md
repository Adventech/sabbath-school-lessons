---
title:  Alus na Lambok
date:   10/12/2025
---

`Jahama Josua 22: 21-29 di bagasan hatiuron sian Poda. 15: 1. Aha do na patut taparsiajari sian alus ni angka marga na di Habinsaran i?`

Alus sian nasida na diuhumi i, torang jala gogo songon alulauna i, na gabe rimpunan sian bindu on nang mangihuthon turpuk manang hapeahanna. Sahat dison, angka marga i ndang mangalusi di angka pangalualuan na ro, alai mangkohom sambing do nasida manangihon saluhut pangalualuan na dipasahat dompak nasida. Marningot tutu ni pangalualuan i, patut sitiruon do habengeton nasida ala dipatuduhon nasida do lapatan na tutu sian hata poda na mandok: “Alus na lambok paombun rimas, alai anggo hata na horas mambahen marsijongjong ateate” (Poda. 15: 1).

Hata pamuhai sian hata pangampinan on i ma mardongan angka goar ni Debata na marhadomuan dohot Debata ni halak Israel: El, Elohim, Yahwe (Jos. 22: 22). Pola dua hali hatahon dihatahon mardongan hagogoon na tu tangkasna, alai gabe mangmang na marsitutu laho padaohon biar dohot hata na lipe na naeng patubuhon parporangan di tongatonga ni halak Israel. Pos situtu do roha nasida disi ia Jahowa sintong diboto jala ditatap do dia na masa disi, jala dihirim nasida ia angka tongosan i sahat ro di rimpunan na denggan. Nang na dua marga i mangkatindangkon di jolo ni Jahowa huhut mangido Ibana asa mambaloshon (patudos doohot 5 Musa 18: 19, 1 Sam. 20: 16) molo nasida tutu mardosa.

Dapot disi sada barita na pasonggothon, na di sada hata patuduhon ia ojahan ni pangalualuan i ndada tutu (langgatan dipajongjong ndada holan laho inganan pamelean) jala, di hata na asing, patuduhon roha nasida na sasintongna. Biar ni roha marsirang sian halak Israel, jala ndada panundalion, i do sasintongna sian pambehanan nasida i. Dibahen i, pajongjonghon langgatan ndada tanda panundalion, na salelengon di alulauhon. Alai, sasintongan na masa disi balik sian i, dipatupa nasida i ala biar mida Jahowa, tudos songon na binahen ni angka marga na adong di hasundutan ni batang Aek Jordan. Ojahan sian hasadaon ni halak Israel ndada alani tano manang bolak ni tano teanteanan nasida, alai hatoguon ni haporseaon nasida di sangkap ni Jahowa.

Panarihon na denggan sian angka marga na adong di hasundutan ni batang Aek Jordan nunga tarida di bagasan las ni roha hatiha di ida nasida ia angka marga na di habinsaran ndang mardosa. Singkat ni nasida talu maradophon angka alus sian dongan nasida, gabe dipatuduhon nasida do las ni roha na tutu ia biar ni roha nasida i na lipe do tutu. Gabe dao ma parporangan sian tongatonga ni halak Israel jala hasadaon ni halak Israel diramoti.

`Songon dia do ho mangadopi pangalualuan na lipe? Bagihon ma pigapiga ruhut na mangurupi ho disi. Na gabe pangurupi, jaha Psalmen 37: 3-6, 34, 37.`