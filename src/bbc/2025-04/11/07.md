---
title:  Pabagashon
date:   12/12/2025
---

Jahama surat ni Ellen G. White, “Pembagian Negeri Kanaan,” di bagasan buku Alfa dan Omega, jld. 2, hlm. 118-132.

“Di sada partingkian tutu ringkot situtu do laho padaohon diri sian halalapan laho mangadopi dosa, alai dos do argana di sada partingkian na asing asa padaohon diri sian roha na bohaboahon na so adong dalanna mardongan hata ondam na posi...

“Habisuhon na pinatuduhon ni marga Ruben dohot angka ale-alena patut sitiruon. Angkup ni nasida pintor margogo laho pajongjonghon ugamo na sintong, nunga lipe pangantusion ni halak marnida nasida jala dohot posi diondam, alai nangpe songoni, ndang dipatuduhon nasida harimason. Marhite hata na lambok jala benget nasida manangihon angka hata na pinasahat ni angka dongan nasida maradophon nasida, andorang so jongjong nasida mangampini diri nasida, jala dungi dohot sintong nasida patoranghon sangkap nasida jala patuduhon na so mardosa nasida disi. Alani i, angka hasusahan na diondam alani angka pambahenan nasida i nunga dialusi dohot denggan.

“Molo tungpe nasida dialulauhon marhite angka hata na lipe, nasida na jongjong di dalan na sintong digogohon asa tongtong menak huhut manangihon. Ditatap Debata do nasa angka na lipe di roha ni jolma dohot angka na lipe dipangantusion ni jolma, jala hita denggan di bagasan dame pasahathon parungkilonta tu bagasan tanganNa. Na ampinanNa do nasida na ro joujou tu Ibana tudos songon Ibana patuduhon dosa ni si Agan. Nasida na tinogu tondi ni Kristus mangkangoluhon asi ni roha na lambas parangena jaladenggan pangalahona.

“Dihalungunhon Debata do asa hasadaon dohot holong marsihaholongan adong mian ditongatonga ni bangsoNa. Tangiang ni Kristus andorang so ari parsilangonNa i asa angka sisieanNa gabe sada songon Ibana sada dohot Ama i, asa porsea portibion na tinongos ni Debata do Ibana. Tangiang na gok hahomion jala manogu on mangkuling sain na robi, nang sahat ro di sadarion tu hita saonari, alani hataNa na songonon, “Alai ndang holan nasida hutangiangkon, dohot do angka na naeng porsea dope di Ahu, tinogu ni hatanasida.” Johannes 17: 20. Angkup ni hita ndang jadi mansoadahon sada huhum ni hatigoran, ingkon do tongtong gabe hirim ni rohanta laho mangkangoluhon hasadaon sisongoni” —Ellen G. White, Alfa dan Omega, jld. 2, hlm. 132.

**Sungkun-sungkun Sirangrangan:**

`Songon dia do poda ni Apostel Paulus na mandok “sian toruk ni rohamuna be ma rajumi hamu donganmuna sumurung sian dirimuna!´(Fil. 2: 3) boi mangurupi ho asa unang marroha na roa tu angka donganta?`

`Boasama tutu jotjot lobi pangalahonta mangadopi ari ala ni hagaleonta manang dosanta di ari naung salpu? Songon dia do hita boi pasidingkon hasomalan sisongoni?`

`Rangrangima hinaringkotna manangihon pangantusion ni dongan jolma. Songon dia do hita boi mangkangoluhon sada hasomalan olo manangihon di bagasan hurianta? (patudos dohot Jak. 1: 19).`

`Hita mangolu ditongatonga ni situan na torop na marragam parungkilon, haringkoton ni parngoluon, roha na dilehon di tongatonga ni huria, dohot angka ulaon na asing na borat situtu idaon. Songon dia do hata na mandok asa mangulahon saluhutna songon tu Jahowa ndada mambahen hita hulan lobi marsitutu alai tahe mangalehon nang hadameon tu roha?`