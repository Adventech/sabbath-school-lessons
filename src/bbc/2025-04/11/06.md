---
title:  Mangujungi Parbadaan
date:   11/12/2025
---

`Jahama Josua 22: 30-34. Songon dia do sandok na masa on mangalehon tu hita pangantusion laho paujunghon parbadaan dohot angka dalan na mangaramoti hasadaon ni huria? (patudos dohot Psalm. 133; Joh. 17: 20-23; 1 Pet. 3: 8, 9).`

Barita sian Josua 22 patuduhon pigapiga ruhut pangkation na bolas boanon tu bagasan parsaoran ni hita jolma siganup ari di tongatonga ni sabagas, huria, dohot situan na torop.

1. Molo adong sada na lipe, manang lipe idaon, na dumenggan sibahenon i maa mangkatai, ndada mambunihon di bagasan rohasahat ro di malala. Denggan do i halak ni Debata ndang marparange paula so diboto uju adong diida dosa. Jala tutu, aut sura angka marga na sian bariba ni batang Aek Jordan paboahon roha nasida na laho pajongjonghon langgatan, dao do sandok angka na masa on.
2. Nang uju sahalak jolma marposniroha di hatana, unang pintor hatop mambahen rimpunan. Angka marga na di hasundutan ni batang Aek Jordan tibu situtu do mangkaporseai barita na sahat tu sipareon nasida jala pintor mambahen rimpunan na lipe ia angka marga na di habinsaran ni batang Aek Jordan nunga manundal.
3. Hatai ma barita na adong manang na dipangkilalahon ho andorang so dibahen ho rimpunanna.
4. Rade ho manghophop bahen hasadaon. Angka marga na di hasundutan ni batang Aek Jordan rade mangalehon jambar nasida laho pasingkophon angka marga na asing, molo alani hahurangan nasida na dibariba ni batak Aek Jordan laho manundal sian Debata.
5. Hatiha dihatahon, sintong manang lipe, lehon ma alus na lambok na paombun rimas. Mangalusi pangalualuan mardongan pangalualuan na asing ndang jadi patubuhon hadameon. Margogo ma ho marnida andorang so diida jolma ho.
6. Marlas ni roha jala pujima Jahowa uju dapot mulak hadameon. Tutu las situtu roha marnida uju halak Israel marlas ni roha na tutu uju nasida marnida di sangkap na tutu sian dua satonga marga i. Ndang marhasonangan nasida di hata nasida asa dibahen i ndang tarbahen nasida mangkatindangkon ia nasida nunga lipe di na mambahen rimpunan.

Aut sura angka marga na di Habinsaran i marbalik, patupaon ni halak Israel ma dalan parpadanan. Hasadaon ndang jadi gabe parbadaan laho pasidingkon hatigoran manang unduk di angka patik ni Debata. Alai, uhum di huria ingkon tongtong gabe dalan na parpudi (ndada na parjolo), dungkon ni parjumpangan dohot pungurupion ni pastoral na diojakkon di atas ni hata ni Debata. Tung uli situtu ma huria i molo angka ruhut-ruhut na metmet on dingoluhon dohot denggan.