---
title:  Mangolu di Luat on
date:   06/12/2025
---

### Namardomu tu parsiajaran di minggu on, jahama

Jos. 22; Ep. 6: 7; Joh. 7: 24; 4 Musa 25; Poda. 15: 1; 1 Pet. 3: 8, 9.

> <p>Ayat Siapilon</p>
> “Alus na lambok paombun rimas, alai anggo hata na horas mambahen marsijongjong ateate” (Poda. 15: 1)

Mian  di tongatonga ni sada punguan na olo do tubuh parsalisian nang dohot parbadaan. Tarlumobi ma i jotjot masa di tongatonga ni sada parpunguan, umpamana huria, ma di bagasan i marpungu torop halak sian ragam ni parngoluon – jala sipata magodang di bagasan adat hasomalan na marasing situtu – mangolu jala rap mangula tu sada tahi ni roha.

Di minggu on naeng parsiajaranta ma Josua 22 mardongan sada paraloan na ro sian parsalisian bolon di tongatongani halak Israel. Di mula ni buku on, Josua mamarentahon pigapiga marga laho manaripari batang Aek Jordan jala parsidohot di bagasan pandoboon, rap dohot angka marga na sian dungkon hasundutan ni batang Aek Jordan (Jos. 1: 12-18). Ndungkon simpul ulaon i, malua ma nasida laho mulak tu partaliannasida be. Alai, di hasundutan ni batang Aek Jordan, nasida pajongjongkon sada langgatan na patubuhon lomos ni roha di tongatonga halak Israel na di bariba ni batang Aek Jordan.

Boasama manusai di na mambahen pamingkiran na jempek dompak pangalaho ni dongan jolma? Songon dia do hita laho patoguhon hasadaon di tongatonga ni huria? Boasma mansai ringkot asa tongtong marningot ulaon na umbalga sian joujou na ro tu hita jala ndang tarjepol di bagasan panggugai na adong? On ma sada sian pigapiga sungkun-sungkun na laho sirangranganta di minggu on.

_Parsiajarima parsiajaran samingguon na laho paradehon tu ari sabat, 13 Desember._