---
title:  Langgatan Hamubaon
date:   11/11/2025
---

`Aha do na manghonjor Josua pajongjongkon langgatan di Debata? Jahama Jos. 8: 30, 31; patudos dohot 5 Musa 11: 26-30; 5 Musa 27: 2-10.`

Di ari ngolu ni angka ompunasida, langgatan patuduhon bogas pardalanan nasida jala manjadi gombaran na torang na panean nasida di luat naung binagabagahon ni Debata. Saonari, di na pajongjongkon langgatan, halak Israel gabe sitindangi di hagogonop ni bagabaga naung dilehon tu ompunasida. Dison, di na pajongjongkon langgatan gabe hagogonop na tutu sian poda na nilehon ni si Musa (5 Musa 11: 26-30, 5 Musa 27: 2-10).

Josua 8: 30-35 mamboan barita na arga di na pajongjongkon tona jamita di buku on. Marhite padomuhon sada sian barita na jorbut situtu jala gok pandoboon (porang) dohot sada na andul situtu – sada ulaon na patoguhon parpadanan (panombaon) – Josua mamboan hita mulak tu sada jamita na arga na dipapatar di bagasan buku on di jolo: Josua dlehon huaso laho manguluhon halak Israel tu bagasan ngolu sipangoloi di parpadanan (Jos 1: 7). Jala on do nang gabe gombaran ni si Jousa di ujung ni buku on (Jos. 24).

Di ruar arga ni parporangan dohot pandoboon, adong na rumingkot sian i dope: pangoloion di hata patik ni Debata. Pandoboon holan sada sian angka dalan na manggonopi sangkap ni Debata di halak Israel dohot haluaon di sandok manisia. Pangoloion di hata ni Patik gabe sada sungkun-sungkun na arga dihapateaon haluaon ni jolma manisia. Josua manalin hata ni Patik di atas ni angka batu bolon na hinapur, asing sian angka batu langgatan (patudos dohot 5 Musa 27: 2-8). Asa dibahen i, angka batu i, na olo disurathon sampuluh Patik ni Debata, pajonngjongkon sada batu parningotan na marsirang humaliang langgatan, na dohot denggan paingothon halak Israel di teantean hasurungan dohot ulaon na tarsurat di bagasan parpadanan i.

Josua gabe gombaran sian Jehosua (Jesus) di bagasan Padan na Imbaru, na ulaonna, i ma, laho mamboan mulak manisia tu pangoloion di Debata. Asa saut na sinangkapanna, ingkon do adopanNa parporangan dohot angka huaso hajahaton. Sangkap bolonNa i ma laho pasauthon dalan parpadanan di hita: “Ai manang piga bagabaga ni Debata, gabe olo do di bagasan Ibana jala marhitehite Ibana do amen, bahen hasangapon ni Debata marhitehite hami” (2 Kor. 1: 20).

`Dia do angka ulaon partondion na tarbahen hita saonari na patuduhon pangantusion na sarupa dohot na pajongjongkon langgatan di na robi?`