---
title:  Malungun di HajongjongonNa
date:   13/11/2025
---

`Jahama Josua 18: 1, 2. Ulaon dia do na mambahen si Josua pasuruthon satongkin ulaon na mambagibagi luat i?`

Dungkon ni hatorangan luat na dilehon tu dua marga na umbalga tungkan hasundutan ni batang Aek Jordan dohot satonga sian marga Manasye, bindu on manggombarhon parluhut ni huria i di Silo, na disi tano i dibagibagihon tu pitu marga na ummetmet.

Pajongjonghon inganan na badia, “Undung-undungKu,” i ma na gabe hagogonop di bagabaga ni Debata na laho mian ditongatonga ni bangsoNa (2 Musa 25: 8; 3 Musa 26: 11, 12) jala papatarhon turpuk na sumurung sian buku on: Hajongjongon ni Debata di tongatonga ni halak Israel na patuduhon luat di dilehon tu nasida jala gabe habaoran ni pasupasu na manontong di halak Israel, jala marhite nasida, tu sandok lita portibi (1 Musa 12: 3). Panombaon tu Debata i do na gabe na ummarga jala na tumimbo, jala lobi sian na manoluk dohot mambagibagi tano i! Hajongjongon inangan na badia, dungi undung-undung na badia, sasintongna sai tongtong mangurupi huria laho marnida hajongjongon ni Debata di tongatonga nasida jala na ingkon di nasida i ma mangihuthon hata ni parpadanan i.

`Jahama Heber 6: 19, 20; Heber 9: 11, 12; dohot Heber 10: 19-23. Aha do sian buku Josua on na patut siparsiajaranta songon sahalak Kristen na adong inganan na badia di portibi on na patuduhon hajongjongon ni Debata di bagasan pamatang di tongatonganta?`

Hajongjongon ni inganan na badia sasintongna ndang pasonggothon roha, ala hata inganan na badia nunga adong dihatahon di bagasan buku Josua marhite poti parpadanan. Poti parpadanan i ma ugasan na ummarga di Bilut na sun Badia, jala gabe patuduhon dua turpuk parjolo sian buku on: Manaripadi jala manoluk. Saonari, di na manontuhon inganan pajongjongkon Undung-undung na badia ditongatonga ni luat na dibagibagihon i, Josua patuduhon sandok parngoluon ni halak Israel marimpola sian inganan na badia, inganan sabungan ni Jahowa di tano on.

Dao rumingkot tahe di hita, songon halak Kristen na mangolu di hagogonop ni ari Pardengganan, na laho mangalehon rohanta tu Inganan na Badia di banua ginjang uju hita manguduti parungkilonta na begu di hamajuon on (manang tu jola tahe) na mangondam haporseaon, pangaropan, dohot teanteanan haporseaonta. Molo hita sai tongtong marpangunsandean tu ulaon ni Kristus naung digonopi di atas hau pinarsilang dohot di bagasan Inganan na Badia di banua ginjang, margogo ma hita paimaimahon di bagasan haporseaon ari ni Debata sahalinari mian di tongatonga ni bangsoNa, alai sahali on bahen salelengnilelengna. (Patudos dohot Pangk. 21: 3).