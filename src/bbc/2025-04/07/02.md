---
title:  Pajolo Parpadanan
date:   09/11/2025
---

`Jahama Josua 5: 1-7. Boasa Debata manonahon si Josua laho manunat pomparan na paduahon sian halak Israel di ari pandopangon i?`

Dungkon ni mangaoti luat i, barita na palashon roha sian angka pangkahap, dohot panariparon batang Aek Jordan na gok halongangan, ingkon mangkirim do rohanta di paraloan sian musuh. Alai, adong na ummarga sian parporangan ni parangan: Parpadanan ni halak Israel dohot Debata.

Andorang ni pomparan na imbaru patundukkon luat i, ingkon tangkas do tandaon nasida partalian na sumurung di nasida do Nampunasa luat i. Paimbaru parpadanan tubu songon tanda alus di angka pambahenan ni Debata na gok holong dohot hahomion di na mambaoan halak Israel manaripari batang Aek Jordan di bagasan hahipason.

Parpadananta dohot Debata ingkon tongtong do gabe las ni roha di angka naung binahenNa di hita, ndada songon sada pambahenan laho manjangkon pasupasu marhite di na mangaradoti boti di angka patikNa. (Hata na sarupa, ndang ganggu roha disi, arga situtu di bagasan parungkilon ni apostel Paulus maralahon angka jolma na tangkang na mandok angka nasida na imbaru di haporseaon ingkon do disunat, i ma na tangkas di bagasan suratna tu huria di Galatia).

Israel saonari jongjong adop di hagogoon ni parangan nasida, jala boi do i taida saluhut angka parangan i marhobas laho tu parporangan. Tutu i do, alai ndada di bagasan pangantusion haportibion. Singkat ni mangkobasi hoda jala mamungga podang, nasida diboan tu bagasan sada partangiangan na mambahen parangan i gabe jonok tu hamagoan pola tolu ari lelengna.

Dipatupa nasida i laho mangkalashon partalian nasida dohot Debata naung paluahon nasida sian tano Misir. Boasa? Ala ditatap nasida ia parporangan i Debata do nampunasa. Ibana do na mangalehon nasida hamonangan dohot hasonangan. Jesus patuduhon uhum na sarupa di bagasan hata na otik marimbar: “Sai jumolo ma lului hamu harajaon ni Debata dohot hatigoranna, dung i tambahononna do sude angka ondeng tu hamuna!” (Mat. 6: 33). Jotjot situtu, parngoluon siganup ari mangondam hita dohot gogo sian angka na ringkot di ngolu on asa dibahen i hita tarlalap laho patujolohon na ummarga di ngolunta: paimbaruhon parpadananta dohot Kristus ganup ari.

`Rimangima angka partingkian uju ho manadingkon partingkian raphon Debaata alani angka (idaon) dao “rumingkot”. Boasama i tung hatop diulahon, jala songon dia do hita margogo manaluhon i?`