---
title:  Paska
date:   10/11/2025
---

`Boasama arga ia si Josua mamillit laho marariraya Paska tungpe adong ulaon na mandosak jala balga laho manggulut Tano Parpadanan? Jahama Jos. 5: 10; 2 Musa 12: 6; 3 Musa 23: 5; 4 Musa 28: 16; 5 Musa 16: 4, 6.`

Marariraya Paska i ma ulaon paduahon na arga manjoloani patundukkon luat i. Ari raya on diulahon di bot ni ari di ari pasampuluopathon di bulan i, hombar tu patik na sian Debata. Lapatan ni gombaran sian ari raya Paska pasahathon pangantusion na sumurung: angka ulaon na si bagasan buku Josua manggombarhon ulaon na adong di buku 2 Musa (Hauraron). Paska paingothon hita di borngin uhum pasampuluhon (2 Musa 112), uju surusuruan ni Debata mambunuh nasa buah baju di Misir jala mangaramoti halak Israel. Dungi mangihut ma barita Haruaron sian Misir, manaripari Laut Arung, dohot pardalanan mamolus tano parhorsikan.

Asing sian i, barita ni pomparan na paduahon dipungka sian halongonan, diuduti dohot barita manaripari batang Aek Jordan, mangulahon sunat jala marariarya Paskka, laho borhat tu angka ari na arga situtu mangido pangurupion sian Jahowa di angka hahomion na mangihut dihalungunhon laho patundukkon angka musuh ni halak Israel, i ma pangisi ni Kanaan. Raphon saluhut angka barita na parjolo, ari raya Paska patuduhon mamungka ari na imbaru di ngolu ni halak Israel.

Angkup ni i, marhite gombaran sian anak ni birubiru na dipelehon, Ari raya Paska mangulahi patuduhon tu panobusion ni halak Israel sian parhatobanon di Misir. Alai patuduhon na dohot tu jolo i ma dihagogonop ni gombaran i di bagasan Anak ni Birubiru ni Debata (Joh. 1: 29, 36; 1 Kor. 5: 7; 1 Petr. 1: 18, 19), naung paluahon hita sian gomgoman ni dosa. Di borngin ulaon na badia, andorang so mamelehon diriNa na gabe pelean na sumurung, Jesus paubahon Paskah manjadi parngingotan di hamamateNa (mat. 26: 26-29, 1 Kor. 11: 23-26).

Alai, Paska dohot Ulaon na badia patuduhon sada gombaran na sumurung: i ma ia angka na tinobus sogot manaripar borhat tu Kanaan banua ginjang. Johannes di bagasan alatan manggombarhon hagogonopna “panariparon ni” punguan 144.000, di jolo habangsa ni Debata (Pangk. 4: 6; Pangk 7: 9, 10) jala marlasniroha di hagogonop ni Paska dohot Ulaon na Badia di pesta unjuk Anak ni Birubiru ni Debata (Mat. 26: 29; Pangk. 19: 9).

`Dia do angka dalan na tarbahen hita, nang uju hita ndang mangulahon Ulaon na Badia, asa torang Silang i tongtong adong di jolonta?`