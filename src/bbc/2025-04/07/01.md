---
title:  "Haporseaon na Tumimbo: Martangiang di Parporangan"
date:   08/11/2025
---

### Namardomu tu parsiajaran di minggu on, jahama

Jos. 5: 1–7; 2 Musa 12: 6; 1 Kor. 5: 7; Jos. 8: 30–35; 5 Musa 8: 11, 14; Heb. 9: 11, 12.

> <p>Ayat Siapilon</p>
> “Sai jumolo ma lului hamu harajaon ni Debata dohot hatigoranna, dung i tambahononna do sude angka ondeng tu hamuna!” (Mat. 6: 33)

Minggu on idaonta ma pigapiga angka barita na arga saleleng ni halak Israel adong di Tano Parpadanan, uju halak Israel pasahathon diri nasida tu Debata, sipata di bagasan uju ro parmaraan. Josua jongjong mangulahon ulaon na so tubu di roha laho manunat halak Israel di luat ni musuh (Jos. 5: 1-9); marariraya di tongatonga ni parmaraan na mangondam (Jos. 5: 10-12); paulihon langgatan jala manomba Debata di tongatonga ni parporangan (Jos. 8: 30-35); jala pajongjonghon Undung-undung na Badia di Debata uju pitu marga sian tongatonga ni halak Israel ndang dope manjangkon teanteanan nasida (Jos. 18: 1, 2).

Di tongatonga ni ulaonta siganup ari, jotjot situtu do hita mangalehon rohanta tu angka na mandosak hita diparngoluon on. Jotjot situtu do hita lupa mangalehon partingkian na denggan laho paulihon rohanta tu Debata jala maradian satongkin laho pasahathon las ni rohanta di angka naung jala na laho sibahenonNa dope di hita. Tangiang di manogot dohot botari, nang dohot pamujion di tonga jabu, idaon ndang arga di tongatonga ni parngolunta na gok silumbaon, tinogu ni hasonangan, jala marhaposan tu angka na adong di hita. Alai, dao di bagasan rohanta, saluhutna hita umbotosa ia partingkian na talehon dohot Debata nang dohot angka na tahaholongi i do arta na ummarga sian ngolunta parsatongkinan on.

_Parsiajarima parsiajaran samingguon na laho paradehon tu ari sabat, 15 November._