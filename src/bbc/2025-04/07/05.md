---
title:  Diuhirhon tu Angka Batu
date:   12/11/2025
---

`Jahama Josua 8: 32-35. Aha do lapatan ni pambahenan na digombarhon di bagasan angka ayat on, jala dia do na ingkon sipasahatonna tu hita saonari on?`

Dolok Ebal holan di bagasan buku 5 Musa do dihatahon (5 Musa 11: 29; 5 Musa 27: 4, 13) dohot di bagasan buku Josua (Jos. 8: 30, 33). Rap dohot dolok Gerizim, inganan on i ma inganan na disi pasupasu dohot toruotru parpadanan ingkon dijahahon. Na sumurung sian i muse, mangihuthon 5 Musa 11: 29 dohot 5 Musaa 27: 4, 13, inganan on ingkon manjadi inganan manjahahon torutoru. Dison halak Israel ingkon jongjong di lambung poti parpadanan di jolo ni angka malim (Jos. 8: 33). Sada punguan jongjong di adop tu dolok Ebal, punguan na asing adop dolok Gerizim. Dison nasida jongjong gabe gombaran laho pasauthon dua dalan na olo ro marhadomuan dohot parpadanan i. Angka pelean na diboan disi manggombarhon tu Jesus, naung manean nasa torutoru parpadanan, asa marhite marhaporseaon tu Ibana manjangkon angka pasupasuna (Gal. 3: 13, 2 Kor. 5: 21).

`Boasama hata ni parpadanan i ingkon diuhirhon tu angka batu na tau diida ganup jolma? (Ida 5 Musa 4: 31; 5 Musa 6: 12; 5 Musa 8: 11, 14; 5 Raj. 17: 38; Psalm. 76: 7).`

Na jotjot do hita tarlalap di hajolmaonta. Gok situtu tabahen ulaon siganupari na mambahen hita mangkilalahon ndang adong be partingkian. Na sai tahalupahon do ulaon na so somal taulahon manang na so diulakhulaki. Di ari Ulaon na Badia, i ma partingkian na sumurung di hita laho mangulahi mamelehon dirinta tu Debata jala paimbaru hata parpadananta. Tung uli situtu do laho marnida angka partingkian on ndada holan gabe sada ulaon sipaula boti, alai tahe gabe sada ari na laho paimbaruhon haporseaonta di Debata. Di tongatonga ni jolma na mangkaholongi dirina, ingkon jumpangta do muse hagogoon asa parsidohot di bagasan sada punguan na sada di pangantusion maradophon portibi on, parange dohot haporseaon na sarupa, dohot ulaon na sarupa.

`Sadia tibu do ho mangkilalahon di tongatonga ni halojaon dohot rundut ni ulaon, dihalupahon ho Debata jala margogo mangulahon nasa ulaonmu marhite gogo dohot huasom sandiri? Boasama mansai somal i taulahon, tarlumobi uju saluhutna denggan mardalan di ngolum?`