---
title:  Pabagashon
date:   14/11/2025
---

Jahama surat ni Ellen G. White, “Berkat dan Kutuk,” di bagasan buku Alfa dan Omega, jld. 2, hlm. 105-109.

“Hombar tu angka patik na nilehon ni si Musa, sada batu parningotan sian angka batu na bolon dipajongjong di dolok Ebal. Di atas ni angka batu on, na andorang so i nunga dihapuri, patik i nunga diuhirhon – ndada holan patik na dipasahhat di atas dolok Sinai jala naung diuhirhon di bagasan dua lei batu, alai nang dohot angka patik na pinasahat ni si Musa, na marhite ibana nunga disurathon tu bagasan sada pustaha. Di lambung ni batu i tutu dipajongjong do sada langgatan sian batu angka na so nidakdak, na diatasna angka pelean dipelehon tu Jahowa. Torang ia langgatan i nnga dipajongjong di atas dolok Ebal, dolok na disi angka torutoru dipeakkon, gok pangantusion, i ma alani angka pangalaosion nasida maradophon patik ni Debata, halak Israel nunga manjangkon harimason ni Debata dohot sintong, jala ia paruhuman i ingkon tibu didabu, autsura ndang alani panobusion ni Kristus, naung digombarhon marhite langgatan ni pelean i” –Ellen G. White, Alfa dan Omega, jld. 2, hlm. 106.

“Alai ulaoan na Badia unang ma dibahen gabe sada ulaon dok ni rohaa. Ndada i na hinangkamna. Uju angka sisean ni Debata marpungu humaliang mejaNa, sasintongna ndang nasida ingkon marningot jala manolsoli hahurangan nasida. Ndada nasida ingkon marningot hahurangan ni haporseaon nasida di angka naung salpu, na mamboan las ni roha manang palungunhon roha. Ndada nasida ingkon marningot parsalisian na tubu di tongatonga nasida dohot angka sisolhot nasida. Ulaon parhobason nunga manjoloani ulaon on. Manunglingkiti diri sandiri, manopoti dosa, pasidungkon angka parsalisian, saluhutna i nunga diulahon. Saonari nasida ro laho pajumpang dohot Kristus. Sasintongna nasida jongjong ndang di bagasan halinu ni silang, alai do bagasan sinondangna na paluahon. Nasida ingkon mambuhai tondi nasida dompak sinondang na tiur sian Mata ni ari Hasintongan” —Ellen G. White, Alfa dan Omega, jld. 6, hlm. 301.

**Sungkun-sungkun Sirangrangan:**

`Dia do lapatanna di hamu laho mangalului jumolo Harajaon ni debata? Songon dia do hata ni i paulihon parngoluon siganupari?`

`Idama alusmuna di sungkun-sungkun na parpudi sian aprsiajaran di ari Rabu i ma tung hatop situtu do mangkalupahon Debata ditongatonga ni angka ulaonta siganupari. Di UKSS, rangrangi boasama i tutu hatop diulahon. Adong pigapiga podana?`

`Songon ruas ni Advent, hita porsea ia Jesus marhaldi di hita di inganan na badia di banua ginjang. Songon dia do haporseaonon tama manjadi haroroan ni pangaropan dohot hagogoon na denggan? Boasama parbinottoan ai Jesus do na di banua ginjang mangulahon “pardengganan” (Heber 7: 25) bahen di hita margogo mangurupi hita laho marnida hinauli ni angka ulaonNa di bagasan Inaganan na Badia di banua ginjang, tarlumobi di ari hagogonop ni Ari Perdengganan?`