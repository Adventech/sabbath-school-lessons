---
title:  Marsigantung di Jahowa
date:   18/12/2025
---

Sasadasa dalan asa halak Israel dao sian pangunjunan sombaon ganaganaan dohot rimas ni Debata ndada marhite na sai tongtong marningot “di angka patik” na di bagasan parpadanan i, alai marhite marsihohot dihaporseaon na mangolu jala di hata na arga di Jahowa. Hata na sarupa disi, “marsihohot, manghunsandate” di Jahowa (ida 5 Musa 4: 4), dohot do i dibahen laho manggombarhon parpadanan ni parsaripeon i ma di baoa dohot pardihutana (1 Musa 2: 24) manang haburjuon ni si Rut maradophon Naomi (Rut 1: 14). Ringkot disurathon ia, mangihuthon hata ni si Josua, haporseaon na songon i nunga gabe parange na tangkas di halak Israel i ma songon sada bangso “sahat ro di sadari on.” Hinamagona, hata na sarupa ndang dipajongjong di angka taon na mangihut di bagasan ngolu ni halak Israel, songon na diputuduhon ni buku Panguhum na posi (Pangh. 2: 2, 7, 11; Pangh. 3: 7, 12; Pangh. 4: 1 dohot angka na asing).

`Josua manosoi halak Israel asa manghaholongi Jahowa, Debata nasida (Jos. 23: 11; patudos dohot 5 Musa 6: 5). Holong ndang jadi dijugulhon, molo ndang, holong i ndang be songon goarna. Alai, lapatanna na patut do holong i ditonahon?`

Asa tongtong halak Israel taruli pasupasu sian parpadanan, ingkon do tongtong nasida porsea di Debata. Hata Heber dohot torang mandok: “Manat ma ho bahen di tondim.” Kata ‘ahaba, “holong,” pabotohon ragam di holong ni jolma manisia, dohot ma i nang paralealeon, holong tu dongan sajabu, lambok ni sahalak ina, holong ni baoa di parompuan, dohot haburjuon di Debata. Molo tatanda holong tu Debata i ma ias ni roha dohot pasahathon diri tu Ibana, dibahen i holong patut digogohon jala ndang mangalaosi sangkap na sasintongna (patudos dohot Joh. 13: 34). Na sai tongtong do disangkapi Debata asa pangaoloion di angka patikNa tubu sian parsaoran dohot Ibana (2 Musa 19: 4 [na huboan i hamu], 5 Musa 6: 5, patudos dohot Mat. 22: 37) hombar tu angka na binahenNa di nasida di bagasan denggan basa dohot holongNa na balga i.

Patik asa manghaholongi Debata dohot do i patuduhon di parange holong ni Debata na marbalos, alai ndang tigor. Malungun dohot Debata asa bongon tu bagasan parsaoran ni sahalak jolma sumolhot marhite ganup jolma mambalos holongNa i. Dibahen i, holongNa na dos dilehon tu saluhut jolma na gabe gombaran na torang dalan patuduhon holong na marbalos jala sian ias ni roha.

`Jesus pasahathon patik na imbaru tu angka siseanNa. Di bagasan dia do lapatanna patik na imbaru on jala dohot na robi? Jahama Joh. 13: 34, Joh. 15: 17, dohot 1 Joh. 3: 11; patudos dohot 3 Musa 19: 18.`