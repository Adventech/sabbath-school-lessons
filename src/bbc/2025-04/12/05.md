---
title:  Rimas ni Jahowa
date:   17/12/2025
---

`Songon dia do hita sintongna mangalapati di rimas ni Debata dohot hatigoranNa na parohon upa di bagasan buku Josua? (Josua 23: 15, 16) nang dohot di bagasan buku na asing di Bibel i? (Ida dohot 4 Musa 11: 33; 2 Kron. 36: 16, Pangk. 14: 10, 19; Pangk. 15: 1).`

Israel nunga mangkilalahon di rimas ni Jahowa saleleng parsaroan nasida di halongonan (4 Musa 11: 33, 4 Musa 12: 9), nang dohot di Tano Parpadanan (Jos. 7: 1), jala nasida tutu marnida parbue na ditapu di na manjungkati dompak rimas ni Jahowa i ma na dohot torang mangalaosi hata parpadanan. Angka ayat on jongjong singkat ni saluhut ayat na gogo sian si Josua. Songgot situtu roha manangihon ia Jahowa naeng mangarimpashon halak Israel, ala hata na sarupa andorang so i nunga dibahen laho patuduhon dompak pandoboon ni halak Kanaan. Songon bagabaga dipasupasu ni Debata tu halak Israel nunga digonopi sintong, suang songoni nang dohot hata torutoru (3 Musa 26, 5 Musa 28) manang na tutu dipasaut tu nasida molo halak Israel mansoadahon parpadanan i. Di bagasan hatiruon pandoboon dohot pangaleleon ni bangso Kanaan, angka ayat on sahali nari  patuduhon ia Jahowa di ujungna manguhumi dompak manguhumi saluhut pangisi ni tano on. Dihatahon Ibana do parporangan maralohon dosa, nang didiape dosa i jumpang. Israel ndang diparbadiai, jala ndang manjangkon tumpal na sumurung, ala parsidohot di bagasan parporangan na badia tudos songon angka bangso sipelebegu na gabe parsidohot ugasan ni Jahowa manguhumi dompak bangso na pinillitNa.

Saluhutna i paek di bagasan hagogoon dalan na pinillit ni halak Israel i ma sada hatontuan di ari naung salpu na gok hasonangan jala gabe ojahan laho mamolus angka ari na naeng ro.

Saotik, di hata ni Bibel dompak rimas ni Debata idaon ndang sarombang dohot hata na mandok ai haholongon do Debata (Joh. 3: 16, 1 Joh. 4: 8). Alai, ai di bagasan sinondang rimas ni Debata, hatorangan ni Bibel di holong ni Debata lam tangkas situtu tarida. Parjolo, Bibel manggombarhon Jahowa do Debata na talup jala na asi roha, lambat tarrimas, jala godang denggan basaNa (2 Musa 34: 6, Mik. 7: 18). Alai, ditongatonga ni portibi naung disegai dosa, rimas ni Jahowa i do parange habadiaon dohot hatigoranNa uju diadophon dohot dosa nang dohot hajahaton. RimasNa ndang dung adong patuduhon sogo ni roha, marlulu, jala na so harimangan. Padan na Imbaru mangajarhon ia Kristus gabe dosa humongkop hita (2 Kor. 5: 21), jala marhite parmateNa, dipadenggan hita dohot Debata (Rom 5: 10). Manang ise na porsae di Ibana ndang marnida rimas ni Debata (Jos. 3: 36, Ep. 2: 3, 1 Tes. 1: 10). Hata dompak rimas ni Debata manggombarhon Debata i do panguhum na sintong di hasiangan on na Pajongjongkon hatigoran (Psalm. 7: 11, Psalm. 50: 6, 2 Tim. 4: 8).