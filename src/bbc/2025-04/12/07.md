---
title:  Pabagashon
date:   19/12/2025
---

Jahama surat ni Ellen G. White, “Pesan Josua yang Terakhir,” di bagasan buku Alfa dan Omega, jld. 2, hlm. 133-138.

“Sibolis manjehehon torop halak mardongan hata na dapot di roha, ia holong ni Debata di bangsoNa mansai balga situtu do asa dibahen i disesa Ibana do dosa na adong di bagasan diri nasida, didok ibana do nangpe mangondam angka hata ni Debata i adong do na binuatna di bagasan pangarajaion ni parangena, jala saluhutna i ndang dohot sasintongna saluhutna i di ulahon. Alai di bagasan saluhut pambahenanNa maradophon angka na tinompanNa, nunga marsihohot Debata di angka uhum hasintongan marhite patuduhon dosa di bagasan parangena na sintong – marhite patuduhpn ia jambarna tutu i ma paruhuman dohot hamatean. Hagogoon na so marala ndang dung he adong jala na so tupa adong. Hagogoon na songon  i gabe patuduhon na so arga angka patik ni hatigoran i ma ojahan di harajaon ni Debata. Gabe mangarajai portibi na so dung mangulahon dosa di bagasan hagunturon. Debata dohot sintong nunga patuduhon parbue ni angka dosa, jala molo ndang sintong angak poda sipaingot i, songon dia do hita tutu patut manghaporseaoi ia angka bagabagaNa i digonopi? Dia do lapatan ni denggan basa, molo i pasidingkon hatigoran, ndada denggan basa, alai hagaleon.

“Debata i do silehon ngolu. Sian mulana, saluhut patikNa nunga ditontuhon bahen hangoluan. Alai dosa nunga manegai patik na pinajongjong ni Debata, jala mangihutma hagunturon. Saleleng adong dosa, hasusahan dohot hamatean ndang tarpasiding hita. Holan di bagasan Sipalua naung manean uhum dosa bahen di hita, taruli pangaropan ma manisia laho paluahon dirina sian pangkorhonna na jorbut i” —Ellen G. White, Alfa dan Omega, jld. 2, hlm. 134, 135.

**Sungkun-sungkun Sirangrangan:**

`Tatap ulaning di angka tanda haburjuon ni Debata di ngolum. Aha do na patut sipatuduhononmu? Di partingkian na sarupa, songon dia do ho manjangkon uju saluhut na ro masa ndang songon na hinirm manang na tinangiangkonmu, manang angka bagabaga na dihatahon dibalos holan di bagasan na hohom?`

`Rangrangima hata ni Bibel dompak rimas ni Debata. Songon dia do ho laho pasahathon rimas ni Jahowa na gabe barita  na uli?`

`Ruhut—ruhut dia do na pineopmu sian parsiajaran di minggu on dompak paralealeon di angka jolma na so sahaporseaon? Songon dia do hita patupahon suhat-suhat na tangkas di bagsan uhum dohot parangena di na marsaor hita dohot dongon laho mangkobasi nasida jala manatap di hasonangan nasida?`

`Dia sambing do na gabe abatabat di hamu laho marsihohot di Debata sian nasa roha?`