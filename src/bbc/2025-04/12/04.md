---
title:  Suhat-suhat na Tangkas
date:   16/12/2025
---

Mardongan hata na sarupa na dipatuduhon di mula ni buku on (Jos. 1: 7, 8), Josua paboahon ia ulaon na adong di jolo ni halak Israel ndada ulaon ni sahalak parangan. Alai parange ni haporseaon do ulaon i. Ulaon on marhadomuan tu pangoloion di sangkap ni Debata na dipatuduhon di bagasan Patik.

`Didok roham, boasama dipajongjong si Josua parange na torang di bagasan parsaoran ni halak Sirael maradophon angka bangso na humaliang nasida? (Jos. 23: 6-8, 12, 13).`

Parmaraan na niadopan ni halak Israel ndada paraloan na mangondam sian angka bangso na teba, alai parbue ni paralealeon nasida. Podang nasida bolas jadi ndang margogo maradophon halak Israel, alai, adat dohot haporseaon nasida (manang angka hasomalan na asing) tutu tangkas gumogo asa sian parangan diape tahe. Josua mamboan roha ni angka induk ni bangso i tu parporangan na rumingkot di jolo nasida i ma parporangan di partondion. Dibahen i, ingkon do halak Israel marsihohot di haporseaon nasida na imbar i.

Hata siunang manjou goarni angka baal, marpadan di bagasan goar ni angka baal, jala marhalado manang unduk tu nasida na marhadomuan dohot sombaon baal. Di luat Timur Dekat na robi, goar ni angka debata sileban patuduhon hagogoon dohot pangurupionna. Manjou manang manggora goar ni aangka debata sileban di bagasan hata siganup ari manang di bagasan partigatigaan tahe patuduhon haporseaon di gogo nasida jala mangurupi mamboan halak Israel mangkalupahon hagogoon nasida di angka ari na songkal (patudos dohot Pangh. 2: 1-3, 11-13).

Parmaraan ala marsaor sian na marsialian tu halak Kanaan na teba i do dalan hinamago ni haporseaon na pita di halak Israel. Hirim sian poda ni si Josua ndada laho paboahon hapiaton ni marga manang bangso ni nasida, alai asa dao sian panombaon ganaganaan, na gabe mula ni hadadabu di haporseaon ni halak Israel. Parange ni raja Salomo i do na gabe gombaran na tangkas maradophon haporsaeon na dangol situtu marsaor marsialian (1 Raj. 1: 1, 1 Raj. 11: 1-8); di bagasan Padan na Imbaru, ganup  halak Kristen dipodahon dohot torang asa unang mangalului marsialian dohot angka na so porsea (2 Kor. 6: 14), jala nang dohot di angka naung marbagas, Paulus ndang mamodahon parsirangan dohot pardihutana na so porsea, alai manjou nasida mandalani ngolu ni halak Kristen na patut sitiruon mardongan pangaropan tarpangolu nasida pardihutana i di Debata (1 Kor. 7: 12-16).

`Poda ni si Josua maradophon paralealeon na manusai ndang tarpasiding dompak sungkun-sungkun di parsaoran ni halak Kristen dohot “portibi”. Songon dia do hita taruli parsaoran na dengan dohot jolma na humaliang hita?`