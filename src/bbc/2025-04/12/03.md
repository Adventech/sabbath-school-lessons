---
title:  Tanda Lungun ni Roha
date:   15/12/2025
---

Rimpunan na marsangap sian saluhut turpuk on (Jos. 21: 43-45) marisihon dalan pangoloion na digonopi. Ndang ro boti ia haulion i, haulion i na sai tongtong do i dipadomu dohot pangaradotion di Hata ni Debata. Dibahen i, mambagibagihon tano, angkup ni tanda haaburjuon ni Debata di halak Israel (Neh. 9: 8), gabe dalan mangalehon partingkian di hamajuaon tu angka ari na naeng ro mangaihuthon parange ni halak Israel. Na margogo do halak Israel marsihohot di angka naung jinangkon nasida?

`Jahama Josua 23: 1-5. Dia do na gabe turpuk na arga di bagasan hata sipaingot ni si Josua disi?`

Hata ni si Josua humusor sian hata ni sahalak naung mataua jala gok umurna (pola dua hali diondolhon) tu angka situan na torop na ingkon manguduti ulaon na dipasahat Jahowa tu nasida. Dipapatar ibana dompak angka ari pandoboo ni luat i: Jahowa do na marporang bahen di nasida. Nangpe, alani hatangkangon jala ndang porsea nasida, halak Israel na ingkon parsidohot do di bagasan parporangan dungkon ni haruaron, alai ndang alani hagogoon ni parangan nasida, alai alani pangurupion ni Jahowa, nasida taruli di tano i.

Nunga dilehon Debata hasonangan tu halak Israel sian angka musuh nasida, alai adong dope pigapiga bangso na ingkon dipatunduk. Hamonangan ndada sada hasonangan na dijangkon sambing jala ndang jadi mago sian halak Israel, alai di sada partingkian na sai tongtong adong di ngolu ni halak Israel marhitehite marhaposan dipangurupion na sian Debata na burju i.

`Dia do hasadaon sian halak Israel patundukkon Kanaan di bagasan panggomgomion ni si Josua dohot songon halak Kristen sisaonari margogo mamolus ngolu partondion na marhamonangan? Jahama Jos. 23: 110, Kol. 2: 15, 2 Kor. 10: 3-5, Ep. 6: 11-18.`

Hamonangan ni halak Israel ndang jadi dipadomu dihagogoon dohot bisuk nasida. suang songoni nang dohot, hamonangan haporseaon di tangiang dohot parungkilon naung dirahut marhite panghophop dohot haheheon ni Jesus Kristus, alai halak ni Debata saonari on ingkon do sai tongtong mangasahon bohal partondion na diparade marhite Tondi Parbadia na laho mamolus ngolu na marhamonangan.

`Mardongan godang ni angka janji na sumurung di jolonta, boasama hita sai tumibo mangulahon dosa?`