---
title:  Na Burju do Jahowa
date:   13/12/2025
---

### Namardomu tu parsiajaran di minggu on, jahama

Jos. 21: 43–45; 2 Tim. 2: 11–13; Jos. 23; Pangk. 14: 10, 19; 5 Musa 6: 5.

> <p>Ayat Siapilon</p>
> “Ndang adong tartading nanggo sada sian saluhut hata na denggan, angka na pinaboa ni Jahowa tu pinompar ni Israel, tung luhutna do ro” (Josua 21: 45).

Di ari John F. Kennedy marpidato di jolo ni halak Amerika di ari ibana dipajongjong gabe Presiden, i ma di tanggal 20 Januari 1961, pidatona disi holan di bagasan 1.366 hata, alai marhipos ndang tarhalupahon sian roha ni halak Amerika. Uju ibana manjujui bangsona asa gumodang marnida dompak sibahenon nasida asa sian angka sijaloon nasida, didok ibana ma: “Mardongan roha na ias i ma sada tohapna tutu, songon panguhum na parpudi di angka pambahenanta, rap ma hita marlojong laho mangalugahon bangso na tahaholongi on, mangido pasupasu dohot pangurupion sian Ibana, alai di bagasan pangantusion ia di portibi on ulaon ni Debata i do na tutu gabe ulaonta.”

Uju si Josua, uluan Israel naung matua, mangkilalahon naung jonok ujung ni ngoluna, digogohon ibana laho mangkatai dohot angka induk ni bangso nang dohot halak Israel (Jos. 23 dohot 24). Josua 23 gumodang manatap dompak ari marsogot jala songon dia manomba Jahowa: dohot sangap situtu. Josua 24 mangarangrangi angka pambahenan ni Debata na burju di angka ari naung salpu, mardongan sangkap laho manjujui dompak ise do na patut disomba: Jahowa.

Minggu on, rap taparsiajarima sian jamita ni si Josua, na disi ibana mangulahi manatap di angka hamonangan ni halak Israel, alai dipartingkian na sarupa mangalului dalan hasonangan ni halak Israel tu angka ari marsogot.

_Parsiajarima parsiajaran samingguon na laho paradehon tu ari sabat, 20 Desember._