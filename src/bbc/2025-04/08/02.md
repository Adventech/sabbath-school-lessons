---
title:  Hadaulaton
date:   16/11/2025
---

`Jahama 1 Musa 36: 15; 4 Musa 13: 6, 30-332; dohot Josua 14: 6, 14. Ise do si Kaleb? Aha do pangkatna ditongatonga ni halak Israel?`

Goar ni si Kaleb dienet sian hata keleb, “panangga”, na patuduhon di bagasan Padan na Robi na sai tongtong dipangantusion na rorang. Alai, keleb dibahen di angka pustaha di ruar ni Bibebl dohot ende pujipujian laho manggombarhon hagarangon, habeguom, dohot hadaulaton ni sahalak hatoban di tuanna. Dison, Kaleb patuh hombar tu gaorna, patuduhon hadaulaton na so hahunsantan sian Debatana.

`Aha na pinaboana taringot ni si Kaleb na olo pasahathon hatana molo tungpe torop sian angka pangkahap i pasahathon hata na andul situtu, jala halak Israel mangondam ibana dohot hamatean? Ida 5 Musa 14: 6-10, 21-25; 4 Musa 26: 65; 4 Musa 32: 12.`

Pahusorhusor dompak angka induk ni halak Israel na arga on, na mangolu di tingki ni si Josua dohot Kaleb: Syamua, Sapat, Igeal, Palti, Gaddiel, Gaddi, Ammiel, Setur, Nakbi, dohot Geuel. Na tarbarita do angka goar-goar on?

Ra, olo do ndang.

Boasa? Ala nasida i ma goar ni angka sampulu pangkahap na asing na tinongos ni si Musa laho mangkahapi Tano Kanaan. Dihalupahon do nasida ala goar nasida ndang patut siingoton. Barita na binoan nasida manggombarhon Tano Parpadanan i ma di bagasan hata na paboahon ndang tarbahen laho manggulut luat i. Diida nasida diri nasida hira sihapor molo dipatudos dohot pinompar ni ulubalang na bolon na mangingani luat i, jala malala roha nasida ala mabiar marnida angka parik “bolon” sian angka huta na gonting di Kanaan.

Kaleb, i ma sahalak na tumua sian dua halak pangkahap na mamboan barita na dumenggan, manguluhon di na papatarhon hata pangaropan: parange ni haporseaon. Na olo do jongjong ibana laho mangkatahon dia na binotona tutu, tungpe adong paraloan, jala nangpe i hamatean. “Jadi sahata ma sandok luhutan i mandok, ingkon mate nasida dangguran dohot batu” (4 Musa 14: 10).

`Aha do sibahenonmu uju tumorop sian angka jolma na humaliang ho tangkas idaon asing pangantusion nasida, na maralo dompak haporseaonmu na umbagas?`