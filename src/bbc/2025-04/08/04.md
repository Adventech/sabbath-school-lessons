---
title:  Hagogoon Pangguruan
date:   18/11/2025
---

`Jahama Josua 15: 16-19, Panguhum 1: 13, dohot Panguhum 3: 7-11. Aha do na pinaboa ni barita on tu hamuna taringot ni hagogoon pangguruan? Songon dia do parange ni si Kaleb diuduti tu angka pomparan na umposo?`

Di bagasan turpuk on, Kaleb mangalehon boruna, Aksa, laho dipajabuhon tu baoa na papatu Debir. Otniel manaban huta i jala mambuat roha ni si Aksa. Arga situtu do turiturian on ala, sahalinari, turiturian on patuduhon hagarangon, haporseaon, dohot haradeon ni si Kaleb laho mangadopi paraloan.

Jala i patuduhon ia pomparan ni halak Israel na umposo mangihuthon tiruan sian angka parhaporsean na begu, Kaleb dohot Josua. Hatiha angka na tumua mangujungi pangkobasion nasida, adong pomparan na imbaru na mangarade laho mangadopi paraloan jala na sai tongtong pasauthon sangkap ni Debata di halak Israel.

Marhite dalan na so dao imbarna dohot pangidoan ni si Kaleb tu si Josua, “Sai Lehon ma tu Ahu Tor on,” Aksa, na jinujuan ni sinondukna, patuduhon haporseaon dohot tahi na sarupa tudos songon na pinatuduhon ni amana. Marhite tahi dohot hagarangonna, Aksa manguduti parange ni si Kaleb di bagasan hagogonop bagabaga laho manoluk huta i.

Tutu, tano i sibasabasa sian Jahowa tu halak Israel, alai halak Israel ingkon manjangkon i marhite mangido bagabaga ni Jahowa di bagasan haporseaon dohot hagarangon. Hagogoon ni roha ni si Aksa patuduhon hagogoon ni roha ni angka parompuan di bagasan buku Barita na uli na so olo dipaubah angka situan na torop manang angka sisean jala ndang olo sumurut sahat ro di nasida manjangkon pasupasu sian Jesus bahen di nasida sandiri nang dohot tu angka sisolhot nasida.

`Jahama Lukas 18: 1-5. Parsiajaran dia do na adong dison bahen di hita?`

`Manguduti palito ni haporseaon tu angka pomparan na mangihut ringkot situtu do i laho pasauthon ulaon naung dipasahat Debata tu hita. Rimangi ma angka paraloan di na maneanhon haporseaon tu angka pomparan na mangihut, di hatiha na asing, nang dohot di angka partingkian na adong tu angka na umposo laho manean ulaon na umbalga di bagasan ulaon ni Jahowa, di paraloan na asing. Aha do na tarbahen hita laho patupahon jala mangajari angka na umposo asa gabe uluan na daulat? Sadia arga do sitiruon sian hita di bagasan ulaon on?`