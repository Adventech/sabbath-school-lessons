---
title:  Pabagashon
date:   21/11/2025
---

“Hot do haporseaon ni si Kaleb sahat dison tudos songon di tingki panindangionna mangalo barita na buruk sian angka pangkahap na asing. Na posea do ibana di angka janji ni Debata ai na boanonNa do bangsoNa i panean di Tano Kanaan, jala dibagasan ni on nunga diihuthon Ibana dohot sintong. Rap dohot bangsona nunga martahan ibana di pardalanan na mansai leleng di halongonan, asa dibahen i na dohot do ibana mangkilalahon ngolu na tarhirim dohot boban ni halak pardosa; alai nangpe songoni ndang marmungutmungut di angka i, alai patimbuhon di pasupasu ni Debata naung mangaramoti ngoluna di halongonan uju angka donganna dibunuh. Ditongatonga ni angka hasusahan, parmaraan, dohot parungkilon di bagasan pardalanan di halongonan, saleleng ni ari parporangan sian na mambongoti Kanaan, nunga diramoti Jahowa ngoluna, jala saonari di ngoluna lobi sian ualu puluh taon ndang mansadi hagarangonna. Ndang dipangido ibana bahen partalianna sada luat na didobo, alai inganan na lobi sian angka na asing na nidok ni angka pangkahap i ndang tarpatunduksa. Marhite pangurupion ni Jahowa digulut ibana i huta i sian angka ulubalang na begu na hagogoona nunga mangaribakkon haporseaon ni halak Israel. Ndada hirim di hasangapon dohot ginjang ni roha na mangonjar pangidoan ni si Kaleb. Ulubalang naung matua na garang on martahi laho patuduhon tu situan na torop sada tiruan na laho pasangaphon Debata, jala mangalehon hiras ni roha tu bangso i marmargamarga laho patundukkon saluhut luat i na marhite angka ompunasida ndang tarpatunduksa”—Ellen G. White, Alfa dan Omega, jld. 2, hlm. 121.

“Haporseaon ni si Kaleb di Debatana na mangelehon hagarangon di ibana, na padaohon lomos ni roha mida jolma, jala mapargogohon ibana jongjong dohot garag jala mabiar pajongjongkon na tingkos. Marhite na marsigantung di hagogoon na sarupa, Ulubalang bolon sian parangan pardisurgo, ganup parangan silang na daulat tau manjangkon hagogoon dohot hagarangon laho mangadopu angka parungkilon na songkal siadopan”—Ellen G. White, The Advent Review and Sabbath Herald, 30 Mei 1912.

**Sungkun-sungkun Sirangrangan:**

`Hataima hagogoon pangondam ni dongan magodang dohot hagarangon na dihalungunhon laho mangkatai uju dongan ndang mangkuling. Dia do gogo ni hagarangon di na patuduhon haporseaonta? Songon dia do hita pasidinghon parange na so denggan uju hita mangampini naa tahaporseai sintong?`

`Boanma di UKSS pigapiga gombaran ni haporseaon sian huria dohot punguanmu naung manopa ngolu dohot parangem. Dia do angka parange sian nasida na patut sitiruon?`

`Rimangi jala rangrangi gogo ni angka barita dompak parngoluonta. Songon dia do tarbahen hita pasidingkon harorangonna jala tahe tabahen i laho mangalumba na denggan?`

`Ranapima hebengeton ni si Josaua songon sahalak uluan dohot hirim ni rohana asa mian jonok dohot inganan na badia. Marhite dalan dia do parangena i mangkuling tu hita?`