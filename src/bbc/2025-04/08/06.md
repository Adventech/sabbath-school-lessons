---
title:  Dipaubah na di Bagasan Roha
date:   20/11/2025
---

`Manatap di angka tiruan ngolu ni angka ulubalang haporseaon na sumurung tung ringkot situtu diparheheon ni haporseaonta. Di hatiha na sarupa, sitiruon bolon di hita i ma Jesus Kristus – ngolu dohot podaNa. Songon dia do na manatap tu ngolu ni Jesus bage paubahon hita? Ida Heb. 12: 1, 2; 2 Kor. 3: 18.`

Marco Iacoboni, sada sian ahli saraf di University of California, Los Angeles, mamareso ulaon ni neuron cermin. Ngolu ni sel na metmet situtu on ro uju hita mangulahon sada parange – umpamana mengkel manang manghaol sahalak dongan – jala uju hita marnida dongan jolma mangulahon parange na sarupa dohot hita. Ulaon ni angak neuron on mangolangi diimbar ni marnida dohot mangulahon.

Ellen G. White mangkatahon hinaringkotna manatap dompak parange ni Jesus: “Di na manatap dompak Jesus, lam torang jala tangkas ma panandaionta di Debata jala di na manatap hita dipaubah. Haburjuon, dohot holong tu dongan jolma, gabe parange na tubu sian hita. Tangoluhon sada parange na tudos dohot parange ni Debata. Magodang tumiru Ibana, jala paherbang hagogoonta laho mananda Debata. Sian ari tu ari lam jumonok hita bongot tu bagasan partalian ngolu banua ginjang jala na sai tongtong di hita adong huaso na marganda laho manjangkon marlobilobi sian hapistaran dohot bisuk na manontong” —Ellen G. White, Pelajaran dari Perumpamaan Kristus, hlm. 294.

`Jahama Rom 12: 1, 2. Dua dalan dia do na mangolu di bagasan rohanta na sai maralo sangkapna? Songon dia do hita umbotosa ia hita mangalehon rohanta tu na denggan?`

Di bagasan rimpunan ni suratna tu huria Rom, Apostel Paulus mangkatahon di dua hagogoon na sai maralo na margogo manopa ngolunta. Di sada hagogoon, luat humaliang, mardongan ragam ni pangunjunanna, margogo mangondam hita ganup ari asa bangot tu bagasan tompaanna, na mangondam na buni di bagasan dirinta na mangula sian ruar tu bagas.

Na laho mangadopi hagogoonna i, Tondi Parbadia margogo paubahon hita sian bagas tu ruar i ma tudos tu ngolu ni gulokgulok na muba gabe lampulampu na uli situtu. Alai asa saut hamubaon i, ingkon do hita pasahathon dirinta tu Jahowa jala mangido Ibana laho manguduti ulaon na denggan na pinungkaNa di bagasan dirinta (Pil. 1: 6). Di ujungna, hita ingkon mamillit dohot sintong, sian tingki tu tingkki, laho mardalan di bagasan Tondi.