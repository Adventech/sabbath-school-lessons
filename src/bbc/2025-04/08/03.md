---
title:  Sai Lehon ma tu Ahu Tor on
date:   17/11/2025
---

`Jahamaa Josua 14: 6-14, 4 Musa 14: 24, 4 Musa 32: 12, 5 Musa 1: 36, dohot Lukas 6: 45. Songon dia do hamu manggombarhon parange ni si Kaleb dohot Josua? Dia do lapatanna marsihohot mangihuthon Jahowa?`

Kaleb ndang dihalupahon janji na nilehon ni Jahowa tu ibana marhite si Musa: ia ibana ingkon masukanna luat na niebatanna i (4 Musa 14: 24). Opat puluh taon dungkon ni i, dihatahon ibana marhite barita na binoanna taringot ni luat i mardongan hata “marguru tu panimbang ni rohangku” (Jos. 14: 7). Barita na binoanna diojakhon di bagasan haporseaonna i ma, marguru tu pangaramotion dohot pangurupion ni Jahowa, na tau patundukon ni halak Israel do luat i.

Asing sian angka barita sian sampulu halak pangkahap na asing, na patubuhon biar di tongatonga ni halak Israel, Kaleb patuduhon haporseaon dohot balga ni rohana di janji ni Jahowa. Hata Heber, mangihuthon hatana paboahon “alai anggo ahu sun do parsihohot ni rohangku, mangihuthon Jahowa, Debatangku” (Jos. 14: 8), ra na olo do i hata na jempek sian hata na gumanjang: “Sun do parsihohot ni rohangku, mangihuthon Jahowa,” manang “Hu lehon do rohangku laho mardalan di pudi/mangihuthon Jahowa.” Asing sian angka na asing na mardalan mangihuthon angka debata sileban jala na so mangihuthon Debata sian rohana, roha ni si Kaleb ias dipasahat tu Jahowa.

Barita na sarupa dungi diulahi dua hali, mangondolhon haporseaon ni si Kaleb (Jos. 14: 9, 14). Parangena sadalan dohot dia na nidok ni Jahowa sandiri i ma “tondi na asing” (4 Musa 14: 24) na pasurungkon si Kaleb dohot sampulu pangkahap na asing. Nang di umur 85 taon, ibana tongtong gabe sitiruon di angka na sinangkapan ni Jahowa marhite angka na mangalehon rohana mangihuthon Ibana dohot sangkapNa.

Diboto si Kaleb ia luat na jinangkon ni ganup marga di ujungna sadalan dohot balga ni roha nasida laho mangjangkon bagabaga ni Debata jala sadia bolak luat na niebatan nasida mardongan haporseaon. Ganup janji ni Jahowa ndang jadi boti, lapatanna ia angka bagabaga i na ingkon saut do tungpe maralo dohot rohanta. Alai, ia ganup janji i mangkalungunhon haporseaon didongani pambahenan na sintong. Hata Heber ‘ulay, “anggiat” (Jos. 14: 12), boi patuduhon biar ni roha manang ganggu ni roha, alai somalna hata on patuduhon pangaropan manang pangkirimon na tau ro do na denggan muse (1 Musa 16: 2; 4 Musa 22: 6, 11; 4 Musa 23: 3).

`Mardame-dame na “metmet” dia do, na olo mangambati hita laho marsihohot mangihuthon Jahowa?`