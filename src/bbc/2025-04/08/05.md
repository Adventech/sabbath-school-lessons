---
title:  Ulubalang na Benget Roha
date:   19/11/2025
---

Surat punguan ni angka goar ni inganan, i ma na patuduhon pabaluahon ni luat na dilehon tu angka marga ni Israel, diujungi mardongan barita mambagi tano tu dua halak ulubalang, Kaleb dohot Josua, sian pangkahapon nasida. Kaleb na parjolo manjalo teanteanan, dungi Josua udut parpudi manjangkon teanteanan. Sahat dison, Josua nunga mambagi-bagi tano tu angka marga Israel, saaonari partingkianna di halak Israel laho mangalehon teanteanan nasida tu si Josua.

`Jahama Josua 19: 49-51. Aha do parsiajaran sian boaboa disi ia uluan bolon ni halak Israel na mambagi-bagi tano, gabe halak na parpudi manjangkon teanteanan.`

Huta na jinangkon ni si Josua i ma Timnat-Serah, sada huta na digoari di bagasan dua hata. Hata parjolo, Timnat, dienet sian hata (manah) lapatanna mambilangi manang manontuhon, i lapatanna rongkanan manang luat. Hata paduahon si bagasan hata Heber (serach), na lapatanna lobilobi manang teba (patudos dohot 2 Musa 26: 12). Goar ni huta ni si Josua denggan ma i disalin paboahon luat lobilobi manang tano na teba.

Goar ni huta na pinillit ni si Josau sian angka lobilobi patuduhon parange na daulat sian uluan na paduahon di Israel i. Parjolo sahali, dipaima ibana do sahat ro di saluhutna manjangkon teanteanan nasida. dungi, Josua ndang mamillit sada sian luat na ribur pangisina manang hta na dumenggan na gabe teanteananna, alai mamillit huta na metmet, manang olo do i huta na patombas, laho mangkalojahon laho paulihon i muse (patudos doohot Jos. 19: 50).

Angkup ni i, Timnat-Serah jonok do i dohot Silo, i ma inganan na badia, na patuduhon inganan hasoloan ni si Josua mian jala na tusi rohana diboan. Tutu sahali, dungkon ni halak Israel pomparan na imbaru diboan tu Tano Parpadanan, jala mardongan pangurupion ni Jahowa, manjangkon tano pusaka tu ganup marka dohot marompuompu, ndang borat roha nasida di pangidoan ni si Josua na mangido tano pusaka na gumodang. Alai, sonang do roha ni si Josua dihabusulon ni ngoluna mardongan manatap tu na rumingkot sahali, asa dibahen i pasauthon tangian na hinatahon ni raja Daud: “Sada do naung hupangidohon sian Jahowa, sai i do hulului! Naeng mian ahu di bagasan joro ni Jahowa saleleng mangolu ahu, paidaida hinadenggan ni Jahowa dohot mamingkiri ganup sogot di bagasan jorona i” (Psalm. 27: 4).

`Parsiajaran dia do na nienetmu tu dirim sandiri sian parange ni si Josua? Songon dia do dalanna hamuna mangkangoluhon i tu bagasan dirim saonari on?`