---
title:  Dalan Paduahon na Dumenggan
date:   23/10/2025
---

`Jahama 2 Musa 17: 7-13 dohot Josua 6: 15-20. Hasadaon dia do na niidam sian tongatonga ni barita parporangan na dua i? Songon dia do na dua i marasing?`

Parjolo sahali halak Israel marporang dungkon haruaron dii surathon di bagasan 2 Musa 17, disi halak Israel margogo mangalo halak Amalek. Halak Israel nunga marnida hagogoon ni Debata di na manguhum halak Misir jala manogu mamboan halak Israel tu hamonangan. Nunga taida songon dia sangkap ni Debata di mulana tu halak Israel ndang adong disangkapi laho marporang mangalo bangso na asing (2 Musa 23: 28, 2 Musa 33: 2). Alai ndang sadia leleng dungkon ni haluaon nasida sian Misir, dipungka halak Israel do marmungutmungut di bagasan pardalanan i (2 Musa 17: 3), jala sungkun-sungkun na adong do Debata ditongatonga nasida. Di hatiha i ma ro halak Amalek laho marporang mangalo halak Israel. Ndang jadi boti na masa i. Jahowa mangaloas halak Amalek laho mamorang halak Israel asa olo nasida marsiajar porsea mangulahi tu Ibana .

Ndang na padaohon angka uhumNa, tuat do Jahowa tu tongatonga ni bangsoNa, na sai tongtong manjou nasida mulak tu sangkapNa na sintong: haporseaon na togu jala ndang sungkun-sungkun di pandonganion ni Debata. Tangkas ma i, ia uhum parporangan (5 Musa 20) dilehon dungkon ni 40 taon pardalanan nasida di halongonan, hinorhonni hagaleon ni haporseaon ni halak Israel. Pardalanan na imbaru mangido dalan na imbaru, jala disima Jahowa manggogohon halak Israel ingkon mangarimpashon nasa pangisi ni tano Kanaan  (5 Musa 20: 16-18).

Asing ni parporangan na gabe ingkon siboluson ni halak Israel, parporangan i pe gabe ujian di pangoloion nasida di Jahowa. Debata ndang tunduk tu nasida, alai mangaloas nasida laho marnida huasoNa marhite pangoloion nasida na sintong di Ibana.

Parsidohot ni halak Israel di na patundukkon tano i dohot torang tarida sian rimpunan na binahen ni si Josua di bagasan bindu na parpudi di buku on. Disi, halak Kanaan didok nunga marporang mangalo halak Israel (Jos. 24: 11). Nangpe hadadabu parik ni huta Jeriko na gabe parbue sian hahomion ni Debata, alai halak Israel ingkon tongtong parsidohot di bagasan parporangan jala mangadopi paraloan ditangkang ni roha sian pangisi ni huta i.

Parsidohot ni halak Israel di parporangan patioptiop podang na gabe dalan patoguhon haporseaon na so marala di pangurupion ni Jahowa. Alai, Israel sai tongtong dipaingothon (Jos. 7: 12, 13; Jos. 10: 8). Ia parbue sian ganup parporangan di ujungna adong di bagasan gomgoman ni Debata, jala sasadasa dalan di nasida na mangkorhon di parbue ni parporangan nasida i ma di haporseaon manang ndang porsea nasida dompak angka janji ni Debata. Tu tangan nasida do i dipasahat.