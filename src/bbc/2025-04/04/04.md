---
title:  Jahowa do Ulubalang Bolon
date:   21/10/2025
---

`Jahama 2 Musa 2: 23-25; 2 Musa 12, 12, 13; dhot 2 Musa 15: 3-11. Dia do lapatanna ia Jahowa i ma sahalak parporang?`

Saleleng ni partingkian nasida na ganjang di Misir, halak Israel nunga lupa tu Debata na sintong sian ompunasida. Songon na pinatuduhon ni angka barita pardalanan nasida mamolus halongonan, panandaion nasida di Debata ni si Abraham, Isak, dohot si Jakob tarsosak, jala nasida nunga mamboan hasomalan panombaon baal tu bagasan ulaon parugamoon nasida (patudos dohot 2 Musa 32: 1-4). Binahen renge ni parhatobanon sian halak Misir, manggukhangguk ma nasida tu Debata (2 Musa 23-25), jala ditingki na sintong, ro ma Debata paluahon nasida.

Alai, partongtangan na digombarhon di bagasan 12 bindu na parjolo di bagasan buku 2 Musa lobi sian pargulutan hagogoon ditongatonga ni si Musa dohot raja Parao. Mangihuthon ruhut parporangan di Timur Dekat na robi, parporangan ni sada bangso maradophon bangso na asing diujungna ditatap na gabe parporangan maradophon sombaon nasida ganup. Buku 2 Musa 12: 12 patuduhon ia Debata mandabu paruhuman, ndada holan dompak Parao, alai nang dohot tu angka debata Misir, i ma angka sibolis na marhuaso (3 Musa 17: 7, 5 Musa 32: 17) na adong jongjong di pudi ni hagogoon na mangondam jala uhum na so denggan di Misir.

Di ujungna, Debata marporang mangalo dosa jala na so jadi mangaloas parporangan i salelengnilelengna (Psalm. 24: 8, Pangk. 19: 11, Pangk. 20: 1-4, 14). Saluhut surusuruan na madabu, nang dohot manisia na didapoti nasida parsidohot di bagasan dosa, ingkon dirimpashon. Di bagasan sinondang on, parporangan mangalo pangisi ni tano on ingkon do idaon na gabe mula ni partongtangaan on, jala marujungma i di atas ni hau pinarsilang, jala hasingkopanna di paruhuman na parpudi, hatiha hatigoran dohot pangarange di holong ni debata dipatuduhon.

Gombaran hamagoan ni halak Kanaan ingkon do ditatap mangihuthon pangantusion sian hata ni Bibel, disi Debata parsidohot di bagasan partongtangan maradophon angka siula hajahaton di hasiangan on. Na dipartongtangkon diujungna i ma goar ni Debata dohot parangeNa (Rom 3: 4, Pangk. 15: 3).

Ala dosa nunga mian di bagasan ngolu ni jolma, ndang adong be nanggo sada pe tahe jongjong ias. Sahalak jolma ingkon jongjong di Debata manang di siparjahat. Dibahen i, mangihuthon barita on, mangarimpashon halak Kanaan ingkon do diida na gabe sada sian mula ni paruhuman na parpudi.

`Hinatutu ni partongtangan bolon holan sada sian dua gombaran. Songon dia do ho umbotosa di dia do ho sasintongna jongjong?`