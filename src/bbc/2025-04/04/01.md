---
title:  Partongtangan di Pudi ni nasa Partongtangan
date:   18/10/2025
---

### Namardomu tu parsiajaran di minggu on, jahama

Jos. 5: 13–15; Jes. 37: 16; Pangk. 12: 7–9; 5 Musa 32: 17; 2 Musa 14: 13, 14; Jos. 6: 15–20.

> <p>Ayat Siapilon</p>
> “Jala ndang adong sobokkon ari na sasada i na sai laon dohot tu pudina on, tung ditangihon Jahowa do suara ni sada halak ai Jahowa do marporang humongkop Israel” (Josua 10: 14).

Manjaha buku Josua, hita diboan tu punguan parangan na mangarade mangihuthon hata ni Debata, di bagasan goar ni Debata, jala mardongan pangurupion ni Debata. Hata i paboahon ia Debata jongjong di pudi ni hagogoon na patundukkon tano Kanaan di bagasan buku Josua, jala i di patuduhon di bagasan hata (Jos. 10: 10, 11)  di bagasan hata ni Debata sandiri (Jos. 6: 2, Jos. 8: 1), di tona ni Josua (Jos. 4: 23, 24; Jos. 8: 7), marhite si Rahab (Jos. 2: 10), marhite angka pangkahap (Jos. 2: 24), jala marhite bangso i sandiri (Jos. 24: 18). Debata paboahon na sian Ibana do mula ni saluhutna i.

Barita on patubuhon sungkun-sungkun na so tarpadao. Songon dia do hita mangantusi ia bangso na pinillit ni Debata mangulahon parporangan sisongoni di bagasan Padan na Robi? Songon dia do tarbahen padamehon gombaran ni Debata na “begu marporang” dohot parangeNa na gok holong (umpamana 2 Musa 34: 6, Psalm. 86: 15, Psalm. 103: 8, Psalm. 108: 4) jala ndang padaohon hasangapon, hagogoon, dohot barita sian Padan na Robi?

Minggu on dohot tu minggu na mangihut, rangranganta do angka sungkun-sungkun na songkal i dompak parporangan na tinonahon ni Debata di bagasan buku Josua dohot angka buku na asing.

_Parsiajarima parsiajaran samingguon na laho paradehon tu ari sabat, 25 Oktober._