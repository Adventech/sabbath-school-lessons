---
title:  Jahowa do Marporang Humongkop Hamu
date:   22/10/2025
---

`Mangihuthon 2 Musa 14: 13, 14, 25, aha do sangkap ni Debata na tutu jala denggan dompak parjongjong ni halak Israel di bagasan parporangan?`

Di ari na songkal i, uju halak Israel diboan sahat tu ujung ni dalan, “jadi didok si Musa tu bangso i, Unang hamu mabiar, marsihohot ma rohamuna, jala ida hamu hamuliaon ni Jahowa, sibahenonna tu hamu sadari on; ai halak Misir, angka na niidamuna sadari on, ndang be idaonmuna nasida ro di salelenglelengna. Jahowa do marporang humongkop hamu, asal hohom hamu” (2 Musa 14: 13, 14). Mangihuthon hatorangan Bibel, nang dohot halak Misir pe diboto nasida do na masa i: “Maporus ma hita maradophon Israel, ai Jahowa dongannasida mangalo halak Misir” (2 Musa 14: 25).

Hata ni Debata na gogo i di halak Israel na so margogo, ndang somal di bagasan parporangan ni parangan, na gabe siihutanna. Haruaron manjadi gombaran, hagogoon di hata ni Debata bahen ni halak Israel. Dison ndada holan parporangan na niuluhon ni Jahowa, alai halak Israel dipangido asa mangkohom (2 Musa 14: 14). Debata do parporang, sian Ibana do ruhut-ruhutna. Ibana manontuhon uhum, manontuhon dalan, jala mangulahon parporangan. Molo Jahowa ndang marporang bahen di halak Israel, di nasida ndang adong dalanna gabe parmonang.

Ellen G. White mangkatahon na masa on na gabe gombaran na sintong ia Debata “ndang manangkapi asa nasida taruli di tano parpadanan marhite parporangan, alai mahite pangoloion dohot hapatuhon na so marlindang di angka patikNa”—Ellen G. White, The Signs of the Times, 2 September 1880. Tudos di ari haruaron nasida sian Misir, Jahowa do na marporang bahen di nasida. Na ingkon sibahenon nasida holan hohom jala marnida angka pangurupionNa na gok huaso.

Barita i pabotohon ia di ari halak Israel gomos marhaporseaon di Jahowa, ndang ringkot nasida tuat tu parporangaan (ida 2 Raj. 19, 2 Kron. 32, Jes. 37).

Di bagasan sintongna sangkap ni Debata, halak Israel ndang ringkot marporang bahen tu diri nasida sandiri. Alai na gabe parbue na so marhaporseaon nasida, na dipatuduhon dungkon ni haruaron, Debata mangaloas nasida asa parsidohot di bagasan parporangan manaluhon halak Kanaan. Di bagasan dalan na sarupa, nasida ndang adong  patioptiop nanggo sada podang laho manaluhon halak Misir saleleng ni haruaron, nasida ndang ringkot dohot marporang manaluhon Kanaan (5 Musa 7: 17-19).

`“Molo halak Israel ndang marungutungut di jolo ni Jahowa, ndang jadi loasonNa angka musuh nasida marporang maradophon nasida”—Ellen G. White, The Story of Redemption, hlm. 134. Songon dia do parbue ni parungutunguton i di bagasan ngolunta saonari?`