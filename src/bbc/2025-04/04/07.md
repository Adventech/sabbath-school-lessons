---
title:  Pabagashon
date:   24/10/2025
---

Jahama Surat ni Ellen G. White, “Jatuhnya Kota Yerikho,” di bagasan buku Alfa dan Omega, jld. 2, hlm. 91-104.

Di ari paralaon dompak huaso ni Debata tubu di hasiangan on, manang na mansohot do Ibana manjadi diriNa na manontong, jala sisalelenglelengna, jala pasahathon pangarajaion dompak saluhut hasiangan on tu sada sian na tinompanNa na mangalo i, manang Ibana tongtong Ama na badia, sintong, jala gok holong dohot denggan basa tu nasa na tinompaNa. Bibel papatarhon hata na paduahon jala, di bagan i, partongtangan di hagogoon ni hajahaton dohot huasoNa ndang tarpasiding.

Uju hagogoon ni angka bangso na marsada dohot hagogoon ni hasiangan na jahat jala mangalo patuduhon parangena na sarupa dompak Jahowa, Ibana, i m a Debata na marhuaso di hasiangan on, ro tu hasiangan on. Sangkap ni Jahowa i ma sahalak parporang gabe mula ni gombaran sian hamonangan na parpudi, na diujungna manimpuli partongtangan bolon naung masa ditongatonga ni na denggan doht na jahat (Pangk. 20: 8-10). Angkup ni i, parporangan Debata ni Israel ndada holan manggombarhon otk partongtngan hasiangan on songon na di bagasan sorminan, alai tahe sada turpuk na so hasirangan sian partongtangan na sarupa, na mamboan tu paruhuman ni Debata di ari parpudi di bagasan ngolu ni jolma saonari on.

“Debata nunga pajongjongkon i gabe sada partingkian jala gabe sada ulaon di nasida na laho mambongoti sada luat di bagasan partingkian naung binuhulNa, alai marhite lemba ni roha na tinuntun nasida mangaloas i dipadao sian nasida. ... Ndada disangkapi rohaNa asa bongotan nasida luat i marhitehite parporangan, alai marhite pangoloion na denggan di angka patikNa” – Ellen G. White, Alfa dan Omega, jld. 1, hlm. 392.

**Sungkun-sungkun Sirangrangan:**

`Songon dia do barita ni partongtangan ni hasiangan on mangurupi ho lam tumanda Debata na manonahon halak Israel laho marporang?`

`Di UKSS, hataima alusmu dompak sungkun-sungkun ari Senin taringot ni partongtangan bolon jala songon dia do i masa di luat humaliang hita. Aha do sibahenonta di bagasan partongtangan bolon on, jala songon dia do hita margogo laho pasauthon i?`

`Songon dia do hita margogo laho mangkangoluhon parangen mangkohom jala paimaimahon Debata marporang bahen di hita di bagasan ngolu partondionta?`

`Jotjot situtu, di bagasan angka pangkataion dohot parsalisian na masa di bagasan huria, sihol rohanta marnida ise do na mangampini hita. Songon dia do hita sasintongna paubahon parange sisongoni mangihuthoan Josua 5: 13-15?`