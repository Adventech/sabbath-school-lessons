---
title:  Parporangan di Surga
date:   20/10/2025
---

`Diboto si Josua ia parporangan i sada sian parporangan na umbalga. Aha do na taboto maradophon parporangan na di bagasan i Debata sandiri parsidohot? Jahama Pangk. 12: 7-9, Jes. 14: 12-14, Hes. 28: 11-19, dohot Dan. 10: 12-14.`

Debata manggohi hasiangan i mardongan angka tompaan na marhagogoon na dilehon Ibana tu nasida hasonangan mangulahon na di rohana, sada dalan asa nasida margogo mangkaholongi. Margogo do nasida mangulahon na hombar, manang maralo, dompak sangkap ni Debata. Sada sian surusuruan na gumogo, Lusiper, mangalo di adopan ni Debata, jala mamboan torop surusuruan raphon ibana.

Jesaya dohot panurirang Hesekiel mamboan partongtangan i, molo tungpe adong pigapiga pangantusion margogo mangholangi panganstuion sian Jesaya 14 dohot Hesekiel 28 tu raja Babel dohot pangarajai sian Tirus. Alai, adong angka tanda na torang di bagasan ayat ni Bibel na patuduhon tu pangantusion na sadalan tusi. Raja Babel digombarhon jongjong di banua ginjang di habangsa ni Debata (Jes. 14: 12, 13), dohot raja sian Tirus didok adong di Eden i ma Kerubim na marjaga di dolok na badia ni Debata (Hes. 28: 12-15). Ndang adong nanggo sada pe na tutu sian i taringot ni angka raja sian Babel dohot Tirus.

Angkup ni i ndang jadi dohonon angka raja na di tano on ia nasida ndang martihas jala “tumiti parhusatan”. Dibahen i, angka parange on dao lobi sian harajaon Babel dohot Tirus na adong di taon on.

Jesaya papatarhon sada “parumpamaan” (Heb. mashal), na pasahathon lapatan di ruar ni parumpamaan i. Di bagasan on, raja Babel manjadi sada gombaran di paraloan, hagogoon, dohot ginjang ni roha. Suang songon ni nang dohot, Hesekiel mamboan imbar ni induk sian Tirus (Hes. 28: 2) dohot raja sian Tirus (Hes. 28: 11, 12), disi induk i, na jongjong di tano on, manjadi gombaran ni sahalak raja na adong di banua ginjang.

Mangihuthon Daniel 10: 12-14, angka pangisi ni banua ginjang na mangalo on manundati hagogonop di angka sangkap ni Debata di tano on. Di bagasan sinondang partalian ni banua ginjang dohot tano on ma hita marnida parporangan ni halak Israel na disangkapi Debata. Ingkon do tandaonta dia na gabe gombaran sian partongtangan ni Debata dohot sibolis, di na denggan dohot di na roa – saluhutna di ujungna laho pajongjonghon hatigoran dohot holong ni Debata di tongatonga ni portibi naung madabu tu bagasan dosa.

`Dia sambing do dalanta marnida, di luatta saonari nang dohot di bagasan parngoluonta sandiri, gombaran ni partongtangan di na denggan dohot di naroa i?`