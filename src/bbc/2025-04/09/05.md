---
title:  Taon Parolopolopon
date:   26/11/2025
---

Tung arga situtu do tano i dihajongjongon ni halak Israel songon bangso ni Debata asa dibahen i ndang jadi dibagibagihon boti tano i. Tano dibagibagi ingkon mangihuthon marga, houm, dohot ompunasida (4 Musa 34: 13-18) asa unang tano i madabu tu sahalak jolma manang tu sada punguan.

`Jahama 3 Musa 25: 1-5, 8-13. Dia do na sinangkap ni taon Sabbat dohot Taon Parolopolopon?`

Asing sian halak Misir, disi pangisina godang hamagoan tano nasida jala gabe hatoban ni raja Parao, sangkap ni Jahowa di halak Israel i ma nasida ndang jadi hagoan i ugasan nasida di bagasan tingki na so hasuhatan. Ndang adong nanggo sada pe, sian ruar ni houm dohot ompunasida na sian mulana dilehon tano i, gabe nampuna tano i tongtong. Jala mangihuthon sangkap ni Jahowa, ndang jadi gadison ia tano i; holan seuaon do boi jala argana dietong mangihuthon bilangan ni taon sahat ro di Taon Parolopolopon. Dibahen i, sisolhot na ingkon “manggadis” tano ni ompunasida ingkon do tobusonna tano i andorang jumpa Taon Parolopolopon (3 Musa 25: 25).

Mambagibagihon tano i ma dalan manatapnatap tu bagasan roha ni Jahowa. Ama i do Ibana, jala dihalungunhon Ibana do angka anakNa marbasabasa tu nasida na pogos jala mangalehon tano nasida gabe dalan ni ngolu nasida ganup di taon papituhon. Taon Sabat pajongjonghon uhum patik ari Sabbat di bagasan pangantusion na umbalga. Asing sian na mangkalashon jala manjujui radot ni na mangula, tuan di tano i dijujui laho manghaholongi jala marsilehonlehon tu nasida na marungkil di parhepengon.

Uhum pangarajaion di tano mangalehon partingkian tu ganup halak Israel asa malua sian roha maparhatoban dongan songon na niae ompunasida manang ala ni pangalaho nasida jala laho mamuhai ngolu na imbaru di ngolu nasida.

Rimpunanna, i do na gabe turpuk bolon sian Barita na uli: na laho manosa parsalisian di na mora dohot na pogos, tuan dohot hatoban, halak na marhasurungan dohot na so marhasurungan, mamboan hita tu hundulan na sarupa huhut rap mangkilalahon hirim ni rohanta di denggan basa ni Debata.

Hinamagona, tarlalap do halak Israel di na mangaradoti patik naung tinontuhon ni debata jala, dungkon martaon lelengna, lumbalumba dipandoboon ni tano i digonopi (2 Kron. 36: 20, 21).

`Songon dia do uhum parjambar di tano sian halak Israel dohot ari Sabbat margogo paingothon hita i ma, di jolo ni Jahowa, dos hita saluhutna? Songon dia do ari Sabbat boi mangurupi laho mandok “ndang” tu roha impola di perak na mangondam jala gogo na maparhotaban torop halak?`