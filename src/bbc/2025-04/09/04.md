---
title:  Paraloan sian Luat i
date:   25/11/2025
---

`Jahama Josua 13: 1-7. Molo tungpe Tano Kanaan i ma silehonlehon sian Jahowa, angka dia do paraloan na ro uju nasida manoluk tano i?`

Marningot hinatutuna saleleng martaontaon halak Israel mangolu gabe hatoban, ndang adong parbinotoan nasida di parporangan na laho patundukkon luat i. Nang angka tuan nasida nasida, halak Misir, mardongan parangan na begu jala hobas ndang margogo manaban huta i. Ndada adong masa halak Misir manaban Tano Kanaan singkop ala huta marparik na timbo na so hagargaran do luat i. Saonari, sada bangso sian punguan ni angka hatoban na jolo ditonahon laho patundukkon sada luat na so tarpapatu ni tuan nasida na parjolo. Molo tarsoluk nasida luat i, holan alani asi ni roha ni Jahowa sambing do i, ndada alani gogo nasida.

Josua 13 sahat ro di 21 manariashon taringot ni mambagibagihon tano i tu angka marga ni halak Israel. Na mambagibagihon i pabotohon tu halak Israel ndada holan dompak di naung dilehon tu nasida, alai dohot nang huta na ingkon siguluton nasida di luat i. Taruli hasonangan do halak Israel di tano na nilehon ni Jahowa tu nasida na gabe teanteanan nasida. Panoluk na tutu do nasida disi jala Jahowa do nampuna tano i. Alai, sangkap ni Debata ingkon do dipasada di bagasan panjangkonon ni jolma. Satonga parjolo sian buku on patuduhon bagaimana Debata mangalehon tanno i marhite mangalele halak Kanaan, satonga na paduahon paboahon songon dia halak Israel manoluk tano i marhite patundukkonsa.

Singkop ni pandoboon on manggombarhon gombaran ni haluaonta. Tudos songon halak Israel, ndang tarpatupa hita manang dia laho manjangkon haluaonta (Ep. 2: 8, 9). Holan asi ni roha do i, tudos songon tano i holan asi ni roha ni Debata tu halak Israel mangihuthon parpadanan nasida dohot Ibana. Tutu ndada alani pambahenan nasida (ida 5 Musa 9: 5).

Alai, asa dipangkilalahon halak Israel denggan basa ni Jahowa, ingkon do ulahonon nasida nasa ulaon nasida na mandongani parngoluon di tano i, tudos songon hita ingkon mamolus dalan papitahon di bagasan pangoloionta na gok holong i ma tanda songon sada sian pangisi harajaon ni Debata. Molo tungpe ndada tudos situtu, sada do i di na mangalehon tano i tu nasida marhite asi ni roha dohot haluaonta na tajangkon marhite asi ni roha tung jonok situtu. Nunga dilehon tu hita asi ni roha bolon, alai mago do asi ni roha i molo ndang taparhaseang.

`Songon dia do angka halak Kristen saonari on mangadopi paralaon na sarupa dohot angka paraloan na marhadomuan tu na manoluk Tano Parpadanan? (ida Pil. 2: 12, Heb. 12: 28).`