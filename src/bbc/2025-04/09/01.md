---
title:  Panean Parpadanan, Tabantaban Bagabaga
date:   22/11/2025
---

### Namardomu tu parsiajaran di minggu on, jahama

1 Musa 3: 17–24; 5 Musa 6: 3; Jos. 13: 1–7; Heb 12: 28; 3 Musa 25: 1–5, 8–13; Hes. 37: 14, 25.

> <p>Ayat Siapilon</p>
> “Mulak ma hamu tu huta na gonting, hamu ale angka na tarrante na marpangkirimon dope! Gari sadarion ahu mamaritahon hian: * Silompit dua do pasuangonku tu ho” (Sakaria 9: 12).

Josua 13-21 manurathon godang tanda parbalokan na manggombarhon parbalokan ni tano na dilehon tu halak Israel marmargamarga. Tu angka panjaha di hamajuon on, angka surat on bolas jadi ndang be tutu idaon, alai surat on diojakkon mangihuthon pangantusion teologis dompak Tano Parpadanan na mansai arga di hita saonari. Marhite angka surat na lehet on, Debata marsangkap mangajarhon tu halak Israel ia tano i ndada songon sada nipi. Tano i dibagabagahon tu nasida di bagasan dalan na sintong na tutu. Alai, alai ingkon do saut bagabaga i bahenon ni nasida marhite mardalan mangihuthon bagabaga i.

Lapatanna, i do, na lehonon ni Jahowa do luat i tu nasida na gabe teanteanan; luat i gabe sada silehonlehon, na dilehon songon hagogonop sian angka naung binagabagahonNNa tu  ompunasida. “Ida ma, nunga Ahu marbasabasahon tano i di jolomuna, asa bongotan jala soluhanmuna tano naung niuarihon ni Jahowa hian tu ompumuna i, tu si Abraham, si Isak dohot si Jakkob, lehononna tu nasida dohot tu pinomparnasida i” (5 Musa 1: 8). Alai, adong do ulaon siulahonon nasida dison.

Minggu on idaonta ma pigapiga parsiajaran teologis na marhadomuan di Tano Parpadanan dohot parsiajaran dihaporseaon tu nasida na manjangkon nasa bagabaga na adong di bagasan Jesus.

_Parsiajarima parsiajaran samingguon na laho paradehon tu ari sabat, 29 November._