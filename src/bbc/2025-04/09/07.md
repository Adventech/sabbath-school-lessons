---
title:  Pabagashon
date:   28/11/2025
---

Jahama surat ni Ellen G. White, “Pertentangan Berakhir,” di bagasan buku Kemenangan Akhir, hlm. 672-678.

“Na malua do hita ro di salelengnilelengna, molo hita bongot marhite angka harbangan ni huta i. Dibahen i patut ma hita marlas ni roha ala nunga dipalua hita, dipalua bahen salelengnilelengna. Alai sahat tu na jumpa tingkina i, ingkon do parateatehononta poda ni apostel, jala “Dibahen i, biar ma rohanta, unang songon na tading manang ise sian hamu, binsan hot dope bagabaga, laho masuk tu paradiananna i” (Heber 4: 1). Taruli pangantusion ni tano Kanaan, mangendehon ende tano Kanaan, jala marlas ni roha dibagabaga bongot tu tano Kanaan, ndang mamboan halak Israel tu angka porlak anggur dohot tu hau Jetun di tano parpadanan. Gabe teanteanan nasida ma i di bagasan hasintongan marhite pandoboon, di na mangihuthon angka dalanna, jala mangkangoluhon haporseaon na mangolu di Debata, jala mamboan angka bagabagaNa i tu bagasan ngolu nasida sandiri”—Ellen G. White, The Youth's Instructor, 17 Februari 1898.

“Di bagasan Bibel, teantenan ni angka jolma na dipalua digoari ‘sada huta” Heber 11: 14-16. Disi Siparmahan sian banua ginjang manogu birubiruNa tu batang aek hangoluan. Hau hangoluan na mangelehon parbuena ganup bulan, jala bulung ni hau i dibahen hahisaron ni angka bangso. Disana adong batang aek na sai tongtong mamolus, tio songon sorminan, jala di topi ni batang aek i angkupangkup do bulung ni hau mangalehon gombaran di dalan naung pinarada tu bangso na tinobus ni Jahowa. Disan adaran na bolak nangkok gabe angka dolok na uli, dolok ni Jahowa tumimbul disi. Di adaran na sonang i, di topi ni angka batang aek, bangso ni Debata, angka pardalan-dalan dohot halak dagang naung leleng maotaot, taruli bagas” —Ellen G. White, Kemenangan Akhir, hlm. 675.

**Sungkun-Sungkun Sirangrangan:**

`Ranapima di Tano Parpadanan i ma gombaran ni ngolu na maduma na binagabagahon ni Kristus tu angka siseanna di bagasan Johannes 10: 10. Songon dia do pasupasu sian hangoluaon di Tano na gok pasupasu i manggombarhon pasupasu di haluaon?`

`Aha do partalian sian na manjadi sada sian pangisi ni tano on dohot mandalani parange ni ngolu na marading?  Songon dia do na sada manogu na asing? Dia do pigapiga gombaran sian na manjadi pangisi ni harajaon banua ginjang?`

`Dihajolmaon, jotjot do hita tarhirim di angka janji ni dongan jolma jala sipata alani angka janji na tabahen sandiri tu dirinta sandiri. Boasama ho mangkaporseai bagabaga ni Debata?`

`Songon dia do hita mambahen janji di tano na imbaru gabe pangaropan di ngolunta marsogot dohot torang jala sintong, nang sian saonari?`