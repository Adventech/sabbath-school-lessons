---
title:  Dosa ni Halak Kanaan
date:   26/10/2025
---

`Jahama 1 Musa 15: 16, 3 Musa 18: 24-30, 5 Musa 18: 9-14, dohot Esra 9: 11. Aha do na pinasahat ni angka ayat on tu hita dompak sangkap ni Debata na umbalga di na mangalehon Tano Kanaan tu halak Israel?`

Ringkot do hita umbagas manulingkiti sian buku Josua laho marnida sasintongna dia na nidokna dohot dosa ni angka bangso na mangingani Kanaan. Angka ulaon na pagiakhon sian angka bangso i di na mamelehon dakdanak, pangarunding, sijujur ari, parsibalik mata, dohot hasipelebeguon mangalehon tu hita alus (5 Musa 18: 9-12).

Adong dapot angka pustaha Ugarit kuno (sian marga Shamra) mangalehon gumodang hatorangan taringot ni ugamo dohot ngolu ni halak Kanaan, jala surat ni pustaha i patuduhon ia uhuman dompak hasomalan on ndada holan dijangkon roha, alai – mangihuthon hata ni Padan na Robi – diparhatutu roha.

Ugamo ni halak Kanaan diojakkon diatas ni haporseaon ia hasiangan on, na mambagabagahon hasoparon, ditiop di bagasan ulaon marsaor ni angka dewa dohot dewi. Dibahen i, ditatap nasida ulaon marsaor tu angka baal di bagasan ulaon marsaor nasida jala parsidohot di ulaon marsaor laho manjujui angka dewa dohot dewi i mangulahon na sarupa. Pangantusion on patubuhon punguan prostitusi na “badia”, mangulahon parmainanon ni baoa dohot parompuan na parsidohot di pesta seksual, sahali nari sada sian ulaon ni ugamo nasida sandiri.

Ndang jadi hehe sada bangso na pangalahona dumenggan sian angka dewa-dewi na sinomba ni bangsona. Na gabe parbuea sian pangantusion sisongoni di angka dewa-dewi nasida, ndang longang roha molo ulaon parugamoon ni halak Kanaan jala mamelehon dakdanak, na tarlumobi dipinsang di bagasan Bibel.

Bukti arkelogi (penelitian) patuduhon ia pangisi ni Kanaan dohot denggan mamelehon angka buhabaju nasida tu angka debata baal, na sasintongna i ma sibolis, na sinomba nasida. Angka holi-holi ni dakdanak na nidapot nasida diropuhi di bagasan angka guriguri na balga mardongan angka surat na gabe tanda lea ni ugamo nasida jala dia lapatan ni i tu angka anak nasida.

Dibaheni, mangarimpashon bangso Kanaan ndada sada sangkap na tubu boti, sada na tubu dungkon Debata manontuhon laho mangalehon Tano Kanaan tu halak Israel. Pangisi ni Kanaan dilehon ari ujian, sada partingkian denggan basa dilehon na disi adong di nasida partingkian laho mananda Debata dohot parangeNa marhite panindangion ni angka ompunasida na mangolu ditongatonga nasida. Dilehon do partingkian i di nasida, alai dilaluhon nasida do i, jala na sai tongtong mangulahon hasomalan nasida na marbiasbias i sahat ro di ujungna Debata pasohothon nasida.