---
title:  Pandoboon manang Hasisiap?
date:   28/10/2025
---

`Patudos ma 2 Musa 23: 28-30; 2 Musa 33: 2; 2 Musa 34: 11; 4 Musa 33: 52; dohot 5 Musa 7: 20 dompak 2 Musa 34: 13; 5 Musa 7: 5; 5 Musa 9: 3; 5 Musa 12: 2, 3; dohot 5 Musa 31: 3, 4. Aha do na pinaboa ni angka ayat on dompak sangkap sian papatuhon dohot ragam ni hasesegana?`

Sangkap ni Debata di mulana tu halak Kanaan ndada papatuhon, alai pandoboon. Pangantusion dompak angka ayat na manggombarhon songon dia halak Israel ingkon parsidohot di bagasan parporangan papatuhon mamboan hata na patuduhon pandoboon, pangaleleon, dohot hasisiap na diulahon dompak pangisi ni Tano Parpadanan. Turpuk paduahon sian angka pangantusion i patuduhon hasisiap jala pajongjongkon halak Israel na gabe sitatapon sian angka ulaon i na gumodang dompak angka ugasan na so marhosa, umpana panombaon ganaganaan dohot angka ugasan na dipabahir laho dirimpashon. Tangkas disi ia angka inganan sombaon ganaganaan dohot angka langgatan gabe inganan parpunguan ugamo ni halak Kanaan.

Paporangan na badia tarlumobi manatap dompak adat hasomalan dohot halak Kanaan na mardosa. Asa unang gabe parsidohot disi, ingkon do rimpashonon ni halak Israel saluhutna i. Ala saluhut pangisi ni Kanaan, dohot nasida na, di bagasan dirina, mangkatindangkon hadaulaton ni Debata andorang pandoboon, nang saleleng ni pandoboon, boi paluahon diri marhite marsaor (Jos. 2: 9-14, patudos dohot Pangh. 1: 24-26). Sada saian nasida pangisi ni huta Kanaan naung ditontuhon laho dirimapashon i ma nasida na martabuni di bagasan angka huta na marparik, na di bagasan tangkang ni rohana sai tongtong mangalo dompak sangkap ni Debata di halak Israel, jala marjugul ni roha nasida (Jos. 11: 19, 20).

Alai, angka i patubuhon sungkun-sungkun: molo sangkap ni mulana papatuhon Kanaan i ma laho mangalele pangisi ni luat i ndada laho pasiaphon nasida, boasama ingkon songoni godang dibunuh halak Israel?

Parsiajaran dompak angka ayat ni Bibel na marhadomuan dohot na papatuhon Kanaan patuduhon ia sangkap mula papatuhon i paboahon pangaleleon ni pangisi Kanaan. Alai, gumodang sian halak Kanaan, songon raja parao, patangkang roha nasida jala, dibahen i, marsada dohot uhum dohot denggan asa marhite i hasisiap ni uhum nasida lapatanna ingkon gabe hasisiap nasida.

`Hasolaman dia do dibagasan parange dohot hasomalanmu na ingkon diumpat manang disiaphon?`