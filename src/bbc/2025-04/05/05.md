---
title:  Todoan Malua
date:   29/10/2025
---

`Jahama 5 Musa 20: 10, 15-18; 5 Musa 13: 12-18; dohot Josua 10: 40. Songon dia do uhum parporangan dohot ruhut patunduk huta panomba ganaganaan di Israel, na dipatuduhon di bagasan 5 Musa, mangurupi hita mangantusi bolatbolat pandoboon di bagasan parporangan na niulahon ni halak Israel?`

Hata Heber mangenet hata na tandi laho manggombarhon manisia di parporangan: cherem. Hata on mangalehon pangatusion tu dia na “dioari,” “marjea,” manang “diparade laho disiaphon.” Jotjot situtu do, hata on diboan dompak jolma, dorbia, manang angka ugasan na asing jala ndang jadi diboan mulak jumonok tu inganan ni Debata, jala di bagasan godang parporangan, di bagasan godang angka pandoboon, dohot do angka i disiaphon. Hata dohot ulaon cherem i ma mangarimpashon sada bangso di bagasan parporangan ringkot ditatap mangihuthon sinondang parporangan ni Jahowa dohot angka hagogoon ni hasiangan na jahat, na disi parange dohot goarNa diampehon.

Sahali nari, sian mulana tubu dosa, ndang adong be na ias: sahalak jolma i jongjong di adopan ni Debata manang mangalo maradophon Ibana. Di sada hajongjongon tu hangoluan, hangoluan sisalelenglelengna, jala na deba jongjong tu hamatean, hamatean sisalelenglelengna.

Ulaon mangarimpashon manggombarhon panguhuman ni Debata partigor dompak dosa dohot hajahaton. Debata marhite dalanna pasahathon ulaon paruhumanNa tu bangso na pinillitNa, Israel na robi. Ulaon mangarimpashon tongtong do ditoru ni huasoNa na gogo i, diolati angka partingkian ni sada bangso, didabu, jala tu sada luat naung ditandai dohot sintong, Kanaan na robi. Songon naung taida di bagasan parsiajaran nantoari, nasida na ditontuhon laho disiaphon nunga sai tongtong mangalo dompak angka sangkap ni Debata jala manjungkati, jala ndang olo paulakhon roha. Dibahen i, ari ni Debata mangarimpashon nasida ndada sian rohaNa.

Angkup ni i, halak Israel manean paruhuman na sarupa molo nasida mangalangkahon tudos songon parange ni halak Kanaan (patudos dohot 5 Musa 13). Nangpe taida angka punguan na jongjong padompakdompak di parporangan i nunga ditontuhon andorang so i (halak Israel gabe panean di tano i jala halak Kanaan disiaphon), na olo do marganti inganan nasida i, songon naung taida di bagasan barita ni si Rahab, Agan dohot Gibeon.

Angka jolma i ndada boti sambing dilehon parlinggoman manang diboan laho disiaphon. Nasida na taruli sian partalian dohot Jahowa na olo do tarhirim di parlinggoman i alani hajungkaton, jala nasida na disangkapi disiaphon bolas jadi gabe unduk dihagogoon ni Jahowa jala mangolu.

`Aha do parsiajaran partondion sian hatangkangon ni halak Kanaan dompak Debata di bagasan ngolunta saonari on? Lapatanna, dia do parbue sitapuonta sian todoan malua tu bagasan ngolunta sandiri?`