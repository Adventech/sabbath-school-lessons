---
title:  Jahowa do Marporang Humongkop Hamu
date:   25/10/2025
---

### Namardomu tu parsiajaran di minggu on, jahama

1 Musa 15: 16; 3 Musa 18: 24–30; 2 Tim. 4: 1, 8; 2 Musa 23: 2 8–30; 5 Musa 20: 10, 15–18; Jes. 9: 6.

> <p>Ayat Siapilon</p>
> “Jala sude angka rajai, ro di tanonasida, rap sahali ditaban si Josua do; ai Jahowa Debata ni Israel marporang humongkop Israel.” (Josua 10: 42).

Di bagasan buku Josua adong pigapiga na masa na pasulonsulon roha. Tubu angka sungkun-sungkun bolon sian hata parporangan ni Debata manang porang na badia na manggombarhon punguan sada jolma mardongan tona sian Debata na laho mangarimpashon punguan na asing.

Barita parporangan ni Debata di bagasan Padan na Robi mansai mangasapi. Debata dipatuduhon di bagasan Padan na Robi i ma Debata na marhuasos di hasiangan; dibahen i, saluhut angka na masa, manang songon dia pe parpeak ni i, tontu adong do hadomuan ni i dohot sangkapNa mamintor manang ndang. Dibahen i, sungkun-sungkun “Songon dia do ulaning Debata mangaloas angka i masa?” gabe ndang tarpasiding. Minggu naung salpu, nunga taida ia Debata sandiri adong di bagasan partongtangan na dao umbalga sian porang manang parporangan dia pe i na masa di bagasan ngolu ni jolma, sada parporangan na bongot tu bagasan ngolu ni ganup manisia. Jala nunga taida muse ia angka barita ni jolma na adong di bagasan Bibel dohot saonari on boi tadapot saluhutna holan mardongan sinondang partongtangan i.

Minggu on, udutanta ma manulingkiti dohot uli sian porang na dioloi Debata, ruhut-ruhut dohot angka uhum parporangan na sian Debata, sangkap na parpudi sian pardengganan na pinasahat ni angka panurirang na di bagasan Padan na Robi, dohot parsiajaran di partondian sian angka parporangan i.

_Parsiajarima parsiajaran samingguon na laho paradehon tu ari sabat, 1 November._