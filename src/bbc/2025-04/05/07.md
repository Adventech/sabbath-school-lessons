---
title:  Pabagashon
date:   31/10/2025
---

Jahama surat ni Ellen G. White, “Jatuhnya Kota Yerikho” di bagasan buku Alfa dan Omega, jld. 2, hlm. 91-104.

Maradophon sude na tarsurat di bagasan Bibel, marnida mula dohot hasahatan ni hata i ringkot situtu. Songon naung taida, partongtangan hasiangan dohot sangkap ni Debata i ma Panguhum mansai arga di na laho marnida parporangan mangalo halak Kanaan.

“Lambat tarrimas do ia Debata... Dilehon Ibana do tu angka bangso parjahat partingkian asa tarbahen nasida laho mananda Ibana dohot parangeNa. Mangihuthon sinondang na dilehon, panguhuman na didabu tu nasida i ma ala nasida manjua laho manjangkon hatiuron i jala manodo dalan nasida sandiri asa sian dalan ni Debata. Debata paboahon dia alana ndang pintor mangalele halak Kanaan. Ndang sungkot dope hajahaton ni halak Amori. Marhite hajahaton nasida, dohot manat nasida mamboan diri nasida sahat ro di ujung habengeton ni Debata jala nasida disiaphon. Molo so dapot dope tingkina jala ndang sungkot dope hajahaton nasida, paruhuman ni Jahowa disundati. Tu ganup bangso dilehon do partingkian. Nasida na so manangihon patik ni Debata mangalangka sian hajahaton na sada tu hajahaton na mangihut. Angka pinompar  nasida panean di tondi hajungkaton ni natuatua nasida jala jumungkat sian angka ama nasida sahat ro di rimas ni Jahowa mangonai nasida. Ndang moru paruhuman i ala ni panundation” —Ellen G. White Comments, The SDA Bible Commentary, vol. 2, hlm. 1005.

**Sungkun-sungkun Sirangrangan:**

`Rangrangima pangantusion di Debata i ma na gabe panguhum di hita jala Ibana do nang dohot Panguhum Bolon di hasiangan on. Didok roham, boasama pangantusion ia Debata i do Panguhum na gabe ojahan di Barita na uli dohot haluaonta?`

`Songon dia do barita ni halak Kanaan mangalehon tu hita sada hatorangan di habengeton dohot hatigoran ni Debata? Songon dia do tarbahen hitaa patuduhon parange ni Debata di bagasan ngolunta maparsaoran dohot dongan jolma?`

`Rajumi ma parange sian todoan malua. Didok roham, boasama dipasahat Debata tu hita huaso manodo? Songon dia do holong dohot haluason manodo gabe marhasadaon?`

`Padan na Robi manurathon godang barita ni parporangan dohot partongtangan, alai di ujungna, Padan na Robi manurirangkon haroro ni hadameon. Ulaon dia do na ingkon ngoluhonon ni halak Kristen laho  pajongjongkon hadameon di luat nasida?`