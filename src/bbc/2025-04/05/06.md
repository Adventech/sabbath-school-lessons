---
title:  Raja ni Hadameaon
date:   30/10/2025
---

`Songon dia do angka ayat na mangihut on manggombarhon ari sogot na niida ni Debata tu huriaNa? Jes. 9: 6, Jes. 11: 1-5, Jes. 60: 17, Hos. 2: 18, Mik. 4: 3.`

Molo tungpe surung ni parsiajaran di minggu on i ma parporangan na tinonaon jala didongani Debata na di bagasan Padan na Robi, boi ma dohononta adong turpuk na asing na dos argana di bagasan angka surat hasurirangan Padan na Robi, i ma ulaon tu jolo dompak Massias na gok hadameon. Massias digombarhon i ma “Raja ni Hadameon” (Jes. 9: 6). BoanonNa ma sada harajaon na digokhi hadameon, disi rap marjampal ma babiat dohot anak ni birubiru (Jes. 11: 1-8), disi ndang be manjahati manang mangago (Jes. 11: 90, jala hadaemon marhuaso disi (Jes. 60: 17) jala songon batang aek godangna (Jes. 66: 12).

`Jahama 2 Raja-raja 6: 16-23. Pangajaran dia do na nilehon ni barita on taringot di roha ni Debata na umbagas tu huriaNa dohot jolma manisia?`

Rajumi ma dibarita taringot mangalehon sipanganon tu parangan ni halak Suria mangihuthon hata ni si Elisa. Asa sian na mambunu nasida (2 Raj. 6: 22), dipatuduhon ibana tu nasida roha na dumenggan, i ma hadameon, na sai tongtong hirim ni Debata di bangsoNa. Uli nai laho marnida ia Elisa sintong diboto hagogoon ni parangan na so haidaan i na humaliang musuh (2 Raj. 6: 17). Molo tungpe Debata adong di bagasan parporangan hasiangan na dohot manegai hasiangan on, sangkap na parpudi sian panobusion ndada parporangan sisalelenglelengna manang tahe manaban musuh laho tu parhatobanon, alai hadameon sisalelenglelengna. Songon pandoboon patubuhon pandoboon (Mat. 26: 52), hadameon patubuhon hadameon. Barita on diujungi dohot parbuena “Olat ni ndang adong be ro parbajo sian halak Ram manola tano Israel” (2 Raj. 6: 23).

`Ingotma dompak angka dalan na patut sibahenonta, marhite margogo maniru Jesus, asa gabe hasahatan ni hadameon. Songon dia do dohot ngolum saonari on? Di bagasan dalan dia do, di angka partongtangan manang dia pe i na olo ro tu jolom saonari, ho olo gabe hasahatan ni hadameon jala ndada haroroan ni parbadaan?`