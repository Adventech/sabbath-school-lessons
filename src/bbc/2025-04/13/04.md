---
title:  Malua Mangoloi
date:   23/12/2025
---

Songon sahalak uluan na sintong jala burju, Josua manjangkon ias ni roha ni bangso i jala mangkirim asa halak Israelpangoloi di jolo ni Jahowa sian roha jala ndada ala na ginogohon ni jolma. I do rimpunan na pinasahat ni hata na mandok “mamillit” sian roha (ida Jos. 24: 22). Di angka ayat na asing, bakhar, “mamillit”, manggombarhon todoan ni Jahowa di halak Israel (5 Musa 7: 6, 7; 5 Musa 10: 15; 5 Musa 14: 2). Malua do halak Israel molo didok nasida “ndang” tu Jahowa dungkon ni Ibana mamillit nasida, alai ndang sintong i jala songkal. Boi do dohonon ni halak Israel “olo” tu Jahowa jala tongtong mangolu, manang gabe marbalik nasida sian Ibana jala mago.

`Aha do alus ni halak Israel maradophon joujou ni si Josua? (Jos. 24: 16-18). Didok roham, boasama songoni panjangkonon ni si Josua maradophon alus nasida? (Jos. 24: 19-21).`

Di bagasan alus nasida na denggan i, halak Israel mangkatindangkon ia Debata ni angka ompunasida i do nang dohot “Debata di hami” (Jos. 24: 17, 18), na rade nasida mangolu mardongan pangoloion na tutu. Dungkon ni panindangion di pangoloion nasida na so pola be sisungkunon, mangkirim do hita di hata poda dohot sipasingot sian si Josua. Alai, ndang songoni na masa. Hata ni si Josua dohot angka na torop i pintor hatup do muba, disi si Josua sai hita mangampini siula hajahaton. Dipaubah ibana hatana pangaramotion ni Jahowa na gok asi ni roha di angka ari naung salpu tu na mangondam halak Israel mardongan gombaran sian Jahowa na so tarbahen nasida mangoloi.

Ditanda si Josua do parange ni angka jolma na parjolo, na marmangmang sipangoloi di Jahowa di angka dalanna (2 Musa 19: 8, 2 Musa 24: 3, 5 Musa 5: 27), alai dihalupahon nasida do angka hata janji i uju di bagasan pamangan nasida do tahe hata i (2 Musa 32). Dibahen i, Josua, mardongan bisuk pasahathon hata, manghirim laho paulakkon roha ni bangso Israel tu pigapiga turpuk. Parjolo, hatontuan asa sipangoloi di Jahowa i ma hata na arga situtu. Rimpunan on ingkon mamboan saluhut bangso i hombar tu hata ni Debata. Tangkas do pasupasu sian na mangalumba i, alai uhuman sian hatangkangon i tutu ingkon do sintong ditatap. Hasesahan di dosa ndad sada na so hahunpatan sian jolma, alai i sada hahomion sian asi ni roha ni Debata.

Paduahon, hata ni halak Israel sipangoloi di Jahowa ingkon do tubu sian roha nasida sandiri, ndada hata ala na ginogohon ni induk, nang sian si Josua tahe.

Patoluhoh, halak Israel ingkon manatap ia jolma i ndang tarbahenna pangoloi di Jahowa sian hagogoonna sandiri. Pangoloi di Debata diulahon ndada ala sian na mangaradoti boti diangka ruhut ni parpadanan, alai tubu sian parsaoran di bagasan ngolu dohot Jahowa na paluahon (patudos dohot 2 Musa 20: 1, 2; 5 Musa 5: 6, 7).