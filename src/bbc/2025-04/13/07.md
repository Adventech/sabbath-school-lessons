---
title:  Pabagashon
date:   26/12/2025
---

Jahama surat ni Ellen G. White, “Pesan Josua yang Terakhir,”  bagasan buku Alfa dan Omega, jld. 2, hlm. 133-138.

“Sian tongatonga ni halak na torop haruar sian Misir adong torop na gabe sisomba ganaganaan, jala songon di hagogoon ni hasomalan, asa dibahen i hasomalan on dohot buni na sai tongtong margogo, sahat ro di hagogoon na so hasuhatan, jala dungkon nasida mian di Kanaan. Josua marnida hajahaton on adong ditongatonga ni halak Israel, jala dohot torang diida ibana hasusahan na naeng ro. Dihalungunhon ibana hamubaon na marsitutu di tongatonga ni halak Heber. Diboto ibana do sian singkat ni bangso mangkatindangkon gabe sipangoloi di Jahowa sian nasa roha nasida, na sai tongtong do nasida paholang diri nasida dumao sian Ibana. ...Angkup ni i adong sian tongtonga ni halak Heber i ma parhaporseaon, alai adong do sian nasida na holan sipaula sambing; ndang adong hiras ni roha dohot hinatutuna di pangoloion nasida. Na deba muse i ma manomba ganaganaan, na gabe maila sogot mangkatindangkon diri nasida” —Ellen G. White, Signs of the Times, 19 Mei 1881.

“Parpadanan na uli on disurathon di bagasan buku Patik, asa diramoti dohot denggan. Dungi Josua patindanghon sada batu bolon di toru ni hau ara jonok tu undungundung ni Jahowa. ‘Didok si Josua ma tu sandok bangso i, Sasintongna batu on gabe sitindangi di nasida, ai nunga ditangihon ibana sandok hata ni Jahowa na hinatahonNa tu hita, jala ibana gabe sitindangi di hamu, asa unang digabusi hamu Debatamunaa.’ Dison dohot torang Josua paboahaon ia patik dohot sipasingot tu bangso i ndada sian hatana sandiri, alai sian hata ni Jahowa do. Batu bolon on na jongjong gabe sitindangi tu angka panimpar na mangihut di angka dalanna i dipajongjong bahen siingoton, jala na gabe sintindangi maradophon bangso i, molo nasida madabu tu basagan panombaon ganaganaan” —Ellen G. White, Signs of the Times, 26 Mei 1881.

**Sungkun-sungkun Sirangrangan:**

`Hataima lapatan ni hata on: “Ai Debata na badia do Ibana, Debata parrimas do Ibana” (Jos. 24: 19). Di bagasan pangantusion dia do Debata i Debata parrimas?`

`Songon dia do holongta di Debata marhadomuan dohot hasonangan ammillit na nilehoNa tu hita? Lapatanna, na tarbahen hita do tutu manghaholongi molo di hita tutu ndang adong hasonangan? Na patut do holong na tutu i digogohon? Molo ndang, boasa ndang songoni?`

`Angka dalan na uli dia do na tarbahen ni angka uluan ni huria saonari on laho manoruhon obor hasintongan tu angka pomparan na mangihut?`

`Rangrangima di ngolu ni si Josua dohot rimpunan na tarbahen sian saluhut parngoluonna, manguluhon halak Israel jala pangoloi di Jahowa. Rimpunan dia do na olo dibahen halak sian parngoluanmu?`