---
title:  Pillit Hamu ma Sadarion!
date:   20/12/2025
---

### Namardomu tu parsiajaran di minggu on, jahama

Jos. 24; 1 Musa 12: 7; 5 Musa 17: 19; 5 Musa 5: 6; 1 Raj. 11: 2, 4, 9; 2 Tim. 4: 7, 8.

> <p>Ayat Siapilon</p>
> “Alai molo tung sogo rohamuna mangoloi Jahowa, pillit hamu ma sadarion manang ise naeng oloanmuna, manang debata sileban angka na nioloan ni ompumuna di bariba ni batang aek i, manang debata ni halak Amori nampuna tano na niingananmuna i; alai anggo ahu dohot donganku sajabu, ingkon Jahowa do oloannami” (Josua 24: 15).

Bindu parpudi sian buku Josua diboan tu bagasan parpunguan paimbaru parpadanan, alai saonari pinatupa uluan ni halak Israel naung gok umurna. Molo tungpe i ndada sada sian parpadanan, alai jumonok ma i tu jamita paimbaru parpadanan, bindu on gok mardongan turpuk di parpadanan suzerainitas Timur Dekat na robi: (1) mukadimah na disi suzerain, sipajongjong parpadanan, dipatandahon; (2) prolog historis, na maggombarhon partalian ni tuan dohot naposona: (3) ruhut-ruhut sian parpadanan na mangido naposona laho pauduhon pangoloion na denggan tu ibana suzerain mangihuthon, jala jinujuan ni, tondi manghamauliteon; (4) pasupasu sian pangolion dohot bura alani pangalaosion diparpadanan; (5) sintindangi diparpadanan sian naposona; (6) manabunihon pustaha parpadanan sijahahonon muse tu ari marsogot; dohot (7) mangondolhon parpadanan.

Nunga jonok ari-ari ni si Josua, ndang adong gantina di jolo nasida. Paimbaru parpadanan i do sipaingot di halak Israel ia raja nasida i ma Jahowa sandiri jala ia, molo tongtong nasida marsihohot diadopanNa, na sai pangkilalahonon nasida do pangaramotinNa. Ndang dihalungunhon halak Israel sahalak raja sian tongatonga ni jolma. Songon bangso teokrasi, ingkon tongtong do ingoton nasida ia sasadasa raja nasida i ma Jahowa.

_Parsiajarima parsiajaran samingguon na laho paradehon tu ari sabat, 27 Desember._