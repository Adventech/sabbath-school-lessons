---
title:  Mangujungi dohot Denggan
date:   25/12/2025
---

`Jahama angka hata parpudi sian buku Josua na sinurathon ni editor na didongani Tondi? (Jos. 24: 29-33). Songon dia do angka hata on na so holan marnida tu pudi di ngolu ni si Josua alai marnida ndang dohot tu ari marsogot?`

Di bagasan barita na paboahon hamamate ni si Josua dohot Eleasar, sintu ni malim, mangujungi buku Josua na palungun roha. Marhite na paboahon rap di ari partuat ni si Josua, dohot partuat ni si Eleasar, jala dohot mamanom holi-holi ni si Josep, panuratna disi patuduhon imbar bolon sian parngoluon di ruar ni luat i dohot mula ni parngoluon di bagasan luat i. Ndang ingkon maotaot be nasida. Na dijangkon sian angka induk ni portibi on ndang ringkot boanon. Angka ompunasida mananom angka sisolhot nasida di bagasan godung (1 Musa 23: 13, 19; 1 Musa 25: 9, 10), di tano na dituhor di Sikem (1 Musa 33: 19). Saonari bangso i mananom angka induk nasida di tano teanteanan nasida sandiri, asa dibahen i nasida marposniroha na manontong. Bagabaga na dilehon tu angka ompunasida nunga digonopi. Haburjuon ni Jahowa gabe barita na manontong na pasadahon pomparan ni halak Israel sian na robi sahat ro di tu angka ari na mangihut.

Surat panimpuli sian buku on dipadomu dohot jamita di holong na umbalga sian na robi, jala mambuhai dalan tu angka ari na mangihut. Mantan Uskup agus canterbury lord George Cary, di bagasan pidatona na di pasadaht di Huri Holy Trinity di Shrewsbury, pasahathon ia huria Anglikan “holan sapinomparna i tading laho borhat tu ripurna.”

Hinatutuna, huria na sai tongtong do sada pinompar jonok tu ripurna, jala songoni  nang dohot bangso ni Debata di Padan na Robi. Sada barita bolon sian pardalanan ni halak Israel tongkin nari salpunema. Ari ni nasida marsigantung di alus ni sungkun-sungkun na dipasahat na marhadomuan tu ari marsogot. Na sipangoloi do halak Israel di Jahowa? Na udutan nasida do ulaon na so niujungan nasida laho patundukkon sandok luat i? Na tarbahen nasida do marsihohot di Jahowa jala ndang madabu tu bagasan panombaon ganaganaan? Pomparan na niuluhon ni si Josau nunga sipangoloi di Jahowa, alai na olo do pomparan na mangihut marsihohot di partondion na sarupa tudos songon naung pinatuduhon ni induk bolon nasida? Ganup pomparan sian huria ni Jahwoa na manjaha buku Josua ingkon mangadopi sungkun-sungkun na sarupa. Haulion nasida marsigantung di alus na pasahat tu Jahowa di bagasan ngolu siganup ari jala songon dia nasida marsada dohot hatigoran na tinean nasida?

`Josua, songon Paulus, “paraloan na denggan” (2 Tim. 4: 7). Aha do dalan haulion ni si Josua? Hata dia do na ringkot sibahenonmu sadari on asa tarpaujung ho di bagasan pasupasu haluaon na sarupa?`