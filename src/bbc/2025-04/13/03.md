---
title:  Mangoloi di bagasan Hasintongan
date:   22/12/2025
---

`Aha do disosohon si Josua sibahenon ni halak Israel? (Jos. 24: 14, 15). Dia do lapatanna mangoloi Jahowa marsihohot jala di bagasan hasintongan?`

Joujou ni si Josua dohot torang patuduhon tanda ia halak Israel ingkon paboahon na mamillit, mangoloi tu Sipanompa, marsihohot di hasurungan nasida jala mangolu di luat i, manang mulak gabe sada sian tongatonga ni angka sisomba ganaganaan, ndang adong goarna, hirim, manang ulaon na torang. Tu jolo nasida dipasahat dia sipilliton nasida.

Adong dua disosohon si Josua: halak Israel ingkon mangkabiari Jahowa jala marsihohot “mangoloi Ibana di bagasan hasintongan”. Biar mida Jahowa ndada mangolu di bagasan hagodoron jala ndang marhasonangan di bagasan pingkiran. Alai lapatanna adong roha na sangap jala mangkalashon na tubu sian panindangion di hahomionna, habadiaonna, dohot hagogoon ni Debata na so habilangan maradophon, hinametmetna, jala pardosaonta, dohot hinagalena hita dison. Biar mida Jahowa i ma panindangion na manontong hinabalga ni pangaramotionNa, panindangion ia Ibana ndada holan Amanta na di banua ginjang, alai tahe nang dohot Raja di ngolunta. Pangantusion sisongoni margogo mamboan hita tu ngolu sipangoloi tu Debata (3 Musa 19: 14; 3 Musa 25: 17, 5 Musa 17: 19, 2 Raj. 17: 34). Angkup ni “biar” manggombarhon roha na ingkon manjadi parange ni halak Israel, tanda na tutu pasangaphon Jahowa i ma pambahenan.

Panghobason na dipangido sian halak Israel dipatuduhon di bagasan dua hata Heber: “marsihohot” jala “di bagasan hasintongan”. Hata na parjolo (tamim) gumodang dibahen laho patuduhon parange sian hata i laho manggombarhon haulion ni pelan situtungon. Hata na paduahon na manggombarhon panghobason ni halak Israel i ma “hasintongan”, manang “pangoloion” (Heb. ‘emef). Somalna hata on marlapatan patuduhon na marsihohot jala ndang muba. Hata on somalna dibahen patandahon Debata, na parangeNa dohot denggan dipatuduhon di bagasan hatigoran, jala dipatuduhon tu halak Israel.

Halak na marsihohot i ma halak na patut sipangasahonon jala dihaporseai. Somalna, Josua mangido tu halak Israel patuduhon pangoloion na sarupa tu Debata di angka naung pinatuduhon ni Debata tu bangsoNa saleleng ni ngolu nasida. Angka i dipatuduhon ndada holan di bagasan pangoloion sipalua boti maradophon patikNa, alai tubu sian ias ni roha na so mardua. Ngolu nasida ingkon patuduhon las ni roha tu Jahowa di angka naung binahenNa tu nasida. Diojahanna, songonima sasintongna partalianta saonari dohot Jesus.

`Dia do lapatanna di ho marhalado di Jahowa mardongan “ias ni roha” jala “di bagasan hasintongan”? Dia pigapiga panggugai di bagasan ngolum na mangholangi pangulaonmu na ias tu Debata?`