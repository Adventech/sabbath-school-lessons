---
title:  Hamamago di na Manomba Ganaganaan
date:   24/12/2025
---

`Jahama Josua 24: 22-24. Boasama Josua ingkon mangulahi joujouna tu halak Israel asa paholang angka ganaganaan nasida?`

Ondaman sian panombaon ganaganaan ndada ondaman di bagasan hata sambing. Andorang so i, di adaran Moab, di barita na sarupa, Musa mangido roha na sarupa (5 Musa 30: 19, 20). Angka debata na dijolo nasida ndada debata na adong di Misir manang na dibariba ni batang aek, alai angka debata i adong “ditongatonga nasida.” Dibahen i, Josua mangido tu bangsona asa paunduk roha nasida tu Jahowa. Hata Heber na dibahen diso i ma, natah, lapatanna “mansurdukkon”, “papeolhon”. Hata on manggombarhon Debata na dihalungunhon asa paeleng jala manangihon tangiang (2 Raj. 19: 16, Psalm. 31: 2, 3, dan. 9: 18), jala parange on dipangido nang sian halak Israel di angka ari na mangihut marhite angka panurirang (Jes. 55: 3, Jer. 7: 24). Hata on dibahen laho patuduhon hadadabu ni raja Salomo uju rohana dipaeleng tu angka debata sileban (1 Raj. 11: 2, 4, 9). Roha ni jolma na mardosa ndang marhagogoon asa unduk jala manangihon soara ni Jahowa. Dihalungunhon do roha na tangi sian hita asa mangalehon rohanta hombar tu joujou ni Debata.

Alus ni halak Israel sian hatana mandok: “na tangihononnami do soaraNa.” Hata on patuduhon roha na olo mangoloi. Halak Israel ndada dipangido asa tongtong ganupari mangaradoti angka uhum na so mangolu. Parpadanan on i ma parpadanan na mangolu dohot Jahowa, na saluhutna ndang di hatahon holan di bagasan angka patik sambing. Haporseaon ni halak Sirael ndang dung adong disangkapi holan sipalua sambing, alai, haporseaon ni halak Israel i ma haporsaeon na tongtong mangolu di bagasan roha dohot holong di Sipalua na badia na gok asi ni roha.

Jala nang dungkon ni janji na mangarahut tolu hata asa pangoloi di Jahowa, na paboahon, songon na tinonahon ni si Josua, paholang angka debata sileban sian tongatonga nasida, sian baritana ndang tutu hata i diulahon nasida. Di saluhut isi ni buku on, nunga gabe hasomalan laho paboahon hagogonop sian tona ni si Josua (manang patik ni si Musa) na gabe gombaran di pangoloion. Di na so adong i di surathon di ujung ni buku on mambahen pangidoan ni si Josua ndang torang di ulahon. Sipasingot bolon sian buku on i ma asa pangoloi di Jahowa ndada holan ditingki ngolu ni si Josua, alai tahe ndang dohot tu angka pinompar na mangihut sian tongatonga bangso ni debata na manjaha manang manangihon poda on.

`Sadia jotjot do ho marjanji tu Jahowa ia ho na olo mangulahon sada ulaon alai ndang tutu diulahon ho i? Boasama ndang diulahon ho? Aha do na patut siparsiajaranmu dialusmu dompak denggan basa?`