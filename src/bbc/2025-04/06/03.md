---
title:  Dosa Agan
date:   03/11/2025
---

`Jahama Josua 7: 16-19. Aha do na pinasahat ni saluhut ulaon on tu hita taringot ni Debata dohot si Agan?`

Asa sian na paboahon goar ni si pangalaosi, Debata manontuhon ulaon na laho pajongjonghon hatigoran dohot denggan basaNa. Dungkon papatarhon dia peak hajepolon ni halak Israel jala manggorahon pangurasion ni bangsoNa (Jos. 7: 13), dilehon Ibana partingkian otik sian ari manggorahon tu pangulaonna, dalan mangalehon tingki tu si Agan asa marroha, muba, jala manopoti dosana. Songoni do nang, sabagasna (molo diboto nasida aha  na masa) adong partingkian manontuhon na parsidohot do nasida di na manabunihon manang manjua gabe parsidohot, songon angka anak ni si Korah, na mandao sian hamatean ala ndang olo sadalan dohot ama nasida (patudos dohot 4 Musa 16: 23-33, 4 Musa 26: 11).

Dalan laho manalpuhon na masa on mangihuthon dalan na maralo dompak dalan haroro ni na masa i jala mangarahut halak Israel: dosa ni saluhut disalpuhon jala dipamanat sian saluhut halak Israel tu sada marga, sian marga tu marompuompu, sian marompuompu tu pinompar, jala sian pinompar tu marsasahalak. Dipudini na mangalului siula hajahaton i, ulaon i dibahen paluahon nasida na so mardosa. Ulaon na sarupa do arga ni i di bagasan panguhuman na manat, na disi Debata sandiri jongjong gabe sintindangi di angka ulaon ni si Agan di na buni.

Sungkun-sungkun nang dohot roha ni na manjaha buku uju Debata manatap dompak tu si Agan. Ise na so longang di tangkang ni roha ni baoa i na di tagam rohana ndang diboto dosana i? Ndang adong na buni sian parnidaan ni Debata na tajom (Psalm. 139: 1-16, 2 Kron. 16: 9), na umbotosa angka na buni di bagasan roha ni jolma (1 Sam 16: 7, Jer. 17: 10, Poda 5: 21).

Ringkot laho marnida songon dia si Josua manjou si Agan: “Ale anaha.” Hata on ndada holan patuduhon umur dohot hasangapon panggomgomion ni si Josua, alai nang dohot hiras ni roha na pineop ni ulu balang bolon on patuduhon hatigoran, gok asi ni roha do ibana marnida si Agan, nangpe ibana dijou laho mandabu paruhuman tu si pangalaosi. Marhite parangena, Josua sahali nari patuduhon asi ni roha, haburjuon, dohot holong sian Ibana na “so dung hea risi, na so dung hea pasahathon hata na posi, na so dung hea mangarsahi roha na lambok i. ... Ibana (Jesus) ndang maralangalang manginsak ansiansi, gale di haporseaon, dohot hajatahon, alai iluilu adong di ingananNa uju Ibana pasahathon panguhumanNa na pahansithon i” – Ellen G. White, Alfa dan Omega, jld. 5, hlm. 380.

`Songon dia do pangantusion ia Debata diboto do nasa na taulahon, nang angka di na buni, marpangkorhon di bagasan ngolum? Songon dia do sasintongna i marpangkorhon di ngolum?`