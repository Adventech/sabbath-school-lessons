---
title:  Alo di Bagasan
date:   01/11/2025
---

### Namardomu tu parsiajaran di minggu on, jahama

1 Ptr. 1: 4, Jos. 7, Psalm. 139: 1–16, Esr. 10: 11, Luk. 12: 15, Jos. 8: 1–29.

> <p>Ayat Siapilon</p>
> “Ahu Jahowa do Sidodo roha, siuji piapia jala mangalehon tu ganup jolma hombar tu dalanna, hombar tu parbue ni pambahenanna” (Jer. 17: 10)

Josua 7 i ma gombaran parjolo na disi, marhite sada parungkilon bolon na sian i halak Israel marsiajar gumodang di parbue sian parpadanan dohot pangkorhonna na umbalga. Molo pangoloion di angka uhum manghangkam hamonangan, panjuaion dompak angka uhum mamboan hamagoan. Hamonangan parangan ni halak Israel ndada marsigantung di bilangan, hagogoon, manang bisuk, alai di pangaramotion ni Debata di parporangan.

Saleleng ari manggulut Tano Parpadanan, halak Israel ingkon do marsiajar di angka parsiajar na songkal ia alo nasida na umbalga ndada sian ruar ni parsaroan nasida, alai sian tongatonga nasida sandiri. Parungkilon na umbalga na adop di jolo nasida  ndada angka parik na timbo ni huta Kanaan manang hagogoon ni angka parangan nasida, alai tangkang ni roha sian nasida na adong di bagasan parsaroan nasida sandiri na manogu laho mangalaosi angka patik ni Debata.

Di na huhut paimaimahon taenteananta na di banua ginjang (1 Pet. 1: 4, Kol. 3: 24), ro do tu jolonta pangunjunan na sarupa. Di na jongjong hita tu parbalohan ni Tano Parpadanan, jala parmonang do hita holan marhite na pasahathon diri tu Jesus Kristus.

_Parsiajarima parsiajaran samingguon na laho paradehon tu ari sabat, 8 November._