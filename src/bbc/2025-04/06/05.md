---
title:  Harbangan Pangkirimon
date:   05/11/2025
---

`Jahama Josua 8: 1-29. Aha do na dipajojor di bagasan barita on taringot songon dia Debata margogo mangalihon hajepolon bolonta gabe hamonangan?`

Dalan sian Jahowa paubahon hajepolon ni halak Israel gabe dalam paruntungan, asa dibahen i paubahon rura Akor (di hata Heber bahen tu “hasusahan”) manjadi harbangan pangkirimon (patudos dohot Hos. 2: 15). Ala mansai marhaposan tu diri di hamonangan nasida na parjolo dompak halak Israel, pangisi ni huta Ai mangulahi langka nasida laho mamorang halak Israel na dipasurut dirina jala dipatalutalu. Dungkon pangisi ni huta Ai olo ruar sian inganan partabunian nasida, 30.000 halak Israel naung monggop jonok di pudi ni huta i (Jos. 8: 4), ruar manoluk huta naung langa i marhite manurbu huta i. Josua 8: 7 patorangkon ai ndada bisuk nasida mamboan hamonangan, alai Debata sandiri do na mangalehon hamonangan jala pasahathon huta Ai tu halak Israel. Nang di bagasan sada bindu na disi barita ni angka parangan gumodang dihatahon lobi sian angka bindu na asing di bagasan buku on, bindu on mangondolhon hatigoran na mangojakkon ia hamonangan i bagabaga sian Jahowa do.

Partingkian na manontuhon di parporangan i masa uju halak Ai manadingkon huta jala borhat mangalele halak Israel. On ma partingkian paduahalihon Debata mangkuling di bagasan sandok bindu on dungkon Ibana pasahathon dalan di bagasan Josua 8: 2, na patuduhon ia Ibana manjamoti parporangan. Andorang so sahat tuson, ndang taboto dia parbue ni parporangan i. Dung pe sian partingkian on sahat tu jolona, gabe tutu na monang do ia halak Israel.

Sinjata na di tangan ni si Josua sasabi do, manang parang, jala ndada podang manang hujur. Di ari ni si Josua, parang on na olo do ndang digoari sinjata na sasintongna, alai nunga gabe gombaran ni hadaulaton. Jala, angkup ni pasahathon boa-boa laho manurbu, podang sasabii patuduhon hadaulaton ni Debata di hatatalu ni huta Ai. Di na mangambalhon podang sasabi sahat ro di hamonangan tutu di dapot, Josua dipatuduhon nunga sintong jongjong mangulahon pangarajaion songon na ni binahen ni si Musa uju manaripari Laut Arung (2 Musa 14: 16) dohot di bagasan parporangan mangalo halak Amalek (2 Musa 17: 11-13), disi si Josua jongjong manguluhon parporangan.

Dison ndang tarida pandanganion ni Jahowa dohot hahomion, alai hamonangan dompak huta Ai ndang dao sian pangurupion ni Debata songon hamonangan maradophon halak Misir di pomparan na parjolo manang hamonangan dompak huta Jeriko. Ojahan ni hamonangan adong di bagasan haporseaon ni si Josua di hata ni Debata dohot pangoloionna na so hahunsatan. Ruhut na tarida di bagasan barita on tongtong do arga tu huria ni Debata saonari on, nang di dia pe nasida maringanan jala manang dia pe parungkilonna.