---
title:  Pabagashon
date:   07/11/2025
---

Jahama surat ni Ellen G. White, “Jatuhnya Kota Jerikho,” di bagasan buku Alfa dan Omega, jld. 2. Hlm. 91-104.

“Jorbut ni dosa nunga manguluhon hamamago ni si Agan na marurat tu roha hahisapon, sian tongatonga ni nasa dosa, on ma na somla situtu masa jala na sai neang roha marnidasa...

“Agan manopoti dosana, alai na hurang tibu do tingkina, na disi panopotionna i gabe pasupasu di dirina. Nunga diida ibana parangan ni Israel mulak sian Ai mardongan tarjepol jala marsak, alai nangpe songoni ndang pintor olo ibana jongjong jala manopoti dosana. Nunga diida ibana si Josua dohot angka induk sian halak Israel marsinggang di tano di bagasan arsak na so tarhatahon. Autsura dipartingkiani ibana pintor manopoti dosana, patuduhononna ma tanda na tutu ibana paubahon rohana, alai na sai mangkohom do ibana. Nunga dibege ibana boaboa ia sada hajahaton bolon nunga diulahon, jala tahe nunga pola dibege ibana parange ni hajahaton i. Alai na sai mangkohom do ia pamanganna. Dungi ro ma panulingkiton na uli i. Disi tutu rohana nunga digohi habiaran tarlumobi di na tarjou margana, dungi ompuna dohot goarna! Alai na tongtong do ibana mangkohom, sahat ro di jari-jari ni Debata manudu ibana. Disima, dosana i ndang be tartabunihonsa, dipaboa ibana ma dia na sasintongna. Jotjot situtu do panopotion sisongoni di ulahon. Adong do parasingon bolon sian na manopoti saluhutna i dungkon ditudu dohot sian manopoti angka dosa na holan diri sandiri umbotosa, dohot Debata sambing. Ndang jadi si Agan manopoti molo ibana mangkirim di na mangulahon sisongoni gabe paluahon dirina sian parbue ni dosana”—Ellen G. White, Alfa dan Omega, jld. 2, hlm. 101, 103.

**Sungkun-sungkun Sirangrangan:**

`Rangrangima parbue sian patik pasampuluhon (2 Musa 20: 17) di tongatonga ni portibi na gok pangidoan dohot hahisapon. Songon dia do hita margogo dohot denggan mambilangi dia hahisapon jala dia na ringkot, jala boasama i mansai ringkot?`

`Jahama tangiang ni si Daniel di bagasan Daniel 9: 4-19. Boasama ringkot ia si Daniel, manopoti angka dosa ni halak Israel, jala tongtong mandok ia “hami” na mangulahon nasa hajahton on, nangpe ndang adong taboto na Daniel sandiri hea mangulahon hajahaton i?`

`Pikirhonma sungku-sungkun na parpudi sian parsiajaran di ari Kamis. Boasama pangolion ni halak Israel di santok “uhum dohot patik” mansai arag di panindangion nasida? Songon dia do ruhut na sarupa mardalan di bagasan hurianta saonari on? Lapatanna, sadia arga do panindangionta molo hita tutu mangulahon saluhut naung nilehon ni Debata tu hita?`