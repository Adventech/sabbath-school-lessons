---
title:  Mangalaosi Parpadanan
date:   02/11/2025
---

`Jahama Josua 7. Aha do dua dalan bolon na mambahen hatatalu ni halak Israel maradophon pangisi ni huta Ai?`

Denggan na i disi ia angka na manjaha nunga marnida, sian mulana, di alana tarrimas Jahowa, nang dohot goar ni si pangalaosi. Dibahen i, harimason di na mangalului pangalaosion ni si Agan dipajongjong marhite harimason sian pangantusion ni na manjaha dohot roha ni si Josua nang dohot halak Israel. Tudos songon godang ni angka bindu na asing di bagasan Padan na Robi, di bagasan Josua 7 adong gombaran. Diparsitongaan, ayatna di bagasan i mangalusi sungkun-sungkun boasa halak Israel ndang tarpatundukna huta Ai di pandopangon na parjolo.

Adong dua dalan hajepolon ni halak Israel maradophon pangisi ni huta Ai: Dosa ni si Agan dohot pos ni roha na marlobilobi sian halak Israel marnida hagogoon nasida sandiri. Na parpudi on mamboan nasida lupa laho manungkun tu Debata andorang so mandopang huta Ai jala mangasta di hagogoon ni musuh.

Mangihuthon Josua 7: 1, 11-13, denggan taida sian i, nangpe si Agan manean di hajungkaton marhite mangalaosi patik, saluhut bangso i manean jala mangae di angka naung binahenna i. Debata manggombarhon dosa ni si Agan dohot manat patuduhon borat ni dosa i marhite mameakkon hata “huhut” manang “nang” dohot pungu di bagasan ayat 11. Parjolo, hata na somal dompak dosa i ma: “khata”. Dungi parange dipangalaosion dipajojor di bagasan lima dosa na dao dumenggan dipatandahon di bagasan hata hatorangan gam: (1) ‘abar, manang “manaripari, mangalaosi batas,” (2) jala mambuat (laqakh)  maradophon na hona harom (kherem), (3) jala manangko (ganab), (4) huhut mamorso (kakhash), jala (5) dibahen (sim kherem) na tinangko i tu tongatonga ni ugasan nasida.

Parpadanan ni Jahowa dohot halak Israel mangarahut bangso i marsasahalak nang dohot songon sada bangso. Di bagasan sinondang parpadanan i, halak Israel dipajongjong songon sada hasadaon na so hasirangan sian bangso na pinillit ni Debata; dibahen i, dosa ni sahalak jolma, nang dohot pigapiga sian tongatonga nasida gabe patubuhon dosa ni saluhut punguan na ni rahut ni parpadanan i. Songon hata ni Debata, “Nunga mardosa Israel, jala dilaosi nasida huhut padan na hutonahon i tu nasida” (Jos. 7: 11).

`Dia do angka dalan na mambahen saluhut ruas ni punguan i marsitaonon, manang nunga mangae, ala ni hajahaton ni sahalak sian punguan i? Gombaran dia do na ro tu roham, jala songon dia pangkorhon ni i dompak sada punguan?`