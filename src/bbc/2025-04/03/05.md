---
title:  Halalapan
date:   15/10/2025
---

`Jahama Josua 4: 20-24 di bagasan sinondang ni angka ayat na mangihut: Pangh. 3: 7; Pangh. 8: 34; Psalm. 78: 11; Psalm. 45: 17. Boasama mansai ringkot marningot di ganup pambahenan bolon ni Debata?`

Parateatehon ma dohot denggan dia na masa di bagasan Josua 4: 23. Didok disi batang Aek Jordan nunga mahiang di “jolomuna”, i ma dijolo ni saluhut halak Israel na imbaru manaripari batang Aek Jordan. Ia molo laut Arung didok nunga dipahiang di “jolomuna”, i ma nasida nasida na mangolu dope sian mulana jala mamolus Haruaron. Dua hahomion na masa na binolus ni dua sundut pinompar on sada do na nidokna, na patauhon sundut paduahon, marhite panindangion ni natuatua nasida, marnida mangulahi lapatan na sarupa sian na manaripari batang Aek Jordan bahen di nasida sandiri.

Somalna, tadok do halalapan i do bangko ni pardagingon ni hita jolma. Alai, halalapan di bagasan haporseaon tung balga situtu do pangkorhon na pinatubuhon ni i.

Nang sahat ro di sadarion, molo hita malungun manjujung goarta i ma huria na dijou tu bagasan sada ulaon na hushus, ingkon do topaonta partingkian na laho pasuangkon muse parningotan ni haporseaonta nang di dirinta sandiri manang rap dohot dongan sahuria asa tongtong marningot sian dia mulana hita, ise do hita jala boasa adong hita dison.

`Jahama 1 Korintus 11: 24, 25 dohot Johannes 14: 26.  Boasa ma hita ingkon sai tongtong marningot dia n aung binahen ni Kristus di hita? Naa so marlapatan do angka na asing molo so ala ni i?`

Dohot torang Ellen G. White umbotosa ia molo hita ndang sai tongtong ditoru ni sinondang na patuduhon pambahenan ni Debata di angka ari naung salpu, dao ma sian hita hagogoon laho mangulahon ulaonta tu ari marsogot: “Ndang adong na patut sihabiaranta tu ari marsogot, asing ni molo hita mangkalupahon songon dia Debata naung manogunogu hita, nang dohot hataNa di bagasan ngolunta di angka ari naung salpu”—Ellen G. White, Life Sketches, hlm. 196.

`Molo tungpe arga situtu marningot songon dia Debata naung mangula di bagasan ngolum di angka ari naung salpu, boasa ma ho ingkon mardalan rap dohot Ibana jala mangkilalahon balga ni asi ni rohaNa saonari?`