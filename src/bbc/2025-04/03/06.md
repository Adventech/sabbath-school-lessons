---
title:  Di Bariba ni Aek Jordan
date:   16/10/2025
---

“Nunga dipauba Ibana laut i gabe mahiang,\
Mardalan pat do nasida manaripari batang aek i,\
Marlas ni roha do hita uju i mida Ibana”  (Psalm. 66: 6).

Manaripari Laut Arung nang doohot manaripari batang Aek Jordan gabe tanda ngolu na imbaru di bagasan Bibel, jala duansa manabunihon gombaran (ida Psalm. 66: 6, Psal. 114: 1-7, dohot 2 Raj. 2: 6-15). Di bagasan buku Padan na Robi nunga adong ayat na padomuhon dua barita panariparon i jala marnida lapatanna mangalobihi sian na masa disi. Di bagasan Psalmen 66: 6, parpsalmen marlas ni roha di haluaon na binahen ni Debata di bagasan ngoluna (Psalm. 66: 16-19) jala mangenet sian barita panariparon Laut Arung dohot batang Aek Jordan..

Nang dohot Psalmen 114 pasadahon dua barita on, ndada ala panurat ni bindu on ndang mangantusi dia imbar ni barita na dua i, alai ala barita haporseaon na pinasahat ni panariparon na dua i. Dibahen i, hagogoon na dua on ditatap na gabe hagogoon ni hamubaon ngolu ni halak Israel, i ma sian parhatobanon borhat tu hamonangan, dungi sian na madoado na so adong luatna gabe sada bangso bolon. Di bagasan angka bindu buku Psalmen on, gombaran sian dua barita panariparon i manggombarhon hamubaon ngolu ni panurat sian na tarhatoban, na pogos, ndang margogo, jala lea gabe malua, maduma-sonang jala sangap.

Jala di topi ni batang Aek jordan i do, panurirang Elia manaripari batang aek i jala di bagasan hahomion na sarupa na tarsurat di bagasan buku Josua. Di si Elia, panariparon i mamboan godang hamubaon goar na tangkas di bagasan ngoluna: diboan ibana tu surgo. Di si Elisa, arga situtu do nang hamubaon i: sian naposo ni panurirang (1 Raj. 19: 21) manjadi panurirang di halak Israel (2 Raj. 2: 22).

`Jahama Mateus 3: 16, 17 dohot Markus 1: 9. Songon dia do angka panurat ni buku Padan na Imbaru patuduhon gombaran barita dohot haporseaon sian batang Aek Jordan?`

Parhaladoon ni Jesus di tano on, na gabe Singkat ni halak Israel, mangihuthon barita ni halak Israel na robi. Jesus mamolus pardalanan “Laut Arung” dohot “batang Aek Jordan”. Ibana dijou sian Misir dungkon diondam uhum hamatean (Mat. 2: 14-16), 40 ari lelengna di halongonan (Mat. 4: 2) na manuman tu halak Israel 40 tahun, jala na gabe hamubaon sian parngoluonNa sandiri tu na marhalado tu bangsoNa, dididi do Ibana di batang Aek Jordan (Mat. 3: 16, 17; Mark. 1: 9).

Dungi, Heber 3-4 patuduhon gombaran sian panariparon batang Aek Jordan jala mambongoti Tano Kanaan na gabe gombaran tu jolo “paradianan sibasabasa” na binolus ni halak Kristen marhite haporseaon.