---
title:  Parningotan di Asi ni Roha
date:   11/10/2025
---

### Namardomu tu parsiajaran di minggu on, jahama

Josua 3, 4 Musa 14: 44, Lukas 18: 18–27, Josua 4, Johannes 14: 26, Heber 4: 8–11.

> <p>Ayat Siapilon</p>
> “Uju na niarsik ni Jahowa, Debatamuna i, aek ni Jordan i maradophon hamu, paima sahat hamu taripar, songon na binahen ni Jahowa Debatamuna, uju di laut Arung, na niarsikna i maradophon hita, paima sahat hita taripar. Asa tung saluhut angka bangso ni tano on mananda di tangan ni Jahowa na gogoi! Asa tongtong hamu mabiar mida Jahowa Debatamuna i” (Josua 4: 23, 24).

Sahalak polisi mangkilaphon tangan. John ingkon do maradi. Polisi i manjalo SIM-na, jala disi, John umbotosa ia dompet dohot SIM-na tading di kantor. John patorangkon dia na masa, jala Polisi i manungkun aha do karejona. Dialusi John ia ibana sahalak profesor. Hatiha Polisi i mangalehon surat tilang tu si John, didok ibana do asa unang di rohana ia i digoari songon dando.

“Iuran sikkola do on,”  ninna ibana. “Molo sahalak jolma naeng marsiajar, ingkon do gararon nasida iuran sikkola. Iuran sikkolamuna do on asa unang lupa mamboan SIM hatiha manupiri mobil. Sai gok las ni rohama hamu sadarion, amang profesor!”

Dihajolmaonta, sai na somal do tahalupahon angka na so adong dijolonta. Lupa do hita mambalos telepon na sundat taalusi, mambalos surat, maniram suan-suanana, pasahathon hata selamat ulang tahun, dohot angka na asing. Godang nai tahe molo niudutan. Alai, mangkalupahon haringkoton ni haporseaonta na olo do patubuhon parungkilon na umbalga lobi sian sian dando, tarlumobi ala hita mangadopi angka na somal tubu dihagiot ni hajolmaonta.

Marsiajar ma hita sian halak Israel di na manaripari batang Aek Jordan jala marnida angka na patut siparsiajaranta sian pardalanan nasida

_Parsiajarima parsiajaran samingguon na laho paradehon tu ari sabat, 18 Oktober._