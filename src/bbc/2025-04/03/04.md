---
title:  Ingot
date:   14/10/2025
---

`Jahama Josua 4. Boasa Debata mangido tu halak Israel asa pajongjongkon angka batu bahen partinandaan?`

Hata ni angka batu i ondo asa gabe sada “tanda”. Hata Heber ‘ot jotjot situtu do i lapatanna “halongangan” jala tama paboahon tu sada ulaon halongangan na pinatupa ni Debata (ida parsiajaran nattoari), umpamana sampulu uhum na mangonai tu halak Misir (2 Musa 7: 3, 5 Musa 4: 34). Jala nang hata on boi do lapatanna “gombaran” manang “tanda”, i ma tanda hasomalan sian mulana. Umpamana, halibutongan i ma “tanda” parpadanan (1 Musa 9: 12, 13); mudar di dua tiang parhinsuhinsuan dohot tu tohang ni angka bagas ni halak Israel na dohot i digoari “tanda” (2 Musa 12: 13); jala na ummarga sian i, ari Sabbat i ma “tanda” sian Panompaon dohot hadirion ni Debata na pabadiahon (2 Musa 31: 13, 17; Hes. 20: 12).

Dison, tanda i lapatanna gabe parningotan, paingothon tu ganup pomparan na mangihut di halongangan uju manaripari batang aek i. Hata parningotan (zikkaron) tubu sian hata zakar, “marningot,” na patuduhon lobi sian holan sada parningotan boti laho marningot sada ulaon. Hata on paboahon sada parningotan na mardongan di ulaon na sintong (5 Musa 5: 15, 5 Musa 8: 2). Pajongjongkon batu parningotan (1 Musa 28: 18-22) dohot ulaon na patubuhon sungkun-sungkun (2 Musa 12: 26, 27; 5 Musa 6: 20-25) ulaon na somal di bagasan buku Padan na Robi. Asa sian marulakhulak mangulahon hahomion, Debata manontuhon tugu na patubuhon parningotan di angka pambahenanNa na sumurung jala patubuhon angka alus na marlapatan. Dibahen i, tanda i ingkon adong “salelenglelengna”, paboahon ringkot ni bangso ni Debata dohot denggan marningot di hahomion ni Debata saleleng ni lelengna.

Sungkun-sungkun na olo tubu sian pinompar na mangihut arga situtu do ala tubu sian roha marsasahalak: “Aha do lapatan ni angka batu on di hamu?” Ganup pinompar na mangihut ingkon jala mangantusi jala mangarimangi lapatan ni angka batu i di nasida sandiri. Haporseaon di Debata na patupahon halongangan marsihohot holan molo ganup jolma marnida mangulahi lapatan na arga sian angka ulaon hahomion bolon ni Debata di nasida sandiri. Haporseaon sisongon i patubuhon harimbaron bolon asa sian angka na holan mangkangoluhon hasomalan na di bibel, jala holan gabe hasomalan haporseaon na mate di angka jolma na mangolu dope alai nunga mago arga dohot hahirasonna. Diujungna, hita ringkot pajongjongkon haporseaonta mangihuthon Bibel na gabe haporseaonta sandiri. Ndang adong nanggo sahalak pe, tarlumobi angka omputta na uju i, na marhaporseaon bahen di hita.

`Dia do na gabe parningotan di ho, sian pardalanan ni ngolum dohot Debata mangurupi ho marningot di angka naung binahenNa di ho?`