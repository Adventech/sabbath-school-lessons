---
title:  Pabagashon
date:   17/10/2025
---

Jahama surat ni Ellen G. White, “Menyeberangi Sungai Yordan,” di bagasan buku Alfa dan Omega, jld. 2, hlm. 83-89.

“Parsiajarima dohot denggan nasa pardalanan ni halak Israel na di pardalanan nasida tu tano Kanaan. Parsiajarima bindu patoluhon dohot paopathon sian buku Josua, na manurathon parhobason dohot pardalanan nasida manaripari batang Aek Jordan dompak tano Parpadanan. Ingkon radotanta do roha dohot pingkiranta asa tongtong tapasomal, marhite paulihon parningotanta di angka parsiajaran na niajarhon ni Debata tu bangsoNa di na robi. Asa dibahen i bahen di hita, songon Ibana sintongna mansangkapi bahen di nasida, poda sian hataNa na sai tongtong manogu jala paingothon”—Komentar Ellen G. White, The SDA Bible Commentary, jld. 2, hlm. 994.

“Israel partondion jongjong di bagasan parmaraan na umbalga laho mangkalupahon Debata jala ditogu tu bagasan panombaon ganaganaan molo dipatudos dohot bangsoNa di na robi. Godang situtu ganaganaan disomba, nang nasida na mangkatindangkon mangaradoti ari Sabbat. Debata sumurung mamodahon huriana di na robi asa radot maradophon panombaon ganaganaan, ai di ari nasida mansohot marhalado di Debata na mangolu, bura sian Ibana mangonai nasida, alai molo tongtong nasida mangkaholongi Ibana sian nasa roha, sian nasa pingkiran, dohot sian nasa gogo nasida, na pasupasuonNa do nasida maradu marlobilobbi, nang ampang nang dohot lumbung nasida, jala pabalionna sahit sian tongatonga nasida” —Ellen G. White, Testimonies for the Church, jld. 1, hlm. 609.

**Sungkun-sungkun Sirangrangan:**

`Hataima di UKSS taringot ni manaripari batang Aek Jordan na gok halongangan. Songon dia do ho mangalapati halongangan? Boasam idaon Debata ndang mangulahon angka halongngan na sarupa dipartingkianta saonari on?`

`Angka poda na denggan dia do na boi pasahathonmu di UKSS asa unang mangkalupahon partondion, di sahalak jolma manang huria? Nangpe ringkot situtu di hita pajongjongkon partalian na deggan jala na sai manontong dohot Debata, jala ia hita ndang pajongjongkon saluhut pardalanan ni haporseaonta mangihuthon angka barita sian na robi, songon dia do hita mangenet sian pardalananta di na salpu na gabe parningotan sngon dia Debata nunga mangula di bagasan ngolunta?`

`Didok roham, songon dia do ari Sabbat margogo, di sada pangantusion, mangurupi hita paingothon pangurupion ni Debata di bagasan ngolunta, alai di na asing, mangalehon tu hita pangkilalaan dompak paradianan na dibagabagahon di bagasan harajaonNa? Songon dia do Sabbat ndada holan patuduhon dompak dia na ingkon siingotonta alai nang dohot dompak dia na tahirim tu ari marsogot?`