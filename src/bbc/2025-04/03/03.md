---
title:  Debata Halongangan na Mangolu
date:   13/10/2025
---

`Jahama Josua 3: 6-17. Jala aha do na niajarhon ni halongangan di na manaripari aek Jordan on tu hita dompak di parange ni Debata na tasomba i?`

Manaripari batang Aek Jordan digombarhon di bagasan Josua 3: 5 molo di hata Heber niphla’ot, “halongangan, hahomion,” somalna patuduhon di angka ulaon hagogoon ni Debata dohot huasoNa huhut patuduhon hasurunganNa (Psalm. 72: 18, Psalm. 86: 10). Dungi, halak Israel mangarimangi angka ulaon i jala songon parbuena, nasida mamuji Debata (Psalm. 9: 1) jala mamaritahon Ibana di tongatonga ni angka bangso (Psalm. 96: 3). Sampulu Uhum na di Misir (2 Musa 3: 20, Mik. 7: 15), manaripari Laut Arung, nang dohot panogunoguon ni Debata di halongonan (Psalm. 78: 12-16) sada sian angka barita halongangan i.

Diboto angka panurat Bibel do i jala dihatindangkon di angka tanda ai Debata na manompa portibi on ndang dung diolati manang diatur tompaanNa. Ndang adong nanggo sada na so tarpatupa (Heber “halongangan situtu) na laho sibahenonNa (Jer. 32: 17). Goar dohot hagogoonNa na sumurung (Pangh. 13: 18), jala Ibana mangatasi nasa hapistaranta.

Asing situtu sian angka debata ni bangso sileban, na so margogo paluahon (Plasm. 96: 5, Jes. 44: 8), Debata na di bagasan Bibel i ma “Debata na mangolu”, marpangulan jala mangolu, patut dihaporseai bangsoNa di na paimahon pambahenanNa di nasida.

Panurirang Sakaria manurathon hata na sarupa (i ma sian hata niphla’ot) uju ibana marnida ngolu ni halak Israel sogot dungkon ni habuangan tu Babel. Di ida ibana ia huta Jerusalem na tau dipauli do muse jala angka natuatua na hundulhundul di topi ni dalan, jala angka dakdanak baoa dohot parompuan marmeami disi. Tu angka pangisi ni huta sabungan na so porsea disi ala marnida huta tangkas dalan hadadabu ni huta i, hasurirangan ni si Sakaria: “Songon on do hata ni Jahowa Zebaot: Ala longang roha ni pasipasi ni bangso on disi di angka ari nasida, tung dohot ma ahu huroha longang disi, ninna Jahowa Zebaot. Songon on do hata ni Jahowa Zebaot: Ida ma, ahu ma paluahon bangsongku sian tano tungkan habinsaran dohot sian tano tungkan hasundutan ni mata ni ari. Jala ahu mamboan nasida mulak, asa maringanan nasida di parsitongaan ni Jerusalem, jadi bangsongku ma nasida, jala ahu Debatanasida di bagasan hasintongan dohot hatigoran” (Sak. 8: 6-8).

`Jahama Lukas 18: 18-27. Songon dia do alus ni Jesus tu angka siseanNa manggogoihon ho bahen mangkaporseai Debata marhite di angka na so habilangan ho?`