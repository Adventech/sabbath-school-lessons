---
title: Гэрчлэлийн Туух
date: 09/09/2019
---

#### Шаббатыг Сахисан Америк Байкер

_Andrew McChesney, Adventist Mission_

Амеркийн Нэгдсэн Улсын зүүн Вержиниагийн тэтгэвэрт гарсан хүмүүс байдаг газар руу ахмадын төвөөс түгээх хоол аван Харли Дэвидсоны мотоцикл дээрээ суухдаа Ричард Смитийн сонссон урилга түүнийг ихэд гайхшруулав.

Ахмадын төвд ажилладаг Рут “Та надтай Долоо дахь өдрийн Адвентист сүмд явах уу?” хэмээн асуулаа.

Би ямар ч Адвентист сүм  мэдэхгүй гэж  Ричард хариулав.

Ричард (72 настай)  хоёр эхнэрээс салж мөн хоёр ажлын нүүрийг үзэхдээ маш олон Ням гарагийн сүмээр зочилсон байна. Гэхдээ тэрээр огт усан баталгаанд орж байгаагүй ажээ. Тэрээр ямар сүмд явахаа мэдэхгүй байсан бөгөөд хэрэв Бурхан түүнийг ямар нэгэн сүмд яв гэж хэлбэл шууд явахад бэлэн хэмээн үргэлж боддог байжээ.

Тэгээд Рут түүнийг сүмд  урихад, Ричард эхлээд манай сүмүүдэд очъё гэж хэлэв.  Ням гарагт тэд хамт сүмд явсаны дараа өөрөөс нь зургаан насаар дүү мөн л гэр бүлийн салалт үзсэн  Рутээс ямар сэтгэгдэлтэй байсныг нь асуув.

Хэрэв би зөвхөн өглөөний хоол идэх гэж явсан бол сүмд өгсөн хайрсан боов болон жимс нь  сайхан байлаа гэжээ.

Хоёр дахь сүмд зочилсоны дараа Рут энэ сүмийн зарлалын цаг нь номлолоосоо илүү байгааг анзаарсан нь Ричардын эргэлзээнд хариулт болжээ.

Рутын анзаарсан зүйлс Ричардад шинэ ойлголтыг өгч, тэгээд эцэст нь түүний Адвентист сүмд хамт явахыг зөвшөөрөв. Удалгүй тэрээр Пастор Билл Хантыг олон асуултаар булж, хариултууд нь түүнийг үнэхээр алмайруулжээ.

Тэгээд Ричард нүднийхээ урдуур халхавчтай байсан юм шиг байснаа олж мэдсэнээ хэлэв. Энэ халхавчны цаанаас бүх зүйлс бүдэг харагдаж байжээ.  Билл миний нүүрийг халхалсан халхавчийг авч хаясан. Одоо бүх зүйлс хонх мэт тод байна гэв.  Мөн Ричард Пастор хоёр адилхан хоббитой байсан нь хоёулаа мотоцикл сонирхдог ажээ.

Тэгээд пастор Ричардыг 2015 онд арван гурав дахь Шаббатын  өргөлийн тусламжтайгаар бий болсон зүүн Вержиниагийн 35 цуврал хөтөлбөрийн нэгэнд хамрагдахыг урьжээ. Ричард Руттай хамт хамрагдаж, усан баталгаа хүртсэн байна.  Тэрээр 2016 онд Хантингтон сүмийн семинарын үеэр найман хүний хамт усан баталгаа хүртсэн байна.

Ричард өдгөө 72 настай бөгөөд Есүсийг хайрлах хайраа сонсгохоор хүн бүртэй хуваалцаж байна.  Эзэн  хүн бүрийг халамжилдаг гэхдээ намайг маш сайн харж ханддаг. Яагаад вэ гэж үү? Намайг ширээнд суугаад таваг руугаа харахад, миний идэх дуртай бүх зүйлс байдаг. Би өөр юуг хүсэх билээ дээ?