---
title: Гэрчлэлийн Туух
date: 11/07/2019
---

#### Тахир Саваатай Хүн

_Wilson Measapogu_

Энэтхэгийн нэгэн тосгоныхонд барын асуудал байнга тулгардаг байлаа. Энэтхэгийн Андра Прадеш хэмээх уулархаг хэсгийн алслагдмал бөгөөд тог цахилгаангүй Гудем Мадаварам хэмээх тосгон руу зэрлэг араатнууд шөнө дөлөөр гэтдэг гэнэ.

Баян газар эзэмшигчийн тариалангийн талбайд тариа хурааж мөн үхэр ямааныхаа сүүгээр амь зогоодог тэдний хувьд амьтдаа нэг нэгээр нь алдсаар цөхөрсөн байлаа. Тэд өөрсдийн итгэдэг бурхандаа хамгаалаач хэмээн хүссэн боловч, юу ч болсонгүй.

Нэгэн өдөр тахир саваа бариад, морь унасан цагаан хүн тосгонд ирэв. Тэрээр нутгийн Телугу хэлээр ярьлаа. Тосгоныхон түүний барьсан тахир савааг ихэд гайхав. Учир нь саваа дуугарахад амьтад дахин босохгүйгээр нам унтаж байлаа.

Удалгүй тосгоныхон түүнийг Теодор Флайз хэмээх Америк хүн гэдгийг мөн  тосгоноос 30 км-н зайтай Нузвуд хэмээх газар жижиг эмнэлэг  нээж, 180 км-н хол зайтай Нарсапурмын ажилчдыг сургаж байгааг олж мэдэв. Теодор эмч амрахдаа тосгоны ууланд ан хийдэг байжээ. Тэрээр тосгоныхонд тоглоом бэлэглэсэн байна.

Нэгэн Бямба гарагийн өдөр тэрээр модны сүүдэрт суугаад гадуур хувцсаа тайлан дуу дуулж эхлэв. Тосгоныхон юуны тухай дуулж байгаа эсэхийг нь асуухад, “Би Бүтээгч Бурханд мөргөн хүндэтгэж байна” гэжээ. Тэгтэл тосгоныхон “Бүтээгч Бурханыг бид хармаар байна” гэв.

Цагаан залуу хар ном дэлгэн Бүтээгч Бурханы тухай уншиж өглөө.

Барын асуудал хурцдаж байсан учир тосгоны ахмадууд цагаан залуугаас тусална гэсэн амлалт авч чадлаа. Тэгээд тэд тосгоны голд том модноос нэгэн ямаа олсоор уяв. Харин модны дээр мөчрөөс нь цагаан залуу унтаж болох ор дүүжлэн уялаа. Тэгээд тэр орой тосгоныхон түүний хөлнөөс олс уяад бүгд өөр өөрсдийнхөө урцнаас  ажиглаж байлаа.

Удалгүй харанхуй болоход, нэгэн том бар ойртон ирэв. Ажиглаж байсан тосгоныхон уяаг огцом татаж, унтаж байсан цагаан залууг сэрээлээ. Тэрээр тахир саваагаа дуугаргатал бар шархдаад, зугтаж одов. Удалгүй бар дахин ирж, буудуулан шархдаад дахиад зугтав. Нэлээн хэдэн удаагийн оролдлогын дараа бар үхэв.

Үүний дараа тосгоныхон болон доктор Теодор Флайз нарын нөхөрлөл ихэд гүн болж, жижигхэн ДАС тосгонд байгуулагдсан юм. Анхны итгэгч болсон хүмүүсийн нэг буюу тэр орой модноос ямаа уялцан харж байсан залуу бол миний аав Сундар Рао юм. Тэрээр 1955 онд усан баталгаа хүртэж байсан юм.

Өнөөдөр Гудем Мадаварам нь Адвентист тосгон болсон юм. Энэ тосгоноос 40 гаруй пастор, Библийн ажилтнууд, эрүүл мэндийн ажилтнууд болон мэргэжилтнүүд төрөн гарсан. Бямба гараг бүр тосгоныхон тэр аяараа Бүтээгч Бурханд мөргөхөөр ирдэг.

Вилсон Месапогу  нь одоогоор ДАС-ийн Өмнөд Азийн бүсийн (үүнд Энэтхэг багтана) гүйцэтгэх нарийн бичиг хийдэг. Харин доктор Теодор Флайз нь эрүүл мэндийн миссионер байсан бөгөөд 1947 оноос 1966 он хүртэл буюу тэтгэвэрт гартлаа дэлхийн Адвентист сүмд эрүүл мэндийн үйлчлэл хийж байсан юм. Тэрээр 1977 онд 80 настайдаа нас барсан.