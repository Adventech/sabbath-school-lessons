---
title: Гэрчлэлийн Туух
date: 22/08/2019
---

#### Эцгийн Уучлал Төгсгөсөн нь

_Sakari Vehkavuori_

Финландад 1918 онд цуст иргэний дайн эхэлжээ. Улаантнууд буюу ажилчин ангиас бүрдсэн хэсэг бүлэг хүмүүс цагаантнууд гэгдэх дунд болон дээгүүрх анги давхрагаас бүрдсэн хүмүүс хоорондоо тэмцэл эхлүүлсэн юм.

Миний өвөөгийн аав Виктор Станберг хүү Вайно Станбергээсээ цагаантнуудын бүлэгт бүү элсээч хэмээн гуйжээ. Виктор нь гурван жилийн өмнө Адвентист сүмд явж эхэлсэн бөгөөд Матай номон дахь Есүсийн хэлсэн үгнээс жишээ  аван дурдлаа. “Илдээ хуйнд нь хий. Илд авагч бүхэн илдээр хөнөөгдөнө.” Матай 26:52.

Тэгээд тэр хүү минь найзуудаа бослогод битгий хамт авч яваарай хэмээн гуйжээ. Гэвч Вайно итгэж буй зүйлийнхээ төлөө тэмцэх маш их хүсэл эрмэлзэлтэй байсан тул тэрээр гэрээсээ харанхуй шөнө гарч одлоо. Тэрээр Ням гарагийн өглөө Финландын мөсөөр хучигдсан нэгэн хавцалд найзуудтайгаа уулзсан байна.

Удалгүй улаантнууд тэдгээр залуусын талаар мэдсэн байжээ. Вайнод дурласан гэрийн үйлчлэгч нь түүний бүх төлөвлөгөөг улаантнуудын талд илчилсэн бөгөөд удалгүй улаантнуудын арми тэднийг мөшгөжээ.

Тэр орой зэвсэглэсэн улаантны хоёр цэрэг залуусыг барин Финландын мөстэй хөндийгөөс морин чарган дээр хүлэн авч ирэв. Цэргүүд мөсөнд нүх ухаж, тэднийг тэнд ороод жагсаад зогс гэж тушаав. Вайно эсэргүүцсэнд тэд түүнийг бууджээ. Тэгээд тэд дахин гурван залууг хороолоо. Хоёр нь зугтах гэж оролдоод буудуулав.

Түүний дараа үлдсэн хэсэг нь зугтацгаахад, хоёр цэрэг тэднийг хөөжээ. Тэгээд мөсөн нүхний хажууд үхсэн юм шиг царайлж хэвтээд үлдсэн залуу нь зугтааж чадсан байна. Тэр амьд гарсан залуу бусад хүмүүст  юу болсныг хэлжээ.

Улаантнууд мөсөн хавцал руу буцан очиж үхсэн цогцсуудыг мөсөн нүх рүү хийсэн байна. Вайногын аав Виктор, гэр бүлийн бусад гишүүд нь түүний төлөө олон өдөр гашуудан уйлцгаалаа. Хэсэг хугацааны дараа цагаантнууд бууж өгснөөр 1918–1920 хооронд үргэлжилсэн иргэний дайн намжсан юм.  Цагаантнууд арван улаантны цэргийг баривчлан Вайно болон түүний нөхдийн өшөөг авч хөнөөхөөр шийдсэн байв.

Харин Виктор гартаа Библиэ барин тэднийг цаазлах гэж буй уулын орой руу яаравчлан гүйлээ. Одоо энэ их цус урсгалт хангалттай. Та нар амиа алдсан хүүгийн минь төлөө ямар ч улаантныг алах хэрэггүй бүр хэнийг ч хөнөөх хэрэггүй хэмээн хэлэв.

Түүнийг ийнхүү толгод дээр номлосонд өш хонзонгийн тойрог гинж таслагдаж,  улаантан цэргүүдийн амь аврагдсан юм. Тэдгээр арван цэргүүдийн дунд нутгийн төмрийн дарханы хоёр хүү байжээ. Хоёр хүү нь аврагдсаныг харсан баяр хөөртэй төмрийн дархан Библи уншиж эхлэн, Адвентист сүмд хамрагдаж эхэлсэн байна.

Викторын гэр бүлийг  Бурхан ивээсэн бөгөөд тэдний гэр бүлээс найман хүн Адвентист сүмд пастороор үйлчилдэг. Тэдгээрийн дунд би болон 1500-с илүү хүнийг усан баталгаанд оруулсан Вайногийн ах Тойво Сэлжавара нар багтдаг.