---
title: Гэрчлэлийн Туух
date: 23/07/2019
---

#### Tэнгэр Элчийн Миссионер Машин

_Andrew McChesney, Adventist Mission_

АНУ-ын Мэриланд дахь гэрийнхээ машины зогсоолд Жое Маркелино өөрийн Isuzu SUV маркийн машинаа байрлуулж байхдаа мотороос нь тос гоожиж гудамжинд зам татуулан асгарсан байгааг хараад уулга алдаж эхнэр Сюзандаа хэлэв.  Байдал ихэд муудсан байлаа.

Жое нь 33 настай бөгөөд Мэриландын Силвер Стринг дахь Дэлхийн Адвентист сүмийн төв оффист IT менежерийн ажил хийдэг. Тэгээд тэрээр нэг найзынхаа тусламжийг гуйлаа.  Найз Эрик Армер нь машиныг шалгаад тосны шүүлтүүрээс тос алдаж байгааг мэдээд моторын засвар нь 3000$ -c илүү болж магадгүй гэж хэлэв.

Жое Сузан хоёр саяхан гэрлэсэн бөгөөд тэр хоёрын банкинд ердөө л 3000$ байлаа. Гэвч Жое энэ мөнгөө моторт зарцуулах сонирхолгүй байв. Учир нь хосууд аравны нэгээ төлөх хэрэгтэй байлаа. Тэд өнгөрсөн гурван сарын 1500$ -н өргөл өргөх ёстой байжээ. Сюзан ярилцах боломж өгөлгүй “Бид ашиг орлогынхоо дээжийг өргөх хэрэгтэй” гэж хэлэв.

Жое, Сюзан хоёр залбирч, мотороо засахын оронд аравны нэгээ өгөхөөр шийдлээ. Тэднийг шийдвэрээ гаргасаны дараа найз Жое нь бензин колонк руу утасдаж, тос асгарахаас нь өмнө тосыг нь юүлэхийг зөвлөв. Бензин колонкын компани ажилчнаа Жоегийн гэр лүү явууллаа. Тэрээр шалгаж дууссаныхаа дараа үүнийг засахдаа моторыг нь үнэгүй засаж өгч болно гэжээ. Бензин колонкын хүний хэлсэнд итгэлгүй байсан учир Жое 3000$ төлөөд засуулахыг сонгов. Жое өөр нэгэн механикийн мэргэжилтэй Билл Броди хэмээх найзаасаа моторыг нь засаж өгөхыг асуулаа. Найз Билл нь засаж дууссаны дараа 1500$ -н төлбөр авахад Жое үнэхээр гайхав. Бензин  колонкын ажилчин үнэн хэлжээ.

Тэгээд Билл найзын хувиар машины тосны шүүлтүүр хэзээ л бол хэзээ тос алдаж магадгүй тул  машинаа зарахыг санал болгожээ. Нэлээн хэдэн өдрийн дараа  Вэйн Калби хэмээх Адвентист сүмийн оффист ажилладаг хүн Жоегоос Африкт байгаа нэгэн миссионер  Исузу маркийн машин авах хүсэлтэй байгаа тул машинаа зармаар байгаа эсэхийн асуув.

Жое машинд ямар асуудал тохиож байсныг хэлтэл Вэйн эрсдлийг үүрэн авахад бэлэн байгаагаа хэллээ. Тэгээд тэрээр Жоед шударга үнэ төлөөд машиныг Африк руу ачуулав. Энэхүү машин маань 40,000 милл зам явсан байв. Бараг 18 сар өнгөрөхөд  Вэйн Жоед хандан чи нөгөө Исузу маркийн машинаа санаж байна уу? Тэр машин одоо 100,000-с илүү милл явсан байна гэж хэлжээ.

Жое би үүнийг ингэж удаан хэрэглэгдэнэ гэж бодсонгүй. Эзэнийг магтъя гэж хэлэв. Хэдэн жилийн дараа нөгөө машин нь 200,000 милл тэгээд 300,000 милл зам туулсаныг нь Вэйн хэлжээ. Жое гайхаж энэ машиныг миссионерийн ажилд ашигласаар байгаа нь Эзэн юм гэж хэлэв.

Жое одоо 61 настай бөгөөд энэхүү үйл явдал түүнд аравны нэг болон үйлчлэлийн талаар сургасан гэж хэлж байна.  Бид хамтдаа суугаад эд хөрөнгийнхөө дээжийг  Эзэнд өгөхөөр шийдсэн тул Тэрээр бидний хэрэгцээг хангасан юм. Тэрээр бидний хэрэгцээг хангаад зогсоогүй Африкт буй миссионерийн хэрэгцээг ч хангасан билээ. Тэрхүү машин олон жил ивээл болсон юм.