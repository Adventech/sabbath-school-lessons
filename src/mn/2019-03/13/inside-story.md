---
title: Гэрчлэлийн Туух
date: 15/09/2019
---

#### Христ рүү Ирж буй Зорчигчид

_Andrew McChesney, Adventist Mission_

Өмнөд Солонгосын нэгэн тосгоны таксины жолооч Бунгён олон жил сүмд явсан боловч ямар ч хүнийг сүмд авчирч байгаагүй тул энэ байдлаа  өөрчлөхөөр шийдсэн байна.

Бунгён байнгын үйлчлүүлэгч ихтэй ба тэдэнтэй харилцаа холбоо үүсгэж эхлэв. Тэрээр зорчигчдын утасны дугаарыг цуглуулж эхэлсэн ба эхнэртэйгээ хамт тэднийг оройн хоолонд урьж мөн тэдний гэрээр зочилдог боллоо.

Нэгэн Шаббатын үдээс хойш Бунгён эхнэр Михун Ёнтой ноён Чой хэмээх үйлчлүүлэгчийн гэрт зочилжээ. Тэд нэлээн ярилцаж суусан бөгөөд Бунгён түүнийг тэр оройн хоолонд урилаа. Тэднийг гэрээс гарах гэж байтал ноён Чой ойролцоох жижиг сүмийг зааж тэнд нэг удаа очиж байснаа хэлэв.

Бунгён итгэлийнхээ талаар хуваалцах боломжийг олж харан “Бид их сайхан сүмд явдаг. Та очих уу?” гэж асуув. Ноён Чой тэрхүү Чунчеонд байрлах сүмд очихыг зөвшөөрчээ. Бунгён ресторан руу жолоодон явлаа. Тэгтэл Рестораны Адвентист эзэн Ноён Чойг сүмд очих болсонд нь сэтгэл өндөр байгаагаа илэрхийлж, гэр рүү нь цагаан будааны гоймон өгч явуулахаа амлажээ. Энэхүү сайхан сэтгэл нь ноён Чойг гайхшруулж, сүмд очих хүслийг нь улам нэмэгдүүлж өгчээ.

Анх сүмд явснаасаа хойш Чой сүмд долоо хоног бүр хамрагдаж, улмаар усан баталгаанд орсон байна.

Бунгён Христ дээр анхныхаа хүнийг авч ирсэн бөгөөд ингээд зогсохыг хүссэнгүй.

Нэг өдөр түүнийг жолоо барин явж байтал настай эр яарч яваа харагдлаа.  Тэр хүнийг өмнө нь харж байсан учраас мэндлэхээр зогсов.

Тэгтэл тэр хүн “Өө би яг такси дуудах гэж байлаа” гэжээ. Бунгён хурдхан “За би таныг хүссэн газарт чинь хүргэж өгье” гэж хариуллаа. Жолоо барин явж байхдаа тэр хүний нэрийг  Парк гэдгийг  мэдэж мөн тэдний гэрт орой очихоор болов.

Бунгён болон түүний эхнэр бяцхан бэлэгнүүдтэй очив. Ноён Парк тэднийг зочны өрөөндөө орохыг урьж, эхнэр Сунжа Аннтайгаа танилцуулав. Бунгён эхнэр нь асуудалтай байгааг анзаарчээ. Тэрээр долоо хоногийн зургаан өдөр ажиллаж өөрийн очдог Ням гарагийн сүмдээ очиж чадахгүй байгаагаа хэлжээ. Учир нь түүний ажил Ням гарагт ажиллаж зөвхөн Бямба гарагт амардаг ажээ.

Тэгтэл Бунгён бид хоёр Бямба гарагт сүмд явдаг. Та яагаад бид хоёртой хамт явж болохгүй гэж  асуув. Удалгүй тэрээр усан баталгаа хүртсэн юм.

Бунгён хоёр жилийн дотор  гурван хүнийг Христ дээр авчирсан  юм.  Тэрээр 58 настай Таксины жолооч үүнийг хийж чадаж байгаа юм чинь өөр хэн ч чадна шүүдээ хэмээн хэлж байна. “Өөрсдийнхөө ажлыг багасга тэгсэнээр та нар Бурханы ажлыг хийж чадна.” Амьдралаа энгийн болго. Тэгээд хүмүүстэй уулзахын баяр хөөрийг мэдэр” гэж тэрээр хэлж байна.