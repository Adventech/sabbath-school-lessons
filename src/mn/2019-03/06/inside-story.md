---
title: Гэрчлэлийн Туух
date: 04/08/2019
---

#### Есүсийн Тухай Зүүд

_Andrew McChesney, Adventist Mission_

Японы Осакад амьдардаг Сусуми Канай хамгийн анх Есүсийн талаарх үзэгдлийг үүрийн таван цагт орондоо хэвтэж байхдаа үзжээ. Тэрээр Токиогоос 500 км-н зайд байрладаг 2,6 сая хүн амтай хотод амьдардаг бөгөөд 12 жилийн турш ѳглѳѳ бүр ѳѳрийн амьдралын талаар эргэцүүлэн боддог байлаа.

Тэрээр үзэгдэлдээ маш хурц гэрэл дунд гараа алдлан зогсож буй хүний дүрсийг араас нь харжээ. Тэгээд илүү ихийг мэдэхийг хүсч, интернетээс судалгаа хийтэл Бразилийн Рио Де Жанэйрод байдаг Аврагч Есүсийн гараа алдлан зогсож буй том хѳшѳѳг олжээ.Тэгээд үзэгдэлдээ Есүсийг харсан байж магадгүй хэмээн дүгнэв.

Удалгүй тэрээр нэгэн зүүд зүүдэлжээ. Зүүдэндээ  нэг хүнтэй ширээн дээр өөд өөдөөсөө хараад сууж байв. Тэр хүн ширээн дээр гараа тавиад сууж байсан бөгөөд маш тод өнгийн солонгоор хүрээлүүлсэн байжээ. Тэгээд хэдэн өдрийн дараа үсчний газар очоод, үсчнийг хүлээх зуураа алдартай уран зургуудтай ном үзэн сууж байлаа. Гэтэл тэр номноос Ленардо Давинчигийн сүүлчийн оройн зоог хэмээх уран зургийг олж хараад, зүүдэнд үзэгдсэн хүн нь Есүс байсныг мэдэв. Түүний зүүд болон үзэгдлүүд үргэлжилсээр байлаа. Бас нэгэн өдөр Сусуми өөртэйгөө хамт долоон залуутай цуг харийн улс оронд боолчлогдсон тухай зүүдэлжээ. Тэгтэл тэр долоон залууг нэг нэгээр нь хороогоод Сусумигийн ээлж болоход, хэн нэгэн түүний араас хүрээд, “Би Коптик шашины хүн байна. Надтай хамт яваач” гэж шивнэжээ.

Яг тэр тэр үед Сусуми нойрноосоо сэрэв. Тэгээд интернетээс “Коптик” гэж хайтал түүний гэрээс 55 км-н зайтай Коптик хэмээх сүм байдгийг олж мэдээд үнэхээр алмайрчээ.  Тэгээд анх удаагаа сүм рүү явах уу үгүй юу гэсэн эргэлзээтэй тулгарав.

Хэдэн өдрийн дараа Сусуми дахиад нэг үзэгдэл үзжээ. Тэгээд үзэгдэлдээ “Матайн сайн мэдээ” гэсэн бичиг оюун бодлынх нь нүдний урдуур яг л зурагтаар гарч буй сурталчилгаа шиг урсав. Тэр үг ямар утгатай байсныг ойлгохгүй байсан тул интернетээс хайгаад Матай номыг Библийн ном гэдгийг олж мэджээ.  Тэгээд Сусуми шууд Матай номыг интернетээс татаж аваад,  машиндаа сонсож эхлэв.

Яг тэр үед Сусуми Христэд итгэгч байрны эзэгтэйгээс хаана сүмд явдгийг нь асуужээ. Тэгтэл байрны эзэгтэй түүнийг Осака төвийн Долоо дахь өдрийн Адвентист сүмд дагуулан явсан байна.

Сусуми бол 2018 онд Япон даяар 161 хэсгийг хамарсан баярын мэдээний үеэр сайн дураараа зорьж ирсэн олон зочдын нэг юм. Христэд итгэгчид дөнгөж 0,7 хувийг эзэлдэг тэр улсын сүмийн ахлагчид ийм тохиолдол хэзээ ч харж байгаагүй гэнэ. “Ариун Сүнс Японд гайхамшигтай ер бусын зүйлс хийж, хүмүүсийг сүм рүү авчирч, тэднийг өөрчилж байна” хэмээн Сусумутай уулзсан Адвентист Сүмийн ерөнхийлөгч Тед Н.Вилсон хэлжээ. “Бид Ариун Сүнсний хур бороо Япон шиг улс орнуудад  бууж олон хүн сайн мэдээг хүлээн авахын төлөө залбирах хэрэгтэй.