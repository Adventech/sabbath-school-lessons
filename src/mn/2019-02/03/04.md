---
title:  Эцэг эх болохдоо бэлтгэх нь
date:  16/04/2019
---

Хүүхэдтэй болох нь бидний амьдралыг өөрчилдөг цөөхөн боловч агуу зүйлүүдийн нэг юм. Гэр бүл болно гэдэг бүх зүйл урдынх шигээ байхаа болихыг хэлнэ. “Дайчны гарт буй сумтай адил залуу хүний үр хүүхдүүд тийм байдаг билээ. Тэднээр саадгаа дүүргэсэн хүн юутай ерөөлтэй вэ!” (Дуу. 127:4, 5).

Түүнчлэн, хүүхдүүд эзэмшигчийн гарын авлага, зааварчилгаатай ирдэггүй. Энэ нь эцэг эхчүүд хүүхдэдээ учирч болох бүхий л эрсдэлээс хамгаалж хайрлах ёстой гэсэн үг юм.  Арвин туршлагатай эцэг эхчүүд ч гэсэн заримдаа хүүхдийнхээ үг, үйлдэл, хандлагаас болж мухардалд орох нь ч бий.

Гайхалтай хариуцлагыг хүлээж эцэг эх болохын тулд гэр бүл болох гэж байгаа хүмүүст бэлтгэл үнэхээр чухал.

`Төрөлтийн талаар дараах түүхүүд ер бусын гайхалтай хэдий ч эцэг эх болох гэж байгаа хүмүүс яг ямар зарчмуудыг авч хэрэгжүүлэх ёстой вэ? 1 Сам. 1:27; Шүүгчид 13:7; Лук. 1:6, 13–17, 39–45, 46–55, 76–79.`

Эдгээр эцэг эхчүүд үнэхээр гайхалтай итгэлтэй, хариуцлагатай байсан. Дээрх түүхэнд гарч буй гурван эцэг эхчүүдийн нэг нь Израилийн удирдагч,   эш үзүүлэгчийн эцэг эх юм. Харин өөр нэгнийх нь хүүхэд амлагдсан Мессиаг зөгнөх зөнч байсан бол үлдсэн нэгийнх нь хүүхэд Христ байсан юм.

Бидний үр хүүхэд Библийн зөнч, эш үзүүлэгч биш ч гэсэн бид эцэг эх болох энэ зайлшгүй өөрчлөлтөд заавал бэлэн байх ёстой.

“Хүүхдийг төрөхөөс нь өмнө бэлдэж эхлэх нь муу зүйлсийг ялан дийлэх боломжтой болгодог.

“Эмэгтэй хүн хүүхдээ төрөхөөс нь өмнө хувиа хичээсэн, тэвчээргүй, ааштай байгаад байвал эдгээр зан чанарууд хүүхдэд нөлөөлдөг. Иймэрхүү байдлаар маш олон хүүхэд хэзээ ч хувиршгүй муу хандлагыг хүлээж авдаг.”—Элен .Уайт, Адвентист Гэр Бүл, хуудас 256.

`Бидний анхаарал халамжид хүүхэд байгаа бол эсвэл бид хэн нэгний төлөө хариуцлага хүлээж байгаа бол бид ямар зүйлсийг хэрхэн хариуцлагатайгаар зөв сайнаар хийх ёстой вэ?`