---
title:  Бэлтгэгдээгүй
date:  14/04/2019
---

Бурханы үг бол маш бодитой. Хүний амьдралын бодит байдлаас огтхон ч гаждаггүй. Харин ч эсрэгээрээ хүнд хэцүү цагт тэнхээ оруулагч, тус дэм болдог. Библийн эхний хэдэн хуудаснууд болон төгсгөлийн хэдэн хуудаснуудыг эс тооцвол Бурханы үг хүн төрөлхтний харуусал цөхрөлийг дүрсэлсэн байдаг. Паул дараах эшлэл дээр ямар нэгэн байдлаар хэтрүүлэгтэй юм бичээгүй: “Бүгд нүгэл үйлдсэнээр Бурханы алдарт хүрдэггүй” (Ром 3:23).

`1 Коринт 10:1–13 уншаарай. Ямар сануулга байна вэ? Мөн ямар амлалтууд байна вэ?`

Аливаа өөрчлөлтөд хандаж байгаа бидний амьдрал дахь хариу үйлдлүүд маш энгийн байдаг. Бид үргэлж л биднийг сорьсон өөрчлөлттэй нүүр тулдаг. Ялангуяа Христэд итгэгч бидний хувьд Бурханд итгэх итгэлээр, Түүнд дуулгавартай гэдгээ харуулахын тулд өмнөө тулгардаг бүхий л сорилтуудыг даван туулах гэх мэт өөрчлөлтүүдтэй үргэлж учирдаг.

“Энэ дэлхийн хамгийн их хүсдэг зүйл бол зүрх сэтгэлээ худалдаагүй, нүглийг жигшдэг, дэлхий нурсан ч үнэний талд бат зогсож чадах үнэнч шударга хүнийг унагаах явдал юм.”—Элен .Уайт, Боловсрол хуу 57. Эдгээр үгс Элен .Уайтын үед байсан шигээ эртний Израильчуудын үед ч гэсэн үнэн бодитой байсан. Өнөө бидэнд ч гэсэн хамаатай.

**Дараах эшлэлүүдэд гарч байгаа хүмүүс өөрчлөлттэй нүүр тулгарахад ямар алдаа гаргасан бэ? Мөн тэдний алдаанаас бид юу сурч болох вэ?**

`Үйлс 5:1–10`

`Эхлэл 16:1, 2, 5, 6`

`Матай 20:20–22`

Тэд өөрчлөлт ирэх болгонд уруу таталт, айдас, сорилтод орж байсан. Эдгээр жишээнээс бид зөвийн талд зогсохын тулд сүнслэг хуяг дуулгыг өмсөх нь ямар чухал вэ гэдгийг харж байна. Дахин хэлье, амьдралын жам ёсоор эсвэл санамсаргүй байдлаар бий болдог ямар ч өөрчлөлтүүдэд бид бэлтгэгдсэн байх ёстой.