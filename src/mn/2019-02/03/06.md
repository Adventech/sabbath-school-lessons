---
title:  Үхэлд бэлтгэх нь
date:  18/04/2019
---

Дахин ирэлтээр амьд эсэхээс үл хамааран бид бүгдийн хүлээж болох хамгийн том өөрчлөлт бол амьдралаас үхэл рүү шилжих юм. Гэрлэлт болон төрөлтийн өөрчлөлтөөс илүүтэйгээр нөлөөлдөг нэг зүйл бол гэр бүлийн, ойр дотно хэн нэгний үхэл биш гэж үү?

`1 Коринт 15:24–26-г уншаарай. Эдгээр эшлэлүүд үхлийн тухай юу зааж байна вэ?`

Мэдээж үхнэ гэдэг эмгэнэлтэй, санамсаргүйгээр гэнэт ирдэг зүйл. Эр эм, том жижиг гэлтгүй хүн өглөө нь сэрлээ ч оройн нар жаргахыг үзэж чадалгүй насан өөд болж эсвэл гэр бүлийнхээ хэн нэгнийг алдаж байдаг.

Харин та хором мөч бүрт Эзэнтэй итгэлээрээ холбогдон, Түүний зөв шударгаар хүрээлүүлж байгаа эсэхээ анхаараарай (Ром 3:22 уншаарай). Тань уруу эсвэл таны хайртай хэн нэгэн уруу ирж яваа таны харж үл чадах үхэлд та бэлдэж чадахгүй.

Өөрөөр хэлбэл, танд хэдхэн сарын амьд явах хугацаа үлдсэн гэдгээ мэдвэл та юу хийх байсан бэ? Яг хэзээ үхэхээ мэдэх боломжгүй ч амьдралын төгсгөлд буюу өндөр насандаа бид үхэлтэй ойр байгаагаа мэдэж болох юм. Тиймээс өөрсдийгөө болон гэр бүлийнхнийгээ зайлшгүй тохиолдох энэ харамсалт үйл явдалд бэлтгэх нь маш чухал.

`Давид хаан Соломон хүүдээ захиж хэлсэн сүүлчийн үгсийг Хаадын дээд 2:1–4-с уншаарай. Үхэлд бэлтгэх талаар ямар сургамжийг энд хэлж байна вэ?`

Магадгүй хэн нэгэн нь энэ Давид чинь эхнэртэй нь завхайрч жирэмсэн болгочхоод Уриаг өөрийг нь хөнөөчхөөд яаж хүүдээ Эзэн дотор алхахыг заана вэ? (2 Сам. 11) инээдтэй юм гэж өнгөцхөн дүгнэлт хийж болох юм. Гэхдээ нүгэлт энэ аймшигт үйлдлээс болж Давидын үгс маш хүчтэй, үр нөлөөтэй байсан байх. Тэрээр өөрийн хийсэн зүйлээ буруу гэдгийг хүлээн зөвшөөрч маш их харуусаж шаналсан учир хүүдээ маш сайн анхааруулж байв. Давид нүглийн үр дагаврын талаар маш хүнд хэцүү нөхцөл байдлуудаас олон зүйлс сурсан. Тиймээс ч ямар ч эргэлзээгүйгээр хайртай хүүгээ өөрт тохиолдсон харамсалт үйл явдлаас хэлтрүүлэхийг хүсэж байлаа.