---
title:  Гүнзгийрүүлэн судлах
date:  19/04/2019
---

Хэрэв бид эртний Израильчуудын цөлд өнгөрүүлсэн түүхийг уншвал юм бол тэдний Бурханы гайхалтай хүч чадал, хайр энэрлийг үл тоож асар том өөрчлөлтийн өмнө ямар их залхмаар алдаа дутагдал гаргаж байсныг харж болно. Израильчууд Бурханы амласан нутагт орохын өмнөхөн буюу маш том өөрчлөлт болохын өмнө Мосе тэдэнд хандан: “Баал-пеорын хэрэг явдлаас болж ЭЗЭН чухам юу хийснийг та нар нүдээрээ үзсэн. ЭЗЭН Бурхан чинь та нарын дундаас Баал-пеорыг дагасан бүх хүмүүсийг устгасан билээ. Харин ЭЗЭН Бурханаасаа зуурч байсан та бүхэн л өнөөдөр амьд байна. Та нарын хүрч очоод эзэмшин суух тэр газарт та нараар үүнийг дагаж мөрдүүлэхийн тулд би ЭЗЭН Бурханыхаа надад тушаасан ёсоор та нарт зарлиг хуулийг сургасан билээ. Тиймээс та нар түүнийг сахиж, үйлдэгтүн. Тэгэх нь ард түмний өмнө та нарын мэргэн ухаан, та нарын ухаарал болно. Тэд эдгээр бүх зарлигийг сонсоод “Үнэхээр энэ агуу их үндэстэн бол мэргэн ухаантай, ухаарсан ард түмэн мөн” хэмээн ярилцах болно. Түүнийг дуудах бүрт минь бидний Бурхан ЭЗЭН бидэнд ойр байдаг шиг өөрсөдтэй нь тийм ойр байдаг бурхантай ямар агуу үндэстэн байна вэ? Өнөөдөр миний та нарт таниулсан энэ цогц хууль шиг тийм зөвт зарлиг, хууль тогтоолтой ямар агуу үндэстэн байна вэ? Өөртөө анхаарал тавьж, сэтгэлээ няхуур хяна. Нүдээр үзсэн бүхнээ чи мартуузай, тэдгээрийг насан туршдаа зүрхнээсээ салгуузай. Харин тэдгээрийг хөвгүүд, ач нартаа таниулж мэдүүл.” (Дэд хууль 4:3–9). Эзэн бидний төлөө юу хийснийг мартахгүйг чухалчил. Мөн тэдгээрийг үр хүүхэд, хойч үедээ мартуулахгүйн тулд яах ёстойг бод. Энэ бүгдээс гэр бүл үнэхээр чухал гэдгийг гэр бүлийнхээ хүн нэг бүрт сануулснаар тэд ч гэсэн эдгээрийг үр хүүхдэдээ заах болно. Пеорт үйлдэгдсэн гэм нүгэл зөвхөн гэр бүлүүдийг сүйтгэж болох байсан.  “Израилийн дээр Бурханы шүүлтийг авчирсан уг гэмт хэрэг садар самуун байсан. Сүнснүүдийг хууран мэхлэх эмэгтэйчүүдийн ичгүүргүй явдал Баал-пеорт дуусаагүй юм.”—Элен Уайт, Адвентист Гэр Бүл, хуу 326.

**Ярилцах асуултууд**

`1 Гэрлэлт, эцэг эх болох, урт наслах гэх мэт амьдралд тохиох томоохон үйл явдлуудтай нүүр тулгарахдаа тэдгээрт хэрхэн бэлдэж байсан талаар ангиараа ярилцаарай. Тийм зүйлстэй ирээдүйд нүүр тулгарах хүмүүст тус болохуйц ямар ямар зүйлсийг сурсан бэ?`

`2  Батшебатай хамт үйлдсэн түүний нүглийн улмаас болж түүний хаанчлал, гэр бүлийг нь нөмрөн авсан гай гамшгаас болж Давид хаан Соломон хүүдээ өгсөн үгсийг дахин бодож тунгаагаарай. Энэ бүгдийн дундаас бид Бурханы жинхэнэ уучлал энэрлийг хэрхэн олж харах вэ?`