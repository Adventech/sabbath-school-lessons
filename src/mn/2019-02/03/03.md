---
title:  Гэрлэлтэд бэлтгэх нь
date:  15/04/2019
---

Хүний амьдралдаа тулгардаг хамгийн агуу өөрчлөлтүүдийн нэг бол яахын аргагүй гэрлэлт юм.

Мэдээж хүн болгон гэрлэдэггүй. Бидний даган дуурайх ёстой Есүс төдийгүй бидний сайн мэдэх хэд хэдэн Библийн баатрууд ч гэсэн үргэлж ганц бие байсан. Гэхдээ маш олон хүн гэрлэдэг. Учир нь энэ бол амьдралыг өөрчлөгч гол хүчин зүйлүүдийн нэг төдийгүй Библид ч энэ талаар гардаг.

Библид дурдагдсан хамгийн эхний нийгмийн зохион байгуулалт бол гэрлэлт юм. Бурханы Еден цэцэрлэгт Адам Ева хоёрт өгсөн гэр бүл бол маш чухал гэсэн утгатай адил үгсийг Библийн өөр гурван хэсгээс харж болно. “Ийм учраас эр хүн эцэг эхээ орхиод, эхнэртэйгээ нийлэн, тэр хоёр нэгэн бие болох ажгуу.” (Эхлэл 2:24; Мат. 19:5, Maрк 10:7, Ефес 5:31). Эдгээр эшлэлүүдэд хүн нэгэнт л гэрлэсэн бол эцэг эхтэйгээ харилцах харилцаанаас илүү хосууд хоорондын харилцаа нь илүү чухал гэсэн санааг хэлж байна. Бурханы хувьд эрэгтэй эмэгтэй хүний гэрлэлт гэдэг бол яг л сүмийг Өөрийн Хүү Есүсийн сүйт бүсгүй хэмээн зүйрлэдэгтэй адил маш чухал утга учиртай юм.  (Ефес 5:32).

Байшин барихдаа эхлээд хэчнээн үнэ өртөг орох вэ гэдгийг тооцоолдог (Лук 14:28-30), тэгвэл гэр бүлийг бий болгохын тулд илүү их төлөвлөж тооцоо гаргах ёсгүй гэж үү? Байшин барихад мод төмөр, шохой, шил тоосго гэх мэт зүйлс ордог. Харин гэр бүл байгуулахад иймэрхүү материаллаг зүйлс шаардлагагүй.

`Амьдрахад тэр дундаа гэрлэх гэж буй хосуудад ямар зан чанарууд маш чухал вэ? 1 Кор. 13:4–8; Галат 5:22, 23.`

Гэрлэлтэд бэлтгэхдээ бид бие даан, хувьчлан эхлэх хэрэгтэй. Мөн ирээдүйн хань болох хүнээ үнэхээр зөв сонголт мөн үү бас тэр хичээнгүй юу эсэхийг сайтар шинжиж ажиглах хэрэгтэй (Сур.үг 24:30–34). Тэр ууртай,  түргэн зантай юу? (Сур. үг. 22:24). Бидний итгэл үнэмшил нэг үү? (2 Кор. 6:14, 15). Миний гэр бүлийнхэн ирээдүйн хосыг маань хэрхэн хүлээж авах бол? (Сур. үг. 11:14). Би найдвар дээр түшиглээд байна уу эсвэл зөвхөн мэдрэмждээ хөтлөгдөж байна уу? (Сур. үг 3:5, 6). Эдгээр асуултуудын хариулт ирээдүйн амьдрал тань баяр баясал уу эсвэл бүх насны харуусал уу гэдгийг илтгэх болно.

`Зарим сайн гэрлэлтийн талаар бод. Бусад хүмүүс хоорондын харилцаанд тус болохуйц ямар зарчмууд байна вэ?`