---
title: Өөрчлөлтөд Бэлтгэх нь
date:  13/04/2019
---

### Энэ Долоо Хоногт Судлах Эшлэлүүд
1 Кор. 10:1–13, Эх. 2:24, 1 Кор. 13:4–8, 1 Сам. 1:27, Дуул. 71, 1 Кор. 15:24–26.

> <p>Цээжлэх Эшлэл</p>
> “Зөв шударга байдал Түүний өмнө явж, Түүний алхмуудыг зам дээр тавина.” (Дуулал 85:13)

Амьдрал сонголтоор дүүрэн. Аливаа юмс цаг үргэлж л өөрчлөгддөг. Өөрчлөгддөггүй цор ганц зүйл бол өөрчлөлтийн мөн чанар юм. Өөрчлөлт бол бидний амьдралын салшгүй нэг хэсэг билээ. Физикийн хуулиар ч гэсэн хараад үзвэл бодит байдлын хамгийн жижиг бие бүрэлдэхүүнд ч гэсэн өөрчлөлт явагдаж байдаг.

Ихэвчлэн өөрчлөлт санамсаргүй байдлаар бий болдог. Бүх зүйл нэгэн хэвийн байх үед гэнэт, санамсаргүй байдлаар өөрчлөлтүүд бий болоход бид маш их гайхаж балмагддаг. Өөрөөр хэлбэл болох гэж буй өөрчлөлтүүдийг бид харж болдог. Ямар нэгэн зүйл өөрчлөгдөх гэж байгааг бид янз бүрийн анхааруулга, дохио тэмдгээр дамжуулан мэддэг. Юу ч байсан хамаагүй болох гэж байгаа зүйлийг урьдчилан мэдсэн бол бэлдэж эхлэх нь ухаалаг алхам юм. Хүүхэд нас, гэрлэлт, өтөл нас, үхэл зэрэг нь бидэнд маш том өөрчлөлтүүд билээ.

Тиймээ бид тусгаарлагдмал байдалд амьдардаггүй. Учир нь бидэнд тохиолддог өөрчлөлт бүр бидний гэр бүлийнхэнд шууд нөлөөлдөг. Гэр бүл дотор болж байгаа өөрчлөлтүүд гэр бүлийн гишүүн бүрт ямар нэгэн байдлаар нөлөөлдөг.

Энэ долоо хоногийн хичээлээр бид эрт орой хэзээ нэгэн цагт ямар нэгэн бидний нүүр тулах өөрчлөлт шинэчлэлт болон тэдгээр нь бидний гэр бүлд хэрхэн нөлөөлдөг талаар судлах болно.

_*Энэ хичээлийг 4 сарын 20-ны Шаббатад бэлтгэн судлаарай._