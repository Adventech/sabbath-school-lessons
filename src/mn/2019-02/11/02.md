---
title:  Сайн Зүйлээс Зуур
date:  09/06/2019
---

Сайн мэдээ дэлхийг тойрон түгэх үед Христэд  итгэгчид олон төрлийн соёл иргэншил болоод ёс заншилтай учирдаг, тэдгээрээс олон зүйл нь гэр бүл болон нийгмийн харилцаатай холбоотой байдаг. Христэд итгэгч миссионерүүдийн хамгийн их асуудаг асуулт бол олон төрлийн соёл уламжлалын хэм хэмжээнд хэрхэн хандах ёстой вэ, үүнд тааламжгүй санагддаг гэр бүлийн харилцаа орно.

`Үйлс 10:1-28, 34, 35-г уншина уу. Бид өөр соёл иргэншилд нэвтрэхдээ өөрсдийн хувийн бэрхшээлтэй чанар болон шүүмжлэлтэй байдлаа даван туулах тал дээр эндээс ямар зүйлийг сурч болох вэ?`

Христийн үхэл нь бүх газарт орших хүн бүрийн гэм нүглийн төлөө байсан. Олон хүн энэ агуу үнэнийг зүгээр л мэддэггүй билээ. Энэ мэдээнд хариу үйлдэл үзүүлэхийг уриалан хүмүүст түгээх нь Христэд итгэгчдийн үйлчлэлийн зорилго юм. Бурханд алагчлах үзэл байдаггүй учраас Христэд итгэгчид хүн нэг бүрт хүндэтгэлтэй хандан тэдэнд зориулагдсан сайн мэдээг хүлээн авах боломжийг олгох ариун үйлчлэлд дуудагдсан.

`Сайн мэдээг өөр соёл иргэншилд танилцуулах талаар эртний Христэд итгэгч миссионерүүд ямар дүгнэлт хийсэн бэ? Эдгээр ишлэлээс бид ямар зарчмыг гаргаж ирэх вэ? Үйлс 15:19-20, 28, 29; 1 Кор. 2:2; 1 Тес. 5:21, 22.`

Соёл иргэншил дотор нь байгаа хүмүүсийн доройтсон нөхцөл байдлыг илтгэн харуулдаг. Гэхдээ соёл иргэншилд бас Бичээстэй нийцэх итгэл үнэмшлүүд байдаг. Тэдгээр нь сайн мэдээний ажилд хүртэл хэрэгтэй байж болдог. Үүний нэг жишээ бол дэлхийн олон газар нутагт нийгмийн болон гэр бүлийн дотно харилцаанд суулгагдсан үнэт зүйлс юм. Христэд итгэгчид сайн зүйлсийг нь дээш өргөн хүчирхэгжүүлж, Библийн зарчимтай хамт сахин биелүүлж болно.

Тэгэхдээ Бурханы үнэнд буулт хийн өөрчилж болохгүй ээ. Гэвч сүмийн түүхээс харвал сүм соёл иргэншлийн нөлөөнд автан хуурамч Христэд итгэх итгэл үнэмшлүүдийг нэгтгэж үнэн зөв Христийн шашин мэтээр танилцуулсан байдаг. Сатан өөрийгөө энэ дэлхийн бурхан мэтээр үзэж, самуурлыг баяртайгаар тархаадаг, харин Есүс энэ дэлхийг аварч, Сүнс нь дагалдагчдыг бүх үнэн рүү хөтөлдөг (Иохан 16:13).

`Таны итгэл үнэмшлийн хэр их хэсэг нь соёл иргэншлийн нөлөөнд, хэр их хэсэг нь Библийн үнэнээр хэлбэршсэн бэ? Та энэ хоёрыг хэрхэн ялгаж салгаж сурах вэ? Хариултаа анги дээрээ хуваалцахаар бэлдээрэй.`