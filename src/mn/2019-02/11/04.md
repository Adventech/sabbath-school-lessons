---
title:  Өөрчлөлтөөр Дамжуулан Гэр Бүлийг Хадгалах нь
date:  11/06/2019
---

Ямар соёл иргэншилд амьдарч байгаа нь хамаагүй гэр бүлд зайлшгүй байдаг зүйл бол өөрчлөлт. Зарим өөрчлөлтүүд нь амьдралын тойрогт заавал туулдаг зүйлстэй холбоотой. Өөрчлөлт ихэвчлэн санамсаргүй байдаг, жишээ нь үхэл, гамшиг, дайн, өвчин, гэр бүл нүүх, ажил бүтэлгүйтэх гэх мэт. Олон гэр бүл тухайн улс нийгмийнхээ эдийн засаг болон нийгмийн өөрчлөлттэй нүүр тулдаг. Бусад өөрчлөлтүүд нь тухайн соёл иргэншилтэй шууд холбоотой байдаг.

**Дараах түүхүүд бол хүмүүст тулгарсан агуу бөгөөд бүр цочирдом өөрчлөлтийн жишээнүүд билээ. Та төсөөллөө ашиглан өөрийгөө тэдний оронд тавиад үзээрэй. Эдгээр өөрлчөлтүүд нь тэдний гэр бүлийн амьдралд хэрхэн нөлөөлсөн бол? Та хэвийн байдалдаа орохын тулд ямар арга хэмжээ авах байсан вэ? Та ямар зүйлс дээр нь өөрөөр хандах байсан бэ?**

`Абрахам, Сара болон Лот (Эхл. 12:1-5)`

`Хадасса (Естер 2:7-9)`

`Даниел, Хананиа, Мишаел болон Азариа (Даниел 1)`

Өөрчлөлттэй хамт алдагдал, тухайн хүний ирээдүй тодорхойгүй болсноос үүдэх санаа зовнилын мэдрэмж дагалдан ирдэг. Тухайн гэр бүлийн өөрчлөлтөд дасан зохицох чадвараас шалтгаалан эдгээр мэдрэмжүүд нь хүмүүсийг шинэ түвшний өсөлт рүү аваачин сүнслэг зүйлсийн талархалд хүргэж болно. Эсвэл стресс, санаа зовнилд хүргэж ч болно. Сатан нь өөрчлөлтөөс бий болох доройтлыг ашиглан Бурханд эргэлзэх хийгээд үл итгэх байдлыг бий болгохыг хичээдэг. Итгэлийн баатрын хувьд амьдралынхаа эгзэгтэй мөчүүдийг амжилттай даван гарахад нь Бурханы Үгэн дэх амлалтууд, гэр бүл болон найз нөхдийн дэмжлэг болоод Бурханы гарт амьдрал нь байгаа гэсэн итгэл найдвар тэдэнд тус болсон байдаг.

`Хэрэв та амьдралдаа хүчтэй өөрчлөлтийг туулж яваа хэн нэгнийг (эсвэл гэр бүлийг) мэдэж байвал тэдэнд тус болох, урам зориг өгөх ямар нэгэн бодитой зүйлийг хийгээрэй.`