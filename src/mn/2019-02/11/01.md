---
title: Итгэлийн Гэр Бүлүүд
date:  08/06/2019
---

### Энэ Долоо Хоногт Судлах Эшлэлүүд
Үйлс 10:1-28, 34, 35; 1Кор. 2:2; 1Тес. 5:21, 22; Иохан 1:12, 13; 3:7; 1Иохан 5:1.

> <p>Цээжлэх Эшлэл</p>
> “ Тиймээс бид өөрсдийг минь хүрээлэн буй гэрчлэлийн үлэмж агуу үүлтэй тул аливаа саад тотгор ба биднийг тун амархан урхиддаг нүглийг хажуу тийш нь тавьж, өмнөө тавигдсан уралдаанд тэвчээртэйгээр гүйцгээе.  Итгэлийг Эхлүүлэгч бөгөөд бүрэн дүүрэн Төгсгөгч болох Есүс уруу хараагаа чиглүүлье. Тэр Өөрийнх нь өмнө тавигдсан баяр баясгалангийн төлөө гутамшгийг эс тоомсорлон, загалмайг тэвчсэн бөгөөд Бурханы сэнтийн баруун гарт заларсан юм.” (Еврей 12:1, 2).

Бид амьдралынхаа ямар ч шатанд явж байсан, эсвэл бид юу ч туулсан эсвэл туулах байсан бай бид соёл иргэншлийн нөлөөн дор оршин байдаг. Эцэг эх маань, хүүхдүүд маань, гэр орон болон гэр бүлүүд маань, бүр сүм хүртэл бүгдээрээ оршин байгаа соёл иргэншлийнхээ нөлөөнд маш ихээр автсан байдаг. Шаббат өдрийг Ням гараг уруу шилжүүлэхэд олон хүчин зүйл байдаг ч, тухайн үеийн соёл иргэншил ямар хүчтэй бөгөөд сөргөөр сүмд нөлөөлсний нэгэн тод жишээ билээ. Бид бүтэн сайн өдөр цугладаг сүмийн хажуугаар өнгөрөн тухайн сүмийн самбарыг харах болгондоо соёл иргэншил ямар хүчтэй бөгөөд далайцтай нөлөөлдгийг харж болно.

Христэд итгэгч гэр бүлүүд цаг үргэлж соёлын бэрхшээлтэй нүүр тулгардаг. Соёл иргэншлийн нөлөө нь заримдаа сайн байдаг ч, ихэнх тохиолдолд сөргөөр нөлөөлдөг.

Гайхалтай нь соёл иргэншлээс ирэх бэрхшээлийг даван туулахад сайн мэдээний хүч бидэнд гэрэл гэгээ, тайтгарал болоод хүч чадлыг өгдөг. Энэ долоо хоногт бид (Фил. 2:15) хичээн байхдаа хэрхэн “Итгэлийн гэр бүлүүд” байх талаар үзнэ.

_*Энэ хичээлийг 6 сарын 15-ны Шаббатад бэлтгэн судлаарай._