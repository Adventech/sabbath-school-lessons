---
title:  ЭхЭн Үеийнхний Итгэл рүү
date:  12/06/2019
---

`Иошуа болон түүний үеийнхэн нас барсны дараа Израильчуудад ямар итгэлийн хямрал тохиосон бэ? Шүүгчид 2:7-13.`

Сүм мэтийн байгууллагуудад үнэт зүйлс болон итгэл үнэмшил хэрхэн дараа үеийнхэнд шилждэг вэ гэдгийг судлан үзвээс тухайн байгууллагын үүсгэн байгуулагчид итгэл үнэмшилдээ маш үнэнч бөгөөд сэтгэл зүрхээ маш ихээр зориулсан байдаг. Тэд л хүмүүсийг байлдан дагуулсан байдаг. Тухайн үеийнхэн нь эсвэл дараа үеийнхэн нь үнэт зүйлсийнхээ цаана орших зарчмуудыг аажмаар алдаж эхэлдэг. Тэд байгууллагатайгаа хамт явдаг хэдий ч, ихэвчлэн зуршил байдлаар явдаг. Дараа үеийнхэнд нь мөнөөх зуршил уламжлал болон шилждэг. Үүсгэн байгууллагчдын хүсэл тэмүүлэл аль хэдийн үгүй болдог.

`Бурханд ач, зээ гэж байдаггүй зөвхөн хүүхэд байдаг гэж хэн нэгэн хэлжээ. Таны хувьд үүнийг юу гэж ойлгож байна вэ? Иохан 1:12, 13; 3:7; 1 Иохан 5:1.`

Христийн шашныхан урт удаан хугацаанд үнэт зүйлсээ шилжүүлэхдээ түгээмэл арга болох өмнө үе нь залуу үедээ зүгээр л итгэж байгаа зүйлээ хэлж дамжуулдаг байсан. Эцэг эх нь юунд итгэж байсан эсвэл сүм юунд итгэж байсныг судлах нь хувь хүний итгэл үнэмшил биш ээ. Христэд итгэгч байна гэдэг нь үүх түүхтэй, үзэл сургаалтай байгууллагад харьяалагдахаас хавьгүй илүү зүйл билээ. Жинхэнэ итгэл бишрэл бол ямар нэгэн өвлөн авдаг зүйл биш, нэг үеэс нөгөө үе рүү зүгээр дамжуулчихдаг ямар нэгэн зүйл биш ээ. Хүн бүр тусдаа Христийг танин мэдэх шаардлагатай. Тиймээс эцэг эхчүүд ийм л зүйлийг хийж чадна. Сүм бүхэлдээ, тэр тусмаа эцэг эхчүүд залуу хүмүүсийг зөв сонголт хийх хүсэлтэй болгохуйц орчин нөхцөлийг бүрдүүлэхийн тулд чадах бүхнээ хийх хэрэгтэй. Гэхдээ эцсийн эцэст, тухайн үеийнхэн сайн мэдээнд аврагдах үгүй нь тухайн хүн нэг бүрээс шалтгаална.

`Жой гэдэг хүн насанд хүрсэн хойноо бурхангүй үзлээ орхин хүчтэй өөрчлөлт хийн Долоо дахь өдрийн Адвентист Сүмд нэгджээ. Тэрээр Адвентист эмэгтэйтэй гэрлэж, тийнхүү хэдэн хүүхэдтэй болж мэдээж тэднийгээ итгэл дотор өсгөсөн гэнэ. Нэг өдөр тэрээр хүүхдүүдийнхээ сүнслэг байдлын талаар тунгаан бодоод ийнхүү хэлжээ, “Хүүхдүүд маань миний мэдэрснийг мэдэрдэг ч болоосой!” Хэрэв та түүний хажууд байсан бол түүнд юу гэж хэлэх байсан бэ?`