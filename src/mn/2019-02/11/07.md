---
title:  Гүнзгийрүүлэн судлах
date:  14/06/2019
---

Гүнзгийрүүлэн Судлах: Элен Уайт, “Вавилоны Шүүх Дотор,” 479-490 хууд, Эш Үзүүлэгчид ба Хаад. “Анхааруулгын Үгс,” 324, 329 хууд. “Бурхантай Байгаа Хүмүүт Хүндлэл Үзүүүлэхгүй Байх,” 330, 331 хууд., Сайн Мэдээний Ажилчид. “Эзэн Дотор Баясах,” 115-126 хууд., Христэд Хүрэх Алхам.

Бурхантай байгаа хүмүүст хүндлэл үзүүлэхгүй байх. “Христийн шашин хүлээн авсан хүнийгээ өргөн илүү дээгүүр бодол болон үйлдэлтэй болгодог. Тэгэхийн сацуу хүн төрөлхтөнг Бурханы Хүүгийн золиослолоор худалдан авсан Түүний хайрын бай болсон гэдгийг мэдүүлдэг. Есүсийн хөл дор баян-ядуу, боловсролтой–боловсролгүй хүмүүс ямар ч зиндаархал эсвэл дэлхийн давуу талыг бодолгүйгээр хамтдаа уулздаг.

Бидний нүглийг загалмайд хадсан Түүн рүү хараагаа чиглүүлэх үед дэлхийн бүх ялгаанууд мартагдах болно. Диваажинд өндөр байр сууринд байсан Тэрээр өөрийгөө үгүйсгэсэн хүлцэнгүй болж, хэмжээлшгүй хайр нигүүлслийг үзүүлснээр хүний бардам зан, өөртөө итгэх итгэл болон нийгмийн зиндаархлыг ичгүүрт оруулдаг. Завхраагүй цэвэр ариун шашин нь диваажингаас улбаатай зарчмыг илэрхийлдэг буюу үнэнээр ариуссан бүх хүнийг нэгдмэл байдалд авчирдаг. Бүгд цусаар төлөгдсөн сүнстэй бөгөөд тэднийг Бурхан уруу аварсан Нэгэнээс хамааралтай байдаг.” – Элен Уайт, Сайн Мэдээний Ажилчид, 330 хууд.

**Ярилцах асуултууд**

`1 Ангиараа Ням гарагийн хичээлийн асуултын хариултаа ярилцаарай.`

`2  Элен Уайтын дээрх эшлэлээс амьдралдаа хэрэгжүүлбэл гэр бүлийн амьдралыг маань бүрэн өөрчлөх ямар зарчмыг бид олж авч болох вэ?`

`3  Танай сүм залуу үеийн итгэгчдийгээ хэр сайн өсгөн хөгжүүлдэг вэ? Танай анги сүмийн хийх ёстой энэ чухал үүрэгт хэрхэн тус болж чадах вэ?`

`4  Дараа үеийнхэнд итгэл үнэмшлээ дамжуулахад ямар бэрхшээл учирдаг вэ?`

`5  Таны амьдардаг соёл иргэншил танай гэр бүлд ямар сайн нөлөө үзүүлсэн бэ, мөн ямар сөрөг нөлөө үзүүлсэн бэ?`