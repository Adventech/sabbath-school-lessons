---
title:  Зөв эмэгтэйг хайрла
date:  28/04/2019
---

`Сургаалт үгс 5:3-14 эшлэлүүдэд гэрлэхээс өмнөх бэлгийн харилцаа болон гэр бүлээс гадуурх бэлгийн харилцааны үр дагавруудыг жагсаасан байдаг.`

Ганц бие бурханлаг хүн бэлгийн дур хүсэл, тачаалаа гэрлэлтдээ зориулан хадгалдаг бол бурханлаг гэрлэсэн хүн гэр бүлийнхээ төлөө тэдгээр дур хүслээ цэвэр ариун байлгадаг. Сүргаалт үгс номон дээр эрэгтэй хүнд хандан хэлж байгаа ч энэ нь эмэгтэй хүнд ч гэсэн адилхан гэсэн санааг Соломоны дуун ном дээр тусгасан байдаг. (Соломоны дуун 4:12–15 уншиж харьцуулаарай). Гэм нүглийн аймшигт үр дагавар хайрын татах хүчинд маш ихээр нөлөөлсөн. Түрхэн зуурын бэлгийн дур хүсэл нь үүрэг хариуцлагыг үгүйрүүлдэг учир энэ бол жинхэнэ дотно харилцаа биш. Махан биеийн, материаллаг, сэтгэл хөдлөлийн их үүсвэрээс гаралтай.  Хамгийн чухал нь амьдралдаа хийсэн сонголт бүрийнхээ төлөө Бурханд тайлагнах болно гэдгийг сана.

Бэлгийн дотно харилцаа гэдэг бол Бурханы хүн төрөлхтний зөвхөн гэрлэлтэд зориулж өгсөн гайхалтай бэлгүүдийн нэг юм. (Матай 19:5; 1 Кор. 7:3, 4; Евр. 13:4). Сургаалт үгс ном шим тэжээлтэй хоол хүнс, булгийн цэвэр ус хоёрыг бие биедээ сэтгэл хангалуун, хайрандаа бялхаж байгаа гэрлэсэн хосуудыг бэлгэдэн зүйрлэдэг. Энэ бол итгэмжгүй байдлаас бий болдог сүйрлээс тэс өөр юм. “Залуудаа гэрлэсэн эхнэр” (Сур. үгс 5:18) гэсэн нь хосууд хөгширсөн ч гэсэн амлалтууд нь хэвээрээ гэдгийг илтгэж байна. Сургаалт үгс 5:19-р эшлэлийг харвал нөхөр нь эхнэрийнхээ хайраар “Сэргэн хөгждөг” гэсэн байна.

Хүн төрөлхтний гэм нүгэлд унасан өнөөгийн нөхцөлд бэлгийн харилцааны гол утга нь алдагдаж эсрэгээрээ өгөөш болон хувирсан. Хэдий тийм ч гэсэн Бурхан хүн төрөлхтөнд бодох, сонгох хүчийг өгсөн. Тиймээс тэдгээрийг зөв ашиглахгүй бол хэрээс хэтэрч нүгэлд унах аюултай. Гэр бүлийн цэвэр ариун бэлгийн амьдралын сахилга баттай байх нь бэлгийн зохисгүй харилцаанаас урьдчилан сэргийлдэг. Амьдралынхаа турш Бурханы бидэнд өгсөн гэр бүлдээ үнэнч байх нь зөвхөн аюулгүй байдлын төлөө бус энэ зүйлд итгэмжтэй байснаар маш их ивээл шагнал ирдэг гэдгийг ойлгох хэрэгтэй.

`Гэрлэлтээ бусниулж болохуйц бэлгийн сорилтод орчихоод байгаа хэн нэгэнд та ямар зөвлөгөө өгөх вэ?`