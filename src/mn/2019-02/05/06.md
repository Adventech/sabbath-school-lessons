---
title:  Үнэ цэнэтэй эхнэр
date:  02/05/2019
---

`Сургаалт үгс ном сайн эмэгтэйн тухай магтаалаар дуусдаг. Дараах эшлэлүүдээс тодруулж хараарай. Сургаалт үгс 31:10–31.`

Энд гарч байгаа эмэгтэйг яруу сайхнаар тусгайлан дүрсэлсэн байна. Сургаалт үгс 31:10–р эшлэлээс эхэлж байгаа эшлэл бүр Еврейн цагаан толгойн 22 үсгийн дарааллаар эхэлдэг. Сайн эхнэрийг халтихан магтан алдаршуулахад бүхэл бүтэн нэг үндэстний цагаан толгойн үсэг багадаж буй харагдаж байна.

Сургаалт үгс ном дээрх сайн хүнтэй гэрлэх талаар зөвлөмж Рабби нарын онол сургаалд ч гэсэн ашиглагдсан байдаг: “Эр хүний гэр бол түүний эхнэр юм.” “Сайн эхнэр нөхөртөө титэм юм. Харин нөхрөө ичгүүрт оруулдаг эхнэр түүний ясан дахь идээ бээр мэт буюу.” (Сур. үг 12:4). Сургаалт үгс номын төгсгөл хэсэгт маш олон чадваруудыг багцлан нэгэн хэсэг болгосон байдаг. Үүнд: хувцас үйлдвэрлэл, үл хөдлөх хөрөнгө худалдан авах, хөдөө аж ахуй, гэр бүл болон санхүүгийн зохион байгуулалт гэх мэт олон зүйлсийн хажуугаар гэр бүлээ маш сайн анхаарч халамжилдаг учир хүмүүс түүнийг хайрладаг, магтан алдаршуулдаг.

Эрэгтэй хүн эхнэр авахдаа шугам бариад хэмжиж байгаад авдаггүй шиг ийм олон төрлийн авьяас эмэгтэй хүн бүрт байдаггүй. Сургаалт үгсээр дамжуулан эдгээр авьяас чадваруудыг дүрслэн харуулснаар дэлхийн эргэн тойронд байгаа эрэгтэй эмэгтэй бүх хүмүүст юу хамгийн чухал вэ гэдгийг ойлгуулах явдал байв. Эдгээр нь итгэмжтэй байдал, өршөөнгүй зан, эелдэг, энэрэнгүй, ажилч хичээнгүй байдал юм. Сургаалт үгс 31:30-с харвал ийм амьдрал “ЭЗЭНээс эмээдэг эмэгтэй”–д л ирдэг юм гэдгийг харж болно. Мөн Сургаалт үгс 31:10 дээр гарч байгаа “Үнэ цэнэтэй” эсвэл “Арван хуруу тэгш”, гэсэн үг Дуулал 62:10,11 эшлэл дээр  “Хүч чадал”, “Бяр”, “Эд баялаг” гэсэн утга санаагаар ашиглагддаг. Мөн Дуулал 62:10 дээр гарч байгаа “Эд баялаг” гэсэн үгийг Иошуа 1:14 дээр “Эрэлхэг дайчид” гэж орчуулсан байдаг. Боаз Рутыг “Онцгой сайн” гэж хэлсэн байдаг (Рут 3:11). Сургаалт үгс 31:10 дээр гарч байгаа “Арван хуруу тэгш” буюу “Хүч чадалтай” гэсэн үгэнд маш их утга учир бий. Жинхэнэ хүч чадал гэдэг бол Бурханаас эмээдэг, шулуун шударга байхыг хэлдэг бөгөөд энэ нь ямар ч эрдэнэсээс илүү үнэтэй юм.

`Ямар ямар хүчирхэг эмэгтэйчүүд таны амьдралд нөлөөлж байсан бэ? Тэрхүү бурханлаг эмэгтэйгээс та ямар ямар зан чанар давуу талуудыг олж харсан бэ?`