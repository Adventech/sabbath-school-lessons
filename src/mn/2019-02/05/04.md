---
title:  Хайраар хүмүүжүүлэх нь
date:  30/04/2019
---

`Хүүхдийн хүмүүжил, сахилгажуулахуйн талаар Сургаалт үгс ном юу зааж байна вэ? Сургаалт үгс 10:17; 23:13, 14; 29:1; 29:15.`

Заримдаа эцэг эхчүүд нийгэмд хүлээн зөвшөөрөгдөөгүй байдлаар хүүхдээ тулган шаардаж, дуулгаваргүй байсных нь төлөө шийтгэдэг. Бүр өөрсдийн уур бухимдлаа үр хүүхдэдээ гаргах тохиолдол ч байдаг. Тэгвэл гэр бүлийнхээ эдгээр бяцхан гишүүдийг хэрхэн хүмүүжүүлэх талаар Бурханы зөвлөгөө юу вэ? Сургаалт үгс ирээдүйн найдварын талаарх сэдвийн хүрээнд хүмүүжлийг бас тусгадаг (Сургаалт үгс 19:18). Бурханлаг эцэг эхчүүд хүүхдийг төрөлхийн алдаа дутагдалтай гэдгийг мэддэг. Тэр алдаа дутагдлыг зөвхөн Христийн хүчээр л байхгүй болгодог. (Элен. Уайт, Боловсрол, хуу 29). Христэд итгэгчдийн гол үүрэг даалгавар бол сайн эцэг байхын сацуу хүүхдүүдээ Бурхан руу хөтлөн дагуулах юм.

Бяцхан ургамлыг арчилж тордох нь: Христ ял шийтгэл эсвэл эрх мэдэл ашиглан дарангуйлж зааж сургадаггүй байсан. Харин цагаатган зөвтгөж бусдыг сургадаг. Бурхан биднээс эцэг эхээ хайрлах, нүглийн хор хөнөөлийг мэдэх, үр хүүхдээ Христ руу чиглүүлдэг байхыг хүсдэг. Хүүхдээ бага залуугаас нь эелдэг, зөөлнөөр Бурхан руу удирдан чиглүүлэх нь эцэг эхчүүдийн хувьд яг л шинэхэн тарьсан модыг арчилж тордохтой адил юм. Тэднийг өөрсдөө Бурханд итгэж, авралын төлөвлөгөөг ойлгож, бие дааж гүйцэд боловсрох хүртэл нь халамжлан тордох хэрэгтэй.

`Сургаалт үгс 13:24; 23:13, 14 эшлэлүүд эцэг эхчүүдэд хандан юу хэлж байна вэ?`

Хүүхэд хүмүүжүүлэх тал дээр маш цөөхөн эшлэл дээр “Саваа” буюу Еврей хэл дээр “Шебет” гэж дурдагдсан байдаг. Христэд итгэгч эцэг эхчүүдэд зориулсан ном товхимолд нийтлэг байдаг сэдвүүдийн нэг болох  эцэг эхийн савааны хэрэглээний тухай ойлголт юм. Гэхдээ энэ нь тэнгэрлэг хоньчин хонин сүргээ хариулахдаа л ашигладагтай адил байх ёстой гэсэн байдаг (Дуу. 23:4). Библид хэлэхдээ хүүхдийн өөрчлөлтөд нөлөөлөхийн тулд тэвчээртэй хүлээцтэйгээр тэдэнд зааж зөвлөж, сайн харилцаатай ойр дотно байх хэрэгтэй гэж сургадаг. (Дэд хууль 11:18, 19). Хэрэв үнэхээр үр хүүхдээ зөв шударга, үнэн зөв хүмүүжүүлэхийг хүсэж байгаа бол эцэг эхийнхээ хайрыг мэдрэх нь хүүхдүүдэд амин чухал гэдгийг санаарай. (Сургаалт үгс 13:24).

`Үл ойлголцол эсвэл хэт хатуу ширүүн байснаас болж хүүхдийн сахилга бат алдагдвал эцэг эхчүүд хүүхэдтэйгээ асуудлыг хэрхэн зөв аргаар шийдвэрлэж болох вэ?`