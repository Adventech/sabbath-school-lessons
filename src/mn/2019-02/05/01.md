---
title: Гэр Бүлд Зориулсан Мэргэн Үгс
date:  27/04/2019
---

### Энэ Долоо Хоногт Судлах Эшлэлүүд
Сур. үг 5:3–14; Матай 19:5; 1 Кор. 7:3, 4; Сур. үг. 13:22; 14:26; 17:22; 23:13; 31:10–31.

> <p>Цээжлэх Эшлэл</p>
> “Бүх зүрхээрээ ЭЗЭНд итгэ. Өөрийн ойлголтод бүү түшиглэ. Өөрийн бүх замаараа Түүнийг таньж мэд. Тэр чиний замыг шулуун болгоно.” (Сургаалт үгс 3:5, 6).

Бид одоо амьдралын аль шатанд явж байгаа нь хамаагүй, бид төрсөн цагаасаа л хойш эцэг эхтэйгээ хамт байж тэдэнтэй шууд харилцаанд орж амьдралыг эхлүүлсэн нь мэдээж.

Өөрөөр хэлбэл зарим нь өөрийн гэсэн гэр бүлгүй байхад зарим нь төрсөн ах дүүс хамаатан садан гээд өнөр айлд өссөн хүмүүс байдаг.

Бид ямар ч нөхцөл байдалд, ямар ч түвшинд амьдарч байсан гэсэн бидэнд зориулан Сургаалт үгс номон дээрх шүлэг, сургамж заавар, мэргэн үгс маш их тустай. Гэр бүлийн харилцаанд бүрэн хэрэгжүүлж болохоос гадна бусад сургаал зөвлөмжийг амьдралдаа ашиглах боломжтой. Сургаалт үгс нь эцэг эхчүүдээс үр хүүхэддээ өвлүүлэн үлдээж буй бурханлаг амьдралын төлөөх түлхүүр гэж хэлж болно. Яг л их сургуульд явж байгаа хүүхэддээ, эсвэл тусдаа гарч байгаа, гэрээсээ хол ажилд орж байгаа хүүхэддээ зориулан “Хүү минь, эцгийнхээ сургамжийг сонс. Эхийнхээ зааврыг бүү огоор.” (Сур.үгс 1:8) гэж бичиж үлдээсэн эцэг эхийн захиас юм. Дэд хууль номон дээр эцэг эхчүүдийг итгэл үнэмшлээ үр хойчдоо өвлүүл гэж хэлсэн байдаг. Сургаалт үгс ном ч гэсэн ингэж сургадаг. Бид энэхүү эцгийн захиаснаас бидэнд зааж сургадаг Тэнгэрлэг Эцэгийн дуу хоолойг сонсдог.

_*Энэ хичээлийг 5 сарын 4-ны Шаббатад бэлтгэн судлаарай._