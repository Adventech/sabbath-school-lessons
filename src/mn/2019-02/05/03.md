---
title:  Аавуудыг уриалах нь
date:  29/04/2019
---

**Хүүхдүүдэд насан туршид нь тус болохуйц аав нарын зан чанарыг Сургаалт үгс номонд дүрсэлснийг тэмдэглэн аваарай. (Сургаалт үгс 13:22; 27:23, 24)**

`Сургаалт үгс 14:26`

`Сургаалт үгс 15:1, 18; 16:32`

`Сургаалт үгс 15:27`

`Сургаалт үгс 29:17`

Аавын зан чанар хүүхдүүдэд шууд нөлөөлдөг. Мөн өв хөрөнгөө ч гэсэн тэдэнд өвлүүлдэг. Хүүхдүүд ааваасаа тусламж, дэмжлэг, зааварчилгааг хүлээдэг. Тус ном гэр бүлийнхээ ухаалаг менежер, мөн тэдний бүх хэрэгцээг хангаж чаддаг аав нарыг сайшаасан байдаг. “Хууль бусаар ашиг олдог нэгэн гэр бүлдээ гай зовлон авчирдаг” (Сургаалт үгс 15:27); Өөрөөр хэлбэл аав нар гэр бүлийнхээ үйл хэрэгт маш ухаалаг хандах ёстой. Бурханаас эмээгч аав нар сэтгэл хөдлөлөө хянаж аль болох тэвчээртэй байхыг эрмэлздэг.  Тэд хүүхэд нь ааваасаа хамааралтай гэдгийг сайн мэддэг. Тэд хүүхдүүдээ хүмүүжүүлдэг ч гэсэн эрх мэдлээ буруугаар ашиглахгүй байх тал дээр хянамгай байдаг. Хамгийн гол нь ийм аав нар хүүхдүүдээ зөвийн замаар явуулахын тулд өөрсдөө Бурханаар удирдуулж, Түүний хайраар, Түүний үгээр амьдардаг юм.

Энэ бүгдийн эцэст аав нарын хүүхдүүдийнхээ төлөө хийж чадах хамгийн чухал зүйл бол тэдний ээжийг хайрлах билээ. Хэрэв тэрээр итгэмжит байдлаа алдаж, эхнэрээ гэх хайр халамжаа сулруулбал хүүхдийнх нь идэр насанд ч гэсэн сөргөөр нөлөөлөх аюултай.

Сургаалт үгс ном Бурханд болон гэр бүлдээ үнэнч бай гэж заадаг. Бусдын итгэлийг олно гэдэг бас нэгэн чухал зүйл юм. Зүрх сэтгэлийн чиг хандлагаас хамаарч амжилт янз янз байдаг. Гэм нүглийн үр нөлөө нь зүй бус бэлгийн харилцаа, залхуурал, эд баялагт шунах, хүч хэрэглэх зэрэг нь гэм нүглийн үр дагавартай. Харин ухаалаг нөхөр (аав) байнга зөв шийдвэр гаргахын тулд үргэлж Бурханыг эрэлхийлдэг.

`Зөвхөн аав нарт ч биш харин хүн болгонд хэрэгтэй ёс суртахууны ямар чухал зарчим энд дурдагдаж байна вэ? Сайн ч бай муу ч бай, таны үйлдэл бусдад ялангуяа таны хүүхдэд хэрхэн нөлөөлдөг вэ? Та хэрхэн ямар арга замаар илүү хянамгай байж болох вэ?`