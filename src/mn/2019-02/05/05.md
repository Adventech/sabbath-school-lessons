---
title:  Дээвэр дээрх амьдрал илүү дээр гэж үү?
date:  01/05/2019
---

`Гэр бүлийн дотоод маргаантай асуудлуудыг ямар арга замаар намжаах талаар Сургаалт үгс ном юу хэлж байна вэ? Сургаалт үгс 21:9, 19; 27:15, 16. Маргаан ямар үр нөлөөтэй вэ?`

Хэд хэдэн сургаалт үгс бидэнд халуун дотно харилцаагаар бие биеэ эдгээх, тайвшруулах арга замуудыг зааж өгдөг.

Жишээ нь “Зовж шаналсан зүрхэнд дуу дуулдаг хүн” (Сургаалт үгс 25:20) мөн “Өглөө эртлэн чанга дуугаар анд нөхрөө ерөөдөг хүн” (Сургаалт үгс 27:14) гэх мэт эшлэлүүдэд гарч буй мэдрэмжгүй хүмүүсийн алдааг засаж, зөөлрүүлэх аргууд юм.

Эмэгтэйчүүд ааштай гэсэн утгатай эшлэлүүдийг уншаад зарим эхнэрүүд эрэгтэйчүүдийн талаар ч гэсэн зарим нэг “Сургаалт үгс” нэмэхийг хүсэж болох юм. Гэр бүлийн уур амьсгалыг харилцан бий болгодог эрэгтэй хүнд ч гэсэн тийм сул талууд байсаар байтал ганц эмэгтэй хүнийг онцлон харуулсан эдгээр сургаалт зүйрлэлүүдийг байж боломгүй мэт тэдэнд санагдана. (Каиаф эсвэл Аннасын гэрт амьдарч байна гээд бодоод үз дээ! Ямар байх бол!)

Баяр хөөртэй зүрх. Гэр бүлдээ сэтгэл хангалуун байх нь сайн хэрэг. Инээд хөөр гэдэг бол амьдралын эд ангиудыг ажиллагаанд оруулж стресс, ачааллыг багасгахад тусалдаг юм. “Баяр хөөртэй зүрх бол сайн эм. Харин эмтэрсэн сүнс ясыг хувхайруулна.” (Сургаалт үг 17:22). Сургаалт үгс нь өөрөө өөртөө төдийгүй бидэнд ч гэсэн уур бухимдлын эсрэг инээх боломжийг өгөгч эм болдог. Инээд хөөр өөрсдийн уур уцаар, бухимдал гээд муу зуршлын талаар ярих боломж өгч болох юм шүү. Хэрэв чухал ноцтой зүйл ярих гэж байгаа бол шоолох тохуурхах зэргийг хойш тавьсан нь дээр.

Бага зэрэг халуурах нь ямар нэгэн өвчний шинж тэмдэг байж болдог. Үүний адилаар дайсагнах, үглэх, гомдоллох зэрэг нь гэр бүлийн хэн нэгэн нь бусадтайгаа харилцааны асуудалтай байгаагийн илрэл юм. Гомдоллож буй нэгэн нь эрх мэдэл, хяналтыг гартаа авах гэж оролддог бөгөөд хамтрагчтайгаа харилцахыг хүсдэггүй. Хэрэв халдварыг цэвэрлэсэн бол өвчин арилах болно. Нэг нэгнээсээ эсвэл асуудлаас зайлсхийхийн оронд Бурханыг хайрлах хайр болон бие биеэ гэсэн амлалтуудыг бий болгож уур хилэнгийн үндсийг сугалан гаргаж цэвэрлэх хэрэгтэй.

`Инээд хөөр гэр бүлд яагаад тийм чухал гэж? Түүний давуу ба дутагдалтай талуудыг ангиараа ярилцаарай.`