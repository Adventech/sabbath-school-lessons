---
title:  Амьдралын хэмнэл
date:  01/04/2019
---

Эрдэмтэд цагийн хэмнэл гэдэг зүйлийн талаар ярьдаг. Энэ нь биеийн хэмнэл (биеийн цаг) буюу бидний махбодын үйл ажиллагааг зохицуулагч юм. Өөрөөр хэлбэл, бидний эргэн тойронд төдийгүй бидний бие махбод дотор ч гэсэн тодорхой хэмжээний бүтэц зохион байгуулалт, хэмнэл гэж байдаг.

**Дараах эшлэлүүдэд амьдралын он жилүүдийн талаар юу дурдагдаж байна вэ? Мөн хэрхэн тэднийг амьдралдаа авч хэрэгжүүлэх вэ?**

`Номлогчийн үгс 3:2`

`Эх. 21:8, Шүүгчид 13:24`

`Дуулал 71:5, Сур.үг. 5:18`

`Эх. 15:15, Шүүгчид 8:32`

`Дуулал 90:10`

Төрөхөөс үхэл хүртэл бидний хүн нэг бүр өөр өөр он жилүүдийг дамжин өнгөрдөг. Зарим нь төрөөд тийм ч урт хугацаанд амьдарч чаддаггүй; харин зарим нь насан өндөр болтлоо амьдардаг. Хүүхэд бүр өөр өөрсдийн чадамжийн дагуу өсөж хөгждөг. Зарим нь бусадтай харьцуулахад маш хурдан хэлд бас хөлд ордог. Нэг хэсэг нь ажил хийж байхад нөгөө хэсэг нь сургуульд сурч мэргэжил эзэмшдэг. Мөн зарим нь хүнтэй сууж гэр бүл болж байхад, насан туршдаа ганцаараа амьдардаг ч хүн бас байдаг.

Дэлхий дээр хэдэн саяараа хүмүүс амьдарч байгаа төдийгүй тэдэнд адил төстэй зүйлүүд ч бий (Үйлс 17:26). Гэхдээ бидний хүн нэг бүрт өөр өөрсдийн гэсэн бусдаас ялгарах онцлог зүйлс байдаг.

Тэр ч утгаараа, тэдгээр онцлог шинж чанарууд маш чухал юм. Учир нь бидний хүн нэг бүрт бусдад байхгүй өөр өөрийн гэсэн онцлог байдаг. Чухам тэр л онцлог шинж чанар биднийг бусдаас өөр цор ганц болгодог. Товчхондоо, тэр л онцлог шинж чанараараа бид бусдад ивээл болох боломжтой болдог юм. Жишээ нь хөгшин ч бай, залуу ч бай тэдэнд хоёуланд нь бие биедээ тус нэмэр болох зүйлс байна: “Залуусын алдар суу нь тэдний хүч тэнхээ. Өтгөсийн хүндлэл нь тэдний буурал үс” (Сур. үг. 20:29). Бид хаана ч байсан гэсэн бид ямар ч онцлогтой байсан ч бидэнд бүгдэд нь зөвхөн Эзэнд биш бусдад ч гэсэн зориулан хийх ёстой ямар нэгэн зүйл байж л байдаг.

`Яг одоо таны амьдралд юу ч тохиолдсон бай та  хэн нэгэнд ивээл болохын тулд юу хийж болох вэ? Хэн нэгэнд тэр тусмаа гэр бүлийнхэндээ ивээл болохын тулд яагаад хүчин чармайлт гаргаж болохгүй гэж?`