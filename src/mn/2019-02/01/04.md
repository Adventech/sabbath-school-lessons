---
title:  Төлөвлөгдөөгүй
date:  02/04/2019
---

`Иов 1:13–19, 2:7–9-г уншаарай. Иовд юу тохиолдов? Ямархуу байдлаар тэрээр хариу үйлдэл хийсэн бэ? Түүний хариу үйлдэл бусдад хэрхэн нөлөөлсөн бэ?`

Эртний Грекийн гүн ухаантан Гераклит “Өөрчлөлтөөс өөр өөрчлөгдөшгүй зүйл гэж байхгүй” хэмээн хэлж байжээ. Гэнэтийн юм болсон ч гэсэн бүх зүйлс хэвийн байх үе байдаг. Жишээ нь ажилгүй болох, аль нэг эд эрхтнээ алдах мөн хэвтэрт төдийгүй үхэлд ч хүргэх аюултай өвчин зовлон тусах, гал түймэр, авто машины осол тэр ч бүү хэл тэжээвэр амьтнаа хүртэл салхилуулж байхдаа бүдэрч унах гэх мэт юм.

Мэдээж хэрэг зарим өөрчлөлтүүд нь эерэг үр дагавартай байдаг. Ажилдаа амжилт гаргах нь эдийн засгийн хувьд арай илүү таатай нөхцөлд аваачдаг. Магадгүй тэрхүү өөрчлөлтөөр дамжуулж та заяаныхаа ханьтай учир ч болох юм. Эсвэл бүх зүйлс биднийг гэнэт орхин одож бид ганцаархнаа үлдэх үе ч байна.

Иов өөрийнх нь амьдралд болох гэж буй зүйлсийг огтхон ч мэдээгүй таамаглаагүй. Библид түүнийг “Тэрээр гэм зэмгүй, шулуун шударга, Бурханаас эмээдэг болоод бузар муугаас зайлдаг хүн байв” (Иов 1:1) гэж дүрсэлдэг. Түүнийг хүнтэй гэрлэсэн долоон хүү, гурван охинтой маш баян чинээлэг байсан гэдгийг нь бид мэднэ (Иов 1:2,3). Цаашлаад Иов номын дунд хэсгээс харвал тэрээр эд хөрөнгөө алдах, ажиллах хүч чадалгүй болох, үр хүүхэд, эрүүл мэнд, эхнэрийн дэмжлэг, найз нөхдийн урамшуулал гэсэн үндсэн зургаан зүйлийг алдаж байгааг харж болно. Өөрөөр хэлбэл түүний ертөнц орвонгоороо эргэж гэр бүл нь ч гэсэн сүйрсэн юм.

Иовд тохиолдсон зүйл бол дэндүү аймшигтай, магадгүй бидний хэнд нь ч тийм зүйл болж байгаагүй байх. Энэ дэндүү аймшигтай биш гэж үү? Ямар ч анхаарал сануулгагүйгээр бүх зүйл гэнэт өөрчлөгдөж хэзээ ч өмнөх шигээ байхгүй болж ганцаараа үлдсэн ч гэсэн амьдрах боломж байсаар л байдаг.

Энд гайхаад байх зүйл байхгүй. Абел бусдын гарт амиа алдана гэж бодоо ч үгүй, Иосеф Египет рүү боолчлогдохоор борлогдоно ч гэж таамаглаагүй. Энэ хоёр түүхэнд гарч байгаагаар хоёуланд нь гэр бүлийнх нь урвагчид байсан бөгөөд  тэдний хийсэн зүйл гэр бүлдээ ямар их нөлөө үзүүлж байгааг харуулсан байдаг. Библи бол хүмүүний амьдрал, тэдний гэр бүлүүд нь санамсаргүй байдлаар ямар их өөрчлөгдөж байгаа талаар арвин их жишээ сургамжаар дүүрэн байдаг.

`Амьдралын чинь хэмнэлийг алдагдуулсан төлөвлөгдөөгүй сорилтууд тулгарахад таны итгэл бишрэл хэр тус болсон вэ?`