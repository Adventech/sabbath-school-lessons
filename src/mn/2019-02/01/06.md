---
title:  Уялдаа холбоо
date:  04/04/2019
---

Библи бол харилцаа холбооны ном юм. Бурхан биднийг бусадтай харилцаатай байлгахаар бүтээсэн. Маш ховор тохиолдолд л бидний зарим нь бусдаас тусгаарлагдан амьдардаг. Эхийн хэвлийд бойжиж байгаа хүүхэд бүр хорвоо дэлхий дээр хүн болон ирж чаддаггүй. Төрсний дараа ч гэсэн бидэнд биеэ даах чадвартай болтол биднийг асарч халамжлах хэн нэгэн зайлшгүй хэрэгтэй байдаг. Хүн хүнээрээ дутагддаг тиймээс бидний хүн нэг бүрт анд найз, хань ижил хэрэгтэй. Хэдийгээр нохой, муур гэх мэт тэжээвэр амьтад амьдралын сайн анд нөхөр ч гэсэн амин чухал мөчид утга учир бүхий харилцаа холбоо зөвхөн хүнээс л бий болдог. Ямар ч эргэлзээгүйгээр гэр бүл болон гэр бүлийн харилцаа холбоо бол биднийг оршин тогтнож байгаа цагт маш чухал ач холбогдолтой. Учир нь бид цаг үргэлж л бусадтай ямар нэгэн байдлаар холбогддог.

Тэрхүү харилцаа холбоо нь биднийг төдийгүй амьдралын минь хөг хэмнэл өөрчлөгдөхөд маш их нөлөө үзүүлдэг. Энэ нь дараах хоёр арга замаар хэрэгждэг: бусад хүмүүсийн бидэнтэй харилцах харилцаа бидний амьдралд нөлөөлдөг. Нөгөөтээгүүр бидний ч гэсэн бусадтай харилцах харилцаа тэдний амьдралд нөлөөлдөг. Мөн тэдгээр харилцаанууд нь бидэнд сайнаар нөлөөлж байна уу эсвэл муугаар нөлөөлж байна уу гэдгийг бид төдийлөн ач холбогдол өгөн анхаардаггүй. Бусдад үргэлж сайнаар нөлөөлж байхыг эцэж цуцалтгүйгээр хичээх хэрэгтэй гэдгийг чухалчил. Ялангуяа өөрсдийн ойр дотно байдаг өөрийн гэр бүлийнхэндээ анхаарал хандуулаарай.

`Дараах эшлэлүүдийг уншаарай. Бусадтай харилцах харилцаандаа юуг хийх хэрэгтэй гэж хэлж байна вэ? Ром 15:7; Ефес 4:2, 32; 1 Тес. 3:12; Иаков 5:16.`

Зарчим бол маш энгийн. Хэрэв бид бусдад эелдэг, найрсаг, энэрэнгүй хандвал тэдэнд эерэгээр нөлөөлж тэдний амьдралыг ч хүртэл өөрчлөх гол зорилгодоо хүрэх боломжтой болно. Яг л Есүс шиг маш сайн аргаар хүмүүсийн амьдралыг өөрчилсөн шиг тийм гайхалтай боломж бололцоо бидэнд байна. Дахин хэлье, бид сайн ч бай муу ч бай ямар нэгэн байдлаар бусдад нөлөөлдөг гэдгийг санах хэрэгтэй. Гэр бүлээс илүү бидэнд нөлөөлдөг газар гэж байхгүй.

`Дараах Есүсийн хоёр сургамжуудыг харцгаая: (Лук 11:34, Марк 4:24, 25) Бидний бусадтай харилцах харилцаа ямар чухал болох талаар эдгээр эшлэлүүд юуг хэлж байна вэ?`