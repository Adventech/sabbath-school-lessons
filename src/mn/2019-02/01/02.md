---
title:  Эхэнд
date:  31/03/2019
---

Библи анхнаасаа ямар ч эргэлзээгүйгээр “Эхэнд...” (Эхлэл 1:1) хэмээн Еврей хэл дээр ганцхан үгээр эхэлдэг. Энэ бүлгийн гол утга агуулга нь мэдээж “Газар нь ямар ч хэлбэр дүрсгүй, эзгүй хоосон” (Эхлэл 1:2)-с шилжин өөрчлөгдсөөр зургаа дахь өдөр болоход Бурхан Өөрийнхөө бүтээсэн бүгдийг харахад “Нэн сайхан” (Эхлэл 1:2) байсан талаар өгүүлдэг. Товчхондоо энэ эхлэл бол бидний амьдарч буй дэлхийн эхлэл юм.

`Эхлэл 1-р бүлгийг уншаарай. Маш олон зүйл өрнөж байна, дараах асуултыг өөрөөсөө асуугаарай: Аливаа зүйлс санамсаргүй байдлаар бий болдог уу эсвэл зөв цагтаа, зөв газраа маш нарийн зохион байгуулалттайгаар бий болдог уу? Бурханы дүр төрхийн талаар юу гэж бодож байна вэ?`

Элен Уайт 1908 оны 6-р сарын 8-нд “Цаг үеийн шинж тэмдгүүд” гэсэн бичвэртээ “Эмх цэгц бол Диваажингийн хамгийн анхны хууль” гэж бичсэн нь одоогийн дэлхийн бүтэц зохион байгуулалтыг харахад л тодорхой харагдаж байна. Гэм нүглээс болж энэ сайхан дэлхий маань тодорхой хэмжээнд унаж  доройтсон ч гэсэн эмх цэгц, хэмнэл, дэг журам байсаар байна.

`Эхлэл 8:22-г уншаарай. Эмх цэгцийг хэрхэн харуулж байна вэ?`

Уналтын дараа ч гэсэн он жилүүд нарийн зохион байгуулалттайгаар улиран солигдсоор л байна. Тиймээс өдөр шөнийг тусгаарлагч тэнгэрт байрлах нар, сар гэгдэх эрхэс нь өдөр, сар жилүүдийн тэмдэг болсоор байна (Эхлэл 1:14). Яг л Бурхан анх хэрхэн бүтээсэн тэр л байгалийн жам ёсоор оршин байна. Гэхдээ энэ бол зөвхөн өнгөц байдлаас харахад л ийм байна. Цаашлаад Исаиа 66:23-р эшлэлээс харвал шинэ тэнгэр шинэ газарт ч гэсэн дээр дурдагдсан хэмнэл байх болно гэдгийг харж болно.

`Шаббат өдөр танд болон таны гэр бүлийн амьдралд хэрхэн ямар байдлаар нөлөө үзүүлдэг талаар бодоорой. Зөвхөн Шаббатын ч биш өдөр бүр болдог зүйлсийн янз янзын давуу талуудыг нэрлэнэ үү?`