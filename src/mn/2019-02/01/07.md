---
title:  Гүнзгийрүүлэн судлах
date:  05/04/2019
---

Христийн дагалдагчдын Түүнтэй хамт өнгөрүүлсэн амьдралд тохиосон өөрчлөлтүүдийг төсөөлөөд үзээрэй. Тэдний ихэнх нь боловсрол эзэмшээгүй зүгээр л еврейн итгэл, уламжлал, ёс заншлыг өвлөн авсан энгийн хүмүүс байсан ч тэд одоо Галилын Раббигаар сургагдаж байна. Тэдний дунд атаа жөтөө (Мат. 20:20-24), хэрүүл маргаан (Иох. 3:25); итгэлгүй байдал (Марк 9:28, 29), урвалт (Мат. 26:56) тэр ч бүү хэл Есүсийг хууран мэхлэх ч зүйлс (Мат. 26:69–74) байсан. Хэдийгээр дээрх асуудлууд байсан ч гэсэн тэд Есүсээс сүнслэг зүйлсийг сурч Түүнтэй хамт байсныг нь хүмүүс ч гэсэн харсан байдаг. (Мат. 26:73), Тэр бүү хэл Зөвлөлийнхөн ч гэсэн тэднийг “Эрдэм номгүй, боловсролгүй Петр, Иохан хоёр Есүстэй хамт байсныг нь мэдэв”. (Үйлс 4:13) хэмээн хүлээн зөвшөөрсөн байдаг.

Бид ч гэсэн ямар ч үед Бурхан дотор байвал бидний хэн байхаас үл хамаарч бид өөрсдийн  гэр бүлдээ ер бусаар нөлөөлж чадна. Ингэснээр тэд ч гэсэн бидний “Дотор буй Есүс”-ийг мэдэх боломжтой болох юм.

Элен Г.Уайтын хэлсэн дараах үгс гэр бүлдээ нөлөөлөх талаар юуг хэлж байна вэ? “Гэр бүл гэдэг энгийн боловч үргэлж чихэнд чимэгтэй үгс яригддаг, сайхан зүйлс хийгддэг, зочдод тасралтгүй халамж, хайрыг үзүүлдэг тийм газар байх ёстой.” – Адвентист Гэр Бүл, хуу 18.

**Хэлэлцэх асуултууд**

`1  Номлогчийн үгс 3:1–8. Эдгээр эшлэлүүд юу хэлж байна вэ? Тэдгээр зарчмуудыг та өөрийн амьдралдаа хэрхэн хэрэгжүүлж болох вэ?`

`2  Хэрэв нууц биш бол өөрт тохиолдож байсан сургамжтай эсвэл сургамж болох байсан тийм өөрчлөлтүүдээсээ ангийнхантайгаа хуваалцаарай. Та тэдгээрээс юу мэдэж авсан бэ? Мөн тэрхүү өөрчлөлтүүд таны гэр бүлд ямар нөлөө үзүүлсэн талаар хуваалцаарай. Тэдгээр нөхцөл байдалд та юу сурч авсан бэ?`

`3  Та одоо хэрхэн ямар зарчмаар амьдарч байгаа вэ? Христ таны амьдралд орж ирээгүй байсан бол таны амьдрал одооныхоос хэр өөр байх байсан бол? Бидний амьдралыг өөрчилдөг Христийн хүчний талаар та юу гэж хэлэх вэ?`