---
title:  Шилжилтүүд
date:  03/04/2019
---

Үнэн гэвэл хүн төрөлхтөн бол дадал зуршлын бүтээл юм. Бид ямар нэгэн зүйлийг хийнэ гээд төлөвлөдөг, үүнийгээ төлөвшүүлдэг. Харин зуршил болсон хойно нь өөрчлөхөд маш хэцүү байдаг.

Бид тийм ч амархан өөрчлөгдөөд байдаггүй. Олон жилийн турш эхнэрүүд “Би нөхрөө өөрчлөх гэж хичээсэн боловч ...?” гэж гомдолдог. Хэдий тийм ч гэсэн Бурхан бидний хувь хүнийг биш юмаа гэхэд зан чанарыг маань өөрчилдөг. Авралын төлөвлөгөөнд энэ талаар: Бурхан биднийг Өөрийнхөө дотор шинэ хүн болгодог гэсэн байдаг.

`Тарсын Саулд ямар гайхалтай өөрчлөлт хэрхэн тохиолдсон бэ? Үйлс 8:1, 3; 9:1–22; Галат 1:15–17.`

“Саул Ариун сүнсний хүчинд буун өгч алдаа дутагдлаа хүлээн зөвшөөрч Бурханы хуулийг гүн гүнзгий ойлгосон. Тэрээр өөрийн сайн үйлсээрээ зөвтгөгдөнө гэдэгт итгэдэг бардам зантай Фарисай хүн байв. Харин одоо яг л бяцхан хүүхэд мэт даруухнаар Бурханы өмнө мэхийж өөрийн зөвт бус байдалдаа гэмшиж цовдлогдсон боловч дахин амилсан Аврагчийгаа таньж мэдэж байна. Саул гал халуун итгэл, сэтгэлдээ хөтлөгдөн уучлал, өршөөл энэрлийг хүсэмжлэн Эцэг ба Хүүгийн төгс нэгдэлд ирэв.

“Гэмшиж буй Фарисайн (Саулын) залбирлууд хий хоосон зүйл байгаагүй. Түүний зүрх сэтгэлийн гүн гүнзгий бодлууд тэнгэрлэг нигүүлслээр өөрчлөгдөж авьяас чадварууд нь ч гэсэн Бурханы үүрдийн зорилгын төлөө ашиглагдах болсон. Христ болон Түүний чин шударга байдал энэ дэлхийн ямар ч зүйлээс илүүтэйгээр Саул дээр буун ирсэн юм.”— Элен Уайт, Элч нарын үйлс, хуу. 119, 120.

Бидэнд ч гэсэн Саулынхтай адил сэтгэл хөдөлгөм өөрчлөгдсөн түүхүүд байдаг. Ер нь бидэнд бүгдэд нь Эзэн бидний амьдралд хэрхэн ажиллаж, биднийг ямар байх ёстой талаар мэдүүлж өөрчилсөн гэрчлэлүүд байх ёстой. Тиймээ, ингэхийн тулд их цаг авч магадгүй. Бүр өөрчлөгдөхгүй байгаад байвал мэдээж гайхмаар. Хэрэв ийм зүйл тулгарвал Библи дээрх маш чухал хоёр эшлэлийг уншиж, бясалгаж өөрийгөө зоригжуулаарай.

`Филиппой 1:6, Ром 8:1-г уншаарай. Эдгээр эшлэлүүдээс ямар ямар гайхалтай амлалтуудыг харж байна вэ? Тэдгээр нь Христэд итгэгчдийн амьдралд хэрхэн хэрэгждэг вэ?`