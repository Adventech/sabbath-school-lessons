---
title:  Гэр Бүлд Зориулсан Зарим Зарчмууд
date:  03/06/2019
---

Гэр бүл болон Шаббат өдөр нь бүр Едений үеэс хүн төрөлхтөнд өгсөн Бурханы бэлэг билээ. Тийнхүү Шаббат өдөр болон гэр бүлд сүнсний дайсан юу хийснийг болон хийж байгааг Долоо дахь өдрийн Адвентистууд бид мэднэ. Хамгийн шилдэг гэр бүлд ч гэсэн хэрүүл маргаанаас болж зовох үе гардаг.

Ийм асуудалтай үед гэр бүлд тус болохуйц зарчмуудыг үзэцгээе.

`Ефес 1:7-г уншина уу. Бүх гэр бүлд байх ёстой ямар чухал зарчим энд байна вэ?`

Та уучилж сурах хэрэгтэй, ялангуяа таны хань тийм зүйлийг хүртэх ёсгүй үед. Зохистой хүнд уучлал үзүүлэхийг хэн ч хийж чадна, үнэндээ тийм зүйлийг уучлал гэж хэлэхэд хэцүү. Жинхэнэ уучлал гэдэг бол Бурхан биднийг Христээр дамжуулан уучилсан шиг ямар ч зөвтгөх зүйлгүй хүмүүсийг уучлах явдал юм. Бид яг үүний адил үйлдэх ёстой. Эс тэгвээс бидний гэрлэлт амьд үлдсэн ч (бараг тэгэхгүй) там мэт байх болно.

`Ром 3:23-г уншина уу. Энд бас ямар чухал зарчим байна вэ?`

Та гэм нүгэлтэй буюу тодорхой хэмжээнд сэтгэл зүй, бие махбод болон сүнслэгээр доройтсон хүнтэй гэрлэсэн гэдгээ хүлээн зөвшөөрөх ёстой. Тиймээс дасан зохицоорой. Ханийнхаа сул талыг хүлээн зөвшөөр. Тэдгээрийн талаар залбираарай. Та тэдгээр сул талтай хамт амьдрах ёстой болж болох юм, гэхдээ тэдгээрт санаагаа зовоож амьдрах хэрэггүй. Эс тэгвээс таныг амьдаар чинь идэх болно. Төгс, ариун Бурхан биднийг Христээр дамжуулан байгаагаар минь хүлээн авдаг. Тиймээс төгс, ариун биш та ханьдаа адилхан зүйлийг хийх ёстой.

`Филиппой 2:4-8-г уншаарай. Энд бас ямар чухал зарчим байна вэ? Бид тэрхүү зарчмыг зөвхөн гэрлэлт бус өөр зөрчилтэй байж болох харилцаануудад ашиглаж болох уу?`