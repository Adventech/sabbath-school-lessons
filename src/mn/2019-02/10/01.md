---
title: Бэрхшээлтэй Багахан Хугацаа
date:  01/06/2019
---

### Энэ Долоо Хоногт Судлах Эшлэлүүд
Мат. 7:5; Еф. 1:7; Фил. 2:4-8; Еф. 4:26, 27; Иаков 1:19, 20; Кол. 3:19; Мат. 7:12.

> <p>Цээжлэх Эшлэл</p>
> “Уурлавч нүгэл бүү үйлд. Уур хилэн дээр чинь нар бүү жаргаг” (Эфэс 4:26).

Хамгийн сайн гэр бүлд ч тэмцэлтэй, зөрчилтэй цаг үеүд тулгардаг. Энэ бол доройтсон дэлхийн амьдралд байдаг зүйлийн л нэг юм. Энгийн зүйлс болох хэний хогоо хаях ээлж вэ, эсвэл өсвөр насны охин чинь гэрийн даалгавраа дуусгасан уу, эсвэл хүү чинь хийх ёстой ажлаа хийсэн үү гэх мэт яршиг төвөгтэй боловч жижиг асуудлууд нь ерөнхийдөө бага зөрчлөөр шийдэх боломжтой. Харин өөр асуудлууд нь гэр бүлийн амьдралыг хөмрөх ч аюултай байдаг. Хадам ээжийн хүчирхийлэл болон дарангуйлал эмэгтэйн гэрлэлт болоод эрүүл мэндийг үгүй хийх аюултай байх, сэтгэцийн өвчтэй аав нь хүүхдүүдээ хүчирхийлэх, хүү нь замбраагүй амьдралаар амьдрахын тулд бүхий л шашныыхаа хүмүүжлийг орхих, эсвэл охин нь мансууруулагч бодисонд донтох гэх мэт.

Шинэ Гэрээ бидэнд нэг нэгнээ хайрла (Иохан 13:34, Ром 12:10), бусадтай нийцэлтэй амар тайван амьдар (Ром 15:5, Евр. 12:14), нэг нэгэндээ тэвчээртэй, элэгсэг, нигүүлсэнгүй ханд (1 Кор. 13:4), бусдыг өөрөөсөө дээгүүр тавь (Фил. 2:3), нэг нэгнийхээ зовлонг үүрэлц (Еф. 4:2) гэдгийг ахин дахин хэлдэг. Мэдээж энэ бүхнийг гэр бүлийнхээ хүрээнд ч байсан хэлэхэд амархан, хийхэд хэцүү байдаг. Энэ хичээлээр бид жижиг бэрхшээлтэй зүйлсийг ялангуяа гэр бүлийн хүрээнд хэрхэн намжаах талаар суралцах болно.

_*Энэ хичээлийг 6 сарын 8-ны Шаббатад бэлтгэн судлаарай._