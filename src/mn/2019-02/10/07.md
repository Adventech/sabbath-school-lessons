---
title:  Гүнзгийрүүлэн судлах
date:  07/06/2019
---

Гүнзгийрүүлэн Судлах: “Олон эцэг эх гэр бүлээ удирдан авч явах тал дээр нэгдмэл бус байдаг. Хүүхэддээ цаг бага зарцуулдаг эцэг хүн тэднийхээ өвөрмөц шинж чанар болон зан чанарыг анхаарч үзэлгүй харгис хэрцгий ханддаг. Тухайн хүн уур бухимдлаа барилгүй арга хэмжээ авдаг. Хүүхэд ийм хандлагыг мэдрээд эрхшээлд нь орох гэхээсээ илүү тухайн шийтгэл түүнийг уур уцаараар дүүргэдэг. Хүн нэг удаад нь буруу үйлдлийг өнгөрөөсөн боловч өөр нэг үед маш хатуу шийтгэдэг. Ийм тохиолдолд хүүхдүүд яг юу хүлээхээ мэддэггүй, тийнхүү аль хүртэл шийтгэлгүйгээр явж болохыг үзэх гээд байдаг. Ийнхүү муу ёрын үр суулгагдан соёолоод үр жимс гаргадаг.” – Элен Уайт, Адвентист Гэр Бүл, 314, 315 хууд.

“Гэр бүл бол хамгийн цэвэр ариун, тэнгэрлэг хайр энэрлийг үзүүлэгч төв болох ёстой. Гэр бүлийг бүрдүүлж буй хүн бүр зүрх сэтгэлд амар тайван, нийцэн зохицох байдал, хайр энэрэл, аз жаргалыг өдөр бүр бий болгохын тулд тууштайгаар хичээн чармайх хэрэгтэй. Хайр гэдэг ургамлыг анхааралтай арчлан хамгаалахгүй бол үхнэ шүү. Хэрэв бид зүрх сэтгэлдээ сайн сайхан зарчим бүрийг нутагшуулахыг хүсч байгаа бол эдгээрийг байнга арчлан халамжлах ёстой. Сатаны зүрх сэтгэлд суулгаж өгсөн атаа хорсол, атаархал шунал, бузар муу хуйвалдаан, бузар муу яриа, бусдыг үл тоомсорлох, шуналтай сэтгэл, утга учиргүй хоосон байдал зэргийг үндсээр нь сугалан хаях ёстой. Хэрэв бузар муу зүйлсийг сэтгэлдээ хадгалах юм бол, үр жимс нь биднийг бузартуулах болно. Хайрын үр жимсийг үхүүлж, зүрх сэтгэлийг бузартуулж буй хорт ургамлыг ямар олон хүн үржүүлэн ургуулж байна вэ!” – 195, 196 хууд.

**Ярилцах асуултууд**

`1  Гэрлэлтийн тухай бичсэн дараах эшлэлийг уншина уу. “Учир нь бидэнд байгаа нь бидний мөхөсдлийг өрөвдөж эс чадах тэргүүн тахилч бус, харин нүгэлгүй атлаа бүх талаар бидэн шиг соригдсон Нэгэн билээ” (Евр. 4:15). Христ бидэнтэй илүү сайн ойлголцохын тулд Өөрийгөө бидний байр сууринд тавьсан шиг бид ч гэсэн хань ижилдээ тийнхүү хандах хэрэгтэй. Учраад байгаа нөхцөл байдал эсвэл асуудлыг зөвхөн өөрийн өнцгөөс бус ханийнхаа байр сууринаас харахыг хичээгээрэй. Хань чинь нөхцөл байдлыг хэрхэн харж байгааг, түүнд хэрхэн нөлөөлснийг, мөн яагаад тийм санагдсаныг ойлгохыг хичээгээрэй. Энэ зарчим хүнд нөхцөл байдлыг хөнгөвчлөхөд маш их ашиг тустай байж болно. Энэ зарчмыг бусадтай зөрчилдөх үедээ ямар арга замаар ашиглаж болох вэ?`

`2  Ангиараа, “Уурлах нь үргэлж нүгэл байдаг уу?” гэсэн асуултад хариулаарай. Өөрийн байр суурийг хамгаална уу?`