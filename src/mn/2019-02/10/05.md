---
title:  Маргаан, Хүчирхийлэл, Хүч Чадал болон Хяналт
date:  05/06/2019
---

Зарим тохиолдолд шийдэгдээгүй маргаан болон уур уцаар нь маш сөрөг, аймшигтай, бүр хүчирхийлэлтэй харилцаа болон хувирах боломжтой. Хүчирхийлэл нь олон төрөл байж болно – бие махбодын, үгэн, сэтгэл хөдлөлийн, сэтгэл зүйн, бэлгийн гэх мэт. Гэхдээ ямар ч төрлийн хүчирхийлэл байсан Бурханы хаанчлалын үндсэн зарчим болох хувиа үл хичээх хайртай эсрэгцэнэ.

`1 Иохан 4:7, 8 болон Колоссай 3:19 дээр харилцааны тухай ямар чухал сургаал байна вэ?`

“Нөхрүүд ээ эхнэрээ хайрлагтун. Тэдэнд бүү хатуу ханд.” (Кол. 3:19). Энд хэлэгдсэн “Хатуу” гэдэг үг нь Грек эх хэл дээрээ хамтрагчдаа уурлаж дургүйцэх, байнга зовоох, маш ихээр дайсагнах хийгээд өөр нэгнийг үзэн ядах гэсэн утгыг илэрхийлдэг. Сэтгэл хөдлөлийн, бэлгийн болон бие махбодын хүчирхийлэл нь Христэд итгэгч нөхөр хүн болон хамтрагчид байж болшгүй зан авир билээ. Харин үүний оронд ханиа хайрлах учиртай. Паул бас илүү тодорхой хэлэхдээ хайр бол тэвчээртэй, элэгсэг, хайр нь атаархдаггүй, онгирдоггүй, бардам зан гаргадаггүй, бүдүүлэг бус, хувиа хичээдэггүй, амархан уурладаггүй, алдааг онцолдоггүй, мууд баярладаггүй, харин үнэнд баярладаг. Хайр нь үргэлж хамгаалдаг, үргэлж итгэдэг, үргэлж найддаг ба үргэлж цөхрөлтгүйгээр зүтгэдэг хэмээжээ. Эдгээр хайрын шинж чанаруудаас аль нь ч хүчирхийллийн ямар нэгэн хэлбэр болон арга замыг шууд бусаар атугай зөвтгөдөггүй билээ.

Эрүүл харилцаанд хоёр тал хоёулаа хамгаалагдсан аюулгүй мэдрэмжийг авдаг ба уур уцаарыг эрүүл аргаар шийдэж, нэг нэгэндээ үйлчлэх нь энгийн зүйл байдаг. Хүчирхийлэлд өртсөн хүмүүс ихэвчлэн гэм буруутай мэдрэмжийг авсан байдаг, нэг бол тэд өөрсдөө хүчрхийлэгчийг өдөөсөн эсвэл ямар нэгэн байдлаар тийм хүчирхийлэл авах зохистой мэтээр ойлгуулдаг. Хүчирхийлэгчид ихэвчлэн нөхцөл байдлыг удирдан хянаж, хохирогчийг буруутай буюу хариуцлагатай мэтээр ойлгуулахдаа маш сурамгай байдаг. Гэтэл яг үнэндээ ямар ч хүн хэн нэгний хүчирхийлэлд өртөх ёсгүй ба хүчирхийлэгчид өөрсдийн сонголт болоод үйлдэлдээ хариуцлагатай байх ёстой. Сайн мэдээ нь хүчирхийлэлд өртсөн хүмүүсийг Библи буруушаадаггүй харин тайтгарлыг өгдөг. Асуудлыг зохицуулах боломжгүй зарим нөхцөл байдалд хүмүүс гаднаас тусламж авахаас айх хэрэггүй билээ.

`Зарим соёл иргэншилд эмэгтэйчүүдийн хүчирхийллийг буруушаадаггүй нь үнэхээр харамсалтай.  Христэд итгэгч хүмүүс бид ямар ч соёл иргэншилд байсан тийм зан авирын хандлагад яагаад оролцож болохгүй вэ?`