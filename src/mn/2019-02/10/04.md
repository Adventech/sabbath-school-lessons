---
title:  Маргаанд Уур Уцаарын Үүрэг
date:  04/06/2019
---

Уурлаж үзээгүй хүн гэж хэн байх билээ? Энэхүү уур уцаар гэр бүлийн гишүүн рүү чиглэсэн үед улам хэцүү болдог. Уучлахыг хүсэхгүй байхын сацуу уур уцаар нь хор хөнөөлтэй болж гэр бүлд болон харилцаанд ерөнхийдөө маш их зовлон шаналалыг авчирдаг.

`Ефес 4:26, 27 болон Номлогчийн үгс 7:9-г уншина уу. Бид сэтгэл хөдлөлийн хэмжээнд байгаа уур уцаар болон гэм нүгэл болсон уур уцаарыг хэрхэн тэнцвэртэйгээр ойлгох вэ? Ялгаа нь юу юм бэ?`

`Иаков 1:19, 20 дээр Иаков бидэнд амьдралдаа хэрэгжүүлэх хэрэгтэй, ялангуяа үйлдэл эсвэл хандлага нь бидний уурыг хүргэдэг гэр бүлийн гишүүнтэйгээ харьцаж байхдаа хэрэгжүүлэхүйц ямар зүйлийг хэлсэн бэ?`

Хэрэв та ямар нэгэн зүйлд уурлаж байвал түүнийгээ хуримтлуулан амьдралынхаа хар бараан үүл болгохын оронд ямар нэгэн эерэг зүйл болгон хувиргаарай. Танд буруугаар хандан гомдоож байгаа хүмүүсийн төлөө залбир, тэднийг уучлан тэдэнд ивээл болоорой. Эхэндээ амаргүй байж болох юм, гэхдээ шийдвэр гаргасан бол түүндээ тууштай бай, Бурхан бусдыг нь даах болно.

Заримдаа уур уцаарын үндэс нь бидний төрж өссөн орон гэрээс үндэслэдэг. Уур уцаартай хүн ихэвчлэн уур уцаартай гэр бүлээс гардаг яагаад гэвэл тэд үлгэрлэн харуулдаг хүмүүсээс сурдаг ба тийм зан авирыг амьдралдаа гаргаж, тийнхүү үр хүүхэддээ дамжуулдаг. Заримдаа уур уцаар нь олж авч чадаагүй хэрэгцээ эсвэл атаархлын үр дүнгээс гардаг байж болно. Жишээ нь Каин атаархаж, тийнхүү дүүгээ алах хэмжээнд хүрсэн.

Танд уурлах сайн шалтгаан байж болно, гэхдээ тэр шалтгаан таныг ууртай хэвээр байхыг зөвтгөхгүй. Няцаах эсвэл зөвтгөх гэж бүү оролдоорой. Тэгэхийн оронд Бурханаас тухайн асуудалд эерэгээр хандахад туслаач хэмээн гуйгаарай. Элч Паул бидэнд нэгэн сайн зөвлөгөөг өгдөг: “Мууд бүү дийлд, мууг харин сайнаар дийл” (Ром 12:21).

`Бидэнд шаналал зовлонд хүргэхүйц уур хүргэм зүйл бүгдэд нь байдаг. Зарим тохиолдолд бидний уур зөвтгөгдөж болох юм. Гэхдээ асуудал нь, бид хэрхэн Бурханы тусламжтайгаар тэрхүү уур уцаарыг дарж, өөрсдийгөө болон эргэн тойрны хүмүүсээ зовоохгүй байх вэ?`