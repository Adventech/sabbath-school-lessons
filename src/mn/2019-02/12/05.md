---
title:  Гэр Бүлийн Амьдрал бол Хуваалцах юм
date:  19/06/2019
---

`Дараах эшлэлүүдэд Шинэ Гэрээний хэрэглэсэн “Дага” эсвэл “Дуурайх”  гэсэн үгсийн утга санааг ухаж ойлгоорой.  Христ итгэгч болох үе шат болон өсөлтийн талаархи явцыг бидэнд юуг илэрхийлж байна вэ? Дууриалал болон гэрчлэлийн хоорондох харилцааны талаар тэдний санал болгож байгаа зүйлсийн талаархи таны бодол юу вэ? 1 Кор. 4:16, Eфес. 5:1, 1 Teс. 1:6, Евр. 6:12, 13:7, 3 Иох 11.`

Шинэ Гэрээ дууриалал болон үлгэрлэлийн үүрэг нөлөө нь сурах үйл явцад чухал гэдгийг онцлон, хүлээн зөвшөөрсөн байдаг. Хүмүүс өөрсдийнхөө харж байгаа хүн эсвэл зүйлтэй илүү адил болдог талтай. Энэ зарчим дууриалал илүү их явагддаг гэр бүлийн харилцаанд ашиглагддаг. Энд үр хүүхдүүд эцэг эхээ дууриадаг бол гэрлэсэн хосууд бие биенээ ихэвчлэн дууриадаг. Хосууд болон гэр бүлд энэ ойлголт ухагдахуун, бусад гэр бүл болон залуу хосуудад Христийн гэрчлэлийг хүргэх боломжтойг харуулдаг.

Нийгмийн нөлөөний хүч. Бид бусдад хамт байн ажиглах боломж гаргахад энэ нь гэрчлэл болдог бөгөөд өөрсдийн туршлагаа зарим арга замаар хуваалцдаг. Ихэнх нь гэрлэлтийн сайхан үлгэрлэл болон дууриалал болохуйц гэр бүлийн харилцаатай байж чаддаггүй. Бидний гэр оронд Есүс ямар өөрчлөлтийг хийж байгааг тэд харах боломжтой. “Нийгмийн нөлөө”-ний талаар Элен Уайт ийнхүү хэлсэн, “Энэ бол гайхалтай хүч юм. Бидэнд хамаатай хүмүүст туслах хэрэгсэл болгон ашиглахаар чин сэтгэлээсээ хүсвэл, бид энэ хүчийг хэрэглэж чадна..”— Анагаах Үйлчлэл, хуу. 354.

Гэрлэсэн хосууд бусад хосуудыг зоогонд урих, нөхөрлөл, эсвэл Библи судлалд урихаас гадна гэр бүл хөгжлийн хөтөлбөрт хамтдаа хамрагдахад тэдгээр зочид үлгэр дууриалалыг хардаг. Дотно харилцаа, итгэлцэл, харилцаа, зөрчилдөөн шийдвэрлэлт болон ялгаатай байдлыг хүлээн зөвшөөрч буй байдал нь Христ доторх гэр бүлийн амьдралыг гэрчилдэг.

`Энэ сэдэв дээр, бид юун дээр үргэлж болгоомжтой хандах хэрэгтэй вэ? Иер. 17:9, Иох 2:25, Ром. 3:23.`

Христийг дагадаг итгэгчдийг дага. Бүхий л хүмүүсийн үлгэрлэл төгс бус; мөн Христэд итгэдэг гэр бүлийн гэрчлэл бол төгс үлгэр дууриалалын талаар биш юм. Шинэ Гэрээний үлгэрлэлийн талаарх ухагдахуун бол хүн бүрийг Христийг дагадаг итгэгчдийг дагахад дуудсан байдаг. Үүний гол санаа нь тухайн хүн Христэд итэгэх итгэлийг хүлээн авахдаа өөртэй нь адил сул дорой хүмүүс амьдралдаа хэрэгжүүлж байгааг харахад оршдог.

`Та өөрийн гэрт илүү дээр Христэд итгэдэг гэрчлэлийг бий болгохын тулд юу хийх хэрэгтэй вэ?`