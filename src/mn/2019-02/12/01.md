---
title: Тэд Гэрээс тань Юу Хардаг вэ?
date:  15/06/2019
---

### Энэ Долоо Хоногт Судлах Эшлэлүүд
Исаиа 38; 39; 1 Кор. 7:12–15; 1 Петр. 3:1, 2; Евр. 6:12; 13:7; 3 Иох 11; Иса. 58:6, 7, 10, 12.

> <p>Цээжлэх Эшлэл</p>
> “Харин та нар сонгогдсон угсаа, хаан тахилч, ариун үндэстэн, Бурханы эзэмшлийн ард түмэн юм. Ингэснээр харанхуйгаас та нарыг Өөрийн гайхамшигт гэрэл уруу дуудсан Түүний хүчирхэг үйлдлийг та нар тунхаглах юм.” (1 Петр 2:9).

Магадгүй бидний амьдрал гэр бүл, ажил, эрүүл мэнд, мөнгө санхүүгийн хувьд боломжийн хэмжээнд хүрч сайн байвал Бурханд талархлыг өргөх нь зүйн хэрэг юм. Эсхүл таны гэр бүл өвчин зовлон, бэрхшээлтэй тулгарсан байж болно. Аль нь ч байсан, хэн нэгэн хүн танайд зочлох үед, Хезекиа хааны ордонд Вавилоны элч төлөөлөгч нар айлчилсаны дараа “‘Тэд таны гэрт юу үзэв?’” (Иса. 39:4) гэсэн эш үзүүлэгч Исаиагийн асуусан асуултыг таниас асуувал хариулт нь ямар байх вэ?

Хүмүүс болон тэнгэр элч нар таны гэрээс юуг хардаг вэ? Ямар уур амьсгал бидний гэрт ноёлсон байна вэ? Хэн нэгэн нь залбирлын анхилам үнэрийг үнэртэж чадаж байна уу? Нинжин сэтгэл, өгөөмөр байдал, хайр эсвэл тэмцэл, уур хилэн, гомдол, хорсол болон зөрчилдөөний аль нь танайд байна вэ? Гэрийг тань орхин гарж буй нэгэн Есүсийг энэ гэрт байна гэж бодох болов уу?

Эдгээр нь бид бүхэн ямархуу гэр бүлийг цогцлоосон талаар өөрсдөөсөө асуух хэрэгтэй чухал асуултууд юм. Энэ долоо хоногт одоо цагийн бүхий л гэр бүлд тулгарч буй хүндрэлүүдийг үл харгалзан, гайхалтай сайхан гэр бүлийг бий болгох зарим сэдвүүдийг судлах болно.

_*Энэ хичээлийг 6 сарын 22-ны Шаббатад бэлтгэн судлаарай._