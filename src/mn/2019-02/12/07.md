---
title:  Гүнзгийрүүлэн судлах
date:  21/06/2019
---

Элен Уайт, “Хүчирхэг Христ Итгэлт Гэрчлэл,” хуу. 35–39; “Итгэгч бус Нэгэнд Хүрэх Хандлага,” хуу. 348–352, Адвентист Гэр Бүл; “Өрх Гэр дэх Үйлчлэл” хуу. 349–355, Анагаах Үйлчлэл; “Вавилоноос ирсэн Элч нар,” хуу. 340–348, Эш үзүүлэгчид ба Хаадууд.

Баярт мэдээнд үзүүлэх гэр бүлийн нөлөө. “Жинхэнэ гэр бүлийн хүний зүрх сэтгэл болон амьдралд үзүүлэх нөлөө нь ямар ч сургаал номлолоос илүү хүчтэй. ...

“Бидний нөлөө үзүүлж буй газар бага мэт харагдаж, чадвар маань чамлалттай санагдаж, боломжууд цөөн, ололт амжилт маань хязгаарлагдсан мэт байдаг ч гэр бүл дэх боломжоо итгэмжтэй ашиглавал гайхалтай боломжууд бидэнд нээгдэнэ.”— Элен Уайт, Анагаах Үйлчлэл, хуу. 352, 355.

**Ярилцах асуултууд**

`1  Христийг сонгох шийдвэрт нь хэн нэгний гэр бүл нөлөөлсөн эсэхийг асуугаарай. Юу нь тухайн хүнд гүн сэтгэгдэл үлдээсэн талаар ярилцана уу. Энэхүү туршлагаас бид юу сурах вэ?`

`2  Итгэгч бус хань ижилтэй гэр бүлд ямар бодитой арга замаар үйлчлэх вэ?`

`3   Итгэлтэй зөрчилддөг гэрт болдог зүйлсийн талаар ярилцана уу. Тэдгээр зүйлсийг дэс дараалал бичиж; Эсрэг талд нь боломжит шийдвэрлэх аргуудыг бичнэ үү.`

`4  Христэд итгэгчдийн хувийн амьдрал бол үр хүүхэд, итгэгч бус хань, хамаатан садан, болон зочдод гэрчлэл хийх хэрэгсэл юм. Гэртээ хуваалцдаг итгэл таны хүсэж байсан үр дүнд хүрэхгүй эсхүл хамаатан болон зочинтой өрнүүлсэн яриа үргэлж амжилттай болдоггүй байх ч, төгс бус гэр бүл төгс Аврагч руу хөтлөх замыг үргэлж бусдад заан чиглүүлэх хэрэгтэй. Аврагчийн нэрээр үйлдсэн зочломтгой байдал тань, хүрсэн амьдрал бүрийг нигүүслийн нөмөрт авчирдаг. Зочилсон хүн бүрт үзүүлэх таны гэрийн нөлөөг тунгаан бодоорой. Хаалгаар тань орж ирсэн хүн бүрт итгэлийн гэрчлэлийг та хэрхэн илүү дээр хийж болох вэ?`