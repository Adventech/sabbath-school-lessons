---
title:  Хааны алдаанаас сурахуй
date:  16/06/2019
---

`Хезекиа хааны эдгэрэл болон Вавилоны элч төлөөлөгчдийн айлчлалын түүхийг уншаарай. 2 Шас. 32:25, 31; Исаиа 38; 39.`

Элч нар Хезекиа хааны гайхалтай эдгэpлийн талаар мэдэхийг хүсэж байсан гэдгийг бичээс онцолсон байдаг. Гэсэн хэдий ч, Хезекиа хаан эдгэрлийнхээ талаар чимээгүй байсныг харж болно. Тэрээр сониуч төлөөлөгч нарын зүрхийг үнэний Бурхан руу хөтлөн нээх байсан зүйлсийг онцлон илэрхийлээгүй. Түүний 38-р бүлэг дэх эдгэрсэндээ талархлаа илэрхийлсэн байдал ба 39-р бүлэг дэх чимээгүй байдлыг нь эсрэгцүүлэн харьцуулахад цочирдом зүйлийг харж болно.

“Бурхан ганцааранг нь орхисон нь түүнийг сорихын тулд байв.” Энэхүү айлчлал нь маш чухал ач холбогдолтой байсан боловч; Хезекиа хаан залбиралтайгаар тахилч эсхүл эш үзүүлэгч нараас тусгайлан зөвлөгөө хүссэн талаар ямар ч тэмдэглэл байдаггүй. Бурхан ч хөндлөнгөөс оролцоогүй. Олны нүднээс далд, сүнслэг зөвлөгч нартай ярилгүйгээр, өөрийн биеэр, Хезекиа өөрийнх нь амьдралд болоод ард түмнийх төлөө Бурханы хийсэн бүх ажлыг илэрхий байдлаар зүрх сэтгэлээсээ арчин хаясан. 2 Шастир 32:31-г бичсэн түүхч магадгүй хүмүүс Бурханы ивээлийг авах ёстой мэт ханддаг мөн Түүний нигүүлслийг хүртсэн хүмүүс хувиа хичээгч болох их эрсдэлтэйг харуулахыг зорьсон байж болно.

`Хезекиа хааны түүхээс гэр бүлийн амьдралд итгэмжтэй байх сургамжуудыг авж болно. Таны хувьд өөр хэний түүх байж болох вэ?`

Христэд итгэдэг хүмүүсийн гэр дэх айлчлал бүр тухайн хүний хувьд Христийн дагалдагч нартай уулзах боломжийг олгодог.

Цөөхөн зочид сүнслэг байдал болон итгэл үнэмшлийн талаар яриа дэлгэх дуртай байдаг. Христэд итгэдэг хүмүүс сайн мэдээг хуваалцаж болох үр дүнтэй зөв аргыг заавал олох хэрэгтэй.

Хүмүүс тухайн зүйлс Бурханаас ирдэг ивээлүүд гэдгийг хүлээн зөвшөөрч болох хэдий ч Христ итгэгч нар өөрсдийн ололт амжилт болон материалаг баялагийг бардамнан үзүүлэхээр ивээгдээгүй. Харин итгэгчдийг “харанхуйгаас та нарыг Өөрийн гайхамшигт гэрэл уруу дуудсан Түүний хүчирхэг үйлдлийг та нар тунхаглах”-луулхаар (1 Петр. 2:9) эсхүл, Хезекиагийн амьдралыг бэлгэдэл болгон алдаа зөрчил дотроо үхсэн биднийг Христтэй хамт амьд болгосон, нүгэл дотроо мөхөж байхад, Есүс тэднийг амилуулж, тэнгэрлэг оршихуйд суулгасан гэдгийг тунхаглуулахаар дуудсан юм (Eфес. 2:4–6).

`Бусдад гэрчлэл хийхийн тулд өөрийнхөө гэрийг ямар арга замуудаар ашиглаж болох вэ? Гэрт тань ирсэн зочдод илүү зоригтойгоор Христэд итгэдэг итгэлээ хэрхэн хуваалцаж болох вэ?`