---
title:  Нөхөрлөлийг Тараах Төвүүд
date:  20/06/2019
---

**Доор дурдсан Библи дэх гэр бүлүүдийн зочломтгой байдлын талаархи түүхүүдийг харьцуулан уншаарай. Иса. 58:6, 7, 10–12; Ром. 12:13; 1 Петр. 4:9. Зочломтгой байдлын шинж чанаруудыг онцлон тэмдэглээрэй.**

`Aбрахам бa Сaрa (Эхл. 18:1–8)`

`Ребека болон түүний гэр бүл (Эхл. 24:15–20; 31–33)`

`Закхай (Лук 19:1–9)`

Зочломтгой байдал бол бусдын үндсэн хэрэгцээ болох амралт, хоол хүнс, болон нөхөрлөлийг мэдэрч хангадаг. Энэ бол харагдахуйц бодит өөрийгөө зориулж буй хайрын илэрхийлэл юм. Есүс хэн нэгнийг өлсөхөд идэх юм өгч, цангахад уух юм өгсөн үйлс бол Надад хийсэн хэрэг хэмээх сүнслэг сургаалыг заахдаа зочломтгой байдлыг онцлон ач холбогдол өгсөн (Мат. 25:34–40). Орон байраа үйлчлэлд ашиглах нь энгийн нэг хүнийг гэртээ урихаас эхлэн хамгаалалт хэрэгтэй нэгнийг гэртээ амьдруулах хүртэл янз бүр байдаг. Энэ үйлчлэлийн энгийн нөхөрлөл хэн нэгний төлөө залбирах болон библи судлал хийх боломжийг нээдэг. Жинхэнэ зочломтгой чанар бол Бурханы хайраар зүрх сэтгэл нь хөглөгдсөн хүнээс л оргилон гардаг бөгөөд энэхүү хайрыг үг болон үйлдлээр илэрхийлдэг.

Гэр бүлүүд заримдаа зочломтгой байхад нөөц боломж хангалтгүй, цаг хугацаа эсвэл хүчрэхгүй байдаг гэж гомдолдог. Бусад нь тав тухгүй санагдах, туршлага чадваргүй байх болон итгэгч бус хүнтэй тогтоож байсан харилцааны хэмжээнээс илүү гарах итгэл дутдаг. Зарим хүмүүс бусадтай харилцахад амьдралд нь үүсэж болзошгүй бэрхшээлээс зайлсхийхийг хүсдэг. Орчин цагийн олон гэр бүл зочломтгой байдал ба зугаацлыг хооронд нь ялгаж чаддаггүй.

`Таны гэр бүлийн амьдрал ямар байдлаар сүнслэг хэв маягт тань нөлөөлдөг вэ?`