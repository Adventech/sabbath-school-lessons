---
title:  Эхэнд Гэр бүл
date:  17/06/2019
---

Бидний авралын мэдээг түгээх үйлчлэлийн хамгийн эхний үйлчлүүлэгч нар бол гэр бүлийн гишүүд юм. Үүнээс илүү чухал авралын мэдээний талбар гэж үгүй.

`Иохан 1:40–42 ишлэлээс гэртээ итгэлээ хуваалцах талаар ямар дүгнэлтийг гаргаж болох вэ? Мөн Дэд хууль 6:6, 7; Рут 1:14–18 уншаарай.`

Баяр хөөртэй гэрчлэл. Андрей энгийн гэрчлэлээс илүүг хийсэн. Тэр өөрийн ах Симоныг Есүстэй уулзуулахаар төлөвлөсөн. Есүсийн талаархи баяр хөөртэй гэрчлэл болон Түүнтэй нэгэн хүн хэмээн танилцуулсан нь гэр бүлийн гишүүдэд авралын мэдээг хуваалцах энгийн хэрнээ үр дүнтэй төлөвлөгөө юм! Танилцуулгын дараа Андрей зай тавьж өгсөн. Түүнээс цааш, Есүс болон Петр хоёр өөрсдийн харилцаа холбоотой болсон.

Хүүхдүүдэд итгэлээ олоход нь туслах. Гэр бүл дэх хүүхдүүд бол авралын мэдээг хүргэх хамгийн амархан хүлээн авагч гэж хайхрамжгүй хандах тохиолдол их байдаг. Эцэг эхчүүд гэр бүлийн итгэл бишрэлийг хүүхдүүд шууд хүлээн авна гэж буруу тооцоолдог. Итгэл бишрэл шууд хүлээн зөвшөөрөгддөггүй. Хүүхдүүд болон өсвөр үеийнхэн харж байгаа зүйлээсээ үлгэрлэл авдаг хэдий ч, эдгээр Эзэний гэр бүлийн залуу гишүүдэд хувьчилсан анхаарал хэрэгтэйгээс гадна Түүнд хувьчилан танилцуулах хэрэгтэй байдаг. Дэд хууль 6 яг энэ санаан дээрээ тууштай зогссон: Хамгийн чухал итгэл бишрэлийн мэдлэгт заавал анхаарал хандуулах хэрэгтэй. Хувийн тогтмол сүнслэг дэглэм болон гэр бүлийн мөргөл айл бүрт байх хэрэгтэй. Цаг хугацаа болон чин сэтгэлийн хүчин чармайлтыг хүүхдүүд болон өсвөр үеийнхэнд зориулах нь чухал юм.

`Наомигийн баярт мэдээ түгээх зүтгэлээс бид юу сурах боломжтой вэ? Рут 1:8–22.`

Наомигийн амьдралын хамгийн хүнд үед нь Рут хамт байсан: тэрээр өөрийн бэрийг холдуулахаар оролдох үе болон уурлан, гутарсан үедээ өөрийн алдсан бүхнийг тоочин Бурханыг буруутган шүүмжилсэн (Рут 1:15, 20, 21). Хэдийгээр төгс бус эцэг эхээр дамжин Түүнтэй танилцсан ч, залуу үеийнхэн төгс Бурхантай уулзан, зориулалт гаргасан талаарх Рутын гэрчлэлээс илүү өөр түүх байдаггүй.

`Гэр бүл бол хамгийн чухал үйлчлэлийн талбар гэсэн ойлголт таны өрхийн гишүүддээ хандах хандлагад хэрхэн нөлөөлж байна вэ? Аврагдаагүй хамаатануудаа Христ руу хөтлөхийн тулд танай гэр бүл хамтдаа тусгай ямар чармайлтыг  бэлдэж байна вэ?`