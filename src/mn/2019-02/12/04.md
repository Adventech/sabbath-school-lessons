---
title:  Амар тайван байдал ялдаг
date:  18/06/2019
---

`Шашин шүтлэгээс болж хуваагдсан гэр бүлд зориулсан ямар зөвлөгөө Шинэ Гэрээ номонд байдаг вэ? 1 Кор. 7:12–15; 1 Петр. 3:1, 2.`

Христэд итгэгч ханийн ивээл. 1 Коринт номонд Паул үл итгэгч ханьтайгаа амьдардаг шинээр итгэлийг хүлээн авсан итгэгчид хандан энэ нь Бурханыг эсэргүүцсэн үйлдэл бөгөөд өөрийгөө болон үр хүүхдээ бузарласан хэрэг юм гэж хэлээгүй билээ. Гэрлэлтийн ариун байдал болон дотно харилцаа хамтрагч нь итгэгч болсны дараа ч үргэлжилдэг. Харин Христэд итгэгч хамтрагчийн үр дүнд хань болон үр хүүхэд нь “Ариусдаг” хэмээсэн. “Ариусдаг” гэсэн үгийг үл итгэгч хань ижил нь нигүүлслийн ивээлийг итгэгч ханьтайгаа хамт амьдарснаараа хүлээн авдаг гэсэн утгаар ойлгох хэрэгтэй.

Зүрх өвтгөм нэг зүйл гэвэл, үл итгэгч хамтрагч нь гэрлэлтээ орхихоор шийдэх боломжтой байдаг. Хэдийгээр үр дагавар нь ноцтой ч, ийм тохиолдолд “үл итгэгч нэг нь салбал тэр салаг. Ах дүү болон эгч дүү нар ийм тохиолдолд боолчлол доор байхгүй. Харин ч Бурхан биднийг амар амгаланд дуудсан юм” (1 Кор. 7:15) гэж хэлсэн.

Амар тайван амьдрахаар дуудагдсан. Итгэл бишрэлийн хуваагдмал байдлаас болж үүсдэг бэрхшээл байдаг ч Бурханы Үг тод томруунаар Христийн амар тайван тэр айлд дүүрэн байх арга замыг нээж өгдөг. Бэрхшээл дунд хүртэл авралын мэдээний ялалтын нотолгоо болж найдвар нь гэрлэлтийг бүрэн бүтэн байлгадаг ба хэдийгээр хань ижил нь итгэгч бус байсан ч хамтдаа нэгэн бие юм хэмээх тайтгарлыг тухайн итгэгчид өгдөг.

`Итгэгч бус хамтрагчийнхаа өмнө хүлээх хариуцлагын хязгаар итгэгч хүний хувьд аль хүртэл байх вэ?`

Итгэгч хүний зүгээс хайр энэрэл, чин үнэнч байдал, даруу үйлчлэл, мөн сэтгэл татам гэрчлэл бол итгэгч бус хамтрагчийн итгэлийг ялах агуу боломжийг өгдөг. Христэд итгэгч гэрлэлт дэх зориулалт Христийг хүндлэхээс урган гардаг (Eфес. 5:21-тай харьцуулаарай). Христ итгэлт зориулалтаар өөрийгөө итгэгч бус хамтрагчтай холбоход Христэд үнэнч байх нь нэн түрүүнд үргэлж тавигдана. Итгэмжтэй байдал нь Бурханд өргөсөн амлалтандаа үнэнч байхын тулд нь хамтрагчийн үйлдэж буй гэр бүлийн хүчирхийлэлд тухайн хүнийг зовж шаналлахыг шаарддаггүй.

`Танай сүмд итгэгч бус ханиасаа болж зовж байгаа хүн байдаг уу? Хэрвээ тийм бол, ямар бодитой арга замаар тусалж болох вэ?`