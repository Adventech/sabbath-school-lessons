---
title:  Цагаа олсон хайр
date:  08/05/2019
---

`Соломоны дуун 4:8–5:1 уншаарай.`

Соломоны дуун номын хамгийн гол төв болсон 4:16; 5:1-р эшлэлүүд Соломон болон Шуламмитын (Шулаамын охин Со. дуу. 6:13) гэрлэлтийн хамгийн оргил хэсгийг дүрсэлдэг.

`Дараах эшлэлүүдэд Соломон ямар зөвлөмж өгч байна вэ? Соломоны дуун 4:12, 16; 5:1; 8:8–10.`

Соломоны дуун номоос бид гэрлэх хүртлээ бэлгийн харилцаанд орж болохгүй гэсэн баттай нотолгоо бүхий Бурханы төлөвлөгөөг олж харж болно. Хамгийн тод жишээнүүдийн нэг бол Шуламмитын хүүхэд насанд ах нар нь түүнийг “Хана”, “Хаалга”-тай зүйрлэсэн явдал юм (Соломоны дуун 8:8, 9). Өөрөөр хэлбэл тэрээр гэрлэх хүртлээ цэвэр ариун байх (хана), эсвэл завхай байж болох талаар дурдаж байна (хаалга). Насанд хүрсэн эмэгтэй хүний хувьд тэрээр өөрийн цэвэр ариун байдлыг нөхөртөө зориулан хадгалж “Би бол хана” (Со. дуу .8:10) хэмээн хэлсэн. Харин эрэгтэй Со. дуу. 4:12-р эшлэл дээр “цоожлогдсон цэцэрлэг, цоожлогдсон чулуун цэцэрлэг, лацдуулсан булаг болой.” гэж хэлснээрээ эмэгтэйг хуримын анхны шөнө хүртэл онгон байсныг баталж, хүлээн зөвшөөрч байна. Эмэгтэй өөрийн туршлагаас хуваалцан найз нартаа зөвлөхдөө хайр дурлал, гэрлэлтэд маш болгоомжтой хандах хэрэгтэй гэж зөвлөж байна. Соломоны дуун номд Шуламмит хэсэг бүлэг эмэгтэйчүүдийг “Иерусалимын охид оо” гэж нэрийдэн  жинхэнэ хайраа олж, аюулгүй гэр бүлтэй болох хүртэл өөрийнхөө хүсэл тачаалдаа дийлдэлгүй тохиромжтой цагийг хүлээ гэж зөвлөсөн (Со. дуу. 2:7, 3:5, 8:4). Шүлгээс харвал дурлалт залуу хоёр дахь удаагаа сүйт бүсгүйгээ өөртэйгөө хамт явахыг урьсан байдаг (Со. дуу. 2:10, 4:8). Хуримаас өмнө эмэгтэй урилгыг хүлээж аваагүй. Харин энэ удаад эмэгтэй сүйт залууг өөрийн цэцэрлэгтээ урьсан бөгөөд залуу ч баяртайгаар урилгыг хүлээн авав (Со.дуу. 4:16, 5:1). Эмэгтэйн зөвхөн гоо үзэсгэлэнгээс болж эрэгтэй түүнд татагдаагүй харин эмэгтэй түүний зүрх сэтгэлийг эзэмдсэн (Со.дуу 4:9) учир тэрээр эмэгтэйн хайранд хөөрөн баясаж (Со. дуу. 4:10), өөр хэнийх ч биш үүрд мөнх зөвхөн минийх хэмээн сэтгэл бахдам байсан: “Хаалттай нэгэн цэцэрлэг Сүйт бүсгүй, дүүдэй минь Хаалттай булаг, лацадсан худаг.” (Со. дуу. 4:12). Энэхүү төгс эмэгтэй учирсан нь түүний хувьд амлалтын газарт очсон мэт: “Сүйт бүсгүй минь, чиний уруул балыг дуслуулна. Хэлний чинь дор бал, сүү байх аж.” (Со. дуун 4:11).

`Бэлгийн чиг хандлагаа буруу илэрхийлснээс гэм нүгэлд автсан хүмүүст дараах эшлэлүүд ямар зөвлөгөө өгч байна вэ? 1 Иохан 1:9; Дуулал 103:12, Исаиа 55:7, Иохан 8:11.`