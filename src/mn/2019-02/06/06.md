---
title:  Бүтээгчийн бэлгийг нандигнах нь
date:  09/05/2019
---

Бурхан хүн төрөлхтнийг эрэгтэй, эмэгтэй гэж бүтээсэн нь маш онцгой зорилготой байсан (Эхлэл 1:26–28). Тэд хоёулаа Бурханы дүр төрхийг илтгэдэг ч эр, эм эсрэг хүйстэн гэр бүл болж “Нэгэн бие” болсноор Бурханы гуравлын нэгдлийг маш тусгай арга замаар илэрхийлдэг юм. Эрэгтэй эмэгтэй хүний нэгдэл нь шинэ амьдралын эх үүсвэр бөгөөд хүн төрөлхтний бурханлаг дүр төрхийн жинхэнэ илэрхийлэмж юм.

`Бүтээгчийн төлөвлөснөөс гажсан бэлгийн харилцааны талаар дараах эшлэлүүд дээр юу өгүүлж байна вэ?  Левит 20:7–21, Ром 1:24–27, 1 Коринт 6:9–20.`

Хүн төрөлхтний доторх Бурханы дүр төрхийг устгагч дээрх бүх гажууд зүйлсийг судар үл зөвшөөрдөг. Бэлгийн харилцаанд зарим нэг хориг, хэмжээ хязгаарыг бий болгосноор Бурхан Өөрийн хүмүүсийг бэлгийн зөв зорилгод хөтлөн дагуулдаг. Хүн Бурханы тушаалыг зөрчих үедээ гэм нүгэлд автдаг.

`Гэм нүгэлд унасан дэлхий ертөнцөд болон Христэд итгэгчдэд бэлгийн харилцааны талаар ямар зөвлөмж өгч байна вэ? Ром 8:1–14; 1 Коринт 6:15–20; 2 Кор. 10:5; Галат 5:24; Колоссай 3:3–10; 1 Тесалоник 5:23, 24.`

Христийн дахин ирэлтээр гэм нүглийн ялзралаас чөлөөлөгдөх болно гэж итгэгчид тэсэн ядан хүлээдэг. Өөрсдийгөө гэм нүгэл дотор Христийн загалмайн үхлээр дамжуулан үхсэн боловч Христийн дахин амилалтаар Түүн дотор амьтай болно гэж найдан хүлээдэг. Мөн сэргэг байж тасралтгүй залбиран Ариун сүнсний хүчээр гэм нүглийг үлдэн хөөж Христэд дуулгавартай байх болно гэж найддаг. Тэдний бие, бэлгийн амьдрал бүгд Бурханых бөгөөд тэдгээр зүйлс нь бүгд Бурханы тэнгэрлэг төлөвлөгөөний дагуу байх ёстой гэдгийг хүлээн зөвшөөрдөг.

Гэм нүгэлдээ гэмшдэг хүнийг Бурхан уучилдаг (1 Иохан 1:9). Урьд өмнө нь садар самуун, гэм нүгэлд хутгалдаж байсан нэгэн сайн мэдээгээр дамжуулан итгэгчдийн нэгэн адил гэм нүглээ уучлуулах боломжтой болдог. Энэхүү хувьсаж өөрчлөгдсөн зүй бус бэлгийн харилцаанаас болж бидний зарим нь магадгүй уучлагдах боломжгүй ч байх аюултай. Мөн Бурханы үгээр хориглогдсон бэлгийн ямар нэгэн харилцаанд оролцсоноос ганц бие амьдралыг сонгосон нь хавьгүй дээр гэж үзэх нэгэн ч бий.

`Сүм цуглааны хувьд бид ижил хүйстэнтэй хэрхэн харилцах ёстой вэ? Тэдний бэлгийн чиг хандлага бидэнд хэрхэн нөлөөлж болох вэ?`