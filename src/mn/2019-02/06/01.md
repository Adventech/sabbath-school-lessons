---
title: Сүр Хүчит Хайрын Дуу
date:  04/05/2019
---

### Энэ Долоо Хоногт Судлах Эшлэлүүд
Соломоны дуун; Эхлэл 2:7; 1 Кор. 7:3–5; Иохан 17:3; 1 Иохан 1:9; Ром 1:24–27; Галат 5:24.

> <p>Цээжлэх Эшлэл</p>
> “Зүрхэндээ намайг тамга мэт, гар дээрээ намайг тамга мэт тавь. Учир нь хайр бол үхэл мэт хүчтэй, хардалт бол Үхэгсдийн орон мэт хатуу ширүүн билээ. Түүний гялбаа нь галын гялбаа агаад ЭЗЭНий дөл билээ.” (Соломоны дуун 8:6).

Амьдралын он жилүүдийн дундаас хамгийн томоохон үйл явдлуудын нэг нь яахын аргагүй гэрлэлт юм. Дахин хэлэхэд хүн болгон гэрлэдэггүй ч тусгай сорилт, онцгой ивээлүүд гэрлэлтээр дамжин ирдэг. Тэрхүү онцгой бэлгүүдийн дундаас хамгийн гайхалтай нь бэлгийн харилцаа юм. Хэрэв зөв газраа, зөв цагтаа байж чадвал энэ нь хайрын ямар гайхалтай илэрхийлэмж гэдгийг мэдэж болно.

Библи бол бэлгийн харилцааг эсэргүүцдэг гэж буруугаар ойлгож болохгүй. Харин Бүтээгчийн хүн төрөлхтөнд өгсөн энэхүү гайхалтай бэлгийг буруу хэрэглэхийг эсэргүүцдэг.

Соломоны дуун ном Библи дээрх номуудаас хамгийн жижиг бас хамгийн бага уншигчидтай ном ч гэсэн уг номонд Хаан Соломон ба түүний залуухан сүйт бүсгүй Шуламмит хоёрын харилцааг  дүрслэн харуулдаг. Уг ном эхнэр нөхрийн янаг амраглал, баяр цэнгэл, дотно харилцааны нууцуудын талаар ил гардаг. Хэдийгээр Соломоны дуун ном нь Бурхан ба Бурханы хүний хоорондох харилцаа эсвэл Христ болон чуулганы харилцааг бэлгэддэг боловч тус номоос юун түрүүнд эр эмийн хоорондын жинхэнэ хайрын шүлэглэлүүдийг олж харж болно.

Энэ долоо хоногт бид Хуучин Гэрээнд гэрлэлтийг хэрхэн дүрсэлсэн талаар судлах болно.

_*Энэ хичээлийг 5 сарын 11-ний Шаббад бэлтгэн судлаарай._