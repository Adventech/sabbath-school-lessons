---
title:  Салшгүй амьдрал
date:  05/05/2019
---

`Дараах эшлэлүүдэд  Библи хүний биеийг хэрхэн дүрслэж, тодорхойлсон байна вэ?  Эхлэл 2:7; Дуу. 63:1; 84:2; 1 Кор. 6:19, 20; 1 Тес. 5:23.`

Зарим шашнууд дуализм буюу хоёрдмол байдалд итгэдэг. Энэ нь хүний махан бие болбоос түүний сэтгэл/сүнсний гол дайсан гэж үздэг гүн ухаан юм. Өөрөөр хэлбэл бие махбод муу харин сүнс/сэтгэл бол сайн гэсэн үг юм. Библид хэлэхдээ бэлгийн харилцаа бол хүний бие махбодын салшгүй нэг хэсэг гэсэн байдаг. Амьдрал бол “Бие” мөн “Сэтгэл”(Эхлэл 2:7-г уншаарай). Дуулаач өөрийгөө бүхэлд нь Бурхан руу хандсан мөргөлд зориулдаг (Дуу. 63:1, 84:2). Хүн бүхэлдээ Бурханы төлөвлөсөн тусгай, ариун зорилгын төлөө зориулагдсан.

`Соломоны дуун номд гарч байгаа бэлгийн харилцааны тухай хэсэгт хүний биеийн эерэг сайхан талуудыг дурддаг. Хэрхэн илэрхийлснийг дараах харцгаая. Соломоны Дуун 1:2, 13; 2:6; 5:10–16; 7:1–9.`

Эдгээр эшлэлүүдээс харвал хүний бие бол эрхэм нандинд тооцогдож байна. Мөн дээр дурдсан зүйлс тийм ичээд байхаар зүйл биш. Асар их сэтгэл хөдлөлүүд ил тодоор илэрхийлэгдэж байна.

Маш олон улс орнуудад бэлгийн харилцааны талаар янз янзын хорио цээрүүд, үл ойлголцол байдаг. Гэр бүл болсон хосууд янаг амрагийн хүрээнд эрүүл зөв аргаар замаар дотносоход маш хэцүү болсон. Үүнээс болж бурханлаг мөн чанарыг хадгалж, үнэн зөв мэдээллийг дамжуулах ёстой Христэд итгэдэг гэр бүл дэх бэлгийн амьдралын талаар сурч мэдэх боломж хүүхдүүдэд маш их дутагдаж байна. Библи бэлгийн амьдралын талаар нээлттэй дурдаж байгаа нь Өөрийн хүмүүсийг энэ талаар маш сайн зөв ойлголттой байж энэ нь Бүтээгчээс ирсэн ямар амин чухал, агуу бэлэг вэ гэдгийг ойлгуулахын тулд юм.

`Хэлж ярихад ч ичмээр, араатан адгуус шиг гутамшигт байдалд оруулахуйц бэлгийн амьдралын зан заншил, ёс суртахууны хүчирхийллээс бид өөрсдийгөө хэрхэн хамгаалах вэ? Дээрх хоёр хүчин зүйлийг буруу гэдгийг Библид хэрхэн харуулж байна вэ?`