---
title:  Гүнзгийрүүлэн судлах
date:  10/05/2019
---

“Христийн ивээлийг хүлээн авсан гэр бүл бол ариун нэгдэл юм. Жинхэнэ итгэл бишрэл Бурханы төлөвлөгөөг эсэргүүцдэггүй. Бурхан албан ёсны ариун гэрлэлтээр дамжуулан эрэгтэй эмэгтэй хүнийг ерөөж өсөн нэмэгдүүлж, өргөмжлөн дээдэлж диваажин дахь гэр бүлийн бэлэг тэмдэг болгосон. Христ нийтэд хандсан үйлчлэлээ эхлэх анхны гайхамшгаа Еден цэцэрлэгт гэм нүгэлд унахаас өмнө бий болгосон гэр бүл гэдэг тэр нандин зүйлд зориулсан байдаг. (Иохан 2:1-11) Ингэж Тэрээр Өөрийн оршихуйг гэрлэлтийн дээр байлгах болно гэдгээ тунхагласан. Цэвэр ариун, зөв шударга гэр бүлийн дээр өгөгдсөн хамгийн агуу ивээл юм.” —Элен Уайт, Бурханы охид, хуу 180, 181.

Бэлгийн харилцаа гэдэг бол гэр бүлийн бас нэгэн гайхалтай зүйл гэдгийг Соломоны дуун номоос харж байна. Гэхдээ тогтвортой, үүрдийн харилцаа гадаад дүр төрх, бие махбодын зугаа цэнгэл дээр оршин тогтнодоггүй. Хоолны дэглэм, дасгал хөдөлгөөн, гоо сайхны мэс засал гэх мэт зүйлсээр бид бие физиологийн хувьд урт удаан хугацаанд залуу сайхан харагдаж болох юм. Соломон болон Шуламмитын гэрлэлт бол насан туршийн ганхашгүй харилцаа байсан юм. Тэд бие биенээсээ хамааралтай гэдгээ гурван удаа нотлон харуулсан байдаг (Со.дуун. 2:16, 6:3, 7:10). Эхний удаад харилцан бие биеийнхээ өмч гэдгийг хүлээн зөвшөөрч буй явдал (Ефес 5:21,33 эшлэлүүдтэй харьцуулаарай). Хоёр дахь удаад эмэгтэй өөрийн шийдвэрийг баталгаажуулж байна (Ефес 5:22, 23 харьцуулаарай). Харин гурав дахь хэсэгт эмэгтэйн төлөөх Соломоны сэтгэлийн илэрхийлэл гарч байна (Ефес 5:24–32). Ийм хайр хэзээ ч живэхгүй, (Со.дуу. 8:7), үл эвдрэх лац лугаа адил юм (Со.дуу. 8:6).

**Ярилцах асуултууд**

`1  Соломон өөрийн эхнэрээ хэрхэн төгс хэмээн дүрсэлсэн бэ? (Со.дуу. 4:1–5, 6:8, 7:1–9) Мөн энэ дүрслэлийг Адам анх Еваг хараад хэрхэн дүрсэлсэнтэй харьцуулна уу? (Эхлэл 2:23). Нөхрүүд эхнэртэйгээ хэрхэн харилцах ёстой вэ? (Ефес 5:28, 29).`

`2  Зарим хүмүүс Соломоны дуун ном бол Бурхан болон Түүний хүмүүсийн хоорондох эсвэл Есүс болон Түүний сүм чуулганы хоорондох харилцааг үлгэрлэн харуулсан гэж үздэг. Энэ хоёр хүний харилцаа болон бидний Бурхантай харилцах харилцааны хооронд ямар онцлог шинж чанарууд байна вэ? Дараах эшлэлүүдтэй харьцуулна уу? Исаиа 54:4, 5; Иер. 3:14; 2 Кор. 11:2.`

`3 Сургаалт үгс 31:26, Со.дуу 5:16, Сургаалт үгс 25:11 эшлэлүүдийг уншина уу. Гэр бүлээ хүчирхэгжүүлэх эсвэл нураан сүйтгэхэд мөн хань ижлээ босгон байгуулах хийгээд гутаан доромжлоход бидний үг ямар чухал үүрэгтэй вэ? Дараах эшлэлүүдийг уншиж санаа авна уу: Иаков 1:26, 3:5–11`