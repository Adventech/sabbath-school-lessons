---
title:  Хайрын мэдлэг
date:  07/05/2019
---

Едений талаар Соломоны дуун номд гарч байгааг анзаарсан байх. Энд дурдагдаж байгаа хосууд бол анхны эрэгтэй эмэгтэй хүмүүс биш бөгөөд уг шүлэг нь эртний цэцэрлэгийг бидэнд сануулж байна. Бурханы анхнаасаа л хос “Нэгэн бие” болгох төлөвлөгөөтэй байсан нь  (Эхлэл 2:24, 25) маш нарийн тодорхой дүрслэгдсэн байдаг.

`Гэрлэсэн хосуудын дотно амьдралын харилцан үүрэг, амлалтын талаар хэрхэн харуулж байна вэ? Соломоны дуун 4:7–5:1. Паулын 1 Коринт 7:3-5 эшлэл дээр хэлсэн үгэнд адил төстэй зүйл байна уу?`

Эхлээд Соломон “Надтай хамт яваач” (Со. дуу. 4:8) гэж эмэгтэйг урьсан. Эмэгтэй ч зөвшөөрсөн. Дараа нь эмэгтэй  түүнд “Хайрт минь цэцэрлэгтээ ирж...” (Со. дуу. 4:16) гэж хэлэхэд Соломон ч мөн хүсэлтийг нь биелүүлсэн байдаг (Со. дуу. 5:1). Энэхүү бичээс бидэнд хосуудын харилцаанд ямар ч хүчирхийлэл, арга заль байх ёсгүй гэдгийг зааж байна. Хосуудын аль аль нь нээлттэй, эелдгээр бие биетэйгээ харилцаж байна. Жишээ нь: “Миний цэцэрлэг” бол “Түүний цэцэрлэг”...

“Соломон” болон “Шуламмит” гэдэг нэрс нь Еврей хэл дээр шалом буюу “Амар тайван” мөн “Бүрэн бүтэн” гэсэн утгыг илэрхийлдэг. Тэдний хүсэл сонирхол адилхан байсан (Со. дуу. 4:1–5, 5:10–16). Хэдийгээр толгой холбон уран яруугаар шүлэглэж байгаа ч гэсэн тэдний харилцаа эрх тэгш гэдэг нь тодорхой харагдаж байна. Соломоны дуун 2:16 дээр “Хайрт минь минийх бөгөөд би түүнийх билээ” гэсэн илэрхийлэмж нь Эхлэл 2:23 дээрх “Энэ бол яснаас минь авсан яс, Махнаас минь тасалсан мах ” гэсэн үгийг давтаж байна.

`Бие биеэ “Таньж мэдэх” буюу энэхүү эхнэр нөхрийн эрүүл зөв харилцааны талаар ойлголт бидний Бурхантай харилцах харилцааны талаарх ойлголтыг хэрхэн нэмэгдүүлэх вэ? Эхлэл 4:1, 25; 1 Сам. 1:19; Лук 1:34; Иохан 17:3; 1 Коринт 8:3.`

Библи эхнэр нөхрийн нэгдлийн талаар хэлэхдээ мэдэх гэсэн үгийг ашигладаг. Энэхүү хайрын “Мэдлэг” гээд байгаагийн бүр хамгийн цаад гол утга санаа нь тэд нэг нэгнийхээ төлөө зориулагдсан гэдгийг ойлгуулах юм. Бие махбодоороо төдийгүй сэтгэл зүрхээрээ “Нэг бие”-д нэгдэхийг хэлж байгаа юм. Мэдэх гэдэг нь бас хувь хүний Бурхантай харилцах харилцааг дүрсэлдэг. Христэд итгэгч бидний хувьд нөхөрлөл, амлалт, хязгааргүй их баяр баясал болсон гэр бүлийн тухай ойлголт маш чухал. Яагаад гэвэл энэ нь сүмийн болон Христийн нэгдлийг тод томруунаар харуулагч хамгийн эрхэм ариун нандин зүйл билээ.