---
title:  Хайрын дуун дээрх хайрууд
date:  06/05/2019
---

`Соломоны дуун дээрх хайрын төрлүүдийг тодорхойлно уу! Соломоны дуун 1:2, 13; 2:10–13, 16; 3:11; 4:1–7; 5:16; 6:6; 7:1–9; 8:6, 7.`

Энэ номд найз нөхөд хэрхэн хамтдаа цагийг өнгөрөөх, мөн нээлттэй харилцах, бие биеэ халамжлах талаар гардаг. Соломоны дуун ном хоёр сайн найз гэрлэсэн хос болж байгаа талаар гардаг. Сүйт бүсгүй хэлэхдээ “энэ бол миний анд” (Соломоны дуун 5:16). Энд ашигласан найз гэдэг үг нь ямар нэгэн бэлгийн харилцаа холбооны утга агууламжгүйгээр анд нөхөр гэсэн санааг илтгэдэг. Эхнэр эсвэл нөхөр нь өөрийнх нь сайн найз нь бол үнэхээр сайн хэрэг.

Шүлгээс харвал чин сэтгэлийн магтаал, хайрын үйлдлүүд нь хосуудад бие биедээ маш их сэтгэлийн баяр баясал, хүчтэй нөлөөллийг төрүүлдэг.  Дэврүүн хайрын мэдрэмж бол Бүтээгчийн гэрлэсэн хосуудыг улам илүү ойр дотно байлгах гэсэн бэлэг юм. Хосууд зүрх сэтгэлдээ тэнгэрлэг хайрыг бий болгосноор мөхөс хайр нь өөрчлөгдөн шинэчлэгдэж, өргөгддөг юм.”—Элен. Уайт, Адвентист Гэр Бүл, хуу 99.

Эдгээр эшлэлүүд хайрын тухай маш гэгээлэг өөдрөг зүйлүүдийг илтгэж байна. Хүмүүнд жинхэнэ хайр байгалиасаа заяагддаггүй харин энэ нь Ариун Сүнсний ажил юм (Ром 5:5). Зөвхөн энэ л хайр эхнэр нөхрийг үүрдийн нэгдэлд холбодог юм. Залуу үеийнхний итгэлийг батжуулагч хайр эцэг эх – хүүхдийн харилцаанд  дээр дурдагдаж буй жинхэнэ хайр маш их хэрэгтэй байна. Өөрийгөө өгөх/зориулах энэ хайр л биднийг Христийн бие дотор нэг болгодог юм. Соломоны дуун ном биднийг ялангуяа хосуудыг өөр хоорондоо энэ хайрыг идэвхтэйгээр бий болгоцгооё хэмээн уриалж байна.

`Амраг хосуудын энэ дотно харилцаа шиг Бурхантай хэрхэн ойр дотно байж болох вэ? Цагийг хамт өнгөрөөх, өөрсдийгөө зориулах гэх мэт өөр ямар ямар адил төстэй зүйлүүд байж болох вэ?`