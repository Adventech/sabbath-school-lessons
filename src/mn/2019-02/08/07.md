---
title:  Гүнзгийрүүлэн судлах
date:  24/05/2019
---

Гүнзгийрүүлэн Судлах: “Та бага балчир хүүхэдтэйгээ ярилцаж, залбирах цаг гаргах хэрэгтэй. Тэгээд та Бурхантай болон хүүхэдтэйгээ харилцах тэр цаг үед юу ч садаа болохыг зөвшөөрч болохгүй. Та ирсэн зочиддоо ийнхүү хэлж болно, “Бурхан надад хийх ёстой нэг ажил өгсөн учраас надад хов ярих цаг алга.” Та хэсэг хугацаанд болон мөнхийн мөнхөд хийх ёстой ажилтай боллоо гэсэн мэдрэмжийг авах хэрэгтэй.Та эн тэргүүнд хүүхдийнхээ өмнө үүрэг хариуцлагатай.” – Элен Уайт, Адвентист Гэр Бүл, 266, 267 хууд.

“Эцэг эхчүүдээ та бүхэн нялх хүүхдээ энгэртээ тэвэрч байхдаа хүмүүжлийн анхны сургамжаа эхлүүлэх ёстой. Тэдэнд өөрсдийн хүслээ таны хүсэлд даатгахыг заа. Үүнийг гартаа тэгшхэн тэвэрч, өөрчлөгдөшгүй байдлыг илэрхийлснээр хийж болно. Эцэг эхчүүд өөрсдийн сүнсээ төгс хянадаг байх хэрэгтэй, тийнхүү зөөлөн боловч тууштайгаар хүүхдийн хүслийг нухчин дарах буюу өөрсдийн хүслээсээ бууж өгөхөөс өөр зүйлийг хүлээхгүй болтол нь харах хэрэгтэй. Эцэг эхчүүд тохиромжтой үеийг хүлээх хэрэггүй. Зан аашны анхны илэрхийллийг намжаахгүй байваас хүүхдүүд зөрүүдлэн өсдөг, тийнхүү өсөж том болохын хирээр зөрүүдлэх нь ихэсч, хүчирхэгждэг.” – Элен Уайт, Сүмд Зориулсан Гэрчлэлүүд, 1-р боть, 218 хууд.

**Ярилцах асуултууд**

`1  Бурханы “хүүхэд” байна гэдэг ямар утгатай вэ? Энэ дүр төрхийг бид хэрхэн ойлгох вэ, мөн үүнээс ямар тайтгарлыг авч болох вэ?`

`2  Нэгэн эцэг хүн хүүхдүүд нь төрсний дараа ийнхүү хэлжээ, “Миний хүүхдүүд төрсний дараах эхний хэдэн жилээс би теологийн дараах хоёр том үнэнийг олж мэдлээ. Нэгдүгээрт сонгох эрх чөлөө бодитой байдгийг, хоёрдугаарт хүний нүгэлт мөн чанарын бодит байдал.” Бага балчир хүүхдүүд ямар байдлаар эдгээр үнэнийг түүнд ойлгуулсан бол?`

`3 Хүүхдийн хүслийг хэлбэршүүлэн тогтоох зөв цаг нь хэзээ вэ? Энэ зүйлийг хэрхэн хийдэг вэ? Бид өөрсдийгөө Бурханд бүрэн зориулаагүй байж хүүхдүүдийнхээ хүслийг Бурханы төлөвлөгөөний дагуу хэрхэн хэлбэршүүлэх вэ?`

`4   Ганц бие эцэг эхийн асуудлыг илүү ихээр тунгаан бодоорой. Танай сүмийн зүгээс ганц бие эцэг эхчүүдэд, тэдний өсгөн бойжуулахыг хичээж байгаа хүүхдүүдэд ямар бодит байдлаар тусалж болох вэ?`

`5  Итгэлээсээ хазайсан хүүхэдтэй эцэг эхчүүдэд ямар арга замаар урам зориг өгч болох вэ?`