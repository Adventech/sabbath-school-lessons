---
title: Хүмүүжлийн Үе
date:  18/05/2019
---

### Энэ Долоо Хоногт Судлах Эшлэлүүд
Энэ Долоо Хоногт Судлах Эшлэл: Эхл. 18:11; Иер. 31:25; Мат. 11:28; Дуул. 127; Сур.үгс 22:6; 1Сам. 3:10-14; Фил. 3:13.

> <p>Цээжлэх Эшлэл</p>
> “Харагтун, үр хүүхэд Эзэнээс ирэх өв, умайн үр жимс нь шагнал болой” (Дуулал 127:3).

Энэ дэлхийд төрөлт маш их болдог энгийн зүйл болсон учраас бид тэр үйл явдлын гайхалтай байдлыг бүрэн ухаарахаа больжээ. Ева хоёр гартаа Каиныг тэвэрч суухдаа ямар мэдрэмжтэй байсныг төсөөлөөд үздээ. Хэдэн сарын турш хэвлийдээ өсөн бойжихыг мэдэрч, төрөх үеийн өвдөлтийг тэсэн гараад эцэст нь өөрсөдтэйгөө маш төстэй боловч маш эмзэг бяцхан хүүхдийг харжээ. Сарагийн хувьд өндөр настай болсон хойноо буюу 90 настайдаа өөрийнхөө хүүхэд болох Исаакын царайг харах ямар байсан бол оо. Түүний хувьд хүүгийнхээ нэрийг хэлэх болгондоо инээд нь хүрдэг байсан биз ээ. Хэр удаан залбирсныг бүү мэд хүүхэдтэй болохын төлөө залбирсан Ханна Самуелыг тэврээд ийнхүү хэлжээ, “Энэ жаалхүүгийн төлөө би залбирсан юм. Түүнээс гуйсан миний гуйлтыг Эзэн надад биелүүлж өгсөн билээ.” (1 Сам. 1:27). Залуухан охин байсан Мариа Бурханы Хүү болох хүүгээ өхөөрдөх үедээ гайхшрал болон айдас давхцсан зүрх сэтгэлтэй байсан болов уу.

Гэхдээ хүн болгонд эцэг эх болох эрхэм үүрэг болоод боломж байдаггүй. Энэ долоо хоногт бид хүүхэд хүмүүжүүлэх үүргийн хэцүүдэл, айдас, тааламж хийгээд баяр хөөрийг нээн илрүүлэхэд цаг зарцуулна.

_*Энэ хичээлийг 5 сарын 25-ны Шаббатад бэлтгэн судлаарай._