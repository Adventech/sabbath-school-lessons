---
title:  Ганц Бие Эцэг Эхчүүд
date:  20/05/2019
---

Дэлхийд учирч байгаа нэг хэцүүдэл бол ганц бие эцэг эхчүүд, ихэвчлэн эмэгтэйчүүд ганц бие асран халамжлагчид байдаг.

Заримдаа бид ганц бие эцэг эх гэхээр гэрлэлтээс гадуур хүүхэдтэй болсон хүмүүс гэж ойлгодог. Гэтэл дандаа тийм байдагггүй. Жишээ нь Хагарыг хүчээр Абрахамтай ойртуулж хүүхэдтэй болгосон ба дараа нь хүүхэдтэйгээ явахыг шаардсан байдаг (Эхл. 16:3, 4; 21:17). Батшеба эрх мэдэлтэй хүний бэлгийн халдлагад өртөн хүүхэдтэй болдог (2 Сам. 11:4, 5). Эш үзүүлэгч Елиа нь нэгэн ганц бие бэлэвсэн ээжид туслахаар Зарефат тосгон уруу илгээгдсэн байдаг (Хаадын дээд 17:9). Есүсийг үйлчлэлээ эхлүүлэх үед Түүнийг үрчилж авсан эцэг нь болох Иосеф нас барж, Мариаг ганц бие бэлэвсэн ээж болгон хоцроосон. “Есүсийн төрөлтийн нууцыг хамтдаа мэдэж байсан Иосефыг үхэл түүнээс салгасан. Одоо түүнд итгэл найдвар болон айдсаа хуваалцах хүн үлдээгүй ээ. Өнгөрсөн хоёр сар маш их шаналалтай байсан.” – Элен Уайт, Үе Үеийн Хүслэн, 145 хууд.

Ганц бие эцэг эх байна гэдэг хүнд байж болох хамгийн хэцүү ажлын нэг биз ээ. Ийм нөхцөлд байгаа хүмүүст асуудлууд тулгардаг, жишээ нь санхүүгийн асуудлаа шийдэх, нөгөө талын эцэг эхтэй учраа олох, эсвэл зүгээр л өөртөө эсвэл Бурханд цаг гаргаж амжихгүй байх болон хэзээ нэгэн цагт дахин хайрлагдах болов уу хэмээн гайхах зэрэг.

`Дараах ишлэлүүдээс ямар амлалтыг хүмүүс буюу ганц бие эцэг эхчүүд ч гэсэн олж авч болох вэ? Иер. 31:25; Мат. 11:28; Иер. 29:11; Иер. 32:27; Сур.үгс. 3:5, 6; Иса. 43:1, 2.`

Бид сүм болохын хувьд ганц бие эцэг эхчүүдэд туслах үүрэгтэй. Иаков ийнхүү бичжээ, “Бидний Бурхан ба Эцэгийн өмнө цэвэр ариун бөгөөд бузартаагүй сүсэглэл бол зовж зүдрэх цагт нь өнчин хүмүүс, бэлэвсэн эхнэрүүдийг эргэж тойрох” (Иаков 1:27). Зарчмын хувьд ийнхүү нэмж болох юм, “зовж зүдрэх цагт нь ганц бие эцэг эхчүүдийг бас.” Бидний тусалж болох зүйл зөвхөн санхүүгийн байх албагүй. Бид тэдэнд амсхийх боломж өгч болох юм, жишээ нь хүүхдүүдийг нь хэсэг хугацаанд харж өгснөөр тэдэнд гэр орны ажлаа хийх, амрах, залбирах болон Бурханы үгийг судлах цаг гаргаж өгч болно. Бид тэдний хүүхдүүдийн багш болж эсвэл гэрийн эргэн тойрных нь юмсыг засаж өгч болох юм. Бид ганц бие эцэг эхчүүдэд тус дэм болох олон янзын арга замаар Бурханы гар болж болно.

`Тэднийг яагаад ийм нөхцөл байдалд орсныг нь шүүлгүйгээр та ганц бие эцэг эхчүүдэд урам зориг өгөх зорилгоор ямар тодорхой зүйлсийг хийж өгч болох вэ?`