---
title:  Дагалдагч Болгон Өсгөн Хүмүүжүүлэх
date:  22/05/2019
---

`Эхлэл 18:18, 19; 1 Самуел 3:10-14-г уншаарай. Энэ хоёр эцэг эхийг харьцуулна уу. Тэдний өсгөн хүмүүжүүлэх хэв маягийн үр дүн нь юу вэ?`

Эцэг эхчүүд өөрсдийн хүүхдүүдийг дагалдагч болгох үүрэгтэй, тэгснээр тэд өөрсдөө Есүсийн дагалдагчид болно. Зарим эцэг эхчүүд хүүхдэд юм сургаж, хүмүүжүүлэх арга зам бол бие махбодын шийтгэл үзүүлэх – илүү их байх тусам сайн гэж үздэг (Сур. үгс. 22:15, 23:13, 29:15). Ийм эшлэлүүдийг буруугаар ашиглан хүүхдэд хүч хэрэглэн бүх талаар нь буулгаж авахад ашигладаг, гэхдээ тийм хандлага нь ихэвчлэн эцэг эх болон Бурханы эсрэг тэрслэх байдалд хүргэдэг.

Библид эцэг эхчүүд хүүхдээ эелдэг байдлаар удирдан (Еф. 6:4, Кол. 3:21) зөвт байдал дотор зааж сургахыг уриалдаг (Дуул. 78:5, Сур.үгс. 22:6, Иса. 38:19, Иоел 1:3). Эцэг эхчүүд бид хүүхдэдээ хэрэгцээтэй зүйлсийг нь ханган өгч (2 Кор. 12:14), тэдний даган дуурайх үлгэр жишээг харуулах ёстой (Эхл. 18:19, Ег.гар. 13:8, Тит 2:2). Бид орон гэрээ сайн авч явж (1 Тим. 3:4, 5, 12), хүүхдүүдээ хүмүүжүүлэн (Сур.үгс 29:15, 17), мөн Бурханы хайрыг тусган үзүүлэх үүрэгтэй (Иса. 66:13, Дуул. 103:13, Лук 11:11).

Харамсалтай нь Библид буруу хүмүүжүүлсэн түүхүүд бас гардаг. Исаак, Ребека хоёр хөвгүүнтэй буюу Есав, Иаков гэдэг хөвгүүдээсээ нэгийг нь илүү онцлон хайрласан (Эхл. 25:28), тийнхүү хожим нь Иаков бас адилхан зүйлийг Иосеф хүүдээ харуулсан (Эхл. 37:3). Ели тухайн үеийнхээ шашны удирдагч байсан хэдий ч, өөрийн хүүхдүүдийг хүмүүжүүлж чадаагүй (1Сам. 3:10-14). Елигийн хүмүүжүүлсэн Самуел хожим нь маш гайхалтай эцэг хүн болсон (1 Сам. 8:1-6). Давид хаан завхайрал үйлдэж, аллагын шинжтэй тушаал өгснөөр өөрийг нь үлгэрлэн дуурайдаг хүүхдүүддээ буруу зүйлийг заасан. Манассе хаан Ахаз хааны адил өөрийн хүүхдүүдийг буг чөтгөрт золиос болгон өргөсөн (Хаадын дэд 21:1-9, Хаадын дэд 16:2-4).

Гэхдээ Бичээсд бас зарим нэг сайн хүмүүжлийн түүхүүд байдгийг бид олж харж болно. Мордехай нь Хадассагийн маш сайн өргөмөл эцэг байсан (Естер 2:7), ба Иов хүүхдүүдийнхээ төлөө тогтмол залбирч байдаг (Иов 1:4, 5). Энэ бүх сайн болон муу жишээнүүдээс бид хүүхэд өсгөн хүмүүжүүлэх тал дээр сургамж авч болно.

`Бид Библид гарч буй хүмүүжлийн жишээнүүдээс юу сурч болох вэ? Бид эдгээр зарчмуудаас заримыг нь өөрөөл бусдын хүүхдүүдтэй харилцахдаа ямар байдлаар ашиглаж болох вэ?`