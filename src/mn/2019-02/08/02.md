---
title:  Хүүхэдгүй Гэр бүл
date:  19/05/2019
---

`Эхлэл 18:11, 30:1; 1 Самуел 1:1-8; Лук 1:7-г уншина уу. Эдгээр хүмүүст ямар адилхан зүйл байсан бэ? Бурхан тэдний хүсэл сонирхолд хэрхэн хариулсан бэ?`

Хүүхэд бол ивээл. Гэхдээ ямар нэгэн шалтгаанаар Бурхан хүн болгоныг хүүхдээр ивээдэггүй. Зарим хүмүүс гэр бүлтэй болохын төлөө залбирдаг, Бурхан тэдний хүсэлтийг өгөөмрөөр заримдаа бүр гайхалтайгаар биелүүлэх тохиолдол ч бий, жишээ нь Сара. Гэтэл зарим нь Бурханы сэнтийн өмнө хичээнгүйлэн гуйсан ч анир чимээгүйтэй нүүр тулдаг. Найз нөхөд нь жирэмслэн хүүхэдтэй болох болгондоо Бурханд талархах үед тэдний хүүхэдгүй орон гэрийн эмзэг сэдэв хөндөгдөн шархалдаг. Зүгээр л “Та хэдэн хүүхэдтэй вэ?” гэсэн энгийн асуулт тэднийг хүсээгүй ч гэсэн хүүхэдгүй хүмүүсийн онцгой бүлэгт хамааруулан эмзэг сэдвийг нь сануулдаг.

Ийм амьдралыг үзсэн хүмүүс нэг зүйлийг ойлгох хэрэгтэй Бурхан тэдний зовлонг мэднэ. Магтан дууч Бурханыг ийнхүү тунхагладаг: “Миний төөрөгдөл бүрийг Та тоолсон билээ. Нулимсыг минь тулмандаа цуглуулан хийгээч. Таны номд бичигдээгүй гэж үү?” (Дуул. 56:8). Тэрээр чимээгүй байгаа мэт боловч, “Эцэг хүн хөвгүүдээ өрөвддөгийн адил Эзэн Өөрөөс нь эмээгчдийг өрөвддөг” (Дуул. 103:13).

Ийм нөхцөл байдлын хажуугаар өөр хүмүүс ямар нэгэн шалтгаанаар хүүхэдтэй болохыг хүсдэггүй. Өнөөгийн өвчин, зовлон, муу муухайгаар дүүрэн, гай гамшиг ихтэй энэ дэлхийд хүн нэмэх хэрэгтэй юу гэдэг талаас нь ойлгох нэгэн бий. Зарим тохиолдолд зарим хүмүүс өөрсдөө хүүхэдтэй болохын оронд хүүхэд өргөж авахыг илүүд үзэж болно, тэд ингэснээрээ аль хэдийн бий болсон хүүхдийг өсгөж, ихэвчлэн тухайн хүүхдэд байж болохоос нь илүү дээр амьдралыг өгдөг.

Бидний амьдарч байгаа энэ дэлхий маш төвөгтэй буюу хүүхэдтэй болох эсэх дээр олон талын нөхцөл байдал байдаг ба олон төрлийн ч хүмүүс байдаг бололтой. Хүүхдийн тал дээр бид ямар ч нөхцөл байдалд байсан бай Бурхан биднийг хайрладаг ба бидний сайн сайхны төлөө байдаг гэдэгт итгэлтэйгээр амьдарч болно. Түүнчлэн ямар нэгэн шалтгааны улмаас хүүхэдгүй хүмүүстэй харилцахдаа аль болох мэдрэмжтэй байх хэрэгтэй гэдгийг үргэлж санацгаая.

`Есүст бие махбодын ямар ч хүүхэд байгаагүй билээ. Энд бидэнд хамаатай ямар нэгэн сургамж байна уу?`