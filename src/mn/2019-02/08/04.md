---
title:  Хүүхэд Өсгөж Хүмүүжүүлэхийн Баяр Хөөр болон Хариуцлага
date:  21/05/2019
---

`Дуулал 127-г уншина уу. Энэхүү богино дууллын үндсэн санаа нь юу вэ? Бид эндээс ямар чухал зарчмуудыг өөрсөддөө болон хэрхэн амьдарч байгаадаа тусган авч болох вэ?`

Та дуртай хоолоо хийхийн тулд тодорхой жорыг даган мөрддөг. Хэрэв та бүх шаардлагатай орцыг аваад бүх алхмуудыг нь дагавал ихэнхи тохиолдолд та хүссэн үр дүндээ хүрнэ. Гэхдээ хүүхэд өсгөж хүмүүжүүлэх нь хоол хийхтэй адилгүй билээ. Бусад хүүхэдтэй яг адилхан хүүхэд гэж үгүй ээ, та нэг хүүхдийг хүмүүжүүлэхдээ хийсэн бүх зүйлээ өөр нэг хүүхдэд хийсэн ч, үр дүн нь өөр гарч болно. Энэ нь тэдний хүйс, ямар шат дарааллаар төрсөн, тэдний онцлог, эсвэл өөр олон шалтгаанаас хамаарч болно. Бурханы төлөвлөгөөнд эцэг эхчүүд өөрсдийн хүүхдийг Түүнд хайртай бөгөөд дуулгавартай байхад зааж сургах ёстой (Дэд хууль 6:4-9, Дуул. 78:5-7). Бурханаас эцэг эхчүүдэд өгсөн тушаал бол, “Явах ёстой замаар нь хүүхдийг сурга” (Сур.үгс. 22:6), хүүхдүүдийг хэзээ ч буруу шийдвэр гаргуулахгүйн тулд хоосон эргэлдэхийг хэлэхгүй ээ.

Бид өөрсдийн хүүхдийг өхөөрдөм, эмзэг, бяцхан хүн байхаас нь биеэ даасан, амжилттай насанд хүрсэн хүн болгохыг эрмэлзэн хичээхийн сацуу бидний туйлын зорилго бол тэднийг Есүс Христийг мэддэг, хайрладаг мөн үйлчилдэг хүн болгох явдал. Эцэг эхийн хувьд бид Дэд хууль 6 бүлэгт бүдүүвчилсэн сүнслэг төлөвшлийн төлөвлөгөөг хүүхдүүддээ мөрдүүлж болох юм. Тэнд дөрвөн чухал удиртгал байдаг: бид “Эзэн Бурханаа” хүлээн зөвшөөрч (Дэд хууль 6:4), Түүнийг бүх зүрхээрээ хайрлаж (Дэд хууль 6:5), Түүний Үгийг эрхэмлэн (Дэд хууль 6:6), Түүний талаар мэдэх бүхнээ хүүхдүүддээ хуваалцах явдал (Дэд хууль 6:20-23).

Дэд хууль 6 бүлэгт цаашлаад хоёр чухал зарчмыг танилцуулдаг. Нэгдүгээрт, “Заах – Ярих” зарчим (Дэд хууль 6:7). Заах гэдэг нь уламжлалт боловсролыг хэлж байгаа, харин ярих гэдэг нь уламжлалт бус зааварчилгааг хэлж байгаа юм. Аль алинд нь Библийн үнэнийг дамжуулах үйл хэрэг нь эцэг эх болон хүүхэд хоорондын харилцаанд явагдаж байдаг. Уламжлалт заах арга нь хүүхдүүдтэй хамт Бурханы Үгийг судлах гэр бүлийн мөргөлийн үед явагдаж болно. Харин уламжлалт бус заах арга нь өдөр тутмын амьдралын нөхцөл байдлаас болон илүү чухал нөхцөл байдлаас үүдэн гардаг. Өдөр тутмын үйл явдлууд нь Библийн үнэнийг дамжуулахад нөлөө бүхий хэрэгсэл болж болно (Эхл. 18:19). Хоёр дахь нь “Холбогдох – Бичих” зарчим (Дэд хууль 6:8, 9). Сүнслэг үнэнийг үйлдэл “Гар” болон хандлагатайгаа (толгой) холбох ёстой ба энэ бас бидний хувийн “Хаалганы довжоо” болон олон нийтийн “Үүд” амьдрал дээрээ сийлэх ёстой. Энэ бидний зүрхнээс бидний гэр орон уруу, тэгээд бидний гэр орноос дэлхий рүү хөдлөх ёстой.