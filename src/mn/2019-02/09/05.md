---
title:  Эрх Чөлөөгөө Алдах нь
date:  29/05/2019
---

Ямар нэгэн донтолтонд автсан хүн хэдэн сая, хэдэн тэрбум байгааг зөвхөн Бурхан мэдэх биз ээ. Өнөөдрийг хүртэл шинжлэх ухаанчид яг юу ийм байдалд хүргэдэг талаар сайтар ойлгохгүй байгаа. Тэд зарим тохиолдолд шунал тачаал хэрхэн тархины тодорхой хэсэгт байрлаж байгааг харж чаддаг.

Харамсалтай нь, тухайн донтолт хаана оршиж байгааг тодорхойлох мөн хэрхэн биднийг донтолтоос чөлөөлөх нь амар зүйл биш ээ.

Донтолт нь зөвхөн донтсон хүнд төдийгүй бүх хүмүүст хүндээр тусдаг. Гэр бүлийн аль нэг гишүүн өөрийгөө ямар нэгэн хүчнээс чөлөөлж чадахгүй байгаа үед гэр бүлийн бусад гишүүд болох эцэг эх, хань ижил, үр хүүхдүүд бүгдээрээ маш ихээр зовдог.

Хар тамхи, архи, тамхи, мурийтай тоглоом, порнограф, бэлгийн харьцаа, ямар нэгэн хоол хүнс хүртэл байнгын эсвэл илүү ихээр хүсэн хэрэглэх болон үйлдэх байдал нь эдгээр зүйлсийг донтолт болгон хувиргадаг. Тухайн зүйл таныг хохироож байгааг мэдэж байгаа ч гэсэн та түүнийгээ зогсоож чаддаггүй ээ. Та сонгох эрх чөлөөгөө эдэлж байгаа ч гэсэн тухайн донтсон зүйлийнхээ боол нь болдог ба үнэндээ та эрх чөлөөгөө алддаг. Донтолт гэж юу вэ мөн ямар үр дүнтэй вэ гэдгийг Петр маш энгийнээр тайлбарладаг: “Тэдэнд эрх чөлөөг амладаг атлаа өөрсдөө ялзралын боол билээ. Учир нь хүн юунд дийлдэнэ түүндээ боолчлогддог ажээ” (2 Петр 2:19).

`Хүмүүсийг донтолтонд хүргэдэг зүйлс юу байдаг вэ? Лук 16:13, Ром 6:16, Иаков 1:13-15, 1 Иохан 2:16.`

Гэм нүгэл болон донтолт нь заавал адилхан зүйл байх албагүй. Та донтоогүй зүйл дээрээ гэм нүгэл хийж болно, гэхдээ байнга тэгээд байвал донтолт болох боломжтой. Тухайн гэм нүглийг донтолт болохоос нь өмнө Бурханы хүчээр зогсоох нь хамаагүй дээр билээ. Гэм нүгэл болон донтолтын асуудлыг нэг мөр шийдэх арга бол мэдээж шинэ зүрхийг хүлээж авах явдал. “Христ Есүст хамаатай хүмүүс өөрсдийн махбодыг бузар хүсэл тачаалынх нь хамт загалмайд цовдолсон ажээ” (Гал. 5:24). Паул бас тэрхүү нүгэлт хийгээд донтуулагч мөн чанарыг үхүүлнэ гэдэг нь ямар утга учиртай болохыг Ромчуудад тайлбарласан байдаг (Ром 6:8-13). Тэрээр бас ийнхүү нэмж хэлдэг, “Эзэн Есүс Христийг өөртөө өмс. Хүсэл тачаалыг нь хангах юугаар ч махбодыг бүү тэтгэ” (Ром 13:14).

`Өөрөөсөө эсвэл хэн нэгний амьдралаас, магадгүй гэр бүлийнхээ гишүүнээс донтолтын аюулыг ойлгож ухаараагүй хүн гэж хаана байна вэ? Энэ нь сүнслэг доройтлыг хүлээн зөвшөөрөх асуудал биш, Христэд итгэгчдийн хувьд ч гэсэн, харин мэргэжлийн тусламж дэмжлэг хэрэгтэй байж болно гэдгийг хүмүүст ухааруулахын тулд та юу хийж чадах вэ?`