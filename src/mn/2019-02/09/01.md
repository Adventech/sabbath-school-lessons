---
title: Ялагдлын Цаг Үе
date:  25/05/2019
---

### Энэ Долоо Хоногт Судлах Эшлэлүүд
Марк 5:22-24, 35-43; 1 Петр 5:6, 7; Эхл. 37:17-28; Лук 16:13; Ром 6:16; 1 Кор. 15:26.

> <p>Цээжлэх Эшлэл</p>
> “Тэр ч байтугай, би Христ Есүс Эзэнээ танин мэдэхүйн хосгүй давуу талын төлөө бүх юмсыг хохирол болгон үздэг. Би Түүний төлөө бүх юмсын хохирлыг амсаж, тэдгээрийг хог гэж үздэг нь Христийг олохын тулд юм” Филиппой 3:8.

Адам, Ева хоёр сайн ба мууг мэдүүлэгч модноос идэх үедээ анхны алдагдлыг үзсэн, тэд гэнэн цайлган байдлаа алдсан. Тийнхүү энэ гэнэн цайлган байдал нь хувиа хичээх, зөрчил тэмцэл, буруушаалт болон нэг нэгнийгээ захиран хянах хүслээр солигдсон.

Энэ Уналтын дараахан тэд анхны амийн алдагдлыг гэрчилсэн, тэр нь тэдний нүцгэн байдлыг халхлахын тулд амьтны арьс өгөх үед болсон. Амийн модонд нэвтрэхээс хязгаарлагдсан тэд эс тэгвээс идээд мөнхөд амьдрах байсан. Тэд бас төгс гэр орон болох цэцэрлэгээ алдсан ба нилээдгүй жилийн дараа Абел хүүгээ ах нь болох Каины гарт алдсан. Сүүлдээ тэдний аль нэг нь хань ижлээ алдсан ба эцэст нь амьд үлдсэн нэг нь өөрийн амиа алдсан. Нэгхэн шийдвэрээс болж маш олон алдагдал иржээ.

Тиймээ, бид бүгдээрээ алдагдлын бодит байдал болон зовлонг мэднэ. Ялангуяа бид гэр бүлийнхээ хэн нэгнийг алдах үед маш ихээр зовж шаналдаг. Үүнд гайхах зүйл алга, учир нь гэр бүл бол бидний хамгийн ойр дотны хүмүүс билээ, тиймээс тэднээсээ хэн нэгнийг алдсанаар маш олон талаасаа хүнд хэцүүг мэдэрдэг.

Энэ долоо хоногт бид гэр бүлийн амьдралын талаар үргэлжлүүлэн үзэхдээ олон төрлийн алдагдал тохиох үе талаас нь үзэх болно.

_*Энэ хичээлийг 6 сарын 1-ний Шаббатад бэлтгэн судлаарай._