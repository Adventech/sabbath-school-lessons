---
title:  Эрүүл Мэндээ Алдах нь
date:  26/05/2019
---

Бид амийн модноос олон мянган жилээр алслагдсан. Үүнийг бид бүгдээрээ мэдэрдэг, ялангуяа бидний бие махбодын эрүүл мэндтэй холбогдох үед. Бид залуу насандаа ямар нэгэн ослоор амиа алдахгүй л юм бол эрт орой хэзээ нэгэн цагт бүгдээрээ эрүүл мэндээ алдах бодит байдалтай нүүр тулгарна.

Тийнхүү эрүүл мэндээ алдах нь хэцүү байдгийн адил энэ зүйл зөвхөн бидэнд биш харин гэр бүлийн маань хэн нэгэнд учирвал ямар хэцүү шаналалтай байх бол оо? Эцэг эхчүүдээс хэд нь өвчтэй хүүхдээ асарч байхдаа хүүхэд минь биш би өвдсөн бол дээр байсан юм хэмээн хүсэж байсан бэ? Харамсалтай нь бидэнд тийм сонголт өгөгддөггүй билээ.

`Эдгээр түүхүүдэд ямар адилхан зүйл байна вэ? Марк 5:22-24, 35-43; Мат. 15:22-28; Лук 4:38, 39; Иохан 4:46-54.`

Эдгээр түүхэнд, мөн өөр олон түүхэнд гэр бүлийн хэн нэг нь гэр бүлийнхээ өөр нэг хүний төлөө Есүсээс тусламж гуйж байсан гэдэгт эргэлзэх зүйл алга.

Бид доройтсон дэлхийд амьдарч байгаа учраас зовлон эдэлдэг гэдгээ хүлээн зөвшөөрөхөд асуудал байхгүй ээ. Энэ дэлхийд гэм нүгэл нэвтрэх үед зөвхөн үхэл ирээд зогсохгүй хүнд өвчин зовлон, эмгэг бас ирсэн. Бид ямар нэгэн хүнд эсвэл үхлийн аюултай өвчин эмгэгтэй тулгарах үед цочирдол, уур, гутралыг мэдэрч болно, эсвэл бүр “Бурхан минь, Бурхан минь, юунд Та намайг орхисон бэ? Миний ёолох дуу, авралаас минь юунд Та хол байна вэ?” хэмээн хашгирахыг хүсэж болох юм (Дуул. 22:1). Давид шиг бид Бурханы өмнө өөрсдийн асуулт, уур уцаар, зовлон шаналалаа тавьж болно.

Ямар ч байсан Есүс дахин ирэлтээр үхэл бүрэн ялагдах хүртэл өвчин зовлон нууц хэвээр үлдэнэ. Түүнчлэн бид Бурханы үгнээс чухал үнэнүүдийг харж болно. Иов үгээр хэлшгүй зовлон эдэлж байхдаа Бурхантай улам илүү дотно болсон. Тэрээр ийнхүү тайлбарладаг, “Таны тухай чихээрээ сонсож л байлаа, би тэгтэл одоо нүд минь Таныг харж байна” (Иов 42:5). Элч Паулд нэгэн төрлийн архаг өвчин байсан ба тэрээр тэр өвчиндөө хэрхэн хандсанаас бид нэг зүйлийг ойлгодог. Зовлон бэрхшээл нь биднийг бусдад тайтгарал болж, зовж шаналж байгаа хүмүүсийг ойлгох сэтгэлийг өгч, биднийг илүү үр нөлөө бүхий үйлчлэх чадвартай болгодог (2 Кор. 1:3-5), гэхдээ бид өөрсдийгөө хугарахыг зөвшөөрөхгүй тохиолдолд боломжтой.

`Бид эсвэл гэр бүлийн маань гишүүн  бай өвчин зовлонд нэрвэгдсэн тохиолдолд бид ямар  амлалтуудыг нэхэмжилж болох вэ? Ийм цаг үед загалмай дээр зовж байгаа Есүс Эзэний бодит байдал яагаад бидэнд маш чухал байдаг вэ? Загалмай дээр байгаа Тэрээр бидний гэр бүлд өвчин зовлон нүүрлэсэн ч гэсэн Бурханы цуцашгүй хайрын талаар бидэнд юуг зааж өгдөг вэ?`