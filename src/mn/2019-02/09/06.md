---
title:  Амьдралаа Алдах нь
date:  30/05/2019
---

Хүн болохын хувьд бид үхэл хагацлын бодит байдлыг мэднэ. Бид энэ талаар уншдаг, хардаг мөн өөрсдөө ч ойрхон очиж байсан байж болно.

`1 Коринт 15:26-г уншаарай. Үхлийг хэрхэн тодорхойлсон байна вэ, мөн яагаад ийнхүү тодорхойлсон бэ?`

Хайртай хэн нэгнээ алдсан хүн өөр дээрээ энэхүү үхэл гэдэг дайсны хэр хүчтэй болохыг мэдрээгүй хүн хэн байх вэ? Өөрөөр хэлбэл, үхэл “Сайн сайхныг” залгидаг. Хэрэв тэд Эзэн дотор үхвэл, тэдгээр хүмүүс нүд аниад хоромхон зуур мэт санагдах боловч дараа нь үхэшгүй мөнх байдал уруу дахин амилах юм. “Итгэгч хүнд үхэл нь жижиг асуудал юм. ... Христэд итгэгч хүнд үхэл нь зүгээр л нойрсолт буюу анир чимээгүй, харанхуй мөч билээ. Амь нь Христтэй хамт Бурхан дотор хадгалагдсан ба “Бидний амь болох Христ илчлэгдэх үед та нар ч бас яруу алдар дотор Түүнтэй илчлэгдэх болно” – Элен Уайт, Үе Үеийн Хүслэн, 787 хууд.

Үгүй ээ, амьд байгаа нь буюу ялангуяа үлдсэн найз нөхөд эсвэл гэр бүлийнхэн нь үхлийн дараах бодитой зовлон гашуудлыг мэдэрдэг. Үнэндээ гашуудал гэдэг нь алдагдал үзсэний дараа илэрдэг энгийн хариу үйлдэл ажээ. Харин хайртай ямар нэгэн зүйлээ эсвэл хэн нэгнийгээ алдсан үед мэдэрдэг сэтгэл зүйн шаналал үнэхээр хэцүү байдаг.

Гашуудах үйл явц нь хүн болгонд адилгүй байдаг, гэхдээ ерөнхийдөө ихэнх хүмүүс хэд хэдэн үе шатыг дамждаг. Нэгдүгээрт хайртай хэн нэгэн нь үхэх үед хамгийн их илэрдэг хариу үйлдэл бол цочролд орох, хүлээн зөвшөөрөхгүй байх, тухайн хүн үхэх нь тодорхой байсан ч гэсэн. Цочрол гэдэг нь алдагдлаас болж сэтгэл хөдлөлд хэт автахаас сэргийлэх сэтгэцийн хамгаалалт бөгөөд энэ нь хоёроос гурван сар үргэлжлэх боломжтой. Та бас тухайн хайртай хүнийхээ талаар байнга бодолд автах цаг үеийг туулж болно, өдөр тутмын ажил үйлсээ хийж байхдаа ч гэсэн. Ихэвчлэн харилцан яриа нь мөнөөх алдсан хүнийхээ талаар ярих байдал уруу шилждэг. Ийм байдал нь зургаан сараас нэг жил үргэлжлэх боломжтой.

Сэтгэл гутрал болон цөхрөлийн үе шат нь урт хугацааны гашуудал бөгөөд энэ нь гашуудагчийн хувьд хамгийн зовиуртай хийгээд удаашралтай үе шат байж болох ба энэ үед та аажмаар алдагдлынхаа бодит байдлыг мэдрэх болно. Та энэ үе шатандаа хэд хэдэн сэтгэл хөдлөлийг мэдэрч болно, жишээ нь уур уцаар, гэм буруутай мэдрэмж, харуусал, гуниг болон санаа зовнил. Гашуудал нь таны бүх шаналал болон алдагдлаа дурсах дурсамжийг чинь үгүй хийх зорилготой биш ээ. Сэхээрлийн эцсийн шатандаа та өдөр тутмын ажилдаа сонирхолтой болж, өдөр бүр хэвийн амьдарч эхэлнэ.

`Та дараах ишлэлүүдээс тайтгарлын ямар бодлуудыг олж авч болох вэ? Ром 8:31-39, Илч. 21:4, 1 Кор. 15:52-57.`