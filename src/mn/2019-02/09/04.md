---
title:  Итгэл Алдах нь - үргэлжлэл
date:  28/05/2019
---

Итгэл алдах өөр нэг хэлбэр бол гэр бүлийн хүчирхийлэл. Тийм гэж хэлмээргүй ч, судалгаанаас үзэхэд нийгмийн хамгийн их хүчирхийлэлтэй газар бол гэр бүл ажээ. Гэр бүлийн хүчирхийлэлд бүхий л төрлийн гэр бүлүүд байдаг ба үүнд Христэд итгэгч гэр бүл ч байдаг. Хүчирхийлэл гэдэг нь хэл амаар, бие махбодоор, сэтгэл зүйгээр, бэлгийн харилцаагаар, эсвэл идэвхтэй болон идэвхгүй байдлаар үл ойшоох байдлаар дарамт үзүүлэхийг хэлнэ, үүнийг нэг буюу түүнээс дээш хүмүүс гэр бүлийнхээ өөр нэг гишүүнд хандан үйлддэг.

**Библид Бурханы ард түмний дунд гэр бүлийн хүчирхийлэл байсныг бичиж үлдээсэн байдаг. Та дараах эшлэлүүдийг уншихад ямар бодол болон мэдрэмж төрж байна вэ? Яагаад эдгээр түүхийг Бичээст бичиж үлдээсэн юм бол оо?**

`Эхлэл 37:17-28`

`2 Самуел 13:1-22`

`Хаадын дэд 16:3, 17:17, 21:6`

Хүчирхийллийн зан авир гэдэг бол хэн нэгэнд хүчээ үзүүлж хянан захирах гэсэн хүний ухамсарт сонголт билээ. Ийм үйлдлийг тайлбарлахдаа согтууруулах төрлийн ундаа, стресс, бэлгийн хүсэл тачаалаа хангах шаардлага, хохирогчийн уур уцаар эсвэл ямар нэгэн зан авирыг хянах үүднээс гэх мэт шалтгаанаар зөвтгөж болохгүй. Хүчирхийлэгчийн хүчирхийлэлд хохирсон хүн хариуцлагатай биш ээ. Хүчирхийлэгч хүн хайрыг мушгин гуйвуулдаг, учир нь “хайр бол хөршдөө буруу зүйл үйлддэггүй” (Ром 13:10). Хүчирхийлэгчийн зан авирыг өөрчлөхөд мэргэжлийн эмчилгээ үр нөлөөтэй, гэхдээ тухайн хүн зан авиртаа хариуцлага хүлээж тийнхүү тусламж эрэлхийлж байгаа тохиолдолд үйлчилнэ. Өөрсдийгөө Бурханы оршихуйд нээлттэй байлгадаг хүмүүст хүчирхийллээ больж, өөрсдийн хандлага зан авираа гэмшин бүхий л талаараа өөрчлөгдөж, агапэ хайрын шинж чанаруудыг өөртөө суулган сэтгэл зүрхээ анагааж, бусдыг хайрлаж сурахад Бурхан туслах боломжтой (Еф. 3:20-той харьцуулаарай).

`Хүчирхийлэлд өртсөн хэн нэгний оронд өөрийгөө тавиад үзээрэй. Таныг хүлээн авах, тайтгаруулах мөн итгэл найдвар өгөх ямар үгсийг та сонсохыг хүсэх вэ? Хүчирхийлэгч хүнтэй хэрхэн зохицож амьдрах талаар зөвлөгөө өгөх гэхээсээ илүү аюулгүй байдал болон хайр халамж үзүүлэх нь яагаад илүү чухал вэ?`