---
title:  Итгэл Алдах нь
date:  27/05/2019
---

Бид бүгдээрээ л гэм нүгэлтэй бөгөөд бидэнд итгэсэн хэн нэгэнд өөрсдийгөө найдваргүй гэдгээ баталж байсан учир дутагдалтай хүмүүс билээ. Түүнчлэн итгэлийг маань алдсан хэн нэгнээс болж хохирч үзээгүй хүн гэж байна уу? Ийм итгэл алдах байдал хэцүү байдгийн адил гэр бүлийнхээ хэн нэгний итгэлийг алдах эсвэл гэр бүлийн хэн нэгэн бидний итгэлийг алдах үед бүр ч илүү маш хэцүү байдаг.

Заримдаа тухайн харилцааг хадгалах шаардлага байхгүй гэж үзсэн тохиолдолд алдагдлаа үл тоон зугтаах нь амархан байж болох юм. Мэдээж гэр бүлийн гишүүн, жишээ нь хань ижил байвал тийм ч амархан зүйл биш ээ. Та бүр ингэж хэлж болох юм, гэр бүл болохын зорилго бол бидэнд эвдэрсэн харилцааг хэрхэн засаж залруулах вэ гэдэг хичээл зааж байгаа явдал.

`Харилцаанд байгаа итгэлцэл ойлгомжгүй болсон тохиолдолд хоёр тал хэрхэн итгэлцэж, харилцааг сэргээх вэ? 1 Петр 5:6, 7; 1 Иохан 4:18; Иаков 5:16; Мат. 6:14, 15.`

Асуудалтай харилцааг сэргээнэ гэдэг аялалтай адилхан. Та алхмыг нэг нэгээр хийх ёстой. Энэ аялал эхлээд ямар ч зөрчил байсан бай мөн хэн ч зөрчил гаргасан бай хохирол болон үнэнийг чин сэтгэлээсээ хүлээн зөвшөөрөхөөс эхэлдэг.

Жишээ нь хагарлын шалтгаан нь завхайрал байсан бол хууран мэхэлсэн хүн хүлээн зөвшөөрснөөр эдгэрэл эхэлнэ. Эдгэрлийн үйл явцын нэг хэсэг бол хүлээн зөвшөөрөлт нь хууран мэхлэгчийн зүгээс бүрэн нээлттэй байдлыг шаарддаг. Нууцалсан ямар ч зүйл үлдэх ёсгүй, эс тэгвээс илэрсэн тохиолдолд (илрэх л болно) дахин босгосон харилцааг үгүй хийх болно. Тийнхүү хоёр дахь удаагаа итгэл алдсан үед үүнийг эдгээн засварлах нь эхний хагарлаас илүү хэцүү болдог.

Харилцааг сэргээх нь цаг хугацаа болон тэвчээрийг шаарддаг. Хохирол ноцтой байх тусам эргэн засахад илүү хугацаа ордог. Заримдаа бүр хоёр алхам урагшлаад гурван алхам хойшлоод байгаа юм шиг мэдрэмж төрөх болно гэдгийг ойлгоорой. Нэг өдөр нь танд маргааш найдвар байгаа мэт санагдана, харин дараагийн өдөр нь таньд зугтаад явчихмаар санагдана. Гэхдээ олон хүн харилцаагаа сэргээж, илүү гүнзгий, илүү дотно, илүү сэтгэл дүүрэн жаргалтай гэр бүлийг бий болгож чаддаг.

`Гэр бүлийн харилцааг эдгээдэг ямар зарчмыг өөр төрлийн итгэл алдсан харилцаанд ашиглаж болох вэ? Түүнчлэн уучлал байгаа боловч ахин итгэлцэл байхгүй, байх ч хэрэггүй тийм нөхцөл байдал юу байж болох вэ?`