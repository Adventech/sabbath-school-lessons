---
title:  Гүнзгийрүүлэн судлах
date:  31/05/2019
---

Гүнзгийрүүлэн Судлах: Олон хүн донтолтынхоо үр дүнд зовдог. Тэд хүсэл тачаалынхаа боол нь болсноор хөрөнгө мөнгө, ажил мэргэжил, эрүүл мэнд, эрх чөлөөгөө алддаг. Харин Есүс бидэнд гэм нүгэл болон бүх төрлийн донтолтоос чөлөөлөх эрх чөлөөг өгөхөөр ирсэн ба “Иймээс Хүү та нарыг чөлөөлвөл та нар үнэхээр эрх чөлөөтэй болно” (Иохан 8:36). Есүс бас бидэнтэй үргэлж хамт байх болно гэж амласан (Мат. 28:20, Иса. 43:2). Тиймээс бид энэ тулаанд ганцаараа тэмцэх хэрэггүй. Үнэндээ, энэ тулаан Эзэнийх гэдгийг бид санах ёстой (1 Сам. 17:47), Тэрээр ялалт байгуулна гэж амладаг (1 Петр 1:3-9). Өнөөдөр та ямар ч донтолтыг ялан дийлэх замаа эхлүүлж, хүссэн эрх чөлөөгөө болон Бурханы таньд хүсч байгаа зүйлийг авч болно. Энэ нь таныг тэмцэх шаардлагагүй болно гэсэн үг биш ээ, мөн заримдаа уналтанд орж ч болох юм. Гэхдээ сайн мэдээ нь та Эзэн дотор бууж өгөхгүй бол, Тэр таны төлөө бууж өгөхгүй ээ. Түүнчлэн мэргэжлийн дэмжлэг туслалцаа хүсэхэд буруу зүйл огт байхгүй. Эзэн Бурхан таны эрүүл мэндийн асуудалд туслахын тулд мэргэжлийн эмч ашиглаж болдгийн адил Тэрээр донтолтын асуудлыг шийдэхийн тулд мэргэжлийн зөвлөгчийг ашиглаж болно.

“Хүнд хэцүү бэрхшээл зовлон тохиох үед бид Бурхан уруу зугтах хэрэгтэй, тэгээд биднийг аврах чадалтай Түүнээс тусламж ирнэ гэдэгт итгэлтэй байж болно. Хэрэв бид ивээл авахыг хүсч байгаа бол Бурханы ивээлийн төлөө залбиран гуйх ёстой. Залбирал нь үүрэг бөгөөд нэн шаардлагатай зүйл юм, гэхдээ бид талархлаа мартдаггүй гэж үү? Бид бүх ивээлүүдийг Өгөгчид байнга баярлан талархахгүй гэж үү? Бид талархлыг хөгжүүлэх хэрэгтэй. Бид тогтмол Бурханы нигүүлслийг тунгаан бодож дурсах хэрэгтэй, тэгээд хүнд хэцүү үеийг туулж байсан ч гэсэн Түүний ариун нэрийг магтан алдаршуулах хэрэгтэй.” – Элен Уайт, Сонгомол Мэдээнүүд, 2-р ном, 268 хууд.

**Ярилцах асуултууд**

`1 Итгэл алдрах болон эвдэрсэн харилцааг эдгээхэд уучлал нь ямар үүргийг биелүүлдэг вэ? Матай 6:12-15; 18:21, 22. “Хайр ... өс хураадаггүй” (1 Коринт 13:5).`

`2  Бид хүнд хэцүү цаг үеийг туулж байхдаа Бурханы нигүүлслийг тунгаан бодож дурсах нь ямар үр ашигтай вэ?`

`3 Ямар нэгэн алдагдлаас болж зовж шаналж байгаа хүмүүст сүмийн хамт олон ямар бодит арга замаар тусалж болох вэ?`