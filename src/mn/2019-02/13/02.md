---
title:  Өөрчлөгдсөн Зүрх Сэтгэлийн Зөгнөл
date:  23/06/2019
---

`Ирж буй Елиагийн зөгнөлийг Шинэ Гэрээний энэхүү үйл явдалтай харьцуулаарай!  Мал. 4:5, 6; Мат. 11:14, 15; 17:10; Марк 6:15; Лук 1:17.`

Малахийн өдрүүдэд Бурханы ард түмэндээ өгсөн уриалга бол, “Над уруу буцан ирэгтүн, Би ч та нар уруу буцан ирэх болно” гэтэл хариуд нь та нар, “Бид яаж буцан ирэх вэ?” гэж хэлдэг” (Мал. 3:7). Цөхөрсөн эш үзүүлэгч сүнсээр сэргэх боломж дахиад нэг л өгөгдөнө гэдгийг тунхагласан. Зүрх сэтгэлээ өөрчлөх шинэчлэлийг Елиа эш үзүүлэгч эхлүүлсэн (Хаадын дээд 18:37), харин Малахи түүний дахин ирнэ гэдгийг зөгнөн “Эцгүүдийн зүрхийг хүүхдүүд уруу нь, хүүхдүүдийн зүрхийг эцгүүд уруу нь эргүүлнэ” (Мал. 4:6) гэж хэлсэн.

Иудейн уламжлалаар Елиа Аврагчийн замыг гэрэлтүүлэхээр өөрийн биеэр ирнэ хэмээн үздэг байжээ (Мат. 17:10, Марк 6:15-г харьцуулна уу). Харин Шинэ Гэрээнд баптист Иоханыг энэ зөгнөлийн биелэл хэмээн танилцуулдаг (Мат. 11:14, 15; Лук 1:17).

`“Зүрхийг эргүүлнэ” гэдэг нь таны бодлоор ямар утгатай вэ?`

Эдгээр эшлэлүүдийг хэд хэдэн янзаар хэрэгжүүлэх боломжтой: Энэ нь Израилийн ард түмнийг Эзэнтэй эвлэрүүлэхийг хэлж болно. Эцэг Бурхан (Иса. 63:16) ард түмэн рүүгээ хандсан уур хилэнгээсээ эргэж (Мика 7:18, 19) тэднийг Өөрт нь эргэж ирэхийг уриалдаг (Иса. 44:22, Мал. 3:7). Энэ бол гэрээг шинэчилснээр дараа үеийнхнийг итгэмжит өвөг дээдэстэй нь холбож байгаа асуудал юм. Бурханы ард түмнийг эцэг өвгөдийнхээ итгэлийг даган мөрдөхийг эш үзүүлэгчээр уриалан дуудсан явдал Хуучин Гэрээнд олон давтагддаг. Тухайн газар нутаг нь ивээл ерөөлтэй газар байх эсэх нь гэрээнд итгэмжтэй байхтай шууд холбоотой байсан (Дэд хууль 4:29-31). Энэ нь гэр бүлийн харилцаа холбоог сэргээн шинэчлэхтэй холбоотой. Эцэг эх болон хүүхдийн хоорон дахь харилцаа бол Бурхантай тогтоосон гэрээндээ итгэмжтэй байх явдлыг бодит аргаар илэрхийлдэг. Энд эцэг эх болон хүүхдийн хооронд буй хариуцлагыг биелүүлэх нь Бурханы ивээл болон газар нутгийг үргэлжлүүлэн өвлөн авах явдалтай шүтэлцсэн уялдаатай байдаг (Сур.үгс. 2:21).

`Бурхантай харилцаагаа сэргээх болон гэр бүл дотроо харилцаагаа сэргээх явдал нь хоорондоо ямар холбоотой вэ? Яагаад нэг нь нөгөөгийнхөө өмнө нь явагдах ёстой вэ?`