---
title:  Тахилын Ширээн дээр Зүрх Сэтгэлээ Өөрчлөх нь
date:  25/06/2019
---

`Хаадын дээд 18:20-45-г уншина уу. Энэ түүх гол нь юуны тухай болохыг доорх хэсэгт бичнэ үү. Энэ түүх өрнөж байгаа нөхцөл байдал өөр ч гэсэн түүхээс улбаалан гарч ирэх зарчмуудыг гэр бүлийн амьдралд хэрхэн тусган авч хэрэгжүүлэх вэ?`

Кармел уулан дээр Елиа эш үзүүлэгч ард түмнийхээ өмнөөс гэрээг шинэчлэхийг хүсэн, эцэг өвгөдийнхөө итгэл үнэмшил рүү эргэвээс хүмүүсийн амьдралд, гэр бүлд болон газар нутагт эдгэрэл ирнэ хэмээн хэлсэн.

Оройн тахилын цаг. Харийнхны тахилчдын тахил өргөх ёслол бүтэлгүйтсэний дараа Елиагийн ээлж ирсэн. Түүний хувьд тооцолсон зүйл байсан. Тухайн өдрийн цаг нь Бурханы авралын төлөвлөгөөг илчилсэн ариун ордны үйлчлэл рүү анхаарлыг хандуулж байсан (Ег.гар. 29:41). “Над руу ойртон ирэгтүн” (Хаадын дээд 18:30) хэмээх уриалга нь бидэнд нүгэлтнүүдийг хүлээн авсан Аврагчийг санагдуулдаг (Мат. 11:28). Хүүхэд нь эрх дураараа явснаас болж шаналж байгаа эцэг эхчүүд нэг зүйлд итгэлтэй байж болно, Бурхан Израильчуудыг хайрлаж байсан шиг тэдний хүүхдийг хайрладаг. Бурхан Өөрөөс нь холдон явсан хүмүүсийг татахын тулд зогсолтгүйгээр ажилладаг.

Ёхувагийн тахилын ширээн дээрх Елиагийн төвлөрөл нь юутай адилхан бэ гэхээр өнөө үед тухайн гэр бүл Есүс болон Түүний авралын нигүүлслийг өндөрт өргөмжлөн авч үзэх явдалтай адилхан. Гэр бүлийн мөргөл хийх нь Түүнд залбирлаа өргөх, нэг нэгэндээ Түүний талаар ярих, Түүний авралын бэлгийг дахин шинээр хүлээн авах болон Түүний сургаалыг зүрх сэтгэлдээ тунгаан бодох боломжийг олгодог.

Елиагийн хүсэлтийн хариу нь Бурхан тэднийг Өөртөө эргүүлэн авсан гэдгийн дохио болж өгдөг. Нэгдүгээрт Хаадын дээд 18:37 дээр ийнхүү хэлжээ, “Энэ ард түмэнд мэдүүлж, тэдний зүрх сэтгэлийг эргүүлэн авчрахын тулд.” Бид зүрх сэтгэлээ Бурхан уруу эргүүлж чадахгүй, харин бид зөвхөн Түүний үнэгүйгээр өгдөг нигүүлсэлд хариулж чадна.

Бүхнийг залгигч гал нүгэлтнүүд дээр бус харин Есүсийг зөгнөн заасан тахил дээр буусан, Тэр бол “бидний төлөө нүгэл болгогдсон, тэгснээр бид Түүний дотор бурханы хүртээх зөвт байдал болох юм” (2 Кор. 5:22). Хүмүүсийн уруулаас хүлээн зөвшөөрөлт болон магтаал урсан гарсан. Хуурамч тахилчид Бурханы дуудлагад хариулаагүй учраас тэднийг цаазалсан. Тийнхүү дараа нь сэтгэл сэргээсэн бороо газар нутгийн хараалыг төгсгөсөн.

`Таны гэр орон ямар талаараа “Тахилын ширээ” вэ? Та өөрийн гэртээ шаардлагатай тохиолдолд тахилын ширээг ямар арга замаар дахин барих вэ?`