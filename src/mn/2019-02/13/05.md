---
title:  Иордан Гол дээр Зүрх Сэтгэлээ Өөрчлөх нь
date:  26/06/2019
---

Тэнгэр элч Габриелийн зөгнөлөөс гадна (Лук 1:17) Есүсийн баталснаар (Мат. 11:14; 17:12, 13), мөн Баярын Мэдээний номуудыг бичсэн хүмүүс Иохан баптистыг зөгнөгдсөн Елиа буюу Эзэний замыг бэлтгэх дуу хоолой гэдгийг баталдаг (Мат. 11:10, Марк 1:2, Лук 7:27-г Мал. 3:1-тэй харьцуулна уу).

`Иоханы мэдээний гол агуулгыг анхаарна уу. Түүний мэдээ ямар талаараа “Зүрх сэтгэлийг өөрчлөм” байсан бэ? Мат. 3:2, 8; 14:4; Марк 1:4; Лук 3:3, 8, 9, 11, 13, 14.`

Тариачин хүн үр суулгахын тулд хатуу газрыг хагалж бэлддэг шиг Иохан гэм нүглийг шүүмжлэн цохож, нүгэлтнүүдийг гэмшил уруу уриалсан. Хүний мөн чанар ямар вэ гэхээр өөрийгөө шалгаж үзэхгүй буюу өөрийнхөө үнэн нөхцөл байдлыг ойлгоогүй үедээ сайжран өөрчлөгдөх хэрэгтэй гэдгээ мэдэрдэггүй билээ. Түүний сургаал нь хүмүүсийг Бурханы ариун шаардлага уруу хандуулж, Түүний төгс зөвт байдлын хэрэгцээг мэдрүүлсэн. Жинхэнэ гэмшил нь даруу байдлыг үргэлж харуулдаг ба зан авираа өрчлөхийн тулд Бурханаас тусламж гуйдаг. Абрахамыг өвөг эцгээ хэмээн хэлсэн тэдгээр хүмүүсийн өнгөц бодол болоод хувиа хичээсэн хоёр нүүрийг нь илчлэхдээ тэрээр эцэг өвгөдийнх нь итгэл бишрэлийн гүн гүнзгий утга учрыг нээн харуулахыг хичээсэн.

`Баптист Иоханы мэдээ Есүсийн замыг хэрхэн бэлдсэн бэ? Иохан 1:35-37, 3:27-30.`

Есүсийг Бурханы Хурга гэдгийг Иохан олон түмэнд харуулсан. Тэрээр Есүсийг ийнхүү танилцуулах үедээ (Иохан 1:29, 36) хүмүүсийг бодит утгаар нь Есүс рүү эргүүлсэн юм. Андрей болон өөр бас нэг Иоханы дагалдагч, мөн Баярын Мэдээний номыг бичсэн буюу энэ үйл явдлыг бичэн үлдээсэн Иохан нар тэр өдөр баптист Иоханыг орхин Есүсийн дагалдагч болцгоосон. Елиагийн мэдээ зөвхөн гэмшил уруу дуудаад зогсохгүй бас гэм нүглээс аврах Нэгэнийг тодорхойлж, Түүний талаар хүлээлтийг үүсгэн Түүнийг хүмүүст танилцуулдаг.

`Хэрэв баптист Иохан таны гэрт орж ирвэл, таны бодлоор тэр ямар зүйлийг ярих байсан бол?`