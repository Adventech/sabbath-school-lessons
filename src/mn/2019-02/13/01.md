---
title: Төгсгөлийн Цаг Үед Зүрх Сэтгэлээ Бэлтгэх нь
date:  22/06/2019
---

### Энэ Долоо Хоногт Судлах Эшлэлүүд
Мал. 4:5, 6; Мат. 11:14, 15; 17:10; Хаадын дээд 16:29-17:24; Хаадын дээд 18:20-45; Мат. 3:2.

> <p>Цээжлэх Эшлэл</p>
> “Харагтун, Эзэний аугаа аймшигт өдөр ирэхээс өмнө Би эш үзүүлэгч Елиаг та нар уруу илгээнэ. Тэрээр эцгүүдийн зүрхийг хүүхдүүд уруу нь, хүүхдүүдийн зүрхийг эцгүүд уруу нь эргүүлнэ. Эс бөгөөд Би ирж, энэ нутгийг хараалаар цохино.” (Малахи 4:5, 6).

Бидний амьдрал үечлэлтэй байдаг. Заримдаа тэдгээр үеүдэд сайн явдаг, заримдаа үгүй. Заримдаа гэр бүлүүд бүрэн бүтэн хүчтэй байдаг, харин заримдаа тэд эмзэг бөгөөд бүр бутарсан ч байдаг.

Бид энэ цаг мөчид амьдралынхаа ямар ч үе дээр явж байсан, мөн хувь хүн болоод гэр бүлийн хувьд ямар ч нөхцөл байдалд байсан Бурханы амлалтын гэрэл дотор амьдрах хэрэгтэй. Бид бүх зүрх сэтгэл болон хүчээрээ Түүний амлалтаас зуурах хэрэгтэй, учир нь эцсийн дүндээ тэдгээр нь бидний цорын ганц найдвар юм. Гэхдээ ямар агуу найдвар гээч. Бурханы Үг амлалтуудыг гаргадаг. Бидний амьдрал ямар ч нөхцөл байдалд байсан хамаагүй бид хайртай хүмүүс, гэр бүл, сүм, өөрсөддөө тэдгээр амлалтуудыг нэхэмжилж болно.

Энэ улирлын сүүлчийн долоо хоногт бид зарим Библийн түүх, амлалт болон үйл явдлуудыг олон төрлийн нөхцөл байдлаас авч үзэх болно. Тийнхүү судлахдаа бид өнөөгийн нөхцөл байдал ямар ч байсан бай өөрсөддөө сургамжтай зүйлсийг гаргаж ирэхийг хичээнэ. Та хэн ч байсан, хаана ч байсан, таны амьдрал ямар ч үе дээрээ байсан танд бэрхшээл, айдас болон санаа зовнилууд байдаг биз ээ. Аз болоход бидний Бурхан бидэнд тулгараад байгаа зүйлийг мэдээд зогсохгүй тэр бүгдийг урьдаас мэддэг Нэгэн гэдэгт итгэлтэй байж болно.

Энэ хичээлийг 6 сарын 29-ний Шаббатад бэлтгэн судлаарай.