---
title:  Сүүлчийн Өдрүүдэд Зүрх Сэтгэлийг Өөрчлөх нь
date:  27/06/2019
---

Адвентистууд бид өөрсдийгөө нэг талаараа баптист Иоханы үүргийг гүйцэтгэдэг гэж хардаг. Сэргэлт шинэчлэлт болоод гэмшил рүү дуудсан дуудлага Есүсийн анхны ирэлтийн замыг бэлтгэсэн бол бид Дахин Ирэлтэнд зориулж адилхан зүйлийг хийх ёстой гэж өөрсдийгөө харж байна.

`Лук 1:17-г залбиралтайгаар уншина уу. Эдгээр үгс бидний тунхаглаж буй мэдээг хэрхэн багтааж байна вэ?`

Тэнгэрийн Эцэг маань хүүхдүүдийнхээ зүрх сэтгэлийг Өөрлүүгээ эргүүлсэн ба Христийн загалмайгаар дамжуулан хүүхдүүдийнхээ зүрх сэтгэлийг нэг нэгэн рүү нь эргүүлсэн. Елиагийн мэдээ нь энэхүү гайхалтай сайн мэдээг гэр бүлүүд итгэн хүлээн авахыг (2 Кор. 5:18-21 болон Еф. 2:11-18-г харьцуулаарай) мөн тэдний дээр Сүнс нь хайрын ургацыг буулгаж байгаа тул хүмүүс ивээл нигүүлслээр дүүрэн байхыг хүсэмжлэн гуйдаг.

Дэлхийн хүмүүст хувиа үл хичээсэн хайрыг үзүүлдэг, Бурханд тууштай бөгөөд хазайхгүйгээр сүсэглэн итгэдэг итгэл бишрэл үнэхээр их хэрэгтэй. Бурханы ивээлээр Христэд итгэгч гэр бүлүүд ийм байдлыг бий болгож чадна. Гэхдээ бид нэг зүйлийг санах хэрэгтэй бидний дэлхийд тунхаглах ёстой мэдээ нь бидэнд бас зориулагдсан. Сайн мэдээний, эв нэгдлийн, хайрын, золиослолын зарчмууд бидний дунд, ялангуяа бидний гэр бүл дотор хэрэгжихээс нааш энэ мэдээг тунхаглах бидний үйлчлэл хүчгүй байх болно. Бүх уран үгтэй номлолууд, бүх учир холбогдолтой Библийн танилцуулгууд хангалттай биш ээ, энэ дэлхий бидний номлоод байгаа зүйлс буюу гэмшил, өөрчлөгдсөн зүрх сэтгэл, хайр зэргийг бидний амьдралаас, ялангуяа бидний гэр бүлээс олж харах хэрэгтэй. Баптист Иохан хүмүүсийн амьдралыг өөрчлөх хүчтэй бөгөөд сургаал нь үр нөлөө бүхий байсан шиг, бид ч гэсэн Бурханы ивээл нигүүлслээр адилхан зүйлийг хийж чадна, гэхдээ бид хэр хэмжээнд хамтран ажиллахаас шалтгаална.

Бид Есүсээр дамжуулан диваажингийн гэр бүлийн нэг хэсэг болсон (Еф. 3:15). Тийнхүү бидний ам бүл ганцаараа эсвэл олуулаа байхаас үл хамааран бид итгэж буй Бурханыхаа гэрч нар болохоор дуудагдсан ба сайн мэдээний хүчээр гэр бүл ямар болж болдгийг хэмжээнээс үл хамааран харуулах нь бидний гэрчлэлийг нөлөө бүхий болгодог.

`Та ойр дотны гэр бүлдээ эсвэл хэн нэгэнд хайр үзүүлж, халамжилж байгаагаа онцгой арга замаар харуулахын тулд юу хийж болох вэ?`