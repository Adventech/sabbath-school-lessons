---
title:  Гэр Бүлийн Нэгдэл
date:  24/06/2019
---

Ахаб хааны Сидон эхнэр болох Иезебелийн улмаас Израильчуудад Баал мөргөлийг танилцуулсан явдал нь тухайн үндэстний ёс зүйн доройтлыг хурдасгасан. Гэрлэлт, гэр бүл болон бэлгийн харилцааны ёс зүйг өргөж явсан Бурханы сургаалыг цус ойртолт, биеэ үнэлэлт болон өөр бусад бэлгийн харилцааны үйл хэрэг нөмрөн авсан. Ийм сүсэг бишрэлийн зөрчилтэй нөхцөл байдал уруу Елиа буюу “Ёхува миний Бурхан” гэсэн нэртэй эш үзүүлэгч Баалыг үгүйсгэн гарч ирдэг.

`Елиагийн ямар үйл хэрэг нь гадны итгэл үнэмшлийг үгүй хийж, гэр бүлүүдэд шинэ амьдралыг авчрах явдалтай холбогдсон бэ? Хаадын дээд 16:29-17:24; Лук 4:25, 26-г харьцуулна уу.`

Элиа нь тухайн газар нутагт ган гачгийн хараалыг зарласан хүн гэдгээрээ цуутай байв. Бурхан түүнийг Иезебелийн төрсөн нутагтай ойрхон Сидоны Зарефат хэмээх газар нэгэн ядуу бэлэвсэн эмэгтэйн гэрт орогнуулж байсан. Елиа бэлэвсэн эмэгтэйтэй уулзахдаа нэгэн шалгуур тавьж, эмэгтэйн сүүлийн нөөц болох тос болон гурилаар Елиаг хооллож, харин ирээдүйгээ Бурханд найдах эсэхийг шалгасан. Тэр эмэйгтэйн итгэл алдартай болсон. Хожим нь Есүс хүртэл түүнийг эш татан ярьсан байдаг (Лук 4:26). Эмэгтэйн тос болон хоол хүнс нь олон өдрийн турш шавхагдаагүй хүрэлцээтэй байсан явдлаас болж тэр эмэгтэй Ёхувагийн талаар илүү их ойлгох болсон. Тэгтэл түүний ганц хүү өвчин тусаж, харамсалтайгаар нас барав. Елиад гашуудлаа илэрхийлсэн эмэгтэй тухайн газар нутгийн сүсэг бишрэлтэй холбоотой ойлголтыг илэрхийлэн Израильчуудыг эзэмдээд байгаа бузар итгэл үнэмшлээс болж тухайн хүний нүгэл  хүүхдийг нь тахил болгон авсан гэж хэлжээ (Хаадын дээд 17:18-г Иер. 19:5, Мика 6:7-той харьцуулаарай).

`Фоеник бэлэвсэн эмэгтэй хүүтэйгээ эргэн учирсан явдал нь түүний  сүнслэг амьдралд ямар нөлөө үзүүлсэн бэ? Хаадын дээд 17:24. Түүний хариу үгнээс бид юу суралцаж болох вэ?`

Елиагийн хэлсэн үгний нөлөө нь эмэгтэйн хариултаас харагдаж байна. Бурханы хүчээр амьдрал сэргээгдэж, гэр бүл эргэн нэгдэх үед зүрх сэтгэлээсээ  Түүнд болон Түүний Үгэнд итгэх итгэл өсдөг. Өнөө үед олон хүн сургаал номлолыг хүлээн зөвшөөрч болно, гэхдээ тэдний сүнслэг амьдрал бүлээн байдаг. Гэхдээ Бурханы Үгэнд буй үнэн хувийн амьдрал дээр биелж, гэр бүлийн харилцаанд  сэргэлт бий болох үед зүрх сэтгэлийн итгэл үнэмшил илүү ихээр хүчирхэгждэг.

`Та гэр бүлдээ ямар эв нэгдлийг хүлээсэн хэвээр байгаа вэ? Тэр эв нэгдэл биелнэ хэмээн найдахдаа та Бурханы ямар амлалтаас зуурдаг вэ?`