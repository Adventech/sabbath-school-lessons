---
title:  Зөв сонголтууд хийх нь
date:  08/04/2019
---

Бидний хийдэг сонголт бүр чухал гэдгийг бид бүгдээрээ мэдэж байгаа. Мөн түүнчлэн буруу сонголт хийвэл бидний болон эргэн тойронд байгаа хүмүүсийн амьдралд хэрхэн муугаар нөлөөлдгийг ч бид мэднэ. Тэгэхээр хэрхэн зөв сонголт хийх вэ? гэсэн асуулт гарч ирж байна.

**Дараах эшлэлүүдээс бид зөв шийдвэр гаргахад туслах хэд хэдэн ерөнхий алхмуудыг зааж өгөх болно. Ямар алхмууд байна вэ?**

`1. 1 Тес. 5:17, Иаков 1:5`

`2. Исаиа 1:19, Мат. 7:24, 25`

`3. Дуу. 119:105, 2 Тим. 3:16`

`4. Сур. үг. 3:5, 6; Исаиа 58:11`

`5. Сур. үг. 15:22, 24:6`

Чухал шийдвэр гаргах бүртээ бид Эзэний өмнө очиж уг хийж буй сонголт нь Бурханы хууль, зарчимтай нийцэж байгаа эсэхийг асууж залбирах хэрэгтэй. Бурханд итгэж, алхам бүртээ өөрсдийн хүсэл зорилгын төлөө бус харин үргэлж бидний сайн сайхны төлөө байдаг Түүний алдрын төлөө сонголт хийхийн тулд бид чухалчлан залбирах ёстой. Ихэнхдээ бид чухал сонголт хийхдээ тус болно хэмээн мэргэн зөвлөгчдийг эрж хайдаг. Эцэст нь хэрэв бид Түүнд итгэмжтэй байж чадвал бидэнд хамгийн хэрэгтэйг нь өгдөг итгэмжит Бурхан гэдгийг бид мэддэг. Чухам ийм л итгэл дээр суурилсан сонголтоор бид урагшилдаг юм.

`Та амьдралдаа томоохон сонголтуудыг хэрхэн хийдэг вэ? Та тэдгээр сонголтуудыг хийхдээ ямар сүнслэг алхмуудыг хийдэг вэ?`