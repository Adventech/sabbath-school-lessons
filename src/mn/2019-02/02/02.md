---
title:  Хайрлах, Сонгох эрх чөлөө
date:  07/04/2019
---

Зарим Христэд итгэгчид Бурхан төрөхөөс нь өмнө тухайн хүн аврагдаж болох үгүйг сонгодог гэж итгэдэг. Энэ нь Бурхан тухайн хувь хүнийг аврагдахааргүйгээр бий болгосон гэсэн үг юм. Өөрөөр хэлбэл тэдний сонголтоос үл хамааран  тэр хүнийг шийтгэнэ гэсэн үг. Хамгийн сайхан нь Долоо дахь өдрийн Адвентистууд бид тийм үзэл сургаалд итгэдэггүй юм. Харин бид дэлхий бүтээгдэхээс ч өмнө Бурхан хүн бүрийг аврах төлөвлөгөөтэй байсан гэдэгт итгэдэг. Бид бол мөнх амийг өвлөн авах зорилгоор сонгогдсон юм.

`Ефес 1:1-4; Тит 1:1,2; 2 Тимот 1:8,9-г уншаарай. Эдгээр эшлэлүүд бидэнд Бурханаар сонгогдохын тулд юу хийх ёстой, хэрхэн Түүгээр сонгогдох талаар ямар зөвлөмж өгч байна вэ?`

Энэ хэдийгээр сайхан мэдээ ч гэсэн зарим хүмүүс орхигдох болно (Матай 25:41). Бид бүгд Бурханаар сонгогдсон учраас Тэрээр хүн төрөлхтөнд хамгийн ариун нандин бэлэг болох сонгох эрх чөлөөг өгсөн юм.

`Матай 22:35-37 бидэнд хайрлах эрх чөлөөний талаар юуг зааж байна вэ?`

Өөрийг нь хайрла гэж Эзэн биднийг хүчилдэггүй. Хайрлахын тулд хайрыг үнэгүй өгөх ёстой. Библи бол тэр чигтээ Бурхан алдагдсан боловч Түүнийг эрэлхийлж байгаа хүмүүсийн зүрх сэтгэлийг ямар ч албадлага бусаар Өөртөө татдаг талаар гардаг түүх юм. Үүнийг нотлох хамгийн бодит түүх бол Есүсийн амьдрал болон үйлчлэлд хүмүүсийн хайрлах эрх чөлөөгөө ашиглаж байгаа нь Түүнд хэрхэн нөлөөлснийг харж болно. Зарим нь Түүнтэй ойр дотно болж байхад нэг хэсэг нь Түүний үхлийг хүсэж байсан.

Тиймээ, Бурхан биднийг аврахын тулд сонгосон нь үнэн. Гэхдээ эцэст нь тэрхүү авралыг хүлээн авах эсэх сонголтыг бид өөрсдөө л хийнэ. Бүх сонголт бидний гарт байгаа нь маргаангүй. Тиймээс Эзэнд үйлчлэх сонголт бол бидэнд төдийгүй бидний эргэн тойрны ялангуяа гэр бүлийнхэнд маань маш том түлхэц болохуйц үр дүнтэй сонголт юм.