---
title: Бидний Хийдэг Сонголт
date:  06/04/2019
---

### Энэ Долоо Хоногт Судлах Эшлэлүүд
Ефес 1:1–4; Матай 22:35–37; Матай 7:24, 25; Сур. үг. 18:24; 1 Кор. 15:33; Ном. үг 2:1–11.

> <p>Цээжлэх Эшлэл</p>
> “Хэрэв ЭЗЭНд үйлчлэх нь та нарын хувьд нийцгүй мэт байвал, хэнд үйлчлэх вэ гэдгээ өнөөдөр өөрсдөдөө сонго. Тухайлбал, Евфрат мөрний цаана эцэг дээдсийнхээ үйлчилж байсан бурхдад уу, эсвэл нутаглаж буй газрынхаа аморичуудын бурхдад үйлчлэх үү? Харин би болон манай гэрийнхэн, бид ЭЗЭНд үйлчилнэ гэлээ.” (Иошуа 24:15).

Амьдрал тэр чигээрээ сонголт гэж үү? Үүнийг маш олон арга замаар нотолж болно. Жишээ нь өглөө босохоос орой унтах хүртэлх хором мөч бүрт бид сонголт хийдэг.

Бид өөрийн мэдэлгүй л баахан сонголтуудыг зүгээр л хийчихдэг. Зарим сонголтууд маань энгийн байх боловч зарим нь бидэнд төдийгүй бидний гэр бүлийн амьдралыг өөрчлөөд зогсохгүй үр дагавар нь үүрд мөнх байх ч сонголтууд бий.

Тиймээс, бидний хийдэг ялангуяа томоохон сонголтууд бидэнд болон бидний гэр бүлийн хүн нэг бүрийн амьдралд чухал нөлөө үзүүлдэг гэдгийг бодох хэрэгтэй.

Өнөөдөр бидний хэд нь өөрсдийн хийсэн сонголтдоо харамсдаг вэ? Эсвэл хичнээн нь урд өмнө хийсэн буруу сонголтоосоо болоод өнөөдөр зовж шаналж байна вэ? Золоор бидэнд хийсэн буруу муу зүйлсийг маань гэсгээх уучлал, аврал, эдгэрэл байдаг.

Энэ долоо хоногт бид өөрсдийн хийдэг сонголтын талаар мөн хэрхэн зөв сонголт хийх талаар маш дэлгэрэнгүй ярилцах болно. Түүнчлэн эдгээр сонголтууд бидний гэр бүлд хэрхэн нөлөөлж болох талаар судлах болно.

_*Энэ хичээлийг 4 сарын 13-ны Шаббатад бэлтгэн судлаарай._