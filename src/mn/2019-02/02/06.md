---
title:  Мэргэжлээ сонгох нь
date:  11/04/2019
---

Зарим тохиолдолд бид амьдралынхаа ажил мэргэжлийн хүрээнд юу хийх ёстой талаар сонголт хийх шаардлагатай болдог. Учиргүй баян чинээлэг биш л бол эсвэл  бүтэн цагаар гэр бүл байшин саваа асарч торддоггүй л бол хүн бүр амьдрахын тулд ямар нэгэн байдлаар ажил хөдөлмөр сонгож эрхлэх шаардлага гардаг. Мэдээж хэрэг хүн болгон л тодорхой нөхцөл байдлаас хамаарч сонголтоо хийдэг ийм үед бид амьдарч байна. Гэхдээ бид ямар ч нөхцөлд амьдарч байсан гэсэн бидний амьдралд утга учир өгдөг Христ доторх авралыг баталгаажуулах сонголтыг бид хийж болно. Өөрөөр хэлбэл юу ч хийсэн Бурханы алдрын төлөө хийх хэрэгтэй.

`Соломон ямар алдаа гаргасан бэ? Тийм алдаа гаргахгүйн тулд бид хэрхэн болгоомжлох ёстой вэ? Ном. үг. 2:1–11.`

Соломоны хийсэн шиг зүйлийг хийхийн тулд түүн шиг баян байх шаардлагагүй. “Учир нь мөнгөний хайр бол бүх төрлийн бузар муугийн үндэс мөн. Зарим хүмүүс үүнийг хүссэнээр итгэлээсээ төөрөн одож, түмэн зовлонгоор өөрсдийгөө сүлбэжээ.” (1 Тим. 6:10). Ядуу нэгэн ч гэсэн баян хүн шиг мөнгөнд дурлах нь ч бий.

Тиймээ, бид хурааж хуримтлуулах хэрэгтэй гэхдээ хэрэгцээндээ  тааруулахгүй л бол эд баялгийг шүтчих гээд байдаг нь алдаа юм. Баян болох хүсэл мөрөөдөлдөө автаж гэр бүлээ гаргуунд нь хаясан аавуудаас болж олон гэр бүл зовж байна. Хэчнээн хүүхдүүд эсвэл эхнэрүүд хэцүүхэн харилцаатай аавтай (нөхөртэй) байснаас даруухан байдлаар амьдрахыг хүсдэг бол? Мэдээж ихэнх нь амар тайван амьдралыг л хүсдэг. Бүгд л амар тайван сайхан амьдралыг л илүүд үздэг байх.

Эхнээсээ бүтээлийн үеэс л Бурхан ажил гэдэг зүйлийг амьдралын нэг хэсэг болгосон (Эхлэл 2:15). Бид ажлыг амьдралынхаа цөм болгох үед энэ нь өөртөө баялаг хураах гол хүчин болох аюултай болдог. Энэ бол Соломоны хийсэн алдаа. Тэрээр амьдралын утга учрыг олох гэж хичээсэн бөгөөд зарим зүйлс таатай байсан ч хожим нь тэр зүйлс ямар ч утга учиргүй, дэмий хоосон гэдгийг мэдсэн байдаг.

`Нэг ийм үг байдаг: “Хэчнээн хүн амьдралынхаа төгсгөлд бага цагийг ажил дээрээ, илүү их цагийг гэр бүлдээ зарцуулдаг байж дээ гэж хэлэх бол?” гэжээ. Энд ямар чухал зүйлийг өгүүлж байна вэ?`