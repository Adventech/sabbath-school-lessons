---
title:  Түүний хайраар дамжуулан Нэг болох нь
date:  13/05/2019
---

“Бид та нарын төлөө байдаг шиг, Эзэн та нарыг бие биеэ болон бүх хүнийг хайрлах хайр дотор өсгөн бялхуулах болтугай” (1 Тес. 3:12).

`Өөрийн дагалдагч нараа “Бид нэг байдгийн адил тэднийг нэг байлгахын төлөө” (Иохан 17:22) Есүс Эцэгтээ хандан залбирсан. Нэгдмэл, Нэг байхад чухал үүрэг гүйцэтгэдэг хайрын талаар Есүс юу хэлж байгааг сайтар ажиглан хараарай.`

Энэ залбирлаас харвал дагалдагчдынх нь эв нэгдэл Есүсийн оюун бодолд байсан. Агапе хайрын талаарх ойлголт эв нэгдэлд маш чухал. Энэ залбиралд ашиглагдсан “Агапе” гэдэг Бурханы хайрыг харуулсан энэхүү үг нь Библийн Шинэ гэрээний өөр олон хэсэгт ашиглагдсан байдаг. Энэ хайр бол Бурханы жинхэнэ мөн чанар (1 Иохан 4:8), бөгөөд Есүсийн жинхэнэ дагалдагч нар үүгээрээ бусдаас ялгагддаг (Иохан 13:35). Бурханы хайр гэм нүгэлтэй хүний зүрхэнд оршдоггүй. Харин Христэд итгэж, Түүний Ариун Сүнсээр удирдуулдаг нэгний амьдралд Бурханы хайр оршин байдаг (Ром 5:5; 8:9, 11).

“Би та нарыг яаж хайрласан шиг та нар бие биеэ хайрлагтун” (Иохан 15:12). Эдгээр үгсийг бичсэн дагалдагч Иохан нэгэн цагт тийм ч хайр татсан байгаагүй харин их бардам, харгис, түргэн зантай хүн байсан (Марк 3:17; Лук 9:54, 55; Үе Үеийн хүслэн, хуу 295-г уншаарай). Хожим нь тэрээр Есүс түүнийг хэчнээн ийм муу сул талуудтай байсан ч гэсэн хэрхэн хайрлаж байсныг ухаарсан. Есүсийн хайр Иоханыг бүрэн өөрчилсөн бөгөөд түүнийг бусдыг хайрладаг зүрх сэтгэлтэй болгосон юм. “Эхлээд Тэр биднийг хайрласан тул бид хайрладаг юм.” (1 Иохан 4:19), мөн “Хэрэв Бурхан биднийг ийнхүү хайрласан бол бид ч бие биеэ хайрлах ёстой” (1 Иохан 4:11) гэж тэрээр хэлсэн байдаг.

`1 Коринт 13:4–8-г уншаарай. “Хайр” гэдэг үгийн оронд өөрийн нэрийг орлуулаад үзээрэй. Хэрхэн нийцэж байна вэ? Түүний Сүнсээр дамжуулан хайрын эдгээр зан чанарууд таны амьдралд ирэх болтугай хэмээн Есүсээс гуйгаарай. Эв нэгдэлд хүргэхийн тулд Ариун Сүнс танаар юу хийлгэхийг шаардаж болох вэ?`