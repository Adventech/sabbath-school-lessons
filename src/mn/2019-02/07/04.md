---
title:  "Аминч үзэл: Гэр бүлийг сүйрүүлэгч"
date:  14/05/2019
---

“Хэрэв бардам, аминч зан гаргасан бол та тавхан минут л амар жимэр байх болно.”—Элен Уайт, Эртний бичээсүүд, хуу 119.

Хүн төрөлхтний хувьд бидний унаган зан чанарууд гэм нүгэлд автагдсан. Энэ бүх гэм нүглийн нөлөөллийн дундаас хамгийн нийтлэг жишээ нь магадгүй аминч үзэл юм. Бага насны хүүхдийн “Би, би, би ...” гэж харсан болгоноо авахыг хүсдэг зан чанарыг харвал бид төрөхдөө л аминч үзэлтэй төрсөн юм шиг. Нас биед хүрэхэд эдгээр зан чанарууд маш нарийн арга замаар илэрдэг. Ялангуяа гэртээ байхдаа энэ үйлдлийг маш их гаргадаг.

Мэдээж хэрэг Есүс энэ зүйлийг өөрчлөхөөр ирсэн (Ефес 4:24). Есүсээр дамжуулан бид дээрх муу чанаруудаас ангид байх болно гэсэн Түүний амлалтыг санаарай. Амин хувиа бодолгүйгээр амьдрах бүрэн боломжтой юм гэдгийг Түүний бүх л амьдралаас харж болох бөгөөд Түүн шиг бид амьдрах ёстой (1 Иохан2:6). Ингэснээр бид зөвхөн өөрсдийнхөө төлөө амьдрах амьдралыг ялан дийлж чадна.

**Дараах эшлэлүүдийг уншина уу. Амиа бодохгүй амьдрах талаар ямар зөвлөмж өгч байна вэ?**

`Фил. 2:3–5`

`1 Иохан 3:16–18`

Элен Уайтын хэлсэнчлэн, хэрэв бид бардам, хувиа хичээх занг хойш тавьж чадвал олон асуудлуудыг идээлж тархахаас нь өмнө маш хурдан хугацаанд шийдэж чадна. Гэр бүлийн бүх гишүүд, ялангуяа эцэг эх гараг ертөнцөд өгөгдсөн хамгийн агуу үлгэрлэл болох загалмайн хөлд ирж энэ муухай нүглээ цэвэршүүлэх хэрэгтэй (Сургаалт үгс 16:6). Итгэл найдвартайгаар, нулимс дуслуулан байж, даруухнаар загалмайн өмнө байнга ирж өвдөг сөгдөн залбирдаг байх хэрэгтэй.

`Таны амьдралд ямар нэгэн байдлаар хувиа бодох үйлдэл гарч ирэхэд та хэчнээн цаг хугацааг Загалмайн өмнө зарцуулдаг вэ? Таныг хангалттай цаг зарцуулж байгаа эсэхийн талаар Матай 7:16 дээр хэрхэн дүрсэлж байна вэ?`