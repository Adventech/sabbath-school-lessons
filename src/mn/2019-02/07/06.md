---
title:  Амласан хайраараа амьдрах нь
date:  16/05/2019
---

Гэр бүлийн эв нэгдэл, уялдаа холбоо, үнэнч байдал гэх мэт сайхан зүйлс нь бие биеэ хайрлан халамжлахаас эхэлдэг. Харамсалтай нь Библи амлалтдаа хүрээгүй, итгэл алдарсан, хэрэгтэй цагтаа байж чадаагүй үүрэг хариуцлага алдсан хүмүүсийн талаар түүх, жишээнүүдээр дүүрэн байдаг. Мөн судар дээр Бурханы тусламжид итгэдэг, Түүнд дуулгавартай байж гэр бүл, найз нөхдөдөө өөрийгөө зориулдаг ба амлалтаа биелүүлсэн хүмүүсийн талаар сэтгэл хөдөлгөсөн сайхан түүхүүд ч бий.

**Дараах гэр бүлүүдийг болон тэдэнд тулгарч буй үүрэг даалгаврыг ажиглан харна уу. Өмнөө тулгарч буй асуудал бэрхшээлийг хэрхэн даван туулах вэ? Үүрэг даалгавраа биелүүлэх нь бусдад ямар ач тустай вэ?**

`Эцэг эх - хүүхдийн үүрэг (Эхлэл 33:12–14, Египетээс гарсан нь 2:1–10)`

`Ах, эгч дүүсийн үүрэг (Эхлэл 37:17–28).`

`Гэр бүлийн үүрэг (Рут 1:16–18; 2:11, 12, 20; 3:9–13; 4:10, 13).`

`Эхнэр, нөхрийн үүрэг (Хосеа 1:2, 3, 6, 8; 3:1–3).`

Гэрлэхдээ эсвэл хүүхэдтэй болох шийдвэр гаргах гэх мэт хэн нэгнээс хамааралтай болох үедээ тэднийхээ төлөө өөрийгөө бүрэн зориулах хүсэл тэмүүлэлтэй байх ёстой. Учир нь энэ бол амьдралын маш чухал зүйл юм. Хууль дүрмүүд муу зан чанар, үйлдлүүдийг хязгаарлаж болох юм гэхдээ гэрлэлт, гэр бүлийн харилцаанд хайр хэрэгтэй. Учир нь хайр тэднийг дэлбээлүүлдэг юм.

`Таны хувьд Еврей 13:5 дээрх Есүсийн амлалт танд ямар утга учиртай вэ? Таны үр хүүхэд, хань ижил, найз нөхдөдөө өгсөн амлалтдаа хүрэхэд Бурханы танд өгсөн амлалт ямар үр нөлөөтэй вэ?`