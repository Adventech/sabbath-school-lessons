---
title:  Христ бол Төв
date:  12/05/2019
---

`Христ болон хүний хооронд ямар нэгдэл байгааг Паул хэрхэн дүрсэлсэн байна вэ? Христ “хоёр”-г хэрхэн “нэг” болгосон бэ? Ефес 2:11–22; Галат 3:28-г уншаарай.`

Христийн загалмай хүмүүс хоорондын аливаа саад тотгоруудыг хөөн зайлуулсан. Еврейн сүмд мөргөлчдийг эрийг эмээс нь, Иудейчуудыг харь үндэстнээс тусгаарладаг хана хэрэм байсан. Элч Паул Иудейчууд болон харь үндэстнүүдийн талаар жишээ авч ярихдаа улс үндэстэн, хүмүүсийн бүлэглэл, нийгмийн анги давхарга, эр эмийн хоорондын харилцааг ч гэсэн хэлсэн юм. “Тэр Өөрийнхөө дотор мөнөөх хоёрыг нэг шинэ хүн болгохын тулд зарлиг доторх тушаалуудын Хуулийг хүчингүй болгожээ. Ингэж энх тайвныг тогтоогоод,” (Ефес 2:15) гэсэн эшлэл хосууд гэрлэлтээр дамжин “Нэгэн бие” болдог гэдгийг маш тодорхой харуулж байна. Түүнчлэн Христэд итгэх найдвараар дамжуулан салж хагацсан гэр бүлүүд дахин нэгдэх боломжтой.

`Библийн эшлэлүүд ерөнхийдөө нэг л зүйлийн талаар хэлдэг бөгөөд энэ нь бидэнд амлагдсан эв нэгдлийг хүлээн авахын тулд Христ бидний амьдралд ямар бодит өөрчлөлтүүдийг авчирдаг вэ? Дараах эшлэлүүдийг уншаарай. Ром 6:4–7, 2 Кор. 5:17, Ефес 4:24–32.`

“Том дугуй тойрог зур. Тойргийн захаас нь төв рүү нь маш олон шугамууд тат. Тэдгээр шугамууд тойргийн төв цэг рүү чиглэх тусам нэг нэгэнтэйгээ илүү их ойртдог....

“Христтэй ойртох тусам бид ч гэсэн өөр хоорондоо ойр дотно болдог юм.” —Элен Уайт, Адвентист Гэр Бүл, хуу 179.

“Аав хүү хоёрын хооронд, эхнэр нөхрийн хооронд ... тэднийг мэдсэн ч мэдээгүй ч Христ үргэлж зуучлан зогсдог юм. Түүнгүйгээр, Түүний үггүйгээр, Түүнийг дагалгүйгээр бид хэзээ ч бусадтай шууд харилцааг бий болгож чадахгүй.” — Дитрих Бонхёффер, Дагалдагчийн үнэ цэнэ (New York: The MacMillan Publishing Co., 1979), хуу 108.

`Таны гэр бүл, сүмийн хамт олон тойргийн төвтэй хэр ойрхон байна вэ? Харилцаагаа сайжруулахын тулд өөр юу хийх ёстой вэ?`