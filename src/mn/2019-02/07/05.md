---
title:  Хүлцэнгүй
date:  15/05/2019
---

`Харилцаан дахь төлөв даруу байдал болон үйлчлэлийн талаар Паул юу гэж зөвлөсөн бэ? Ефес 5:21. Энэхүү үйлдэл сүмийн эв нэгдэлд хэрхэн нөлөөлж болох вэ? Энэ нь гэр бүлд яагаад тийм чухал гэж? Ефес 5:22–6:9.`

Ефес 5:21 эшлэл дээр гарч буй “Захирагд” гэсэн үг нь хэн нэгэн нь өөрийгөө сайн дураараа бусдын өмнө даруу болгох гэсэн утгыг агуулдаг. Энэ ер бусын зарчим анх Христээс (Мат. 20:26–28; Иох. 13:4, 5; Фил. 2:5–8) бий болсон бөгөөд улмаар Түүний сүнсээр дүүргэгдсэн хүмүүст өвлөгдөн ирдэг болсон (Ефес 5:18). “Христээс эмээх” гэдэг нь хүмүүсийг Түүнд захирагдах хэрэгтэй хэмээн уриалж байгаа хэрэг юм (Ефес 5:21). Христэд итгэгчдийн өнөө хэр нь нийгэмд зааж сургадаг сургаалын нэг бол харилцан бие биедээ өөрсдийгөө зориулах гэсэн сургаал юм. Энэ нь бидний амьдралд Христ доторх жинхэнэ сүнслэг нэгдлийг ямар ч маргаангүйгээр авчирдаг юм.

Өрх гэрийн зарчим. Христэд итгэгчдийн хүлцэнгүй дуулгавартай байдлын жинхэнэ илрэл нь гэртээ байхад гарч ирдэг. Хэрэв гэртээ байхаар үнэхээр үр нөлөөтэйгөөр төлөв даруу, дуулгавартай байж чадвал сүм цуглаан дээр ч гэсэн маш гайхалтай өөрчлөлтийг авчирдаг. Паул уг зарчмын танилцуулгаас шууд гэр бүлд энэ хэрхэн хэрэгжиж болох талаар ярианыхаа сэдвийг өөрчилсөн байдаг.

Ефес 5:22-6:9 дээр өнөөгийн нийгэмд элбэг тохиолддог гурван янзын харилцааны талаар тусгасан байна. Гол зорилго нь өнөөгийн нийгмийг шүүмжлэн чангатгах биш харин Христэд итгэгчид өөр хоорондоо итгэлээрээ хэрхэн дуулгавартай байдаг гэдгийг харуулах гэсэн зорилготой юм.

**Паул яагаад нэн тэргүүнд нийгмийн сул дорой нэгжүүд болох эхнэр, хүүхэд, боол нарт хандан ярьсан бэ? Тус бүрд нь ямар шаардлага тавьж байгааг бичнэ үү.**

`Ефес 5:22`

`Ефес 6:1`

`Ефес 6:5`

Харин дараагаар нь нийгмийн хүчирхэг нэгж болох нөхөр, эцэг эх, эздэд хандан ярьсан байдаг. Харин тэдэнд өгсөн захирамж нь хачин жигтэй байсан. Эдгээр захирамж нь нэгдүгээр зууны үеийн итгэгч нарт үнэхээр гайхмаар байсан нь ойлгомжтой. Ингэснээрээ Загалмайн ойр орчмын газрыг тэгшилж хүн бүрийг загалмайн өмнө эрх тэгш очих үүд хаалгыг нээж өгсөн юм.