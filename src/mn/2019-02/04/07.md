---
title:  Гүнзгийрүүлэн судлах
date:  26/04/2019
---

“Шаргуу хөдөлмөрлөснийхөө үр дүнд Енох Бурхантай харилцах харилцаагаа бататгасан. Түүний хийдэг байсан ажлуудаас хамгийн их үр нөлөөтэй тогтмол хийдэг зүйл нь залбирал байв. Тэрээр тухайн үедээ бүх л салбарт, нийгэмд гадуурхагдсаар ирсэн нэгэн.

Хүмүүсийн дунд байх үлдсэн хугацаандаа тэрээр хүмүүст Бурханыг танилцуулж, мэдүүлж, ганцаараа ч гэсэн зөвхөн Бурханы л хийж чадах сүнслэг мэдлэгийн төлөө өлсөж цангасан мэт цагийг зарцуулдаг байв. Бурхантай ойртож дотносох тусам Енох бурханлаг дүр төрхийг улам бүр тусгаж байлаа. Түүний нүүр Есүсийнхтэй адил ариун гэрлээр гэрэлтэж байв. Бурхантай ярилцаад ирэхэд нь бурханлаг бус хүмүүс түүний царайнаас Диваажинг мэдэрдэг байсан.”—Элен Уайт, Сайн мэдээний ажилчид, хуу 52. Енохын түүхээр дамжуулан ганцаардсан хүмүүст зориулан асуудлыг даван туулах ёстой гэсэн хүчирхэг сургамж өгч байна. Тэд ганцаараа байхыг хүсдэггүй. Тийм ээ дахин хэлье, бид мөнхөд оршигч Эзэнтэй үргэлж баяр хөөртэй харилцаатай байх боломжтой.

Гэвч бид дэндүү ихээр хүний нөхөрлөлд анхаарлаа хандуулаад байна. Сүмийн итгэгчид бидний хувьд Шаббат өдөр болгон бидний хажууд суудаг ганцаардсан, асуудалд орсон тэр хүнд ямар нэгэн байдлаар туслах нь үнэхээр чухал. Хэрэв та өөрөө ийм асуудалд орвол итгэж болох нэгнийг сонгоод асуудлаа хуваалцах хэрэгтэй. Хэн нэгнийг хараад шууд ямар байгааг нь хэлэх, асууж таамаглах амаргүй зүйл. Учир нь хүмүүс баг зүүхдээ үнэхээр сурамгай байдаг.

**Ярилцах асуултууд**

`1   Та нарын дунд байгаа ганцаардсан хүмүүст туслахын тулд танай сүм хэрхэн идэвхтэй байж сурах вэ?`

`2  “Би үүнийг дутагдсаны улмаас ярьж байгаа юм биш. Учир нь би ямар ч нөхцөл байдалд байсан сэтгэл хангалуун байж сурсан юм.” (Фил. 4:11). Энд бичигдсэн Паулын үгсийг сайн уншаарай. Эдгээрийг бид өөр дээрээ хэрхэн тусгаж авах вэ? Мөн бид зовж шаналсан нэгэнтэй энэхүү эшлэлийг хуваалцахдаа яагаад маш болгоомжтой байх ёстой вэ?`

`3  Хамгийн их ганцаардаж байсан үеэ ангийнхантайгаа  хуваалцаарай.  Асуудлаас гарахад юу тус болсон бэ? Мөн юу таныг хамгийн их өвтгөж байсан бэ? Бусдад тус болохуйц ямар зүйлийг та сурч авсан бэ?`