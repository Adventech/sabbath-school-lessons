---
title:  Ганцаардмал Сүнслэг байдал
date:  25/04/2019
---

Гэрлээд долоон жил болж байгаа залуу эмэгтэй найзынхаа урилгаар Долоо дахь өдрийн Адвентист Сүмийн баярт мэдээний цуврал үйл ажиллагаанд хамрагджээ. Натали зүрх сэтгэлээ Христэд өргөж Долоо дахь өдрийн Адвентист Сүмд хамрагдах болсны улмаас эр нөхөр, хадам эцэг эх тэр ч бүү хэл хөршүүдийнхээ хатуу ширүүн эсэргүүцэлтэй тулгарч байлаа. Тэрээр аль чадлаараа л амьдралын хэв маягаа өөрчилж байв.

Тэрээр маш том саадтай нүүр тулж байсан. Ялангуяа “Бид гэрлэхдээ ийм зүйл дээр гарын үсэг зураагүй. Чи шал өөр хүн болсон байна, би хуучин хүнийг чинь л буцааж авчирмаар байна” гэх нөхрийнх нь уур хилэн түүнд маш их дарамт болж байлаа. Одоог хүртэл тэрээр итгэлийн амьдралаар тэмцсээр байна. Үүнийг бид “Ганцаардмал сүнслэг байдал” гэж нэрлэж болно.

`Дараах эшлэлүүдээс бид сүнслэг байдал дотор ганцаардаж байгаа хүмүүст ямар урамшуулах үгсийг олж болох вэ? Иса. 54:5; Хосеа 2:19, 20; Дуулал 72:12.`

Дэлхий даяар манай сүмд маш олон “Наталинууд” байна. Тэдгээр хүмүүс хүнтэй гэр бүл болсон ч гэсэн сүмд ганцаархнаа эсвэл хүүхдүүдтэйгээ л хамрагддаг. Тэд өөр итгэл үнэмшилтэй хүнтэй гэр бүл болсон байж болох юм. Эсвэл анх гэрлэхдээ хоёул цуглаанд хамрагддаг байсан ч ямар нэгэн шалтгаанаар хос нь сүмд хамрагдахаа больж бүр итгэлээ хаясан ч  байж болно. Ийм зүйл тохиолдсон хүмүүс цуглаандаа, мөргөлийн дараах цайнд эсвэл гадагш чиглэсэн хөтөлбөрүүдэд үргэлж ганцаараа ирдэг. Сүмийн холбогдолтой үйлчлэлүүдэд санхүүгийн тал дээр идэвхтэй тусалж чаддаггүй учраас их сэтгэлийн шаналалтай явдаг. Учир нь тэдний хань ижил нь зөвшөөрдөггүй учраас тэр юм. Гэрлэсэн ч гэсэн бэлэвсэн эмэгтэйтэй адил мэдрэмжийг авдаг.

Бид иймэрхүү төрлийн хүнтэй сүм дээрээ таарах нь ойлгомжтой. Тиймээс тэдэнд хайр, дэмжлэг хэрэгтэй гэдгийг бүү мартаарай.

`Сүмийн хамт олны хувьд асуудалд орсон, ганцаардсан нэгэндээ бид хэрхэн туслах вэ?`