---
title: Ганцаардах Үед
date:  20/04/2019
---

### Энэ Долоо Хоногт Судлах Эшлэлүүд
Ном. үг. 4:9–12, Фил. 4:11–13, 1 Кор. 7:25–34, Мат. 19:8, Эхлэл 37:34, Исаиа 54:5.

> <p>Цээжлэх Эшлэл</p>
> “ЭЗЭН Бурхан -Хүн ганцаараа байх нь сайн биш учир Би түүнд тохирох туслагчийг бүтээе хэмээн айлджээ.” (Эхлэл 2:18).

Хачирхалтай боловч сэтгэл өвтгөм нэгэн үйл явдал хэдэн жилийн өмнө тохиожээ. Нэгэн залуухан эмэгтэй нас барсан байдалтайгаар гэрээсээ олдсон бөгөөд энэ үйл явдлын хамгийн хачирхалтай нь уг эмэгтэй 10 жилийн өмнө нас барсан байжээ. Арван жил! Хүмүүсийн хамгийн их асуусан асуулт бол ийм олон хүн амтай, дээрээс нь маш олон харилцааны хэрэгслүүдтэй том хотод гудамжных биш атлаа энэ эмэгтэйг нас барсныг ийм удаан хугацаанд яагаад хэн ч мэдээгүй байдаг байна аа?

Энэ бол ганцаардлаас болж ямар их хүн зовж шаналдгийг харуулсан бодит жишээ юм. 2016 онд “In The New York Times” сэтгүүлд нэгэн бодит асуудлын талаар “Судлаачид ганцаардлын тархалттай нүүр тулгараад байна” гэсэн гарчигтай нийтлэл гаргасан байдаг.

Анхнаасаа хүн төрөлхтөн бид ганцаараа байхаар бүтээгдээгүй. Еден цэцэрлэгт байхаас хүн хүнтэйгээ тодорхой хэмжээнд харилцан нөхөрлөх зохицолгоотойгоор амьдарсаар ирсэн. Гэм нүгэл бий болсон ч гэсэн энэ тал дээр юу ч өөрчлөгдөөгүй. Энэ долоо хоногт бид хүн бүрийн амьдралд удаа дараа тулгардаг нөхөрлөл болон ганцаардлын талаар судлах болно. Хэрэв та ганцаардаж байгаагүй бол үнэхээр тустай хичээл болоосой.

_*Энэ хичээлийг 4 сарын 27-ны Шаббатад бэлтгэн судлаарай._