---
title:  Ганц бие амьдрал
date:  22/04/2019
---

Ганц бие байхын давуу талын талаар нэгэн залуухан эмэгтэй: “Үйлчлэлийн талбарт явж ажиллах боломж хоёр дахин их. Учир нь би ямар ч эргэлзээгүйгээр, татлаа түтлээгүйгээр хариу өгөх боломжтой.” Гэр бүлтэй хүн бол шийдвэр гаргахын тулд хань ижил, үр хүүхдүүдтэйгээ хамтран шийдвэр гаргадаг учир илүү их цаг авдаг.

`Паулын хэлснээр ганц бие байхын сайн талууд юу вэ? 1 Коринт 7:25–34`

Ихэнх хүмүүс гэр бүлтэй болох нь Бурханы тэдэнд зориулсан хүсэл төлөвлөгөө гэж боддог. Есүсээс авахуулаад Библид олон хүн  гэрлээгүй ч гэсэн “Ганцаараа байх нь сайн биш” гэж Тэр хэлээгүй гэж үү? хэмээн олон хүн ярьдаг.

Иеремиа бүү гэрлэ гэж хэлж байсан (Иер. 16:1–3); Гэвч энэ бол түүхэн цаг үеийн шийтгэл байв. Энэ хорио хязгаар тавигдаагүй байсан бол юу болохыг бид мэдэхгүй ч Иеремиа ганц бие байхдаа үнэхээр агуу эш үзүүлэгч байсныг тодорхой хардаг. Мөн гэнэтийн байдлаар эхнэр нь нас барсан ч гэсэн Езекиелийн гэр бүлийн байдал тийм ч чухал ач холбогдолтой байгаагүй. Эхнэр нь нүд аньсан ч гэсэн Эзэн түүнийг бүү гасал харин түүнийг өөртөө үйлчил хэмээн дуудсан байдаг (Езек. 24:15–18). Гэрлэлт нь бүтэлгүйтсэн ч гэсэн эш үзүүлэгч Хосеа үйлчлэлээ үргэлжлүүлсэн. Өөр эрийн төлөө Хосеаг орхисон гэдгийг нь мэдсээр байж Бурхан түүнийг тэр биеэ үнэлэгчтэй гэрлэ гэж хэлсэн түүх хачирхалтай санагдах байх (Хосеа 1-3). Түүхээс харвал Бурхан Хосеагаар дамжуулан биднийг буюу Израилийг хэрхэн хайрласнаа тайлбарлаж байна. Гэхдээ Хосеагийн хувьд Бурханы бидэнд сургаж буй сургамжийн гол бай болно гэдэг үнэхээр хэцүү байсан нь ойлгомжтой.

Эдгээр бүх жишээнүүдээс харвал гэр бүлийн байдал гол асуудал нь байгаагүй. Тэдний Өөрийнх хэлүүлэхийг нь хүссэн зүйлийг хэлэх чадвартай, дуулгавартай, шулуун шударга хандаж байгаа эсэхэд Бурхан илүү анхаарч байсан. Бидний амьдрал бидний гэр бүлийн байдлаар тодорхойлогдохгүй гэдгийг анхаарч мэдэх хэрэгтэй. Гэр бүлтэй болохгүй л бол бид төгс болохгүй гэж олон хүн хэлж болох юм. Үүнд Паул “Энэ үеийн явдалд бүү нийцэгтүн” харин “Өөрсдийн биеэ Бурханд тааламжит амьд, ариун тахил болгон өргө” (Ром 12:1, 2) гэж хариулсан байдаг.

`Сүмийн гишүүн ч бай, биш ч бай гэрлээгүй байгаа хүмүүст хандаж хэрхэн ямар бодит зөвлөгөө өгч чадах вэ?`