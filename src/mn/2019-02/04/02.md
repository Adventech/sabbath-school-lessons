---
title:  Хамтрагч
date:  21/04/2019
---

`Номлогчийн үгс 4:9–12-г уншаарай. Гол санаа нь юу вэ? Ерөнхийдөө амьдралын ямар зарчмын талаар ярьж байна вэ?`

Маш цөөн хүн л ганцаараа амьдарч чадах байх. Цаг хугацааны эрхээр эрт орой хэзээ нэгэн цагт хэдий бид ганцаараа байх дуртай, зожиг байлаа ч гэсэн бидэнд хүссэн хүсээгүй хань, нөхөр шаардлагатай болдог. Бид бусадтай харилцаж нөхөрлөхийн тулд бүтээгдсэн. Хэрэгтэй цагт тусалж дэмждэг, тайвшруулдаг ойр дотно гэр бүлтэй хүн ямар их азтай вэ!

Харамсалтай нь бидний амьдарч, ажиллаж байгаа нийгэмд тэр бүү хэл бидний явдаг сүмд ч гэсэн шаардлагатай үед нь гар сунгаж, ярилцах ч гэр бүлгүй хүмүүс байдаг. Ганцаардах мэдрэмж хэзээ ч хамаагүй төрдөг. Ганц бие нэгэн залуу хэлэхдээ: “Миний хувьд хамгийн хүнд өдөр бол Ням гараг. Учир нь би ажлын өдрүүдэд хүмүүсээр хүрээлүүлж, Шаббат өдөр сүмийнхэнтэй уулздаг. Харин Ням гарагт би гав ганцаархнаа” гэжээ.

`Дараах эшлэлүүдээс би ямар зарчмуудыг суралцаж болох вэ? Ялангуяа ганцаардах үедээ? Иохан 16:32, 33; Фил. 4:11–13.`

Тийм ээ, Христэд итгэгч бидний хувьд зөвхөн Бурханыг мэдээд зогсохгүй Түүнтэй нөхөрлөж дотносох хэрэгтэй. Ингэж байж л бид амар тайвныг, Бурханы элгэмсэг дотно байдлыг авч чадна. Гэхдээ Еден цэцэрлэгт Адамд хандан “-Хүн ганцаараа байх нь сайн биш” (Эхлэл 2:18) гэж хэлсэн Бурханы үг одоо ч хэвээрээ. Дэлхий гэм нүгэлд автагдаагүй байхад Адам Бурхантай нөхөрлөдөг байсан ч гэсэн хүн хүнтэйгээ нөхөрлөх шаардлагатай гэдгийг Бурхан мэдэж байсан. Тэгэхээр бидэнд хамтрагч хэр хэрэгтэй байна вэ?

Эргэн тойронд маань ганцаараа байж чадахгүй олон хүн байгаа ч гэлээ таахын аргагүй, учир нь олддоггүй хүмүүсээс болгоомжлох хэрэгтэй. Хөл хөдөлгөөн ихтэй хотод олон хүнтэй харилцдаг ч гэсэн ганцаараа амьдардаг хүмүүс байдаг. Бусдаар хүрээлүүлнэ гэдэг нь ганцаардаж, хөндийрсөн мэдрэмжийг авахгүй гэсэн баталгаа биш бөгөөд түүнд найз нөхөр хэрэгтэй гэсэн үг юм.

`Ганцаардсан, бусдаас тусгаарлагдсан зүрхэн дотроо шаналж байгаа нэгнийг ярианаас нь таньж мэдэх тийм ч амаргүй. Тэгвэл ганцаардсан байж магадгүй гэх хүмүүсийг хэрхэн мэдрэмжтэй, зөв олж мэдэх вэ?`