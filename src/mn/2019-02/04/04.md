---
title:  Гэр бүл салалт
date:  23/04/2019
---

Гэм нүгэл нь бие сэтгэлийн зовлон шаналал, үхэл гэх мэт маш олон арга замаар хүн төрөлхтнийг үгүйрүүлж байна. Гэм нүглээс улбаатай ямар үр дагаврууд гэр бүлийг сүйтгэж байна вэ? Өөрөөр хэлбэл гэр бүлүүд маш ихээр салж сарниж байна. Ямар гэр бүлүүд бат бөх байдаг вэ?

Үхлээс гадна бидэнд тохиолддог хамгийн хэцүү зүйл бол гэр бүл салалт юм. Хэт их сэтгэл хөтлөлдөө автсанаас болж хүмүүс ийм аюултай тулгардаг. Хамгийн нийтлэг жишээ бол хувь хүнээс шалтгаалсан олон сар жил хуримтлагдаж ирсэн янз янзын гомдол, үл мэдэгдэх айдас түгшүүр, санхүүгийн бэрхшээл, сэтгэлийн тэнхээгүй байдлаас болж хүмүүс салж хагацаж байна. Мөн дарамт, уур бухимдал тэр ч бүү хэл ганцаардлаас хүртэл ийм зүйл болдог.

`Салалтын талаар өргөн цар хүрээтэй ямар зарчмуудыг бид дараах эшлэлүүдээс олж харж болох вэ? Малахи 2:16; Матай 5:31, 32; 19:8; 1 Коринт 7:11–13.`

“Христийн аврах байгууллага буюу сүм нь гишүүдээ асарч тордож хэрэгцээнд тохируулан зөвлөдөг байх ёстой. Ингэснээр тэд жинхэнэ Христ лугаа адил өсөж хөгжих болно. Ингэх нь гишүүдэд насан туршийн шийдвэр болох гэрлэлт эсвэл салалт хэмээх  ярвигтай асуудлуудтай нүүр тулгарахад маш чухал юм. Хосуудын харилцаа нуран унах эрмэг дээр ирэх үед найз нөхөд, гэр бүлийнхэн нь тэдний шархалсан харилцааг сэргээж эвлэрүүлэх тал дээр хүчин чармайлт гаргах хэрэгтэй. (Хосеа 3:1–3; 1 Кор 7:10, 11; 13:4–7; Галат 6:1).

“Хүчирхэг Христэд итгэгч гэр бүлийг бий болгохын тулд сүм болон сүмийн бусад үйл ажиллагаагаар дамжуулан гишүүдэд тусалж дэмжин бэлтгэх үүрэгтэй. Үүнд: (1) сүй тавьсан хосуудад зориулж гэр бүлийн сургалт зохион байгуулах (2) гэр бүл болсон хосуудад зориулсан хөтөлбөр (3) салсан гэр бүлүүд болон салсан ганц бие хүмүүсийг дэмжих хөтөлбөр.” — Долоо дахь Өдрийн Адвентист Сүмийн гарын авлага, 19 дахь хэвлэл,

`Гэрлэлтээ цуцлах гэж байгаа нэгнийг шүүлгүйгээр ямар зөвлөгөө өгч болох вэ?`