---
title:  БИБЛИЙГ ИТГЭЛЭЭРЭЭ ОЙЛГОХ НЬ
date:   09/04/2020
---

`Еврей 11:3, 6-г уншаарай. Бурхан болон Түүний Үгийг ойлгоход итгэл яагаад чухал байдаг вэ? Бурханд итгэлгүйгээр таалагдах боломжгүй гэдэг нь юу гэсэн үг вэ?`

Бид итгэлээрээ жинхэнэ боловсрол, ойлголтыг олж авч байдаг. Хүүхэд эцэг эхээсээ шинэ зүйлсийг бүрэн итгэл найдвараа өгсний үндсэн дээрээс сурч, мэддэг. Хүүхэд итгэлцэл дээр үндэслэн амьдрал, хайр энэрлийн үндсэн, суурь зарчмуудыг ойлгож суралцдаг. Тиймээс мэдлэг, ойлголт хайр, дотно итгэлцсэн харилцаан дээр үндэслэдэг.

Сайн хөгжимчин зөвхөн хөгжим сайн тоглох арга, ухааныг олсноор хөгжмийг уран аялгуутай тоглодог биш, харин хөгжмийн зэмсэг, зохиолчийн дуу хөгжимд зүрх сэтгэл, хайртай болсноор хөгжмөө уран сайхан тоглодог. Үүнтэй адил бид Библид эргэлзсэн, бодит эсэхийг нь нарийвчлан шалгаж, нягтлах аргачлалаар судлах үедээ бүрэн ойлгож, ухаарч чаддаггүй. Библийг хайрлаж, итгэж найдаж байж бүрэн зөв ойлгох боломжтой. Элч Паул, “итгэлгүйгээр Бурханд таалагдах боломжгүй” (Еврей 11:6) гэж хэлсэн. Тиймээс Библийг хүмүүсийн бичсэн жирийн ном гэж үзэх бус харин Библид итгэж найдан, Бурханаас ирсэн гэдгийг нь хүлээн зөвшөөрөх нь зөв ойлгож, тайлбарлахад чухал ач холбогдолтой.

Долоо дахь өдрийн Адвентистууд бид Бичээс Бурханаар бичигдсэн гэдгийг хүлээн зөвшөөрч Сүмийн Итгэлийн үндсэн тунхаг Бичиг дээр хамгийн анхны тунхаг болгон оруулсан байдаг: Энэ тунхагт, «Хуучин болон Шинэ Гэрээнээс бүрдэх Ариун Бичээсүүд бол Бурханы бичигдэн үлдсэн Үг бөгөөд Ариун Сүнсний нөлөөгөөр өгөгдсөн. Ариун Сүнсээр удирдуулсан хүмүүс Сүнсээр удирдуулах үедээ эдгээр үгсийг ярьж, бичиж үлдээсэн. Бурхан Үгээрээ хүн төрөлхтний авралд хэрэгцээтэй мэдлэгийг дамжуулан өгдөг. Ариун Бичээсүүд нь Бурханы хүслийн алдаа мадаггүй илчлэлт, агуу, эрх мэдэлтэй үгс юм. Бичээс зан чанарын хэм хэмжээ, мэдрэмж, туршлагыг шалгах шалгуур, үзэл сургаалыг эцэслэн тогтоогч, Бурханы түүхэнд нөлөөлсөн үйл ажиллагааг бичиж тэмдэглэсэн бичээс юм. (Дуулал 119:105; Сургаалт үгс 30:5, 6; Исаиа 8:20; Иохан 17:17; 1 Tесалоник 2:13; 2 Tимот 3:16, 17; Еврей 4:12; 2 Петр 1:20, 21.)»

`Хүмүүс Бичээсд итгэж найдахгүйгээр судлах үедээ ямар ойлголт, ухаарлаа алддаг вэ? Бичээст итгэх итгэл яагаад сохор итгэл гэж тооцогдох ёсгүй вэ? Бид хэрхэн Бичээст итгэл найдвартай байж болох вэ, Библийн үнэнийг судлах үед итгэл яагаад чухал шаардлагатай байдаг вэ?`