---
title:  ҮГИЙН ӨӨРЧЛӨГЧ ХҮЧ
date:   02/04/2020
---

`Хаадын дэд 22:3–20-г уншаарай. Иосиа хаан яагаад хувцсаа урсан бэ? Тэдний олсон зүйл хэрхэн түүнийг болон Иуда үндэстнийг өөрчилсөн бэ?`

НТӨ3 621 онд Иосиа хаан 25 настай байхад тэргүүн тахилч Хилка “хуулийн ном” гэх Мосегийн бичсэн таван ном, эсвэл Дэд хууль номыг олжээ. Хааны эцэг Амоны цаг үед бузар муу өвөг эцэг болох Манасе нь Баал, Ашера болон “тэнгэрийн бүх бүтээлүүдэд” (Хаадын дэд 21:3–9) мөргөж байх үед хуулийн ном алга болсон байв. Иосиа гэрээний болзлуудтай танилцаад ард түмэн нь жинхэнэ Бурханаас ямар их холдсоныг ойлгоод сэтгэлээр унан, хувцсаа уран уйлсан. Тэрээр цаг алдалгүй бүх хаанчлал даяар өөрчлөлт хийж, хуурамч шүтлэгийн овоог нурааж, харийн бурхдын хөшөөг эвдсэн. Үүний дараа Иудад зөвхөн Иерусалимд Бурханд зориулсан сүм л үлдсэн. Бурханы Үгийг олсноор ухаарал, гэмшил, өөрчлөлт хийх хүч бий болсон. Иосиа хаан өөрчлөгдсөнөөр Иудагийн бусад газар нутагт өөрчлөлт бий болсон.

`Библи авралын замыг зааж өгөх байдлаар биднийг өөрчлөх агуу хүч нөлөөтэйг хэрхэн баталгаажуулдаг вэ? Иохан 16:13, Иохан 17:17, Еврей 4:12, Ром 12:2-г уншаарай.`

Хувь хүний амьдралд гарч байгаа өөрчлөлт бол Библийн хүч чадлын хамгийн агуу гэрчлэл бөгөөд баталгаа юм. Үг хүний гэм нүгэл, хоосон байдлыг зүсэж, жинхэнэ зорилго, Аврагчийн хэрэгцээг таниулж өгдөг.

Түүхэн үйл явдлыг өөртөө багтааж, зөгнөл дээр үндэслэсэн, хувь хүний амьдралыг өөрчлөх хүч чадалтай онцгой Библийн номыг онцгойлон, чухал ач холбогдол өгөн тайлбарлах ёстой. Бурханы амьд Үг “бүх үнэн” (Иохан 16:13) рүү чиглүүлэх Бурханы сүнсийг амласан амьд Христтэй холбоотойгоор ойлгож, тайлбарлах ёстой. Библи Бурханы үнэнийг илчилдгийн хувьд ойлгож, тайлбарлах өөрийн гэсэн зарчимтай байх ёстой. Бичээсийг бичсэн хүмүүс Бичээсийг хэрхэн судалж, Библи өөрийгөө тайлбарлаж байсан зарчмуудаас бид Бичээсийг хэрхэн ойлгож, тайлбарлах зарчмыг олж авч болно.