---
title: Иерусалимаас Вавилон руу
date:  07/03/2020
---

### Энэ Долоо Хоногт Судлах Эшлэлүүд
Еф. 6:12, Даниел 10, Эзра 4:1–5, Иош. 5:13–15, Илч 1:12–18, Кол. 2:15, Ром 8:37–39.

> <p>Цээжлэх эшлэл</p>
> “Бүү ай үлэмж хайрлагдсан хүн ээ. Амар амгалан чамд байг. Тууштай бай, тиймээ, тууштай бай!” (Даниел 10:19).

Даниел 10-р бүлэгт Даниелийн сүүлийн зөгнөлийг танилцуулдаг бөгөөд зөгнөл нь 11, 12-р бүлгүүдэд үргэлжилдэг юм. Бид энэ бүлгийн эхэнд гарч буй зөгнөл “их зөрчлийн” тухай гэдгийг ойлгосон. (Дан. 10:1) Даниел 11-д энэ зөрчилдөөний зарим хэсгийг илүү дэлгэрэнгүй тодруулдаг бол Даниел 10-д сүнслэг байдлын цар хүрээг тодотгон энэ дэлхий дээрх тэмцэл нь үнэн хэрэгтээ тэнгэр огторгуйн сүнслэг тэмцлийг хурцатгаж байгааг харуулдаг. Бид энэ бүлгийг судалснаар, бидний чин сэтгэлийн залбирал энэ тэнгэр  огторгуйн тэмцэлд нөлөөлдөг болохыг харах болно. Гэхдээ бид зөвхөн ганцаар тэмцэж байгаа юм биш. Есүс бидний өмнөөс Сатаны эсрэг тулалдаанд оролцдог. Бидний хийж буй хамгийн том тэмцэл бол дэлхий дээрх хүний хүчний эсрэг биш, харин харанхуйн хүчний эсрэг тэмцэл билээ.

Даниелаас хэдэн зууны дараа элч Паул: «Учир нь бидний тэмцэл бол мах цусны эсрэг биш, харин энэхүү харанхуй ертөнцийн захирагчид, эрх мэдэл, хүчнүүд, тэнгэрлэг оршихуй дахь ёрын муу сүнслэг хүчний эсрэг билээ» гэжээ. (Ефес 6:12) Эцэст нь хэлэхэд тэмцлийн маань ялалт бол загалмай дээр Сатаныг ялсан Есүс Христийн гавъяа юм.

_*Энэ хичээлийг 3 сарын 14-ний Шаббатад бэлтгэн судларай._