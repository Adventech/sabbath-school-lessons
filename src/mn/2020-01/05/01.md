---
title: Иерусалимаас Вавилон руу
date:  25/01/2020
---

### Энэ Долоо Хоногт Судлах Эшлэлүүд
Дан. 4:1-33, Сур. 14:31, 2 Хаад 20:2-5, Иона 3:10, Дан. 4: 34–37, Фил. 2: 1-11.

> <p>Цээжлэх эшлэл</p>
> “Тэмдгүүд нь ямар агуу вэ! Гайхамшгууд нь ямар хүчирхэг вэ! Хаанчлал нь үүрдийн хаанчлал, ноёрхол нь үеэс үед оршино” (Даниел 4:3).

Бардамналыг анхны нүгэл гэдэг. Бардамнал нь анх Тэнгэрийн ордонд тэнгэр элч Люсиферээс гарсан юм. Иймээс Бурхан Езекиелээр дамжуулан “гоо үзэсгэлэнгээсээ болж зүрх чинь бардамнав. Сүр жавхлангийнхаа улмаас цэцэн ухаанаа чи завхруулжээ. Би чамайг газар хаяж, хаадад чамайг харуулахын тулд өмнө нь тавина” (Езекиел 28:17).

Бардамнал нь Люсиферийг унагаж, доройтуулсан тиймээс одоо тэрээр хүмүүсийн бардамналыг өдөөж, улмаар тэднийг Бурханы эсрэг болгож, сүйрэл рүү хөтөлж байна. Бид бүгд гэм нүгэлд унасан хүмүүс бөгөөд бидний амь амьдрал Бурханаас бүрэн хамааралтай байдаг. Бидний бэлэг авьяас, тэдгээрээр олж авсан аливаа ололт амжилт зөвхөн Бурханаас ирдэг. Тиймээс, үнэн хэрэгтээ үйл хэрэг бүртээ даруу зан чанарыг өмсөх ёстой байтал бид хэрхэн бардамнаж, ихэрхэж, ихэмсэг байж зүрхэлдэг вэ?

Небухаднезарын хувьд даруу байхын ач холбогдлыг ойлгоход удаан хугацаа шаардагддаг. Тэр ч байтугай галтай зууханд байсан дөрөв дэх хүний дүр төрх (өнгөрсөн долоо хоногт үзсэн) ч түүний амьдралыг өөрчлөөгүй юм.Харин Бурхан түүний хаанчлалыг авч, өөрийг нь хээрийн амьтадтай хамт амьдруулахаар хөөсний дараа л хаан жинхэнэ байр сууриа хүлээн зөвшөөрсөн.

_*Энэ хичээлийг 2 сарын 1-ний Шаббатад бэлтгэн судлаарай._