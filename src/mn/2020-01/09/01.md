---
title: Иерусалимаас Вавилон руу
date:  22/02/2020
---

### Энэ Долоо Хоногт Судлах Эшлэлүүд
Даниел 8, 2:38, Эх. 11:4, Леви 16, Ев. 9:23-28.

> <p>Цээжлэх эшлэл</p>
> “Тэрээр надад ‘хоёр мянга гурван зуун өглөө ба үдшийн туршид. Тэгээд ариун газар зохистойгоор дахин сэргээгдэнэ гэв’ ” (Даниел 8:14)

Эш үзүүлэгч маань Даниел 8 дээрх үзэгдлийг МЭӨ 548/547 онд үзсэн бөгөөд энэ үзэгдэл нь Даниел 7 дээр гарсан шүүлтийн тухай чухал тодруулгыг өгдөг. Даниел 2 ба 7–с ялгаатай нь Даниел 8-ын үзэгдэл Вавилоныг орхиж, Меде-Персээс эхэлдэг. Учир нь энэ үед Вавилон уналтанд орж, Персүүд Вавилоны эрх мэдлийг аван, дэлхийн дараагийн эзэнт гүрэн болох гэж байсан үе юм. Даниел 8-н үзэгдэл Даниел 7-той төстэй. Даниел 8-н үг хэллэг ба бэлгэдэл нь өөрчлөгдсөн байдаг. Учир нь үзэгдэл тэнгэр дэх Эвлэрүүллийн Өдөртэй холбоотойгоор ариун ордны цэвэршүүлэлтэнд онцгой анхаарал хандуулдаг. Тиймээс  Даниел 7 тэнгэрийн шүүх хурал хийгээд хаанчлалыг хүлээн авч буй Хүний Хүүгийн тухай өгүүлдэг бол харин Даниел 8 тэнгэрийн ариун ордны цэвэршүүлэгийг үзүүлдэг. Тийнхүү энэ хоёр бүлгээс харвал Даниел 8 дээрх тэнгэрийн ариун ордны цэвэршүүлэг нь Даниел 7 дээрх шүүх ажиллагаа болохыг заажээ.

_*Энэ хичээлийг 2 сарын 29-ний Шаббатад бэлтгэн судлаарай._