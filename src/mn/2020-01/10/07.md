---
title:  Гүнзгийрүүлэн судлах
date:  06/03/2020
---

Доорх зурагт Даниел 9:24–27-н 70 долоо хоногийн зөгнөл Даниел 8:14-н 2300 жилийн зөгнөлтэй хэрхэн холбогдож, түүний эхлэл болж буй талаар тайлбарласан болно. Хэрэв та МЭӨ 457-с 2300 жилийн хугацааг тоолвол (байхгүй тэг жилийг хасахаа санаарай) 1844 он гарах болно; эсвэл хэрэв 34-өөс үлдсэн 1810 жилийг (эхний 490 жилийг 2300-с хасах) нэмж тооцвол, 1844 он гарч ирнэ. Ийнхүү Даниел 8:14-т гарч буй ариун газрын цэвэршүүлэг 1844 оноос эхлэж буй нь тодорхой болж байна.

Түүнчлэн 1844 он нь бидний үзсэн Даниел 7, 8-р бүлгийн хичээлтэй хэрхэн таарч байгааг анзаараарай. Даниел 7-д гарч буй шүүлт болон Даниел 8 дээрх ариун газрын цэвэршүүлэг нь нэг ижил зүйл (Сүүлийн хоёр долоо хоногийн хичээлийг үзнэ үү) бөгөөд 1260 жилийн хавчлагын дараа (Дан. 7:25) хийгээд Есүсийн Хоёр дах ирэлт ба Түүний мөнхийн хаант улс байгуулагдахын өмнө тохиолдох ажээ

![](https://sabbath-school-stage.adventech.io/api/v1/mn/quarterlies/2020-01/lessons/10/days/prophecy.png)

**Хэлэлцэх асуултууд**

`1  Судлаачид 2,300 өдрийн зөгнөл ба 70 долоо хоногийн зөгнөлийг нэг зөгнөл гэж хэлдэг бөгөөд үнэхээр тийм юм. Яагаад тэд ингэж хэлдэг вэ? Энэхүү баримтыг батлахын тулд та ямар нотолгоо олж чадах вэ?`

`2 Даниелын зуучлан залбирлаас бид өөрсдийн маань зуучлан залбирлын амьдралд хэрэгтэй юун сурч болох вэ?`

`3 Бидний өмнөөс үйлдсэн Христийн золиослол бол цорын ганц найдвар маань юм. Энэ нь биднийг хэрхэн даруу байлгаж, бүр чухал нь хэрхэн бусдыг улам илүү хайрлаж, уучлахад туслах вэ? Лук 7:40–47-р эшлэлүүд бид бүгдэд юу хэлж байна вэ?`

`4  Даниелын залбирал ба найдварыг Бичээс хэрхэн чухалчилсныг хараарай. Эцсийн эцэст улс үндэстэн нь аймшигтай ялагдал амсаж, ард түмэн цөлөгдөн, газар нутаг нь сүйдэж, нийслэл хот нь нурсан байв. Энэ бүхнийг үл хайхран тэрээр ард түмэн нь гэртээ буцаж харина гэдэгт итгэж найдсаар байна. Тэрээр энэ итгэлийг Библи болон түүнд бичсэн Бурханы амлалтаас өөр хаанаас олж авсан байх вэ? Бид ч мөн Бурханы Үгэн дэх амлалтуудаас итгэл найдвар өвөрлөж болох талаар бид юу сурч болох вэ?`