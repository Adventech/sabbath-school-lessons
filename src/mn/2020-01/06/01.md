---
title: Иерусалимаас Вавилон руу
date:  01/02/2020
---

### Энэ Долоо Хоногт Судлах Эшлэлүүд
Даниел 5, Илч 17:4–6, Дуул. 96:5, Кол. 1:15–17, Ром. 1:16–32, Ном. 8:11, Илч 14:8.

> <p>Цээжлэх эшлэл</p>
> “Тэрээр цаг хийгээд хугацааг өөрчилдөг. Тэрээр хаадыг босгодог бас унагадаг. Тэрбээр мэргэдэд мэргэн ухааныг, хэрсүүд мэдлэгийг өгдөг” (Даниел 2:21).

Даниел 5 дээр Бурханы үг бидэнд эцэстээ гайхалтай болоод сэтгэл хөдлөм төгссөн хүмүүний бардамналын хүчтэй жишээг үзүүлсэн. Хэн нэгэн нь Небухаднезар сургамжийг авах гэж нилээдгүй хугацаа зарцуулсан гэж хэлж болох ч ядаж л тэрээр ухаарч ойлгосон юм. Харин түүний ач хүү Белшазар тэгээгүй. Белшазар ариун сүмийн сав суулгыг садар найр наадамдаа ашиглан гутаан доромжилжээ. Ийм жигшүүрт үйлдэл нь зөвхөн Бурханыг сорьсон төдийгүй Бурхан руу халдаж буй явдал юм. Ийнхүү Белшазар жижиг эвэртэй төстэй байдлаар Бурханы ариун сүмийн суурь руу халдан дайрч ёс бусынхаа аягыг дүүргэдэг (Даниел 8). Белшазараас хаанчлалыг нь зайлуулснаар Бурхан эцсийн өдрүүдэд ард түмнийхээ дайснуудын эсрэг юу хийхээ харуулдаг ажээ. Даниел 5-д дурдсан үйл явдлууд нь МЭӨ 539 онд тохиолдсон бөгөөд тэр шөнөө Вавилон нь Меде-Персийн армид эзлэгдэн сүйрчээ. Энэхүү үйл явдал нь Даниел 2-т зөгнөсний дагуу алтан хаанчлал дуусч мөнгөн хаанчлалын үе ирж буйг харуулдаг. Энэ нь дэлхийн үйл хэргийг Бурхан захирдаг гэдгийг дахин нотолж байгаа явдал юм.

* Энэ хичээлийг 2 сарын 8-ны Шаббатад бэлтгэн судлаарай.