---
title:  Гүнзгийрүүлэн судлах
date:  20/12/2019
---

Элен Уайт, Эш Үзүүлэгчид ба Хаад, “Өөрчлөлт шинэчлэл”, х. 669-678.

“Бурханы даалгасан үүргийг хэрэгжүүлэх нь жинхэнэ итгэл бишрэлийн маш чухал хэсэг юм. Хүмүүс Бурханд ашиглагдаж байгаа багаж зэмсгийнхээ хувьд Түүний хүслийг хэрэгжүүлэх боломжоо ашиглах хэрэгтэй. Бурханы хүслийг хэрэгжүүлэхдээ цаг алдалгүй, шийдэмгий хандах нь гайхамшигтай ялалтанд хүргэнэ. Харин үл ойшоох буюу хойшлуулах нь Бурханы нэрийг гутааж, алдаа дутагдлыг гаргана. Бурханы ажлыг гүйцэтгэж байгаа удирдагчид зоримог шийдэмгий бус, хайхрамжгүй зорилгогүй байваас сүм бас хайхрамжгүй, итгэл бишрэлгүй зугаа цэнгэл хөөцөлдөгч болон хувирна. Харин удирдагчид зөвхөн Түүнд үйлчлэх ариун зорилгыг урдаа тавьбал хүмүүс нэгдмэл, итгэл найдвартай, урам зоригтой байх болно”.

“Бурханы үг хурц тод байна. Гэм нүгэл, ариун шударга байдал бидний хоёр талд зэрэгцэн оршдог ба бид нэгийг нь хүлээн зөвшөөрч нөгөөгөөс нь нүүр буруулах болно. Санбаллат, Тобиагийн үзэн ядалт, хуурамч зан, хорон санааг таниулж буй бичээсүүд Езра, Нехемиагийн шударга үнэнч, тууштай зан чанарыг  мөн танилцуулж байна. Бид алийг нь даган дуурайхаа өөрсдөө сонгох эрхтэй. Бурханы тушаалыг зөрчсөнөөс гарах аймшигтай үр дагаврууд дуулгавартай байснаар бий болдог ивээлүүдийг халхалж орхидог юм. Бид алийг нь үзэн ядаж, алийг нь дагахаа бие даан өөрсдөө шийдэх ёстой.” – Элен Уайт, Эш Үзүүлэгчид ба Хаад, х. 676.

**Хэлэлцэх асуултууд**

`1 Эдгээр түүхүүдийг уншихад ихэнх хүмүүс өөрсдийгөө Бурханд зориулахыг уртал болгоогүй нь тодорхой. Тийм учраас тэд өөр шүтлэгтэй эхнэрүүдийг сонгосон юм. Гэхдээ Езра тэднийг өөрсдийнх нь зоргоор үлдээгээгүй, харин өөрчлөхийн тулд тэднийг зэмлэж, засахыг хичээсэн юм. Өөрчлөлт үнэхээр гарсан уу? Зан үйлээ өөрчлөөд, тэд өөрсдөө өөрчлөгдсөн үү? Тэдний Бурханд үнэнч байх явдал үнэхээр өссөн үү? Тэдний олонх нь өөрчлөгдөөгүйн баталгаа юу вэ? Тэдний алдаанаас зүрх сэтгэлийн өөрчлөлт хичнээн чухал болох тухай бид юу сурч болох вэ?`

`2 Ухаалаг бус гэрлэлтээс үүдэн гарах бэрхшээл зовлонтой нүүр тулж байгаа хүмүүст манай сүм ямар арга замаар тусалж болох вэ?`

`3 Бурханы зарчим мөнхийн бөгөөд үнэмлэхүй боловч, дэлхийд олон янзын соёл иргэншлүүд байдаг. Бид Бурханы зарчмуудыг өөрсдийн амьдрал, нөхцөл байдалд хэрэгжүүлэхийн тулд яагаад эдгээр ялгааг анхаарах ёстой вэ?`