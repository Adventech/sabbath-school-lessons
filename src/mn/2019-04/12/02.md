---
title:  Нехемиагийн хариу үйлдэл
date:  15/12/2019
---

`Нехемиа 13:23–25-г уншина уу. Энд юу болсон бэ, нөхцөл байдалд үзүүлсэн Нехемагийн хариу үйлдлийг хэрхэн тайлбарлах вэ?`

Хүүхдүүд Арамей хэлээр (цөллөгийн үед байсан хэл) эсвэл Еврей хэлээр ярьдаггүй байсан тул Бичээсийн сургаалыг ойлгодоггүй байв. Энэ бол жинхэнэ асуудал байсан юм, учир нь тийнхүү Бурханы илчлэлтийн тухай мэдлэг гажуудах эсвэл бүр алга болох боломжтой байлаа. Номлогч, тахилч нар номлолоо тодорхой болгохын тулд Тораг Арамей хэлээр тайлбарладаг байжээ. Гэсэн хэдий ч Аммон, Ашдод болон Моаб эхчүүд хүүхдүүдээ асарч хүмүүжүүлдэг тул хүүхдүүд эцгүүдийнхээ хэлээр ярьдаггүй байсанд гайхах зүйл алга.

Аливаа хэлээр ярих үед тухайн хэлээр хэрхэн сэтгэдэг талаар ойлголт авч байна. Яагаад гэвэл бидний ашигладаг үгс өв соёлоос маань үүдэлтэй. Библийн хэлийг алдана гэдэг нь тэд онцгой чанараа алдаж байна гэсэн үг. Ийнхүү Нехемиагийн хувьд гэр бүлүүд Бурханы үгийг умартаж улмаар Еврейчүүдийн Эзэн болох амьд Бурхантай холбоо тасарна гэдэг нь төсөөлөшгүй явдал байв.

Библи судлаачдын үзэж буйгаар Нехемиагийн үйлдэл нь тухайн үед тогтоосон шийтгэлийн нэг болох олон нийтийн өмнө гутаан доромжлох явдалтай нэлээд төстэй байжээ. Нехемиа тэднийг зэмлэж, хараасан гэдгийг бид Нехемиа хараалын үг, зүй бус үг хэллэг ашигласан хэмээн бодох ёсгүй. Харин тэр тэдэнд Гэрээний хараалын талаар хэлсэн юм. Дэд хууль 28-д гэрээг зөрчсөн хүмүүст тохиолдох хараалын талаар өгүүлдэг. Нехемиа тэдний буруу үйлдэл, муу сонголтуудын үр дагаврыг ухааруулахын тулд Библийн үгсийг сонгосон байх илүү магадлалтай юм.

Түүнээс гадна, Нехемиа “Цохихыг нь цохин, үсийг нь зулгаан” гэсэн нь (Нех. 13:25) Нехемиа уурлаж, уур хилэндээ шатан ийнхүү үйлджээ гэж харахын оронд зодох гэдгийг олны өмнө шийтгэж байгаа хэлбэр болохыг санах хэрэгтэй. Иймэрхүү үйлдлүүдийг тэдний зөвхөн зарим хэсэгт л хэрэглэдэг байсан бөгөөд энэ нь буруу үйлийг өдөөсөн эсвэл сурталчилсан удирдагчдад оноогддог байв. Эдгээр үйлдлүүд нь олны өмнө шившиг болгох арга хэрэгсэл байв. Нехемиа тухайн ард түмнийг сонголтынхоо аюул, мөн хожим гарах үр дүнг нь ухаарч ойлгоосой гэж хүссэн ажээ.

`Сүмд бидний итгэл үнэмшил буруугаар хэрэгжих үед хэрхэн юу хийх ёстой вэ?`