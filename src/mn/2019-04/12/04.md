---
title:  Езра хариу үйлдэл үзүүлэв
date:  17/12/2019
---

`Езра 9-г уншина уу. Израильчуудын гэрлэлтийн талаар сонсоод Езра ямар хариу өгсөн бэ? Езра 9:1,2-т хүмүүс “Өөрсдийгөө тусгаарласангүй” гэж хэлжээ. “Тусгаарлах” гэсэн үгийг дараах эшлэлүүдэд бас ашигладаг: Лев. 10:10; 11:47; Гэтлэл 26:33; Эхлэл 1:4,6,7,14,18. Итгэгч хүн үл итгэгчтэй гэрлэх асуудлын тухай ярихад энэ үгийг ашиглаж байгаа нь юуг илэрийлж байна вэ?`

Ард түмэн өөрсдөө энэхүү гэрлэлтийн асуудлаар Езрад ханджээ. Жигшүүрт явдалд хутгалдсан үнэдэстнүүдийн тухай ашигласан үгс нь Тора судлалын талаарх мэдлэгээ харуулсан бөгөөд тэдгээр нь Библийн эшлэлүүд болно. Сонирхолтой нь, ард олны удирдагчид мэдээг Езрад хүргэв. Тэр байтугай үндэстний сүнслэг удирдагчид, тахилч нар ба левитүүд энэхүү зөрчлийн гэм буруутнууд байжээ:

“Езра Израильчуудыг яагаад Вавилоны боолчлолд орсон нь тэд хуурамч шүтлэгтэй үндэстнүүдтэй холилдсоноос болж итгэлээсээ хөндийрсөнтэй холбоотой болохыг мэджээ. Тэрээр хэрвээ ард түмэн нь Бурханы тушаалыг сахиж, эргэн тойрныхоо ард түмнээс хөндий байсан бол олон доромжлол, уйтгар гунигтай нүүр тулахгүй байсныг харжээ. Олонд нэр хүндтэй хүмүүс хуурамч шүтлэгээс хамгаалах зорилгоор өгөгдсөн хууль тогтоомжийг зөрчих шийдвэр гаргаж, өнгөрсөнд болсон үйл явдлуудаас сургамж аваагүйд Езрагийн уур бухимдал хүрч байв. Тэрээр Бурхан хайр ивээлээрээ ард түмнээ төрсөн нутагтаа буцан ирэхийг зөвшөөрсөн талаар тунгаан бодож, зөв шударгын төлөө уур хилэнд автагдан, хүмүүсийн үл талархсан байдалд гутарчээ. Езра энэ талаар, ‘Энэ явдлын тухай би сонсоод өөрийн хувцас, нөмрөгөө урж, толгой, сахлынхаа үсийг зулгаан, балмагдан суув’ гэжээ.” – Элен Уайт, Эш Үзүүлэгчид ба Хаад, х. 620

“Тусгаарлах” гэсэн үг нь хоорондоо ялгаатай зүйлүүдэд хэрэглэгдэнэ. Үнэндээ энэ нь эсрэг тэсрэг байдлыг илэрхийлнэ. Энэхүү мэдэгдлээр хүмүүс хуурамч шашнаас хол байх Бурханы тушаалыг ойлгосон юм. Гэр бүлийн хүний өөр итгэл бишрэл нь тухайн гэр бүлийн харилцаанд эсвэл үр хүүхдээ хүмүүжүүлэхэд нь нөлөөлөхгүй гэж хэн ч хэлж чадахгүй болохыг тэд ухаарчээ. Тэд нөхцөл байдал ямар ноцтой болсныг ойлгов.

`Өмнө нь буруу шийдвэр гаргасан ч гэсэн гэр орон, гэр бүлдээ итгэл үнэмлшлийг хадгалахын тулд бид юу хийж чадах вэ?`