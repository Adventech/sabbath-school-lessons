---
title: Буруу Шийдвэрүүдийг Залруулах нь
date:  14/12/2019
---

### Энэ Долоо Хоногт Судлах Эшлэлүүд
Нех. 13:23–25; Дэд хууль. 7:3, 4; 2 Кор. 6:14; Езра  9,10; 1 Кор. 7:10–17.

> <p>Цээжлэх Эшлэл</p>
> “Тэгээд би ‘Өө Бурхан минь, Би Таны өөдөөс нүүрээ өргөхөөс ичиж зовж байна. Бурхан минь. Учир нь бидний хууль бус явдал толгойг маань давж, бидний хилэнц тэнгэр тултлаа өсжээ’ (Езра 9:6).

Езра, Нехемиа нарын удирдаж байсан газарт Израиль бус хүнтэй гэрлэх нь хэвийн үзэгдэл болжээ. Хоёр удирдагч үндэстнийг Бурхантай ойр дотно харилцаатай болгохыг хүсч байсан учраас энэ талаар маш их санаа зовж байв. Түүхийн туршид аймшигт үр нөлөөг нь амссан тэд үл итгэгч эсвэл шүтээн шүтэгчдийн Израилийн ард түмэнд үзүүлэх сөрөг нөлөөг мэдэж байлаа. Уул толгод бүр дээр Баал болон Ашерадыг тахиж мөргөхөөс өмнө Канаанчуудын шашнууд Израиль даяар тархаж байв. Түүгээр ч үл барам,  тэрхүү бөө удган шүтлэгтэй эхнэрүүд Израиль гэр бүлүүдэд ихээхэн хор хөнөөлтэй байв. Эдгээр эмэгтэйчүүдээс болж Израил үндэстэн Бурханаас холдох болно гэдэгт Балаам итгэлтэй байсан учир Моабчуудаас Израиль уруу эмэгтэйчүүд илгээхийг зөвлөжээ. Харамсалтай нь түүний зөв байв. Эхнэр, нөхрүүд бие биедээ нөлөөлөөд зогсохгүй хүүхдүүдийнхээ итгэл бишрэлд ч бас чухал нөлөө үзүүлж байлаа.

Езра, Нехемиа нар Израилийн гэрлэлтийн байдлыг хэрхэн шийдвэрлэх вэ? Тэд үүнийг зөвшөөрөх үү эсвэл үүний эсрэг зогсох уу? Энэ долоо хоногт бид хоёр удирдагчийн энэ асуудалд хэрхэн хандсаныг харах болно.

_*Энэ долоо хоногийн хичээлийг 12 сарын 21-ний Шаббатад бэлтгэн судлаарай._