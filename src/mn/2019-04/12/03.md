---
title:  Нехемиагийн зэмлэл
date:  16/12/2019
---

`Нехемиа 13:26,27-г уншина уу. Библийн түүх буруу замаар замнахын аюулын тухай бидэнд сургадаг чухал ач холбогдолтой болохыг хэрхэн харуулж байна вэ?`

Соломон хийсэн сонголтоороо гэм нүгэлд улам гүн унажээ. Соломон Израилийн хаадын сахих ёстой Бурханы тушаалыг дагаагүйгээсээ болж өөрийгөө сүйрүүлсэн нь үнэн юм: “Зүрх нь уруу татагдахгүйн тулд тэр хүн олон эхнэр авах ёсгүй” (Дэд хууль 17:17). Соломоны амьдралыг сөрөг жишээ болгон ашигладаг. Учир нь тэр зөвхөн олон эхнэр аваад зогсохгүй, Нехемиагийн хэлсэнчлэн, Бурханд мөргөдөггүй эмэгтэйчүүдийг сонгосон байв.

`Нехемиа ард түмнийг харь сүсэгтнүүдтэй гэрлэж байгааг нь зэмлэсэн, яагаад түүний  зөв байсан бэ? Эхл. 6:1–4; Эхл. 24:3, 4; Эхл. 28:1,2; Дэд хууль 7:3,4; 2 Кор. 6:14.`

Харь үндэстэнтэй гэрлэхгүй байх тушаал нь үндсэрхэг үзэл биш харин шүтээн шүтэхтэй холбоотой байв. Библийн баатрууд ч Израиль бус хүмүүстэй гэрлэж байв. Мосе Мидиан эмэгтэй Зиппоратай гэрлэсэн; Боаз Моаб хүн Руттай гэрлэжээ. Харин  эдгээр тушаалуудын анхаарч буй асуудал нь өөр итгэл бишрэлтэй эсвэл Бурханд итгэдэггүй хүнтэй гэрлэх тухай юм. Гол асуудал нь Езра, Нехемиа нарын үед амьдарч байсан хүмүүс Бурханд итгэгч хүнтэй гэрлэхийг сонгоогүй юм. Ричард М. Дэвидсоны “Ехувагийн Гал” номонд (Пибоди, Масс: Хендриксон Нийтлэгчид, 2007): “Едений гэрлэлтийн төлөвлөгөө нь сүнслэг  итгэл үнэмшил болон бусад чухал үнэт зүйлсэд хоёр хос бүрэн дүүрэн нэгдэх явдал байлаа.” х. 316. Энэ түүхэнд гарч буй харийн эхнэрүүд шүтээнд мөргөхөө орхиогүй. Иймээс Нехемиа хүмүүсийн сонголтод уурлахаас илүү харамсаж байжээ. Учир нь энэ явдал түүний хувьд хүмүүс Бурханд үнэнчээр зүтгэхгүй байгааг харуулж байлаа.

Библи биднийг Бурхан дотор үндэслэж, аз жаргалаа хамгийн дээд хэмжээнд байлгах үйлдлүүдийн томъёог өгдөг. Үүнтэй адил гэрлэлтэд зориулсан зарлиг нь биднийг илүү сайн сайхан амьдрахад тусалж, хос хоёрын  Бурханд бишрэн мөргөх явдлыг дэмжих ёстой байв.

`Өнөөдөр эдгээр түүхээс өөрийн болон гэр бүлийнхээ итгэлийг хамгаалахад туслах ямар зарчмуудыг баримталж болох вэ?`