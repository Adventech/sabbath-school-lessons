---
title:  ТЭМЦЭЛ ЭХЭЛСЭН НЬ
date:  20/10/2019
---

`Езра 4:1–5-г уншина уу. Яагаад үлдсэн Израильчууд сүм барихад туслах гэсэн бусад хүмүүсийн саналаас татгалзсан бэ?`

Өнгөц харвал энэхүү санал нь сайхан сэтгэлийн үүднээс сайн хөршийн хувьд туслах гэсэн сэтгэл мэт санагдана. Гэвч яагаад энэ саналыг хүлээн авсангүй вэ? Нэг талаас үзвэл хариулт нь Сударт бий. “Эсэргүүцэгчид” тусламж санал болгохоор тэдэн дээр ирэв. “Эсэргүүцэгчид” гэдэг үг дангаараа яагаад Израильчууд ийм хариу барьсны тайлал болж байна.

Яагаад тэдгээр хүмүүсийг эсэргүүцэгчид хэмээн дуудах болсон бэ? 2 Хаад 17:24–41–д Израильчууд явсны дараа өөр улс гүрнүүдээс эдгээр хүмүүс Самари болон түүний эргэн тойрны бүс нутгуудад орж ирсэн гэж тайлбарлажээ. Ассирийн хаан шинэ суурьшигчдад тухайн нутгийн Бурханд хэрхэн мөргөхийг заахаар тахилчдыг илгээжээ. Энэ нь Канаанчуудын бурхадтай зохицож байлаа. Тиймээс Израильчууд тэднийг өөрсдийн шүтлэгт нь нөлөөлнө хэмээн болгоомжилсон юм. Тиймдээ ч тэдний хийх хамгийн зөв, ухаалаг үйлдэл нь “Үгүй, баярлалаа” хэмээн татгалзах байсан юм.

Юуны түрүүнд бид энэ бүхэн яагаад тохиолдож буйг санах хэрэгтэй. Тэдний өвөг дээдэс нь байнга эргэн тойрон дахь Христийн бус шашинтнуудад бууж өгөн тохиролцоо хийдэг байсан тул сүмүүд нь сүйрч өөрсдөө цөллөгдөхөд хүрсэн. Тиймээс шинэ сүм барьж байхдаа эргэн тойрныхоо хүмүүстэй хэтэрхий дотносохгүй байхыг хүсч байсан байж болох юм.

`Тэдний татгалзсан нь зөв байсан гэдгийг батлах өөр ямар тайлбар байна вэ? (Езра 4:4,5-г унш)`

`Тэд энэхүү тусламжийг хэрхэн хялбархан хүлээн авч болох байсныг бодоод үзээрэй. 2 Коринт 6:14-т энэ талаар бидэнд юу гэж хэлж байна вэ?`