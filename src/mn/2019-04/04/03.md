---
title:  эш үзүүлэгчийн урам
date:  21/10/2019
---

Езра 4-6-р бүлэгт дүрсэлснээр бол Еврейчүүд эргэн тойрны улс үндэстнүүдийн эсэргүүцлээс болж сүмд ажиллахаас айж эмээн ажиллах хүсэлгүй болж байлаа. Өмнө нь дурдсанчлан Езра 4:6–6:22 нь он цагийн дарааллаар бичигдээгүй учир бид 4-р бүлэг рүү орохоосоо өмнө 5-р бүлгийг үзэх хэрэгтэй.

`Езра 5:1–5–г уншина уу. Яагаад Бурхан эш үзүүлэгч Хаггаи, Зехариа нарыг Еврейчүүд рүү явуулсан бэ? Тэдний зөгнөл ямар үр дагавартай байсан бэ?`

Еврейчүүд айсан учир сүмээ барихаа зогсоосон байлаа. Гэвч Бурхан тэднийг Иуда руу илгээсэн ба Түүнд сүм болон хотыг дахин барих төлөвлөгөө байжээ. Еврейчүүд айж байсан болохоор тэднийг зоригжуулах ямар нэг зүйл хийх хэрэгтэй байв. Тиймдээ ч Тэр хоёр эш үзүүлэгчийг дууджээ. Хүмүүний эсэргүүцэл Бүрханыг зогсоож чадахгүй, хэдий Еврейчүүд хүртэл өөрсдийн үйлдлээрээ дамжуулан энэхүү эсэргүүцэлд хувь нэмрээ оруулсан ч Бурхан тэднийг орхиогүй билээ. Бурхан эш үзүүллэгээрээ дамжуулан тэдэнд урам зориг өгөн тэднийг сүмээ дахин барих хүч нь болж байлаа.

`Хаггаи 1–г уншина уу. Тэдэнд илгээсэн мэдээ нь юу байсан бэ? Бид үүнээс юу сурч болох вэ?`

Хаггаи, Зехариа нар асуудалтай нүүр тулахаар гарч ирлээ. Элч нар сэтгэл хөдөлгөм гэрчлэлээрээ хүмүүст асуудлынх нь шалтгааныг илчилж байв. Энэхүү түр зуурын зогсонги байдал нь Бурханы санаа бодлыг нэгт тавилгүй үл ойшоосноос болсон хэмээн эш үзүүлэгчид тунхаглав. Израильчууд Бурханыг хүндэтгэсэн үү? Тэд Бурханы өргөөг эн тэргүүний ажлаа болгож, Бурханы оршихуй болон ивээлийг гуйж Бурханд зохих анхаарал хандуулан хүндэтгэл үзүүлсэн гэж үү? Элен Уайт, Эш Үзүүлэгчид ба Хаад, х. 573, 574.