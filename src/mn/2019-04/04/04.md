---
title:  Ажлыг зогсоов
date:  22/10/2019
---

`Езра 4:6-24-д дайснууд Иерусалим дахь ажлыг зогсоохын тулд юу хийсэн бэ?`

“Тухайн нутгийн хүмүүс” Еврейчүүд болон тэдний хийж буй ажлыг буруушаасан захидлыг эхлээд Дариуст (Езра 4-5) дараа нь Артаксеркс хаанд тус тус бичжээ. Тэд Иерусалим дахь ажлыг зогсоохын тулд өөрсдийн чадах бүхнээ хийж байлаа.

Эргэн тойрны улс, үндэстнүүд хот дахин баригдвал эзэн хаан нь Иерусалимыг захирах эрх мэдлээ алдана. Учир нь Иерусалим хэзээнээс л бослого, үймээн самууны газар байсаар ирсэн хэмээн ухуулж байв. Харамсалтай нь Артаксеркс хаан Еврейчүүдийг өөрсдийн тусгаар тогтнолоо эргүүлэн авахын тулд сүм барьж байна гэдэгт итгэн зөрчилдөөнийг улам хурцатгасан юм. Тэрээр сүмийн ажлыг зогсоох зарлиг буулгасан ба эргэн тойрны улс гүрнүүд барилгын ажлыг зогсоохын тулд цэрэг армиа илгээж байв. Эдгээр хүч хэрэглэсэн аргууд нь Бурханы ажлыг зогсооход хүргэв.

`Езра 4:23,24-г уншина уу. Еврейчүүд яагаад барилгаа зогсоосон бэ? Хотыг дахин сэргээн барих нь Бурханы хүсэл байсан гэдгийг тэд мэдээгүй гэж үү? Юу тэдний замд саад болов?`

Еврейчүүдийн хувьд Бурхан тэднээр хот болон сүмийг сэргээн бариулахыг хүссэн гэдгийг ойлгосон боловч хүчтэй эсэргүүцлээс эмээж байв. Тэд “Магадгүй одоо тохиромжтой цаг нь биш байх,” “Хэрвээ энэ үнэхээр Бурханы хүсэл байсан бол Тэр бидэнд ямар нэг арга зам олж өгөх байсан”, “Магадгүй бид энд буцаж ирэх хэрэггүй байсан байх” хэмээн өөрсдийгөө зөвтгөж байв. Бурханы биднээр хийлгэхийг хүсэж байгаа ажил гэдэгт итгэсэн байсан ч, эсэргүүцэлтэй тулгарах үед бид Бурханы зааварт эргэлзэж эхэлдэг. Бид өөрсдийгөө алдаа хийсэн хэмээн маш амархан үнэмшдэг. Айдас бидний оюун санааг царцааж, бодол санаа маань Бурханы хүчинд төвлөрөхийн оронд цөхрөл, гуниг болон хувирдаг билээ.

Бурхан биднийг тухайн зүйлийг хийлгэхээр дуудсан гэдэгт итгэсэн хэдий ч хэцүү зүйл тулгарах үед эргэлзэж эхэлдэг юм.

`Танд үүнтэй адилхан ямар нэг зүйл тохиолдож байсан уу? (Жишээ нь Баптист Иоханы тухай бодоод үзээрэй). Энэ туршлагаас та юу сурсан бэ?`