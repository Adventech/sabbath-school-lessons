---
title:  Гүнзгийрүүлэн судлах
date:  25/10/2019
---

Элен Уайтын Эш Үзүүлэгчид ба Хаад номын “Хэрмийн барилгачид”, “Дээрмийг эсэргүүцсэн нь”, “Харь Үндэстний хуйвалдаан”, х. 635-660.

“Нехемиагийн үед хотын ханыг сэргээн босгогчид, ил тодоор дайсагнагчид болон үнэн нүүрээ нуусан хүмүүсийн дайсагнал хийгээд эсэргүүцэлтэй тулгарч байсантай адил өнөө үеийн Бурханд үйлчилдэг хүмүүс ч гэсэн эдгээр зүйлстэй нүүр тулна. Христэд итгэгчид зөвхөн уур бухимдал, үл хүлээн зөвшөөрөх байдал, харгислалаар соригдохгүй, харин найз нөхөд тусалж дэмжиж байгаа хүмүүсийнхээ хичээл зүтгэлгүй, тууштай биш, шийдэмгий бус, итгэлгүй хандах байдлаар соригдоно” – Элен Ж. Уайт, Эш Үзүүлэгчид ба Хаад, х. 644

“Нехемиа Бурханы ажлыг хийхээр бүх сэтгэл зүрхээ зориулж, итгэж найдсанаар хүч нөлөөндөө оруулахыг хүссэн дайснуудынхаа гарт ороогүй юм. Тууштай биш хүн алив зүйлд хялбар автагддаг. Гэвч эрхэм зорилго агуулсан хүний амьдрал бузар муугийн нөлөөлөх хүчинд автахгүй. Байнга урагш давшиж байгаа хүн сульдаж доройтдоггүй. Учир нь тэрээр бүхнээс илүү гүн гүнзгий, хэмжээлшгүй ихээр Хайрыг таньж мэдрэн Бурханы хүсэл зоригийг биелүүлэхийн төлөө бүхнийг хийдэг. Бурханы жинхэнэ албатууд нигүүлслийн хаанчлалд найддаг учраас хэзээ ч ганхашгүй шийдвэртэйгээр ажилладаг билээ.”–х. 660.

**Хэлэлцэх асуултууд**

`1 Зеруббабел, Иошуа болон бусад удирдагчдын байр сууринд өөрсдийгөө тавиад, дайснууд бидэнд тусламж санал болгон ирж байна хэмээн бодъё. Хэрэв бид өнгөрснийг эргэн харвал тэр саналыг хүлээж аваагүй нь зөв шийдвэр байсан гэдгийг төвөггүй олж харж чадна. Адвентистуудын хувьд ижил итгэл үнэмшилтэй бус хүмүүстэй хамтрах хэрэгтэй юу? Үгүй юу гэдгээ хэрхэн мэдэх вэ? Зөв буруу эсэхийг хэрхэн шийдэх вэ? Ямар шалгуурыг тавих хэрэгтэй вэ?`

`2 Библийн түүхийг сөхвөл бид дэлхий дээр зохицон амьд явахын тулд өөрсдийн итгэл үнэмшлээ дэлхийнхтэй солих аюул байсаар ирснийг харж болно. Вавилоны боолчлолын дараах Израильчуудын түүх тэр чигтээ үүний жишээ юм. Нөгөө талаас энэ аюулаас зайлсхийх үүднээс хэтэрхий туйлширч буй хүмүүст юу тохиолдож байна вэ? Есүсийг Шаббатыг зөрчсөн хэмээн буруутгаж байсан (Иохан 9:14-16) буруутгагч хүмүүс бас туйлшралд автаж буйн бас нэг төгс жишээ юм. Бид хэрхэн зөв тэнцвэрийг олох вэ?`