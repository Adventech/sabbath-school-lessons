---
title:  Аравны нэг ба хандив
date:  10/12/2019
---

Нехемиа сүмийн үйлчлэлийн шинэчлэлдээ аравны нэг болон өргөлийн хэрэгжилтийг багтаасан байв.

`Тооллого 18:21–24; Малахи 3:10; Матай 23:23; 1 Коринт 9: 7–14; 2 Коринт 9:6–8; Еврей 7:1,2. Эдгээр эшлэлүүдэд зөвхөн сүмийн үйлчлэлд төдийгүй бидний хувьд аравны нэг болон өргөлийн ач холбогдлын талаар юу сургадаг вэ?`

Арван хувь ба хандив цуглуулахгүйгээр сүм үйл хэргээ явуулж чадахгүй. Арван хувь зогсоход, сүмийн үйлчлэлүүд нуран унаж, мөргөл бүхэлдээ аюулд учирна. Сүмийн хүн гэр бүлээ тэжээхээр өөр ажил эрхлэх үед сүмд тавих анхаарал багасч улмаар Бурханы мөргөл доройтдог юм.

“Аравны нэгийн тогтолцоо нь энгийн болоод үзэсгэлэнтэй юм. Учир нь энэ бол баян, ядуу хүмүүст хувь тэнцүү оноогдож, эрх тэгш байдалтай билээ. Бурханы бидэнд өгч хариуцуулсан зүйлсийг бид Түүнд буцаан өгөх ёстой.”

“Бурхан аравны нэгийг өгөхийг уриалахдаа (Малахи 3:10), Тэрээр талархал хийгээд өгөөмөр сэтгэлээр өгөхийг биднээс хүсээгүй. Бурханд талархалтайгаар өргөх нь зүйн хэрэг боловч бид Бурханы тушаалын дагуу аравны нэгийг өргөдөг юм. Аравны нэг бол Эзэнийх бөгөөд  Тэрээр биднээс үүнийг буцаан өгөхийг хүсдэг юм.” —Долоо дахь өдрийн Адвентистуудын Итгэл ... (2 дахь  хэвлэл.) (Boise, Idaho: Pacific Press ® Publishing Association, 2005), х. 304.

Израилийн сүмд тохиолдсон шиг зүйл болсон бол манай сүм гишүүдийнхээ өргөл, хандивгүйгээр аль хэдийн сүйрч унасан байх байлаа. Үйлчилдэг, төлөвлөдөг, сүмийг зохион байгуулдаг Бурханы төлөө ажилладаг хүмүүсгүйгээр манай сүмийн үйлчлэл явагдахгүй. Бурханы мөргөлийн чанар ч муудах байв. Хамгийн чухал нь аравны нэг ба хандивгүйгээр сайн мэдээний ажил гэж байхгүй болох юм.

Цаашилбал, бид аравны нэг өгдөг учир нь Бурхан Өөрийн Үгэндээ энэхүү тогтолцоог гаргаж ирсэн юм. Библид олон удаа Бурхан зарим зүйлийг яагаад бий болгосноо тайлбарлах шаардлагагүй гэсэн байдаг. Бурхан, биднийг Тэрээр бүх зүйлийг удирдаж зохицуулж байгаа гэдэгт итгэхийг хүсэж байна. Бид аравны нэгийн тогтолцоо хэрхэн явагддагийг мэдэх нь зүйтэй. Харин дараа нь үүнийг Түүний мутарт найдаж үлдээх хэрэгтэй.

`Аравны нэг бидний сүнслэг байдал болон Бурханд итгэх итгэлийн маань хэмжүүрийн хувьд яагаад чухал вэ?`