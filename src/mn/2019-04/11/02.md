---
title:  Завхарсан удирдлага
date:  08/12/2019
---

Нехемиа 13-р бүлэг нь Аммон ба Моаб үндэстнүүдийн шүтээн шүтэгчдийн талаар санаа зовж буй үйл явдлаар эхэлнэ (Нех. 13:1–3). Эдгээр эшлэлүүдэд Бурханыг дагасан өөр үндэстэнг ялгаварлан, гарал угсаанаас нь болж гадуурхаж байгаа бус, харин өөр итгэл үнэмшилтэй хүмүүс буюу шүтээн шүтэгчдийг хөөж байгаа тухай өгүүлнэ. (Мөн Дэд хууль 23:3–6-г уншина уу).

`Нехемиа 13:1–9-г уншина уу. Елиашиб, Тобиа нар гэж хэн байсан бэ? Яагаад тэдний хийсэн зүйлийг хүлээн зөвшөөрөхгүй байгаа вэ? Нех. 2:10,19; 3:1; 12:10,22; 13:28-г харна уу.`

Елиашиб болон Тобиа нь хоёулаа Нехемиа номын гол баатрууд юм. Елиашиб бол Израилийн тэргүүн тахилч төдийгүй сүмийг хариуцаж байсан хүн. Тобиа нь Иерусалим дахь Нехемиагийн ажлыг эрс эсэргүүцэж байсан Аммоны дайсан гэж тэмдэглэгджээ. Елиашиб ба Тобиагийн холбоо ураг барилдсанаас үүссэн харилцаа хэмээн үздэг.

Гэрлэлтийн холбоо нь тэмдэглэгдэж үлдээгүй ч, бид Тобиа Еврей нэртэй байсныг мэдэх (“Эзэн бол сайн” гэсэн утгатай) ба тэрээр Еврей гэр бүлээс гаралтайг харуулж байна. Түүний эхнэр Арахын удмын хүн ба хэдий тодорхойгүй ч  Елиашибын удмынх гэж үздэг. Нэмж хэлэхэд Нехемиагийн өөр нэг дайсан хорони хүн Санбаллатын охин Елиашибын ач хүүтэй гэрлэсэн юм. Тийм учраас Нехемиагийн эргэн тойрон дахь хуйвалдаанд оролцсон хийгээд түүний удирдлагыг эсэргүүцсэн хамсаатнууд нутгийн хамгийн өндөр албан тушаалтай хүмүүс байв.

Удирдлага эзгүй байх үед сүмийн арван хувь, хандив, бэлгүүдийг хадгалах зориулттай өрөөг тэргүүн тахилч Тобиад өгсөн байв. Тобиаг үндэстний удирдагчдын нэгээр өргөмжлөн сүмд байнга суурьших эрх олгожээ. Нехемиаг явуулж, өөрсдөө удирдлагыг авах гэсэн Нехемиагийн дайснууд эцэст нь хүссэн бүхнээ авчээ. Аз болоход, Нехемиа энэ бүхнийг хараад юу ч хийлгүй зүгээр суугаагүй юм.

`Түүхийн туршид Бурханы хүмүүс буюу Эртний Израилийн Еврейчүүд эсвэл Шинэ Гэрээний үеийн болон дараах Христэд итгэгчид хэр амархан төөрөлдөж байна вэ? Бид энэ алдаанаас яаж зайлсхийх вэ?`