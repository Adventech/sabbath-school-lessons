---
title:  Та нарын эцгүүд энэ мэтийг үйлдсэн бус уу?
date:  12/12/2019
---

Нехемиагийн Шаббатын төлөөх зүтгэл нь үнэхээр бишрэм байв. Нехемиа Шаббатыг зохистойгоор сахихыг үнэхээр их хүсч байсан тул харь үндэстнүүдийн худалдаачдад “Хүч хэрэглэхээ” ч сануулсан байна.

Өөрөөр хэлбэл хэрвээ ахин Шаббат өдөр хотын дотор эсвэл хаалган дээр худалдаа хийж буйг харвал, тэрээр үүнд өөрийн биеэр оролцох байжээ. Захирагчийн хувьд Нехемиа хуулийг хэрхэн биелүүлж буйд хяналт тавих үүрэгтэй байсан билээ.

“Нехемиа тэднийг үүргээ биелүүлэхгүй байна гэж хайр найргүй зэмлэв. Тэрээр ‘Та нар юунд амралтын өдрийг бузарлан, ямар муу үйлийг хийнэ вэ? Танай эцгүүд энэ мэтийг үйлдсэнээр Бурхан маань бидэн дээр болон энэ хотын дээр энэ бүх гай гамшгийг авчирсан биш үү? Гэсэн ч та нар амралтын өдрийг бузарласнаар Израиль дээрх уур хилэнг нэмэгдүүлж байна’ гэж хатуу сануулжээ. Тэрээр ийнхүү хэлээд ‘Харанхуй болмогц Иерусалимын дааман хаалгануудыг хааж амралтын өдөр өнгөртөл онгойлгохгүй байлга’ гэсэн тушаал өгчээ. Худалдаачдыг хот руу оруулалгүй хаалгаа хаагаад Шаббат өнгөрөхөөр оруулж байхаар болов. Нехемиа Иерусалим хотын удирдагчдын туслахуудаас илүү өөрийн туслахуудад итгэл тавьж, тушаалыг биелүүлэхийг шаардуулахаар хотын хаалга руу илгээлээ” – Элен Ж. Уайт, Эш Үзүүлэгчид ба Хаад, х. 671, 672.

Нехемагийн Шаббат өдрийг бузарлахгүй байх сануулга болон үл бузарлахыг заасан бусад сануулгуудын хамт Есүсийн үе хүртэл дамжин ирсэн байна. Бид үүнийг сайн мэднэ. Учир нь Есүс олон удаа Шаббатыг зохих ёсоор сахих гэж юу болох тухай шашны удирдагчидтай маргаж байсныг Сайн мэдээний номуудад өгүүлсэн байна.

`Матай 12:1–8; Марк 3:1–6; Лук 6:6–11; Иохан 5:5–16-г уншина уу. Энд ямар асуудал тулгарсан бэ, эртний Израилийн түүхийн талаарх ойлголт нь маргаан яагаад үүссэнийг тайлбарлахад хэрхэн тусалж байна вэ?`

Шаббатыг зохистойгоор сахиж буй эсэхийг хянах зорилгоо буруугаар ашиглан тэдгээр шашны удирдагчид “Амралтын өдрийн Эзэн” болох Есүсийг Шаббат өдрийг зөрчсөн гэж буруутгахын төлөө мугуйдлан зүтгэж байлаа  (Лук 6:5). Хамгийн хачирхалтай нь эдгээр олон эрс хуулийг сахих тухай чухалчлан анхаарч байсан боловч хуулийн “Чухал нөхцөлүүд” болох “Шударга ёс, өршөөл, итгэлийг” мартсан байлаа. (Мат. 23:23). Сайн зүйлийг хэтрүүлэн ойлгох талаар ярилцана уу!

`Хувь хүн бүрийн хувьд болон сүмийн хувьд Шаббат эсвэл итгэлийн маань хувьд чухал өөр бусад зүйлсийг сахиж, мөрдөхдөө эдгээр эрчүүдийн гаргасан алдааг давтахгүйн тулд бид хэрхэн болгоомжлох ёстой вэ?`