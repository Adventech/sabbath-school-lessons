---
title:  Шаббат өдөр усан үзмийн шахуурга гишгэв
date:  11/12/2019
---

`Нехемиа 13:15,16-г уншина уу. Нехемиа энд юу гэж хэлсэн бэ?`

Цөөнх байх үед Бурханы төлөө босох нь амаргүй. Бурхан Амралтын өдөр ариун байх ёстой тул энэ өдөр хэн ч ажил хийх ёсгүй гэжээ. Тиймээс Нехемиа тэрхүү тушаалыг Иерусалимд сахиж буй эсэхийг шалгахаар явав. Нөхцөл байдлыг хараад тэрээр урдных шигээ ямар нэг арга хэмжээ авах ёстой гэдгээ мэдэрсэн нь эргэлзээгүй юм. Тэгээд тэр даруй хөдөлжээ.

Шаббат нь Бүтээлийн долоо хоногийн оргил болон бүтээгдсэн тул энэ бол хүмүүс Бурхантай хамт цагийг өнгөрөөн шинэчлэгдэж, дахин бүтээгдэх ёстой онцгой өдөр юм. Харин өөрсдийн ажил хийгээд дэлхийн бусад үйл хэрэгт оролцож болохгүй билээ.

“Израильчууд Шаббатыг сахиж байснаас илүү Шаббат Израилийг сахин хамгаалж байсан юм” хэмээн хэлсэн байдаг. Долоо дахь өдрийн Шаббатын гол зорилго нь, одоо ч гэсэн, Бурханы нигүүслээр Шаббатыг сахихыг эрмэлздэг болоод бидэнд өгдөг бие хийгээд сүнсний ач тусыг нь хүртдэг хүмүүст итгэл бишрэлээ хадгалахад нь туслах хүчирхэг хэрэгсэл байсан юм.

`Нехемиа 13:17–22-г уншина уу. Шаббат өдөр “Худалдах, худалдан авахыг” зогсоохын тулд Нехемиа юу хийсэн вэ?`

Нехемиа Иудагийн захиаргч байсан тул тэрээр хуулийг албадан биелүүлэх эрхтэй гэдгээ ухаарчээ. Яагаад гэвэл Иудагийн хуулиуд Бурханы хууль дээр үндэслэсэн учир тэрээр, Шаббатыг оролцуулан, хууль сахиулагч нэгэн болжээ. Магадгүй хэрвээ Иудагийн язгууртнууд Тэргүүн тахилчийн авилгалын хэргийг эсэргүүцэж байсан бол Нехемиа ийм байдалд хүрэхгүй байсан байх. Харин захирагчид, сурвалжтнуудыг ядууст буцаан өгөхийг шаардаж байсан учраас Нехемиад дургүйцэж байсан байх. Тиймээс Елиашиб болон Тобиагийн хийсэн өөрчлөлтийг тэд эсэргүүцээгүй бололтой.

Нехемиа анх сурвалжтнуудыг зэмлээд дараа нь хаалгуудыг хааж, зарц нарыг хамгаалан зогсохыг тушаажээ. Гэтэл зах хот дотор биш, хэрмийн гадна ажиллаж эхлэв. Энэ үед Нехемиа дараагийн удаа илүү хатуу арга хэмжээ авч, бүр худалдаачдад хүч хэрэглэх болно хэмээн сүрдүүлдэг байв. Нехемиа үнэхээр үг хэлэндээ хурц хүн байсан бололтой. Учир нь худалдаачид түүнийг сайн ойлгосон бөгөөд, тэр үеэс хойш ахин ирээгүй юм.