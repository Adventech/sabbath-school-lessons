---
title: Итгэлээсээ Буцсан Хүмүүс
date:  07/12/2019
---

### Энэ Долоо Хоногт Судлах Эшлэлүүд
Нех. 13:1–9; Дэд хууль 23:3–6; Нех. 13:10–14; Тоол. 18:21–24; Нех. 13:15–22; Иох. 5:5–16.

> <p>Цээжлэх Эшлэл</p>
> “Мөн өөрсдийгөө ариусган Амралтын өдрийг ариусгахын тулд хаалга сахихаар ирэхийг би Левичүүдэд тушаав. Үүний төлөө мөн надад сайныг санаач! Бурхан минь, хайр энэрэлийнхээ аугаа дотор намайг өршөөгөөч!” (Нехемиа 13:22).

Нехемиа номны 12 ба 13-р бүлэгт Нехемиа Вавилоноос буцаж ирсэн  тухай өгүүлнэ. Түүнийг хэр урт зам туулсныг бид мэдэхгүй ч, эргэж ирэх үе нь (ойролцоогоор МЭӨ 430-425) байсан бололтой. Хүмүүс Бурхантай гэрээ байгуулсан ч: нэгдүгээрт, шүтээн шүтэгчидтэй гэрлэхгүй байх; хоёрдугаарт, Амралтын өдрийг сахих; гуравдугаарт, сүм болон сүмийн ажилчдыг аравны нэг болон өргөлөөр хангах (Нехемиа 10) — тэд эдгээр бүх амлалтаа зөрчсөн байв.

Нехемиа буцаж ирээд тэднийг Бурханд мөргөхдөө маш хойрго хандаж байгааг мэджээ. Хүмүүс аравны нэг болон өргөлөө өгөхөө зогсоож, сүмийн өрөөнүүдийг өөр зориулалтаар ашиглаж, Амралтын өдрийг зохих ёсоор сахихаа больж, мөн буцаад хөрш үндэстнүүдтэйгээ гэрлэж байв.

Хамгийн муу зүйл гэвэл түүний үлдээсэн удирдлага нь Израильчуудын Бурхантай харьцах харьцааг муудахад нөлөөлсөн юм. Нехемиа энэ өөрчлөлтийг хараад сэтгэлээр ихэд унасныг гайхах зүйлгүй юм. Гэсэн хэдий ч, үүнийг хүлээн зөвшөөрөхийн оронд өөрийн зангаар дахин нэг удаа Бурханы алдрын төлөө хүчин зүтгэхээр шийджээ.

_*Энэ долоо хоногийн хичээлийг 12 сарын 14-ний Шаббатад бэлтгэн судлаарай._