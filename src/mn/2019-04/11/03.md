---
title:  Талбай дахь левичүүд
date:  09/12/2019
---

`Нехемиа 13:10–14-г уншина уу. Нехемиа эндээс юу эмчлэхийг хүссэн бэ?`

Ард түмэн хангалттай дэмжээгүй учир Бурханы ажил зогсож, дуучид, хаалгач мөн сүмийн бусад ажилтнууд гэр бүлээ тэжээхийн тулд тариалахаар явсан байв. Аравны нэг болон хандивын урдын боловсронгуй систем нурж байв. Нехемиа үүнийг цаг алдалгүй зогсоох хэрэгтэй байлаа. Өрөөний бүх зүйлийг гаргаж хаясан нь хичнээн доройтсоныг харуулна.

“Сүм зөвхөн бузартаад зогсохгүй, өргөл хандивд хүндэтгэлгүй хандаж байв. Энэ нь хүмүүсийг сэтгэлээсээ өргөл өргөхөд муугаар нөлөөлжээ. Хүмүүс арван хувийн өргөлөө өргөх хүсэл, зориггүй болсон байв. Эзэний өргөөний эд зүйлс хангалттай байгаагүй учир сүмийн үйлчлэлийн дуучид, ажилчид хангалттай хангамж эдэлж чадахгүй байсан учраас өөр газар ажиллахаар Бурханы ажлаас хөндийрч байлаа” – Элен Ж. Уайт, Эш Үзүүлэгчид ба Хаад, х. 670.

Бүх Иуда дахин цугларч, сүйтгэгдсэн зүйлээ сэргээсэн нь үнэхээр гайхалтай юм. Ард түмэн Тобиа ба Елиашибын эсрэг байв. Учир нь Нехемиа тэдний эрх ашгийн төлөө чадах бүхнээ хийнэ гэдгийг тэд ойлгосон байж таарна. Нехемиа сүмийг хариуцахыг итгэмжит хүмүүстээ даалгажээ. Тэд өргөл хандив цуглуулж, ургац зохистой хадгалагдаж байгаа эсэхийг хянах, хангамжийг зохистой хувиарлах үүрэг гүйцэтгэж байлаа. Өөрөөр хэлбэл, Нехемиа ирээд, удирдлагын ялзралыг нэг удаагийн давшилтаар үндсээр нь устгажээ. Хэдийгээр Нехемиа сүмийг хариуцах итгэлтэй хүмүүсийг томилсон ч авилгалд эдэгдсэн Тэргүүн Тахилч Елиашибыг албанаас нь буулгаагүй. Яагаад гэвэл тэрээр Аароны удмын хүн байжээ. Нехемиа Тэргүүн Тахилчийн үүргүүдийн заримыг нь бусдад даалган Елиашибийн сүмийн үйлчлэлийг хязгаарласан байж магадгүй юм. Гэвч тэрээр Тэргүүн Тахилч хэвээр байлаа.

`“Бурхан минь, үүний төлөө надад сайныг санаач, Бурханыхаа өргөө ба түүний үйлчлэлүүдэд зориулан гүйцэтгэсэн үнэнч үйлсийг минь бүү арилгаарай!” хэмээн залбирсан (Нех. 13:14). Энэ залибралын юу нь хүмүүний дүр төрхийг харуулж байна вэ?`