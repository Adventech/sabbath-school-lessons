---
title:  Гүнзгийрүүлэн судлах
date:  13/12/2019
---

Элен Уайт, Христэд Хүрэх Зам номын “Их Эзэний доторх баяр баясгалан” х.115 – 126.

“Тэрээр хүмүүсийн өмнө Бурханы тушаал, сануулга, мөн өнгөрсөн үеийнхний гэм нүгэл ямар аймшигтай шийтгэлд унагаж байсныг танилцуулахад хүмүүс гэм буруугаа ухамсарлаж, өөрчлөлт, шинэчлэл өрнөж эхэллээ. Энэ нь ард түмнээс Бурханы уур хилэнг холдуулж, Түүний таалал, ивээлийг авах боломжийг нээж өглөө.

Ариун үйлчлэлийг хариуцсан зарим хүмүүс харийн эхнэртэй болохыг хүссэн ба тэд тухайн эмэгтэйчүүдээс хол байх боломжгүй болсон гэсэн шалтгааныг тоочиж байлаа. Гэвч ямар ч алба үүрэг хашдаг байсан ялгаагүй бүгдэд нь хариуцлага тооцжээ. Тахилч уудирдагчдын дундаас харь шүтлэгтнүүдтэй тогтоосон харилцаагаа зогсоох хүсэлгүй хүмүүсийг Эзэний үйлчлэлээс шууд холдуулж байлаа. Тэргүүн тахилчийн ач, бузар дайсан болох Санбаллатын охинтой гэрэлсэн тул түүнийг үйлчлэлээс нь буулгаад зогсохгүй, Израилийн газар нутгаас хүртэл даруй хөөн гаргажээ. Нехемиа ‘Бурхан минь, тэднийг санаач. Учир нь тэд тахилчлал болон Левичүүдийн гэрээг бузарлав’ хэмээн залбиран гуйжээ. – Элен Уайт, Эш Үзүүлэгчид ба Хаад, х. 673, 674.

**Хэлэлцэх асуултууд**

`1 Дээр буй Элен Ж. Уайтын номын эшлэлийг уншина уу. Эхнэртээ үнэн сэтгэлээсээ хайртай учраас салахыг хүсээгүй тэдгээр хүмүүст хүртэл Нехемиа ялгаагүй адилхан хандсан. Түүний хийсэн энэ зүйлийн талаар ярилцаарай. Нехемиа зарим тохиолдолд “Харж үзэж” болох байсан, тэрээр хэтэрхий хатуу, чанга байсан гэж бодож байна уу? Яг ийм тохиолдолд ойлгож, хайрлах зарчмыг сүм хэрэгжүүлэхийн зэрэгцээ хэрхэн тогтвортой бас Бурханы үнэний хэмжүүрийг багасгахгүй байх вэ?`

`2 Бид долоо дахь өдөр Шаббатыг сахих нь хуулчирхал биш гэдгийг мэднэ. Хулгай хийх, шунахайрах, худал хэлэхтэй адилхан билээ. Бид Шаббатыг сахих явдлыг (эсвэл өөр ямар ч хуулийг дагах тал дээр) ямар нэгэн байдлаар хуульчирхал болгохгүйн тулд хэрхэн болгоомжлох вэ? Яагаад загалмай ба Христийн бидний төлөөх хийсэн зүйлийг үргэлж өмнөө байлгах нь  хуульчирхлын урхинаас хамгаалах хамгийн хүчтэй хамгаалалт болдог вэ?`

`3 Үүний зэрэгцээ, Нехемиад тулгарсан шиг асуудал бидэнд тулгарч, аажмаар боловч тогтвортойгоор буулт хийлгүүлэх аюулаас хэрхэн өөрсдийгөө хамгаалах вэ?`