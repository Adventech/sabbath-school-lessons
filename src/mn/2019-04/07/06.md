---
title:  магтаал болон хүсэлт
date:  14/11/2019
---

`Нехемиа 9:32-38-г уншина уу. Гэмээ улайж буй залбирлын төгсгөлийн гол санаа юу байв?`

Залбирал ахин Бурханыг магтсан: Түүнийг агуу, хүчирхэг болоод аюумшигт, гэрээ ба хайр энэрлээ сахигч гэжээ. Эдгээр нь Бурханы сайн сайхныг танин мэдсэн тэдний чин сэтгэлийн үгс мэт байлаа.

Тэд мөн Бурхантай гэрээ байгуулахдаа хүсэлт авчирсан бөгөөд 10–р бүлэгт дэлгэрэнгүй тайлбарлажээ. Тэд Бурханаас юу хүссэн бэ?

“Тиймээс бидний  Бурхан, гэрээ ба хайр энэрлээ сахигч, Аугаа хүчирхэг болоод аюумшигт Бурхан минь: ард түмэн дээр буусан бүх хүнд бэрхшээлийг Та Өөрийнхөө өмнө өчүүхэн гэж бүү үзээч” (Нех. 9:32).

Ард түмэн өөрсдийг нь захирч буй хаадад хүндлэл үзүүлэх ёстой байв. Тал бүрээс ирж буй хавчлага цөөхөн Израильчуудыг зовоож байлаа. Тэд үнэхээр залхаж байв. Нэг дарангуйллаас нөгөөд боолчлогдсоор удаан тэвчсэний эцэст амсхийхийг хүсэж байв.

Сонирхолтой нь тэд өөрсдийгөө “Боол” хэмээн дууджээ. Тэд сүсэг бишрэлгүй байдлаа дурдсаныхаа дараа төгсгөлд нь өөрсдийгөө ийнхүү нэрлэсэн юм. Мэдээж боол хүн эзэндээ захирагдана. Энэ үгийг хэрэглэсэн нь тэд өмнөх үеийнхэнтэйгээ адилгүй байж, Эзэнд дуулгавартай байх хэрэгтэй гэдгээ ойлгосон гэдгийг нь харуулж байна. Энэ бол Эзэн болоод Түүний тушаалуудад итгэмжтэй байх чин хүслийн илэрхийлэл байв. Бурханы боолуудын хувьд Бурханаас тэдний амьдралд оролцохыг хүсч байна.

Езра, Нехемиа нар өөрсдийн туулснаа зовлон шаналал (Нех. 9:37) хэмээн дүрсэлсэн бөгөөд тийнхүү Израильчуудын Египетэд амссан зовлон зүтгүүртэй (Нех. 9:9) харьцуулж болох юм. Тэд Египетэд өөрсдийнхөө зовлонг харсан учир забиралдаа Бурханыг магтаж байлаа. Хэдийгээр хаад, ноёд, тахилчид, эш үзүүлэгчид мөн эцэг өвгөдөөс нь хэн ч итгэмжтэй байгаагүй бөгөөд тэд үүнийг хүртэх зохисгүй байсан ч гэлээ Тэрээр өнгөрсөнд Израильчуудын амьдралд оролцсоор байжээ. Тиймээс тэд Бурханаас яг л тийм оролцоог гуйсан юм. Иймд Израильчууд өөрсдөдөө эсвэл эцэг өвгөдийнхөө үйлсэд бус зөвхөн Бурханы өршөөл нигүүсэлд найдаж байв. Эзэн тэдний өмнөөс хөдөлнө гэдэгт найдаж байлаа.

`Ром 5:6-8-г уншина уу. Эдгээр эшлэл Израильчууд Бурханаас юу гуйсан гэж хэлсэн бэ? Ямар тайвшрал биднийг энэ гуйлтаас мөн Паулын Ром номд хэлж буй зүйлээс холдуулдаг вэ?`