---
title: Бидний Өршөөнгүй Бурхан
date:  09/11/2019
---

### Энэ Долоо Хоногт Судлах Эшлэлүүд
Нех. 9:1-3, Дан. 9:4-8, Кол. 1:16, 17, Нех. 9:9-38, Ром 5:6-8.

> <p>Цээжлэх Эшлэл</p>
> “Гэмт үйлдлээ далдлагч хэзээ ч дэвжихгүй. Харин улайгаад орхигч нь хайр энэрлийг хүртэнэ” (Сургаалт үгс 29:13).

Майхан баяр (Суккот) дууссаны дараа захирагчид ард түмнийг ахин цуглуулжээ. Тэд саяхан баяр наадам тэмдэглэсэн бол одоо Бурханы өмнө гэм нүглээ улайх, гэмших цаг ахин ирлээ.

Захирагчид тэднийг “Гэм буруугаасаа болж гашуудаж шаналахаа зогсоо” гэсэн ч гашуудах, улайх гэдэг чухал зүйл хэвээр байгаа. Тиймээс одоо тэд баяр хөөрөө дуусгаад өөрсдийн гэмээ улайхаар явлаа.

Эзэн дотор баясан цэнгэх болон гэм нүглээ улайх зэрэг нь энд бичигдсэн дарааллын дагуу байх шаардлагагүй. Мөн эсрэгээр нь дагах ч албагүй. Бид байгалиасаа гэмээ улайсны дараа баярлан хөөрдөг боловч магадгүй Бурханы баяр хөөрийг эхлээд мэдрэх нь зүйтэй. Ром 2:4 дээр Бурханы сайн сайхан биднийг гэмшилд хөтөлдөг гэсэн байна. Тэгэхээр Түүний сайн сайхан Бурханыг магтахад, Түүн дотор баярлахад хүргэдэг төдийгүй мөн биднийг Бурханаар уучлуулах, цэвэршүүлэх, шинэчлэгдэх хэрэгтэй гэдгийг сануулдаг ажээ.

_*Энэ долоо хоногийн хичээлийг 11 сарын 16-ны Шаббатад бэлтгэн судлаарай._