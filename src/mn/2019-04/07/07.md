---
title:  Гүнзгийрүүлэн судлах
date:  15/11/2019
---

Элен Уайтын Христэд Хүрэх Зам номын “Буруугаа хүлээх” х. 37-41 гэсэн бүлгийг уншаарай.

“Нехемиа 9:2: дээр Еврейчүүд өвөг дээдсийнхээ тухай тэд “Агуу сайн сайханд тань баясав” гэсэн. Баясах гэдэг үйл үг “Еден цэцэрлэг” гэсэнтэй нэг үндэстэй юм. Хэрэв Еден гэдэг үг үйл үг байгаад энд хэрэглэсэн бол хамгийн зөв орчуулга байх байлаа.

Эцэст нь хэлэхэд сайн мэдээ бол дахин сэргэлт юм. Эцэстээ бид юуны төлөө шинэчлэгдэж байгааг Еденээс илүү илэрхийлэх ямар бэлгэдэл байх вэ? Бурхан гэм нүгэлд унасан дэлхий дээр байж болох Едений хамгийн ойр тусгалыг бий болгохын тулд Еврей хүмүүсийг босгож эцэг өвгөдийнх нь замаар алхуулсан юм. Цөллөгөөс эргэж ирсний дараа хүртэл тэдэнд боломж байсаар байв. “Үнэхээр Эзэн, Сионыг тайвшруулж, хоосорсон газар бүхнийг нь тайтгаруулна. Зэлүүд талыг нь Еден шиг, цөлийг нь Эзэний цэцэрлэг мэт болгоно” (Иса. 51:3).

Тиймээ, хүмүүс Эзэний амласан материаллаг ивээлүүдэд баярлаж байлаа. Едений бялхам дүүрнийг сануулах ивээлүүдийг гэм нүгэлт дэлхийд боломж хэрээр нь өгсөн билээ. Мөн энэ нь сайн зүйл байсан юм. Учир нь тэд ивээлүүдээ харж баясах ёстой байв. Бурхан хүний таашаах бүхий л зүйлсийг дэлхийд бүтээжээ. Бурханаар ивээгдсэн эртний Израильчууд ч мөн үүнд талархаж байв. Гэм нүгэл бол Бурханы агуу сайн сайханд баясах баяр хөөрийг өгдөггүй харин Эзэнийг мартуулдаг зүйл юм (Езек. 23:35). Ивээлүүд нь тэдний эргэн тойронд Бурханыг илчлэх ёстой байсан ч  тэд ивээллүүдээ зорилгодоо хүрэх арга биш харин зорилгоо болгосон юм.

**Хэлэлцэх асуултууд**

`1 Есүс хэлэхдээ “Хогийн ургамал дунд унасан нь үгийг сонсдог. Харин энэ дэлхийн зовинол, эд баялгийн хуурамч нь үгийг боомилж, энэ нь үр жимсгүй болдог” (Мат. 13:22) гэжээ. Түүний хэлсэн “Эд баялгийн хуурамч” гэдэг нь ямар утгатай вэ? Энэ нь бидний энэ долоо хоногт судалсан гэмээ улайж залбирахдаа хэрхэн холбогдож байна вэ?`

`2 Бүтээлийн номлолд ахин анхаарна уу. Нехемиа 9 дээрх залбиралд тэд гэнэт Бүтээгч, Тэтгэгч хэмээн Эзэний тухай ярьж байгааг анзаарна уу. Энэ сургаал бидний итгэлийн суурь болдог талаар юу хэлж байна вэ?`

`3 Бид төрөлхийн гэм нүгэлт байдлаа хүлээн зөвшөөрөхийн зэрэгцээ Сатанд бидний гэмт чанарыг ашиглан биднийг мохоож, итгэлээ орхих хэмжээнд хүргэхийг хэрхэн зөвшөөрөхгүй байх вэ?`