---
title:  Гүнзгийрүүлэн судлах
date:  04/10/2019
---

Элен Уайтын, Эш Үзүүлэгчид ба Хаад, номын “Тахилч Езра болон хууль” х. 607–617.

“Езрагийн хичээнгүй үйлчлэлийг авч үзэцгээе: “Езра Бурханы дуу хоолой болж, тэнгэрийн хаанчлалыг өвлөх хүмүүст боловсрол, мэдлэг олгож байлаа. Медо-Персийн хааны ордонд эсвэл Иерусалимд ч бай амьдралынхаа туршид түүний хийсэн үндсэн ажил нь багшийн ажил байв. Езра сурч мэдсэн үнэнээ бусдад түгээх тусам түүний чадвар нэмэгдэж байлаа. Тэрээр Бурханы хүн юм. Тэрээр Бидний амьдралыг илүү сайхан болгох тэрхүү Библийн үнэний хүч чадлыг ертөнцөд таниулсан Эзэний гэрч байсан юм.” Элен Уайт, Эш Үзүүлэгчид ба Хаад, х. 609.

“Өнөөдөр иймэрхүү сэргэлт шинэчлэлийн ажилд гэм нүглийг өөгшүүлэн, зөвтгөдөггүй Бурханы нэр төрийг гутаан дордуулдаггүй Езра, Нехемиа нар шиг хүмүүс хэрэгтэй байна. Ийм хүмүүс бузар муу зүйлс үйлдэгдэхэд, бузар мууг  халхлахыг оролдож буй үйлдлийг харахдаа амар тайван байж чаддаггүй юм.

Бурхан хүмүүсийг хүндэтгэх албатай биш бөгөөд цөөн хэдэн хүнд хатуу ханддаг нь олон хүнд өршөөл үзүүлэх утгатай гэдгийг тэд мэдэх болно. Мөн тэд муу зүйлийг эсэргүүцдэг нэгэнд Христ хариуг нь өгөхийг мэдэх болно” (х. 675).

**Хэлэлцэх асуултууд**

`1 Тийм ээ, Их Эзэний бидэнд өгсөн олон гайхалтай амлалтууд бий. Мөн Бурхан биднийг хүчилдэггүй. Бидэнд өгсөн Түүний амлалтуудыг амьдралдаа биелэхэд нь тус болохуйц ямар сонголтыг бид хийж болох вэ?`

`2 Даниел 9:1–23 дахь залбирлыг уншаарай. Өөрийн амьдралдаа хэрэгжүүлж болох ямар зарчмуудыг та үүнээс олж харсан бэ? Үүнд Даниелын хийж байсан зүйлс, түүний хандлага болон хүсч байсан зүйлс бичигдсэн байгаа. Өнөөгийн бидний амьдралдаа тусгаж болох өөр ямар зүйлийг та үүнээс харж байна вэ?`

`3 Пүрэв гарагийн хичээлээс бид Элен Уайт Езрагийн үйлчлэлд Бурханы үг хэрхэн төв цэг нь байсан тухай мөн үүнийг хүмүүст түгээн дэлгэрүүлэхийн тулд хэрхэн хичээнгүй ажилласан талаар уншсан. Бурханы Үг бидний амьдрал болон сүмийн төвд байх ёстой гэдгээс бид ямар чухал бөгөөд тодорхой сургамжийг авч болох вэ?`