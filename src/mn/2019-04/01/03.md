---
title:  Хаад ба үйл явдлуудын тойм
date:  30/09/2019
---

Бурханы сүмийг сэргээн босгох даалгавар хүлээн авсан эхний хүмүүс буцан ирлээ. Эзэний сүмийг барихад эсэргүүцэлтэй тулсан талаар бид дараагийн хичээл дээр судлах болно. Харин одоо Иерусалимыг дахин босгох болон сүмийг барих үед байсан Персийн хаадын хаанчлалын талаар үзнэ. Езра, Нехемиа нарын түүхийг мэдэх нь их чухал бөгөөд энэ нь тэдний бичээсийг илүү гүн ойлгоход тусална.

`Езра 4:1–7-г уншаарай. Ариун сүмийг барихыг эсэргүүцсэн тэр үед ямар хаад засгийн эрхийг атгаж байсан вэ?`

Езра, Нехемиагийн номуудтай холбоотой Персийн хаадыг он цагийн дарааллаар нь жагсаан бичив. Энэ жагсаалт МЭӨ 539 онд Вавилоныг эзэлж, Персийн эзэнт гүрнийг байгуулсан Кореш хаанаас эхэлнэ.

- Агуу Кореш II (МЭӨ 559–530)
- Камбизес II (МЭӨ 530–522)
- Дариус I (МЭӨ 522–486)
- Ксеркс I (МЭӨ 485–465) Естер номонд Ахашверош гэдэг.)
- Артаксеркс I (МЭӨ 465–424)

Эдгээр номуудыг судалж үзвэл Езра номонд дээрх хаадыг хаанчлалынх нь дарааллаар дурдаагүй гэдгийг мэдэх нь маш чухал юм. Жишээлбэл, сүм барихыг эсэргүүцсэн тухай Езра 4:6–24 дээрх түүхийг 5-р бүлгийн өмнө оруулжээ. Тиймээс Езра 4-т бичигдсэн Ахашверош болон Артаксеркстэй холбоотой түүх нь  Корешийн талаар бичсэн 5, 6-р бүлгийн дараа болсон үйл явдал юм. Энэ дараалал нь уншигчдад төвөгтэй бөгөөд хүмүүст олон зууны туршид төөрөгдлийг авчирсан байх магадлалтай. Үйл явдлын дарааллыг мэдэх нь Езра, Нехемиа нарын бичээсийг илүү сайн ойлгоход тустай.

`Танд Библиэс гайхшруулсан зүйл хэр олон тохиож байсан бэ? Заримдаа танд утгагүй мэт санагдсан ч гэсэн хэрхэн Бурханд болон Түүний үгэнд итгэж сурах вэ? Таны хувьд үүнийг хийх нь яагаад чухал вэ? (Исаиа 55:8,9-г уншина уу)`