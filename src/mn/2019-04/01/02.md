---
title:  Цөллөгөөс Ирсэн Эхний Хүмүүс
date:  29/09/2019
---

`Иеремиа 25:11,12; 29:10; Даниел 9:1,2-г уншаарай. Анх удаа цөллөгөөс буцаж ирсэн үйл явдал хэзээ болсон бэ? Буцаж ирэхэд нь ямар зөгнөл биелсэн бэ?`

Эзэн Иеремиагийн 70 жилийн зөгнөлийг биелүүлж, буцах үйл явцыг боломжтой болгохын тулд Кореш хаанд нөлөөлжээ. Израильчууд Вавилонд боолчлогдож, Иудагийн нутаг 70 жилийн турш эзгүйрнэ хэмээн Иеремиа бичсэн байна. (Энэ нь МЭӨ 606/605 оноос МЭӨ 537/536 онд тохиосон). Дараа нь Бурхан олзлогдогчдод буцаж ирэх үүд хаалгыг нээсэн юм. Даниел Иеремиагийн бичвэрийг судалж байхдаа Бурханы амласан буцах цаг болсныг ойлгожээ.

Даниел 9-р бүлэгт бичсэнээр 70 жил бараг дуусаж байхад ямар ч өөрчлөлт байхгүйн дээрээс Персийн шинэ эзэнт гүрэн босож засгийг эрхэндээ оруулж байгаад Даниелын санаа зовж байв. Тийнхүү тэрээр гашуудаж, Бурханд хандан, Бурханаас амлалтуудаа биелүүлж, өршөөл нигүүлслээ үзүүлэхийг гуйжээ. Мөн энэ бүлэгт (Даниел 9:24–27) Бурхан Даниелд бүх зүйл Бурханы хяналтан дор байгаа бөгөөд хүмүүний нүглийн төлөө амиа зориулж, зөвт байдлыг авчирч, тахил өргөх тогтолцоог үгүй хийх Аврагчийг илгээхээр төлөвлөсөн гэдгээ баталжээ. Бурхан тийнхүү Даниелд санаа зовох хэрэггүй хэмээжээ. Жинхэнэ Аврагч (Есүс) ирэх нь гарцаагүй бөгөөд одоо ч би та нарт аврал илгээх болно гэв.” Тун удалгүй Бурхан олзлогдогчдыг суллуулах тушаал өгүүлэхээр Персийн хаан Корешийн сэтгэлийг хөдөлгөв. Бурхан амласандаа үнэнч бөгөөд (Даниел 10-т Бурхан ард түмнээ хөгжил цэцэглэлтэд хүргэхийн тулд хэрхэн үйлдсэнийг хараарай.) Езра 1-р бүлэгт Кореш хааны тунхаг бичигт Израилийн ард түмэн Иерусалимдаа буцан очиж, Эзэний сүмийг босгох эрх чөлөөтэй болсон тухай өгүүлнэ. Энэхүү зарлиг нь МЭӨ 539-537 оны хооронд гарчээ. Кореш тэднийг чөлөөлөөд зогсохгүй Небухаднезар хааны сүмээс дээрэмдэн авсан сүмийн сав суулга, хэрэгсэл болон бусад бэлэг сэлт, өргөлийг өгч явуулжээ. Энэ үйл явдал нь Израильчууд олон жилийн өмнө Египетээс гарахад тохиож байсан үйл явдлыг санагдуулна. Иуда руу нутаг буцсан эхний бүлэг хүмүүс ойролцоогоор 50,000 орчим байсан ба мөн бусад газар нутгаас ирсэн эмэгтэйчүүд, хүүхдүүд багтаж байв.

`Библид яг хэлсэн шигээ биелэгдсэн өөр ямар зөгнөлүүд байдаг вэ? Бурхан ирээдүйг мэддэг бөгөөд Түүний амлалтад найдаж болно гэдгийг мэдэх нь биднийг тайвшрахад хэрхэн тусалдаг вэ?`