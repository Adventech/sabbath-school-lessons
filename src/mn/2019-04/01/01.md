---
title: "Түүхээс Суралцах: Зерубабел болон Езра"
date:  28/09/2019
---

### Энэ Долоо Хоногт Судлах Эшлэлүүд
Иеремиа 25:11,12; Даниел 9:1,2; Езра 4:1–7; Исаиа 55:8, 9; Езра 7:1–28.

> <p>Цээжлэх Эшлэл</p>
> “Персийн хаан Кореш ийнхүү өгүүлж байна. “Тэнгэрийн Бурхан, ЭЗЭН надад дэлхийн бүх хаанчлалыг өгөөд, Иуда дахь Иерусалимд Түүнд өргөө барихыг даалгав’” (Езра 1:2).

Иеремиагийн бичээст Бурхан ард түмнээ Вавилонд 70 жил цөлөгдсөний дараа нутагтаа буцаж очно хэмээн амласан байдаг. Кореш Хаан энэхүү буцах боломжийг олгосноор Бурханы зэмсэг болсон юм. Бурханаар тослогдсон (Исаиа 45:1) Кореш хаан ойролцоогоор МЭӨ 538 онд энэхүү зарлигийг гаргаж, Бурханы хүмүүсийг чөлөөлөн эх оронд нь буцааж, сүмийг дахин босгохоор явуулсан байна.

Иерусалимын талаар “Чи босгогдоно. Мөн сүмд хандан “Чиний суурь нь тавигдана” (Исаиа 44:28) хэмээн айлдсан нь Бурхан (Кореш биш) байсан юм. Бурхан Иерусалимыг сэргээн босгох тал дээр батлан даагч нь байсан ба сүмийг барих зөвшөөрөл өгөхөд Корешийн зүрх сэтгэлийг хөдөлгөсөн байна.

Бурханы хүмүүс Эзэний үйл хэрэгт эерэг хандлага үзүүлэхийг харах нь үргэлж урамтай байдаг: “Тэгэхэд Иуда болон Бениамины эцгүүдийн бүлүүдийн тэргүүлэгчид, тахилчид ба Левичүүд болон Иерусалим дахь ЭЗЭНий өргөөг дахин барихын тулд явуулахаар сүнсийг нь Бурхан хөдөлгөсөн хүн бүр босоцгоов” (Eзрa 1:5).

Бурханы агуу, энэрэл нигүүлслийн үйлсэд эерэгээр хариу үзүүлж буй хүмүүсийн жишээг эндээс харж болно. Бурханыг чухам хэн гэдгийг, Түүний юу хийснийг мөн хүмүүсийн төлөө хэрхэн хайраар хандсаныг ойлгох тэр мөчид бид хамгийн сайнаараа Түүнд үйлчилдэг билээ.

_*Энэ долоо хоногийн хичээлийг 10 сарын 4-ний Шаббатад бэлтгэн судлаарай._