---
title:  Өөрсдийн хотуудад
date:  25/11/2019
---

`Езра 2 болон Нехемиа 7 дээрх нэрсийн жагсаалтыг харна уу. Эндээс та юу анзаарч байна вэ?`

Нехемиа 7-г давтсан Езра 2-р (Зеруббабел Иешуа нартай хамт цөллөгөөс буцан ирэгчдийн нэрсийн жагсаалт) бүлэг нь илүү дэлгэрэнгүй тэмдэглэлтэй байдаг. Тэдгээр нэрсийг унших нь бидэнд сонирхолгүй санагдаж болно. Гэвч энэ нь Бурхан бидний анхаарддаггүй нарийн зүйлсэд ч санаа тавьдгийг илчилж байгаа нь чухал юм.

Иерусалимын ханыг барьж дуусчээ. Энэ бол зөвхөн Бурханы дэмжлэгийн ач тус юм. Гэхдээ Езра болон Нехемиагийн үеийн хүмүүс бүгдээрээ энэ гайхалтай амжилтанд хүрэхэд гар бие оролцсон гэдгийг Библи зориуд харуулахыг хүсчээ. Хэдий даалгавар төвөгтэй, саад бэрхшээл дүүрэн, сэтгэлд нийцэхээр бүрэн дуусаагүй ч тухайн үеийн хүмүүс өмнөх үеийнхнийхээ барьсныг үргэлжлүүлэн барьж байлаа.

Езра болон Нехемиа нарын удирдлага үнэхээр үнэлүүштэй байв. Хүмүүс ч бас үүргээ биелүүлсэн юм. Ялгаатай цаг үед, адилгүй зүйлсийг хийсэн боловч үр дүн нь гайхалтай байлаа. Эхлэл (Езра 2) нь төгсгөлтэйгөө (Нехемиа 7) холбогдож, зөвхөн сүм бус, харин Иерусалим дахин босгогдон, сүндэрлэжээ.

`Нехемиа 7:73-г уншина уу. Тэд Бурханы хүслийг биелүүлэхийг хүсч байхдаа хичнээн амжилттай байсан нь бидэнд юу зааж байна вэ?`

“Израилийн хүүхдүүд өөрсдийнхөө хотуудад байсан”

Буцаж ирсэн явдал болон сэргээн босголт бүх талаараа гайхалтай байлаа. Олон жилийн өмнө тэдний хот цөлмөгдөж, сүм нь нурж, газар нь сүйтгэгдсэн бол одоо газар нутаг, хот гээд бүхнээ эргүүлэн авч, сүмээ ч сэргээн барив. Энэхүү үйл явдал тэдэнд болон эргэн тойрныхонд нь яг л ид шидийн мэт санагдаж байсан нь лавтай. Харин энэ бүх зүйл Бурханы хүсэл амлалтын дагуу байсан юм.

`Таны амьдралд одоо боломжгүй мэт санагдаж байгаа ч Эзэн таныг амжилтанд хүргэнэ гэж итгэсээр байгаа зүйл юу байна вэ?`