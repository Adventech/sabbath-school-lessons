---
title:  Бурханы өмнө дарууссан нь
date:  27/11/2019
---

`Дэд хууль 30:1–6-г уншина уу. Энд Еврейчүүдэд ямар амлалт өгсөн бэ? Энэ амлалт тэдний хувьд мөн Езра болон Нехемиа шиг эрчүүдэд ямар утга санаа илэрхийлэх ёстой вэ?`

Езра, Нехемиа нар зөгнөлийн тухай мэдэж байв. Бурхан ард түмнийг цөллөгөөс буцаан авчирна гэдгийг ч мэддэг байв. Нехемиа 9 дээр тэд түүхээ ойлгож, зовлон зүдгүүрийнхээ шалтгааныг ухаарсныг бид харсан. Түүнчлэн тэднийг нүгэлтнүүд байхад ч гэсэн Бурханы нигүүлсэл болоод удирдлага Израильчуудын дээр байсныг мэджээ.

Тиймээс Бурхан тэднийг цөллөгөөс амжилттай гаргана гэдэгт тэд итгэсэн юм. Гэхдээ тэдгээр амлалтууд нь Израильчуудыг энэ замдаа сорилт бэрхшээлтэй тулгарахгүй гэсэн үг биш байлаа. Бурханы амлалтууд байсан ч гэсэн тэд ихэнхдээ зовлон бэрхшээл туулж байсныг энэ хэсгүүдээс бид харж байна.

`Езра 8:16-23-г уншина уу. Энд дурдсан сорилт юу байсан бэ? Тэд үүнд ямар хариу үзүүлсэн бэ?`

Бурханы амлалт байгаа ч гэсэн энэ аялал хичнээн аюултай болохыг Езра мэдэж байв. Тиймээс л Бурханы өмнө мацаг барьж, өөрсдийгөө даруусгах нь тэдний амжилт Эзэнээс хичнээн хамааралтай болохыг мэдүүлж байгаа хэрэг байлаа. Олон аюул занал отож байгаа энэ үед тусламж, хамгаалалтыг хүсэх санаа Езрад төрсөн юм. Гэвч эцэст нь тэрээр хаанаас биш Нехемиагаас (Нех. 2:9) тусламж гуйсан бөгөөд тэрээр Езраг хамгаалж байлаа. Хэрэв хаанаас тусламж эрвэл энэ нь Эзэний нэрийг гутаасан хэрэг хэмээн Езра боджээ. Тэрээр хэдийнээ хаанд: “Бидний Бурханы мутар Өөрийг нь эрж буй бүхэнд ээлтэй ханддаг боловч, Түүний хүч чадал, уур хилэн Өөрийг нь орхидог бүхний эсрэг байдаг” (Езра 8:22) хэмээн хэлсэн байдаг. Тэрээр сүүлд нь энэ явдлын тухайд, Эзэн тэднийг хамгаалж, аян замыг нь аюулгүй болгосон хэмээн тэмдэглэсэн (Езра 8:31).

`Мэдээж, бид бүх зүйл дээр Бурханд итгэх ёстой. Үүний зэрэгцээ, бид ямар үед итгэлийн бус зүйлсээс тусламж эрдэг вэ? Олон тохиолдолд яагаад ингэх нь буруу зүйл биш, харин бүр зохистой зүйл байдаг вэ?`