---
title: Сорилт, Гай Зовлон ба Жагсаалтууд
date:  23/11/2019
---

### Энэ Долоо Хоногт Судлах Эшлэлүүд
Езра 1:9–11; Дан. 1:1, 2; Даниел 5; Дэд хууль 30:1–6; Езра 8:1–23; Нех. 11:1, 2; 12:1–26.

> <p>Цээжлэх Эшлэл</p>
> “Садан төрөлтэйгөө, сурвалжтануудтайгаа бүгдээрээ “Бурханы хуулиар явж, Эзэн БУРХАНыхаа бүх тушаал, зарлиг, тогтоолыг нягталж сахин биелүүлэхээр хараалын ял дор бид орж байна” (Нехемиа 10:29).

Бид ихэнхдээ Библид гардаг ургийн бичгийн жагсаалтыг уншдаггүй. Харин Эзэнд үүнийг бичиж үлдээх шалтгаан байжээ. Библийн Эзэн бол дэлгэрэнгүй зүйлсийн Бурхан. Тэрээр өчүүхэн зүйлийг ч анхаарч үздэг. Энэ нь Тэр хэзээ ч биднийг мартахгүй гэдгийг баталдаг.

Ургийн бичгийн хэд хэдэн жишээ нь Бурхан бидний бүх өвөг дээдсийг мэддэг гэдгийг тунхагладаг. Тэрхүү ургийн бичиг бидний “Ялихгүй” гэж хардаг хүмүүсийг ч Бурхан анхаардаг гэдгийг ойлгуулж байна. Есүс “Бурхан хээрийн бор шувуудад хүртэл санаа тавьдаг бөгөөд бидний үсний ширхгийг ч мэддэг гэж хэлжээ: Таван бор шувууг хоёр зоосоор худалддаг бус уу? гэсэн хэдий ч тэдний нэг нь ч Бурханы өмнө мартагдахгүй. Та нарын толгой дээрх ширхэг үс чинь хүртэл тоологдсон. Тиймээс бүү ай. Та нар олон бор шувуунаас ч илүү үнэ цэнэтэй (Лук 12:6,7). Бурхан бидний тухай өчүүхэн зүйлсийг ч анхаарч байдаг. Тэрээр биднийг бүдрүүлдэг зүйлсийн тухай хүртэл нарийн мэднэ.

Тиймээс Бурхан бидний амьдралын бүхий л талбарт санаа тавьдаг гэдэгт бүрэн дүүрэн, итгэл төгс байж болно. Үүний зэрэгцээ бид ч гэсэн өөрсдөө амьдралынхаа бүх талбарт санаа тавих нь зүйтэй гэдгийг илэрхийлж байгаа юм.

_*Энэ долоо хоногийн хичээлийг 11 сарын 30-ний Шаббатад бэлтгэн судлаарай._