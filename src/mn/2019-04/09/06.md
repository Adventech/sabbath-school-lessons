---
title:  Ариун хотод
date:  28/11/2019
---

`Нехемиа 11:1,2-г уншина уу. Энэ хэсэгт юу гарч байна вэ? Яагаад тэд Иерусалимд амьдрах хүмүүсийг шавга хаяж сонгох хэрэгтэй болсон бэ?`

Нехемиа 11-р бүлэг бидэнд юу зааж байна вэ? Цөллөгийн дараа нутагтаа буцаж ирсэн шинэ суугчдаас Иерусалимд амьдрах хүмүүсийг авах шаардлагатай байжээ.

Хот гэхээсээ илүү хөдөө амьдрах нь хялбар байсан бололтой. Хүмүүс өвөг эцгээсээ өвлөн авсан өөрийн газартай байв. Газраа орхиод Иерусалимд амьдрах нь том золиос байлаа. Тиймээс олон хүн хотод амьдарвал орон гэргүй болох байлаа. Шинэ сорилтуудтай хотын амьдрал хөдөөгийнхөөс ялгаатай байв. Шинэ газар руу нүүж, үл таних орчинд дасах үргэлж хэцүү байдаг билээ.

Сайн мэдээ түгээх шаардлагатай шинэ хот, эсвэл хөдөө руу нүүх хэр хэцүү байдаг вэ? Хотод сайн мэдээ түгээж байх үед шинэ адал явдал, сорилтонд бэлэн байх ёстой байдаг.

“Манай ажилчид бусдад хүрэх ажлаа сайн хийхгүй байна. Манай удирдагчид гүйцээх ёстой ажилдаа сэргэг биш байна. Удахгүй ирэх Аврагчийн талаар мэдүүлэх хэрэгтэй олон мянган хүнтэй хэдий ч маш бага ажил хийгдсэн хотуудын талаар бодох үед тэдгээр мөхөж буй хүмүүсийн төлөө урагш гарч ажиллах Ариун Сүнсний хүч болоод Христийн хайраар дүүрэн эрэгтэй эмэгтэй хүмүүс олон байгаасай гэсэн чин хүсэл надад төрдөг” – Элен Ж. Уайт, Сүмд өгөх Гэрчлэлүүд, 7-р боть, х. 40.

`Нехемиа 12:1-26 дээр яагаад Леви болон тахилч нарын нэрсийг жагсаан бичсэн бэ? Энэ бүлгийн хоёр дахь хэсэгт дүрсэлсэн Иерусалимын хэрмийн даатгах ёслолтой (Нехемиа 12:27–47) тэдгээр хүмүүс ямар холбоотой вэ?`

Бурхан аливаа зүйлсийг зөв зохистой байдлаар хийхийг хүсдэг. Агуу үйл хэрэг бүтээхийн тулд эхлээд зүтгэлтэй, тусгай мэргэшсэн хүмүүс хэрэгтэй. Эдгээр тахилчийн гэр бүлүүд Нехемиад хэрмийг барихад тусалсан юм. Ингэснээр тэд айх аюулгүй амьд Бурханд мөргөж чадах байв. Хэрмийн аюулгүй байдал чухал боловч үнэнч тахилчидгүйгээр жинхэнэ мөргөл аюулд унах болно. Тийм учраас ард түмэн бүгд өөр өөр үүрэг гүйцэтгэж байв.