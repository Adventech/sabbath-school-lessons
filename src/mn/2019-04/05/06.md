---
title:  Нехемиагийн Жишээ
date:  31/10/2019
---

`Нехемиа 5:14-19-г уншина уу. Нехемиа ямар шалтгааны улмааас “Захирагчийнхаа хүнсний ногдлыг” (Нех. 5:18) хүмүүсээс шаардаж байгаагүй вэ?`

Нехемиа Иудаг 12 жил захирсныхаа дараа, Артаксерксийн ордонд буцаж очоод энэхүү номоо бичсэн байх учиртай. Хэдийгээр захирагчид албатуудаасаа татвар авах эрхтэй ч, Нехемиа хэзээ ч татвар нэхэж байгаагүй. Харин зөвхөн өөрийнхөө мөнгөөр амьдарч байжээ. Тэрээр өөрийн зардлыг төлөөд зогсохгүй гэр бүл, мөн ордныг бүхлээр нь тэжээдэг байлаа. Зеруббабел бол анхны бөгөөд бидний мэдэх цорын ганц захирагч юм. Тиймээс “Өмнөх захирагчид” гэсэн нь Зеруббабелээс хойш Нехемиаг хүртэлх бүх захирагчдыг хэлж байгаа юм. Эцэст нь, тэрээр өөрийнхөө үүргийг дуусгах үед ямар ч мөнгөгүй, хоосон үлдсэн байж болзошгүй. Нэр хүндтэй албан тушаалтан байтлаа тэрээр эд баялгаа өсгөх гэлгүй, харин ч хөрөнгө мөнгөө алджээ. Нехемиа эд хөрөнгөтэй байсан учраас маш олон хүнийг өдөр тутмын хоол хүнсээр хангаж байсан. Мөн тэрээр бусдыг хангахдаа өгөөмөр байв (Нех. 5:17,18).

Хөрш үндэстнүүдэд олзлогдсон хүмүүсийг аварсныхаа дараа Абрахамын хийсэн зүйлтэй (Эхл. 14-г хар) адилхан биш ч Нехемиагийн хийсэн зүйл адил зарчмыг харуулж байна.

`Нехемиа 5:19-г уншаарай. Энд тэрээр юу хэлж байна вэ? Сайн мэдээний хүрээнд бид үүнийг хэрхэн ойлгох вэ?`

Нехемиагаас бидний сурах зүйл бол тэрээр Эзэнийг мөн Түүний ажлыг өөрийн хувийн ашиг сонирхлоос дээгүүр тавьдаг нэгэн юм. Бид өөр нөхцөл байдалд амьдарч байгаа ч гэсэн Нехемиагийн түүх бид бүгдэд үнэхээр сургамжтай сайхан үлгэр жишээ юм. Биднээс их шаардагдахгүй үед Бурханд үйлчлэхэд хялбар байдаг билээ.

`Филиппой 2:3-8-г уншина уу. Та яг одоо энд дурдагдсан өөрийгөө үгүйсгэх зарчмуудыг амьдралдаа хэрхэн харуулж болох вэ?`