---
title:  Гүнзгийрүүлэн судлах
date:  01/11/2019
---

Элен Уайтын Эш Үзүүлэгчид ба Хаад  “Дээрмийг эсэргүүцсэн нь” х. 646 – 652 уншаарай.

“Нехемиа энэхүү харгис мөлжлөгийг сонсоод зүрх сэтгэл нь зэвүүцэл хорслоор дүүрчээ. “Тэрээр ,“тэднийхээ чанга дуу болон эл үгсийг сонсоод  миний бие ихэд уурлав” хэмээжээ. Тэрээр энэхүү дарангуйдагч ёс заншлыг устгах шударга ёсны төлөө тууштай зогсох болно гэсэн шийдвэр гаргалаа. Нехемиа эрс шийдэмгий байж ах дүүсийнхээ зовлонг нимгэлэхээр эргэлт буцалтгүй шийджээ.” – Элен Уайт, Эш Үзүүлэгчид ба Хаад, х. 648.

Есүс үргэлжлүүлэн тангараг тавихыг шаардлагагүй болгох зарчуудыг заан сургажээ. Есүс үнэн үгийг хууль мэт сахь хэмээн сургажээ. ‘Харин чиний үг чинь За бол за, үгүй бол үгүй байг. Эдгээрээс цааших нь муугаас гардаг юм.’ – Элен Уайт, Ерөөлийн Уулан Дээрх Сургаал, х. 67.

Есүсийн хэлсэн үгс гэм нүгэл уруу татах хоосон яриа, бүдүүлэг үг хэллэгийг зэмлэн буруушаажээ. Түүний үгс нийгэм болон ажил хэрэг явуулж байхад түгээмэл гардаг хуурамч магтаал, үнэнийг гуйвуулах, бялдуучлах, туйлшрах, арилжаа наймаа явуулахдаа худал хуурмаг байдал гаргахыг буруутгадаг байв. Дүр эсгэж, чин сэтгэлийн бодлоо нуухыг оролдогч хэнийг ч Христийн тушаалд үнэнч шударга гэж тооцдоггүй.– Элен Уайт, Ерөөлийн Уулан Дээрх Сургаал, х. 68.

**Хэлэлцэх асуултууд**

`1 Санхүү болон хувийн харилцаа хүнд үетэй тулгарах үед хувиа хичээх байдал яагаад асуудлын гол шалтгаан байдаг вэ?`

`2 Бурханы хүмүүс яагаад шуналгүй байхыг эрмэлздэг вэ? Энэ тухай Бурханы ямар хуулиуд байдаг вэ? Дараах эшлэлүүдийг судлаарай: Исаиа 58:3-12; Мика 6:6-8.`

`3 Хэл яриа хэмээх Бурханы өгсөн бэлэгний хүч чадлыг улам ихээр ашиглаарай. Иохан 1:1,2 дээр Есүсийг “Үг” гэж нэрлэсэн нь ямар утгатай вэ? Үгний үнэ цэнэ, утга учрыг ойлгоход бидэнд хэрхэн тусалж байна вэ?`

`4 Хэдэн мянган жилийн өмнө  Есүс ядуус үргэлж бидэнтэй хамт байна гэж хэлж байсан нь үнэхээр гайхалтай. Бид ч гэсэн хэрэгцээтэй хүмүүст туслах үүрэгтэй. Энэ хоёр санаа хэрхэн Христэд итгэгчдийг золгүй нэгнийхээ төлөө санаа тавих урам өгч байна вэ?`