---
title: Хуулийн Сүнсийг Зөрчих
date:  26/10/2019
---

### Энэ Долоо Хоногт Судлах Эшлэлүүд
Нех. 5:1-5; Гэт. 21:2-7; Мика 6:8; Нех. 5:7-12; Дэд хууль 23:21-23; Нех. 5:14-19.

> <p>Цээжлэх Эшлэл</p>
> “ ‘Яг энэ өдөр тэдний тариан талбай, усан үзмийн талбай, чидуны цэцэрлэг болон байшингуудыг нь тэдэнд буцааж, мөн тэднээс шаардаж байгаа мөнгөний, үр тарианы, шинэ дарсны, тосны өрийг бүү нэх’ гэж хэлэв” (Нехемиа 5:11).

Өнөөдөр  хүн төрөлхтөн бидэнд  эд баялаг ба ядууралтай холбоотой асуудал тулгараад байна.  Энэ нь баячууд болон ядуусын хоорондох том ялгааг хэрхэн шийдэх талаарх асуудал юм. Тиймээ, Есүс “Та нар үргэлж ядуустай хамт байна” гэж хэлсэн (Мат. 26:11). Гэхдээ энэ бол бид ядууст  гараа сунгахгүй байх шалтгаан огтхон ч биш. Харин ч Библи биднийг ядууст туслах үүрэгтэй гэж заадаг. Мөн эс тэгвээс бид ч өөрсдийгөө Христэд итгэгч гэж нэрлэж чадахгүйд хүрэх юм.

Иерусалимыг дахин сэргээх үед буцаж ирсэн дүрвэгсэдийн хүнд хэцүү нөхцөлд хүртэл энэ байдал гарч ирсэн нь ямар гайхам хэрэг вэ! Энд зөвхөн ядуурал, ядуусын тухай биш, илүү ноцтой асуудал буюу тэднийг зовоож байгаа баячуудын тухай гардаг. Энэ бол цөллөгөөс эх нутагтаа буцан ирэх үед үүсч байгаа асуудал юм.

Энэ долоо хоног бид эрт үеэс байсан энэхүү асуудал гарч ирсэн бас нэг тохиолдлыг авч үзэх ба Нехемиагийн ухаалаг шийдвэрээс суралцана. Мөн хуулийг ёс төдий дагаж, тийнхүү ярих нь нөхцөл байдлыг улам дордуулдаг болохыг ойлгоно. Түүнчлэн хууль болон зарчмын уг мөн чанар, утга учрыг мартаж эс болох ба эдгээр нь Есүсийн зан чанарын тусгал гэдгийг гайхалтай жишээгээр харна.

_*Энэ долоо хоногийн хичээлийг 11 сарын 2-ны Шаббатад бэлтгэн судлаарай._