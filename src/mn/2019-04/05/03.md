---
title:  Хуулийн Сүнсний Эсрэг
date:  28/10/2019
---

`Нехемиа 5:6-8-г уншина уу (Гэт. 21:2-7-г мөн уншаарай. Нехемиа яагаад уурласан бэ?`

Хэдийгээр өнөөгийн бидэнд ойлгоход хэцүү ч гэсэн эрт цагийн соёл иргэншлийн хувьд боол гэдэг нь энгийн үзэгдэл байв. Эцэг, эх, хүүхдүүдийн аль нь ч боолчлогдох тохиолдол байжээ. Хууль нийгмийн аль ч талаас эцэг, эхчүүд өөрсдийн хүү эсвэл охиноо худалдах эрхтэй байв. Хэдий тийм ч Бурхан үргэлж эрх чөлөөг өгч байдаг учир зээлдүүлэгч нь боолоо долоон жил тутам чөлөөлөхийг Тэрээр Израильд тогтоожээ. Ийнхүү Бурхан хүмүүсийг үүрд боол болохоос хамгаалсан ба ард түмнээ эрх чөлөөтэй амьдруулахыг хүсдэг гэдгээ харуулсан юм.

Хэдийгээр зээлдүүлэх нь хуулийн дагуу зөвшөөрөгдсөн ч зээлийн хүү авах хориотой байв. (Мөнгө хүүлэхийн эсрэг Библийн зарчмыг Гэт. 22:25-27; Лев. 25:36,37; Дэд хууль 23:19,20-с харна уу). Гэсэн хэдий ч зээлдэгчид хөрш зэргэлдээ бусад улстай харьцуулахад маш бага хүү авдаг байв. Тэд сар бүр нэг хувийн  хүү төлөхийг шаарддаг байжээ. 7-р зууны Месопатамийн бичээст мөнгөний 50 хувийг, тарианы 100 хувийг нэг жилийн хүү болгон авдаг байсныг бичиж үлдээжээ. Тиймээс жилийн 12 хувийн хүү нь Месопатамын улсуудаас харьцангуй бага юм. Харин Бурханы үгэнд, зээлдүүлэгчдийн хийсэн цорын ганц алдаа бол хүү тооцсон явдал байсан гэжээ. Харин ард түмэн үүний талаар огтхон ч гомдоллоогүй нь хачирхалтай. Бусад бүх зүйл нь тэр нийгмийн ёс  хийгээд хуулийн дагуу байлаа. Тэгвэл Нехемиа яагаад “Ихэд” уурласан юм бол? Гайхалтай нь тэрээр тэр даруй үйлдэл хийгээгүй харин сайтар бодохыг уртал болгожээ.

Нехемиагийн асуудлыг итгэл төгс шийдэж байгаа нь үнэхээр бахархалтай. Хэдий үндсэндээ хуулийг зөрчөөгүй, мөн нийгмийн ёсонд харшаагүй, бусад улстай харьцуулахад “Сайн” байсан ч тэрээр нэг ч гомдлыг орхиогүй. Энэ нөхцөл байдалд тэд хуулийн мөн чанарыг гээсэн байв. Ялангуяа санхүүгийн хүнд байдалд хүмүүс бие биедээ туслах нь тэдний үүрэг байсан юм. Бурхан зовогсод болон гачигсдын талд зогсдог бөгөөд бузар муугийн эсрэг, мөн ядуусыг дарлан мөлжихийн эсрэг хашхирахыг эш үзүүлэгчдэд даалгадаг байв.

`Санаатай биш ч бид хуулийг ёс төдий сахиж, түүний мөн чанарыг үгүйсгэдэг ямар тохиолдлууд байдаг вэ? (Мика 6:8.)`