---
title:  Гүнзгийрүүлэн судлах
date:  11/10/2019
---

Элен Уайтын Эш Үзүүлэгчид ба Хаад номын “Боломж бүхнээр дүүрэн хүн” х. 628–634.

“Нехемиа залбирлын хүн байв. “Нехемиа ард түмнийхээ өмнөөс чин сэтгэлээсээ Бурханд ханддаг хүн байжээ. Tүүний залбирлын хүчээр оюун ухаанд нь ариун зорилго бий болжээ. Хэрэв тэр хааны зөвшөөрлийг авч, багаж хэрэгсэл, материал худалдан авахад шаардлагатай туслалцаа авч чадвал Иерусалимын ханыг сэргээн босгож, Израильчуудын хүчийг сэргээж чадна гэж бодсон байна. Энэ төлөвлөгөө нь биелэгдэхийн тулд хааны тааллыг хүртэхэд минь туслаач хэмээн Эзэнээс гуйв.

Дөрвөн сарын турш Нехемиа хүсэлтээ хаанд өргөх таатай боломжийг хүлээж байв.” (Элен Уайт, Эш Үзүүлэгчид ба Хаад, х. 629, 630).

**Хэлэлцэх асуултууд**

`1 Лхагва гарагийн асуултын хариултаас үзэхэд, Библийн туршид Бурханаар дуудагдсан хүмүүс маш их эсэргүүцэлтэй тулгарч байв.  Үнэндээ бараг бүх тохиолдолд тэд эсэргүүцэлтэй тулгарсан гэдэг нь юу гэсэн үг вэ?`

`2 Бурханы хүслийг биелүүлэхээр дуудагдсан атлаа эсэргүүцэлтэй тулгараагүй хэн нэгний жишээг та мэдэх үү? Бурханы хүслийг гүйцэтгэх үедээ, хүчтэй саад бэрхшээл тулгарсан ч бид сэтгэлээр унахгүй байх талаар бидэнд ямар сургамж өгч байна вэ?`

`3 Нехемиа 2:18-г уншина уу. Үүнд гэрчлэлийн хүч болон иудейчүүдийн Нехемиад хандсан эерэг хандлагын талаар ямар чухал зүйлийг хэлсэн байна вэ?`

`4 Езра, Нехемиагийн аль нь ч хааны туслалцаагүйгээр юу ч хийж чадахгүй байв. Харин эдгээр Бурханы хүмүүс хуурамч шүтлэгтэй улсын эрх баригчидтай хамтран ажиллажээ.`

`5 Бид сүмийн зүгээс улс төрийн хүчинтэй, хэзээ, хэрхэн ажиллаж болох тухай энэ хичээлээс ямар сургамж авч болох вэ? Үүний зэрэгцээ, хамтарч ажиллахдаа сүм маань яагаад маш болгоомжтой байх ёстой вэ?`

`6 Нехемиагийн залбирлыг (Нех. 1: 1–11) ангиараа уншаарай. Бурхантай харилцах таны харилцааг гүнзгийрүүлэх ямар тустай зүйлсийг эндээс сурч болох вэ? Бурханд бууж өгөх, гэмээ хүлээн зөвшөөрөх болон Түүний амлалтыг нэхэмжлэх талаар энд юу зааж байна вэ?`