---
title: Нехемиа
date:  05/10/2019
---

### Энэ Долоо Хоногт Судлах Эшлэлүүд
Нехемиа 1–2; Дэд хууль 7:9; Дуулал 23:1–6; Тооллого 23:19.

> <p>Цээжлэх Эшлэл</p>
> “Эдгээр үгсийг сонсмогц би доош суун уйлж, хэдэн өдрийн турш гашуудан тэнгэрийн Бурханы өмнө мацаг барин залбирч байв. Би Танаас гуйж байна, аугаа, аймшигт Бурхан болох тэнгэрийн Бурхан ЭЗЭН! Танд хайртай, Таны тушаалуудыг сахигч хүмүүст Та хайр энэрэл болон гэрээгээ сахидаг” (Нехемиа 1:4,5).

Олзлогдсон Израильчуудаас хоёр бүлэг хүмүүс Иудад буцаж ирсэн явдал нь Бурханы Еврейчүүдэд амласан амлалтын нэгээхэн хэсгийн биелэлт юм.

Гэхдээ Бурхан цөллөгөөс чөлөөлөгдөх гурав дахь бүлэг хүмүүсийг бэлдэж байжээ. Хамгийн сүүлд явсан хүмүүс асуудлыг шийдэх тушаал авсан байлаа. Хэдийгээр эхний хоёр бүлгийн хүмүүс Иерусалимыг сэргээж, ариун сүмийг барьж дуусгахын тулд ирсэн ч ойр орчмын үндэстнүүдийн эсэргүүцэлтэй тулгарснаар зарим бүтээн байгуулалтыг хийж чадаагүй юм. Эргэн тойрны улс үндэстнүүд Израильчуудыг урд байсан шигээ хүчирхэг үндэстэн болох вий хэмээн айсан тул тэднийг хот, хана хэрмээ барьж босгоход нь саад болжээ (Езра 4:6–24). Тиймээс Израильчуудын ирсэн явдал нь тэдний хувьд зогсоох шаардлагатай аюул занал гэж үзсэн бололтой. Гэвч Бурхан Өөрийн хүмүүсийг мартаж хаяхаар дуудаагүй юм.

Бурхан Өөрийн зорилгоо биелүүлэхийн тулд өөр нэгнийг бэлтгэж байв. Түүний нэрийг Нехемиа гэдэг бөгөөд тэрээр Эзэний төлөө бүх зүйлийг хийсэн билээ.

_*Энэ долоо хоногийн хичээлийг 10 сарын 12-ны Шаббатад бэлтгэн судлаарай._