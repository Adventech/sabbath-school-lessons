---
title:  Нехемиагийн залбирал
date:  07/10/2019
---

`Нехемиа 1:5–11 дээрх Нехемиагийн залбирлыг уншаарай. Залбирлын ямар ямар аргууд байдаг вэ? Тэрээр өөрийгөө яагаад буруутай хүмүүстэй адилтган үзэж залбирсан бэ?`

* Бурхан Та агуу бөгөөд нигүүлсэнгүй (Нех. 1:5).
    * Намайг сонсдог (Нех. 1:6).
        * Нүглээ хүлээн зөвшөөрөх (Нех. 1:6,7).
            * Амлалтаа санагтун (Нех. 1:8,9).
        * Та биднийг аварсан (Нех. 1:10).
    * Намайг сонсооч (Нех. 1:11).
* Бурхан элбэг хангалуун байдал болон нигүүлслийг өгдөг (Нех. 1:11).

Нехемиагийн залбирал бол Бурханы агуу чанарыг дурдсан, гэм нүглээ улайсан, эцэст нь тусламж гуйсан хэсгүүдээс бүрдсэн гайхалтай залбирал юм. Энэхүү залбирал нь Даниел 9-р бүлгийн Даниелын залбиралтай төстэй бөгөөд Нехемиа тэр залбирлыг мэддэг байсан байж болох юм. Нехемиа тусламж гуйж, уйлан залбираагүй. Харин тэрээр Бурхан бол агуу, гайхалтай хэмээн Бурхан гэж чухам хэн болохыг тунхаглан залбирч байв. Тэрээр бас Бурханыг хайрладаг хүмүүст Тэрээр нигүүлслээ үзүүлж, үргэлж гэрээгээ сахидаг гэдгийг дурдаж байжээ.

Нехемиагийн Залбирал нь Бурханы амлалтыг тодотгосон буюу 8-р эшлэл дээр төвлөрсөн онцгой бүтэцтэй. Нехемиа залбиралдаа: “Санаач!” хэмээн хэлсэн байна. Бурхан минь бид Танд үнэнч биш байх үед Та биднийг тараана гэж хэлсэн. Гэхдээ Та бас биднийг буцаан авчирч, бүх зүйлсийг нь сэргээнэ гэж амласнаа санаач. Та биднийг тараасан одоо цуглуулах цаг нь болжээ хэмээн тэр залбирчээ. Нехемиа Бурханы амлалтыг шаардаж, Түүнд сануулахаас айсангүй. Мэдээжийн хэрэг, Бурхан Өөрийнхөө амлалтыг мэдэхгүй, санахгүй байгаа хэрэг биш. Харин үүний оронд бид Бурханы амлалтыг хүсэн хүлээхэд Тэрээр таалдаг юм. Түүний амлалтуудад биднийг итгээсэй гэж хүсдэг ба чангаар Өөрт нь хэлэхийг хүсдэг ажээ. Бид Бурханы амласан зүйлсийг амаар хэлснээр бидний итгэл улам өсөж, ялангуяа бүх зүйл найдваргүй мэт санагдах үед улам хүчтэй болдог билээ.

`Танд яг одоо өөрийнхөө төлөө хүсэж болох Бурханы ямар амлалтууд байдаг вэ? Эдгээр амлалтуудыг нэхэмжилсээр байх нь яагаад чухал вэ? (Хэрэв бууж өгвөл юу болох вэ?)`