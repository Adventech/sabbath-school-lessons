---
title:  Гүнзгийрүүлэн судлах
date:  27/12/2019
---

Элен Уайт, Христэд Хүрэх Зам, номын “Мөргөлийн давуу тал”, х. 93-104.

“Зеруббабел, Езра, Нехемиа хэмээх цөллөгөөс ирсэн хүмүүсийн эхлүүлсэн өөрчлөлт, шинэчлэлтийн ажил нь дэлхийн төгсгөлийн цаг үед болох сүнслэг өөрчлөлт шинэчлэлтийн ажлыг бэлгэдэн харуулдаг юм. Израильд үлдэгчид дайснуудынхаа дайралтанд өртөхүйц сул дорой, мөхөс хүмүүс байв. Гэвч Бурхан Өөрийнхөө талаарх мэдлэг болон хуулиа дэлхий дахинд таниулахын тулд хамгаалсаар иржээ. Тэд жинхэнэ итгэл бишрэл, ариун сургаалыг хамгаалагчид байв. Тэд сүмийг болон Иерусалимын ханыг сэргээн босгохдоо олон бэрхшээл болон хүнд хэцүү эсэргүүцэлтэй нүүр тулж байлаа. Удирдагчид дээрх ажлыг гүйцэтгэхийн тулд хүнд ачааг үүрэх шаардлагатай болсон ч итгэл найдврын хувьд гуйвж дайвалгүй, зүрх сэтгэлээрээ даруу байж, Бурханд тууштайгаар итгэж, Бурхан үнэнээрээ ялалтаа байгуулна гэдэгт тууштай итгэж байлаа. Нехемиа нь Хезекиа хааны адил, ‘Эзэнээс зуурч байв. Тэрээр Түүнийг дагахаа болилгүй, Эзэний Мосед тушаасан тушаалуудыг сахижээ. Эзэн түүнтэй хамт байлаа ’ (2 Хаад 18:6, 7).” – Элен Уайт, Эш Үзүүлэгчид ба Хаад, х. 677.

**Хэлэлцэх асуултууд**

`1 Удирдагчдаа дэмжихийн тулд яагаад бид Бурханы өмнө чадах бүхнээ хийх ёстой вэ?`

`2 Зарцын дүрээр удирдах хэв маяг яагаад ийм хэцүү, хариуцлагатайн зэрэгцээ урамтай байдаг вэ? Христэд итгэдэг удирдагчид бас үйлчлэгч байх нь яагаад чухал юм бэ?`

`3 Номынхоо эхлэл ба төгсгөлд, түүнчлэн дунд нь ч Нехемиа залбирч байжээ. Езра, Нехемиа хоёр залбирлын эрчүүд байв. Езра, Нехемиа номуудад “Залбирсан” эсвэл “Залбирал” гэсэн үгийг хэдэн удаа дурдаж байгааг анхааралтай тоолоорой. Эдгээр удирдагчид байнга залбирч байжээ. Залбирлын амьдралын талаар бидэнд юу гэж хэлж байна вэ?`

`4 “Тэрээр ЭЗЭНээс зуурч, Түүнийг дагахаа болилгүй, харин Мосед ЭЗЭНий тушаасан тушаалуудыг сахижээ.“ (2 Хаад 18:6). Хэрхэн “ЭЗЭНээс зуурч” байна вэ? Энэ юу гэсэн утгатай вэ? Эзэнээс зуурах нь Түүний зарлигуудыг дагахтай ямар холбоотой вэ?`