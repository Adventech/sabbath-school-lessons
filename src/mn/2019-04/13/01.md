---
title: Израилийн Удирдагчид
date:  21/12/2019
---

### Энэ Долоо Хоногт Судлах Эшлэлүүд
1 Хаад 12:1–16; Үйлс 15:7–11; Иохан 11:46–53; Нех. 4:7–23; Езра 8:21–23,31,32.

> <p>Цээжлэх Эшлэл</p>
> “Ард түмэн бүгдээрээ идэж, ууж, хувь илгээж, том баяр наадам тэмдэглэхээр явцгаав. Учир нь тэдэнд мэдүүлсэн үгсийг тэд ойлгожээ” (Нехемиа 8:12).

Езра, Нехемиа хоёр бол агуу удирдагчдын үлгэр жишээ юм. Тэд  өөрсдийгөө Бурханд болон Эзэний даалгасан үүрэг даалгаврыг гүйцэлдүүлэхэд бүрэн зориулсан хүмүүс байсан. Бурханыг хайрлах хайр нь тэднийг итгэмжит зарц байх хүсэлтэй болгож байлаа. Үнэндээ тэдний үнэнч байдал нь энэ хичээлийн гол чухал хэсэг юм.

Энэ долоо хоногт бид Библи дээрх удирдагчдын жишээ, тэр дундаа Езра, Нехемиа нарын жишээг авч үзэх болно. Мэдээж хэлэлцэх өөр олон зүйл байгаа ч бүгдийг нь энд дэлгэрэнгүй авч үзэхгүй. Хэдий тийм ч гэсэн бидний судлах сэдвүүд нь удирдагчдад зайлшгүй байх шаардлагатай сургамжууд билээ. Та амьдралынхаа энэ цаг мөчид өөрийгөө удирдагч хэмээн тооцохгүй байж болох ч бид бүгдээрээ бусад хүмүүст нөлөөлөх юм. Тийм учраас эдгээр хичээлүүд хүн бүрт хамаатай байх болно.

Энэхүү удирдагчдын түүхийн гол төв нь Бурханы Үг юм. Үг нь тэдний сэтгэхүй хийгээд амьдралыг өөрчилж, сэргэн мандалт, шинэчлэлийн бүрэн төлөвлөгөөг бий болгожээ. Тэд Бурханы Үг хийгээд заавруудыг биелүүлэх өртэй байсан юм. Үүний адилаар, бидний хэн болох, ямар үүрэг хариуцлагатай байхаас үл хамааран, долоо дахь Адвентист Христэд итгэгч бид Бурханы Үгийг амьдралынхаа гол төвд байлгах ёстой.

_*Энэ долоо хоногийн хичээлийг 12 сарын 28-ны Шаббатад бэлтгэн судлаарай._