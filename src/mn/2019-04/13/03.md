---
title:  Эзэний мэлмийд муу зүйл
date:  23/12/2019
---

**Дараах эшлэлүүдийг харна уу. Эдгээр удирдагчдын талаар мөн захирч байсан хүмүүстээ хэрхэн нөлөөлж байсан талаар бидэнд юу хэлж байна вэ?**

`1 Хаан 15:26,34`

`2 Хаад 13:1–3`

`Иохан 11:46–53`

Бидний удирдах чадвар ямар хэмжээнд байхаас үл хамааран бид хүмүүсийн сүнслэг байдлыг унагах эсвэл өсгөх чадвартай гэдгээ ухамсарлах нь зүйтэй. Дээр гарсан бүх тохиолдлуудад үр нөлөө нь асар хөнөөлтэй байсан ажээ.

Харин бидний зан чанар, Христэд үнэнч байдал маань бидний харьцдаг хүмүүст өөрчлөлтийг авчирна. Сүнслэг удирдагчид бусдад нөлөөлж; хэрэв тэд өөрсдөө Бурханыг эрэлхийлдэг бол бусдыг Бурхан руу чиглүүлж, хэрэв тийм биш бол бузар муу руу хөтлөх болно.

Өнөөдөр бидний үзсэнээс Езра, Нехемиа хоёрын жишээ ялгаатай. Тэдний Бурхантай харилцах харилцаа илүү жинхэнэ байсан гэдэг нь маргаангүй юм. Езра, Нехемиа нарын тухай бичигдсэн номуудад мацаг барилт, залбирлын хэмжээ нь бусад агуу удирдагчдын талаар Библид бичсэн мэдээллээс хэд дахин их ажээ. Бүх зүйл төгс байгаагүй ч гэсэн тэдний удирдлаган дор Израиль үндэстэн Бурхантай хамт алхаж байв. Тэдний амьдралын зорилго чиглэл Бурханд хандсан байв. Гэсэн ч Езра, Нехемиа хоёрын нөлөөнд автаагүй эсвэл өөрчлөгдөөгүй хүмүүс ч байжээ. Тэдний жишээ юуг харуулж байна вэ гэхээр өөр хэн нэгний итгэл биш харин бидний өөрсдийн итгэл эцсийн дүндээ бидэнд өөрчлөлтийг авчирдаг болохыг харуулж байна. Заримдаа Есүсийг бодит махан биеэр нь харах, Түүний номлолыг сонсох, тэр ч бүү хэл Түүний гайхамшгуудыг гэрчлэх эсвэл сонсох боломжтой байсан хүмүүс эцсийн дүндээ Түүнийг няцаасан байдаг. Тиймээ, бид амьдралдаа ямар ч байр сууринд байсан бидэнд хийх ёстой үүрэг бий. Бид сайн эсвэл муугаар нөлөөлж чадна. Гэхдээ эцэст нь хүн бүр Бурханы өмнө тайлангаа тавих болно.

`Та өөрийнхөө нөлөөллийн хүрээнд байгаа хүмүүсийн талаар бодоорой. Өөрийн нөлөөг сайжруулах ямар арга замууд байна вэ?`