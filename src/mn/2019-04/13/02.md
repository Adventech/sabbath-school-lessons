---
title:  Удирдагчдын нөлөө
date:  22/12/2019
---

Библиэс бид сайн, муу удирдлагын жишээг хоёуланг нь хардаг ба заримдаа бүр холилдчихсон ч байдаг. Муу удирдагчид заримдаа сайн зүйл хийж байхад, сайн удирдагчид заримдаа муу зүйл хийж байжээ. Эцэст нь хэлэхэд бүх удирдагчид хүн учраас сайн ба муу, зөв ба бурууг аль алиныг нь үйлдэж байжээ. Өөрийн амьдралдаа энэхүү бодит байдлыг мэдрээгүй хүн хэн байх вэ?

Гэсэн хэдий ч хэрэв та удирдагч бол, бусдад сайн эсвэл муугаар нөлөөлдөг гэдэг нь гол асуудал юм. Гэр орондоо эсвэл ажлын байран дээр, эсвэл эргэн тойрондоо сөрөг нөлөө үзүүлэх нь муу хэрэг. Харин та сүнслэг эвсэл улс төрийн удирдах албан тушаалд байгаа бол таны үзүүлэх  нөлөө хэд дахин нэмэгдэх болно.

Та ямар ч үүрэг гүйцэтгэдэг байсан, тэр тусмаа удирдагчийн байр сууринд байвал Бичээсийн зарчим хийгээд сургаалыг хэрэгжүүлэх нь үнэхээр чухал юм.

**Дараах эшлэлүүдийг харна уу. Эндээс удирдлагын ямар төрлийн жишээнүүдийг олж харж байна вэ? Сайн эсвэл муу жишээ байгаа бол яагаад гэдгийг тайлбарлана уу.**

`Рехобоам (1 Хаад 12:1–16)`

`Петр (Үйлс 15:7–11)`

`Иосиа (2 Хаад 23:1–10)`

`Дебора (Шүүгч 4:1–16)`

`Ахаб (1 Хаад 21:1–16)`

`Өнгөцхөн харж байгаа ч гэсэн эдгээр түүхээс сайн ба муу удирдлагыг юу бий болгодог талаар ямар сургамж болох вэ? Түүнчлэн бид ямар үүрэг гүйцэтгэж байгаагаас үл хамааран сурч мэдсэн зүйлээ өөрсдөдөө хэрхэн хэрэгжүүлж болох вэ?`