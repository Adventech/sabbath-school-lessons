---
title:  Эр зориг ба Эрх мэдэл
date:  24/12/2019
---

`Нехемиа 4:7–23-г уншина уу. Нехемиа зоригтой байдлыг хэрхэн харуулсан бэ? Түүнд энэ зоригийг юу өгсөн бэ?`

Нехемиа Иудейчүүдийг айлган сүрдүүлэх гэж оролдсон дайснуудын эсрэг зогсож байв. Нехемиа хариуд нь хүмүүсийг тулалдаанд бэлтгэх санаачлага гаргажээ. Нехемиа Бурханд хандан “Бурхан Та Өөрөө бүгдийг хийгээрэй” гэж хэлээгүй ээ. Тэд хэрмийг барихаар ажиллаж байхдаа сэлэм болон бусад зэвсгээ агссан байв. Еврейчүүд айдас хүйдэст автсангүй, харин Нехемиагийн удирдлаган дор өөрсдийгөө хамгаалахын тулд зоригтойгоор зэвсэг барьсан байв. Нехемиа хүмүүсийг урамшуулан зоригжуулж, тэдэнд итгэж, тэдэнтэй гар нийлэн ажиллаж басхүү тэдэнд үүрэг өгч байлаа. Тэрээр үүрэг даалгавар хариуцуулж, тэдэнд тухайн ажлыг хийх эрх мэдлийг өгдөг байв. Нехемиа хүмүүст юу хийхийг нь хэлчхээд өрөөндөө нуугдахаар яваагүй. Тэр тэдний хажууд зогсон, хийх ёстой хүнд ажлуудыг хийдэг байв.

Бурхан хүмүүсийг хөдлөхгүй зогсоод Өөрийнх нь хэрхэн тулалдахыг хар гэж хэлэх үе байна. Түүнчлэн Библид бас “Бэлтгэлтэй бай, би чамд ялалтыг өгнө” гэж хэлсэн тохиолдол олон байна.  Бурханы аврал ба ивээлүүдийг харахын хүсдэг бол бид өөрсдийнхөө хийх ёстойг гүйцэтгэх хэрэгтэй.

“Нехемиа Бурханы ажлыг хийхээр бүхнээ тууштай даатгаж, найдсанаар хүч нөлөөндөө оруулахыг хүссэн дайснуудынхаа гарт ороогүй юм. Тууштай биш хүн уруу таталтад амархан автана. Гэвч эрхэм зорилго агуулсан хүний амьдрал бузар муугийн нөлөөлөх хүчинд автахгүй. Байнга урагш давшиж байгаа хүн сульдаж доройтдоггүй. Учир нь тэрээр бүхнээс илүү, гүн гүнзгийгээр хэмжээлшгүй их хайраар сайн зорилгоо биелүүлэхийг хүсч байгаагаа хүлээн зөвшөөрдөг юм”– Элен Уайт, Эш Үзүүлэгчид ба Хаад, х. 660.

Эцэст нь Нехемиа Бурханы бодит байдал ба хүч чадлыг ойлгон урам зоригтой болжээ. Харин бидний олж мэдсэнээр Бурханы талаарх мэдлэг нь түүнийг итгэлийнхээ дагуу үйлдэхэд хүргэсэн юм.

`“Гэвч хэн нэг чинь ‘Чамд итгэл байна, надад үйлс байна. Чи надад итгэлээ үйлсгүйгээр харуул. Би чамд итгэлээ үйлсээрээ харуулъя’ гэж хэлж болох юм (Иаков 2:18). Нөхцөл байдал нь ялгаатай боловч бидний Нехемиагаас үзсэн зүйл энэ эшлэлийг хэрхэн тусгаж байна вэ?`