---
title:  Гүнзгийрүүлэн судлах
date:  08/11/2019
---

Элен Уайт, Эш Үзүүлэгчид ба Хаад номын “Бурханы Хуулиар Сургагдсан нь” х. 661-668.

“Тэд одоо Бурханы амлалтанд итгэж байгаагаа харуулах ёстой. Тийнхүү тэд Бурхан гэмшлийг нь хүлээн авсанд, мөн гэм нүглээ уучлуулж, Бурханы таалалд нийцсэндээ баярлан хөөрчээ ...

Эзэн рүү чин сэтгэлээсээ эргэх үед амьдралд ихээхэн баяр хөөр бий болно. Гэм нүгэлтэн Ариун Сүнсний нөлөөнд автах үед тэрээр зүрх сэтгэлийг Шалгагчийн ариун байдалтай өөрийгөө харьцуулснаар ямар их гэм нүгэлтэй, бузартсан болохоо олж харна. Гэхдээ гэмтэн үүнээс болж сэтгэлээр унах  шаардлагагүй. Учир нь түүний гэм буруу уучлагдсан юм. Тиймээс тэр гэм нүгэл нь уучлагдсанд, уучлал өршөөлийг Өгөгч тэнгэрийн Эцэгийн хайранд баярлан хөөрч болно. Бурхан гэм нүгэлтэй хүмүүсийг Өөрийн алдраар тэвэрч, гэмшиж буй хүнд хайр энэрлээ үзүүлж, шархыг нь эдгээж, гэм нүглээс цэвэрлэж, авралын хувцсаар хувцаслахыг хүсдэг юм – Элен Уайт, Эш Үзүүлэгчид ба Хаад, х. 668.

**Хэлэлцэх асуултууд**

`1 “Эзэний баяр хөөр” таны хүч чадал гэдгийг ямар нөхцөлд та мэдэж болох вэ? (Нех. 8:10) Бурханы хүч чадал болон уучлалыг амьдралдаа мэдрэхийн тулд бид ямар нэгэн зүйл хийх ёстой юу? Хэрэв тийм бол тэр нь юу бол?`

`2 Бид гэм нүглийнхээ төлөө шаналахын хажуугаар Эзэн дотор баярлах хоёрыг хэрхэн тэнцвэртэй байлгаж чадах вэ? Энэ хоёр зүйл бие биенийгээ эсэргүүцдэг үү? Үүнд хууль болон баярын мэдээ хамтдаа хэрхэн хариулж байна вэ? (Ром 3:19-24-г унш.)`

`3 Нехемиа 8:10 дээр Нехемиа хүмүүст “Явцгаа. Тарганыг идэж, чихэрлэгийг ууж, бэлдэх юмгүй нэгэндээ хувиудыг явуул. Учир нь энэ өдөр Эзэнд маань ариун юм. Бүү шанал. Учир нь Эзэний баяр баясгалан та нарын хүч чадал юм” гэдэг. Тарганыг идэж, чихарлэгийг ууж, бэлдэх юмгүй нэгэндээ хувиудыг явуул гэжээ. Энэ бүгдийг хийж байгаа нь “Энэ өдөр Эзэнд маань ариун” учраас гэж үү? Энэ бидэнд Эзэн дотор хэрхэн баясах ёстой талаар юу зааж байна вэ? Энд бичигдсэн “Ариун” гэдэг үг ямар утга илэрхийлж байна вэ?`