---
title:  Үгийг уншиж, тайлбарласан нь
date:  05/11/2019
---

`Нехемиа 8:4-8-г уншина уу. Хуулийг хэрхэн уншиж дуусгасан бэ?`

Езраг уншиж байхад 13 хүний бүрэлдэхүүнтэй хоёр бүлэг хүмүүс хамт зогсож байв. Эхний 13 хүн нь Бурханы Үгийг уншихад тусалж байсан (Нех. 8:4) бол хоёр дахь нь (Нех. 8:7) номын хэсгүүдийг тайлбарлахад тусалж байлаа. Энэ үйл явдлын талаар бичигдсэн зүйл байдаггүй. Гэвч уншлагын үед эдгээр эрчүүд Тораг барьж байсан байх магадлалтай (Еврейн хуйлмал ном маш хүнд тул дэлгээстэй байлгахын тулд олон хүн хэрэгтэй) мөн сайн уншихын тулд тэд ээлжлэн уншсан байх. Тэд өглөөнөөс үд дунд болтол уншсан тул задгай талбайд байгаа хүн бүрт хүрэх аргыг олсон байх учиртай.

“Санааг нь хэлэх” бас “Тайлбарлан уншиж” хэмээсэн нь тайлбар эсвэл орчуулгыг хэлсэн бололтой (Нех. 8:8). Энэ хэсэгт хоёуланг нь адилхан утгаар ашиглажээ. Вавилонд олон жил амьдарч байгаад буцаж ирсэн хүмүүсийн эх хэл нь Арамей байсан юм. Тиймээс Еврей хэлээр уншиж буйг ойлгоход олон хүнд, ялангуяа залуу хүмүүст хэцүү байжээ. Үүний зэрэгцээ Библийг уншиж буй хүмүүст энэхүү тайлбар ач тустай байж болох юм. Учир нь номлол ба тайлбар хамтдаа эх бичмэлийг улам амьд хийгээд ойлгомжтой болгодог билээ.

`Үйлс 8:26-28-г уншина уу. Энэ хэсэгт Иерусалимд болсон зүйлтэй адил юу болж байна вэ? Бид эндээс юу сурах ёстой вэ?`

Бид Протестантууд болохын хувьд итгэгч бүр Бурханы Үгийг мэддэг байх ёстой бөгөөд эрх мэдэлтэй хэн нэгэн Библийн үнэнийг тайлбарлан хэлэхэд бид сохроор итгэх ёсгүй. Нөгөө талаас бичээсийг ойлгуулах хэн нэгнээр ивээгдээгүй хүн байдаг гэж үү? Хүн бүр юунд итгэдгээ мэддэг байх хэрэгтэй. Гэхдээ энэ нь бусдын зааж буй зүйлийг ойлгож ухаарч болохгүй гэсэн үг биш.