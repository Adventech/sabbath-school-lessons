---
title: Үгийг Унших нь
date:  02/11/2019
---

### Энэ Долоо Хоногт Судлах Эшлэлүүд
Нех. 8:1-8; Дэд хууль 31:9-13; Мат. 17:5; Үйлс 8:26-38; Нех. 8:9-12; Лев. 23:39-43.

> <p>Цээжлэх Эшлэл</p>
> “Тэд номноос буюу Бурханы хуулиас тайлбарлан уншиж, уншсан зүйлээ тэдэнд ойлгуулахын тулд санааг нь хэлжээ” (Нехемиа 8:8).

Иерусалимын хана баригдаж дуусав. Ингээд хаалгуудаа байрлуулж, Израильчууд Нехемиагийн удирдлага дор гол даалгавраа гүйцэтгэв. Хэрмийг барьж дуусах үед тэднийг тойрсон үндэстнүүд гайхан биширч, энэ ажилд Бурхан тусалсан гэдгийг ухаарч байлаа (Нех. 6:16). Дайснууд нь хүртэл Израилийн Бурхан жинхэнэ гэдгийг харж байв. Учир нь Израильчуудын дунд эсэргүүцэл, үзэн ядалт байсан хэдий ч тэд хийх ёстой ажлаа бүрэн дуусгасан байв.

Хэрмийг барьж дуусгасны дараа Нехемиа Иерусалимын захирагч (түүний дүү Ханани) болон цайзын жанжинг (Хананиа) томилжээ (Нех. 7:2). Тэднийг угсаа гарлын улмаас бус харин чин шударга, итгэмжтэй, Бурханаас эмээдэг хүмүүс тул сонгосон байв. Хэрмийг Елул сард дуусгасан байна (6-р сар, Нех. 6:15).

Үйл хэргийн дараагийн явдал юу байх вэ? Нехемиагийн дараагийн бүлгүүдэд Тишри буюу 7-р сард болж буй чухал үйл явдлууд гарна (Нех. 8:2). Энэ хэсгээс бид Израилийн хүүхдүүд Бурханы Үгэнд дуулгавартай байхаар хэрхэн шийдсэнийг мөн түүндээ баяр хөөр болж буйн жишээг харах болно.

_*Энэ долоо хоногийн хичээлийг 11 сарын 9-ны Шаббатад бэлтгэн судлаарай._