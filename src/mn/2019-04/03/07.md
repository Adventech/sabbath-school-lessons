---
title:  Гүнзгийрүүлэн судлах
date:  18/10/2019
---

70 долоо хоногийн зөгнөл түүхэнд хэрхэн биелэгдсэн талаар Эш Үзүүлэгчид ба Хаад, номын 697-699 хуудсаас дэлгэрэнгүй уншаарай.

“Зөгнөлд Христийн ирэх цаг хугацаа, Ариун Сүнсээр тослогдсон тухай, Түүний үхэл болон харь үндэстнүүдэд хэрхэн сайн мэдээг тунхагласан тухай гэх мэт бүх зүйл тодорхой бичигдсэн юм. Эдгээр зөгнөлийг ойлгож, Есүсийн үйлчлэлээс эдгээрийн биелэлтийг олж харан, хүлээн зөвшөөрөх нь Иудейчүүдийн хувьд бусдаас илүү олгогдсон завшаантай зүйл байв. Христ шавь нартаа эш үзүүллэгийг ойлгох нь чухал болохыг уриалсан байдаг. Даниелын зөгнөлийн талаар Есүс хэлэхдээ, “Уншигч нь ойлгог” Матай 24:15 гэжээ. Амилсныхаа дараа Есүс шавь нартаа бүх эш үзүүлэгчид, бүх Судар Өөрийнх нь тухай юу хэлснийг тэдэнд тайлбарлав “Лук 24:27”. Аврагчийн талаар бүх эш үзүүлэгчид ярьж байсан юм. “Өөрсдийнх нь дунд байсан Христийн Сүнс аль үе болон хэнийг заасныг нягтлан судалжээ. Учир нь Христийн зовлон болон дараа нь ирэх алдрыг Тэр урдаас айлдсан байжээ” 1 Петр 1:11.”— Элен Уайт, Үе Үеийн Хүслэн, х. 234.

**Хэлэлцэх асуултууд**

`1 Таны дуртай зүйлийг хийлгэхээр Бурхан дууддаг тухай санааг илүү дэлгэрэнгүй ярилцаарай. Мөн өөрийн дуртай зүйлсийг бус харин Бурханы хүслийг биелүүлж байгаагаа мэдэхийн тулд ямар зарчмуудыг дагах хэрэгтэй вэ?`

`2 Иона амьдралдаа Бурханы дуудлагыг хэрхэн хүлээж авсан түүхийг уншаарай. Түүний туршлагаас бид ямар сургамж авч болох вэ? Мөн Иона, Паул хоёрын дуудлагыг харьцуулж үзээрэй. (Үйлс 9:1–20-г хар) Тэдний хооронд ямар том ялгаа байсан бэ?`

`3 “Иудасын түүх нь гунигт төгсгөлийн талаар өгүүлдэг. Иудас Иерусалим руу явах замдаа нас барсан байдаг. Тэрээр арван хоёр дагалдагчийн дунд хүндтэй байр суурь эзэлсэн, маш их хэрэгтэй хүн гэдэг нь боломжтой.”— Элен Уайт, Үе Үеийн Хүслэн, х. 716. Искариотын Иудасын тухай эргэцүүлэн бодоорой. Түүний дуудлага Есүсээс урвах байсан юм гэж үү?`

`4 Хэрэв тийм бол энэ нь түүнд хэр шударга байх вэ? Иудас болон түүнд байсан боломжуудыг бид хэрхэн ялгаж салган ойлгож болох вэ? Түүний түүхээс бид чөлөөт сонголтын хүч чадлын талаар ямар сургамжийг авч болох вэ?`