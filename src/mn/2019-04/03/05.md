---
title:  Бурханы Сонголт
date:  16/10/2019
---

Бурхан биднээр ямар нэгэн зүйл хийлгэхээр сонгосон тухай маш олон яриа бий. Чухам энэ сонголт нь ямар утгатай байдаг талаар хүмүүс янз бүрийн байр суурьтай байдаг. Библи энэхүү сонголтын талаар юу гэж хэлсэн байдаг вэ?

`Ром 8:28,29-г уншина уу. Бурхан биднийг яагаад дууддаг вэ? Тэр биднийг юуны төлөө сонгосон бэ?`

Энэ эшлэлд Бурхан хүмүүсийг Хүүгийнхээ дүр төрхтэй нийцүүлэхийн тулд сонгосныг онцлон тэмдэглэжээ. Энэ нь Бурхан бидэнд сонголт өгөхгүйгээр биднийг аврах эсвэл буруутгана гэсэн санаагаар бичигдээгүй юм.

Өөрөөр хэлбэл, сонголт нь бидний өөрчлөлтийн төлөө гэсэн үг. Бид Бурханы Хүүгийн тусгал болохын тулд өөрчлөгдөх ёстой. Энэхүү өөрчлөлтийг Ром 8:30 дээр элч Паул хэлэхдээ Бурхан дуудсан хүмүүсээ зөвтгөдөг мөн алдаршуулдаг хэмээжээ. Тэгэхээр, бид өөрсдийгөө өөрчлөхгүй, харин Бурхан энэ өөрчлөлтийг Өөрийн хүчээр хийхээ амлажээ.

`Ром 9-г уншина уу. Энэ бүлэгт Бурханы ямар төрлийн сонгууль эсвэл дуудлагыг дүрсэлсэн байна бэ?`

Ром 9 дээр Паул тодорхой даалгаврын төлөөх Бурханы сонголтын тухай өгүүлнэ. Израилийн ард түмэн Бурханы тухай сайн мэдээг дэлхийд авчрахаар сонгогдсон байна. “Би Иаковыг хайрлаж, харин Есавыг үзэн ядсан” (Ром 9:13) гэсэн эшлэл нь ихэвчлэн Бурхан ах дүүсийн нэгийг нь хайрласан гэсэн буруу ойлголтыг өгдөг. Гэхдээ  Паулын бичээсээс Бурхан Иаковыг сонгосон харин Есавыг сонгоогүй гэдгийг ойлгож болно. Иаковыг юуны төлөө сонгосон бэ?

Израиль үндэстний эцэг байхаар сонгожээ. Тиймээс Бурханы хийдэг хоёр төрлийн сонголт байна. Нэгдүгээрт, Бурхан хүн бүрийг аврахаар сонгож, биднийг Есүсийн дүр төрх рүү шинэчлэхийг хүсчээ. Хоёрдугаарт, Бурхан тодорхой ажлуудыг хийлгэхийн тулд өөр өөр хүмүүсийг сонгодог ажээ.

`Аврагдахаар сонгогдсон гэдгээ мэдэх нь яагаад урам өгдөг вэ? Бурханы санал болгож буй авралыг таны сонголтууд үгүй хийж чадахгүй гэдэг нь юу гэсэн үг вэ?`