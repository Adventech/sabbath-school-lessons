---
title: Бурханы Дуудлага
date:  12/10/2019
---

### Энэ Долоо Хоногт Судлах Эшлэлүүд
Езра 7:10; Нехемиа 1:1–11; Даниел 9: 24–27; Даниел 8; Ром 8:28, 29; Ром 9; Левит 3, 4.

> <p>Цээжлэх Эшлэл</p>
> “Иерусалим дахь ЭЗЭНий өргөөг чимэглэхээр энэ мэт зүйлийг хааны зүрхэнд оруулсан бидний эцэг дээдсийн Бурхан, ЭЗЭН магтагдах болтугай” (Eзра 7:27).

Бурхан хүн бүрийг тодорхой зорилгын төлөө дууддаг. Хэн нэгэнд зориулсан зорилго нь бусдаас илүү хариуцлага шаардсан байдаг уу? Эдгээр нь хүний нүдэнд Бурханыхаас өөр харагддаг уу? Ихэнх хүмүүс дээрх хоёр асуултанд тийм гэж хариулах байх. Бурхан биднийг боловсрол, туршлагаар дамжуулан тодорхой зорилгын төлөө бэлтгэдэг үе бий. Зарим тохиолдолд, хэрэв бид өөрсдийгөө даруу болгох аваас зүгээр л биднийг үйлчлээсэй гэж хүсдэг. Бидний амьдралд зориулсан Бурханы дуудлагыг олж мэдэх нь тийм ч амар биш. Библи нь тодорхой зорилгын төлөө Бурханаар сонгогдсон хүмүүсийн түүхээр дүүрэн байдаг юм.

Езра, Нехемиа нар тодорхой зорилгыг гүйцэтгэхийн тулд Бурханаар дуудагджээ. Тэд сүйрсэн хотыг сэргээн босгохоор дуудагдсан бөгөөд үүнийг хийхийн тулд янз бүрийн ажлыг хийсэн байна. Тэд Израилийн ард түмнийг Иерусалим руу буцахад нь удирдаж, ариун сүм болон хотыг дахин барих ёстой байв. Үүний зэрэгцээ, тэд хүмүүст Бурханы талаар зааж, юун түрүүнд тэднийг Бурхантай харилцаагаа гүн гүнзгийгээр сэргээхэд нь чиглүүлэх ёстой байлаа. Бурханы дуудлагын талаар ярилцаарай.

_*Энэ долоо хоногийн хичээлийг 10 сарын 19-ний Шаббатад бэлтгэн судлаарай._