---
title:  Езра ба Нехемиа нарын дуудлага
date:  13/10/2019
---

Бид Езраг янз бүрийн шалтгаанаар сонгогдсон гэж хэлж болох юм: (1) Тэр явах хүсэлтэй байсан; (2) Тэр удирдагч байсан; (3) Мөн чадварлаг бичээч буюу багш байсан. Бидний мэдээгүй өөр олон шалтгаан бас бий. Езра яагаад ийм даалгавар хүлээн авсан тухай түүнийг хамгийн сайн тодорхойлох нэг эшлэл байдаг.

`Езра 7:10-т Езрагийн талаар юу гэж хэлсэн байдаг вэ? Езра «ЭЗЭНий хуулийг» хайж, түүнийг хэрэгжүүлэхийн тулд зүрх сэтгэлээ хэрхэн «Бэлтгэсэн» бэ?`

“Бэлтгэгдсэн” эсвэл “Зориулсан” гэдгийг Еврей хэлээр kun гэдэг. Энэхүү үг нь “Бэлтгэгдсэн, зориулсан, бат бөх, хатуу тогтсон, баталгаатай” хэмээн орчуулагдаж болно.

Иймээс энэхүү эшлэлийн жинхэнэ утга нь Езра Бурханыг олохын тулд зүрх сэтгэлдээ хатуу шийдсэн эсвэл зүрх сэтгэлээ зориулсан гэсэн үг.

Езра Иерусалимд ирсний дараа Бурханд өөрийгөө зориулах гэдэг нь чухам юу болохыг өөрийн биеэрээ үлгэрлэн харуулсан ба тэрээр 13 жилийн турш Иерусалимд Бурханы үгийг заажээ. Түүнд 13 жилийн туршид ямар ч өөрчлөлт гарахгүй байгаа юм шиг санагдаж байсан байх. Гэхдээ дараа нь хана хэрэм босгогдож дууссаны дараа хүмүүс хэн нэгний шахалтаар бус өөрсдийн хүслээрээ цугласан юм. Езрагаас сонссон Бурханы үг тэдний зүрхэнд үндэслэсэн байлаа.

`Нехемиа яагаад сонгогдсон бэ? Нехемиа 1:1–11-г уншина уу.`

Нехемиа Бурхан болон хүмүүсийн төлөө гэсэн чин зүрх сэтгэлтэй байжээ. Иерусалим дахь ажил зогссоныг мэдээд түүний сэтгэл ихэд зовов. Нехемиа энэ зорилгын төлөө чин сэтгэлтэй байсан ба Езрагийн нэгэн адил энэ ажилд сайн дураараа оролцжээ.

Бурхан тэдний залбирал, хүсэлд хариулсан юм. Заримдаа бид ямар нэгэн өөрийн дургүй зүйл байвал энэ нь Бурханаас ирээгүй байх гэсэн бодлыг тээнэ. Яагаад гэвэл Бурхан бидний хүсээгүй хэцүү ажлыг л өгдөг гэсэн ойлголттой байдаг. Гэхдээ хэрэв бид Бурхантай хамт алхаж байгаа л бол дуртай зүйлээ хийх хүслийг Бурхан өгсөн байдаг. Бурхан хүмүүсийг Түүний төлөө хийж буй зүйлдээ сэтгэл дүүрэн хандаасай гэж хүсдэг юм.

`Түүний төлөө дуртай зүйлээ хийнгээ үйлчлэх дуудлагыг та хэрхэн мэдэрч байсан бэ?`