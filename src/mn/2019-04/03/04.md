---
title:  70 ДОЛОО ХОНОГ, 2300 ӨДӨР
date:  15/10/2019
---

Даниел 9:24-т бичигдсэн “Далан долоо хоногийг тогтоосон” гэдэг нь “Далан долоо хоногийг таслан авсан” гэсэн үг юм. Тогтоогдсон гэсэн энэхүү орчуулга нь Библийн өөр хаана ч байхгүй. Харин Еврей номд байдаг ба энэ нь илүү урт зүйлээс “Таслан авах” гэсэн утгатай юм. Даниел 8-д 2300 жилийн зөгнөлийг танилцуулдаг ч энэ бүлэгт хэзээ эхэлсэн тухай гардаггүй бөгөөд харин дараагийн бүлэгт (Даниел 9) 490 жилийг “Тогтоогдсон” эсвэл “Таслагдсан” гэж хэлсэн байна. Харин үүнийг өмнөх бүлгийн 2300 өдрийн зөгнөлийн жилээс “Тасалж бодсон” байж болно.

`Даниел 8-г уншаарай. Түүний үзсэн үзэгдлийн аль хэсэг нь тайлбарлагдаагүй байсан бэ? (Ялангуяа Дан. 8:14,26,27-г хараарай).`

Даниел 9:24–27-н 70 долоо хоногийн зөгнөл ба Даниел 8:14-н 2300 өдрийн зөгнөлүүд хамт бичигдсэн гэх олон шалтгаан бий: (1) хоёулаа цаг хугацааг илтгэсэн зөгнөл; (2) “Үзэгдэл”, “Ойлголт” гэсэн тодорхой нэр томьёо тэдгээрийг холбодог ба (Дан. 8:26,27, 9:23-г үзнэ үү); (3) хоёулангийх нь тайлбарыг Габриел өгчээ (Дан. 8:16, 9:21-г үзнэ үү); (4) Даниел 8-д тайлбарлагдаагүй үзэгдлийн цорын ганц хэсэг нь Даниел 8:14-д бичигдсэн 2300 өглөө, өдрийн (Заримдаа “Өдрүүд” гэж орчуулагддаг) тухай үзэгдэл байв; (5) Даниел 8-д үзэгдлийг болон зөгнөлийн тайлбарыг бичсэн байдаг бол Даниел 9-д зөвхөн тайлбар байдаг. Даниелын ойлгож чадаагүй хэсэг болох Даниел 8:14,27-н 2300 өдрийн зөгнөлийг тайлбарлаагүй байдаг.

Езра номонд бичигдсэн мэдээлэл нь Даниел номон дахь зөгнөлийн дутуу хэсгийг нөхдөг юм. Тухайлбал, бидний төлөөх Христийн үйлчлэлийн гол үйл явдлуудтай холбоотой зөгнөлийн цаг хугацааг хэзээнээс тоолж эхлэх гэх мэт...

![](https://sabbath-school-stage.adventech.io/api/v1/en/quarterlies/2019-04/lessons/03/days/prophecy.png)