---
title:  Гэрээний бүтэц
date:  19/11/2019
---

Библийн эрдэмтэд Библи дэх гэрээнүүдэд нийтлэг бүтэц байгааг анзаарчээ. Эртний Хитчүүдийн гэрээнд хүртэл энэ бүтэц хадгалагдсан байна. Энэ нь Бурхан хүмүүстэй тэдний соёлд нийцүүлэн ойлгож чадах хэлээр нь харилцдаг гэсэн үг юм.

Эртний Израилийн нийтлэг гэрээнүүдэд: Оршил (Бурхан гэж хэн бэ), түүхэн удиртгал (өнгөрсөн харилцааг тодорхойлох), нөхцөл эсвэл хууль, ерөөл ба хараал, гэрчүүд, онцгой заалт эсвэл гэрээний гарын үсэг зэрэг байжээ. Иймээс эргээд Бурхан ард түмэнтэйгээ харилцахын тулд яг адилхан зүйл ашигласанд гайхах зүйл алга. Бурхан Израильчуудад аль хэдий нь танил зүйлийг нь ашигласан байна.

Жишээ нь Дэд хууль ном бүхэлдээ гэрээний хэлбэрээр бичигдсэн юм. Учир нь энд Мосе Бурханы ард түмнийг Бурхантайгаа шинэ гэрээ байгуулж, харилцаагаа сэргээхийг уриалжээ. Тэрхүү гэрээг дараах маягаар задалж болно: (1) Оршил (Дэд хууль 1:1–5); (2) Түүхийн удиртгал (Дэд хууль 1:6–4:43); (3) Гэрээний нөхцөл эсвэл хууль (Дэд хууль 4:44–26:19); (4) Ерөөл болон хараал (Дэд хууль 27–30); (5) Гэрчүүд болон төгсгөл (Дэд хууль 30:19); Онцгой заалт (Дэд хууль 31:9–13).

`Иошуа 24-г уншина уу. Энэ гэрээний загвар Нех. 10-р бүлэгт хэрхэн харагдаж байна вэ?`

Иошуагийн хийсэн гэрээний шинэчлэлд бас л адилхан зүйл харагдаж байна. Юун түрүүнд Бурхан Өөрийгөө “Эзэн, Израилийн Бурхан” хэмээн танилцуулж байгааг оршил хэсэгт дурджээ (Иош. 24:2). Дараа нь Иошуа ард түмэнд Бурхан тэдний төлөө юу хийснийг сануулахын тулд өнгөрсөн түүхийг бичсэн байна (Иош. 24:2–13). Түүхийн дараа гэрээний нөхцөл болон хуулийг жагсаан (Иош. 24:14,15,23), ерөөл ба хараалыг араас нь тоочиж (Иош. 24:19,20), гэрчүүдийг нэрлэж (Иош. 24:22,27), онцгой заалтыг оруулжээ. (Иош. 24:25,26). Бурхан гэрээний үндсэн загварыг Израильчуудтай харилцахдаа хэрэглэсэн билээ. Тэрээр Бурханы удирдлага зөвхөн түүхэнд байсан юм биш басхүү гэрээг сахихын тулд юу хийх ёстой вэ гэдгийг тэдэнд мэдүүлсэн юм.

`Иошуа 24:15-г уншина уу. Өнөөдөр бид амьдралдаа хэрэгжүүлж болох ямар зарчим энд байна вэ?`