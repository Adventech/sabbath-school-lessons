---
title:  Амлалт
date:  20/11/2019
---

`Нехемиа 10:30–39-г уншина уу. Израильчууд ямар дөрвөн зүйл хийхээр амласан бэ?`

Хүмүүс дараах зүйлсийг амлажээ:

Харь хүнтэй гэрлэхгүй (өөрсдийг нь шүтээнд дагуулах нэгэнтэй гэрлэхгүй)

Шаббатыг үнэнчээр сахих (ажил хэрэг явуулж сатаарахгүй);

Долоо дахь жил бүр ядуусын өрийг цайруулан энэрч, тэдэнд эрх чөлөө өгөх

Анхны үр жимс, ууган хүү, арван хувиа авчран сүм болон сүмийн үйлчлэл болон ажилчдыг санхүүгээр дэмжинэ. Мөн чин үнэнч мөргөлөөр үргэлж хангах

Эхний гурван амлалт бол бусадтай харилцах тухай амлалтууд байв (гэрлэлт, өр цайрах нь зэрэг). Мөн Бурхантай харилцах тухай (Шаббат), сүүлийнх нь (Нех. 10:32–39) сүмийн үйл ажиллагаатай холбоотой амлалт юм. Хүмүүс Гэрээнд үнэнч байхаа харуулж байж Бурхан хийгээд бусадтай сайн харилцаа тогтоох бодит аргуудыг хэрэгжүүлж чадах байлаа. Хэдий тэд гэрээгээ төгс сахиагүй ч гэсэн сайн дадал, амьдралын зөв хэв маяг ирээдүйд нь нөлөөлнө гэдгийг ойлгож байв. Хэрвээ Израиль үндэстэн явах замаа зөв сонговол хүрэхийг хүсч байгаа газарт нь аваачих амьдралын хэв маяг ба дадал суух ёстой. Хэрвээ тэд Бурхантай ойр алхахыг хүсч байвал Шаббатыг чухалчлах, сүмийг анхаарах нь тэр замаар замнах чухал алхмууд байх юм.

Харамсалтай нь Нехемиагийн сүүлийн бүлгүүдээс харахад тэд амлалтандаа хүрч чадаагүй ажээ. Гэхдээ ихэнх хүн амлалтаа биелүүлээгүй ч зарим нь эсвэл олон хүн биелүүлж чадсан юм. Бурханы тусламжтайгаар мөн Бурхан руу хараагаа чиглүүлснээр бид сайн дадлыг хөгжүүлж, зөв замаар тууштай алхаж чадна.

“Хэрэв та нар өөрсдийнхөө хүсэл зоригийг зөв голдрилоор чиглүүлвэл та нарын амьдрал бүхэлдээ өөрчлөгдөх болно. Та бүхэн амьдрал юугаа Христэд даатгавал ертөнцийн хамгаас хүчирхэг Эзэний тусламж дэмжлэгийг авч чадна. Бурханд бүхнээ зориулваас та шинэ амьдралаар итгэл төгс замнах болно” Элен Уайт, Христэд Хүрэх Зам, х. 48.

`Энд бичсэн зүйлсийг даган мөрдөхөд танд юу саад болж байна вэ?`