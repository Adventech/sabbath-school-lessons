---
title:  Гэрээний утга учир
date:  17/11/2019
---

`Нехемиа 10:1–29-г уншина уу (мөн Нехемиа 9:36–38-г дахин уншаарай). Энэ гэрээг хэн хийж байна вэ? Тэд яагаад гэрээ байгуулах болсон бэ?`

Хэдийгээр зөвхөн удирдагчдын нэр бичигдсэн боловч, “Үлдсэн хүмүүс” бүгд “Бурханыхаа хуулийг сахин биелүүлэхээр хараалын ял болон тангаргийн дор бид орж байна” хэмээжээ (Нех. 10:28, 29). Яагаад Бурхантай гэрээ байгуулах нь хүмүүст тийм чухал байсан бэ? Энэ асуултад хариулахын тулд бид бүх зүйлийн эхлэл рүү буцан очиж, Библийн гэрээний утга учрыг ойлгох хэрэгтэй болно.

Гэрээ бол гэм нүгэлт хүнтэй харилцах Бурханы нэг чухал  хэрэгсэл байлаа. Түүнчлэн Бурханы хүмүүстэй харилцаатай байх гэсэн хүслийг харуулдаг бөгөөд бас өөрсдийгөө Бурханд зориулах гэсэн хүмүүсийн чин хүслийг харуулдаг ажээ.

Эхлэл 1, 2 дээрх Библийн бүтээлийн түүхэнд зөвхөн хүнийг анх хэрхэн бүтээсэн тухай гардаггүй. Харин Бурхан, хүн хоёрын харилцаа хийгээд хүмүүс нэг нэгэнтэйгээ хэрхэн харилцаж байсныг илчилнэ. Харин гэм нүгэл орж ирснээр энэ бүх харилцаа сүйрчээ. Гэм нүгэл бол сүйрлийг авчирсан (үхэл) бүтээлийн эсрэг тал юм.

Эцэстээ Адамын үр удам хагаралдаж, Каин бузар мууг сонгож (Эхл. 4:8–19), харин Сет Бурханаас зуурч байв. (Эхл. 5:3–24). Адамаас хойш долоо дахь үед Каины удам Ламехаар дууссан (Эхл. 4:17–19). Тэрээр хамгийн анх олон эхнэр авсан нэгэн юм. Итгэмжит Сетийн удамтай харьцуулбал Каины үр удамд хүчирхийлэл ба өс хонзон байсаар иржээ. Сэтийн үр удам мөн тоологдсон ба долоо дахь үе болох Енох Бурхантай хамт алхсан бөгөөд тэнгэрт аваачигдсан юм (Эхл. 5:24).

Харамсалтай нь дэлхий ертөнц Бурханаас илүү бузар муутай нөхөрлөж байв. Итгэмжтэй үр удам маш цөөхөн байлаа. Удахгүй хүн төрөлхтнийг аврахын тулд амлагдсан Үрийг илгээж, Бурханы Үгийг биелүүлдэг ямар ч гэр бүл үлдэхгүй болж магадгүй байв. Энэ үед Бурхан дэлхий дээр үер буулгажээ. Харин тэрхүү үер нь амьдралыг зогсоон үхэл дагуулсан ч Бурхан хүн төрөлхтнийг аль хэдий нь сүйтгэсэн байсан зүйлийг устгасан билээ (Эхл. 6:11–13).

`Та амьдралдаа гэм нүглийн хөнөөлт хүчийг бодитоор мэдэрч байсан уу? Гэм нүглийн эсрэг үйлчлэх цорын ганц хүч юу вэ? Бид хэрхэн тэр хүчийг ашиглах вэ?`