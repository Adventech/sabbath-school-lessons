---
title:  Түүхэн дэх Гэрээнүүд
date:  18/11/2019
---

Үерийн дараа Бурхан бүгдийг дахиад эхэлжээ. Харин энэ удаа Ноа болон түүний удмын хүмүүс Бурхантай хамт байлаа. Тэрээр тэдэнтэй ч бас дотно харилцаатай байхыг хүссэн. Тэрхүү харилцааны гол цөм нь гэрээний тухай ойлголт байлаа. Библид Бурханы хүмүүстэй хийсэн 7 гол гэрээг танилцуулдаг:

- 1-р Гэрээ – Адам (Эхлэл 1–3)
- 2-р Гэрээ – Ноа (Эхлэл 6–9)
- 3-р Гэрээ – Абрахам (Эхлэл 12:1–3)
- 4-р Гэрээ – Мосе болон Израиль үндэстэн (Синаин эсвэл Мосегийн Гэрээ гэгддэг Гэт. 19–24)
- 5-р Гэрээ – Финехас (Тоол. 25:10–13)
- 6-р Гэрээ – Давид (2 Сам. 7:5–16)
- 7-р Гэрээ – Шинэ Гэрээ (Иер. 31:31–34)

`Дараах эшлэлүүдийг уншина уу. “Мөнхийн гэрээ” гэж тэд юуг хэлж байна вэ? (Эхл. 9:16, 17:7; Иса. 55:3; Евр. 13:20).`

Библи дээр “Мөнхийн гэрээ” гэсэн хэллэг арван зургаан удаа гарна. Тэднээс арван гурав нь Абрахам, Синаи уулан дээрх Израильчууд болон Давидтай хийсэн гэрээтэй холбоотой байжээ. Дээр дурдсан гэрээ бүр онцгой боловч “Мөнхийн гэрээний” ул мөрийг тээсээр байна. Яг л мөнхийн сайн мэдээ анх Эхлэл 3:15 дээр тунхаглагдсан ч дараа нь Библийн турш аажмаар илчлэгдэж байсан шиг мөнхийн гэрээ яг үүнтэй адил юм. Эдгээр гэрээнүүд нь бидэнд мөнхийн хайрын гэрээг гүн гүнзгий хийгээд өргөн хүрээгээр ойлгоход тусална. Тэрхүү мөнхийн гэрээг бид авралын төлөвлөгөөнөөс бүрэн харж болно. Шинэ болон Хуучин Гэрээнүүд өөр хоорондоо адилгүй хэдий ч нэг л агуулгыг хадгалдаг юм.

- _Ариусгал_: “Би хуулиа тэдний дотор хийж, Би тэдгээрийг зүрхэн дээр нь бичнэ”(Иер. 31:33-г Евр. 8:10-тай харьцуулна уу).
- _Эвлэрүүллэг_: “Би тэдний Бурхан, тэд Миний ард түмэн болно” (Иер. 31:33, Евр. 8:10).
- _Даалгавар_: “Хүн бүр хөршдөө, ах дүүдээ ‘Эзэнийг мэд’ гэж заахгүй. Учир нь өчүүхнээсээ агуу нь хүртэл тэд бүгд Намайг мэдэх болно” (Иер. 31:34, Евр. 8:11).
- _Зөвтгөл_: Би тэдний хилэнцийг уучилж, нүглийг нь дахин эс санана (Иер. 31:34, Евр. 8:12).