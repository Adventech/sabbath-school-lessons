---
title:  Гүнзгийрүүлэн судлах
date:  22/11/2019
---

Элен Уайтын Христэд Хүрэх Зам номын “Бурханд бүхнээ зориулахуй” х. 43-48.

“Дэлхий дээрх ариун ордны үйлчлэл хоёр хэсгээс бүрддэг байжээ: Ариун ордон дахь өдөр бүрийн тахилчдын үйлчлэл, сүмийг цэвэрлэхийн тулд жилд нэг удаа ариунаас ариун ордонд тэргүүн тахилчийн хийх эвлэрүүллэгийн үйлчлэл. Өдөр бүр сүмийн хаалганд тахилаа авчрах гэмшсэн нүгэлтэн гараа золиосын толгой дээр тавин гэмээ хүлээнэ. Энэ нь тэр өөрийгөө гэмгүй золиосын оронд шилжүүлж буй хэрэг юм. Дараа нь золиос болох амьтныг хөнөөнө. ‘Цус урсгахгүйгээр’ нүглийн уучлал гэж үгүй хэмээн элч хэлсэн билээ. ‘Учир нь бие махбодын амь нь цусанд байдаг’ Левит 17:11. Бурханы хуулийг зөрчих нь амийн төлөөсөнд унагадаг. Цус бол гэм нүгэлтний амь барьцаалагдсаныг төлөөлнө. Золиосын үүрч буй нүгэлтний гэм зэмийг тахилч ариун ордонд аваачин, хөшигний өмнө цацна. Үүний ард нүгэлтний зөрчсөн хуулийг агуулж буй авдар бий. Энэхүү ёслолоор гэм нүгэл цусаар ариун оронд шилжиж буй юм. Зарим тохиолдолд цусыг ариун газар аваачдаггүй. Харин махыг нь тахилч иддэг бөгөөд энэ нь Мосе Аораны хөвгүүдэд ‘Хотол түмний хилэнцийг үүрүүлж ... гэж та нарт өгөгдсөн юм’ Леви 10:17 хэмээн хэлж байсны дагуу юм. Энэ хоёр ёслол гэм нүгэл наминчлагчаас ариун ордонд шилжиж байгааг бэлгэддэг” Элен Ж. Уайт Агуу Тэмцэл, х. 418.

**Хэлэлцэх асуултууд**

`1 Та биелүүлэхийг чин сэтгэлээсээ хүсч байсан ч биелүүлж чадаагүй амлалтуудаа санаарай. Танд ахин тийм алдаа гаргахгүй байхад суралцсан туршлага бий юу?`

`2 Гэрээ бол харилцааны хууль ёсны баримт юм. Бид Бурханы өмнө үүнийг зөрчдөг. Харин бид өөрсдийнхөө талаас гэрээг зөрчсөн ч Тэр Өөрийнхөө талаас үргэлж итгэмжит байдаг. Бурханы сайн сайхан хийгээд итгэмжит байдлын энэхүү ойлголт хэрхэн хүн төрөлхтнийг Бурхантай дотно харилцаатай болгож, тийнхүү биднийг зохистой амьдрахад туслах вэ?`

`3 Та бүхэн хэр олон удаа Бурханд итгэмжгүй хандаж мөн “Шинэ гэрээн” дор орж амласан амлалтууддаа (Лук 22:20; Евр. 8:13, 9:15) зөрчиж байснаа бодоорой. Авралын төлөвлөгөө хийгээд хүн төрөлхний төлөө “Iинэ гэрээг” өөрийн цусаар тамгалсан Есүсийн золиослолын учир бидэнд уучлалын амлалт байгаа гэдгийг ойлгох нь яагаад тийм чухал вэ?`