---
title: Бурхан ба Түүний Гэрээ
date:  16/11/2019
---

### Энэ Долоо Хоногт Судлах Эшлэлүүд
Нех. 10:1-29; Эхл. 4:8–19; Евр. 13:20; Иош. 24; Нех. 10:30–39; Евр. 8:1–7.

> <p>Цээжлэх Эшлэл</p>
> “‘Одоо энэ бүхний учир бид бичгээр гэрээ хийж байна. Тамгалсан бичиг дээр манай удирдагчдын, манай левичүүдийн болон манай тахилчдын нэрс байна. ... Бид Бурханыхаа өргөөг орхихгүй (Нехемиа 9:38; 10:39).

Библид гэрээний талаар ярихдаа юуг илэрхийлдэг вэ? Библи дэх гэрээний хамгийн энгийн тайлбар бол Бурхан болон хүмүүсийн хоорондох харилцааны хууль ёсны үндэслэл юм. Бурхан “Чи бол миний ард түмэн, Би бол чиний Бурхан” гэж айлджээ. Үүнээс гадна, эрт үед хүмүүс хоорондоо, ялангуяа удирдагчид болон харьяат ардын хооронд бичгээр үйлдсэн гэрээ байсныг олж үзэж болно.

Эдгээр гэрээ нь хоёр талын эрх ашигт нийцсэн учраас үйлдэгджээ. Удирдагч ард түмнийг хамгаалж харин ард иргэд тэдэнд хүндлэл үзүүлэх учиртай. Харин Бурхантай хийсэн гэрээ өөр байсан юм. Бурхан гэрээнээс ашиг хүртдэггүй, харин хүмүүс гэрээг зөрчсөн ч гэсэн Тэрээр итгэмжит байхаа амласаар байна. Үнэндээ, Библийн гэрээнд тусгагдсан ерөөл ба хараал нь Израилийн ард түмэнд хэрэв муу зүйлс тохиолдох үед гэрээ зөрчигдсөн гэдгийг мэдэх боломжийг олгодог байв.

Энэ долоо хоногт бид Нехемиа номын 10-р бүлэг буюу Израильчуудын Бурхантай хийсэн шинэ гэрээг судалж, Библи дэх гэрээ байгуулах ач холбогдол болон түүхийн талаар зарим ерөнхий мэдээллийг ярилцах болно.

_*Энэ долоо хоногийн хичээлийг 11 сарын 23-ны Шаббатад бэлтгэн судлаарай._