---
title:  Гүнзгийрүүлэн судлах
date:  06/12/2019
---

Элен Уайт, Христэд Хүрэх Зам номын  “Христийн дотор Өсөхүй” бүлэг, х. 67–75.

“Хүч чадлаараа сансар ертөнцөд тоолж баршгүй гараг эрхсийг бүтээсэн Бурханы Хайрт, тэнгэрийн сүр жавхлант Нэгэн херуб буюу серафуудын бишрэл, хүндэтгэлийг соёрхдог Тэрээр гэмт хүнийг аврахын тулд Өөрийгөө дорд болгосон гэдэг нь хэзээ ч мартагдахгүй. Мөн Калварын загалмай дээр мөхөж буй дэлхийн гай зовлон зүрхийг нь зүсч амийг нь авч одох хүртэл Эцгийнхээ нүүрээс нуугдан байж гэм нүглийн ичгүүрийг үүрсэн гэдгийг ч үл мартах учиртай. Бүх ертөнцийг бүтээгч, бүх хувь тавилангийн Арбитр, Өөрийн алдар сууг орхиж, хайраас хүн болж Өөрийгөө дорд болгох ёстой байсан нь орчлон ертөнцийн гайхал, бишрэлийг улам бүр төрүүлэх болно. Аврагдсан үндэстнүүд өөрсдийн Эцэгийн мөнхийн алдар суу Түүний нүүрэн дээр гэрэлтэн буй Аврагчийг мөн Түүний мөнхийн титмийг олж харах үед, Түүний хаанчлалд төгсгөл үгүй болохыг ойлгож, баяр бахдалын дуу хадаах юм: “Хамгаас үнэт цусаараа биднийг аварсан Нядлагдсан Хурга зохистой билээ! Элен Ж. Уайт, Агуу тэмцэл, х. 651, 652.

**Хэлэлцэх асуултууд**

`1 Мөргөлд хүндэтгэл болон баяр хөөрийн зөв тэнцвэрийг олох тухай ангидаа ярилцаарай. Эсвэл дараах асуултын дагуу ярилцана уу: Хүндэтгэл болоод баяр хөөр харшилддаг уу?`

`2 Израильчууд Иерусалимын хэрмийг ивээх ёслолоор дамжуулан тэнгэрийн хамгаалалтан дор оруулжээ. Мөн Бурхан хамгаалахаас нааш хэрэм ямар ч хэрэггүй гэдгийг мэдэж байв. Соломон хаан үүнийг: “Эзэн гэрийг барьж байгуулахаас нааш, түүнийг байгуулагчид дэмий хөдөлмөрлөнө. Эзэн хотыг хамгаалахаас нааш, манаач хүн дэмий л сэрүүн байна” (Дуу. 127:1) хэмээн онож хэлжээ. Эзэний өмнөөс бидний хийдэг хичээл зүтгэл, мэрийлтийн талаар юу хэлж байна вэ?`

`3 Танай сүмийн мөргөлд хөгжим ямар үүрэгтэй байдаг вэ?`

`4 Бичээст тодорхой хэлжээ: Тэнгэрийн ариун ордонд Есүс бидний Тэргүүн Тахилч билээ. Тэр бидний төлөө яг юу хийж байгаа вэ? Дэлхий дээрх сүмийн тахилчийн үйлчлэл бидэнд тэнгэрийн ордонд бидний төлөө хийж буй Есүсийн үйлчлэлийн талаар юу зааж байна вэ?`