---
title:  Мөргөлийн нэг хэсэг болох тахилууд
date:  04/12/2019
---

`Нехемиа 12:43-г уншина уу. Мөргөлийн баяр тэмдэглэх үед “Үлэмж тахилууд” өргөхийн онцгой зүйл нь юу байсан бэ?`

Тухайн үед тахилууд нь мөргөлийн хамгийн чухал хэсэг байв. Уучлалын амлалтын төлөө мөн нөхөрлөлийн баяр хөөр, Бурханд талархлаа илэрхийлэхийн тулд хэд хэдэн тахил өргөдөг байлаа. Тахилууд нь Бурханы үнэн хийгээд Түүний хэн болохыг мөргөгчдөд сануулах учиртай бөгөөд тэдний төлөө амиа золиослох Амлагдсан Үр, Мессиаг бэлгэддэг байв. Учир нь Тэр бол Бурханы Хурга юм.

`Иохан 1:29,36; 1 Коринт 5:7; Илчлэлт 5:6,12,13 уншина уу. Тэд тахилын бэлгэдлийн талаар  юу гэж хэлсэн вэ? Энэ үйл хэрэг нь эртний Израильчуудад маш их үнэнийг илчилсэн буюу тэдгээр амьтдын үхлийн улмаас баяр хөөр болж байсан юм бол бидэнд тэднээс илүү баярлах шалтгаан хэр их байна вэ?`

Зөвхөн Нехемиа 12:43 дээр гэхэд баяр хөөрийн тухай хэр олон удаа гарсныг анзаарна уу. Мөргөлийн үеэр хүмүүс хүндэтгэл хийгээд Бурханаас эмээхүйд автаж байсан ч (нүглийнхээ төлөө амьтныг хөнөөх ёстой байв) басхүү баярлан хөөрч байжээ. Бид Бурханд хандахдаа хүндлэл, бишрэлтэй хийгээд баяр хөөртэй байх ёстой. 95-р дуулал дээр хүндэтгэлийн жинхэнэ үйлдэл нь уриалан дуулж, баяртайгаар хашгирч, Бурханыг магтах юм гэдгийг харуулна (Дуу. 95:1). Мөн Эзэний өмнө бөхийж, өвдөг сөгдөх нь зүйтэй гэдэг (Дуу. 95:6). Баяр баясгалан ба хүндэтгэлийг эн тэнцүү байлгах хичээл зүтгэл нь Бүтээгчдээ мөргөх, Түүнийг бишрэн магтахад нэн чухал юм.

`Бид бүхнийг бүтээсэн Бүтээгч (Иохан 1:1–3-г харна уу) загалмайд өлгөгдөж, Бүтээлийнхээ нүглийн улмаас нас барсан гэдгийг санах үед хамгийн түрүүнд юу мэдэрдэг вэ? Баяр хөөр нь загалмайг ойлгоход ямар үүрэгтэй, бас ямар үүрэгтэй байж болох вэ?`