---
title:  Эзэний дууг дуулах
date:  01/12/2019
---

`Нехемиа 12:27-29-г уншина уу. Тэдний мөргөл болон магтаалын тухай өгүүлсэн түлхүүр үгсийг анзаарна уу. Та үүнийг хэрхэн тодорхойлох вэ?`

Израильчууд Леви овгийн тодорхой бүлэг хүмүүст сүмийн дуу болон хөгжимчдийн үүргийг даалгасан юм. Сүмийн мөргөл гоо сайхан, мэргэжлийн түвшинд байх ёстой тул Бурхан мөргөлийг үйл ажиллагаанд заавар чиглүүлгийг өгсөн байдаг.

Давид хаан энэ ёслолыг урд өмнө байгаагүйгээр илүү боловсронгуй, сүр жавхлантай болгон зохион байгуулсан юм. Тиймээс Давидын үед сүмийн мөргөлийн ахлагчаар томилогдсон Асафын үр сад энэ удаад ч “Эзэний өргөөний үйлчлэлийн магтан дуучдаар” томилогджээ. (Нех. 11:22).

`1 Шастир 25:6-8-г харна уу. Энд мөргөл хийн “Эзэнд дуулахад” хөгжим хэр чухал мөн гол зүйл байх ёстой талаар юу зааж байна вэ?`

Дуучид нь Леви овгийнхон байсан тул сүмд албан ёсоор томилогджээ. Ийнхүү сүмийн үйлчлэлийг хөгжмөөр хангах нь тэдний ажил байв. Давид хааны үед мэргэжлийн хөгжмийн академи байгуулагдаж, тэрээр үүнийг удирдаж байжээ. Академид багш, сурагч болон янз бүрийн насны хүмүүс байсан бөгөөд сүмийн хөгжмийн үйлчлэлд ээлжлэн ажилладаг байв. Зарим нь хөгжимчид, зарим нь дуучид харин бусад нь хөгжмийн хэрэгсэл болон үйлчлэлийн хувцсанд санаа тавьдаг байлаа. Энэ мэргэжлийн байгууллагын зорилго юу байсан бэ? Энэ нь авьяас чадварыг хөгжүүлж, мөргөлийн гоц гойд чанарыг дээшлүүлэх учиртай газар байв. Мөргөлийг үргэлж онцгой сайн зохион байгуулах хэрэгтэй. Магтаал нь зүрх сэтгэлээс гарч, хамгийн сайнаар илэрхийлэгдэх ёстой бөгөөд ингэснээр хүмүүс сүнслэг байдлын хувьд сэргэх юм. Ариун сүмд үйлчилж байсан эдгээр хөгжимчид, дуучдыг мөргөл үйлдэх ажлыг удирдан зохион байгуулахаар нухацтай сонгосон гэж үзэж болно.

`Та хөгжмөөр мөргөлийн баяр хөөрийг хэрхэн мэдэрч байсан бэ? Энэ нь таны хувьд ямар талаар чухал вэ?`