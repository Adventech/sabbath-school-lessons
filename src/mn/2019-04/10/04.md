---
title:  Найрал дууны хоёр том хэсэг
date:  03/12/2019
---

`Нехемиа 12:31-42-г уншина уу. Энэхүү баяр цэнгэлд хөгжим яагаад тийм чухал хэсэг байсан бэ?`

Нехемиагийн үед мөргөл хийхдээ талархлын найрал дууны хэсгийг оруулжээ. Ингэхдээ хоёр хэсэг болон цан хөгжмөө авч, Иерусалимыг тойрон алхдаг байв. Тэд нэг газарт эхлээд, дараа нь салж, хоёулаа хотын ханануудыг тойрон өөр өөр чиглэлд явдаг байв. Найрал дууны нэг хэсгийг нь Езра өмнө талд, нөгөөг нь Нехемиа ар талд удирддаг байлаа. Хоёр найрал дууны бүлэг Тосгоны Хаалганы дэргэд дахин нэг удаа уулзаад тэндээсээ сүм рүү явдаг байжээ. Бүрээ үлээсэн тахилчид жагсаал бүрийг дагалдаж байв. Найрал дуучид сүмд ороод тэд өөд өөдөөсөө харж зогсов. Энэ бол маш сайн зохион байгуулсан жагсаал буюу мөргөлийн үйл ажиллаагаа байсан юм.

Хөгжим яагаад ёслол ба мөргөл үйлдэхэд ийм чухал үүрэг гүйцэтгэж байгаад хариулахын тулд бид түүний утга учрыг сүмийн хүрээнд авч үзэх хэрэгтэй. Сүмийн хөгжим нь Бетховены 4-р симфонийг сонсохоор концертын танхимд очдог тоглолт мэт байгаагүй ээ. Харин дуучид дуулж, хөгжимчид тоглож байх үед хүмүүс бөхийн залбирдаг байжээ. Энэ бол тэдний мөргөлийн нэг хэсэг юм.

Тахил өргөх үйл явдал нь сүм болон мөргөлийн гол үйл ажиллагаа бөгөөд нэг их сайхан явдал биш байлаа. Тэд гэмгүй амьтдын амийг таслахаас өөр юу хийсэн бэ? Сайхан хөгжим тоглох нь хүмүүсийн бодол сэтгэлийг тэнгэрлэг зүйл рүү хандуулахаас гадна мөргөлийг бүхлээр нь илүү тааламжтай болгож байлаа.

`Библид дуу хөгжим мөргөлийн чухал хэсэг байсан тохиолдлуудыг хайж олно уу. Ялангуяа Гэтлэл 15:1; 2 Шастир 20:21,22; мөн Илчлэлт 15:2–4-н талаар эргэцүүлээрэй.`

Диваажинд болон дэлхий дээр хөгжим нь мөргөлийн нэг хэсэг байдаг. Дээрх шүлгүүд бүхэлдээ Эзэний ард түмнийхээ төлөө хийсэн үйлс болоод тэр тусмаа “араатныг ялах” ялалтыг тэдэнд өгсөн (тэд өөрөөр энэ ялалтыг хэрхэн авах байсан бэ?) тухай дуулж байгааг анзаарна уу. Бурханыг Түүний авралын төлөө магтдаг билээ.

`Бурханыг магтан дуулахад сайн шалтгаан болдог, таны төлөө Түүний хийсэн зүйлсийг нэрлэнэ үү?`