---
title: Эзэнд Мөргөх нь
date:  30/11/2019
---

### Энэ Долоо Хоногт Судлах Эшлэлүүд
Нех. 12:27-47, 1 Шас. 25:6-8, 1 Иох. 1:7-9, Иох. 1:29, 36, 1 Шас. 5:7, Евр. 9:1-11.

> <p>Цээжлэх Эшлэл</p>
> “Тэд Эзэнийг магтан талархал өргөж, ‘Тэрээр сайн сайхан бөгөөд Түүний энэрэл хайр Изриаль дээр мөнхөд байдаг’ гэж дуулцгаав’” (Езра 3:11).

Энэ долоо хоногийн цээжлэх эшлэл бидэнд Еврейчүүдийн мөргөлийн үйл ажиллагаа болон тэдний Бурханд өргөх талархал хэрхэн магтаалаар ундран гардаг байсан талаар ойлгуулж байна. МЭӨ 515  онд Израильчууд шинэ сүмийн ивээх ёслолыг тэмдэглэсэн (Езра 6:15–18). Үүнээс хойш 60 жилийн дараа хүмүүс Иерусалимын хэрмийн барилгыг дуусгаж, хэрмийг ивээх ёслолыг хийжээ. (Нех. 6:15–7:3; 12:27).

Нехемиа 11, 12 дээрх удмын бичгийн дараа зохиолч хотын хэрмийг ивээх ёслолын үе рүү шилждэг. Энэ нь аливаа зүйлийг Бурханд даатгах үндэстний ёс заншил байв. Үүнд: хотын хэрэм, байшин, олон нийтийн барилгууд зэрэг багтана. Энэхүү ивээх ёслолыг урдаас сайтар бэлтгэдэг байжээ. Ёслолын үйл ажиллагаанд  дуу, хөгжим, найр, тахил өргөх, баярлаж цэнгэх, инээд хөөр болон ариусгал орно. Давид хаан анх ивээх ёслолын үеэр тахил өргөсөн бөгөөд түүнээс хойш Соломон хаан гэрээний авдрыг сүмд авчран тавьснаас эхлэн тахилын үйлчлэлийг хийдэг болжээ. (1 Хаад 8:5).

Энэ долоо хоногт Израильчууд Эзэнд хэрхэн мөргөдөг байсныг судална. Тиймээс нэг Эзэнд мөргөж буй бид өөрсдөдөө тусгаж болох зүйлсийг олж харах юм.

_*Энэ долоо хоногийн хичээлийг 12 сарын 7-ны Шаббатад бэлтгэн судлаарай._