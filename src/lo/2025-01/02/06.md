---
title:  ຈົ່ງຮັກຊຶ່ງກັນ ແລະ ກັນ ເໝືອນດັ່ງເຮົາຮັກພວກເຈົ້າ
date:   09/01/2025
---

ດັ່ງທີ່ພວກເຮົາໄດ້ເຫັນໃນບົດຮຽນມື້ວານນີ້ວ່າ ຄົນຮັບໃຊ້ບໍ່ສາມາດຈ່າຍ ເງິນທີ່ຕົນກູ້ຢືມໃຫ້ແກ່ເຈົ້ານາຍຂອງເຂົາໄດ້. ໃນທຳນອງດຽວກັນ, ພວກເຮົາບໍ່ສາ ມາດຈ່າຍຄືນໃຫ້ພຣະເຈົ້າໄດ້ ສໍາລັບທຸກຢ່າງທີ່ພຣະອົງໄດ້ເຮັດ ແລະ ເຮັດເພື່ອ ພວກເຮົາ. 1 ໂຢຮັນ 3:1 ເວົ້າວ່າ: "ເບິ່ງແມ! ພຣະບິດາເຈົ້າຊົງໂຜດປະທານ ຄວາມຮັກແກ່ເຮົາທັງຫຼາຍ ເປັນຢ່າງໃດທີ່ພຣະເຈົ້າຊົງເອີ້ນພວກເຮົາວ່າ ບຸດຂອງ ພຣະອົງ."

ສິ່ງທີ່ພວກເຮົາສາມາດເຮັດ ແລະ ຄວນເຮັດໄດ້ແມ່ນສະແດງຄວາມຮັກ ຂອງພຣະເຈົ້າຕໍ່ຄົນອື່ນເທົ່າທີ່ ພວກເຮົາສາມາດເຮັດໄດ້. ຖ້າພວກເຮົາຮັກພຣະ ເຈົ້າ, ພວກເຮົາຈະສະແດງຄວາມຮັກຂອງພຣະເຈົ້າຕໍ່ຄົນອື່ນ.

`ອ່ານໂຢຮັນ 15:12; 1 ໂຢຮັນ 3:16 ແລະ 1 ໂຢຮັນ 4:7-12. ຂໍ້ ພຣະຄຳພີເຫຼົ່ານີ້ ສອນພວກເຮົາສິ່ງໃດກ່ຽວກັບຄວາມສໍາພັນລະຫວ່າງຄວາມຮັກ ຂອງພຣະເຈົ້າ, ຄວາມຮັກຂອງພວກເຮົາຕໍ່ພຣະເຈົ້າ ແລະ ຄວາມຮັກຂອງພວກ ເຮົາຕໍ່ຜູ້ຄົນ?`

ຖ້າພວກເຮົາຮັກພຣະເຈົ້າ, ພວກເຮົາຈຳເປັນຕ້ອງຮັກຄົນອື່ນ, ເຊັ່ນກັນ. ພວກເຮົາຄວນຈະແບ່ງປັນຄວາມຮັກຂອງພຣະເຈົ້າກັບຜູ້ຄົນດ້ວຍຄໍາເວົ້າ ແລະ ໃນການກະທໍາ. ພວກເຮົາຄວນຊ່ວຍຜູ້ຄົນໃນຊີວິດປະຈໍາວັນຂອງພວກເຂົາໃນ ຕອນນີ້ແລະ ໃນປັດຈຸບັນ. ພວກເຮົາຍັງຕ້ອງພະຍາຍາມນໍາຜູ້ຄົນມາຫາຜູ້ທີ່ສາ ມາດປະທານຊີວິດນິລັນດອນແກ່ພວກເຂົາໃນສະຫວັນໃໝ່ ແລະ ໃນແຜ່ນດິນ ໂລກໃຫມ່.

`ສິ່ງໃດແດ່ທີ່ທ່ານສາມາດເຮັດໃນມື້ນີ້ ແລະ ໃນມື້ຕໍ່ໄປເພື່ອສະແດງຄວາມ ຮັກຂອງພຣະເຈົ້າຕໍ່ຜູ້ຄົນ? ທ່ານສາມາດເຮັດສິ່ງໃດ ເພື່ອເຊື້ອເຊີນໃຫ້ເຂົາເຈົ້າເຂົ້າ ມາເພີດເພີນກັບຄໍາຫມັ້ນສັນຍາແຫ່ງຊີວິດນິລັນດອນ?`