---
title:  ພຣະເຈົ້າສັນຍາວ່າ ຈະຊົງຮັກພວກເຮົາ
date:   04/01/2025
---

### ອ່ານບົດຮຽນສຳລັບອາທິດນີ້

ເພງສັນລະເສີນ 33:5; ພຣະບັນຍັດສອງ 7:6-9; ໂຮເສອາ 9:15; ໂຢຮັນ 4:7-20; 15:12 ;1 ໂຢຮັນ 3:16.

> <p>ຂໍ້ຄວນຈຳ</p>
> "ຜູ້ໃດທີ່ບໍ່ຮັກເຮົາ ກໍບໍ່ປະຕິບັດຕາມຖ້ອຍຄຳຂອງເຮົາ. ຖ້ອຍຄຳທີ່ ພວກເຈົ້າໄດ້ຍິນນັ້ນບໍ່ແມ່ນຂອງເຮົາ ແຕ່ມາຈາກພຣະບິດາເຈົ້າຜູ້ທີ່ໃຊ້ເຮົາມາ" (ໂຢຮັນ 14:23).

ບັນດາຜູ້ຂຽນພຣະຄຳພີໃໝ່ໃຊ້ຄໍາສັບທີ່ແຕກຕ່າງໃນພາສາເກຣັກເພື່ອ ໝາຍເຖິງ "ຄວາມຮັກ". ສອງຄໍາໃນພາສາເກຣັກແມ່ນ "ອາກາເປ" ແລະ "ຟິ ເລໂອ".  ຫຼາຍຄົນເຊື່ອວ່າ ຄຳພາສາເກຣັກ "ອາກາເປ" ເວົ້າເຖິງຄວາມຮັກທີ່ ມາຈາກພຣະເຈົ້າເທົ່ານັ້ນ.ຜູ້ຄົນຍັງເຊື່ອວ່າ ຄຳ "ຟິເລໂອ" ແມ່ນປະເພດຂອງ ຄວາມຮັກທີ່ບໍ່ມີພະລັງເທົ່າກັບຄຳ "ອາກາເປ ". ພວກເຂົາຍັງຄິດວ່າ "ອາກາເປ" ແມ່ນບາງສິ່ງທີ່ພຣະເຈົ້າສາມາດປະທານໃຫ້ ແຕ່ບໍ່ເຄີຍໄດ້ຮັບຈາກມະນຸດ.

ແນວຄວາມຄິດທັງໝົດເຫຼົ່ານີ້ ແມ່ນຄວາມຄິດທີ່ຜິດໆ. ເມື່ອພວກເຮົາສຶກ ສາພຣະຄຳພີຢ່າງລະມັດລະວັງ ພວກເຮົາຈະເຫັນຄໍາວ່າ "ອາກາເປ" ສາມາດ ຫມາຍເຖິງຄວາມຮັກຂອງພຣະເຈົ້າ ແລະ ຄວາມຮັກຂອງມະນຸດ. "ອາກາເປ" ຍັງສາມາດໃຊ້ເພື່ອເວົ້າເຖິງການຮັກໃນສິ່ງທີ່ຜິດໆ (2 ຕີໂມທຽວ 4:10). ບັນດາ ຜູ້ຂຽນພຣະຄຳພີໃຫມ່ໃຊ້ຄໍາສັບຫຼາຍຢ່າງນອກຈາກ "ອາກາເປ" ເພື່ອຫມາຍເຖິງ ຄວາມຮັກຂອງພຣະເຈົ້າ.

ພຣະຄຳພີຍັງສອນວ່າ ຄວາມຮັກຂອງພຣະເຈົ້າບໍ່ໄດ້ແມ່ນທາງດຽວ. ພຣະເຈົ້າຕ້ອງການທີ່ຈະຢູ່ໃນຄວາມສໍາພັນດ້ວຍຄວາມຮັກກັບພວກເຮົາ. ພຣະ ເຈົ້າຊົງຮັກພວກເຮົາ ແລະ ປາຖະໜາໃຫ້ພວກເຮົາຮັກພຣະອົງຄືນ.