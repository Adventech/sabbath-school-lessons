---
title:  ຄວາມສໍາພັນກັບພຣະເຈົ້າ ແມ່ນຂຶ້ນກັບການເລືອກຂອງພວກເຮົາ
date:   07/01/2025
---

ພຣະເຈົ້າຊົງເຊື້ອເຊີນທຸກໆຄົນໃຫ້ສ້າງຄວາມສຳພັນແຫ່ງຄວາມຮັກແບບ ສ່ວນຕົວກັບພຣະອົງ (ອ່ານມັດທາຍ 22:1-14) ຖ້າພວກເຮົາປາຖາໜາຈະມີ ຄວາມສໍາພັນກັບພຣະເຈົ້າ, ພວກເຮົາຕ້ອງຮັກ ແລະ ເຊື່ອຟັງພຣະອົງ (ມັດທາຍ 22:37-39). ທຸກໆສິ່ງຂື້ນຢູ່ກັບການເລືອກຂອງພວກເຮົາທີ່ຈະຍອມຮັບ ຫຼື ປະຕິເສດຄວາມຮັກຂອງພຣະເຈົ້າ. ພຣະເຈົ້າຊົງຕ້ອງການອວຍພຣະພອນຄວາມ ສໍາພັນຂອງພວກເຮົາກັບພຣະອົງ. ດັ່ງນັ້ນ, ພວກເຮົາຕ້ອງຍອມຮັບເອົາຄວາມຮັກ ຂອງພຣະອົງ ເພື່ອຈະໄດ້ຮັບພຣະພອນທີ່ພຣະອົງໄດ້ສັນຍາໄວ້ກັບພວກເຮົາ.

`ອ່ານໂຮເສອາ 9:15; ເຢເຣມີຢາ 16:5; ໂຣມ 11:22; ຢູດາ 1:21. ຂໍ້ ພຣະຄຳພີເຫຼົ່ານີ້ ສອນພວກເຮົາສິ່ງໃດກ່ຽວກັບພຣະພອນທີ່ພຣະເຈົ້າຊົງສັນຍາ ໄວ້? ພວກເຮົາຈະປະຕິເສດພຣະພອນຂອງພຣະອົງ ຫຼື ສູນເສຍພຣະພອນເຫຼົ່າ ນັ້ນໄປ?`

ຖ້າພວກເຮົາຕ້ອງການໄດ້ຮັບພຣະພອນທີ່ພຣະເຈົ້າຊົງສັນຍາໄວ້ ພວກ ເຮົາກໍຕ້ອງເລືອກທີ່ຈະຮັກ ແລະ ເຊື່ອຟັງພຣະອົງ. ແຕ່ພວກເຮົາບໍ່ຄວນເຮັດຜິດ ພາດທີ່ຄິດວ່າ ພຣະເຈົ້າຊົງຢຸດເຊົາຮັກທຸກຄົນແລ້ວ. ຄວາມຮັກຂອງພຣະເຈົ້າທີ່ ມີຕໍ່ພວກເຮົາຈະບໍ່ສິ້ນສຸດລົງ ຖ້າພວກເຮົາປະຕິເສດພຣະອົງ. ພວກເຮົາບໍ່ສາມາດ ຢຸດດວງຕາເວັນບໍ່ໃຫ້ສ່ອງແສງ ຫຼື ໃຫ້ແສງສະຫວ່າງແກ່ພວກເຮົາໄດ້. ເຊັ່ນດຽວກັນ, ພວກເຮົາບໍ່ສາມາດເຮັດສິ່ງໃດໄດ້ ເພື່ອຢຸດຄວາມຮັກອັນໝັ້ນຄົງ ຂອງພຣະເຈົ້າ. ແຕ່ໃນທີ່ສຸດ ພວກເຮົາສາມາດປະຕິເສດຄວາມສໍາພັນກັບພຣະ ເຈົ້າໄດ້. ຖ້າພວກເຮົາເຮັດແນວນັ້ນ, ພວກເຮົາໄດ້ປົດພວກເຮົາເອງອອກຈາກ ພຣະພອນແຫ່ງຄວາມສໍາພັນນີ້ທີ່ໄດ້ມອບໃຫ້, ລວມທັງຄໍາຫມັ້ນສັນຍາ ແຫ່ງຊີວິດ ນິລັນດອນ.