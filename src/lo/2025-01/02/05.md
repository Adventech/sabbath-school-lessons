---
title:  ການສູນເສຍຄວາມເມດຕາ ຫຼື ຖືກປະຕິເສດ
date:   08/01/2025
---

ຄວາມຮັກຂອງພຣະເຈົ້າຊົງເປັນຄວາມຮັກອັນໝັ້ນຄົງ. ພວກເຮົາບໍ່ ສາມາດໄດ້ຮັບຄວາມຮັກຂອງພຣະເຈົ້າ ໂດຍການຫາມາດ້ວຍເຫື່ອແຮງ. ແຕ່ ພວກເຮົາສາມາດປະຕິເສດຄວາມຮັກນີ້. ພຣະເຈົ້າຊົງໃຫ້ພວກເຮົາມີທາງເລືອກ: ພວກເຮົາອາດຈະຍອມຮັບ ຫຼື ປະຕິເສດຄວາມຮັກຂອງພຣະອົງ.

`ອ່ານເລື່ອງໃນ 1 ໂຢຮັນ 4:7-20. ພາບໃນເລື່ອງນີ້ບອກພວກເຮົາສິ່ງໃດ ກ່ຽວກັບຄວາມຮັກຂອງພຣະເຈົ້າ?`

ຄວາມຮັກຂອງພຣະເຈົ້າມາກ່ອນສະເໝີ. ຖ້າວ່າ ພຣະເຈົ້າບໍ່ຮັກພວກ ເຮົາກ່ອນ, ພວກເຮົາບໍ່ສາມາດຮັກພຣະອົງຄືນໄດ້.

ໃນພາບເລື່ອງນີ້, ພວກເຮົາເຫັນວ່າ ຄົນຮັບໃຊ້ບໍ່ສາມາດຈ່າຍຄືນເງິນທີ່ ຕົນໄດ້ຢືມມາໃຫ້ເຈົ້ານາຍ. ໃນມັດທາຍ 18, ຄົນຮັບໃຊ້ໄດ້ກູ້ຢືມເງິນ 10,000 ຕະລັນຕົນຈາກເຈົ້ານາຍຂອງຕົນ. ເພື່ອຫາເງິນໃຫ້ໄດ້ 10,000 ຕະລັນຕົນ, ຄົນ ງານຕ້ອງເຮັດວຽກເປັນເວລາ 200,000 ປີ! ພາບເລື່ອງສະແດງໃຫ້ເຫັນວ່າ ຄົນ ຮັບໃຊ້ບໍ່ສາມາດຈ່າຍຄືນເງິນທີ່ຕ້ອງຈ່າຍໃຫ້ເຈົ້ານາຍໄດ້ເລີຍ. ແຕ່ ເຈົ້ານາຍໄດ້ ສະແດງຄວາມເມດຕາຕໍ່ຄົນຮັບໃຊ້ຂອງລາວ. ດັ່ງນັ້ນ, ເຈົ້ານາຍຈຶ່ງຊົງຍົກໂທດ ໃຫ້ຄົນຮັບໃຊ້ຂອງລາວຢ່າງເຕັ່ມໃຈ.

ແຕ່ຄົນຮັບໃຊ້ຜູ້ທີ່ໄດ້ຮັບການໃຫ້ອະໄພບໍ່ຍອມອະໄພໃຫ້ໝູ່ຄົນໜຶ່ງທີ່ຮັບໃຊ້ດ້ວຍກັນໃນຈຳນວນເງິນໜ້ອຍໆ (100 ຕະລັນຕົນ) ທີ່ຕິດຫນີ້ຕົນ. ແລ້ວນາຍກໍ ຄຽດແຄ້ນ ແລະ ເອົາຂອງປະທານແຫ່ງຄວາມເມດຕາ ແລະ ການໃຫ້ອະໄພຂອງ ພຣະອົງອອກໄປເສຍ. ຄວາມຮັກ ແລະ ຄວາມເມດຕາຂອງພຣະເຈົ້າບໍ່ມີມື້ໝົດ ສິ້ນ. ແຕ່ໃນທີ່ສຸດພວກເຮົາກໍອາດປະຕິເສດ ແລະ ສູນເສຍພຣະພອນແຫ່ງຄວາມ ຮັກ ແລະ ຄວາມເມດຕາຂອງພຣະເຈົ້າໄດ້.