---
title:  ຄວາມຮັກອັນໝັ້ນຄົງຂອງພຣະເຈົ້າ
date:   05/01/2025
---

ພຣະຄຳພີບອກພວກເຮົາວ່າ ພຣະເຈົ້າຊົງຮັກທຸກໆຄົນ. ຂໍ້ພຣະຄຳພີທີ່ມີຊື່ ສຽງໂດ່ງດັງທີ່ສຸດປະກາດຄວາມຈິງນີ້ຄື: "ເພາະວ່າ ພຣະເຈົ້າຊົງຮັກໂລກຫລາຍທີ່ ສຸດ ຈົນໄດ້ປະທານພຣະບຸດອົງດຽວຂອງພຣະອົງ "ເພື່ອທຸກຄົນທີ່ວາງໃຈເຊື່ອໃນ ພຣະບຸດນັ້ນຈະບໍ່ຈິບຫາຍ ແຕ່ມີຊີວິດອັນຕະຫລອດໄປເປັນນິດ" (ໂຢຮັນ 3:16).

`ອ່ານເພງສັນລະເສີນ 33:5 ແລະ 145:9. ຂໍ້ພຣະຄຳພເຫຼົ່ານີ້ ສອນ ພວກເຮົາຫຍັງກ່ຽວກັບຄວາມຮັກ ແລະ ຄວາມເມດຕາຂອງພຣະເຈົ້າ?`

ບາງຄົນອາດຈະຄິດວ່າ ບໍ່ມີໃຜສາມາດຮັກພວກເຂົາໄດ້. ຫຼື ພວກເຂົາ ອາດຄິດວ່າ ພຣະເຈົ້າຊົງຮັກຄົນອື່ນ ແຕ່ບໍ່ໄດ້ຮັກພວກເຂົາ. ແຕ່ພຣະຄຳພີປະ ກາດວ່າ ພຣະເຈົ້າຊົງຮັກທຸກໆຄົນ. ເພາະວ່າ ພຣະເຈົ້າຊົງຮັກທຸກໆຄົນ ແລະ ປາຖາໜາໃຫ້ທຸກຄົນໄດ້ຮັບຄວາມລອດດ້ວຍ.

ຂໍ້ພຣະຄຳພີຕໍ່ຈາກໂຢຮັນ 3:16 ບອກພວກເຮົາວ່າ "ພຣະເຈົ້າໄດ້ໃຊ້ພຣະ ບຸດເຂົ້າມາໃນໂລກ ບໍ່ແມ່ນເພື່ອຕັດສິນລົງໂທດມະນຸດສະໂລກ ແຕ່ເພື່ອມະນຸດ ສະໂລກຈະໄດ້ພົ້ນດ້ວຍພຣະບຸດນັ້ນ" (ໂຢຮັນ 3:17). ພຣະເຈົ້າຊົງປາຖະໜາໃຫ້ ທຸກຄົນຍອມຮັບເອົາຄວາມຮັກຂອງພຣະອົງ ແລະ ໄດ້ຮັບຄວາມລອດ. ແຕ່ພຣະ ຜູ້ເປັນເຈົ້າຈະບໍ່ບັງຄັບໃຫ້ຄວາມຮັກຂອງພຣະອົງຕໍ່ຜູ້ໃດ. ຜູ້ຄົນມີສິດເສລີໃນການ ຍອມຮັບເອົາ ຫຼື ປະຕິເສດຄວາມຮັກຂອງພຣະອົງ.

`ພຣະເຈົ້າຊົງຮັກທຸກໆຄົນ. ລວມທັ້ງຄົນຊົ່ວຮ້າຍ ແລະ ຫນ້າຢ້ານກົວເຊັ່ນ ກັນ. ຄວາມຮັກຂອງພຣະເຈົ້າຕໍ່ຜູ້ຄົນເຫຼົ່ານີ້ ສອນພວກເຮົາສິ່ງໃດກ່ຽວກັບວິທີທີ່ ພວກເຮົາຄວນຮັກພວກເຂົາ?`