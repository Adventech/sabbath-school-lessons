---
title:  ຄໍາຫມັ້ນສັນຍາຂອງພຣະເຈົ້າທີ່ຈະຮັກພວກເຮົາ
date:   06/01/2025
---

ພຣະຄຳພີມັກໃຊ້ຮູບພາບຂອງຄອບຄົວ ເພື່ອສະແດງເຖິງຄວາມສໍາພັນ ຂອງພຣະເຈົ້າກັບພວກເຮົາ. ຄໍາເຫຼົ່ານີ້ປະກອບດ້ວຍຄວາມຮັກລະຫວ່າງສາມີ ແລະ ພັນລະຍາ ຫຼື ຄວາມຮັກຂອງແມ່ຕໍ່ລູກໆຂອງນາງ. ຄໍາເຫຼົ່ານີ້ ໃຊ້ເພື່ອສະ ແດງໃຫ້ເຫັນຄວາມສໍາພັນພິເສດລະຫວ່າງພຣະເຈົ້າ ແລະ ປະຊາຊົນທີ່ພຣະອົງ ຊົງເລືອກ. ພຣະອົງຍັງຄາດຫວັງວ່າ ປະຊາຊົນຂອງພຣະອົງຈະຍອມຮັບຄວາມ ຮັກຂອງພຣະອົງ ແລະ ຈະຮັກພຣະອົງ (ຮັກຊິ່ງກັນ ແລະ ກັນ) ຄືນໃຫມ່.

`ອ່ານ ພຣະບັນຍັດສອງ 7:6-9. ຂໍ້ພຣະຄຳພີເຫຼົ່ານີ້ ສອນພວກເຮົາສິ່ງໃດ ກ່ຽວກັບຄວາມສໍາພັນລະຫວ່າງຄວາມຮັກຂອງພຣະເຈົ້າ ແລະ ຄໍາຫມັ້ນສັນຍາ ຂອງພຣະອົງ?`

ພຣະບັນຍັດສອງ 7:9 ເວົ້າເຖິງຄວາມສໍາພັນແຫ່ງຄວາມຮັກພິເສດທີ່ພຣະ ເຈົ້າມີກັບປະຊາຊົນທີ່ພຣະອົງຊົງເລືອກ.

ໃນພຣະບັນຍັດສອງ 7:9, ຄໍາວ່າ "ຄວາມຮັກ" ຫຼື "ຄວາມເມດຕາ" ແມ່ນມາຈາກຄໍາວ່າ "ເຮເຊ" ໃນພາສາເຮັບເຣີ.

"ເຮເຊ" ຂອງພຣະເຈົ້າສະແດງໃຫ້ເຫັນວ່າ ຄວາມເມດຕາຂອງພຣະອົງ ຈະຢູ່ຕະຫຼອດໄປເປັນນິດ. ພວກເຮົາສາມາດເຊື່ອຫມັ້ນໃນຄໍາຫມັ້ນສັນຍາຂອງ ພຣະເຈົ້າແຫ່ງຄວາມເມດຕາ ແລະ ຄວາມຮັກ. ໃນຂະນະດຽວກັນ ພວກເຮົາຕ້ອງ ເຕັ່ມໃຈທີ່ຈະເຊື່ອຟັງພຣະເຈົ້າ ແລະ ເຮັດສ່ວນຂອງເຮົາໃນສາຍສຳພັນແຫ່ງ ຄວາມຮັກກັບພຣະອົງ (ອ່ານ 2 ຊາມູເອນ 22:26; 1 ກະສັດ 8:23; ເພງສັນລະເສີດ 25:10; 32:10; 2 ຂ່າວຄາວ 6:14).