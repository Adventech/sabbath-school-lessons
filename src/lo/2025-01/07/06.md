---
title:  ຄວາມຮັກ ແລະ ຄວາມຊົ່ວຮ້າຍ
date:   13/02/2025
---

ພຣະເຈົ້າຊົງໃຫ້ມະນຸດມີທາງເລືອກຢ່າງອິດສະຫຼະ. ທາງເລືອກຢ່າງອິດ ສະຫຼະແມ່ນມີຄວາມຈໍາເປັນສໍາລັບຄວາມຮັກ. ເມື່ອພວກເຮົາເລືອກຜິດ, ຄວາມ ຊົ່ວຮ້າຍກໍຈະເກີດຂື້ນ. ເປັນຫຍັງພຣະເຈົ້າຈຶ່ງອະນຸຍາດໃຫ້ຄວາມຊົ່ວຮ້າຍເກີດ ຂຶ້ນ? ພຣະເຈົ້າຊົງກຽດຊັງຄວາມຊົ່ວຮ້າຍ. ແຕ່ພຣະອົງຊົງຍອມໃຫ້ເກີດຄວາມຊົ່ວ ຮ້າຍຊົ່ວຂະນະໜຶ່ງ. ພວກເຮົາຕ້ອງມີອິດສະຫຼະໃນເລືອກເອົາຄວາມດີ ຫຼື ຄວາມ ຊົ່ວຮ້າຍ. ຫາກປາສະຈາກທາງເລືອກນີ້, ພວກເຮົາບໍ່ສາມາດເປັນອິດສະຫຼະທີ່ຈະ ຮັກໄດ້. ຫາກວ່າ ພຣະເຈົ້າຊົງທໍາລາຍຄວາມຊົ່ວຮ້າຍໄວເກີນໄປ, ຜູ້ຄົນຈະຮັບໃຊ້ ພຣະເຈົ້າດ້ວຍຄວາມຢ້ານກົວ ແລະ ບໍ່ແມ່ນຍ້ອນພວກເຂົາຮັກພຣະອົງ.

"ມວນມະນຸດໃນໂລກບໍ່ເຂົ້າໃຈພຣະເຈົ້າ. ດັ່ງນັ້ນ, ແຜ່ນດິນໂລກຈຶ່ງເປັນ ສະຖານທີ່ທີ່ມືດ. ພຣະເຈົ້າຊົງປາຖາໜາໃຫ້ມວນມະນຸດຮູ້ວ່າ ພຣະເຈົ້າຊົງເປັນຜູ້ ໃດແທ້ໆ. ພຣະເຈົ້າຊົງຕ້ອງການຍຸຕິການເວົ້າຕວົະຂອງຊາຕານ. ພຣະເຈົ້າຊົງ ຕ້ອງການນຳຜູ້ຄົນກັບຄືນມາຫາພຣະອົງ. ພຣະເຈົ້າບໍ່ສາມາດບັງຄັບໃຫ້ມວນມະ ນຸດຍອມຮັບເອົາພຣະອົງ. ນັ້ນຂັດຂວາງກັບກົດເກນທີ່ສຳຄັນໃນການປົກຄອງ ຂອງພຣະເຈົ້າ. ພຣະເຈົ້າຊົງຕ້ອງການໃຫ້ຜູ້ຄົນຮັບໃຊ້ພຣະອົງ ເພາະພວກເຂົາ ຮັກພຣະອົງ. ຄວາມຮັກບໍ່ສາມາດສັ່ງໄດ້. ຄວາມຮັກບໍ່ສາມາດຊະນະໄດ້ດ້ວຍການ ຄວບຄຸມ. ພວກເຮົາຮັກພຣະເຈົ້າ ເພາະພຣະເຈົ້າຊົງຮັກພວກເຮົາກ່ອນ. ເມື່ອ ພວກເຮົາຮູ້ຈັກພຣະເຈົ້າ, ພວກເຮົາຈະຮັກພຣະອົງຄືນ. ຄວາມຮັກຂອງພຣະເຈົ້າ ຈະຕ້ອງສະແດງໃຫ້ທຸກໆຄົນ ໃນໂລກນີ້ເຫັນ. ຫຼັງຈາກນັ້ນ, ຜູ້ຄົນສາມາດປຽບ ທຽບຄວາມຮັກຂອງພຣະເຈົ້າຕໍ່ພວກເຂົາກັບແຜນການຂອງຊາຕານທີ່ຈະທໍາລາຍພວກເຂົາ. (ທ່ານ ນາງ ເອເລນ ຈີໄວທ໌, ໜັງສືຄວາມປາຖະໜາແຫ່ງປວງຊົນ, ໜ້າ 22).

ຖ້າພວກເຮົາບໍ່ອິດສະຫຼະໃນການເລືອກ, ພວກເຮົາກໍໍບໍ່ສາມາດມີອິດສະ ຫຼະໃນການຮັກໄດ້. ຖ້າຫາກວ່າພຣະເຈົ້າຊົງເປັນຄວາມຮັກ, ພຣະເຈົ້າຄວນໃຫ້ ພວກເຮົາມີອິດສະຫຼະໃນເລືອກທີ່ຈະຮັກພຣະອົງ.