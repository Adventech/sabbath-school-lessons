---
title:  ສຶກສາເພີ່ມເຕີມ
date:   14/02/2025
---

ອ່ານ ທ່ານ ນາງ ເອເລນ ຈີໄວທ໌, "ເພາະເຫດໃດບາບຈຶ່ງໄດ້ ອະນຸຍາດໃຫ້ປະກົດເກີດຂື້ນ?" ຫນ້າ 33-43, ໃນໜັງສື ບັນພະບຸລຸດ ແລະ ຜູ້ ເຜີຍພຣະວະຈະນະ.

ພຣະເຈົ້າໄດ້ໂຍນຊາຕານອອກຈາກສະຫວັນ. ແຕ່ເຖິງຢ່າງນັ້ນ ພຣະເຈົ້າ ກໍຊົງສະຫຼາດຫຼາຍ. ພຣະເຈົ້າບໍ່ໄດ້ທຳລາຍຊາຕານ. ພຣະເຈົ້າຊົງຍອມຮັບເອົາຜູ້ ທີ່ຮັບໃຊ້ພຣະອົງດ້ວຍຄວາມຮັກເທົ່ານັ້ນ. ບັນດາຜູ້ຕິດຕາມຂອງພຣະເຈົ້າຕ້ອງ ເຊື່ອວ່າ ພຣະອົງຊົງຍຸດຕິທໍາ ແລະ ເຕັ່ມໄປດ້ວຍຄວາມເມດຕາ. ບັນດາເຫຼົ່າທູດ ສະຫວັນທີ່ຢູ່ໃນສະຫວັນ ແລະ ຜູ້ຄົນທີ່ອາໄສຢູ່ໃນໂລກອື່ນໆ ບໍ່ພ້ອມທີ່ຈະເຂົ້າໃຈ ບາບ ແລະ ຄວາມຊົ່ວຮ້າຍທີ່ມັນຈະນຳມາໃຫ້. ດັ່ງນັ້ນ, ພວກເຂົາຈຶ່ງບໍ່ພ້ອມທີ່ຈະ ເຂົ້າໃຈວ່າ ຊາຕານຄວນຈະຖືກທໍາລາຍ. ຫາກວ່າ ພຣະເຈົ້າຊົງທໍາລາຍຊາຕານ ໃນທັນທີ, ບາງຄົນຈະຮັບໃຊ້ພຣະເຈົ້າດ້ວຍຄວາມຢ້ານກົວ ແລະ ບໍ່ແມ່ນດ້ວຍ ຄວາມຮັກ.

ການເຮັດສົງຄາມຕໍ່ຕ້ານພຣະເຈົ້າຂອງຊາຕານ ແມ່ນບົດຮຽນສໍາລັບທຸກໆ ຄົນໃນສະຫວັນ ແລະ ໃນໂລກ. ສົງຄາມຂອງຊາຕານສອນພວກເຮົາກ່ຽວກັບສິ່ງ ທີ່ເລວຮ້າຍທີ່ເກີດ ຂຶ້ນ ເມື່ອພວກເຮົາລະເມີດກົດບັນຍັດຂອງພຣະເຈົ້າເຈົ້າ. ພວກເຮົາຈະເຫັນວ່າ ເກີດຫຍັງຂຶ້ນເມື່ອຜູ້ຄົນຕິດຕາມຊາຕານ. ປະຫວັດສາດຂອງ ບາບຈະຊ່ວຍໃຫ້ຜູ້ຄົນທີ່ຢູ່ໃນໂລກອື່ນເຂົ້າໃຈວ່າ ບາບເປັນຄວາມຊົ່ວທີ່ຮ້າຍແຮງ ແລະ ຊ່ວຍໃຫ້ພວກເຂົາບໍ່ເຮັດບາບ. (ທ່ານ ນາງ ເອເລນ ຈີໄວທ໌, ໜັງສືບັນພະ ບຸລຸດ ແລະ ຜູ້ເຜີຍພຣະວະຈະນະ, ຫນ້າ 42, 43).

**ຄຳຖາມສົນທະນາ**:

`ພຣະເຈົ້າຊົງປະທານອິດສະຫຼະພາບໃນການເລືອກແກ່ພວກເຮົາ. ການ ເລືອກຢ່າງອິດສະຫຼະຂອງພວກເຮົາຈະຊ່ວຍປ້ອງກັນພວກເຮົາຈາກ ຄວາມຄິດທີ່ວ່າ ທຸກໆ ສິ່ງທີ່ເກີດຂຶ້ນແມ່ນແຜນການຂອງພຣະເຈົ້າໄດ້ ແນວໃດ?`