---
title:  ຂ້າແດ່ພຣະເຈົ້າຢາເວ ສ່ວນຄົນຊົ່ວຮ້າຍນັ້ນຈະດີໃຈໄປດົນນານເທົ່າໃດ?
date:   09/02/2025
---

ບັນຫາຄວາມຊົ່ວຮ້າຍແມ່ນຮ້າຍແຮງກວ່າບັນຫາທີ່ພວກເຮົາມີໃນຍຸກນີ້. ບັນດານັກຂຽນພຣະຄຳພີກໍໄດ້ເວົ້າເຖິງບັນຫາໃນສະໄໝຂອງພວກເຂົາ, ເຊັ່ນກັນ.

`ອ່ານ ໂຢບ 30:26; ເຢເຣມີຢາ 12:1; 13:22; ມາລາກີ 2:17 ແລະ ເພງສັນລະເສີນ 10:1. ຂໍ້ພຣະຄຳພີເຫຼົ່ານີ້ເວົ້າຫຍັງແດ່ ເຖິງບັນຫາຄວາມຊົ່ວ ຮ້າຍ? ບັນຫານີ້ແມ່ນສ່ວນໜຶ່ງຂອງປະສົບການຂອງມະນຸດຫຼາຍປານໃດ?`

ຂໍ້ພຣະຄຳພີເຫຼົ່ານີ້ຖາມຫຼາຍໆ ຄໍາຖາມທີ່ພວກເຮົາສືບຕໍ່ຖາມ ແລະ ຊອກຫາຄໍາຕອບຢູ່ໃນປັດຈຸບັນ. ເປັນຫຍັງຜູ້ຄົນທີ່ເຮັດຄວາມຊົ່ວ ຈຶ່ງເບິ່ງຄືວ່າ ພວກເຂົາປະສົບຜົນສຳເລັດມາກມາຍ ເຖິງແມ່ນວ່າຈະບໍ່ສະເໝີໄປ ແຕ່ກໍຫຼາຍຄັ້ງ ພໍສົມຄວນ? ເປັນຫຍັງບັນດາຜູ້ຕິດຕາມທີ່ຊື່ສັດຂອງພຣະເຈົ້າຈຶ່ງປະສົບກັບຄວາມ ທຸກທໍລະມານຫຼາຍປານນີ້? ເຫດໃດບາງຄັ້ງພຣະເຈົ້າເບິ່ງເໝືອນຈະຢູ່ຫ່າງໄກ ຈາກພວກເຮົາ?

ບໍ່ວ່າ ພວກເຮົາຈະເວົ້າຫຍັງກ່ຽວກັບຄໍາຖາມເຫຼົ່ານີ້, ພວກເຮົາບໍ່ຄວນຄິດ ວ່າ ບັນຫາຄວາມຊົ່ວຮ້າຍແມ່ນເລື່ອງເລັກນ້ອຍ ຫຼື ບໍ່ສໍາຄັນ. ຄວາມຊົ່ວຮ້າຍເປັນ ສິ່ງທີ່ບໍ່ດີຫຼາຍ. ພຣະເຈົ້າຊົງກຽດຊັງຄວາມຊົ່ວຮ້າຍຫຼາຍກ່ວາ ພວກເຮົາກຽດຊັງ. ດັ່ງນັ້ນ, ພວກເຮົາຈຶ່ງສາມາດເຂົ້າຮ່ວມກັບບັນດານັກຂຽນພຣະຄໍາພີທີ່ຮ້ອງຫາ ພຣະເຈົ້າເພື່ອຕໍ່ຕ້ານຄວາມຊົ່ວຮ້າຍຫຼາຍຢ່າງໃນຊີວິດວ່າ: "ຂ້າແດ່ພຣະເຈົ້າຢາເວ ສ່ວນຄົນຊົ່ວຮ້າຍນັ້ນ ຈະດີໃຈໄປດົນນານເທົ່າໃດ? (ເພງສັນລະເສີນ 94:3).

`ອ່ານມັດທາຍ 27:46. ທ່ານເຂົ້າໃຈຖ້ອຍຄໍາຂອງພຣະເຢຊູໃນຂໍ້ພຣະຄຳ ພີນີ້ແນວໃດ? ຖ້ອຍຄຳຂອງພຣະອົງຊ່ວຍໃຫ້ພວກເຮົາເຂົ້າໃຈວ່າ ຄວາມຊົ່ວຮ້າຍ ກໍ່ເຮັດໃຫ້ພຣະເຈົ້າເຈັບປວດໃນທາງທີ່ເຈັບປວດທີ່ສຸດແນວໃດ?`