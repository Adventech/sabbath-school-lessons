---
title:  ເລືອກໄດ້ຢ່າງອິດສະຫຼະ
date:   12/02/2025
---

ເຖິງແມ່ນວ່າ ພວກເຮົາບໍ່ສາມາດເຂົ້າໃຈວິທີການ ຫຼື ຄວາມຄິດຂອງພຣະ ເຈົ້າໄດ້ຢ່າງເຕັ່ມທີ ແຕ່ພຣະຄໍາພີບອກພວກເຮົາບາງສິ່ງບາງຢ່າງທີ່ຈະຊ່ວຍໃຫ້ ພວກເຮົາຮັບມືກັບບັນຫາຂອງຄວາມຊົ່ວຮ້າຍ. ຄວາມເຫັນຫນຶ່ງທີ່ຊ່ວຍໃຫ້ພວກ ເຮົາເຂົ້າໃຈບັນຫາແມ່ນເອີ້ນວ່າ ການປ້ອງກັນຄວາມເປັນອິດສະຫຼະ.

ການປ້ອງກັນຄວາມເປັນອິດສະຫຼະແມ່ນການຕັດສິນໃຈວ່າ ຄວາມຊົ່ວ ຮ້າຍໄດ້ເກີດຂື້ນ ເພາະວ່າມະນຸດເລືອກຜິດ. ດັ່ງນັ້ນ ພວກເຮົາບໍ່ຄວນຕຳໜິພຣະ ເຈົ້າໃນເລື່ອງຄວາມຊົ່ວຮ້າຍ. ພຣະເຈົ້າຊົງປະທານເສລີພາບໃນການເລືອກໃຫ້ແກ່ ພວກເຮົາດ້ວຍເຫດຜົນ. ເປັນຫຍັງພຣະເຈົ້າຈຶ່ງປ່ອຍໃຫ້ພວກເຮົາມີອິດສະຫຼະໃນ ການເລືອກ? ນັກຂຽນຊາວຄຣິສຕຽນ ຊີ ເອສ ລູວິດສ ໄດ້ຂຽນວ່າ: "ການເລືອກ ຢ່າງອິດສະຫຼະເຮັດໃຫ້ຄວາມຊົ່ວຮ້າຍມີປະສິດທິພາບ. ໃນເວລາດຽວກັນ, ການ ເລືອກຢ່າງອິດສະຫຼະແມ່ນສິ່ງດຽວທີ່ເຮັດໃຫ້ຄວາມຮັກ ຫຼື ຄວາມສຸກໃດໆມີຄ່າ. ໂລກທີ່ເຕັ່ມໄປດ້ວຍຫຸ່ນຍົນແມ່ນບໍ່ຄຸ້ມຄ່າເລີຍ. ພຣະເຈົ້າຊົງຕ້ອງການໃຫ້ພວກ ເຮົາມີຄວາມສຸກ. ວິທີດຽວທີ່ພວກເຮົາສາມາດມີຄວາມສຸກໄດ້ ແມ່ນຮັກພຣະເຈົ້າ ແລະ ຮັກເຊັ່ນກັນ ແລະ ກັນ. ພວກເຮົາສາມາດຮັກພຣະເຈົ້າ ແລະ ຄົນອື່ນໄດ້ ກໍຕໍ່ເມື່ອພວກເຮົາເປັນອິດສະຫຼະເທົ່ານັ້ນ.

`ອ່ານ ປະຖົມມະການ 2:16, 17. ຂໍ້ພຣະຄຳພີເຫຼົ່ານີ້ ສອນພວກເຮົາຫຍັງ ແດ່ກ່ຽວກັບອິດສະຫຼະພາບໃນການເລືອກ?`

ເປັນຫຍັງພຣະເຈົ້າຈຶ່ງຕ້ອງລຳບາກໃຈທີ່ຈະສັ່ງໃຫ້ອາດາມ ແລະ ເອວາ ເຊື່ອຟັງ ຫາກພວກເຂົາບໍ່ມີອິດສະຫຼະທີ່ຈະເຊື່ອຟັງ? ອາດາມ ແລະ ເອວາໄດ້ ເລືອກກິນຫມາກໄມ້ຈາກຕົ້ນໄມ້ທີ່ຖືກຫ່ວງຫ້າມ. ນັບຕັ້ງແຕ່ນັ້ນມາ, ໂລກຂອງ ພວກເຮົາຈຶ່ງເຕັ່ມໄປດ້ວຍຄວາມ ຊົ່ວຮ້າຍ.