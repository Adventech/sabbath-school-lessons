---
title:  ບັນຫາຂອງຄວາມຊົ່ວຮ້າຍ
date:   08/02/2025
---

### ອ່ານບົດຮຽນສໍາລັບອາທິດນີ້

ເພງສັນລະເສີນ 73; 94:3; ໂຢບ 38:1–12; ປະຖົມມະການ 2:16, 17; ໂຣມ 8:18; ພຣະນິມິດ 21:3, 4.

> <p>ຂໍ້ຄວນຈຳ</p>
> “‘ພຣະເຈົ້າຈະຊົງເຊັດນໍ້າຕາທຸກຢົດຈາກຕາຂອງພວກເຂົາ. ຄວາມ ຕາຍຈະບໍ່ມີອີກຕໍ່ໄປ. ຄວາມໂສກເສົ້າ, ການຮ້ອງໄຫ້ ແລະ ຄວາມເຈັບປວດຈະ ບໍ່ມີອີກຕໍ່ໄປ ເພາະວ່າສິ່ງທີ່ມີຢູ່ໃນຄາວກ່ອນນັ້ນ ກໍໄດ້ຜ່ານພົ້ນໄປແລ້ວ” (ພຣະນິມິດ 21:4).

ບາງທີບັນຫາໃຫຍ່ທີ່ສຸດສໍາລັບຊາວຄຣິສຕຽນ ແມ່ນບັນຫາຄວາມຊົ່ວ ຮ້າຍ. ຖ້າຫາກວ່າ ພຣະເຈົ້າຊົງຄຸນຄວາມດີ, ເປັນຫຍັງຈຶ່ງມີຄວາມຊົ່ວຮ້າຍມາກ ມາຍ?

ຄໍາຖາມນີ້ເຮັດໃຫ້ຫຼາຍຄົນກັງວົນ ແລະ ເຮັດໃຫ້ບາງຄົນບໍ່ຮູ້ຈັກ ແລະ ຮັກພຣະເຈົ້າ.

"ຫຼາຍຄົນມີຄວາມກັງວົນກ່ຽວກັບບັນຫາຄວາມບາບ. ບາບເກີດຂື້ນໄດ້ ຢ່າງໃດ? ເປັນຫຍັງບາບຈຶ່ງເກີດຂຶ້ນໃນໂລກນີ້? ຜູ້ຄົນເຫັນຄວາມຊົ່ວຮ້າຍໃນຊີ ວິດ ແລະ ມັນເປັນສິ່ງທີ່ຫນ້າຢ້ານກົວຫຼາຍ. ດັ່ງນັ້ນ, ພວກເຂົາຈຶ່ງສົງໄສວ່າ ພຣະເຈົ້າແຫ່ງຮັກ, ຊົງມີອຳນາດ ແລະ ມີປັນຍາ ຈຶ່ງຍອມອະນຸຍາດໃຫ້ເກີດ ຄວາມຊົ່ວຮ້າຍໄດ້ແນວໃດ. ຜູ້ຄົນບໍ່ສາມາດຊອກຫາຄໍາອະທິບາຍໃດໆ ສໍາລັບ ຄວາມລຶກລັບນີ້ໄດ້. (ທ່ານ ນາງ ເອເລນ ຈີໄວທ໌, ໃນໜັງສື ສົງຄາມລະຫວ່າງ ຄວາມດີ ແລະ ຄວາມຊົ່ວ, ໜ້າ 492).

ຫຼາຍຄົນເວົ້າວ່າ ເຫດຜົນທີ່ເຮັດໃຫ້ພວກເຂົາບໍ່ເຊື່ອໃນພຣະເຈົ້າແມ່ນຍ້ອນ ບັນຫາຂອງຄວາມຊົ່ວຮ້າຍ. ແຕ່ດັ່ງທີ່ພວກເຮົາຈະເຫັນໃນອາທິດນີ້ ແລະ ໃນອາ ທິດຕໍ່ໆໄປ, ພຣະເຈົ້າແຫ່ງພຣະຄໍາພີຊົງບໍລິສຸດ ແລະ ຍຸດຕິທໍາ. ພວກເຮົາສາ ມາດໄວ້ວາງໃຈພຣະອົງໄດ້, ເຖິງແມ່ນວ່າ ຄວາມຊົ່ວຮ້າຍຈະມີຢູ່ທຸກບ່ອນ.