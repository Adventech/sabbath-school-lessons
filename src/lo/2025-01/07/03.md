---
title:  ພວກເຮົາບໍ່ຮູ້ຫຼາຍສິ່ງຫຼາຍຢ່າງ
date:   10/02/2025
---

ປະຫວັດສາດຈະສິ້ນສຸດລົງ ເມື່ອຄວາມຮັກຂອງພຣະເຈົ້າມີໄຊການຕໍ່ສູ້ ຕ້ານກັບຄວາມຊົ່ວຮ້າຍ. ແຕ່ໃນຂະນະດຽວກັນ, ຄໍາຖາມຫຼາຍຢ່າງກ່ຽວກັບຄວາມ ຊົ່ວຮ້າຍອາດຈະສ້າງຄວາມກັງວົນໃຫ້ກັບພວກເຮົາຕໍ່ໄປ. ພວກເຮົາຈະຄິດ ແລະ ເວົ້າແນວໃດກ່ຽວກັບບັນຫາທີ່ເກີດຈາກຄວາມຊົ່ວຮ້າຍໃນທາງທີ່ມີປະໂຫຍດ?

`ອ່ານ ໂຢບ 38:1–12. ຄຳຕອບຂອງພຣະເຈົ້າຕໍ່ໂຢບຊ່ວຍໃຫ້ພວກເຮົາ ເຂົ້າໃຈບັນຫາທີ່ເກີດມາຈາກຄວາມຊົ່ວຮ້າຍໄດ້ດີຂຶ້ນແນວໃດ? ພວກເຮົາຮູ້ຈັກ ຫຼາຍພຽງໃດກ່ຽວກັບສາເຫດຂອງຄວາມຊົ່ວຮ້າຍທີ່ກຳລັງເກີດຂຶ້ນໃນປັດຈຸບັນ? ພວກເຮົາຍັງບໍ່ທັນຮູ້ຫຼາຍປານໃດ?`

ໂຢບໄດ້ຮັບຄວາມທຸກທໍລະມານຢ່າງໃຫຍ່ຫຼວງ. ລາວໄດ້ຖາມຫຼາຍໆຄໍາ ຖາມວ່າ ເປັນຫຍັງຄວາມຊົ່ວຮ້າຍ ແລະ ຄວາມທຸກທໍລະມານຈຶ່ງເກີດຂຶ້ນກັບລາວ. ໂຢບຕ້ອງການເວົ້າກັບພຣະເຈົ້າ ເພື່ອຊອກຫາຄໍາຕອບຕໍ່ຄໍາຖາມຂອງລາວ. ໂຢບບໍ່ເຂົ້າໃຈວ່າ ມີສິ່ງທີ່ເກີດຂື້ນໃນສະຫວັນຫຼາຍກວ່າທີ່ລາວເຫັນ (ອ່ານ ໂຢບ 1:2). ພຣະຄໍາພີສະບັບໜຶ່ງແປໄວ້ວ່າ: 'ເປັນຫຍັງເຈົ້າຈຶ່ງເວົ້າຫຼາຍຂະໜາດນີ້ ເມື່ອເຈົ້າຮູ້ພຽງເລັກນ້ອຍ?’ (ໂຢບ 38:2). ຫຼັງຈາກທີ່ພຣະເຈົ້າໄດ້ຖາມໂຢບຄໍາ ຖາມນີ້, ພຣະເຈົ້າໄດ້ກ່າວໃນພຣະທຳໂຢບ 38:4 ວ່າ: "ເມື່ອເຮົາສ້າງຈັກກະວານ ນັ້ນ ເຈົ້າຢູ່ບ່ອນນັ້ນບໍ? ຖ້າເຈົ້າຮູ້ຫຼວງຫຼາຍ ຈົ່ງບອກເຮົາມາເບິ່ງ."

`ອ່ານ ໂຢບ 42:3. ຄໍາຕອບຂອງໂຢບຊ່ວຍໃຫ້ພວກເຮົາຮູ້ວ່າ ພວກເຮົາ ຄວນເຂົ້າໃຈສິ່ງໃດກ່ຽວກັບຕົວພວກເຮົາເອງແນວໃດ?`