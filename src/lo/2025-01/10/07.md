---
title:  ສຶກສາເພີ່ມເຕີມ
date:   07/03/2025
---

ອ່ານ ທ່ານ ນາງ ເອເລນ ຈີໄວທ໌, “ອຳນາດຂອງຊາຕານ,” ຫນ້າ 341-347, ໃນ ຄຳພະຍານຂອງຄຣິດຕະຈັກ, ເຫຼັ້ມທີ 1.

“ຄົນບາບເປັນນັບໂທດຂອງຊາຕານ. ພວກເຂົາຢູ່ພາຍໃຕ້ການປົກຄອງ ຂອງມັນ ຍ້ອນວ່າພວກເຂົາໄດ້ລະເມີດກົດບັນຍັດຂອງພຣະເຈົ້າ. ພຣະເຢຊູຊົງ ສະເດັດມາ ເພື່ອຊ່ວຍຄົນບາບຈາກຊາຕານ. ໃນຖານະຄົນບາບ, ພວກເຮົາຕ້ອງ ການປະຕິບັດຕາມຄໍາແນະນໍາຂອງຊາຕານ. ພວກເຮົາບໍ່ສາມາດຢືນຕ້ານທານກັບ ອຳນາດຂອງຊາຕານໄດ້ ໂດຍປາສະຈາກພຣະເຢຊູ. ພຣະເຢຊູຕ້ອງສະຖິດຢູ່ ໃນຫົວໃຈຂອງພວກເຮົາ. ພຣະເຢຊູຕ້ອງຄວບຄຸມຄວາມຮູ້ສຶກຂອງພວກເຮົາ ແລະ ໃຫ້ກໍາລັງໃຈພວກເຮົາ. ຊາຕານໄປຫັ້ນມານີ້ ທ່ອງທ່ຽວໄປມາທົ່ວໂລກ. ມັນບໍ່ນອນເລີຍ ແມ່ນແຕ່ຊົ່ວຂະນະໜຶ່ງ. ມັນບໍ່ຕ້ອງການສູນເສຍໂອກາດທີ່ຈະທໍາ ລາຍຜູ້ຄົນ. ປະຊາຊົນຂອງພຣະເຈົ້າຕ້ອງເຂົ້າໃຈຄວາມຈິງທີ່ສໍາຄັນນີ້ໃນພຣະຄໍາ ພີ. ຖ້າພວກເຮົາເຮັດໄດ້, ພວກເຮົາກໍອາດໜີຈາກບ້ວງແຮ້ວຂອງຊາຕານ. ເມື່ອ ພວກເຮົາຂໍຄວາມຊ່ວຍເຫຼືອຈາກພຣະເຢຊູ, ພຣະອົງຈະໃຫ້ກໍາລັງແກ່ພວກເຮົາ ເພື່ອຈະປະຕິເສດຊາຕານໄດ້. ແລ້ວຄຣິສຕຽນຜູ້ທີ່ອ່ອນແອທີ່ສຸດກໍສາມາດຊະນະ ການຕໍ່ສູ້ຕ້ານກັບຊາຕານ ແລະ ບໍລິວານທັງຫມົດຂອງມັນ. (ທ່ານ ນາງ ເອເລນ ຈີໄວທ໌, ຄຳພະຍານສຳລັບຄຣິດຕະຈັກ, ເຫຼັ້ມທີ 1, ຫນ້າ 341).

**ຄຳຖາມສົນທະນາ**:

`ການເປັນນັກໂທດຂອງຊາຕານຫມາຍເຖິງຫຍັງ? ມັນຫມາຍຄວາມວ່າ ຊາຕານສາມາດເຮັດສິ່ງໃດໆ ທີ່ມັນຕ້ອງການເຮັດໃຫ້ຜູ້ຄົນໄດ້ແມ່ນບໍ? ການເປັນນັກໂທດຂອງພວກເຮົາເຊື່ອມໂຍງແນວໃດກັບກົດແຫ່ງສົງຄາມລະຫວ່າງພຣະເຈົ້າ ແລະ ຊາຕານ?`