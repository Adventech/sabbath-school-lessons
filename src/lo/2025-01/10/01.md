---
title:  ບັນດາກົດກະຕິກາໃນການເຮັດສົງຄາມ
date:   01/03/2025
---

### ອ່ານບົດຮຽນສໍາລັບອາທິດນີ້

ດານີເອນ 10: 1-14; ພຣະນິມິດ 13:1-8; ໂຢບ 1:1-12; ໂຢຮັນ 12:31; ມາຣະໂກ 6:5.

> <p>ຂໍ້ຄວນຈຳ</p>
> “ຜູ້ທີ່ຍັງເຮັດບາບ ກໍມາຈາກມານຮ້າຍ, ເພາະວ່າມານຮ້າຍໄດ້ເຮັດ ບາບຕັ້ງແຕ່ຕົ້ນເດີມມາ "ພຣະບຸດຂອງພຣະເຈົ້າໄດ້ສະເດັດມາປາກົດ ກໍເພາະ ເຫດນີ້ແຫຼະ ຄືເພື່ອຊົງທຳລາຍກິດຈະການຂອງມານຮ້າຍເສຍ (1 ໂຢຮັນ 3:8).

1 ກະສັດ 18:19-40 ແມ່ນເລື່ອງໜຶ່ງທີ່ມີຄວາມໝາຍຢ່າງເລິກເຊິ້ງ. ເລື່ອງນີ້ສະແດງໃຫ້ພວກເຮົາເຫັນເຖິງເນື້ອແທ້ຂອງສົງຄາມທົ່ວໂລກລະຫວ່າງ ພຣະເຈົ້າ ແລະ ຊາຕານ. ໃນເລື່ອງນີ້, ເອລີຢາໄດ້ຂື້ນໄປເທິງພູເຂົາກາເມນເພື່ອ ຊ່ວຍໃຫ້ພຣະເຈົ້າຊະນະການຕໍ່ສູ້ຕ້ານຄວາມຊົ່ວຮ້າຍ. ໃນທີ່ນີ້, ພຣະເຈົ້າຊົງໄດ້ ຮັບໄຊຊະນະການແຂ່ງຂັນກັບບັນດາພະຕ່າງດ້າວທີ່ກະສັດອາຮາບ ແລະ ຣາຊິນີເຢເຊເບນນະມັດສະການ. ບັນດາພະເຫຼົ່ານີ້ແມ່ນຜູ້ໃດ? ພວກເຂົາຖືກເຮັດ ໃຫ້ເຊື່ອແມ່ນບໍ? ເບື້ອງຫຼັງຂອງບັນດາ "ພະ" ເຫຼົ່ານີ້ ທີ່ຄົນທີ່ບໍ່ແມ່ນຊາວຢິວນະ ມັດສະການເປັນອີກເລື່ອງໜຶ່ງ.

ພຣະຄຳພີໃຫ້ຄຳຕອບດັ່ງນີ້: "ພວກເຂົາໄດ້ຖວາຍບູຊາໃຫ້ແກ່ບັນດາຜີ ມານຮ້າຍ ບໍ່ແມ່ນພຣະແທ້ ຊຶ່ງບໍ່ແມ່ນພຣະເຈົ້າແຕ່ແມ່ນພະທຽມ ຄືພະໃໝ່ໆ ເຫຼົ່ານັ້ນທັງຫຼາຍ ທີ່ປູ່ຍ່າຕາຍາຍຂອງພວກເຂົາບໍ່ເຄີຍຮູ້. ທີ່ຊາດອິດສະຣາເອນບໍ່ ເຄີຍຮູ້ຈັກ ແລະ ບໍ່ຮູ້ຂາບໄຫວ້ພວກມັນທັງບໍ່ເຄີຍເຊື່ອຟັງມັນມາກ່ອນ’” (ພຣະ ບັນຍັດສອງ 32:17).

ດັ່ງນັ້ນ, ບັນດາ "ພະ" ເທັດທີ່ຄົນທີ່ບໍ່ແມ່ນຊາວຢິວນະມັດສະການນັ້ນ ແທ້ຈິງແລ້ວຄືຜີມານຮ້າຍ. ຂໍ້ມູນນີ້ຊ່ວຍໃຫ້ພວກເຮົາເຂົ້າໃຈດີຂຶ້ນກ່ຽວກັບສົງຄາມ ທົ່ວໂລກລະຫວ່າງພຣະເຈົ້າ ແລະ ຊາຕານ.