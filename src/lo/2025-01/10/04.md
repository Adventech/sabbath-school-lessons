---
title:  ໂຢບ
date:   04/03/2025
---

`ອ່ານພຣະທຳໂຢບ 1:1-12 ແລະ 2:1-7. ພວກເຮົາເຫັນກົດສໍາຄັນຫຍັງ ແດ່ກ່ຽວກັບສົງຄາມທົ່ວໂລກລະຫວ່າງພຣະເຈົ້າ ແລະ ຊາຕານໃນຂໍ້ພຣະຄຳພີ ເຫຼົ່ານີ້?`

ປະການທີໜຶ່ງ, ພວກເຮົາເຫັນວ່າ ມີການພົບປະກຳລັງເກີດຂື້ນໃນສະ ຫວັນລະຫວ່າງພຣະເຈົ້າ ແລະ ຊາຕານ.

ປະການທີສອງ, ພຣະເຈົ້າໄດ້ຖາມຊາຕານວ່າ ມັນຄິດແນວໃດກ່ຽວກັບ ໂຢບ. ຄໍາຖາມນັ້ນບອກພວກເຮົາວ່າ ຊາຕານໄດ້ໂຕ້ຖຽງກັບພຣະເຈົ້າກ່ຽວກັບບາງ ສິ່ງບາງຢ່າງ. ເປັນຫຍັງພຣະເຈົ້າຈຶ່ງຖາມຊາຕານຄໍາຖາມນີ້?

ປະການທີສາມ, ຊາຕານຕອບວ່າ ໂຢບເຊື່ອຟັງພຣະເຈົ້າ ເພາະ ພຣະ ເຈົ້າຊົງປົກປັກຮັກສາລາວ. ຄຳຕອບຂອງໂຢບແມ່ນເວົ້າຕົວະກ່ຽວກັບໂຢບ ແລະ ພຣະເຈົ້າ (ປຽບທຽບ ພຣະນິດມິດ 12:10; ເຊກາຣີຢາ 3).

ປະການທີສີ່, ຊາຕານເວົ້າວ່າ ການປົກປັກຮັກສາຂອງພຣະເຈົ້າທີ່ມີຕໍ່ໂຢບ ບໍ່ຍຸດຕິທໍາ. ຊາຕານເວົ້າວ່າ ການປົກປັກຮັກສານີ້ເຮັດໃຫ້ມັນບໍ່ສາມາດສະ ແດງ ໃຫ້ທູດສະຫວັນໃນສະຫວັນເຫັນໄດ້ວ່າ ຄໍາເວົ້າຂອງມັນທີ່ຕໍ່ຕ້ານພຣະເຈົ້າເປັນ ຄວາມຈິງ.

ພຣະເຈົ້າຊົງຕອບຊາຕານໃນການພົບປະເທິງສະຫວັນ. ພຣະເຈົ້າຊົງອະ ນຸຍາດໃຫ້ຊາຕານທຳລາຍທຸກສິ່ງທຸກຢ່າງທີ່ໂຢບເປັນເຈົ້າຂອງ. ແຕ່ຊາຕານບໍ່ ຕ້ອງທຳຮ້າຍຕົວໂຢບ (ໂຢບ 1:12).

ຊາຕານເຮັດໃຫ້ເກີດບັນຫາ ແລະ ໄພພິບັດອັນເລວຮ້າຍແກ່ໂຢບ ແລະ ຄອບຄົວຂອງລາວ. ທຸກຄັ້ງທີ່ເກີດເລື່ອງຮ້າຍແຮງ ໂຢບກໍຈະສັນລະເສີນພຣະ ນາມຂອງພຣະເຈົ້າຕໍ່ໄປ (ໂຢບ 1:20-22; 2:9, 10). ນີ້ສະແດງໃຫ້ເຫັນວ່າ ຄຳເວົ້າຂອງຊາຕານທີ່ຕໍ່ຕ້ານພຣະເຈົ້າເປັນເລື່ອງຕົວະ.