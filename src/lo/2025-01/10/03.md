---
title:  ພະຍານາກໃນພຣະທຳພຣະນິມິດ
date:   03/03/2025
---

ພຣະທຳພຣະນິມິດບອກພວກເຮົາເພີ່ມເຕີມກ່ຽວກັບອໍານາດໃນສົງຄາມ ທົ່ວໂລກລະຫວ່າງພຣະເຈົ້າ ແລະ ຊາຕານ.

`ອ່ານພຣະນິມິດ 13:1-8. ຂໍ້ພຣະຄໍາພີເຫຼົ່ານີ້ສອນພວກເຮົາຫຍັງແດ່ກ່ຽວ ກັບການຄວບຄຸມທີ່ພະຍານາກມີຫຼາຍປານໃດ?`

ດັ່ງທີ່ພວກເຮົາໄດ້ເຫັນ, ພະຍານາກ (ຊາຕານ) ໄດ້ສູ້ຮົບຕ້ານພຣະເຈົ້າ (ພຣະນິມິດ 12:7-9) ແລະ ບໍລິວານຂອງມັນ (ອ່ານພຣະນິມິດ 12:1-6) ສໍາລັບຕົວຢ່າງ). ພະນາຍາກຄືອຳນາດທີ່ຢູ່ເບື້ອງຫຼັງຂອງພວກກະສັດທີ່ທຳຮ້າຍ ປະຊາຊົນຂອງພຣະເຈົ້າຜ່ານປະຫວັດສາດມາຕະຫຼອດ.

ດັ່ງນັ້ນ, ຊາຕານ (ພະຍານາກ) ຈຶ່ງມອບອຳນາດ ແລະ ການຄວບຄຸມ ໃຫ້ກັບສັດຮ້າຍ (ເປັນພາບຄຳທີ່ສະແດງເຖິງອານາຈັກໃນໂລກນີ້). ສັດຮ້າຍແອບ ລັກເອົາການນະມັດສະການທີ່ເປັນຂອງພຣະເຈົ້າ. ສັດຮ້າຍເວົ້າຕົວະກ່ຽວກັບພຣະ ເຈົ້າ ແລະ ສູ້ຮົບຕໍ່ຕ້ານພຣະອົງ. ສັດຮ້າຍຍັງທຳຮ້າຍປະຊາຊົນຂອງພຣະເຈົ້າເຈັບ ປວດຊົ່ວໄລຍະໜຶ່ງດ້ວຍ. ພະຍານາກມອບພະລັງອໍານາດໃຫ້ກັບໂລກນີ້ ເພື່ອປົກ ຄອງໂລກທັ້ງໃບ. ພະຍານາກໄດ້ລັກເອົາອໍານາດນີ້ມາຈາກພຣະເຈົ້າ.

ໃນທີ່ສຸດ, ພຣະເຈົ້າກໍເປັນຜູ້ຊະນະ. "ພຣະເຈົ້າຈະຊົງເຊັດນໍ້າຕາທຸກຢົດ ຈາກຕາຂອງພວກເຂົາ. ຄວາມຕາຍຈະບໍ່ມີອີກຕໍ່ໄປ. ຄວາມໂສກເສົ້າ, ການຮ້ອງ ໄຫ້ ແລະ ຄວາມເຈັບປວດຈະບໍ່ມີອີກຕໍ່ໄປ ເພາະວ່າສິ່ງທີ່ມີຢູ່ໃນຄາວກ່ອນນັ້ນ ກໍໄດ້ຜ່ານພົ້ນໄປແລ້ວ” (ພຣະນິມິດ 21:4).