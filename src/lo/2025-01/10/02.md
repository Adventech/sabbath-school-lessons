---
title:  ທູດສະຫວັນຜູ້ຊຶ່ງຖ່ວງດຶງເວລາໄວ້
date:   02/03/2025
---

ອ່ານດານີເອນ 10:1-14. ຈົ່ງໃຫ້ຄວາມສົນໃຈພິເສດຕໍ່ຂໍ້ 12, 13. ຂໍ້ ພຣະຄຳພີເຫຼົ່ານີ້ສອນພວກເຮົາສິ່ງໃດກ່ຽວກັບສົງຄາມທົ່ວໂລກລະຫວ່າງພຣະເຈົ້າ ແລະ ຊາຕານ? ທູດສະຫວັນບອກດານີເອນວ່າ “ເທວະດາຕົນທີ່ພິທັກຮັກສາອາ ນາຈັກເປີເຊຍ ໄດ້ຂັດຂວາງເຮົາໄວ້ເປັນເວລາຊາວເອັດວັນ” (ດານີເອນ 10:13). ທູດສະຫວັນໝາຍເຖິງສິ່ງໃດ ເມື່ອທ່ານເວົ້າວ່າ "ຂັດຂວາງ" ຫຼື ຕໍ່ສູ້ຕ້ານ?

"ທູດສະຫວັນມີຄາເອນຕໍ່ສູ້ຕ້ານກັບອໍານາດຊົ່ວຮ້າຍເປັນເວລາສາມອາ ທິດ. ພວກຜີມານຮ້າຍເຫຼົ່ານີ້ໄດ້ພະຍາຍາມຢຸດຢັ້ງພັນທະກິດຂອງພຣະເຈົ້າກັບກະ ສັດໄຊຣັດ. ພຣະເຈົ້າຊົງເຮັດທຸກສິ່ງທຸກຢ່າງເທົ່າທີ່ພຣະອົງສາມາດເຮັດໄດ້ ເພື່ອ ຊ່ວຍເຫຼື່ອປະຊາຊົນຂອງພຣະອົງ. ພຣະເຈົ້າຊົງຊະນະການຕໍ່ສູ້. ພຣະເຈົ້າຊົງຢຸດ ຢັ້ງເຫຼົ່າທູດສະຫວັນຊົ່ວຮ້າຍບໍ່ໃຫ້ເຮັດສິ່ງໃດໆ ທີ່ເລວຮ້າຍຕໍ່ປະຊາຊົນຂອງພຣະ ອົງໃນສະໄໝຂອງກະສັດໄຊຣັດ ແລະ ໃນຊ່ວງເວລາທີ່ແຄມໄບຊິສ ລູກຊາຍ ຂອງກະສັດໄຊຣັດປົກຄອງຢູ່. (ທ່ານ ເອເລນ ຈີໄວທ໌, ຜູ້ເຜີຍພຣະວະຈະນະ ແລະ ກະສັດ, ໜ້າ 572).

ການຕໍ່ສູ້ລະຫວ່າງຄັບຣີເອນ ແລະ ພວກທູດສະຫວັນຊົ່ວຮ້າຍເກີດຂື້ນ ເພາະພຣະເຈົ້າບໍ່ໄດ້ໃຊ້ພະລັງອຳນາດຂອງພຣະອົງເພື່ອຢຸດຢັ້ງມັນ. ເປັນຫຍັງບໍ່? ພຣະເຈົ້າຕ້ອງອະນຸຍາດໃຫ້ຊາຕານມີອິດສະຫຼະໃນການຮັບໃຊ້. ໃນເວລາດຽວ ກັນ, ພຣະເຈົ້າບໍ່ອະນຸຍາດໃຫ້ຊາຕານເຮັດສິ່ງໃດໆທີ່ມັນຕ້ອງການ. ດັ່ງນັ້ນ, ເລື່ອງນີ້ສະແດງໃຫ້ພວກເຮົາເຫັນວ່າ ໃນສົງຄາມທົ່ວໂລກລະຫວ່າງພຣະເຈົ້າ ແລະ ຊາຕານນັ້ນມີກົດຢູ່. ພວກເຮົາຈະເອີ້ນກົດເຫຼົ່ານີ້ວ່າ ກົດແຫ່ງສົງຄາມ. ກົດເຫຼົ່ານີ້ບອກສິ່ງທີ່ຊາຕານສາມາດເຮັດໄດ້ ແລະ ບໍ່ສາມາດເຮັດໄດ້.