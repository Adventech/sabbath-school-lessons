---
title:  ຜູ້ທີ່ປົກຄອງໂລກນີ້ ພຽງຊ່ວງເວລາສັ້ນໆ
date:   05/03/2025
---

ດັ່ງທີ່ພວກເຮົາໄດ້ເຫັນແລ້ວ, ພຣະເຈົ້າຊົງມອບການຄວບຄຸມໃຫ້ກັບຊາ ຕານແລະ ບໍລິວານຂອງມັນປົກຄອງບາງສິ່ງບາງຢ່າງທີ່ເກີດຂຶ້ນໃນໂລກນີ້. ພຣະ ເຈົ້າຊົງອະນຸຍາດໃຫ້ຊາຕານໃນການປົກຄອງນີ້ເປັນເວລາສັ້ນໆ. ບັນດາກົດແຫ່ງ ສົງຄາມຈໍາກັດການປົກຄອງຂອງຊາຕານ.

ບັນດາກົດແຫ່ງສົງຄາມແມ່ນຈໍາກັດທັ້ງການກະທໍາຂອງຊາຕານ ແລະ ຂອງພຣະເຈົ້າ. ພຣະເຈົ້າມີຂໍ້ຈໍາກັດໃນວິທີທີ່ພຣະອົງສາມາດແກ້ໄຂບັນຫາຄວາມ ຊົ່ວຮ້າຍທີ່ຊາຕານກໍ່ໃຫ້ເກີດ ແລະ ປົກຄອງໄດ້. ພຣະຜູ້ເປັນເຈົ້າຊົງຍອມປະຕິບັດ ຕາມກົດແຫ່ງສົງຄາມ. ພຣະຜູ້ເປັນເຈົ້າບໍ່ສາມາດທໍາລາຍຄໍາຫມັ້ນສັນຍາຂອງ ພຣະອົງໄດ້. ດັ່ງນັ້ນ, ຍ້ອນບັນດາກົດແຫ່ງສົງຄາມນີ້, ພຣະຜູ້ເປັນເຈົ້າຕ້ອງອະນຸ ຍາດໃຫ້ຊາຕານປົກຄອງໂລກຢ່າງຈໍາກັດຊົ່ວຄາວຂະນະໜຶ່ງ.

ອ່ານໂຢຮັນ 12:31; 14:30; 16:11; 2 ໂກຣິນໂທ 4:4 ແລະ ລູກາ 4:6. ຂໍ້ພຣະຄຳພີເຫຼົ່ານີ້ສອນຫຍັງກ່ຽວກັບການປົກຄອງຂອງຊາຕານເໜືອໂລກ ນີ້?

ພຣະຄຳພີໃຫມ່ບອກພວກເຮົາກ່ຽວກັບການຕໍ່ສູ້ລະຫວ່າງສອງອານາຈັກ ຄື: ອານາຈັກແຫ່ງແສງສະຫວ່າງ ແລະ ອານາຈັກແຫ່ງຄວາມມືດ. ຊາຕານປົກ ຄອງອານາຈັກແຫ່ງຄວາມມືດ. ສ່ວນໜຶ່ງຂອງພັນທະກິດຂອງພຣະເຢຊູຄື ການ ທຳລາຍອານາຈັກຂອງຊາຕານ: “ຜູ້ທີ່ຍັງເຮັດບາບ ກໍມາຈາກມານຮ້າຍ, ເພາະວ່າມານຮ້າຍໄດ້ເຮັດບາບຕັ້ງແຕ່ຕົ້ນເດີມມາ ພຣະບຸດຂອງພຣະເຈົ້າໄດ້ສະ ເດັດມາປາກົດ ກໍເພາະເຫດນີ້ແຫຼະ ຄືເພື່ອຊົງທຳລາຍກິດຈະການຂອງມານຮ້າຍ ເສຍ” (1 ໂຢຮັນ 3:8).