---
title:  ພຣະເຈົ້າຊົງຮັກຄວາມຊອບທຳ
date:   18/03/2025
---

ພຣະຄຳພີປະກາດວ່າ ພຣະເຈົ້າຮັກຄວາມຊອບທຳ ແລະ ກຽດຊັງຄວາມ ຊົ່ວ (ເພງສັນລະເສີນ 33:5; ເອຊາຢາ 61:8). ພຣະເຈົ້າຊົງເບິ່ງແຍງຢ່າງເລິກ ເຊິ່ງ ເມື່ອພວກເຮົາເຮັດຄວາມບໍ່ຍຸດຕິທໍາຕໍ່ຜູ້ຄົນ. ເມື່ອພວກເຮົາບໍ່ຍຸດຕິທໍາ ແລະ ທໍາຮ້າຍຄົນອື່ນ, ພຣະເຈົ້າຊົງໂກດຮ້າຍ. ໃນພຣະຄຳພີເດີມ ແລະ ໃໝ່, ພຣະ ເຈົ້າຊົງຊ່ວຍ ແລະ ປົກປ້ອງຄົນຍາກຈົນ ແລະ ຄົນຂັດສົນ. ພຣະອົງຊົງໂກດຮ້າຍ ຕໍ່ຄົນທີ່ເຮັດໃຫ້ເຈັບປວດ.

`ອ່ານເພງສັນລະເສີນ 82. ບົດກະວີນີ້ສະແດງໃຫ້ພວກເຮົາເຫັນແນວໃດ ວ່າ ພຣະເຈົ້າຊົງເປັນຫ່ວງເປັນໄຍກັບຄວາມຍຸດຕິທໍາຂອງພວກເຮົາໃນຊີວິດນີ້?`

ນັກຄິດພຣະຄຳພີຫຼາຍທ່ານຮູ້ສຶກວ່າ ພຣະທຳເພງສັນລະເສີນ 82 ເປັນ ຄຳເຕືອນຕໍ່ຜູ້ນຳທີ່ບໍ່ຍຸດຕິທຳ. ເພງສັນລະເສີນ 82 ຍັງເວົ້າເຖິງເວລາທີ່ພຣະເຈົ້າ ຈະຕັດສິນບັນດາ "ພະ" ທີ່ເຮັດວຽກກັບຜູ້ນໍາທີ່ຊົ່ວຮ້າຍໃນໂລກນີ້ ແລະ ໃຫ້ອໍາ ນາດໃຫ້ພວກເຂົາ. (ພະເຫຼົ່ານີ້, ດັ່ງທີ່ພວກເຮົາໄດ້ເຫັນແລ້ວວ່າ ແທ້ຈິງເປັນຜີມານ ຊົ່ວຮ້າຍ.) ພຣະເຈົ້າຊົງຖາມຜູ້ນຳວ່າ, “‘ພວກທ່ານຕ້ອງຢຸດຕິການຕັດສິນອັນບໍ່ຍຸດ ຕິທຳ ແລະ ຕ້ອງເຊົາເປັນພັກພວກຂອງຄົນຊົ່ວຮ້າຍ?" (ເພງສັນລະເສີນ 82:2).

“ຈົ່ງປ້ອງກັນສິດທິຄົນທຸກຈົນ ແລະ ລູກກໍາພ້າທັງຫຼາຍ. ຈົ່ງສຸພາບແກ່ຄົນ ຂັດສົນ ແລະ ຂາດທີ່ເພິ່ງ. ຈົ່ງຊ່ວຍກູ້ເອົາຄົນອ່ອນແຮງ ແລະ ຄົນຍາກຈົນໃຫ້ພົ້ນ ຈາກອຳນາດຂອງບັນດາຄົນຊົ່ວຮ້າຍ” (ເພງສັນລະເສີນ 82:3, 4).