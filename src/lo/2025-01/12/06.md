---
title:  ພຣະຜູ້ເປັນເຈົ້າຊົງຕ້ອງການສິ່ງໃດແທ້ໆ?
date:   20/03/2025
---

ໃນເລື່ອງຂອງພຣະທຳລູກາກ່ຽວກັບພຣະເຢຊູ, ພຣະອົງໄດ້ປະກາດໃຫ້ ທຳບັນດິດຄົນໜຶ່ງວ່າ ກົດບັນຍັດສອງຂໍ້ທີ່ສໍາຄັນທີ່ສຸດແມ່ນຄວາມຮັກຕໍ່ພຣະ ເຈົ້າ ແລະ ຄວາມຮັກຕໍ່ເພື່ອນບ້ານຂອງພວກເຮົາ. ຫຼັງຈາກນັ້ນທຳບັນດິດ "ຕ້ອງ ການສະແດງເຮັດໃຫ້ເຫັນວ່າຕົນເອງເປັນຄົນດີ. ດັ່ງນັ້ນ, ລາວຈຶ່ງຖາມພຣະເຢຊູ ວ່າ: "“ແມ່ນຜູ້ໃດເປັນເພື່ອນບ້ານຂອງຂ້ານ້ອຍ?" (ລູກາ 10:29). ພຣະເຢຊູຊົງ ຕອບຄຳຖາມຂອງຊາຍຄົນນັ້ນດ້ວຍເລື່ອງທີ່ໜ້າແປກໃຈກ່ຽວກັບໄທຊາມາເຣຍຜູ້ ໃຈດີ.

`ອ່ານເລື່ອງຂອງໄທຊາມາເຣຍຜູ້ໃຈດີໃນລູກາ 10:25–37. ຂໍ້ພຣະຄຳພີ ເຫຼົ່ານີ້ກຳລັງບອກສິ່ງໃດກ່ຽວກັບຄວາມຍຸດຕິທຳ ແລະ ການສະແດງຄວາມເມດ ຕາ?`

ພຣະເຢຊູຊົງເຮັດຄວາມຍຸດຕິທຳຫຼາຍກວ່າ ການເວົ້າ. ພຣະເຢຊູຊົງດໍາ ລົງຊີວິດຕາມບົດເທດສະໜາທີ່ພຣະອົງໄດ້ເທດສະໜາກ່ຽວກັບຄວາມຍຸດຕິທໍາ. ພຣະເຢຊູຊົງເປັນ ແລະ ຈະຊົງເປັນຄຳຕອບຕໍ່ຄຳອະທິຖານຂອງປະຊາຊົນຂອງ ພຣະອົງ ເພື່ອຂໍຜູ້ນຳທີ່ຍຸດຕິທຳ (ລູກາ 4:16-21, ກັບເອຊາຢາ 61:1, 2). ພຣະເຢຊູຊົງເປັນພຣະຜູ້ຊ່ວຍໃຫ້ລອດທີ່ທຸກໆຄົນຕ້ອງການ.

ຊາຕານແມ່ນແຕກຕ່າງຈາກພຣະເຢຊູ ໂດຍສິ້ນເຊິງ. ຊາຕານຕ້ອງການ ລັກເອົາອຳນາດຂອງພຣະເຈົ້າ ແລະ ບັງລັງຂອງພຣະອົງ. ແຕ່ພຣະເຢຊູສະເດັດ ມາບັງເກີດເປັນມະນຸດ ເພື່ອວ່າພຣະອົງຈະສາມາດຊ່ວຍຄົນບາບທີ່ກຳລັງເຈັບ ປວດ ແລະ ທຸກທໍລະມານໄດ້. ພຣະເຢຊູໄດ້ຮັບຊະນະການຕໍ່ສູ້ຕ້ານກັບສັດຕູ ເມື່ອພຣະອົງໄດ້ເສຍສະຫຼະຊີວິດ ເພື່ອຊ່ວຍພວກເຮົາໃຫ້ລອດ. ພວກເຮົາສາມາດ ເວົ້າໄດ້ແທ້ໆວ່າ ພວກເຮົາເປັນຊາວຄຣິສຕຽນ ຖ້າພວກເຮົາບໍ່ສົນໃຈທີ່ຈະເປັນຄົນ ຍຸດຕິທໍາ ແລະ ມີຄວາມເມດຕາບໍ?