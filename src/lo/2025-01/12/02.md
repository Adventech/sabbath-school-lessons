---
title:  ກົດບັນຍັດສອງຂໍ້ທີ່ສຳຄັນທີ່ສຸດ
date:   16/03/2025
---

ຖ້າພວກເຮົາຕ້ອງສະແດງຄວາມຮັກຂອງພຣະເຈົ້າຕໍ່ຜູ້ຄົນ ພວກເຮົາຕ້ອງ ເລີ່ມຕົ້ນເຮັດສິ່ງທີ່ພຣະເຈົ້າໄດ້ສັ່ງໃຫ້ພວກເຮົາເຮັດ.

`ອ່ານມັດທາຍ 22:34-40. ພຣະເຢຊູຊົງຕອບຄໍາຖາມຂອງທຳມະຈານ ແນວໃດ?`

"ພຣະເຢຊູເຈົ້າຊົງຕອບວ່າ, “‘ຈົ່ງຮັກອົງພຣະຜູ້ເປັນເຈົ້າ ພຣະເຈົ້າຂອງ ເຈົ້າດ້ວຍສຸດໃຈ, ດ້ວຍສຸດຈິດ ແລະ ດ້ວຍສຸດຄວາມຄິດຂອງເຈົ້າ. ນັ້ນແຫຼະແມ່ນ ກົດບັນຍັດຂໍ້ໃຫຍ່ ແລະ ຂໍ້ຕົ້ນ. "ຂໍ້ທີສອງກໍເໝືອນກັນຄື: ‘ຈົ່ງຮັກເພື່ອນບ້ານ ເໝືອນຮັກຕົນເອງ. ກົດບັນຍັດທັງໝົດ ແລະ ບັນດາຖ້ອຍຄຳຂອງພວກຜູ້ທຳ ນວາຍ ກໍຂຶ້ນກັບກົດບັນຍັດສອງຂໍ້ນີ້ແຫຼະ" (ມັດທາຍ 22:37-40). ທ່ານເຫັນ ວ່າ ກົດບັນຍັດທີ່ພຣະເຢຊູຊົງກ່າວໃນຂໍ້ພຣະຄຳພີເຫຼົ່ານີ້ແມ່ນຄໍາເວົ້າທີ່ອ້າງອີງມາ ຈາກພຣະຄຳພີເດີມບໍ?

`ອ່ານ ມັດທາຍ 19:16-23. ຄໍາຕອບຂອງພຣະເຢຊູຕໍ່ຄໍາຖາມຂອງເສດ ຖີໜຸ່ມນັ້ນແມ່ນຄ້າຍຄືຄໍາຕອບຂອງພຣະອົງຕໍ່ຄໍາຖາມທຳມະຈານໃນມັດທາຍ 22 ແນວໃດ?`

ແມ່ນຫຍັງທີ່ກໍາລັງເກີດຂື້ນໃນເລື່ອງນີ້? ເປັນຫຍັງພຣະເຢຊູຈຶ່ງຕອບຊາຍ ຫນຸ່ມຄົນນີ້ເຊັ່ນນັ້ນ? ການພົບປະນີ້ຄວນບອກພວກເຮົາທຸກຄົນສິ່ງໃດ ບໍ່ວ່າຈະຮັ່ງ ມີ ຫຼື ຍາກຈົນ?

`ພຣະເຈົ້າອາດຈະບໍ່ຂໍໃຫ້ພວກເຮົາຂາຍທຸກຢ່າງທີ່ພວກເຮົາມີ. ແຕ່ທ່ານ ກຳລັງຍຶດໝັ້ນສິ່ງໃດຢູ່ ຊຶ່ງທ່ານອາດຈະຕ້ອງຍອມແພ້?`