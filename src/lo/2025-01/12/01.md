---
title:  ຂ້າພະເຈົ້າສາມາດເຮັດຫຍັງໄດ້ອີກ?
date:   15/03/2025
---

### ອ່ານບົດຮຽນສຳລັບອາທິດນີ້

ມັດທາຍ 22:34-40; ເພງສັນລະເສີນ 135:13-19; 82; ມັດທາຍ 23:23-30; ລູກາ 10:25–37.

> <p>ຂໍ້ຄວນຈຳ</p>
> “ຖ້າຜູ້ໃດເວົ້າວ່າ, “ຂ້າພະເຈົ້າຮັກພຣະເຈົ້າ” ແຕ່ຍັງກຽດຊັງພີ່ນ້ອງ ຂອງຕົນຢູ່ ຜູ້ນັ້ນກໍເປັນຄົນຂີ້ຕົວະ. ດ້ວຍວ່າ, ເມື່ອລາວບໍ່ຮັກພີ່ນ້ອງທີ່ຕາເຫັນ ແລ້ວ ຈະສາມາດຮັກພຣະເຈົ້າທີ່ຕາບໍ່ເຫັນໄດ້ຢ່າງໃດ?” (1 ໂຢຮັນ 4:20).

ພວກເຮົາເຊື່ອວ່າ ພຣະເຈົ້າຈະເຮັດໃຫ້ທຸກສິ່ງທຸກຢ່າງຖືກຕ້ອງໃນທີ່ສຸດ. ໃນລະຫວ່າງນີ້, ສິ່ງທີ່ພວກເຮົາເຮັດ ໃນຖານະຄຣິດສະຕຽນ, ທີ່ນີ້ ແລະ ຕອນນີ້ ຖືກເປັນສິ່ງສຳຄັນ. ແທ້ຈິງແລ້ວ, ມີຊົ່ວຮ້າຍຫຼາຍຢ່າງທີ່ພຣະເຈົ້າຈະບໍ່ຢຸດຢັ້ງຍ້ອນ ຂໍ້ຈໍາກັດຂອງອໍານາດຂອງພຣະອົງໃນສົງຄາມທົ່ວໂລກລະຫວ່າງຄວາມດີ ແລະ ຄວາມຊົ່ວ. ແຕ່ພວກເຮົາຕ້ອງພະຍາຍາມທີ່ຈະຢຸດຢັ້ງທຸກຄວາມທຸກທໍລະມານ ແລະ ຄວາມຊົ່ວຮ້າຍທີ່ພວກເຮົາປະເຊີນຫນ້າ. ການຊ່ວຍເຫຼືອຜູ້ອື່ນແມ່ນສ່ວນໜຶ່ງ ຂອງວຽກງານຂອງພວກເຮົາ. ດັ່ງທີ່ພວກເຮົາໄດ້ເຫັນແລ້ວ, ຄວາມຍຸດຕິທໍາ ແລະ ຄວາມຮັກບໍ່ສາມາດແຍກໄດ້. ພຣະເຈົ້າຊົງຮັກພວກເຮົາໃນເວລາທີ່ພວກ ເຮົາເປັນຄົນຍຸດຕິທໍາ. ຖ້າພວກເຮົາຮັກພຣະເຈົ້າ, ພວກເຮົາຈະຮັກຄວາມຍຸດຕິທໍາ, ເຊັ່ນກັນ.

ຖ້າພວກເຮົາຮັກພຣະເຈົ້າ, ພວກເຮົາຈະຮັກຄົນອື່ນອີກດ້ວຍ. ເມື່ອພວກ ເຮົາຮັກຄົນອື່ນ, ພວກເຮົາຈະສະແດງໃຫ້ພວກເຂົາເຫັນວ່າ ພວກເຮົາເປັນຫ່ວງ ແລະ ຢາກໃຫ້ເຂົາເຈົ້າໄດ້ຮັບສິ່ງທີ່ດີທີ່ສຸດ. ເມື່ອຄົນອື່ນປະສົບກັບຄວາມທຸກຍາກ, ຄວາມເຈັບປວດ, ຄວາມຮິວ ຫຼື ຍາກຈົນ, ພວກເຮົາຕ້ອງເອົາໃຈໃສ່ກັບຄວາມ ຕ້ອງການຂອງພວກເຂົາ. ພວກເຮົາຄວນຖາມຕົວເອງເຖິງສິ່ງທີ່ພວກເຮົາສາມາດ ໄດ້ດ້ວຍຕົນເອງ ແລະ ໃນຖານະຄຣິສຕະຈັກ ເພື່ອສະແດງຄວາມຮັກຂອງພຣະ ເຈົ້າຕໍ່ຄົນອື່ນ.