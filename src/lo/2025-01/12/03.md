---
title:  ບາບສອງປະການທີ່ໃຫຍ່ທີ່ສຸດ
date:   17/03/2025
---

ພຣະເຢຊູຊົງກ່າວວ່າ ກົດບັນຍັດສອງຂໍ້ທີ່ສໍາຄັນທີ່ສຸດຄື ຄວາມຮັກຕໍ່ພຣະ ເຈົ້າ ແລະ ຄວາມຮັກຕໍ່ຄົນອື່ນ. ເມື່ອພວກເຮົາເຊື່ອຟັງກົດບັນຍັດເຫຼົ່ານີ້, ພວກ ເຮົາຕ້ອງຍອມເສຍສະຫຼະບາງສິ່ງບາງຢ່າງ ເພື່ອສະແດງໃຫ້ເຫັນວ່າ ພວກເຮົາ ຮັກຄົນອື່ນໆ. ເມື່ອພວກເຮົາເຮັດແນວນັ້ນ, ພວກເຮົາຈະສະແດງໃຫ້ເຫັນວ່າ ພວກເຮົາເຂົ້າໃຈຄວາມຫມາຍຂອງການຕິດຕາມພຣະເຢຊູ.

ຖ້າຫາກວ່າ ກົດບັນຍັດສອງປະການທີ່ສໍາຄັນທີ່ສຸດແມ່ນຄວາມຮັກຕໍ່ພຣະ ເຈົ້າ ແລະ ຄວາມຮັກຕໍ່ຄົນອື່ນ, ແລ້ວບາບສອງປະການທີ່ໃຫຍ່ທີ່ສຸດຂອງພວກ ເຮົາແມ່ນຫຍັງ?

`ອ່ານເພງສັນລະເສີນ 135:13-19. ຂໍ້ພຣະຄຳພີເຫຼົ່ານີ້ສອນພວກເຮົາ ຫຍັງກ່ຽວກັບຄວາມບາບທີ່ພວກເຮົາໄດ້ອ່ານພົບໃນພຣະຄໍາພີຂໍ້ອື່ນໆ?`

ພຣະຄຳພີເດີມເວົ້າເຖິງວິທີທີ່ພວກເຮົາຕ້ອງຮັກພຣະເຈົ້າເໝືອສິ່ງອື່ນໃດ (ພຣະບັນຍັດສອງ 6:5). ສິ່ງໃດແຕກຕ່າງຈາກຄວາມຮັກຕໍ່ພຣະເຈົ້າຢ່າງສິ້ນເຊີງ? ຄວາມຮັກຕໍ່ບັນດາພະປອມ, ບໍ່ວ່າ "ພະ" ອົງໃດກໍ່ຕາມ.

`ອ່ານຊາກາຣີຢາ 7:9-12. ສິ່ງໃດທີ່ເຮັດພຣະເຈົ້າໃຈຮ້າຍ? ສິ່ງນີ້ ແລະ ຄວາມບາບຂອງການນະມັດສະການພະປອມເຊື່ອມໂຍງກັບກົດບັນຍັດສອງຂໍ້ທີ່ ສໍາຄັນທີ່ສຸດແນວໃດ?`

ບາບປະການທີ່ໃຫຍ່ທີ່ສຸດໃນພຣະສັນຍາເກົ່າແມ່ນເຊື່ອມໂຍງກັບກົດບັນ ຍັດສອງຂໍ້ທີ່ສໍາຄັນທີ່ສຸດຄື: ການຮັກພຣະເຈົ້າ ແລະ ການຮັກຜູ້ອື່ນ.