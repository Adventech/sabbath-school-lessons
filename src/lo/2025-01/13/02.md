---
title:  ພຣະບັນຍັດແຫ່ງຄວາມຮັກ
date:   23/03/2025
---

ພຣະບັນຍັດຂອງພຣະເຈົ້າແມ່ນສຳຄັນກວ່າ ບັນດາກົດເກມຕ່າງໆທີ່ ສຳຄັນ. ພຣະບັນຍັດຂອງພຣະເຈົ້າສະແດງໃຫ້ພວກເຮົາເຫັນສາຍສໍາພັນ. ພວກເຮົາເຫັນຄວາມສໍາພັນນີ້ຢ່າງຈະແຈ້ງໃນພຣະບັນຍັດສິບປະການ. ບັນດາກົດ ພື້ນຖານຂອງພຣະບັນຍັດສິບປະການມີຢູ່ຊີວິດຂອງອາດາມ ແລະ ເອວາໃນສວນ ເດນກ່ອນທີ່ຈະລົ້ມລົງສູ່ຄວາມບາບ. ກົດແຫ່ງພຣະບັນຍັດຂອງພຣະເຈົ້າເປັນກົດ ແຫ່ງຄວາມຮັກ. ບັນດາກົດເຫຼົ່ານີ້ສະແດງໃຫ້ພວກເຮົາເຫັນເຖິງຄວາມສໍາພັນທີ່ ພຣະເຈົ້າຕ້ອງການກັບມວນມະນຸດ. ບັນດາກົດເຫຼົ່ານີ້ຍັງສະແດງໃຫ້ພວກເຮົາເຫັນ ເຖິງຄວາມສໍາພັນທີ່ພຣະເຈົ້າຕ້ອງການໃຫ້ພວກເຮົາມີກັບຄົນອື່ນ.

ພຣະຜູ້ເປັນເຈົ້າຊົງຂຽນພຣະບັນຍັດສິບປະການດ້ວຍພຣະຫັດຂອງພຣະ ອົງໃສ່ຫີນສອງແຜ່ນ (ອົບພະຍົບ 20). ພຣະບັນຍັດໄດ້ສະແດງໃຫ້ຊາວອິດສະ ຣາເອນເຫັນເຖິງຄວາມສໍາພັນອັນພິເສດຂອງເຂົາເຈົ້າກັບພຣະເຈົ້າ. ພຣະບັນຍັດ ສີ່ປະການທຳອິດ ແລະ ພຣະບັນຍັດຫົກປະການສຸດທ້າຍສະແດງໃຫ້ພວກເຮົາ ເຫັນເຖິງແກ່ນຄວາມສຳພັນທີ່ດີກັບພຣະເຈົ້າ ແລະ ຜູ້ອື່ນ.

`ອ່ານ ອົບພະຍົບ 20:1-17. ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນ ກົດທັ້ງສອງປະການຄື: (1) ຄວາມຮັກຕໍ່ພຣະເຈົ້າ ແລະ (2) ຄວາມຮັກຕໍ່ຄົນອື່ນ ແນວໃດ?`

ພຣະບັນຍັດສີ່ປະການທຳອິດເປັນວິທີທີ່ພວກເຮົາຕ້ອງຮັກພຣະເຈົ້າດ້ວຍ ສຸດໃຈ, ສຸດຄວາມຄິດ, ສຸດຈິດວິນຍານ ແລະ ສຸດຮ່າງກາຍ. ພຣະບັນຍັດຫົກປະ ການສຸດທ້າຍແມ່ນວິທີທີ່ພວກເຮົາຕ້ອງຮັກຄົນອື່ນໆ.

ພວກເຮົາສາມາດສະແດງຄວາມຮັກຕໍ່ພຣະເຈົ້າ ຫຼື ຕໍ່ຜູ້ອື່ນໄດ້ບໍ ຖ້າພວກເຮົາລະເມີດພຣະບັນຍັດຂອງພຣະເຈົ້າ? ອະທິບາຍຄໍາຕອບຂອງທ່ານ.