---
title:  ເໜືອສິ່ງອື່ນໃດຄື ການຮັກຜູ້ອື່ນ
date:   27/03/2025
---

ຖ້າການຮັກພຣະເຈົ້າຫມາຍຄວາມວ່າ ພວກເຮົາຖືຮັກສາພຣະບັນຍັດຂອງ ພຣະເຈົ້າທັງຫມົດ, ແລ້ວພວກເຮົາຈະບໍ່ສາມາດຖືຮັກສາພຣະບັນຍັດຂອງພຣະ ເຈົ້າໄດ້ຢ່າງສົມບູນ ຖ້າພວກເຮົາເຊົາເຮັດສິ່ງທີ່ບໍ່ດີ ແມ່ນ ຫຼື ບໍ? ພຣະບັນຍັດ ແຫ່ງຄວາມຮັກສັ່ງພວກເຮົາບໍ່ໃຫ້ເຮັດຄວາມຊົ່ວ. ພຣະບັນຍັດແຫ່ງຄວາມຮັກຍັງ ເຮັດໃຫ້ພວກເຮົາທຳການກະທຳທີ່ສະແດງຄວາມຮັກຂອງພຣະເຈົ້າຕໍ່ຜູ້ອື່ນອີກ ດ້ວຍ. ພວກເຮົາຕ້ອງສະແດງຄວາມຮັກຂອງພຣະເຈົ້າຕໍ່ສະມາຊິກຄົນອື່ນໆ ຂອງ ຄຣິດຕະຈັກ ແລະ ຕໍ່ຜູ້ຄົນທີ່ຢູ່ຂ້າງນອກຄຣິດຕະຈັກໃນຊຸມຊົນຂອງພວກເຮົາ. ຜູ້ ຄົນໃນໂລກນີ້ ຕ້ອງການເຫັນຄວາມຮັກຂອງພຣະເຈົ້າຢ່າງແທ້ຈິງ.

`ອ່ານ ຢາໂກໂບ 2:1-9. ຂ່າວສານສໍາຄັນຫຍັງທີ່ຂໍ້ພຣະຄໍາພີເຫຼົ່ານີ້ບອກ ແກ່ພວກເຮົາ?`

ຢາໂກໂບສອນພວກເຮົາວ່າ ຄົນຮັ່ງມີບໍ່ຄວນທຳຮ້າຍຄົນຍາກຈົນ ຫຼື ເຮັດ ໃຫ້ຊີວິດຂອງພວກເຂົາລຳບາກ. ຫຼັງຈາກນັ້ນ, ຢາໂກໂບໄດ້ກ່າວເຖິງພຣະບັນຍັດ ແຫ່ງຄວາມຮັກຕໍ່ເພື່ອນບ້ານຂອງພວກເຮົາ. ຖ້າເຈົ້າທັງຫຼາຍເຮັດຕາມພຣະຣາຊ ບັນຍັດໂດຍຄົບຖ້ວນ "ພວກເຈົ້າກໍເຮັດຖືກຕ້ອງແລ້ວ” (ຢາໂກໂບ 2:8).

ດັ່ງທີ່ ທ່ານ ນາງ ເອເລນ ຈີໄວທ໌ ຂຽນໄວ້ວ່າ, "ເມື່ອພວກເຮົາຮັກຄົນອື່ນ, ພວກເຮົາກໍສະແດງຄວາມຮັກຂອງພຣະເຈົ້າໃນໂລກນີ້. ພຣະເຢຊູຊົງເປັນກະສັດ ແຫ່ງສະຫງ່າຣາສີ. ພຣະອົງຊົງສະເດັດມາ ເພື່ອປະທານຄວາມຮັກນີ້ໄວ້ຢູ່ໃນຈິດ ໃຈຂອງພວກເຮົາ. ຄວາມຮັກນີ້ເຮັດໃຫ້ພວກເຮົາເປັນລູກຢູ່ໃນຄອບຄົວຂອງພຣະ ເຈົ້າ. ພຣະເຢຊູຊົງກ່າວວ່າ, ‘ຈົ່ງຮັກຊຶ່ງກັນແລະກັນ ເໝືອນດັ່ງເຮົາຮັກພວກເຈົ້າ’ (ໂຢຮັນ 15:12). ເມື່ອພວກເຮົາຮັກຄົນອື່ນ ດັ່ງທີ່ພຣະເຢຊູຊົງຮັກພວກເຂົາ, ພັນທະກິດຂອງພຣະອົງ ສຳລັບພວກເຮົາກໍສຳເລັດແລ້ວ. ພວກເຮົາກຽມພ້ອມ ແລ້ວສໍາລັບແຜ່ນດິນສະຫວັນ. ພວກເຮົາມີແຜ່ນດິນສະຫວັນຢູ່ໃນຫົວໃຈຂອງ ພວກເຮົາ. (ທ່ານ ນາງ ເອເລນ ຈີໄວທ໌, ໃນໜັງສື ຄວາມປາຖະໜາແຫ່ງປວງ ຊົນ, ຫນ້າ 641).