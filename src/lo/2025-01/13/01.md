---
title:  ຄວາມຮັກເຮັດໄດ້ທຸກສິ່ງທຸກຢ່າງຕາມທີ່ກົດບັນຍັດກຳໜົດໄວ້
date:   22/03/2025
---

### ອ່ານບົດຮຽນສໍາລັບອາທິດນີ້

ອົບພະຍົບ 20: 1-17; ໂຣມ 6:1-3; ເຢເຣມີຢາ 31:31-34; ມັດທາຍ 23:23, 24; ຢາໂກໂບ 2:1-9.

> <p>ຂໍ້ຄວນຈຳ</p>
> “ຢ່າເປັນໜີ້ຜູ້ໃດ ເວັ້ນໄວ້ແຕ່ຄວາມຮັກທີ່ມີຕໍ່ກັນ ແລະ ກັນ, ເພາະຜູ້ ທີ່ຮັກຄົນອື່ນ ກໍປະຕິບັດຕາມກົດບັນຍັດຢ່າງຄົບຖ້ວນແລ້ວ” (ໂຣມ 13:8).

ໂບດທ້ອງຖິ່ນແຫ່ງຫນຶ່ງ ໄດ້ຈັດກອງປະຊຸມພິເສດ ເພື່ອປຶກສາຫາລືກ່ຽວ ກັບສິ່ງທີ່ພວກເຂົາຄວນເຮັດກ່ຽວກັບສະມາຊິກຄົນໜຶ່ງທີ່ກໍາລັງປະສົບກັບຄວາມ ຫຍຸ້ງຍາກ. ຄົນໜຶ່ງໃນທີ່ປະຊຸມໄດ້ບອກສາສະໜາຈານວ່າ "ພວກເຮົາບໍ່ສາມາດ ຕັດສິນໃຈໄດ້ຍ້ອນຄວາມເມດຕາ." ພວກເຮົາບໍ່ສາມາດ?! ສາສະໜາຈານສົງໄສ ເຖິງສິ່ງທີ່ບຸກຄົນນີ້ເຂົ້າໃຈກ່ຽວກັບພຣະເຈົ້າ ແລະ ກົດບັນຍັດຂອງພຣະອົງ. ຄວາມເມດຕາເປັນສ່ວນຫນຶ່ງທີ່ສໍາຄັນໃນການແກ້ໄຂບັນຫາຂອງຄົນໃນເວລາທີ່ພວກເຂົາເຮັດຜິດພາດ. ຄວາມເມດຕາແມ່ນສ່ວນຫນຶ່ງຂອງຄວາມຮັກ. ໂຣມ 13:8 ບອກພວກເຮົາວ່າ ເມື່ອພວກເຮົາຮັກຄົນທີ່ຕ້ອງການຄວາມຊ່ວຍເຫຼືອຢູ່ອ້ອມຂ້າງ, ພວກເຮົາເຮັດທຸກໆສິ່ງທີ່ກົດບັນຍັດສັ່ງໃຫ້ພວກເຮົາເຮັດ.

ຖ້າວ່າ ຄວາມຮັກມາດ້ວຍການເຊື່ອຟັງພຣະບັນຍັດ, ພວກເຮົາຄວນລະ ມັດລະວັງບໍ່ໃຫ້ຄິດວ່າ ພຣະບັນຍັດແມ່ນແຍກຈາກຄວາມຮັກ. ຄວາມຮັກບໍ່ແຍກ ອອກຈາກພຣະບັນຍັດ ແຕ່ຢ່າງໃດ. ໃນພຣະຄຳພີ, ທັງສອງໄດ້ເຫັນດີກັນ. ພຣະເຈົ້າ, ຜູ້ທີ່ປະທານພຣະບັນຍັດແກ່ພວກເຮົາ ຄືຄວາມຮັກ. ສະນັ້ນ, ພຣະບັນ ຍັດຂອງພຣະເຈົ້າແມ່ນ ພຣະບັນຍັດແຫ່ງຄວາມຮັກ. ດັ່ງທີ່ ທ່ານ ນາງ ເອເລນ ຈີໄວທ໌ ຂຽນໄວ້ວ່າ, ພຣະບັນຍັດສະແດງໃຫ້ພວກເຮົາເຫັນວ່າ ພຣະເຈົ້າ ຊົງເປັນຜູ້ໃດ. (ອ່ານໜັງສື ອຸທາຫອນຄຳສອນຂອງພຣະຄຣິດ, ຫນ້າ 305)