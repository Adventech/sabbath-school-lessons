---
title:  ພຣະບັນຍັດຊົງສັກສິດ
date:   24/03/2025
---

ຄວາມຮັກເປັນຈຸດເລີ່ມຕົ້ນແຫ່ງພຣະບັນຍັດຂອງພຣະເຈົ້າ. ເມື່ອພຣະເຈົ້າ ຊົງສະຫນັບສະຫນູນພຣະບັນຍັດ, ພຣະອົງຊົງສະໜັບສະໝູນຄວາມຮັກ. ດ້ວຍເຫດນີ້, ພຣະເຢຊູຊົງສິ້ນພຣະຊົນເພື່ອຊ່ວຍຄົນບາບໃຫ້ລອດ. ພຣະເຢຊູຊົງ ສິ້ນພຣະຊົນ ເພື່ອໃຫ້ພຣະອົງສາມາດສະໜັບສະໜົນພຣະບັນຍັດໃນເວລາດຽວ ກັນທີ່ພຣະອົງຊົງສຳແດງຄວາມເມດຕາແກ່ພວກເຮົາ. ດ້ວຍວິທີນີ້, ພຣະເຢຊູຈຶ່ງ ສາມາດທັ້ງຍຸດຕິທຳ ແລະ ສຳແດງຄວາມເມດຕາຕໍ່ທຸກຄົນທີ່ເຊື່ອໃນພຣະອົງ (ໂຣມ 3:25, 26). ເມື່ອພຣະເຈົ້າຊົງຊ່ວຍພວກເຮົາ, ພຣະອົງຊົງສຳແດງການ ສະຫນັບສະຫນູນຂອງພຣະອົງໃຫ້ແກ່ພຣະບັນຍັດຂອງພຣະອົງ. ດັ່ງນັ້ນ, ພຣະບັນຍັດຈຶ່ງບໍ່ຢຸດມີຄວາມສໍາຄັນ ເມື່ອພຣະເຈົ້າຊົງຊ່ວຍພວກເຮົາໃຫ້ລອດ.

`ອ່ານ ໂຣມ 6:1-3 ແລະ ໂຣມ 7:7-12. ຈົ່ງສັງເກດຂໍ້ທີ 12 ໃຫ້ດີ. ຂໍ້ ພຣະຄຳພີເຫຼົ່ານີ້ບອກພວກເຮົາສິ່ງໃດກ່ຽວກັບພຣະບັນຍັດ, ເຖິງແມ່ນວ່າ ຫຼັງ ຈາກພຣະເຢຊູຈະສິ້ນພຣະຊົນແລ້ວກໍຕາມ?`

ບາງຄົນຄິດວ່າ ຄວາມເມດຕາ ແລະ ແຜນການຊ່ວຍໃຫ້ລອດຂອງພຣະ ເຈົ້າຈະເຮັດໃຫ້ພວກເຮົາເປັນອິດສະຫຼະຈາກກັນຖືຮັກສາພຣະບັນຍັດ. ແຕ່ໂປໂລ ເວົ້າວ່າ ພວກເຮົາບໍ່ຕ້ອງເຮັດບາບອີກຕໍ່ໄປ ເພື່ອວ່າ ພຣະເຈົ້າຈະຊົງປະທານ ຄວາມເມດຕາແກ່ພວກເຮົາຫຼາຍຍິ່ງຂຶ້ນ. ບັນດາຜູ້ທີ່ເຊື່ອໃນພຣະເຢຊູກໍຮັບບັບສະ ມາໃນຄວາມຕາຍຂອງພຣະອົງ. ດັ່ງນັ້ນ ພວກເຂົາຕ້ອງເຊົາເຮັດບາບ ແລະ ດໍາລົງຊີວິດໃນພຣະເຢຊູ.

ດ້ວຍເຫດນັ້ນ ກົດບັນຍັດຈຶ່ງເປັນສິ່ງສັກສິດໃນຕົວ ແລະຂໍ້ບັນຍັດກໍສັກ ສິດ, ຍຸດຕິທຳ ແລະ ດີງາມ” (ໂຣມ 7:12). ພຣະເຢຊູບໍ່ສະເດັດມາ ເພື່ອທໍາ ລາຍພຣະບັນຍັດ. ພຣະອົງສະເດັດມາເພື່ອປະຕິບັດທຸກຢ່າງທີ່ພຣະບັນຍັດ ແລະ ພຣະສັນຍາເດີມໄດ້ສັນຍາໄວ້.