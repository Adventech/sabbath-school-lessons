---
title:  ພຣະບັນຍັດ ແລະ ຄວາມເມດຕາ
date:   25/03/2025
---

ດັ່ງທີ່ພວກເຮົາໄດ້ເຫັນແລ້ວ, ພຣະບັນຍັດ ແລະ ຄວາມເມດຕາທຳງານ ຮ່ວມກັນ, ບໍ່ແມ່ນຕໍ່ຕ້ານກັນ. ທັ້ງພຣະບັນຍັດ ແລະ ຄວາມເມດຕາທຳງານຮ່ວມ ດ້ວຍຄວາມຮັກຂອງພຣະເຈົ້າ ແລະ ມີສ່ວນຮ່ວມໃນຄວາມຍຸດຕິທໍາຂອງພຣະອົງ. ພວກເຮົາຕ້ອງຈື່ໄວ້ວ່າ ພຣະບັນຍັດບໍ່ສາມາດຊ່ວຍພວກເຮົາໃຫ້ລອດຈາກບາບ ໄດ້. ພຣະບັນຍັດບໍ່ສາມາດປ່ຽນແປງຈິດໃຈຂອງມະນຸດໄດ້. ເພາະວ່າ ພວກເຮົາ ເປັນຄົນບາບ, ພວກເຮົາຕ້ອງການໃຫ້ພຣະເຈົ້າກໍາຈັດຫົວໃຈເກົ່າທີ່ເຕັ່ມໄປດ້ວຍ ບາບຂອງພວກເຮົາອອກໄປ. ຫຼັງຈາກນັ້ນ, ພວກເຮົາຕ້ອງການພຣະອົງປະທານ ຈິດໃຈຝ່າຍຈິດວິນຍານໃໝ່ແກ່ພວກເຮົາ.

`ອ່ານເຢເຣມີຢາ 31:31-34. ຂໍ້ພຣະຄຳພີເຫຼົ່ານີ້ສອນພວກເຮົາສິ່ງໃດກ່ຽວ ກັບຄໍາຫມັ້ນສັນຍາຂອງພຣະເຈົ້າທີ່ຈະປະທານຈິດໃຈໃໝ່ແກ່ພວກເຮົາ? ປຽບທຽບຄໍາຫມັ້ນສັນຍານີ້ກັບຖ້ອຍຄຳຂອງພຣະເຢຊູໃຫ້ແກ່ນີໂກເດມໃນໂຢຮັນ 3:1-21 ກ່ຽວກັບການບັງເກີດໃຫມ່. ອ່ານເຮັບເຣີ 8:10 ອີກດ້ວຍ.`

ພຣະເຈົ້າຊົງຈາລຶກພຣະບັນຍັດສິບປະການດ້ວຍພຣະຫັດຂອງພຣະອົງ ໄວ້ໃນຫີນສອງແຜ່ນ (ອົບພະຍົບ 31:18). ແຕ່ພຣະເຈົ້າຍັງຊົງຈາລຶກພຣະບັນ ຍັດຂອງພຣະອົງໄວ້ໃນຈິດໃຈປະຊາຊົນຂອງພຣະອົງ (ເພງສັນລະເສີນ 37:30, 31). ພວກເຮົາບໍ່ສາມາດຊ່ວຍຕົນເອງໃຫ້ລອດໄດ້ ໂດຍການປະຕິບັດຕາມພຣະ ບັນຍັດຂອງພວກເຮົາ. ພຣະເຈົ້າຊົງຊ່ວຍພວກເຮົາໃຫ້ລອດ ເພາະມີຄວາມເຊື່ອ ໃນຄວາມເມດຕາຂອງພຣະອົງ. ພວກເຮົາຈະຊ່ວຍຕົນເອງໃຫ້ລອດບໍ່ໄດ້. ພຣະ ຄຸນແຫ່ງການຊ່ວຍໃຫ້ລອດຂອງພຣະເຈົ້າຊົງເປັນຂອງປະທານຂອງພຣະອົງທີ່ປະທານໃຫ້ແກ່ພວກເຮົາ (ເອເຟໂຊ 2:8). ພວກເຮົາບໍ່ໄດ້ປະຕິບັດຕາມພຣະບັນຍັດ ເພື່ອໃຫ້ພຣະເຈົ້າຊ່ວຍພວກເຮົາໃຫ້ລອດ. ພວກເຮົາປະຕິບັດຕາມພຣະບັນຍັດ ເພາະວ່າພວກເຮົາໄດ້ຮັບຄວາມລອດແລ້ວ.

ໃນເວລາດຽວກັນ, ພຣະບັນຍັດກໍສຳແດງໃຫ້ພວກເຮົາເຫັນບາບຂອງເຮົາ (ຢາໂກໂບ 1:22-25; ໂຣມ 3:20; 7:7). ພຣະບັນຍັດຍັງສໍາແດງໃຫ້ພວກເຮົາ ເຫັນເຖິງຄວາມຈຳເປັນທີ່ພວກເຮົາຕ້ອງການພຣະຜູ້ຊ່ວຍໃຫ້ລອດດ້ວຍ (ຄາລາເຕຍ 3:22-24).