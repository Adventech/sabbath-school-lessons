---
title:  ການເລືອກຢ່າງອິດສະຫຼະ, ຄວາມຮັກ ແລະ ອໍານາດຂອງພຣະເຈົ້າ
date:   15/02/2025
---

### ອ່ານບົດຮຽນສໍາລັບອາທິດນີ້

ເພງສັນລະເສີນ 81:11–14; ພຣະນິມິດ 11:17; ມັດທາຍ 22:37; ເອເຟໂຊ 1:9-11; ໂຢຮັນ 16:33.

> <p>ຂໍ້ຄວນຈຳ</p>
> “‘ເຮົາບອກເລື່ອງນີ້ແກ່ເຈົ້າທັງຫລາຍ ເພື່ອພວກເຈົ້າຈະມີຄວາມສະ ຫງົບສຸກໃນເຮົາ ໃນໂລກນີ້ພວກເຈົ້າຈະມີຄວາມທຸກລຳບາກ ແຕ່ຈົ່ງຊື່ນໃຈເທາະ ເພາະຝ່າຍເຮົາໄດ້ຊະນະໂລກແລ້ວ!" (ໂຢຮັນ 16:33).

ພຣະເຈົ້າຊົງໄດ້ ເຮັດຫຼາຍສິ່ງຫຼາຍຢ່າງ ເພື່ອດູແລປະຊາຊົນຂອງພຣະ ອົງ. ວຽກການ ແລະ ການເບິ່ງແຍງດູແລຂອງພຣະເຈົ້າທີ່ມີຕໍ່ປະຊາຊົນຂອງພຣະ ອົງຢູ່ໃນໂລກນີ້ມີນາມພິເສດວ່າ: ການຈັດຕຽມ. ວິທີທີ່ພວກເຮົາຄິດກ່ຽວກັບການ ຈັດຕຽມ ແລະ ການດູແລຂອງພຣະເຈົ້າທີ່ຊົງມີຕໍ່ພວກເຮົາແມ່ນສິ່ງສຳຄັນ. ຄວາມຄິດ ແລະ ຄວາມຮູ້ສຶກຂອງພວກເຮົາກ່ຽວກັບພຣະເຈົ້າ, ຜູ້ອື່ນໆ ແລະ ປັນຫາດ້ານຄວາມຊົ່ວຮ້າຍເກີດມາຈາກຄວາມເຂົ້າໃຈຂອງພວກເຮົາເຖິງການຈັດ ຕຽມຂອງພຣະເຈົ້າ.

ຄຣິດສະຕຽນບາງຄົນເຊື່ອວ່າ ພຣະເຈົ້າຊົງໃຊ້ອຳນາດຂອງພຣະອົງ ເພື່ອ ຄວບຄຸມທຸກສິ່ງທຸກຢ່າງທີ່ເກີດຂຶ້ນ. ຄຣິດສະຕຽນກຸ່ມເຫຼົ່ານີ້ເຊື່ອວ່າ ພຣະເຈົ້າຊົງ ຕັດສິນໃຈວ່າ ຜູ້ໃດຈະໄດ້ຮັບຄວາມລອດ ແລະ ຜູ້ໃດຈະຖືກທຳລາຍ. ແນວ ຄວາມຄິດນີ້ສອນພວກເຮົາວ່າ ຜູ້ຄົນບໍ່ມີອິດສະຫຼະໃນການເລືອກ. ແຕ່ພຣະເຈົ້າ ຊົງປະທານອິດສະຫຼະພາບໃນການເລືອກແກ່ພວກເຮົາ. ພຣະອົງຊົງອະນຸຍາດໃຫ້ ພວກເຮົາ (ແລະ ທູດສະຫວັນ) ເລືອກເຮັດສິ່ງຕ່າງໆທີ່ພຣະອົງບໍ່ມັກ ຫຼື ບໍ່ຕ້ອງ ການ. ເລື່ອງຂອງການລົ້ມລົງສູ່ຄວາມບາບ ແລະ ຄວາມຊົ່ວຮ້າຍ ສະແດງໃຫ້ ພວກເຮົາເຫັນສິ່ງທີ່ຈະເກີດຂື້ນ ເມື່ອພວກເຮົາທຳການຕັດສິນໃນຜິດຜາດ.