---
title:  ພຣະເຈົ້າຊົງຄວບຄຸມ
date:   16/02/2025
---

ສາສະໜາຈານທີ່ດູແລເຍົາວະຊົນເວົ້າກັບກຸ່ມນັກຮຽນໃນໂຮງຮຽນມັດທະຍົມຕອນປາຍວ່າ: "ພຣະເຈົ້າຊົງຄວບຄຸມ. ນັ້ນໝາຍຄວາມວ່າ ພຣະເຈົ້າຊົງຄວບ ຄຸມທຸກສິ່ງທີ່ເກີດຂື້ນ.  ນັກຮຽນມັດທະຍົມຕອນປາຍຄົນຫນຶ່ງທີ່ສັບສົນໄດ້ກ່າວວ່າ, "ດັ່ງນັ້ນພຣະເຈົ້າຊົງຄວບຄຸມ ເມື່ອຫມາຂອງຂ້ອຍຕາຍແມ່ນບໍ? ເປັນຫຍັງພຣະ ເຈົ້າຈຶ່ງຂ້າຫມາຂອງຂ້ອຍ?"

ບາງຄັ້ງຄົນຄິດວ່າ ທຸກສິ່ງເກີດຂຶ້ນຕາມຄວາມຕ້ອງການຂອງພຣະເຈົ້າ. ພວກເຂົາຄິດວ່າ ສິ່ງໃດກໍຕາມທີ່ເກີດຂຶ້ນໃນຊີວິດແມ່ນສິ່ງທີ່ພຣະເຈົ້າຕ້ອງການ. ພຣະເຈົ້າຊົງມີອຳນາດສູງສຸດແມ່ນບໍ? ແລ້ວຈະມີສິ່ງໃດໆເກີດຂື້ນທີ່ພຣະເຈົ້າບໍ່ ຕ້ອງການໃຫ້ເກີດຂຶ້ນໄດ້ຢ່າງໃດ? ດັ່ງນັ້ນ, ສິ່ງທີ່ບໍ່ດີທີ່ເກີດຂຶ້ນຕ້ອງເປັນສ່ວນ ຫນຶ່ງຂອງແຜນການຂອງພຣະເຈົ້າ. ເພາະວ່ານັ້ນແມ່ນສິ່ງທີ່ຄວາມເຊື່ອນີ້ໄດ້ສອນ.

`ອ່ານເພງສັນລະເສີນ 81:11-14; ເອຊາຢາ 30:15, 18; 66:4 ແລະ ລູກາ 13:34. ຂໍ້ພຣະຄຳພີເຫຼົ່ານີ້ບອກຫຍັງກ່ຽວກັບສິ່ງທີ່ເກີດຂຶ້ນ? ທຸກສິ່ງເກີດ ຂຶ້ນ ເພາະວ່າພຣະເຈົ້າຕ້ອງການໃຫ້ເປັນຢ່າງນັ້ນບໍ? ພຣະຄຳພີສອນກ່ຽວກັບຫົວ ຂໍ້ນີ້ວ່າ ຢ່າງໃດແທ້ໆ?`

ແທ້ຈິງແລ້ວ, ຫຼາຍຄົນເຊື່ອວ່າ ພຣະເຈົ້າຈະຕ້ອງໄດ້ສິ່ງທີ່ ພຣະເຈົ້າຕ້ອງ ການສະເໝີ. ແຕ່ພຣະຄຳພີບອກເລື່ອງທີ່ແຕກຕ່າງອອກໄປ. ຄັ້ງແລ້ວຄັ້ງເລົ່າ ພຣະຄຳພີສະແດງໃຫ້ເຫັນວ່າ ພຣະເຈົ້າບໍ່ໄດ້ຮັບສິ່ງທີ່ພຣະອົງຊົງຕ້ອງການ.

`ຈົ່ງຄິດກ່ຽວກັບຄຳສອນທີ່ວ່າ ທຸກສິ່ງທີ່ເກີດຂຶ້ນແມ່ນສິ່ງທີ່ພຣະເຈົ້າຊົງ ຕ້ອງການ. ແນວຄວາມຄິດດັ່ງກ່າວສາມາດອະທິບາຍຄວາມຊົ່ວຮ້າຍໄດ້ແນວໃດ?`