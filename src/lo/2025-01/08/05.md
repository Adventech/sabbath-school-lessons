---
title:  ແຜນການທີ່ສົມບູນແບບຂອງພຣະເຈົ້າ ແລະ ແຜນການແກ້ໄຂຂອງພຣະອົງ
date:   19/02/2025
---

`ຈົ່ງອ່ານ ເອເຟໂຊ 1:9-11. ຂໍ້ພຣະຄຳພີເຫຼົ່ານີ້ກຳລັງບອກສິ່ງໃດກ່ຽວ ກັບຜູ້ໃດທີ່ໄດ້ຮັບຄວາມລອດ ແລະ ຜູ້ໃດທີ່ສູນເສຍຄວາມລອດ? ພຣະຄຳພີສອນ ວ່າ ພຣະເຈົ້າຊົງເລືອກທີ່ຈະຊ່ວຍບາງຄົນໃຫ້ລອດ ແລະ ບໍ່ແມ່ນຄົນອື່ນບໍ?`

ທ່ານເຫັນຄໍາສັບທີ່ຂຽນວ່າ "ມີແຜນແລ້ວ" ຫຼື "ຊົງເລືອກໄວ້ແລ້ວ" ໃນເອເຟໂຊ 1:11 ບໍ? ຄຳເວົ້າເຫຼົ່ານີ້ມາຈາກພາສາເກຣັກຄຳວ່າ "ໂປຣໂຮຣິໂຊ". ຄໍາເວົ້ນີ້ບໍ່ໄດ້ສອນວ່າ ພຣະເຈົ້າຊົງຕັດສິນສິ່ງທີ່ຈະເກີດຂຶ້ນໃນປະຫວັດສາດກ່ອນ ທີ່ມັນຈະເກີດຂຶ້ນ. "ໂປຣໂຮຣິໂຊ " ຫມາຍເຖິງ" ການຕັດສິນໃຈກ່ອນທີ່ບາງສິ່ງ ຈະເກີດຂຶ້ນ".

ແນ່ນອນ, ຜູ້ໃດຜູ້ຫນຶ່ງສາມາດຕັດສິນໃຈເຮັດສິ່ງໃດໆທີ່ບັງຄັບໃຫ້ທຸກຢ່າງ ເຫັນດີກັບແຜນການຂອງລາວ. ຫຼື ຜູ້ໃດຜູ້ຫນຶ່ງສາມາດຕັດສິນໃຈເຮັດສິ່ງໃດໆໃນ ວິທີທີ່ເຄົາລົບການຕັດສິນໃຈຢ່າງອິດສະຫຼະຂອງຄົນອື່ນ. ເມື່ອພຣະເຈົ້າຊົງຕັດສິນ ໃຈເຮັດສິ່ງໃດໆ, ພຣະອົງຊົງນັບຖືການຕັດສິນໃຈຂອງຄົນອື່ນ. ຄໍາພາສາເກຣັກ ທີ່ຂຽນວ່າ "ຖືກເລືອກແລ້ວ" ສະແດງໃຫ້ເຫັນເຖິງແຜນການຂອງພຣະເຈົ້າສໍາ ລັບອະນາຄົດ ຫຼັງຈາກທີ່ພຣະອົງຊົງສຳແດງຄວາມເຄົາລົບຕໍ່ການຕັດສິນໃຈຢ່າງ ອິດສະຫຼະຂອງມະນຸດ. ດັ່ງນັ້ນ, ພຣະເຈົ້າສາມາດນໍາປະຫວັດສາດໄປໃນທາງ ທີ່ດີທີ່ສຸດສໍາລັບທຸກຄົນໄດ້. ໃນເວລາດຽວກັນ, ພຣະອົງຊົງເຄົາລົບສິດເສລີພາບທີ່ ພຣະອົງປະທານໃຫ້ພວກເຮົາ. ຫາກປາສະຈາກອິດສະຫຼະພາບນີ້, ພຣະເຈົ້າບໍ່ ອາດມີຄວາມສຳພັນແຫ່ງຄວາມຮັກທີ່ແທ້ຈິງກັບພວກເຮົາໄດ້.