---
title:  ພຣະເຈົ້າຜູ້ຊົງມີອໍານາດສູງສຸດຂອງພວກເຮົາ
date:   17/02/2025
---

ພຣະຄຳພີສະແດງໃຫ້ພວກເຮົາເຫັນວ່າ ພຣະເຈົ້າຊົງມີອໍານາດສູງສຸດ. ໃນພຣະຄຳພີມີເລື່ອງລາວຕ່າງໆກ່ຽວກັບການເຮັດການອັດສະຈັນຂອງພຣະເຈົ້າ. ເຖິງຢ່າງໃດກໍ່ຕາມ, ມີຫຼາຍຢ່າງທີ່ເກີດຂຶ້ນທີ່ພຣະເຈົ້າບໍ່ຕ້ອງການໃຫ້ເກີດຂຶ້ນ.

`ອ່ານ ພຣະນິມິດ 11:17; ເຢເຣມີຢາ 32:17-20; ລູກາ 1:37 ແລະ ມັດທາຍ 19:26. ລອງຄິດເຖິງພຣະທຳເຮັບເຣີ 1:3 ນໍາອີກ. ຂໍ້ພຣະຄຳພີເຫຼົ່ານີ້ ສອນພວກເຮົາສິ່ງໃດກ່ຽວກັບພະລັງອຳນາດອັນສູງສຸດຂອງພຣະເຈົ້າ?`

ຊາວຄຣິສຕຽນສ່ວນຫຼາຍເຊື່ອວ່າ ພຣະເຈົ້າຊົງມີພະລັງອໍານາດສູງສຸດ. ພຣະເຈົ້າບໍ່ສາມາດເຮັດສິ່ງໃດທີ່ເປັນເທັດໄດ້. ບາງສິ່ງບາງຢ່າງເປັນໄປບໍ່ໄດ້ສຳ ລັບພຣະເຈົ້າ ເພາະວ່າຖ້າພຣະອົງໄດ້ເຮັດສິ່ງເຫຼົ່ານີ້, ພຣະອົງຈະບໍ່ເຊື່ອສັດຕໍ່ພຣະ ອົງເອງ. ພວກເຮົາຮຽນຮູ້ກ່ຽວກັບຄວາມຄິດນີ້ໃນຄໍາອະທິຖານຂອງພຣະເຢຊູໃນ ສວນເຄັດເຊມາເນ. ພຣະເຢຊູຊົງກ່າວວ່າ, “ສຳລັບມະນຸດແລ້ວເປັນໄປບໍ່ໄດ້ ແຕ່ສຳລັບພຣະເຈົ້າແລ້ວທຸກສິ່ງເປັນໄປໄດ້” (ມັດທາຍ 19:26). ພຣະເຢຊູຍັງໄດ້ ອະທິຖານຕໍ່ພຣະເຈົ້າພຣະບິດາກ່ອນທີ່ພຣະອົງຈະຖືກຕຶງເທິງໄມ້ກາງແຂນວ່າ: “ພຣະບິດາເຈົ້າຂອງລູກເອີຍ ຖ້າເປັນໄປໄດ້ ຂໍໃຫ້ຈອກແຫ່ງຄວາມທົນທຸກທໍລະ ມານນີ້ ເລື່ອນພົ້ນໄປຈາກລູກທ້ອນ ແຕ່ເຖິງຢ່າງໃດກໍດີ ຂໍຢ່າໃຫ້ເປັນໄປຕາມໃຈ ປາຖະໜາຂອງລູກ ແຕ່ໃຫ້ເປັນໄປຕາມຄວາມປະສົງຂອງພຣະອົງ (ມັດທາຍ 26:39).

ແນ່ນອນ, ພຣະບິດາເຈົ້າຊົງມີພະລັງອຳນາດໃນການຊ່ວຍເຫຼືອພຣະເຢຊູ ຈາກຄວາມທຸກທໍລະມານເທິງໄມ້ກາງແຂນໄດ້. ແຕ່ວ່າ ພຣະເຈົ້າບໍ່ສາມາດເຮັດ ໄດ້ຢ່າງນັ້ນ ໃນຂະນະທີ່ກຳລັງຊ່ວຍຄົນບາບໃຫ້ລອດ. ພຣະເຈົ້າຕ້ອງໄດ້ເລືອກທີ່ ເຮັດຢ່າງໃດຢ່າງໜຶ່ງ ບໍ່ແມ່ນທັ້ງສອງຢ່າງ.