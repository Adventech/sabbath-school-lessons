---
title:  ພຣະເຢຊູຊົງມີໄຊຊະນະໃນການຕໍ່ສູ້ ເພື່ອພວກເຮົາແລ້ວ
date:   20/02/2025
---

ຫາກວ່າ ທຸກໆສິ່ງໄດ້ເກີດຂຶ້ນຕາມຄວາມຕ້ອງການຂອງພຣະເຈົ້າ ກໍຈະ ບໍ່ມີຄວາມຊົ່ວຮ້າຍເກີດຂື້ນ. ແຜ່ນດິນໂລກຈະເຕັມໄປດ້ວຍຄວາມຮັກ ແລະ ຄວາມສະຫງົບທີ່ສົມບູນແບບ. ພຣະເຢຊູຈະເຮັດໃຫ້ສິ່ງນີ້ເກີດຂຶ້ນໃນອະນາຄົດ. ແຕ່ໃນເວລານີ້, ພຣະເຈົ້າຊົງກຳເນີນແຜນການຂອງພຣະອົງໃນທາງທີ່ເຄົາລົບຕໍ່ ການເລືອກຢ່າງອິດສະຫຼະຂອງມະນຸດ.

ລອງຈິນຕະນາເຖິງການແຂ່ງຂັນອົບເຂົ້າໝົມ ຫຼື ການແຂ່ງຂັນ. ຄົນເຮັດ ເຂົ້າຈີ່ທຸກຄົນຕ້ອງໃຊ້ສ່ວນປະກອບພື້ນຖານແບບດຽວກັນ. ພວກເຂົາສາມາດເພີ່ມ ສິ່ງໃດລົງໃນສ່ວນປະສົມເພື່ອເຮັດກ້ອນເຄັກທີ່ພວກເຂົາຕ້ອງການ. ໃນທີ່ສຸດແລ້ວ ເຄັກຈະເປັນແບບໃດກໍຕາມທີ່ຄົນເຮັດເຂົ້າຈີ່ເຮັດກໍມາຈາກສ່ວນປະສົມຢ່າງໜ້ອຍກໍບາງສ່ວນທີ່ລາວບໍ່ໄດ້ເລືອກ.

ເຊັ່ນດຽວກັນ, ພຣະເຈົ້າຊົງເຄົາລົບສິດເສລີພາບຂອງພວກເຮົາ. ເສລີ ພາບນີ້ ເປັນສິ່ງຈໍາເປັນສໍາລັບຄວາມຮັກຂອງພວກເຮົາ. ຫຼາຍໆສິ່ງທີ່ເກີດຂຶ້ນໃນ ປະຫວັດສາດບໍ່ແມ່ນທາງເລືອກຂອງພຣະເຈົ້າ. ໃນຄວາມຄິດເຫັນນີ້, ພຣະເຈົ້າ ບໍ່ໄດ້ຄວບຄຸມທຸກໆສິ່ງທີ່ເກີດຂຶ້ນ. ພຣະເຈົ້າຊົງເຮັດໃຫ້ບາງສິ່ງບາງຢ່າງເກີດຂຶ້ນ ໃນຊີວິດນີ້. ສິ່ງອື່ນໆ ເກີດຂຶ້ນເນື່ອງມາຈາກທາງເລືອກຢ່າງອິດສະຫຼະທີ່ພວກເຮົາ ເລືອກ. ມີເຫດການຢ່າງຫຼວງຫຼາຍເກີດຂື້ນທີ່ພຣະເຈົ້າບໍ່ຕ້ອງການໃຫ້ເກີດຂື້ນ.

`ອ່ານ ໂຢຮັນ 16:33. ຂໍ້ພຣະຄຳພີນີ້ໃຫ້ຄວາມຫວັງສິ່ງໃດແກ່ພວກເຮົາ ໃນຊ່ວງເວລາທີ່ຍາກລຳບາກ ຫຼື ເມື່ອພວກເຮົາກຳລັງທຸກທໍລະມານ?`