---
title:  ຜູ້ທີ່ເຮັດໃຫ້ພວກເຮົາເປັນຜູ້ບໍລິສຸດ ແລະ ຍອມຮັບເອົາພຣະຜູ້ເປັນເຈົ້າ
date:   10/03/2025
---

ພຣະເຢຊູຊົງທຳງານຕະຫຼອດເວລາ ເພື່ອຢຸດຢັ້ງ ແລະ ເຮັດໃຫ້ກິດຈະກຳ ຂອງຜີມານຮ້າຍລົ້ມເຫຼວ. 1 ໂຢຮັນ 3:8 ບອກພວກເຮົາວ່າ "ພຣະບຸດຂອງພຣະ ເຈົ້າໄດ້ສະເດັດມາປາກົດ... ຊົງທຳລາຍກິດຈະການຂອງມານຮ້າຍເສຍ. ພຣະເຢ ຊູຍັງຊົງສະເດັດມາເພື່ອ "ທຳລາຍຜູ້ທີ່ມີອຳນາດແຫ່ງຄວາມຕາຍ" ຄືມານຮ້າຍ” (ເຮັບເຣີ 2:14). ພຣະເຢຊູຈະຊົງທໍາລາຍການປົກຄອງຂອງຊາຕານອອກເປັນ ສອງສ່ວນຄື. ປະການທີໜຶ່ງ, ພຣະເຢຊູຈະຊົງສິ້ນພຣະຊົນເທິງໄມ້ກາງແຂນ. ການສິ້ນພຣະຊົນຂອງພຣະເຢຊູຈະສຳແດງໃຫ້ເຫັນວ່າ ຄໍາເວົ້າຂອງຊາຕານຕໍ່ ຕ້ານພຣະເຈົ້າເປັນເລື່ອງຕົວະ. ປະການທີສອງ, ພຣະເຈົ້າຈະຊົງທຳລາຍຊາ ຕານ ແລະ ອານາຈັກຂອງມັນໃນເວລາຕໍ່ມາ.

`ອ່ານໂຣມ 3:23,26 ແລະ ໂຣມ 5:8. ຂໍ້ພຣະຄຳພີເຫຼົ່ານີ້ສອນພວກເຮົາ ສິ່ງໃດກ່ຽວກັບວິທີທີ່ພຣະເຢຊູຈະທຳລາຍຄຳຕົວະຂອງຊາຕານ?`

ດັ່ງທີ່ພວກເຮົາໄດ້ເຫັນແລ້ວວ່າ, ຊາຕານເວົ້າວ່າ ພຣະເຈົ້າບໍ່ໄດ້ປ່ຽມດ້ວຍ ຄວາມເມດຕາ ຫຼື ຄວາມຮັກ. ໃນພຣະເຢຊູຄຣິດ, ພຣະເຈົ້າຊົງມອບຫຼັກຖານແກ່ ພວກເຮົາເຖິງຄວາມເມດຕາ ແລະ ຄວາມຮັກຂອງພຣະອົງ. ໄມ້ກາງແຂນເປັນຫຼັກ ຖານ.

ຫຼັງຈາກທີ່ພຣະເຢຊູສິ້ນພຣະຊົນແລ້ວ, ຊາຕານໄດ້ເຫັນ ພຣະເຈົ້າຊົງ ສຳແດງໃຫ້ທຸກໆຄົນເຫັນວ່າ ພຣະອົງຊົງເປັນໃຜແທ້ໆ. ພຣະເຈົ້າຊົງສຳແດງໃຫ້ ບັນດາທູດສະຫວັນໃນສະຫວັນເຫັນຄວາມຈິງກ່ຽວກັບການປົກຄອງຂອງຊາຕານ ອີກດ້ວຍ. ຊາຕານແມ່ນຂາດຕະກອນ. ເມື່ອຊາຕານຂ້າພຣະເຢຊູແລ້ວ, ທູດສະ ຫວັນທັງຫຼາຍກໍຢຸດຮູ້ສຶກສົງສານ ແລະ ເສຍໃຈຕໍ່ຊາຕານອີກຕໍ່ໄປ. (ທ່ານ ນາງ ເອເລນ ຈີໄວທ໌, ໜັງສືຄວາມປາຖະໜາແຫ່ງປວງຊົນ, ໜ້າ 761).