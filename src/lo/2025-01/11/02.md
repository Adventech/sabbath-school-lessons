---
title:  ພຣະເຢຊູຊົງເປັນຜູ້ຊະນະ
date:   09/03/2025
---

ຊາຕານ, ສັດຕູຂອງພວກເຮົາກຳລັງເຮັດວຽກຢ່າງໜັກ. ພຣະເຢຊູຊົງ ກ່າວວ່າ ຊາຕານຊົງເປັນເຈົ້າຊາຍຂອງໂລກນີ້. ແຕ່ຊາຕານໄດ້ເປັນເຈົ້າຊາຍ ເພາະມັນໄດ້ລັກເອົາອານາຈັກຂອງມັນຈາກອາດາມ ເມື່ອອາດາມເຮັດບາບ. ກະສັດທີ່ແທ້ຈິງແຫ່ງສະຫວັນ ແລະ ໂລກຄື ພຣະເຢຊູຄຣິດ. ພຣະເຢຊູຊົງຊະນະ ການຕໍ່ສູ້ຕ້ານຊາຕານ ເພື່ອພວກເຮົາ. ພຣະອົງຊົງໃຫ້ກໍາລັງ ແລະ ຄວາມສໍາເລັດ ແກ່ພວກເຮົາ. ພວກເຮົາສາມາດມີພະລັງນີ້ ໃນຊ່ວງເວລາທີ່ຫຍຸ້ງຍາກ ແລະ ທົນທຸກທໍລະມານ.

ພຣະຄຳພີບອກພວກເຮົາຫຼາຍຢ່າງກ່ຽວກັບຜີມານຮ້າຍຄື ມັນເປັນ:

1. ຜູ້ທີ່ຫຼອກລວງຜູ້ໃນໂລກນີ້ມາຕັ້ງແຕ່ເດີມນັ້ນ (ພຣະນິມິດ 12:9; ມັດທາຍ   4: 3; ໂຢຮັນ 8:44; 2 ໂກຣິນໂທ 11:3; 1 ໂຢຮັນ 3:8)
2. ຜູ້ທີ່ເວົ້າບໍ່ດີກ່ຽວກັບພຣະເຈົ້າ. ຊາຕານກ່າວຫາພຣະເຈົ້າ ແລະ ທູດສະ
ຫວັນຂອງພຣະອົງໃນສະຫວັນ (ພຣະນິມິດ 12:10; 13:6; ໂຢບ 1:2; ເຊກາຣີຢາ 3:1, 2; ຢູດາ 9).
3. ຜູ້ທີ່ລັກອານາຈັກຂອງໂລກນີ້ໄປຈາກອາດາມ ເມື່ອລາວເຮັດບາບ ແລະ ຕອນນີ້ປົກຄອງຫຼາຍສິ່ງຫຼາຍຢ່າງໃນໂລກໃບນີ້ (ໂຢຮັນ 14:30; 16:11; ກິດຈະກໍາ 26:18; 2 ໂກຣິນໂທ 4:4; ເອເຟໂຊ 2:2; 1 ໂຢຮັນ 5:19).

`ອ່ານໂຢຮັນ 18:37. ຂໍ້ພຣະຄໍາພີເຫຼົ່ານີ້ບອກພວກເຮົາຫຍັງແດ່ ກ່ຽວກັບພັນທະກິດຂອງພຣະເຢຊູ ເພື່ອຢຸດຕິການຕົວະຂອງຊາຕານ?`

ໃນທີ່ສຸດ, ຊາຕານກໍພ່າຍແພ້ໄປແລ້ວ. ບໍ່ມີຫຍັງທີ່ມັນສາມາດເຮັດໄດ້ ເພື່ອຊະນະ ຫຼື ປະສົບຜົນສໍາເລັໃນປັດຈຸບັນ ກໍ່ບໍ່ມີຄວາມໝາຍ.