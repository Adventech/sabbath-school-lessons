---
title:  ບົດເພງຂອງຄົນທີ່ຮັກຂອງເຮົາ
date:   11/03/2025
---

ພຣະເຈົ້າຊົງສຳແດງຄວາມຮັກຂອງພຣະອົງຕໍ່ພວກເຮົາຢ່າງອັດສະຈັນໃນສົງຄາມທົ່ວໂລກລະຫວ່າງຄວາມດີ ແລະ ຄວາມບໍ່ດີ. ພຣະເຈົ້າຊົງກະທຳໃນທາງ ທີ່ເຄົາລົບຕໍ່ການເລືອກຢ່າງອິດສະຫຼະຂອງພວກເຮົາ. ພຣະເຈົ້າຊົງເຄົາລົບຕໍ່ການ ເລືອກຢ່າງອິດສະຫຼະຂອງພວກເຮົາ ເພື່ອທີ່ພວກເຮົາຈະຮັກພຣະອົງ. ບັນດາກົດ ແຫ່ງສົງຄາມສະແດງໃຫ້ພວກເຮົາເຫັນສິ່ງທີ່ພຣະເຈົ້າສາມາດເຮັດໄດ້ ແລະ ບໍ່ສາ ມາດເຮັດໄດ້, ເພາະວ່າ ພຣະອົງຊົງເປັນພຣະເຈົ້າແຫ່ງຄວາມຮັກ.

`ອ່ານເອຊາຢາ 5:1-4. ຜູ້ໃດກຳລັງເວົ້າໃນຂໍ້ພຣະຄຳພີເຫຼົ່ານີ້? ເອຊາຢາ ກຳລັງເວົ້າເຖິງສິ່ງໃດ? ສວນອະງຸ່ນ ແລະ ເຈົ້າຂອງສອນເປັນພາບຄຳເວົ້າ. ພາບຄຳເວົ້າເຫຼົ່ານີ້ສະແດງໃຫ້ພວກເຮົາເຫັນຜູ້ໃດ?`

ໃນຂໍ້ພຣະຄຳພີເຫຼົ່ານີ້, ເອຊາຢາຮ້ອງບົດເພງກ່ຽວກັບຄົນຮັກຂອງລາວ ຊຶ່ງເໝືອນກັບສວນອະງຸ່ນ. ສວນອະງຸ່ນເປັນພາບຄຳເວົ້າສຳລັບປະຊະຊົນຂອງ ພຣະເຈົ້າ (ອ່ານເພີ່ມຕຶ່ມໃນ ເອຊາຢາ 1:8 ແລະ ເຢເຣມີຢາ 2:21). ພຣະເຈົ້າຊົງເປັນເຈົ້າຂອງສວນອະງຸ່ນ. ພຣະເຈົ້າຊົງເຮັດທຸກສິ່ງທຸກຢ່າງທີ່ພວກ ເຮົາຄາດຫວັງ ເພື່ອໃຫ້ແນ່ໃຈວ່າ ສວນອະງຸ່ນຂອງພຣະອົງເຕີບໂຕ. ສວນອະງຸ່ນ ຄວນອອກໝາກອະງຸ່ນທີ່ດີ. ແຕ່ໝາກອະງຸ່ນທີ່ສຸກພັດມີຣົດສົ້ມທັງໝົດ.

ໃນເອຊາຢາ 5:3 ພຣະເຈົ້າໄດ້ເລີ່ມຕົ້ນກ່າວ. ພຣະເຈົ້າຊົງເຊີນຊວນມວນ ມະນຸດໃຫ້ຕັດສິນໃຈລະຫວ່າງພຣະອົງ ແລະ ສວນອະງຸ່ນຂອງພຣະອົງ. ໃນເອ ຊາຢາ 5:4, ພຣະເຈົ້າຊົງຖາມຄຳຖາມທີ່ສຳຄັນຫຼາຍຄື, “‘ມີອັນໃດແດ່ ທີ່ຂ້ອຍບໍ່ ໄດ້ເຮັດສຳລັບສວນນີ້? ເຮົາເຮັດທຸກສິ່ງທຸກຢ່າງເທົ່າທີ່ເຮົາເຮັດໄດ້. ແລ້ວເປັນ ຫຍັງໝາກອະງຸ່ນຈຶ່ງສົ້ມໝົດ ທັງໆທີ່ຂ້ອຍຫວັງໄວ້ວ່າຈະໄດ້ໝາກຫວານດີ? ເປັນ ຫຍັງມັນຈຶ່ງເກີດຂຶ້ນ?" (ເອຊາອີ 5:4). ພຣະເຈົ້າຈະສາມາດເຮັດສິ່ງໃດໄດ້ຫຼາຍ ກວ່ານີ້ອີກ?