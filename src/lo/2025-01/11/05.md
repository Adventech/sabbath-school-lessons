---
title:  ເລື່ອງຂອງພຣະເຢຊູກ່ຽວກັບສວນອະງຸ່ນ
date:   12/03/2025
---

`ອ່ານມັດທາຍ 21:33-39 ໃນຂະນະທີ່ທ່ານຄິດເຖິງຄໍາຖາມທີ່ພຣະເຈົ້າ ໄດ້ຖາມໃນເອຊາຢາ 5:4. ພຣະເຈົ້າຊົງສາມາດເຮັດສິ່ງໃດອີກ ເພື່ອຊ່ວຍພວກ ເຮົາໄດ້ຫຼາຍກວ່າທີ່ພຣະເຈົ້າໄດ້ເຮັດແລ້ວ?`

ສ່ວນທໍາອິດເລື່ອງຂອງພຣະເຢຊູແມ່ນຄໍາເວົ້າຈາກບົດເພງໃນພຣະທຳເອຊາຢາ 5 ກ່ຽວກັບສວນອະງຸ່ນ ແລະ ເຈົ້າຂອງສວນ. ແລ້ວ ພຣະເຢຊູຊົງກ່າວ ຕໍ່ໄປອີກວ່າ ເຈົ້າຂອງໄດ້ເອົາສວນອະງຸ່ນໃຫ້ຄົນເຊົ່າ ແລ້ວເພິ່ນກໍອອກໄປຈາກ ທີ່ນັ້ນ (ມັດທາຍ 21:33). ເຈົ້າຂອງສວນໄດ້ສົ່ງຄົນຮັບໃຊ້ຂອງຕົນໄປຫາພວກ ເຊົ່າສວນ ເພື່ອຮັບເອົາສ່ວນແບ່ງຂອງຕົນ. (ຄົນຮັບໃຊ້ເປັນພາບທີ່ສະແດງເຖິງຜູ້ ເຜີຍພຣະວະຈະນະ ແລະ ຜູ້ສົ່ງຂ່າວຂອງພຣະເຈົ້າ) ເຈົ້າຂອງສວນກໍໃຊ້ບັນດາ ຜູ້ຮັບໃຊ້ຂອງຕົນໄປຫາພວກເຊົ່າສວນ ເພື່ອຮັບເອົາສ່ວນແບ່ງຂອງຕົນ. ແຕ່ພວກຄົນເຊົ່າສວນນັ້ນ ໄດ້ຈັບພວກຜູ້ຮັບໃຊ້ຂອງເພິ່ນ, ຂ້ຽນຕີຜູ້ໜຶ່ງ, ຂ້າຜູ້ໜຶ່ງ ແລະ ເອົາຫີນແກວ່ງໃສ່ຜູ້ໜຶ່ງ (ມັດທາຍ 21:34-36). ໃນທີ່ສຸດເພິ່ນຈຶ່ງໃຊ້ລູກ ຊາຍຂອງຕົນ ໄປຫາພວກເຂົາໂດຍຄິດວ່າ ‘ພວກເຂົາຄົງຈະໃຫ້ຄວາມນັບຖືແກ່ ລູກຊາຍຂອງເຮົາຢ່າງແນ່ນອນ’” (ມັດທາຍ 21:37). "ແຕ່ເມື່ອຄົນເຊົ່າສວນເຫຼົ່າ ນັ້ນ ເຫັນລູກຊາຍຂອງເພິ່ນ ພວກເຂົາຈຶ່ງເວົ້າຕໍ່ກັນແລະກັນວ່າ, ‘ຄົນນີ້ແຫຼະເປັນ ເຈົ້າຂອງມໍຣະດົກ ຈົ່ງຂ້າມັນເສຍ ແລ້ວພວກເຮົາກໍຈະໄດ້ມໍຣະດົກຂອງມັນ ດັ່ງ ນັ້ນ ພວກເຂົາຈຶ່ງຈັບລູກຊາຍຂອງເຈົ້າຂອງສວນໂຍນຖິ້ມອອກໄປນອກສວນແລ້ວ ຂ້າເສຍ” (ມັດທາຍ 21:38, 39).