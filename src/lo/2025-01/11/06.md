---
title:  ພຣະເຈົ້າຊົງບໍລິສຸດ
date:   13/03/2025
---

ແລະໃນທີ່ສຸດ, ທຸກຄົນໃນສະຫວັນ ແລະ ໃນໂລກຈະເຫັນວ່າ ພຣະເຈົ້າ ບໍ່ມີຄວາມຜິດໃນສິ່ງທີ່ຊາຕານເວົ້າກ່ຽວກັບພຣະອົງ. ພຣະບິດາ, ພຣະບຸດ ແລະ ພຣະວິນຍານບໍລິສຸດຈະສຳແດງໃຫ້ເຫັນໃນແຜນການຂອງພຣະອົງ ໃນການຊ່ວຍ ພວກເຮົາໃຫ້ລອດວ່າພຣະເຈົ້າຊົງເປັນພຣະເຈົ້າແຫ່ງຄວາມຮັກ. ແລ້ວຈະບໍ່ມີຜູ້ໃດ ສົງໄສຄວາມຮັກ ຫຼື ຄວາມເມດຕາຂອງພຣະເຈົ້າອີກຕໍ່ໄປ (ອ່ານໂຣມ 3:25, 26; 5:8).

`ອ່ານໂຣມ 3:1–4, ພ້ອມກັບເອຊາຢາ 5:3, 4. ຂໍ້ພຣະຄຳພີເຫຼົ່ານີ້ສອນ ພວກເຮົາສິ່ງໃດກ່ຽວກັບວິທີການທີ່ພຣະເຈົ້າຈະຖືກພິສູດວ່າ ບໍ່ມີຄວາມຜິດໃນສົງ ຄາມທົ່ວໂລກລະຫວ່າງຄວາມດີ ແລະ ຄວາມຊົ່ວ?`

ໃນໂຣມ 3 ແລະ ເອຊາຢາ 5, ພຣະເຈົ້າຊົງເຊື້ອເຊີນໃຫ້ຜູ້ຄົນ (ໃນຂອບ ເຂດຈໍາກັດ) ຕັດສິນວ່າ ພຣະອົງຊົງເປັນຜູ້ໃດ ແລະ ສິ່ງທີ່ພຣະອົງເຮັດ. ບໍ່ມີໃຜ ດີພໍທີ່ຈະຕັດສິນພຣະເຈົ້າ. ແຕ່ພຣະເຈົ້າຊົງເຊື້ອເຊີນປະຊາຊົນຂອງພຣະອົງໃຫ້ ຕັດສິນການກະທໍາຂອງພຣະອົງ. ໃນທີ່ສຸດ, ພວກເຮົາຈະເຫັນຫຼັກຖານວ່າ ພຣະເຈົ້າຊົງຍຸດຕິທໍາ ແລະ ບໍລິສຸດ. ພຣະເຈົ້າຈະຊົງສຳແດງໃຫ້ທຸກຄົນໃນສະ ຫວັນ ແລະ ໃນໂລກເຫັນວ່າ ພຣະອົງບໍ່ມີຄວາມຜິດໃນສິ່ງທີ່ຊາຕານກ່າວຫາ ພຣະອົງ.

`ອ່ານພຣະນິມິດ 15:3 ແລະ 19:1–6. ຂໍ້ພຣະຄຳພີເຫຼົ່ານີ້ສອນພວກເຮົາ ສິ່ງໃດກ່ຽວກັບວິທີການທີ່ພຣະເຈົ້າຈະຊົງສຳແດງໃຫ້ທຸກຄົນເຫັນວ່າ ພຣະອົງບໍ່ມີ ຄວາມຜິດໃນທີ່ສຸດ?`