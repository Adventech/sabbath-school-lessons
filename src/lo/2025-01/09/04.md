---
title:  ສົງຄາມເລີ່ມຕົ້ນໃນສະຫວັນ
date:   25/02/2025
---

ປະຖົມມະການ 1:3 ບອກພວກເຮົາວ່າ ມີຄວາມຊົ່ວຮ້າຍເກີດຂື້ນກ່ອນ ທີ່ອາດາມ ແລະ ເອວາໄດ້ເຮັດບາບ. “ຄວາມຊົ່ວຮ້າຍ” ໄດ້ປາກົດຢູ່ໃນເຊື່ອຂອງ ຕົ້ນແຫ່ງຮູ້ດີ ແລະ ຮູ້ຊົ່ວຢູ່ແລ້ວ (ປະຖົມມະການ 2:9, 17). ໃນຕົ້ນໄມ້ນີ້, ງູ ກ່າວຫາພຣະເຈົ້າວ່າ ເປັນຜູ້ຕົວະ ແຕ່ທີ່ແທ້ຈິງແລ້ວງູເປັນຕົວຂີ້ຕົວະ. ງູ (ພຣະນິມິດ 12:9) ແລະ ຄໍາຕົວະຂອງມັນສະແດງເຖິງຄວາມຊົ່ວຮ້າຍທີ່ຢູ່ໃນໃຈ ຂອງມັນ. ດັ່ງນັ້ນ, ກ່ອນທີ່ການລົ້ມລົງສູ່ຄວາມບາບໃນສວນເອເດນ ກໍ່ມີຄວາມ ຊົ່ວຮ້າຍຢູ່ແລ້ວ.

`ອ່ານກ່ຽວກັບການລົ້ມລົງສູ່ບາບຂອງລູຊິເຟີ ໃນເອເຊກຽນ 28:12–19. ຈົ່ງອ່ານອົບພະຍົບ 25:19, 20 ອີກດ້ວຍ. ເປັນຫຍັງລູຊິເຟີຈຶ່ງລົ້ມລົງສູ່ບາບ?`

ເອເຊກຽນ 28:12–19 ບອກພວກເຮົາເຖິງຈຸດເລີ່ມຕົ້ນຂອງຄວາມຊົ່ວ ຮ້າຍ ແລະ ສົງຄາມໂລກລະຫວ່າງພຣະເຈົ້າ ແລະ ຊາຕານໄດ້ເລີ່ມຕົ້ນຂື້ນໃນ ສະຫວັນ.

ກ່ອນທີ່ລູຊິເຟີໄດ້ລົ້ມລົງສູ່ຄວາມບາບ ແລະ ກາຍເປັນຊາຕານ, ມັນເປັນ ທູດສະຫວັນທີ່ມີອໍານາດ. ພຣະຄຳພີຍັງບອກພວກເຮົາດ້ວຍວ່າ "ຄັ້ງໜຶ່ງ ເຈົ້າເຄີຍເປັນແບບຢ່າງເຖິງຄວາມຄົບຖ້ວນບໍຣິບູນ". ເຈົ້າເປັນຄົນສະຫຼາດຫຼັກ ແຫຼມ ແລະ ຮູບຮ່າງກໍສະຫງ່າງາມແທ້ໆ ເຈົ້າເຄີຍໄດ້ຢູ່ໃນເອເດນສວນຂອງພຣະ ເຈົ້າ” (ເອເຊກຽນ 28:12, 13).

`ອ່ານເອຊາຢາ 14:12-15. ຂໍ້ພຣະຄຳພີເຫຼົ່ານີ້ໃຫ້ຂໍ້ມູນເພີ່ມເຕີມສິ່ງໃດ ກ່ຽວກັບສົງຄາມທົ່ວໂລກລະຫວ່າງຄວາມດີ ແລະ ຄວາມຊົ່ວ?`