---
title:  ສຶກສາເພີ່ມເຕີມ
date:   28/02/2025
---

ອ່ານ ທ່ານ ນາງເອເລນ ຈີໄວທ໌, "ຕົ້ນກໍາເນີດຂອງຄວາມຊົ່ວ ຮ້າຍ", ຫນ້າ 492-504, ໃນໜັງສື ສົງຄາມລະຫວ່າງຄວາມດີ ແລະ ຄວາມຊົ່ວ.

ພຣະຄຳພີສອນຢ່າງຈະແຈ້ງວ່າ ພຣະເຈົ້າບໍ່ຮັບຜິດຊອບຕໍ່ບາບ. ບາບບໍ່ ໄດ້ເລີ່ມຕົ້ນໃນສະຫວັນແຕ່ຢ່າງໃດ ເນື່ອງຈາກວ່າ ພຣະເຈົ້າຊົງຖອນຄວາມເມດ ຕາຂອງພຣະອົງອອກໄປ. ບາບບໍ່ໄດ້ເລີ່ມຕົ້ນຂື້ນຍ້ອນວ່າ ມີສິ່ງໃດໆທີ່ຜິດພາດ ກັບການປົກຄອງຂອງພຣະເຈົ້າ. ບາບກໍຄື ສັດຕູ. ບໍ່ມີເຫດຜົນໃດໆໃຫ້ກັບບາບ ໄດ້. ບາບນັ້ນເປັນສິ່ງລຶກລັບ. ບໍ່ມີໃຜສາມາດອະທິບາຍບາບໄດ້. ຖ້າພວກເຮົາ ແກ້ຕົວໃຫ້ກັບບາບ, ນັ້ນກໍຄືກັນກັບການຫາຂໍ້ແກ້ຕົວໃຫ້ກັບບາບ. ຖ້າພຣະເຈົ້າຊົງ ທຳລາຍຊາຕານທັນທີຈະເກີດຫຍັງຂື້ນ? ແລ້ວທູດສະຫວັນໃນສະຫວັນ ແລະ ມວນມະນຸດທີ່ອາໄສຢູ່ໃນໂລກອື່ນໆຈະຮັບໃຊ້ພຣະເຈົ້າດ້ວຍຄວາມຢ້ານກົວ ແລະ ບໍ່ແມ່ນດ້ວຍຄວາມຮັກ. (ທ່ານ ນາງ ເອເລນ ຈີໄວທ໌, ໃນໜັງສົງຄາມລະຫວ່າງ ຄວາມດີ ແລະ ຄວາມຊົ່ວ, ຫນ້າ 492, 493, 499).

**ຄຳຖາມສົນທະນາ**:

`ຫຼາຍຄົນສົງໄສເຖິງຈຸດເລີ່ມຕົ້ນທີ່ລູຊິເຟິ ຊຶ່ງເປັນທູດສະຫວັນທີ່ສົມບູນ ແບບ, ສາມາດເຮັດບາບໄດ້ເປັນຄັ້ງທໍາອິດ. ເປັນຫຍັງຄວາມບາບຈຶ່ງ ເປັນຄວາມລຶກລັບ? ເປັນຫຍັງພວກເຮົາຈຶ່ງບໍ່ສາມາດແກ້ຕົວໃຫ້ກັບບາບ ໄດ້? ພວກເຮົາຈະອະທິບາຍບາບຄັ້ງທໍາອິດນີ້ໄດ້ແນວໃດ ໂດຍບໍ່ມີການ ແກ້ຕົວ ຫຼື ເຮັດໃຫ້ມັນເປັນໄປໄດ້? ເປັນຫຍັງທ່ານຈຶ່ງພະຍາຍາມໃຫ້ເຫດ ຜົນວ່າ ເປັນຫຍັງບາບທໍາ ອິດນີ້ຈຶ່ງເລີ່ມຕົ້ນແມ່ນຄືກັນກັບການແກ້ ຕົວໃຫ້ແກ່ມັນ?`

`ເປັນຫຍັງພຣະເຈົ້າຈຶ່ງບໍ່ທໍາລາຍຊາຕານທັນທີ? ເປັນຫຍັງຄວາມຊົ່ວຮ້າຍ ຈຶ່ງຕ້ອງຖືກອະນຸຍາດໃຫ້ເຕີບໃຫຍ່ ແລະ ສະແດງຕົວມັນໃຫ້ເຫັນວ່າ ມັນ ເປັນຫຍັງແທ້ໆ?`

`ຊີວິດຂອງທ່ານສະແດງໃຫ້ເຫັນເຖິງສົງຄາມທົ່ວໂລກລະຫວ່າງພຣະເຈົ້າ ແລະ ຊາຕານໃນທາງໃດແດ່?`