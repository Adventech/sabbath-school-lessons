---
title:  ຖ້າທ່ານກົ້ມຂາບນະມັດສະການເຮົາ
date:   26/02/2025
---

ດັ່ງທີ່ພວກເຮົາໄດ້ເຫັນໃນບົດຮຽນມື້ວານນີ້, ຊາຕານຕ້ອງການທີ່ຈະຖອນ ພຣະເຈົ້າອອກໄປ ແລະ ແທນທີ່ພຣະອົງດ້ວຍຕົວມັນເອງ. ພວກເຮົາເຫັນແຜນ ການຊົ່ວຮ້າຍດຽວກັນໃນເລື່ອງລາວໃນພຣະທຳມັດທາຍ 4 ແລະ ລູກາ 4. ພວກ ເຮົາຮຽນຮູ້ຫຼາຍຢ່າງກ່ຽວກັບສົງຄາມທົ່ວໂລກລະຫວ່າງພຣະເຈົ້າ ແລະ ຊາຕານ ໃນບັນດາບົດທີເຫຼົ່ານີ້.

`ອ່ານມັດທາຍ 4:1-11 ນໍາກັນ. ສົງຄາມທົ່ວໂລກລະຫວ່າງພຣະເຈົ້າ ແລະ ຊາຕານໄດ້ສະແດງອອກແນວໃດໃນຂໍ້ພຣະຄຳພີເຫຼົ່ານີ້?`

ຕໍ່ມາ ພຣະວິນຍານໄດ້ນຳພຣະເຢຊູເຈົ້າ ເຂົ້າໄປໃນຖິ່ນແຫ້ງແລ້ງກັນດານ ເພື່ອໃຫ້ມານຮ້າຍທົດລອງ (ມັດທາຍ 4:1). ກ່ອນທີ່ຊາຕານເຂົ້າມາຫາພຣະເຢຊູ ພຣະອົງບໍ່ໄດ້ກິນເຂົ້າເປັນເວລາສີ່ສິບມື້. ພຣະເຢຊູຊົງຫິວຂ້າວຫຼາຍ. ເມື່ອມານ ຮ້າຍມາແລ້ວ, ມັນໄດ້ພະຍາຍາມເຮັດໃຫ້ພຣະເຢຊູປ່ຽນຫີນໃຫ້ເປັນເຂົ້າຈີ່. ພຣະ ເຢຊູຕໍ່ສູ້ກັບມານຊົ່ວຮ້າຍດ້ວຍຂໍ້ພຣະຄຳພີ ແລະ ແຜນການຂອງຊາຕານກໍລົ້ມ ເຫຼວ.

ຕໍ່ມາ, ຊາຕານໄດ້ພະຍາຍາມທີ່ຈະເຮັດໃຫ້ພຣະເຢຊູໂດດລົງຈາກເທິງ ຍອດພຣະວິຫານ. ແຕ່ພຣະເຢຊູຊົງໃຊ້ຂໍ້ພຣະຄຳພີ ເພື່ອຕໍ່ສູ້ຕ້ານກັບຊາຕານ ແລະ ການຕົວະຂອງມັນ.

ໃນຄັ້ງທີສາມ, ຊາຕານໄດ້ພະຍາຍາມເຮັດໃຫ້ພຣະເຢຊູເຮັດບາບ ແລະ ສະແດງໃຫ້ພວກເຮົາເຫັນວ່າ ພຣະອົງພະຍາຍາມທີ່ຈະເຮັດ. ຊາຕານຕ້ອງການ ໃຫ້ພຣະເຢຊູນະມັດສະການມັນ. ຊາຕານພະຍາຍາມລັກເອົາການນະມັດສະການ ທີ່ເປັນຂອງພຣະເຈົ້າ.

ອີກເທື່ອໜຶ່ງ, ພຣະເຢຊູຊົງຕໍ່ສູ້ກັບມານຊົົ່ວຮ້າຍດ້ວຍຂໍ້ຄວາມພຣະຄໍາພີ. ຊາຕານພ່າຍແພ້ການຕໍ່ສູ້ອີກຄັ້ງໜຶ່ງ.