---
title:  ສົງຄາມທົ່ວໂລກລະຫວ່າງຄວາມດີ ແລະ ຄວາມຊົ່ວກ່ຽວກັບຫຍັງ
date:   27/02/2025
---

ສົງຄາມລະຫວ່າງພຣະເຈົ້າ ແລະ ຊາຕານເປັນໄປໄດ້ຢ່າງໃດ? ຖ້າຫາກ ວ່າ ສົງຄາມແມ່ນກ່ຽວກັບອໍານາດ, ມັນຈະສິ້ນສຸດລົງກ່ອນທີ່ຈະເລີ່ມຕົ້ນ. ນັ້ນ ເພາະຊາຕານບໍ່ສາມາດຕໍ່ສູ້ກັບພຣະເຈົ້າ. ດັ່ງນັ້ນ, ສົງຄາມຕ້ອງແມ່ນກ່ຽວກັບສິ່ງ ອື່ນ. ພຣະຄຳພີສະແດງໃຫ້ພວກເຮົາເຫັນວ່າ ສົງຄາມແມ່ນກ່ຽວກັບພຣະເຈົ້າ ແລະ ການປົກຄອງຂອງພຣະອົງ. ພຣະເຈົ້າຕ້ອງໄດ້ປຽບທຽບການປົກຄອງຂອງ ພຣະອົງກັບການປົກຄອງຂອງຊາຕານ ເພື່ອສະແດງໃຫ້ເຫັນຈຸດແຕກຕ່າງກັນ ຂອງການປົກຄອງທັ້ງສອງ.

ເມື່ອພຣະເຈົ້າຕໍ່ສູ້ຕ້ານກັບບາບ, ພຣະອົງສາມາດໃຊ້ຄວາມຈິງໃນພຣະຄໍາ ພີແລະ ກົດບັນຍັດທີ່ບໍລິສຸດຂອງພຣະອົງເທົ່ານັ້ນ. ຊາຕານສາມາດໃຊ້ສິ່ງທີ່ພຣະ ເຈົ້າບໍ່ສາມາດເຮັດໄດ້ຄື: ຄວາມຫຼອກລວງ ແລະ ຄວາມອຸບາຍ. ຊາຕານໄດ້ພະ ຍາຍາມເຮັດໃຫ້ພຣະຄໍາພີກ່າວສິ່ງທີ່ບໍ່ໄດ້ໝາຍເຖິງ. ຊາຕານຍັງຕົວະກ່ຽວກັບ ການປົກຄອງຂອງພຣະເຈົ້າຕໍ່ເຫຼົ່າທູດສະຫວັນອີກດ້ວຍ. ຊາຕານໄດ້ບອກພວກ ທູດສະຫວັນວ່າ ພຣະເຈົ້າຊົງບໍ່ຍຸດຕິທໍາ ໃນ ການສັ່ງໃຫ້ພວກເຂົາເຊື່ອຟັງກົດບັນ ຍັດ ແລະ ກົດລະບຽບ. ຊາຕານໄດ້ເວົ້າວ່າ ພຣະເຈົ້າພະຍາຍາມເຮັດໃຫ້ພຣະອົງ ເອງສຳຄັນ ແລະ ມີອຳນາດຫຼາຍກວ່າທີ່ເປັນຈິງ ເມື່ອພຣະອົງຂໍໃຫ້ທູດສະຫວັນ ເຊື່ອຟັງພຣະອົງ. ດັ່ງນັ້ນ, ພຣະເຈົ້າຈຶ່ງຕ້ອງສຳແດງໃຫ້ບັນດາທູດສະຫວັນໃນສະ ຫວັນ ແລະ ມວນມະນຸດທີ່ອາໄສຢູ່ໃນໂລກອື່ນໆເຫັນວ່າ ການປົກຄອງຂອງພຣະ ອົງແມ່ນຍຸດຕິທໍາ ແລະ ພຣະບັນຍັດຂອງພຣະອົງສົມບູນແບບ. ຊາຕານພະຍາ ຍາມເຮັດໃຫ້ທູດສະຫວັນເຊື່ອວ່າ ມັນຕ້ອງການສິ່ງທີ່ດີທີ່ສຸດສຳລັບທຸກຄົນໃນ ສະຫວັນ. ພຣະເຈົ້າຈະຕ້ອງສຳແດງໃຫ້ທຸກໆຄົນເຫັນແຜນການທີ່ແທ້ຈິງຂອງຊາ ຕານ. ດັ່ງນັ້ນ, ພຣະເຈົ້າຈຶ່ງໃຫ້ເວລາຊາຕານໃນການສະແດງໃຫ້ເຫັນວ່າ ມັນ ເປັນຜູ້ໃດ ໂດຍເບິ່ງຈາກສິ່ງຊົ່ວຮ້າຍທັງໝົດທີ່ມັນເຮັດ." (ທ່ານ ນາງ ເອເລນ ຈີໄວທ໌, ໃນໜັງສື ສົງຄາມລະຫວ່າງຄວາມດີ ແລະ ຄວາມຊົ່ວ, ໜ້າ 498).