---
title:  ສັດຕູຄົນໜຶ່ງໄດ້ເຮັດສິ່ງຊົ່ວຮ້າຍນີ້
date:   23/02/2025
---

`ອ່ານມັດທາຍ 13:24-27. ເລື່ອງນີ້ຊ່ວຍໃຫ້ພວກເຮົາເຂົ້າໃຈເຫດຜົນທີ່ ເຮັດໃຫ້ມີຄວາມຊົ່ວຮ້າຍເກີດຂື້ນແນວໃດ?`

ພຣະເຢຊູຊົງເລົ່າເລື່ອງຂອງເຈົ້າຂອງນາຄົນໜຶ່ງທີ່ຫວ່ານເມັດພືດດີໃນນາຂອງລາວ. ແຕ່ເຂົ້ານົກກໍໃຫຍ່ຂຶ້ນດ້ວຍກັນ. ເມື່ອພວກຜູ້ຮັບໃຊ້ຂອງຊາຍຄົນນັ້ນ ຈຶ່ງມາຫາ ແລະ ເວົ້າວ່າ ‘ນາຍເອີຍ ທ່ານໄດ້ຫວ່ານເຂົ້າດີໃນນາຂອງທ່ານບໍ່ແມ່ນ ບໍ? ແລ້ວເຂົ້ານົກນັ້ນມາແຕ່ໃສ?’” (ມັດທາຍ 13:27). ຫຼາຍຄົນຖາມຄໍາຖາມດຽວ ກັນໃນມື້ນີ້ ກ່ຽວກັບບັນຫາຄວາມຊົ່ວຮ້າຍວ່າ: "ຖ້າຫາກວ່າພຣະເຈົ້າຊົງສ້າງໂລກ ແລະ ທຸກສິ່ງທີ່ມີຢູ່ໃນນັ້ນສັກສິດ ເປັນຫຍັງຈຶ່ງມີຄວາມຊົ່ວຮ້າຍຢູ່ນຳ?"

`ອ່ານ ມັດທາຍ 13:28-30; 37-40. ຂໍ້ພຣະຄຳພີເຫຼົ່ານີ້ຊ່ວຍໃຫ້ພວກເຮົາ ເຂົ້າໃຈສົງຄາມທົ່ວໂລກລະຫວ່າງຄວາມດີ ແລະ ຄວາມຊົ່ວແນວໃດ?`

ຝ່າຍນາຍໄດ້ຕອບວ່າ: "‘ນີ້ແມ່ນສັດຕູເປັນຜູ້ເຮັດ’" (ມັດທາຍ 13:28). ຕໍ່ມາ, ພຣະເຢຊູຊົງກ່າວວ່າ ຜູ້ທີ່ຫວ່ານເມັດພືດທີ່ດີນັ້ນຄື ພຣະບຸດຂອງມະນຸດ. ພຣະບຸດຂອງມະນຸດກໍຄື ພຣະເຢຊູນັ້ນເອງ (ມັດທາຍ 13:37) ພຣະເຢຊູຍັງຊົງ ອະທິບາຍວ່າ ທຸ່ງນາເປັນພາບຄຳສຳລັບໂລກໃບນີ້ (ມັດທາຍ 13:38). ສັດຕູຜູ້ທີ່ ຫວ່ານເຂົ້ານົກແມ່ນມານຮ້າຍ (ມັດທາຍ 13:39) ພາບໃນຂໍ້ພຣະຄໍາພີເຫຼົ່ານີ້ສະ ແດງໃຫ້ເຫັນສົງຄາມທົ່ວໂລກລະຫວ່າງພຣະເຈົ້າ ແລະ ຊາຕານ.