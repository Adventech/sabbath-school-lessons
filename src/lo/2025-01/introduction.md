### ພຣະເຈົ້າຜູ້ຊົງທີ່ຍຸດຕິທໍາ ແລະ ເຕັ່ມໄປດ້ວຍຄວາມຮັກຂອງພວກເຮົາ

ພຣະເຈົ້າຊົງເປັນຄວາມຮັກ. ດັ່ງທີ່ພວກເຮົາໄດ້ອ່ານໃນ 1 ໂຢຮັນ 4:8 ແລະ 16. ພຣະຄໍາພີທັ້ງເຫຼັ້ມຊົງບອກພວກເຮົາວ່າ ພຣະເຈົ້າຊົງເປັນຄວາມຮັກ. ຄວາມຮັກຂອງພຣະເຈົ້າຊົງເປັນຈຸດເລີ່ມຕົ້ນແຫ່ງຄວາມເຊື່ອຂອງຄຣິສຕຽນ. ຄວາມຮັກແມ່ນສິ່ງທີ່ພຣະເຈົ້າເປັນ. ຖ້າພວກເຮົາເຊື່ອວ່າ ຄວາມຮັກຂອງພຣະເຈົ້າ ຕ້ອງຫາມາດ້ວຍເຫື່ອແຮງ, ພວກເຮົາອາດຈະຄິດວ່າ ພຣະເຈົ້າບໍ່ຮັກພວກເຮົາ ເພາະພວກເຮົາເຕັ່ມໄປດ້ວຍບາບ ແລະ ບໍ່ມີຄຸນຄ່າ. ຄວາມຄິດດັ່ງກ່າວແມ່ນ ຄວາມຄິດທີ່ຜິດພາດ.

ສິ່ງທີ່ພວກເຮົາເຊື່ອ ແລະ ວິທີທີ່ພວກເຮົາດໍາລົງຊີວິດໃນຄວາມເຊື່ອຂອງ ພວກເຮົາ ແມ່ນຂຶ້ນກັບຄວາມເຂົ້າໃຈຂອງພວກເຮົາເຖິງຄວາມຮັກຂອງພຣະເຈົ້າ. ສະນັ້ນ, ພວກເຮົາຕ້ອງຖາມວ່າ: ຄວາມຮັກແມ່ນຫຍັງ? ຖ້າທ່ານຖາມ 10 ຄົນ ເພື່ອບອກທ່ານວ່າ ຄວາມຮັກແມ່ນຫຍັງ, ທ່ານອາດຈະໄດ້ຮັບ 10 ຄໍາຕອບທີ່ ແຕກຕ່າງກັນ. ຊາວຄຣິສຕຽນຫຼາຍຄົນ ກໍມີແນວຄິດ ແລະ ຄວາມເຊື່ອທີ່ຜິດໆ ກ່ຽວກັບຄວາມຮັກ, ເຊັ່ນກັນ.

ຄຣິສຕຽນໄດ້ໃຫ້ຄໍາຕອບທີ່ແຕກຕ່າງກັນຕໍ່ຄໍາຖາມເຫຼົ່ານີ້:

- ຄວາມຮັກຂອງພຣະເຈົ້າແມ່ນພຽງແຕ່ໃຫ້, ແຕ່ບໍ່ເຄີຍໄດ້ຮັບແມ່ນບໍ?
- "ຄວາມຮັກຂອງພຣະເຈົ້າແມ່ນພຽງແຕ່ກ່ຽວກັບການສິ້ນພຣະຊົນເທິງໄມ້ກາງ ແຂນບໍ?"
- ພຣະເຈົ້າຊົງປິຕິຍິນດີ ແລະ ພໍໃຈກັບມະນຸດບໍ?
- ພຣະເຈົ້າຊົງເປັນຫ່ວງເປັນໃຍມະນຸດແທ້ຈິງບໍ?
- "ພຣະເຈົ້າຮູ້ສຶກໂກດຮ້າຍໄດ້ບໍ ຫາກພຣະອົງຊົງເປັນຄວາມຮັກ?"
- ຄວາມຮັກ ແລະ ຄວາມຍຸຕິທໍາມີຄວາມສໍາພັນແນວໃດ?
- ຖ້າຫາກວ່າ ພຣະເຈົ້າຊົງເປັນຄວາມຮັກ, ເປັນຫຍັງຈຶ່ງມີຄວາມ ຊົ່ວຮ້າຍໃນຊີວິດ ແລະ ຫຼາຍຢ່າງໃນຊີວິດນີ້?
- “ມະນຸດສາມາດຮັກແບບທີ່ພຣະເຈົ້າຮັກໄດ້ບໍ?”

ຄໍາຕອບອາດຈະເບິ່ງຄືວ່າງ່າຍດາຍ. ແຕ່ຄໍາຕອບບາງຄໍາຕອບບໍ່ເຫັນ ພ້ອມກັບຄໍາສອນຂອງພຣະຄຳພີກ່ຽວກັບຄວາມຮັກຂອງພຣະເຈົ້າ.

ພວກເຮົາຈະບໍ່ຕອບ ຄໍາຖາມທັງໝົດນີ້ ໃນເວລາດຽວກັນ. ພວກເຮົາຈະ ເບິ່ງຄຳຖາມເຫຼົ່ານີ້ ແລະ ຄໍາຖາມອື່ນໆໃນລະຫວ່າງການສຶກສາຂອງພວກເຮົາໃນ ໄຕມາດນີ້. ພວກເຮົາຈະເຫັນໄດ້ວ່າ ຄວາມຮັກຂອງພຣະເຈົ້າ ມີຄວາມສໍາຄັນ ຫຼາຍກວ່າທີ່ພວກເຮົາຄິດ. ຄວາມຮັກຂອງພຣະເຈົ້າໃນພຣະຄໍາພີນັ້ນດີກວ່າ ແລະ ຊົງພະລັງຫຼາຍກວ່າ ຄວາມຄິດທີ່ເປັນທີ່ນິຍົມກ່ຽວກັບຄວາມຮັກໃນປັດຈຸບັນ.

ໃນຂະນະທີ່ພວກເຮົາສຶກສາຕໍ່ໄປ, ພວກເຮົາຈະເຫັນວ່າ ພຣະເຈົ້າຊົງທັ້ງ ເປັນຄວາມຮັກ ແລະ ຄວາມຍຸດຕິທໍາ. ພຣະຄຳພີສະແດງໃຫ້ເຫັນວ່າ ທັງສອງ ສິ່ງນີ້ກ່ຽວກັບພຣະເຈົ້າ ບໍ່ສາມາດແຍກກັນໄດ້. ພຣະເຈົ້າແຫ່ງພຣະຄໍາພີນັ້ນ ຊົງ ເປັນພຣະເຈົ້າທີ່ຍຸດຕິທໍາ. ພຣະອົງຊົງຮັກຄວາມຍຸດຕິທຳ (ເອຊາຢາ 61:8). ຍ້ອນວ່າ ພຣະເຈົ້າຊົງເປັນຄວາມຮັກ, ພຣະອົງຈຶ່ງຊົງຫ່ວງໃຍຄວາມທຸກທໍລະມານ ໃນໂລກນີ້. ພຣະອົງຊົງສົງສານແກ່ຄົນທີ່ໄດ້ຮັບບາດເຈັບ ແລະ ຄົນເຈັບປວດ. ພຣະເຈົ້າຊົງຮູ້ສຶກເຖິງຄວາມເຈັບປວດຂອງພວກເຂົາ. ຄວາມຊົ່ວຮ້າຍເຮັດໃຫ້ຜູ້ ຄົນ ແລະ ພຣະເຈົ້າເຈັບປວດ. ພຣະເຈົ້າຊົງທຸກທໍລະມານຫຼາຍກວ່າຄົນອື່ນຈາກ ຄວາມຊົ່ວຮ້າຍທີ່ບາບກໍ່ເກີດ.

ຄັ້ງແລ້ວຄັ້ງເລົ່າ, ພຣະຄຳພີສະແດງໃຫ້ເຫັນວ່າ ພຣະເຈົ້າຊົງຮູ້ສຶກເຈັບ ປວດ ເພາະຄວາມຊົ່ວຮ້າຍ ແລະ ຄວາມທຸກທໍລະມານໃນໂລກນີ້. ພຣະເຈົ້າຊົງ ຮັກທຸກຄົນຫຼາຍ. ພວກເຮົາເຫັນວ່າ ພຣະເຈົ້າຊົງຮັກພວກເຮົາຢ່າງເລິກເຊິ່ງ ເມື່ອພຣະເຢຊູຊົງກ່າວວ່າ, "ເຢຣູຊາເລັມ, ເຢຣູຊາເລັມ! ເຈົ້າຂ້າບັນດາຜູ້ທໍານວາຍ ເອົາຫີນແກວ່ງໃສ່ພວກຜູ້ທຳນວາຍທີ່ໃຊ້ມາຫາເຈົ້າຫຼາຍເທື່ອແລ້ວ ເຮົາຢາກຈະ ຮວບຮວມເອົາປະຊາຊົນທັງໝົດຂອງເຈົ້າໄວ້ ເໝືອນດັ່ງແມ່ໄກ່ຮວບຮວມລູກຂອງ ຕົນໄວ້ໃຕ້ປີກ "ແຕ່ເຈົ້າບໍ່ຍິນຍອມ" (ມັດທາຍ 23:37)

ພຣະເຈົ້າແຫ່ງພຣະຄໍາພີຊົງເປັນພຣະເຈົ້າແຫ່ງຄວາມຮັກ. ເລື່ອງລາວ ຂອງພຣະຄໍາພີທັງໝົດ ແມ່ນກ່ຽວກັບທຸກສິ່ງທຸກຢ່າງທີ່ພຣະເຈົ້າຊົງໄດ້ເຮັດ ແລະ ຊົງກໍາລັງເຮັດໃນປັດຈຸບັນ, ເພື່ອຕື່ມທຸກພາກສ່ວນ ແລະ ທຸກມຸມຂອງສະຫວັນ ແລະ ແຜ່ນດິນໂລກດ້ວຍຄວາມຮັກ. ເລື່ອງນີ້ ແລະ ເລື່ອງອື່ນໆອີກ, ແມ່ນຫົວຂໍ້ ຂອງຄູ່ມືການສຶກສາທາງພຣະຄຳພີໄຕມາດນີ້.