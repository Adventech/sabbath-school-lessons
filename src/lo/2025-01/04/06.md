---
title:  ຄວາມເມດຕາ ແລະ ຄວາມຮັກ
date:   23/01/2025
---

ພຣະເຈົ້າແຫ່ງພຣະຄໍາພີເຕັ່ມໄປດ້ວຍຄວາມເມດຕາ. ພຣະອົງຊົງຮັກຢ່າງ ເລິກເຊິ່ງ. ພຣະເຢຊູຊົງສຳແດງໃຫ້ພວກເຮົາເຫັນຄວາມຮັກທີ່ຍິ່ງໃຫຍ່ເຫຼົ່ານີ້. ພຣະເຢຊູຊົງສຳແດງໃຫ້ພວກເຮົາເຫັນວ່າ ພຣະເຈົ້າຊົງຮັກພວກເຮົາຫຼາຍທີ່ສຸດ. ພຣະເຈົ້າຊົງສົງສານຜູ້ຄົນ ເມື່ອພວກເຂົາປະສົບກັບບັນຫາ (ປຽບທຽບ ເອຊາຢາ 63:9; ເຮັບເຣີ 4:15). ພຣະເຈົ້າຊົງໂສກເສົ້າເສຍໃຈ ເມື່ອປະຊາຊົນຂອງພຣະອົງ ຕ້ອງທົນທຸກທໍລະມານ (ພວກຜູ້ປົກຄອງ 10:16; ລູກາ 19:41). ພຣະເຈົ້າພ້ອມທີ່ຈະຮັບຟັງ, ຕອບ ແລະ ປອບໂຍນປະຊາຊົນຂອງພຣະອົງສະເໝີ (ເອຊາຢາ 49:10, 15; ມັດທາຍ 9:36; 14:14).

`ອ່ານ 1 ໂກຣິນໂທ 13:4-8. ຂໍ້ພຣະຄຳພີເຫຼົ່ານີ້ຮຽກຮ້ອງໃຫ້ພວກເຮົາ ສະແດງຄວາມເມດຕາ ແລະ ຄວາມຮັກອັນອັດສະຈັນຂອງພຣະເຈົ້າຕໍ່ຜູ້ອື່ນແນວ ໃດ?`

ພວກເຮົາຕ້ອງການຄວາມສໍາພັນກັບຜູ້ຄົນທີ່ສະແດງຄວາມຮັກທີ່ພວກເຮົາອ່ານໃນ 1 ໂກຣິນໂທ 13:4-8. ແຕ່ພວກເຮົາຈະສະແດງຄວາມຮັກແບບດຽວກັນ ນີ້ກັບຜູ້ອື່ນຫຼາຍເທົ່າໃດ? ພວກເຮົາບໍ່ສາມາດເຮັດໃຫ້ຕົວເອງມີຄວາມອົດທົນ ແລະ ສວຍງາມໄດ້. ພວກເຮົາບໍ່ສາມາດຢຸດຄວາມເຫິງສາ, ຄວາມອວດອ້າງ, ຄວາມກຽດຊັງ ຫຼື ຄວາມເຫັນແກ່ຕົວໄດ້. ຄວາມຮັກຂອງພຣະເຈົ້າບໍ່ເຄີຍຍອມແພ້ ຕໍ່ມະນຸດ. ບໍ່ເຄີຍຢຸດຄວາມໄວ້ວາງໃຈ, ສູນເສຍຄວາມຫວັງ ແລະ ບໍ່ເຄີຍຍອມ ແພ້. ຄວາມຮັກຍັງຈະຕັ້ງໝັ້ນຄົງຢູ່ຕະຫຼອດໄປ" (1 ໂກຣິນໂທ 13:7, 8). ພວກ ເຮົາບໍ່ສາມາດສະແດງຄວາມຮັກນີ້ໄດ້ໂດຍບໍ່ມີການຊ່ວຍເຫຼືອຂອງພຣະເຈົ້າ. ຂໍສັນລະເສີນພຣະເຈົ້າທີ່ພຣະວິນຍານບໍຣິສຸດຂອງພຣະອົງເທຄວາມຮັກຂອງພຣະອົງລົງໃນໃຈຂອງພວກເຮົາ ເມື່ອພວກເຮົາດຳລົງຊີວິດດ້ວຍຄວາມເຊື່ອໃນພຣະເຢ ຊູ (ໂຣມ 5:5).