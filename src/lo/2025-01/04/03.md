---
title:  ຄວາມຮັກອັນເລິກເຊິ່ງຂອງພຣະເຈົ້າທີ່ມີຕໍ່ພວກເຮົາ
date:   20/01/2025
---

ພຣະທຳໂຮເສອາສະແດງໃຫ້ພວກເຮົາເຫັນເຖິງຄວາມຮັກຂອງພຣະເຈົ້າທີ່ມີຕໍ່ພວກເຮົາ. ໂຮເສອາເປັນຜູ້ສົ່ງຂ່າວສານພິເສດຂອງພຣະເຈົ້າ. ພຣະເຈົ້າຢາ ເວໄດ້ກ່າວແກ່ເພິ່ນວ່າ, “ຈົ່ງໄປ. ນາງໂກເມ ຊຶ່ງເປັນແມ່ຍິງທີ່ມີເພດສໍາພັນກັບຜູ້ ໃດກໍຕາມ ທີ່ນາງຕ້ອງການ. ຈົ່ງມີລູກກັບນາງ. ຈົ່ງເຮັດແບບນີ້ ເພາະປະຊາຊົນ ໃນດິນແດນເປັນເໝືອນເມຍແບບນັ້ນ. ພວກເຂົາບໍ່ໄດ້ສັດຊື່ຕໍ່ເຮົາ (ໂຮເສອາ 1:2). ຕໍ່ມາ, ໂຮເສອາ 11 ໃຊ້ພາບຄໍາເວົ້າທີ່ແຕກຕ່າງກັນ ເພື່ອສະແດງຄວາມ ສໍາພັນຂອງພຣະເຈົ້າຕໍ່ກັບປະຊາຊົນຂອງພຣະອົງ. ໂຮເສອາໃຊ້ພາບຄຳເວົ້າຂອງ ຜູ້ເປັນພໍ່ທີ່ຮັກລູກ".

`ອ່ານໂຮເສອາ 11:1-9. ພາບຄໍາໃນຂໍ້ພຣະຄຳພີເຫຼົ່ານີ້ຊ່ວຍໃຫ້ພວກເຮົາ ເຂົ້າໃຈໄດ້ດີຂື້ນຢ່າງໃດວ່າ ພຣະເຈົ້າຊົງຮັກ ແລະ ເປັນຫ່ວງເປັນໄຍປະຊາຊົນ ຂອງພຣະອົງຫຼາຍປານໃດ?`

ຈົ່ງປຽບທຽບຄວາມຮັກຂອງພຣະເຈົ້າທີ່ມີຕໍ່ປະຊາຊົນຂອງພຣະອົງ ແລະ ຄວາມຮັກຂອງປະຊາຊົນທີ່ມີຕໍ່ພຣະອົງ. ຄວາມຮັກຂອງພຣະເຈົ້າມີຄວາມພັກດີ. ແຕ່ປະຊາຊົນຂອງພຣະອົງ "ນອກໃຈ" ພຣະອົງ ເຊັ່ນດຽວກັບພັນລະຍາທີ່ນອກ ໃຈ. ພວກເຂົານອກໃຈໄດ້ແນວໃດ? ພວກເຂົາບໍ່ເຊື່ອຟັງພຣະເຈົ້າ. ບາບຂອງເຂົາ ເຈົ້າໄດ້ເຮັດໃຫ້ພຣະເຈົ້າເຈັບປວດຢ່າງຮ້າຍແຮງ ແລະ ເຮັດໃຫ້ພຣະເຈົ້າລົງໂທດ ເຂົາເຈົ້າ. ພຣະເຈົ້າຊົງມີຄວາມຮັກ. ແຕ່ຄວາມຮັກຂອງພຣະອົງແມ່ນຍຸຕິທໍາຕະ ຫຼອດ. ພຣະອົງຈະລົງໂທດບາບ ແລະ ຄວາມຊົ່ວຮ້າຍ ເມື່ອຈໍາເປັນ. (ດັ່ງທີ່ພວກ ເຮົາຈະເຫັນໃນບົດຮຽນຕໍ່ໄປຄື ຄວາມຮັກຂອງພຣະເຈົ້າຊົງຍຸຕິທໍາ ແລະ ເຕັ່ມໄປ ດ້ວຍຄວາມເມດຕາ. ຄວາມຍຸຕິທໍາ ແລະ ຄວາມເມດຕາຍ່ອມຕ້ອງເຫັນດີດ້ວຍ ກັນ).