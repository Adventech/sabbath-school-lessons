---
title:  ພຣະເຈົ້າຊົງຮັກພວກເຮົາຫຼາຍກວ່າ ຄວາມຮັກຂອງແມ່
date:   19/01/2025
---

ບາງເທື່ອ ຄວາມຮັກທີ່ສໍາຄັນທີ່ສຸດໃນການປະສົບການຂອງມະນຸດ ແມ່ນ ຄວາມຮັກຂອງພໍ່ແມ່ຕໍ່ລູກ.  ພຣະຄຳພີມັກຈະໃຊ້ຄວາມສໍາພັນຂອງພໍ່ແມ່ກັບລູກ ເປັນພາບທີ່ສະແດງຄວາມເມດຕາ ແລະ ຄວາມຮັກອັນອັດສະຈັນຂອງພຣະເຈົ້າທີ່ ມີຕໍ່ມະນຸດ. ພາບຄຳນີ້ສະແດງໃຫ້ເຫັນວ່າ ຄວາມເມດຕາຂອງພຣະເຈົ້າມີພະລັງ ຍິ່ງກ່ວາຄວາມຮັກຂອງມະນຸດທີ່ເລິກເຊິ່ງ ແລະ ສວຍງາມທີ່ສຸດທີ່ພວກເຮົາສາ ມາດຮູ້ສຶກໄດ້.

ເພງສັນລະເສີນ 103:13; ເອຊາຢາ 49:15 ແລະ ເຢເຣມີຢາ 31:20 ສະແດງໃຫ້ພວກເຮົາເຫັນພາບຂອງພຣະເຈົ້າບາງສ່ວນ. ພາບເຫຼົ່ານີ້ສອນພວກ ເຮົາສິ່ງໃດກ່ຽວກັບຄວາມຮັກຂອງພຣະເຈົ້າທີ່ມີຕໍ່ພວກເຮົາ?

ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນວ່າ ພຣະເຈົ້າຊົງຮັກເໝືອນ ກັບພໍ່ແມ່ຮັກລູກ. ພວກເຮົາເປັນບຸດທີ່ຮັກຂອງພຣະເຈົ້າ. ພຣະເຈົ້າຊົງຮັກພວກ ເຮົາເໝືອນກັບພໍ່ແລະແມ່ທີ່ດີທີ່ຮັກລູກຂອງພວກເຂົາ. ແຕ່ດັ່ງພຣະທຳເອຊາຢາ 49:15 ອະທິບາຍວ່າ, “ຍິງຜູ້ໜຶ່ງລືມໄລລູກທີ່ຕົນຄອດໄດ້ ຫຼື ບໍ່? ເຖິງວ່າແມ່ຈະ ລືມໄລລູກຂອງຕົນກໍຕາມ. ແຕ່ພຣະເຈົ້າຈະບໍ່ລືມບັນດາລູກໆຂອງພຣະອົງຈັກ ເທື່ອ.” "ຄວາມຮັກຂອງພຣະເຈົ້າຢາເວອັນບໍ່ສິ້ນສຸດເປັນ ແລະ ພຣະເມດຕາກໍຍັງ ດຳລົງຄົງຢູ່" (ເພງຄໍ່າຄວນ 3:22).

ເຢເຣມີຢາ 31:20 ບອກພວກເຮົາວ່າ ພຣະເຈົ້າຊົງຄິດ ແລະ ຮູ້ສຶກຕໍ່ ປະຊາຊົນທີ່ຖືກເລືອກຂອງພຣະອົງຄື ຊາວອິດສະຣາເອນ. ຂໍ້ພຣະຄຳພີນີ້ໃຊ້ພາ ສາທີ່ຮຸນແຮງເພື່ອສະແດງໃຫ້ພວກເຮົາເຫັນວ່າ ພຣະເຈົ້າຊົງຮັກພວກເຮົາຫຼາຍ ກ່ວາທີ່ພວກເຮົາຈະຈິນຕະນາການໄດ້.