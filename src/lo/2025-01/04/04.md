---
title:  ຄວາມເມດຕາຂອງພຣະເຢຊູ
date:   21/01/2025
---

ພັນທະສັນຍາໃໝ່ໃຊ້ພາບຄໍາດຽວກັນກັບພັນທະສັນຍາເດີມ ເພື່ອສະແດງ ໃຫ້ພວກເຮົາເຫັນຄວາມເມດຕາຂອງພຣະເຈົ້າ. ໂປໂລເວົ້າວ່າ ພຣະເຈົ້າ "ຊົງ ເປັນພຣະບິດາຂອງພວກເຮົາຜູ້ຊົງສຳແດງຄວາມເມດຕາປານີ ແລະ ພຣະເຈົ້າອົງ ທີ່ໃຫ້ຄວາມເລົ້າໂລມໃຈທຸກຢ່າງແກ່ພວກເຮົາ" (2 ໂກຣິນໂທ 1:3).

ໃນເລື່ອງທີ່ສະແດງດ້ວຍພາບຫຼາຍເລື່ອງ, ພຣະເຢຊູຊົງໃຊ້ຖ້ອຍຄຳທີ່ສະ ແດງໃຫ້ພວກເຮົາເຫັນວ່າ ຄວາມຮັກ ແລະ ຄວາມເມດຕາຂອງພຣະເຈົ້າທີ່ມີຕໍ່ ພວກເຮົານັ້ນຍິ່ງໃຫຍ່ຫຼາຍ (ມັດທາຍ 18:27; ລູກາ 10:33; 15:20). ບັນດາ ນັກຂຽນພັນທະສັນຍາໃໝ່ໃຊ້ຄໍາສັບທີ່ພາບດຽວກັນຈາກພັນທະສັນຍາເດີມ.

ອ່ານມັດທາຍ 9:36; 14:14; ມາຣະໂກ 1:41; 6:34 ແລະ ລູກາ 7:13. ອ່ານມັດທາຍ 23:37 ອີກດ້ວຍ. ຂໍ້ພຣະຄໍາພີເຫຼົ່ານີ້ຊ່ວຍໃຫ້ພວກເຮົາເຂົ້າ ໃຈຄວາມເມດຕາຂອງພຣະເຢຊູທີ່ມີຕໍ່ຜູ້ທີ່ກຳລັງທົນທຸກທໍລະມານແນວໃດ?

ຄັ້ງແລ້ວຄັ້ງເລົ່າ ພຣະຄຳພີຊົງບອກພວກເຮົາວ່າ ພຣະເຢຊູຊົງເຕັ່ມໄປ ດ້ວຍຄວາມຮັກ ແລະ ຄວາມເມດຕາຕໍ່ຜູ້ທີ່ຕ້ອງທົນທຸກທໍລະມານ ຫຼື ຕ້ອງການ ຄວາມຊ່ວຍເຫຼືອ. ຄວາມເມດຕາຂອງພຣະເຢຊູໄດ້ເຮັດໃຫ້ພຣະອົງສາມາດຊ່ວຍ ເຫຼືອຜູ້ຄົນທີ່ກຳລັງທົນທຸກທໍລະມານ ແລະ ດູແລຄວາມຕ້ອງການຂອງພວກເຂົາ ດ້ວຍ.

ແທ້ຈິງແລ້ວ, ຜູ້ຄົນໄດ້ເຮັດໃຫ້ພຣະເຢຊູຮ້ອງໄຫ້ ແລະ ຮູ້ສຶກ ໂສກເສົ້າ. ລອງຈິນຕະນາການເຖິງນ້ໍາຕາໃນດວງຕາຂອງພຣະເຢຊູ ໃນເວລາທີ່ພຣະອົງເບິ່ງ ໄປທີ່ກຸງເຢຣູຊາເລັມ ແລະ ຕັດວ່າ, “ໂອ ເຢຣູຊາເລັມ ເຢຣູຊາເລັມເອີຍ ຫລາຍ ເທື່ອແລ້ວເຮົາຢາກຈະຮວບຮວມເອົາປະຊາຊົນທັງໝົດຂອງເຈົ້າໄວ້ ເໝືອນດັ່ງແມ່ ໄກ່ຮວບຮວມລູກຂອງຕົນໄວ້ໃຕ້ປີກ "ແຕ່ເຈົ້າບໍ່ຍິນຍອມ" (ມັດທາຍ 23:37).