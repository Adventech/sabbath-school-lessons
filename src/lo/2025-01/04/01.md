---
title:  ພຣະເຈົ້າຂອງພວກເຮົາເຕັ່ມໄປດ້ວຍຄວາມຮັກ
date:   18/01/2025
---

### ອ່ານບົດຮຽນສຳລັບອາທິດນີ້

ເພງສັນລະເສີນ 103:13; ໂຮເສອາ 1:2; ມັດທາຍ 9:36; 1 ໂກຣິນໂທ 13:4-8.

> <p>ຂໍ້ຄວນຈຳ</p>
> “ດັ່ງນັ້ນ ອົງພຣະຜູ້ເປັນເຈົ້າຈຶ່ງໂຕ້ຕອບຄືນໄປວ່າ, “ຍິງຜູ້ໜຶ່ງລືມໄລ ລູກທີ່ຕົນຄອດໄດ້ ຫຼື ບໍ່? ເຖິງວ່າ ແມ່ຈະລືມໄລລູກຂອງຕົນກໍຕາມ ແຕ່ເຮົາຈະ ບໍ່ລືມໄລພວກເຈົ້າຈັກເທື່ອ (ເອຊາຢາ 49:15).

ບາງຄົນຄິດວ່າ ຄວາມຮູ້ສຶກທີ່ຮຸນແຮງນັ້ນແມ່ນບໍ່ດີ. ສະນັ້ນ, ພວກເຂົາ ພະຍາຍາມຫລີກລ້ຽງຄວາມຮູ້ສຶກທີ່ຮຸນແຮງ ທຸກເມື່ອທີ່ພວກເຂົາສາມາດເຮັດໄດ້. ເນື່ອງຈາກບາງຄົນເຊື່ອວ່າ ຄວາມຮູ້ສຶກທີ່ຮຸນແຮງແມ່ນບໍ່ດີ, ພວກເຂົາຄິດວ່າ ຄົນດີຈະບໍ່ມີຄວາມຮູ້ສຶກທີ່ຮຸນແຮງ. ພວກນັກຄິດຊາວເກຣັກບາງຄົນເຊື່ອວ່າ ຄົນ ທີ່ດີທີ່ສຸດແມ່ນຄົນທີ່ບໍ່ມີຄວາມຮູ້ສຶກຮຸນແຮງ ຫຼື ບາງຄົນທີ່ຮູ້ຄວບຄຸມຄວາມຮູ້ສຶກ ຂອງຕົນ.

ແມ່ນແລ້ວ, ຄວາມຮູ້ສຶກທີ່ຮຸນແຮງບາງຢ່າງທີ່ບໍ່ສາມາດຄວບຄຸມໄດ້ ອາດເປັນບັນຫາ. ແຕ່ພຣະເຈົ້າຊົງສ້າງພວກເຮົາໃຫ້ມີຫົວໃຈທີ່ຈະຮູ້ສຶກ. ພຣະຄຳພີຊົງສຳແດງໃຫ້ເຫັນວ່າ ພຣະເຈົ້າຊົງມີຄວາມຮູ້ສຶກຮຸນແຮງ. ຖ້າຫາກວ່າ ພຣະເຈົ້າມີຄວາມຮູ້ສຶກທີ່ຮຸນແຮງ, ຄວາມຮູ້ສຶກທີ່ຮຸນແຮງບໍ່ສາມາດເປັນໄພອັນຕະ ລາຍໄດ້. ນັ້ນເພາະວ່າ ພຣະເຈົ້າຊົງແສນດີ, ຊົງສົມບູນແບບ ແລະ ຊົງມີສະຕິ ປັນຍາ.

ພຣະເຈົ້າຊົງຮັກພວກເຮົາຢ່າງເລິກເຊິ່ງ. ເມື່ອພວກເຮົາເຂົ້າໃຈຄວາມຄິດນີ້ ກ່ຽວກັບຄວາມຮັກຂອງພຣະເຈົ້າ, ພວກເຮົາສາມາດຮຽນຮູ້ຄວາມຈິງທີ່ດີເລີດໃນ ພຣະຄຳພີໄດ້. ຄວາມຮັກຂອງພວກເຮົາເປັນເລື່ອງຂອງມວນມະນຸດ. ແຕ່ຄວາມ ຮັກຂອງພຣະເຈົ້າກໍສົມບູນແບບ.