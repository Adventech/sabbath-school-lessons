---
title:  ມີຄຸນຄ່າຫຼາຍກ່ວາທີ່ທ່ານສາມາດຈິນຕະນາການໄດ້
date:   12/01/2025
---

ດັ່ງທີ່ພວກເຮົາໄດ້ເຫັນໃນບົດຮຽນກ່ອນຫນ້ານີ້, ພຣະເຈົ້າຊົງຮັກທຸກຄົນ, ລວມທັງຄົນບາບທີ່ເລວຮ້າຍທີ່ສຸດ. ແຕ່ພຣະເຈົ້າຊົງກຽດຊັງຄວາມບາບ. ພຣະເຈົ້າຊົງຮັກພວກເຮົາ ແລະ ຮູ້ສິ່ງທີ່ບາບໄດ້ເຮັດກັບພວກເຮົາ.

`ຈົ່ງອ່ານເລື່ອງໃນພຣະທຳລູກາ 15:11-32. ເລື່ອງກ່ຽວກັບລູກຊາຍທີ່ ເສຍນີ້ໄດ້ສອນພວກເຮົາສິ່ງໃດກ່ຽວກັບຄວາມເມດຕາ ແລະ ຄວາມຮັກຂອງພຣະ ເຈົ້າ? ເລື່ອງນີ້ໃຫ້ຄໍາເຕືອນອັນໃດແກ່ສະມາຊິກໃນຄຣິສຕະຈັກທີ່ "ຢູ່ເຮືອນ" (ໃນຄຣິສຕະຈັກ), ຄືກັນກັບລູກຊາຍກົກຄົນນີ້?`

ພໍ່ບາງຄົນຈະບໍ່ຍອມຮັບລູກຊາຍແບບນີ້ທີ່ໜີອອກຈາກບ້ານ ແລ້ວກັບຄືນ ມາ. ພໍ່ບາງຄົນອາດຈະເວົ້າວ່າ, “ເຈົ້າໄດ້ເອົາເງິນທີ່ຂ້ອຍໃຫ້ເຈົ້າ ແລະ ຕັດຕົນ ເອງອອກຈາກຄອບຄົວຂອງເຮົາ. "ເຈົ້າບໍ່ມີສິດທີ່ຈະມາຢູ່ເຮືອນຫຼັງນີ້ອີກແລ້ວ". ພວກເຮົາເຂົ້າໃຈຢ່າງເຕັມທີ່ວ່າ ຖ້າພໍ່ຄົນໜຶ່ງໄດ້ກ່າວຄໍາເວົ້ານີ້ຕໍ່ລູກຊາຍທີ່ເສຍ ໄດ້ກັບຄືນບ້ານ ຫຼັງຈາກໄດ້ເຮັດສິ່ງເລວຮ້າຍທີ່ເຂົາໄດ້ເຮັດ. ໃນສາຍຕາຂອງພໍ່ ແມ່ບາງຄົນ, ລູກຊາຍໄດ້ຫ່າງເຫີນໄປໄກເກີນທີ່ຈະໄດ້ຮັບການຍອມຮັບໃຫ້ກັບ ເຮືອນ ໃນຖານະເປັນລູກຊາຍອີກຕໍ່ໄປ.

ແຕ່ໃນເລື່ອງ, ຜູ້ເປັນພໍ່ (ທີ່ເປັນຮູບພາບຄຳໝາຍເຖິງພຣະເຈົ້າ) ບໍ່ເວົ້າຄໍາ ເຫຼົ່ານີ້. ພຣະເຢຊູຊົງວ່າ: "ດັ່ງນັ້ນ ລາວຈຶ່ງລຸກຂຶ້ນ ຄືນເມືອຫາພໍ່ຂອງຕົນ. ຂະ ນະທີ່ຍັງຢູ່ຫ່າງໄກຈາກບ້ານພໍສົມຄວນ ພໍ່ກໍແນມເຫັນລາວ ແລ້ວມີຄວາມເມດຕາ ສົງສານ ຈຶ່ງແລ່ນອອກໄປກອດລູກໄວ້ດ້ວຍຄວາມຮັກແພງ" (ລູກາ 15:20).