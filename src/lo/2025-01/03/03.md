---
title:  ຈົ່ງຊື່ນຊົມຍິນດີດ້ວຍໃຈທີ່ມີຄວາມສຸກ
date:   13/01/2025
---

ທຸກຄົນທີ່ເຄີຍມີຊີວິດແມ່ນມີຄຸນຄ່າຫຼາຍຕໍ່ພຣະເຈົ້າ. ເພາະເຫດນີ້ ພຣະ ເຈົ້າຈຶ່ງຊື່ນຊົມຍິນດີ ເມື່ອມີຄົນໜຶ່ງໄດ້ຮັບຄວາມລອດ.

`ອ່ານເຊຟານີຢາ 3:17. ຂໍ້ພຣະຄຳພີນີ້ຊ່ວຍໃຫ້ພວກເຮົາເຂົ້າໃຈເລື່ອງ ລູກຊາຍທີ່ເສຍໄດ້ດີຂື້ນແນວໃດ (ລູກາ 15:11-32)?`

ພຣະທຳເຊຟານີຢາ 3:17 ສະແດງໃຫ້ພວກເຮົາເຫັນວ່າ ພຣະເຈົ້າຊົງຊື່ນ ຊົມຍິນດີ ເມື່ອປະຊາຊົນຂອງພຣະອົງໄດ້ຮັບການຊ່ວຍໃຫ້ລອດ. ໃນຂໍ້ດຽວນີ້, ເຊ ຟານີຢາໃຊ້ເກືອບທຸກຄຳສຳລັບຄຳວ່າ "ຄວາມສຸກ" ແລະ "ຄວາມດີໃຈ" ໃນພາ ສາເຮັບເຣີ. ເໝືອນກັບວ່າ ບໍ່ມີຄຳເວົ້າອື່ນໃດທີ່ສາມາດສະແດງໃຫ້ພວກເຮົາເຫັນ ຄວາມປິຕິຍິນດີອັນເຕັ່ມປ່ຽມຂອງພຣະເຈົ້າໃນວັນທີ່ຄົນຜູ້ໜຶ່ງໄດ້ຮັບຄວາມລອດ.

ລອງເບິ່ງວ່າ ພຣະເຈົ້າຢູ່ທີ່ໃດຕາມຂໍ້ພຣະຄຳພີນີ້ບອກພວກເຮົາ. ພຣະເຈົ້າຊົງສະຖິດຢູ່ກັບປະຊາຊົນຂອງພຣະອົງ. ເຊັ່ນດຽວກັນ, ເມື່ອຜູ້ເປັນພໍ່ໃນ ເລື່ອງນີ້ແນມຫັນລູກຊາຍຂອງລາວມາແຕ່ໄກ ຈຶ່ງແລ່ນອອກໄປກອດລູກໄວ້ດ້ວຍ ຄວາມຮັກແພງ. ເມື່ອພຣະເຈົ້າຊົງສະຖິດຢູ່ໃນທ່າມກາງປະຊາຊົນຂອງພຣະອົງ, ປະຊາຊົນຂອງພຣະອົງສາມາດກັບຄືນມາຫາພຣະອົງໄດ້.

ພຣະທຳເອຊາຢາ 62:4 ໃຊ້ພາບຄູ່ສົມລົດ ເພື່ອສອນຄວາມຄິດດຽວກັນ ກ່ຽວກັບພຣະເຈົ້າ. ໃນເອຊາຢາ 62:4, ປະຊາຊົນຂອງພຣະເຈົ້າຈະຖືກເອີ້ນວ່າ "ປະຊາຊົນທີ່ພຣະເຈົ້າຊົງຮັກ". ນາມນີ້ໝາຍຄວາມວ່າ ພຣະເຈົ້າຊົງຊື່ນຊົມຍິນດີ ກັບປະຊາຊົນຂອງພຣະອົງ. ພຣະເຈົ້າຈະຊົງເອີ້ນແຜ່ນດິນນີ້ວ່າ "ເຈົ້າສາວຂອງ ພຣະເຈົ້າ", ຊຶ່ງໝາຍຄວາມວ່າ "ແຕ່ງງານແລ້ວ." ເປັນຫຍັງພຣະເຈົ້າຈຶ່ງເອີ້ນ ແຜ່ນດິນນີ້ວ່າ "ເຈົ້າສາວຂອງພຣະເຈົ້າ"? ເພາະພຣະຄຳພີກ່າວວ່າ: "ພຣະເຈົ້າ ຊົງຮັກທ່ານ". ແລະ ດິນແດນຂອງທ່ານກໍຈະເປັນຂອງພຣະອົງ ເໝືອນທີ່ເຈົ້າສາວ ເປັນຂອງສາມີ." ພຣະເຈົ້າຈະຮູ້ສຶກຍິນດີຢ່າງຍິ່ງ ເມື່ອໄດ້ຢູ່ຮ່ວມກັບປະຊາຊົນ ຂອງພຣະອົງຕະຫຼອດໄປ.