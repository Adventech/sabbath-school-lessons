---
title:  ສຶກສາເພີ່ມເຕີມ
date:   17/01/2025
---

ອ່ານ ໜັງສືທ່ານ ນາງ ເອເລນ ຈີໄວທ໌, "‘ຢ່າໃຫ້ໃຈຂອງເຈົ້າ ທັງຫຼາຍວຸ້ນວາຍໄປ,’ ໜ້າ 662-680, ໃນ ໜັງສືຄວາມປາຖະໜາແຫ່ງປວງຊົນ. ພຣະເຈົ້າຊົງມີປະໂຫຍດສຳລັບປະຊາຊົນຂອງພຣະອົງ. ພຣະອົງຊົງຊື່ນຊົມຍິນດີ ເມື່ອພວກເຂົາຂໍໃຫ້ພຣະອົງເຮັດສິ່ງຍິ່ງໃຫຍ່ຕ່າງໆ ເພື່ອໃຫ້ນາມຂອງພຣະອົງໄດ້ ຮັບກຽດຕິຍົດ. ປະຊາຊົນຂອງພຣະເຈົ້າສາມາດຄາດໃຫ້ພຣະອົງເຮັດສິ່ງຍິ່ງໃຫຍ່ ໄດ້ ຖ້າພວກເຂົາມີຄວາມເຊື່ອໃນຄໍາຫມັ້ນສັນຍາຂອງພຣະອົງ.

ຄວາມເຊື່ອຟັງທີ່ແທ້ຈິງທັງຫມົດ ແມ່ນອອກມາຈາກໃຈ. ພຣະເຢຊູຊົງ ເຊື່ອຟັງພຣະເຈົ້າດ້ວຍຫົວໃຈ. ຖ້າພວກເຮົາອະນຸຍາດໃຫ້ພຣະເຢຊູ, ພຣະອົງຈະ ຊ່ວຍພວກເຮົາໃຫ້ດໍາລົງຊີວິດຕາມວິທີທີ່ພຣະອົງຊົງດໍາເນີນຊີວິດ, ຊົງຄິດ ແລະ ຊົງເຮັດ. ຄວາມຄິດຂອງພຣະອົງຈະກາຍເປັນຄວາມຄິດຂອງພວກເຮົາ. ຄວາມ ປາຖະຫນາຂອງພຣະອົງຈະກາຍເປັນຄວາມປາຖະໜາຂອງພວກເຮົາ ແລ້ວພວກ ເຮົາຈະເຮັດຕາມສິ່ງທີ່ພຣະອົງພໍພຣະໄທ ໂດຍທຳມະຊາດ. ຄວາມສຸກອັນໃຫຍ່ທີ່ ສຸດຂອງພວກເຮົາຈະມາຈາກການຮັບໃຊ້ພຣະເຈົ້າ. ເມື່ອພວກເຮົາຮູ້ຈັກພຣະເຈົ້າ ຕາມທີ່ພວກເຮົາຄວນຮູ້ຈັກພຣະອົງ, ພວກເຮົາຈະເຊື່ອຟັງພຣະເຈົ້າສະເໝີ. ເມື່ອພວກເຮົາເວົ້າກັບພຣະເຈົ້າ, ພວກເຮົາຈະຮູ້ ແລະ ເຂົ້າໃຈພຣະເຢຊູດີຂຶ້ນ ແລະ ຮູ້ວ່າ ພຣະອົງຊົງເປັນຜູ້ໃດ. ແລ້ວພວກເຮົາຈະກຽດຊັງບາບ."ທ່ານ ນາງ ເອເລນ ຈີໄວທ໌, ໜັງສືຄວາມປາຖະໜາແຫ່ງປວງຊົນ, ໜ້າ 668.

**ຄຳຖາມສົນທະນາ**:

`ຄວາມສໍາພັນລະຫວ່າງການໃຫ້ ແລະ ການຮັບແມ່ນຫຍັງ? ການໃຫ້ ແລະ ການໄດ້ຮັບແຕກຕ່າງກັນແນວໃດກັບພວກເຮົາໃນສະຫວັນ ແລະ ໃນແຜ່ນດິນໂລກໃໝ່?`