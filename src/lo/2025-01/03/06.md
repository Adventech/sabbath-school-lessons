---
title:  ຄໍາແນະນໍາທີ່ສໍາຄັນ
date:   16/01/2025
---

ພຣະເຈົ້າຊົງບໍຣິສຸດ ແລະ ສົມບູນແບບ. ພຣະອົງຈະຊົງຍອມຮັບພວກ ເຮົາວ່າເປັນຜູ້ບໍຣິສຸດ ແລະ ສົມຄວນໄດ້ຮັບຄວາມຮັກ ເມື່ອພວກເຮົາເຊື່ອໃນພຣະ ເຢຊູ. ແລ້ວ ພວກເຮົາຈະກາຍເປັນລູກຂອງພຣະເຈົ້າທີ່ຈະຢູ່ກັບພຣະອົງໃນຄວາມ ຮັກທີ່ສົມບູນແບບຕະຫຼອດໄປ. ຄໍາໝັ້ນສັນຍານີ້ຈະເປັນຂອງພວກເຮົາ ເມື່ອພວກ ເຮົາມີຄວາມເຊື່ອໃນພັນທະກິດທີ່ພຣະເຢຊູຊົງເຮັດ ເພື່ອພວກເຮົາໃນສະຫວັນ.

"ແຕ່", ທ່ານອາດຈະສົງໄສວ່າ, "ຄໍາຫມັ້ນສັນຍານີ້ສາມາດລວມເອົາຂ້າ ພະເຈົ້າແດ່ບໍ? ຈະເປັນແນວໃດ ຖ້າຫາກວ່າ ຂ້າພະເຈົ້າບໍ່ມີຄວາມເຊື່ອພຽງພໍ?

`ອ່ານເລື່ອງລາວໃນມາຣະໂກ 9:17-29. ພຣະເຈົ້າຊົງຕອບຊາຍຄົນດັ່ງ ກ່າວໃນເລື່ອງນີ້ແນວໃດ? ຄວາມເຊື່ອຫຼາຍເທົ່າໃດ ເຖິງຈະເອີ້ນວ່າ ຄວາມເຊື່ອ ພຽງພໍ?`

ພວກສາວົກຂອງພຣະເຢຊູບໍ່ສາມາດຂັບໄລ່ຜີຮ້າຍນັ້ນອອກຈາກເດັກໄດ້. ທຸກຄົນໃນເລື່ອງເລີ່ມສູນເສຍຄວາມຫວັງ. ແຕ່ຫຼັງຈາກ ພຣະເຢຊູສະເດັດມາ. ພຣະອົງຊົງກ່າວຕໍ່ຜູ້ເປັນພໍ່ວ່າ: "ທຸກສິ່ງເປັນໄປໄດ້ສຳລັບຜູ້ທີ່ເຊື່ອ’” (ມາຣະໂກ 9:23). ໃນທັນໃດນັ້ນ ພໍ່ຂອງເດັກນ້ອຍນັ້ນໄດ້ຮ້ອງໄຫ້ທັງນໍ້າຕາໄຫຼ ກ່າວວ່າ, “ໂຜດຊ່ວຍຂ້ານ້ອຍໃຫ້ມີຄວາມເຊື່ອຫລາຍກວ່ານີ້ແດ່ທ້ອນ” (ມາຣະໂກ 9:24).

ການຮ້ອງໄຫ້ຂອງຜູ້ເປັນພໍ່ນັ້ນ ພຽງພໍສໍາລັບພຣະເຢຊູ.

ແຕ່ຖ້າບໍ່ມີຄວາມເຊື່ອແລ້ວ ຈະເປັນທີ່ພໍພຣະໄທພຣະເຈົ້າບໍ່ໄດ້ (ເຮັບເຣີ 11:6). ໃນເວລາດຽວກັນ, ພຣະເຢຊູຊົງຍອມຮັບເອົາຄວາມເຊື່ອທີ່ນ້ອຍທີ່ສຸດ. ເມື່ອພວກເຮົາມີຄວາມເຊື່ອໃນພັນທະກິດແຫ່ງການຊ່ວຍໃຫ້ລອດຂອງພຣະເຢຊູ ເພື່ອພວກເຮົາ, ພວກເຮົາສາມາດເປັນທີ່ພໍພຣະໄທຂອງພຣະອົງໄດ້.