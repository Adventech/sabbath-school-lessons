---
title:  ກ້ອນສີລາທີ່ມີຊີວິດ
date:   15/01/2025
---

ເຫດໃດພວກເຮົາໃນຖານະຄົນບາບຈຶ່ງສາມາດເປັນທີ່ພຣະທັຍຂອງພຣະ ເຈົ້າຜູ້ບໍລິສຸດໄດ້?

`ອ່ານ ໂຣມ 8:1 ແລະ 5:8. ຂໍ້ພຣະຄຳພີເຫຼົ່ານີ້ສອນພວກເຮົາສິ່ງໃດ ກ່ຽວກັບພຣະເຈົ້າ?`

ພຣະເຈົ້າຊົງປະທານຄວາມເມດຕາຂອງພຣະອົງໃຫ້ແກ່ພວກເຮົາກ່ອນທີ່ພວກເຮົາຈະຍອມຮັບ. ກ່ອນທີ່ພວກເຮົາຈະເວົ້າ ຫຼື ເຮັດສິ່ງໃດໆ, ພຣະເຈົ້າຊົງ ໃຫ້ພວກເຮົາທາງເລືອກທີ່ຈະຍອມຮັບ ຫຼື ປະຕິເສດຄວາມຮັກຂອງພຣະອົງ. ໂຣມ 5:8 ເວົ້າວ່າ: "ພຣະເຈົ້າໄດ້ຊົງສໍາແດງຄວາມຮັກຂອງພຣະອົງຕໍ່ພວກເຮົາ ດັ່ງນີ້: ພຣະຄຣິດຊົງສິ້ນພຣະຊົນ ເພື່ອຊ່ວຍພວກເຮົາໃຫ້ລອດ ໃນຂະນະທີ່ພວກ ເຮົາເປັນຄົນຊົ່ວຊ້າ (ປຽບທຽບເຢເຣມີຢາ 31:3)." ເມື່ອພວກເຮົາມີຄວາມເຊື່ອໃນ ອຳນາດແຫ່ງຄວາມລອດຂອງພຣະເຢຊູ, ພຣະເຈົ້າຈະຍອມຮັບ ແລະ ພໍພຣະທັຍ ກັບພວກເຮົາ.

`ອ່ານ 1 ເປໂຕ 2:4-6 ແລະ ປຽບທຽບກັບເຮັບເຣີ 11:6. ຂໍພຣະຄຳພີ ເຫຼົ່ານີ້ ບອກພວກເຮົາສິ່ງໃດກ່ຽວກັບວິທີທີ່ພວກເຮົາຈະເຮັດໃຫ້ພຣະເຈົ້າພໍພຣະ ທັຍໄດ້?`

ຫາກປາສາຈາກຄວາມຊ່ວຍເຫຼືອຂອງພຣະເຈົ້າ, ຄົນບາບບໍ່ສາມາດເຮັດ ໃຫ້ພຣະເຈົ້າພໍພຣະທັຍໄດ້. ແຕ່ພຣະເຈົ້າໃນຄວາມເມດຕາ ແລະ ຄວາມຮັກຂອງ ພຣະອົງໄດ້ເປີດຫົນທາງ ເພື່ອຊ່ວຍພວກເຮົາໃຫ້ລອດ. ທາງນັ້ນ ໂດຍຜ່ານທາງ ພຣະເຢຊູ. ເມື່ອທ່ານ “ຖວາຍເຄື່ອງບູຊາແກ່ພຣະເຈົ້າດ້ວຍໃຈ” ແລ້ວ “ພຣະເຈົ້າ ຈະຊົງຮັບເອົາສິ່ງເຫຼົ່ານັ້ນ ເພາະພຣະເຢຊູຄຣິດ” ແລະ ທຸກສິ່ງທີ່ພຣະອົງໄດ້ເຮັດ ແລະ ເຮັດເພື່ອພວກເຮົາ (1 ເປໂຕ 2:5).

`ໃນຂະນະນີ້ ພຣະເຢຊູຊົງກໍາລັງເຮັດວຽກຢູ່ໃນສະຫວັນ ເພື່ອຊ່ວຍທ່ານ ໃຫ້ລອດ. ເປັນຫຍັງຄວາມຄິດດັ່ງກ່າວ ຈຶ່ງເຮັດໃຫ້ທ່ານມີຄວາມຫວັງຫຼາຍຂະ ໜາດນີ້?`