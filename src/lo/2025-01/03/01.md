---
title:  ເພື່ອໃຫ້ເປັນທີ່ພໍພຣະທັຍຕໍ່ພຣະເຈົ້າ
date:   11/01/2025
---

### ອ່ານບົດຮຽນສຳລັບອາທິດນີ້

ລູກາ 15:11-32; ເຊຟານີຢາ 3:17; ເອເຟໂຊ 5:25-28; ເອຊາຢາ 43:4; ໂຣມ 8:1; ມາຣະໂກ 9:17-29.

> <p>ຂໍ້ຄວນຈຳ</p>
> "ພຣະເຈົ້າຢາເວ ພຣະເຈົ້າຂອງພວກເຈົ້າ ຊົງສະຖິດຢູ່ກັບພວກເຈົ້າ ພວກເຈົ້າໄດ້ມີໄຊດ້ວຍຣິດອຳນາດຂອງພຣະອົງ ພຣະອົງຈະເປັນສຸກໃຈຍ້ອນ ພວກເຈົ້າທັງຫຼາຍ ໃນຄວາມຮັກນັ້ນຈະຊົງໃຫ້ຊີວິດໃໝ່ແກ່ພວກເຈົ້າ. ພຣະອົງ ຈະຂັບຮ້ອງດີໃຈເໜືອພວກເຈົ້າທັງຫຼາຍ (ເຊຟານີຢາ 3:17).

ຈົ່ງຄິດເບິ່ງສະພາບການນີ້: ເດັກອາຍຸ 5 ປີ ມາຫາພໍ່ຂອງລາວດ້ວຍຂອງ ຂວັນທີ່ຖືກຫຸ້ມຫໍ່ແບບທຳມະດາໃນວັນພໍ່. ເດັກຊາຍຕື່ນເຕັ້ນຫຼາຍໃນຂະນະທີ່ລາວ ເອົາຂອງຂວັນໃຫ້ພໍ່ຂອງເພິ່ນ.

ລອງຈິນຕະນາການຄໍາຕອບຂອງຜູ້ເປັນພໍ່ດັ່ງນີ້: "ລູກເອີຍ, ເຮົາບໍ່ສົນໃຈ ຂອງຂວັນຂອງເຈົ້າເດີ. ເຈົ້າບໍ່ສາມາດເອົາສິ່ງໃດໃຫ້ເຮົາທີ່ຈະເຮັດໃຫ້ເຮົາພໍໃຈ. ສິ່ງໃດທີ່ເຈົ້າສາມາດເອົາມາໃຫ້ເຮົາ, ເຮົາສາມາດຫາມາໃຫ້ຕົນເອງໄດ້. ສິ່ງໃດທີ່ ທ່ານໃຫ້ເຮົາແມ່ນຊື້ດ້ວຍເງິນຂອງເຮົາເອງ ຫຼື ເຮັດດ້ວຍວັດສະດຸທີ່ເຮົາໄດ້ຈ່າຍ ແລ້ວ. ສະນັ້ນ, ຈົ່ງເກັບຮັກສາຂອງຂວັນເຈົ້າໄວ້ສາ. ເຮົາບໍ່ຕ້ອງການສິ່ງນັ້ນ. ແຕ່ ເຮົາກໍຮັກເຈົ້າ ໂດຍບໍ່ມີເງືອນໄຂ."

ໂອ໊ຍ! ນີ້ແມ່ນຄວາມຮູ້ສຶກຂອງພຣະເຈົ້າຕໍ່ເຮົາ ແລະ ຕໍ່ຂອງຂວັນຂອງ ພວກເຮົາບໍ? ພວກເຮົາສາມາດເຮັດໃຫ້ພຣະເຈົ້າພໍພຣະທັຍແທ້ບໍ? ແຕ່ພຣະເຈົ້າບໍ່ ເບິ່ງທີ່ພວກເຮົາ ຫຼື ຂອງຂວັນທີ່ພວກເຮົານໍາມາ, ເໝືອນດັ່ງໃນເລື່ອງທີ່ຜູ້ເປັນພໍ່ ເວົ້າກັບລູກຊາຍ 5 ປີຂອງລາວ. ແລ້ວພວກເຮົາຈະເຮັດໃຫ້ພຣະເຈົ້າພໍພຣະທັຍ ໄດ້ແນວໃດ? ພວກເຮົາບໍ່ສາມາດເຮັດໃຫ້ພຣະເຈົ້າພໍພຣະທັຍໄດ້ໂດຍຕົນເອງ. ພວກເຮົາຕ້ອງການຄວາມຊ່ວຍເຫຼືອຂອງພຣະເຢຊູ.