---
title:  ເປັນທີ່ພໍພຣະທັຍພຣະເຈົ້າແລ້ວ ຫຼື ບໍ?
date:   14/01/2025
---

ເປັນຫຍັງພຣະເຈົ້າຜູ້ຍິ່ງໃຫຍ່ຈຶ່ງຊົງຮູ້ສຶກດີຕໍ່ມວນມະນຸດທີ່ອາໄສຢູ່ໃນ ໂລກໃບນ້ອຍໆຂອງພວກເຮົາຂະໜາດນີ້? ເປັນຫຍັງພວກເຮົາຈຶ່ງມີຄວາມສຳຄັນ ກັບພຣະເຈົ້າຜູ້ຊົງມີອຳນາດທັ້ງທີ່ບໍ່ຕ້ອງການສິ່ງໃດເລີຍ? ເພື່ອຊ່ວຍພວກເຮົາ ຕອບຄໍາຖາມເຫຼົ່ານີ້, ພວກເຮົາສາມາດແບ່ງຄຳຖາມເຫຼົ່ານີ້ອອກເປັນສອງຄໍາຖາມ ໃຫມ່ຄື: 1: ແມ່ນຫຍັງເຮັດໃຫ້ພຣະເຈົ້າມີຄວາມປິຕິຍິນດີ? 2: ຄົນບາບຈະສາ ມາດເຮັດໃຫ້ພຣະອົງມີຄວາມປິຕິຍິນດີໄດ້ແນວໃດ? ພວກເຮົາຈະຕອບຄໍາຖາມຂໍ້ ທີ່ໜຶ່ງໃນສອງຄຳຖາມໃໝ່ມື້ນີ້. ມື້ອື່ນ, ພວກເຮົາຈະຕອບຄຳຖາມຂໍ້ທີສອງຄື: ເປັນຫຍັງພວກເຮົາຈຶ່ງມີຄວາມສໍາຄັນຕໍ່ພຣະເຈົ້າ?

`ອ່ານເອຊາຢາ 43:4; ເພງສັນລະເສີນ 149:4 ແລະ ສຸພາສິດ 15:8, 9. ຂໍ້ພຣະຄໍາພີເຫຼົ່ານີ້ບອກພວກເຮົາສິ່ງໃດກ່ຽວກັບພຣະເຈົ້າ ແລະ ຄວາມປິຕິຍິນ ດີທີ່ພຣະອົງຮູ້ສຶກຕໍ່ປະຊາຊົນຂອງພຣະອົງ?`

ດັ່ງທີ່ພວກເຮົາໄດ້ເຫັນໃນມື້ວານນີ້ ພຣະເຈົ້າສາມາດຍິນດີກັບຜູ້ຄົນ ເພາະວ່າ ພຣະອົງຊົງຮັກພວກເຂົາ. ພຣະອົງຕ້ອງການສິ່ງທີ່ດີທີ່ສຸດສໍາລັບເຂົາ ເຈົ້າ.

ໃນເວລາດຽວກັນ, ພຣະເຈົ້າບໍ່ຊົງພໍພຣະທັຍເມື່ອປະຊາຊົນຂອງພຣະອົງ ເຮັດສິ່ງທີ່ຊົ່ວຊ້າ. ສຸພາສິດ 15:8, 9 ສອນວ່າ ພຣະເຈົ້າຊົງພໍພຣະທັຍກັບການ ພາວັນນາອະທິຖານຂອງຜູ້ທີ່ເຊື່ອຟັງພຣະອົງ. ແຕ່ພຣະເຈົ້າບໍ່ພໍພຣະທັຍບັນດາ ເຄື່ອງຖວາຍບູຊາ ແລະ ຊີວິດຂອງຜູ້ຄົນທີ່ລະເມີດກົດບັນຍັດຂອງພຣະອົງ. ຂໍ້ ພຣະຄຳພີຍັງສະແດງໃຫ້ພວກເຮົາເຫັນວ່າ ພຣະເຈົ້າຊົງປິຕິຍິນດີກັບຄົນທ່ຽງທຳ ແລະ ຮັກແພງຜູ້ທີ່ປະພຶດຖຶກຕ້ອງ. ໃນຂໍ້ພຣະຄຳພີເຫຼົ່ານີ້, ພວກເຮົາຍັງເຫັນການ ເຊື່ອມໂຍງລະຫວ່າງຄວາມປິຕິຍິນດີຂອງພຣະເຈົ້າ ແລະ ຄວາມຮັກຂອງພຣະອົງ. ພວກເຮົາເຫັນແນວຄວາມຄິດດຽວກັນນີ້ ຕະຫຼອດທັງຫມົດໂດຍຜ່ານພຣະຄຳພີ.