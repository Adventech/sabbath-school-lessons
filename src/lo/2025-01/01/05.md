---
title:  ພຣະເຈົ້າຊົງເຊື້ອເຊີນຜູ້ຄົນມາກມາຍ, ແຕ່ມີຄົນຈຳນວນນ້ອຍຍອມຮັບຄຳເຊື້ອເຊີນ ຂອງພຣະອົງ
date:   01/01/2025
---

ດັ່ງທີ່ພວກເຮົາໄດ້ເຫັນ, ພຣະເຈົ້າຊົງຮັກຜູ້ຄົນ ເພາະວ່າ ພຣະອົງຊົງຕ້ອງ ການຮັກພວກເຂົາ. ພຣະເຈົ້າຊົງເຊື້ອເຊີນຜູ້ຄົນໃຫ້ຮັກພຣະອົງຄືນ, ເຊັ່ນດຽວກັນ. ພຣະເຈົ້າໃຫ້ພວກເຮົາມີອິດສະຫຼະທີ່ຈະເລືອກທີ່ຈະຍອມຮັບ ຫຼື ປະຕິເສດຄວາມ ຮັກຂອງພຣະອົງ. ພວກເຮົາເຫັນແນວຄວາມຄິດນີ້ໃນເລື່ອງຂອງພຣະເຢຊູກ່ຽວກັບ ງານແຕ່ງງານ.

`ອ່ານເລື່ອງນີ້ໃນມັດທາຍ 22:1-14.`

ພຣະເຢຊູຊົງບອກເລື່ອງກ່ຽວກັບງານແຕ່ງງານ. ໃນເລື່ອງນີ້ ມີລູກຊາຍ ຂອງກະສັດທີ່ກຳລັງຈະແຕ່ງງານ. ກະສັດໄດ້ສົ່ງພວກຄົນຮັບໃຊ້ຂອງຕົນໄປຮັບ ແຂກທີ່ຖືກເຊື້ອເຊີນມາງານແຕ່ງ. ແຕ່ແຂກບໍ່ພ້ອມທີ່ຈະມາ (ມັດທາຍ 22:2, 3) ກະສັດໄດ້ສົ່ງຜູ້ຮັບໃຊ້ພວກອື່ນອີກໄປຫາແຂກເພື່ອເຊື້ອເຊີນພວກເຂົາໄປຮ່ວມ ງານແຕ່ງ. ແຕ່ແຂກບໍ່ເອົາໃຈໃສ່ກັບການເຊື້ອເຊີນ. ຮ້າຍແຮງໄປກວ່ານັ້ນ, ແຂກ ຈັບພວກຜູ້ຮັບໃຊ້ຂອງກະສັດ ແລະ ຂ້າພວກເຂົາເສຍ (ມັດທາຍ 22:4, 6).

ພຣະເຈົ້າໄດ້ເຊື້ອເຊີນທຸກຄົນເຂົ້າຮ່ວມງານແຕ່ງງານ. ພວກເຮົາທຸກຄົນ ສາມາດປະຕິເສດຄວາມຮັກຂອງພຣະເຈົ້າໄດ້. ພວກເຮົາຄວນມີອິດສະຫຼະພາບ ໃນການຮັກ. ພຣະເຈົ້າບໍ່ເຄີຍບັງຄັບໃຫ້ຄົນໃດຮັກພຣະອົງ. ດ້ວຍຄວາມໂສກເສົ້າ, ພວກເຮົາສາມາດປະຕິເສດການມີສາຍພົວພັນທີ່ຮັກແພງກັບພຣະເຈົ້າໄດ້.

`ທ່ານຍອມຮັບການເຊື້ອເຊີນໄປຮ່ວມງານແຕ່ງງານຂອງພຣະເຈົ້າບໍ? ຊີວິດຂອງທ່ານສະແດງໃຫ້ເຫັນວ່າ ທ່ານຈະໃສ່ຊຸດໄປງານແຕ່ງງານແນວໃດ?`