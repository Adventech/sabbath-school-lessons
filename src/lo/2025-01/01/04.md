---
title:  ຄວາມຮັກທີ່ປະທານໃຫ້ໂດຍບໍ່ເສຍຄ່າ
date:   31/12/2024
---

ພຣະເຈົ້າຊົງຍັງຄົງຮັກຊາວອິດສະຣາເອນຕໍ່ໄປ ຫຼັງຈາກທີ່ພວກເຂົາໄດ້ ເຮັດບາບຕໍ່ສູ້ພຣະອົງ ຊໍ້າແລ້ວຊໍ້າເລົ່າ. ໃນທາງນອງດຽວກັນ, ພຣະເຈົ້າຍັງຄົງ ຮັກພວກເຮົາ ຫຼັງຈາກທີ່ພວກເຮົາເຮັດບາບ. ພວກເຮົາບໍ່ສົມຄວນໄດ້ຮັບຄວາມຮັກ ຂອງພຣະເຈົ້າ. ພວກເຮົາບໍ່ສາມາດໄດ້ຮັບຄວາມຮັກຂອງພຣະເຈົ້າ ໂດຍການຫາ ມາດ້ວຍເຫື່ອແຮງ. ພຣະເຈົ້າບໍ່ຕ້ອງການສິ່ງທີ່ມະນຸດຈັດຫາມາໃຫ້ແກ່ພຣະອົງ. ພຣະເຈົ້າແຫ່ງພຣະຄຳພີບໍ່ຕ້ອງການສິ່ງໃດສິ່ງໜຶ່ງ (ກິດຈະການ 17:25). ພຣະເຈົ້າຊົງຮັກທ່ານ, ຂ້າພະເຈົ້າ ແລະ ທຸກຄົນ ເພາະວ່າພຣະອົງຕ້ອງການທີ່ຈະ
ຮັກພວກເຮົາ.

`ອ່ານໂຢຮັນ 17:24. ຂໍ້ພຣະຄຳພີນີ້ບອກພວກເຮົາສິ່ງໃດກ່ຽວກັບຄວາມ ຮັກຂອງພຣະເຈົ້າ ກ່ອນທີ່ພຣະອົງຈະສ້າງໂລກ?`

ພຣະເຈົ້າບໍ່ຈໍາເປັນຕ້ອງໄດ້ສ້າງມະນຸດຂື້ນມາ ເພື່ອຈະມີສິ່ງທີ່ຈະຮັກ. ພຣະເຈົ້າໄດ້ເລືອກທີ່ຈະສ້າງໂລກຂອງພວກເຮົາ ແລະ ຊົງຮັກມວນມະນຸດ ເພາະ ວ່າ ພຣະອົງຊົງເປັນພຣະເຈົ້າແຫ່ງຄວາມຮັກ.

ພຣະເຈົ້າຍັງສືບຕໍ່ຮັກພວກເຮົາ ຫຼັງຈາກທີ່ພວກເຮົາເຮັດບາບຕໍ່ສູ້ພຣະອົງ. ຫຼັງຈາກອາດາມ ແລະ ເອວາໄດ້ເຮັດບາບແລ້ວ, ພວກເຂົາບໍ່ເຫມາະສົມກັບຄວາມ ຮັກຂອງພຣະເຈົ້າອີກຕໍ່ໄປ. ອາດາມ ແລະ ເອວາ ໄດ້ຮັບຄວາມຕາຍ, ແຕ່ບໍ່ແມ່ນ ຊີວິດ. ແຕ່ວ່າ ພຣະເຈົ້າບໍ່ໄດ້ລົງໂທດພວກເຂົາດ້ວຍຄວາມຕາຍໃນທັນທີ. ພຣະເຈົ້າໄດ້ສ້າງຫົນທາງ ເພື່ອຊ່ວຍຄົນບາບ ແລະ ນຳພວກເຂົາກັບຄືນມາຫາ ພຣະອົງດ້ວຍຄວາມຮັກ. ແຜນການຊ່ວຍໃຫ້ລອດຂອງພຣະເຈົ້າລວມເຖິງພວກ ເຮົາດ້ວຍ.

`ພຣະເຈົ້າຊົງຍັງຄົງຮັກຄົນບາບ. ການເລືອກດັ່ງກ່າວບອກພວກເຮົາສິ່ງໃດ ກ່ຽວກັບຄວາມເມດຕາ ແລະ ຄວາມຮັກຂອງພຣະເຈົ້າ? ຄວາມຈິງທີ່ສຳຄັນໃນ ພຣະຄຳພີນີ້ ຄວນເຮັດໃຫ້ພວກເຮົາຮັກ ພຣະເຈົ້າຫຼາຍຂຶ້ນໄດ້ແນວໃດ?`