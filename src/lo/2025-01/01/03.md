---
title:  ຮັກຄົນທີ່ບໍ່ໄດ້ຮັກເຮົາ
date:   30/12/2024
---

ເລື່ອງຂອງໂຮເສອາສະແດງໃຫ້ເຫັນເຖິງຄວາມຮັກຂອງພຣະເຈົ້າຕໍ່ຄົນ. ໂຮເສອາເປັນຜູ້ສົ່ງຂ່າວສານພິເສດຂອງພຣະເຈົ້າ. ພຣະເຈົ້າຢາເວໄດ້ກ່າວແກ່ ເພິ່ນວ່າ, “ຈົ່ງໄປ. ແຕ່ງງານກັບຍິງທີ່ມີເພດສໍາພັນກັບຜູ້ໃດກໍຕາມທີ່ນາງຕ້ອງ ການ.

ຈົ່ງມີລູກກັບນາງ. ລັກສະນະດຽວກັນນີ້ແຫຼະ ປະຊາຊົນຂອງເຮົາໄດ້ໜີ ປະເຮົາ ແລະ ບໍ່ສັດຊື່ຕໍ່ພຣະເຈົ້າຢາເວ (ໂຮເຊຢາ 1:2). ໂຮເສອາ ແລະ ພັນ ລະຍາທີ່ຫຼິ້ນຊູ້ຂອງລາວເປັນເໝືອນບົດຮຽນຊີວິດ. ພວກເຂົາໄດ້ສະແດງຄວາມຮັກ ຂອງພຣະເຈົ້າຕໍ່ປະຊາຊົນຂອງພຣະອົງ ໃນເວລາທີ່ປະຊາຊົນຂອງພຣະອົງໄດ້ ຫຼອກລວງພຣະອົງກັບພະອື່ນ. ເລື່ອງຂອງໂຮເສອາ ແລະ ພັນລະຍາຂອງລາວ ສະແດງໃຫ້ເຫັນວ່າ ພຣະເຈົ້າຊົງໄດ້ປະທານໃຫ້ຄວາມຮັກຂອງພຣະອົງແກ່ຄົນທີ່ ບໍ່ເຫມາະສົມກັບຄວາມຮັກນັ້ນ.

ຄັ້ງແລ້ວຄັ້ງເລົ່າ, ຊາວອິດສະຣາເອນໄດ້ເຮັດບາບຕໍ່ສູ້ພຣະເຈົ້າ. ພຣະຄໍາພີໄດ້ບອກພວກເຮົາຫຼາຍຄັ້ງວ່າ ພຣະເຈົ້າເປັນເໝືອນກັບສາມີທີ່ແຕ່ງງານ ກັບພັນລະຍາທີ່ເປັນຊູ້. ພຣະເຈົ້າຊົງຮັກປະຊາຊົນຂອງພຣະອົງດ້ວຍຄວາມຮັກທີ່ ສົມບູນແບບ. ພຣະເຈົ້າຊົງຊື່ສັດຕໍ່ປະຊາຊົນຂອງພຣະເຈົ້າ. ແຕ່ຊາວອິດສະຣາ ເອນບໍ່ໄດ້ຮັກພຣະເຈົ້າຄືນ. ພວກເຂົາຮັບໃຊ້ ແລະ ນະມັດສະການພະອື່ນ. ປະ ຊາຊົນຂອງພຣະເຈົ້າໄດ້ທໍາລາຍຄວາມສໍາພັນຂອງເຂົາເຈົ້າກັບພຣະເຈົ້າ ແລະ ໄດ້ເຮັດໃຫ້ພຣະອົງເຈັບປວດຫຼາຍ. ບາງຄັ້ງ, ຄວາມສໍາພັນຂອງເຂົາເຈົ້າກັບພຣະ ເຈົ້າເບິ່ງຄືວ່າ ບໍ່ສາມາດຟື້ນຟູໄດ້.

`ອ່ານ ໂຮເສອາ 14:1-4. ຂໍ້ພຣະຄຳພີເຫຼົ່ານີ້ ບອກພວກເຮົາສິ່ງໃດກ່ຽວ ກັບຄວາມຮັກຂອງພຣະເຈົ້າທີ່ມີຕໍ່ປະຊາຊົນຂອງພຣະອົງ?`