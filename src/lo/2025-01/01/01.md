---
title:  ພຣະເຈົ້າຊົງຮັກພວກເຮົາດ້ວຍສຸດໃຈ
date:   28/12/2024
---

### ອ່ານບົດຮຽນສຳລັບອາທິດນີ້

ອົບພະຍົບ 33:15; ໂຮເສອາ 14:1–4; ພຣະນິມິດ 4:11, ເພງສັນລະເສີນ 33:6; ມັດທາຍ 22:1-14; ໂຢຮັນ 10:17, 18.

> <p>ຂໍ້ຄວນຈຳ</p>
> "ອົງພຣະຜູ້ເປັນເຈົ້າກ່າວວ່າ, “ເຮົາຈະນໍາປະຊາຊົນຂອງເຮົາຄືນມາ ເຮົາຈະຮັກພວກເຂົາດ້ວຍສຸດໃຈ ແລະ ເຊົາໂກດຮ້າຍ” (ໂຮເສອາ 14:4).

ເປໂຕ ໄດ້ປະຕິເສດວ່າ ບໍ່ຮູ້ຈັກພຣະເຢຊູເຖິງສາມເທື່ອ. ກ່ອນທີ່ພຣະເຢ ຊູສິ້ນພຣະຊົນເທິງໄມ້ກາງແຂນ ພຣະອົງໄດ້ເຕືອນເປໂຕວ່າ ລາວຈະປະຕິເສດ ວ່າ ບໍ່ຮູ້ຈັກພຣະອົງ (ມັດທາຍ 26:34). ເມື່ອພຣະເຢຊູຊົງຟື້ນຄືນມາຈາກຕາຍ ແລ້ວພຣະອົງຊົງຖາມຊີໂມນເປໂຕວ່າ, “ຊີໂມນລູກໂຢຮັນເອີຍ ເຈົ້າຮັກເຮົາຫຼາຍ ກວ່າສິ່ງເຫຼົ່ານີ້ບໍ?” ເປໂຕຕອບວ່າ, “ໂດຍພຣະອົງເຈົ້າເອີຍພຣະອົງຮູ້ຈັກວ່າ ຂ້າ ນ້ອຍຮັກພຣະອົງ.” ພຣະອົງຈຶ່ງສັ່ງເປໂຕວ່າ, “ຈົ່ງລ້ຽງແກະໜຸ່ມຂອງເຮົາເດີ.” ພຣະອົງກ່າວແກ່ເປໂຕເປັນຄັ້ງທີສອງວ່າ, “ຊີໂມນລູກໂຢຮັນເອີຍ ເຈົ້າຮັກເຮົາ ບໍ?” ເປໂຕຕອບວ່າ, “ໂດຍພຣະອົງເຈົ້າເອີຍ, ພຣະອົງຮູ້ຈັກວ່າຂ້ານ້ອຍຮັກພຣະ ອົງ.” ພຣະເຢຊູຊົງຖາມເປໂຕສາມຄັ້ງ. ສາມຄັ້ງນັ້ນ ແມ່ນຈໍານວນຂອງຄັ້ງທີ່ເປ ໂຕໄດ້ປະຕິເສດວ່າ ລາວບໍ່ຮູ້ຈັກພຣະເຢຊູ. ດັ່ງນັ້ນ, ພຣະເຢຊູຈຶ່ງຊົງຖາມເປໂຕ ວ່າ ລາວຮັກພຣະອົງສາມຄັ້ງແທ້ບໍ ເພາະວ່າ ພຣະອົງຕ້ອງການສະແດງໃຫ້ພວກ ສາວົກຂອງພຣະອົງເຫັນວ່າ ພຣະອົງຊົງຍອມຮັບເປໂຕອີກຄັ້ງ.

ພຣະເຈົ້າຍັງຊົງຖາມພວກເຮົາແຕ່ລະຄົນວ່າ: "ພວກເຈົ້າຮັກຂ້າພຣະອົງ ບໍ?" ທຸກຢ່າງແມ່ນຂຶ້ນກັບຄໍາຕອບຂອງພວກເຮົາຕໍ່ຄໍາຖາມນັ້ນ.