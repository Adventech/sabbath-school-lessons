---
title:  ພຣະເຈົ້າຊົງຮັກພວກເຮົາຫຼາຍກວ່າທີ່ພວກເຮົາສາມາດຫວັງໄດ້
date:   29/12/2024
---

ພຣະເຈົ້າຊົງຖາມພວກເຮົາວ່າ "ພວກເຈົ້າຮັກຂ້າພຣະອົງບໍ?" ພຣະອົງຍັງ ຊົງຮັກທຸກໆຄົນດ້ວຍສຸດໃຈ. ພຣະເຈົ້າຊົງຮັກທ່ານ, ຂ້າພະເຈົ້າ ແລະ ທຸກໆຄົນ ດ້ວຍສຸດໃຈກວ່າທີ່ພວກເຮົາສາມາດຄິດໄດ້. ພວກເຮົາສາມາດອ່ານປະຫວັດສາດ ຂອງພຣະຄຳພີເພື່ອເຂົ້າໃຈວ່າ ພຣະເຈົ້າຊົງຮັກພວກເຮົາຫຼາຍ.

`ອ່ານພຣະທຳອົບພະຍົບ 33:15-22 ແລະ ຈົ່ງຄິດເຖິງເລື່ອງທີ່ຂໍ້ພຣະຄຳ ພີເຫຼົ່ານີ້ເວົ້າເຖິງ. ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນສິ່ງໃດກ່ຽວກັບແຜນ ການຂອງພຣະເຈົ້າສໍາລັບຊີວິດຂອງພວກເຮົາ ແລະ ຄວາມຮັກຂອງພຣະອົງສໍາ ລັບພວກເຮົາ? ຂໍ້ທີ 19 ຊ່ວຍພວກເຮົາຕອບຄໍາຖາມເຫຼົ່ານີ້ແບບພິເສດແນວໃດ?`

ຫຼາຍຄົນບໍ່ເຂົ້າໃຈຄວາມຫມາຍຂອງພຣະທຳອົບພະຍົບ 33:19:" ຫຼັງຈາກນັ້ນພຣະຜູ້ເປັນເຈົ້າຕອບວ່າ, ‘ເຮົາຈະໃຫ້ຄຸນຄວາມດີທັງໝົດຂອງເຮົາ ຜ່ານໄປຕໍ່ໜ້າຕໍ່ຕາເຈົ້າ ແລະ ທັງຈະບອກຊື່ອັນສັກສິດຂອງເຮົາໃຫ້ເຈົ້າຮູ້. ເຮົາ ແມ່ນພຣະເຈົ້າຢາເວ ແລະ ເຮົາສຳແດງຄວາມເມດຕາປານີ ຕໍ່ຜູ້ທີ່ເຮົາໄດ້ເລືອກ ເອົາ. ຄົນມັກຈະຄິດວ່າ ຂໍ້ພຣະຄຳພີນີ້ໝາຍຄວາມວ່າ ພຣະເຈົ້າຊົງເລືອກທີ່ຈະສຳ ແດງຄວາມເມດຕາແກ່ບາງຄົນ, ແຕ່ບໍ່ແມ່ນຕໍ່ຄົນອື່ນ. ນັກເທດສະໜາທີ່ມີຊື່ສຽງ ຫຼາຍຄົນໄດ້ສອນແນວຄິດທີ່ຜິດໆນີ້. ແຕ່ພຣະເຈົ້າບໍ່ໄດ້ຊົງເຮັດແບບນັ້ນ.

ສະນັ້ນ, ໃນອົບພະຍົບ 33:19, ພຣະເຈົ້າກຳລັງເວົ້າຫຍັງແທ້ໆ? ພຣະ ເຈົ້າຊົງປະກາດວ່າ ພຣະອົງສາມາດປະທານຄວາມເມດຕາ ແລະ ຄວາມຮັກຢ່າງ ບໍ່ເສຍຄ່າແກ່ຄົນທີ່ບໍ່ເຮັດຫຍັງເລີຍ ເພື່ອໄດ້ຮັບຂອງປະທານເຫຼົ່ານີ້.

ເລື່ອງນີ້ເປັນໜຶ່ງໃນຫຼາຍໆເລື່ອງທີ່ສະແດງໃຫ້ເຫັນວ່າ ພຣະເຈົ້າຊົງເຮັດ ເພື່ອພວກເຮົາຫຼາຍກວ່າສິ່ງທີ່ພວກເຮົາຫວັງ ຫຼື ຄາດຫວັງໄວ້.