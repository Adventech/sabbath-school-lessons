---
title:  ພຣະເຈົ້າຊົງສົມບູນແບບ ແລະ ບໍລິສຸດ
date:   03/02/2025
---

ດັ່ງທີ່ພວກເຮົາໄດ້ເຫັນແລ້ວວ່າ ພຣະເຈົ້າຊົງຮັກຄວາມຍຸດຕິທໍາ. ແລະ ພຣະອົງຊົງໄດ້ສັ່ງໃຫ້ພວກເຮົາເປັນຄົນຍຸຕິທໍາ ເຊັ່ນກັນ.  ພຣະເຈົ້າຊົງຍຸດຕິທໍາ ສະເໝີ. ພຣະຄຳພີສອນພວກເຮົາວ່າ ພຣະເຈົ້າຊົງບໍລິສຸດ, ເພິ່ງພາໄດ້ ແລະ ມີຄວາມຮັກຢ່າງເຕັ່ມທີ. ພຣະເຈົ້າຊົງເຮັດສິ່ງທີ່ມີຄວາມຮັກ, ສັກສິດ ແລະ ຍຸດຕິ ທໍາສະເໝີ. ພຣະເຈົ້າບໍ່ເຄີຍເຮັດສິ່ງທີ່ຜິດພາດ ແລະ ສິ່ງຊົ່ວຮ້າຍ.

`ອ່ານ ພຣະບັນຍັດສອງ 32:4 ແລະ ເພງສັນລະເສີນ 92:15. ຂໍ້ພຣະ ຄຳພີເຫຼົ່ານີ້ສອນພວກເຮົາສິ່ງໃດກ່ຽວກັບພຣະເຈົ້າ?`

ຂໍ້ພຣະຄຳພີເຫຼົ່ານີ້ (ແລະ ຂໍ້ອື່ນໆໃນພຣະຄໍາພີ) ປະກາດວ່າ ພຣະເຈົ້າ ຊົງຍຸດຕິທໍາ ແລະ ຊົງຮັກ. “ໃນພຣະອົງນັ້ນບໍ່ມີຄວາມອະທຳ” (ເພງສັນລະເສີນ 92:15 ປຽບທຽບໃສ່ ເພງສັນລະເສີນ 25:8 ແລະ 129:4). "ພຣະອົງເຮັດຖືກ ຕ້ອງ ແລະ ບໍ່ເຮັດຜິດຈັກເທື່ອ. ທຸກໆເຊົ້າພຣະອົງຊົງເຮັດສິ່ງທີ່ຍຸດຕິທຳ. ທຸກໆມື້ ພຣະອົງຊົງເຮັດສິ່ງທີ່ຖືກຕ້ອງ. ແຕ່ເຖິງປານນັ້ນ ຄົນອະທຳໃນທີ່ນັ້ນກໍຍັງສືບຕໍ່ ເຮັດຜິດ ແລະບໍ່ລະອາຍໃຈ (ເຊຟານີຢາ 3:5). ທ່ານເຫັນບໍວ່າ ພຣະເຈົ້າຊົງແຕກ ຕ່າງຈາກຜູ້ທີ່ບໍ່ຍຸດຕິທໍາບໍ?

ພຣະເຈົ້າແຫ່ງພຣະຄໍາພີຊົງເປັນຜູ້ພິພາກສາທີ່ຍຸດຕິທໍາ (ເພງສັນລະເສີນ 7:11). ຄວາມຊົ່ວຮ້າຍທຸກຊະນິດຈະບໍ່ຢູ່ກັບພຣະອົງ (ເພງສັນລະເສີນ 5:4). "1 ໂຢຮັນ 1:5 ສອນໄວ້ວ່າ: "ພຣະເຈົ້າຊົງເປັນຄວາມສະຫວ່າງ ໃນພຣະອົງບໍ່ມີ ຄວາມມືດເລີຍ". ແມ່ນແລ້ວ, ພຣະເຈົ້າຊົງສົມບູນແບບ ແລະ ບໍລິສຸດ.