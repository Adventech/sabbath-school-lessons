---
title:  ພຣະອົງຊົງຮັກຄວາມສັດຊື່ ແລະ ຄວາມຍຸຕິທຳ
date:   02/02/2025
---

ຕະຫຼອດທັ້ງພຣະຄຳພີ ພຣະເຈົ້າຊົງຍຸຕິທຳ ແລະ ມີຄວາມຮັກ. ຄວາມ ຮັກຂອງພຣະເຈົ້າຈະຕ້ອງຍຸຕິທຳສະເໝີ. ນອກຈາກນັ້ນ, ພຣະເຈົ້າຈະຍຸຕິທໍາໄດ້ກໍ ຕໍ່ເມື່ອພຣະອົງຊົງສຳແດງຄວາມຮັກ ແລະ ຄວາມເມດຕາ ເມື່ອພຣະອົງຊົງພິພາກ ສາ. ພວກເຮົາມັກຈະຄິດວ່າຄວາມຍຸດຕິທໍາ ແມ່ນແຍກຕ່າງຫາກຈາກຄວາມຮັກ. ແຕ່ນັ້ນກໍຍ້ອນວ່າ ໃນຖານະຄົນບາບ, ພວກເຮົາບໍ່ເຂົ້າໃຈວິທີການເປັນຄົນຍຸດຕິ ທໍາ ແລະ ມີຄວາມຮັກໂດຍບໍ່ໄດ້ຮັບຄວາມຊ່ວຍເຫຼືອຈາກພຣະເຈົ້າ.

`ອ່ານເພງສັນລະເສີນ 33:5, 85:10, 89:14; ເອຊາຢາ 61:8 ແລະ ເຢເຣມີຢາ 9:24.`

ຂໍ້ພຣະຄຳພີເຫຼົ່ານີ້ປະກາດວ່າ ພຣະເຈົ້າຊົງຮັກຄວາມຍຸດຕິທຳ (ເພງສັນ ລະເສີນ 33:5; ເອຊາຢາ 61:8). ໃນພຣະຄໍາພີ, ຄວາມຄິດກ່ຽວກັບຄວາມຮັກ ແລະ ຄວາມຍຸຕິທໍາ ແມ່ນເຊື່ອມໂຍງກັນ ແລະ ບໍ່ສາມາດແຍກກັນໄດ້. ຄວາມ ຮັກຂອງພຣະເຈົ້າ ແລະ ຊີວິດອັນບໍລິສຸດຂອງພຣະອົງແມ່ນເຊື່ອມໂຍງກັນ. ພຣະເຈົ້າຊົງສົນໃຈຫຼາຍກ່ຽວກັບສິ່ງທີ່ເກີດຂຶ້ນກັບປະຊາຊົນຂອງພຣະອົງໃນໂລກນີ້. ພຣະເຈົ້າຊົງຕ້ອງການໃຫ້ພວກເຮົາເປັນຄົນບໍລິສຸດ ແລະ ຍຸດຕິທໍາໃນທຸກສິ່ງ ທີ່ເຮົາເຮັດ.

ຜູ້ເຜີຍພຣະວະຈະນະ ຫຼື ຜູ້ສົ່ງຂ່າວສານພິເສດຂອງພຣະເຈົ້າໄດ້ເຕືອນ ພວກເຮົາໃຫ້ຕໍ່ຕ້ານການບໍ່ຍຸດຕິທຳ. ພວກເຮົາຈະຕ້ອງສ້າງກົດທີ່ຍຸຕິທຳ ແລະ ການຕັດສິນໃຈຢ່າງຍຸດຕິທຳ. ພວກເຮົາຈະຕ້ອງບໍ່ທໍາຮ້າຍ ຫຼື ຫຼອກລວງຄົນຍາກ ຈົນ, ພວກແມ່ໝ້າຍ ແລະ ຜູ້ທີ່ອ່ອນແອ. ຜູ້ຄົນເຮັດຄວາມຊົ່ວຮ້າຍມາກມາຍໃນ ໂລກນີ້. ແຕ່ພຣະເຈົ້າຊົງ “ເຫັນອົດເຫັນໃຈ, ຍຸຕິທຳ ແລະ ຊອບທຳສະເໝີ” (ເຢເຣມີຢາ 9:24). ພຣະຄໍາພີສະແດງໃຫ້ພວກເຮົາເຫັນວ່າ ບັນດາຜູ້ຕິດຕາມ ຂອງພຣະເຈົ້າໄວ້ວາງໃຈໃຫ້ພຣະອົງພິພາກສາ ແລະ ການລົງໂທດຄົນຊົ່ວຮ້າຍ. ພັນທະກິດໃນການພິພາກສາຂອງພຣະເຈົ້າຊົງຍຸດຕິທຳສະເໝີ.