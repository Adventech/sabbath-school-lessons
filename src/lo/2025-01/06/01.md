---
title:  ພຣະເຈົ້າຊົງຍຸດຕິທໍາ
date:   01/02/2025
---

### ອ່ານບົດຮຽນສຳລັບອາທິດນີ້

ເພງສັນລະເສີນ 33:5; ພຣະບັນຍັດສອງ 32:4; ມາລາກີ 3:6; ຈົດບັນຊີ 23:19; ມັດທາຍ 5:43-48.

> <p>ຂໍ້ຄວນຈຳ</p>
> "ຖ້າຜູ້ໃດຜູ້ໜຶ່ງຢາກອວດອ້າງອອກມາໃຫ້ອວດວ່າຕົນຮູ້ ແລະ ເຂົ້າໃຈເຮົາກໍດີກວ່າ ເພາະເຮົາຄືພຣະເຈົ້າຢາເວຜູ້ສຳແດງຄວາມຮັກທີ່ໝັ້ນຄົງ ເຮົາກະທຳສິ່ງທີ່ທ່ຽງທຳ ແລະສິ່ງທີ່ຖືກຕ້ອງເທິງແຜ່ນດິນໂລກ. ແມ່ນສິ່ງເຫຼົ່ານັ້ນ ແຫລະ ທີ່ເຮັດໃຫ້ເຮົາພໍໃຈ” ພຣະເຈົ້າຢາເວກ່າວດັ່ງນີ້ແຫຼະ (ເຢເຣມີຢາ 9:24).

ໃນສະໄໝຂອງພຣະຄຳພີ, ບັນດາ "ພະ" ທີ່ຄົນບໍ່ແມ່ນຊາວຢິວນະມັດສະ ການໄດ້ເຮັດສິ່ງຊົ່ວຮ້າຍຫຼາຍຢ່າງ. ຜູ້ຄົນບໍ່ສາມາດໄວ້ວາງໃຈ ຫຼື ເພິ່ງພາພະເຫຼົ່າ ນີ້ໄດ້. ບັນດາຜູ້ນຳຝ່າຍຈິດວິນຍານໄດ້ສັ່ງໃຫ້ພວກສາວົກຂອງພະເຫຼົ່ານີ້ ຂ້າລູກ ຂອງເຂົາເຈົ້າ ແລະ ນຳໄປຖວາຍເປັນຂອງຂວັນແກ່ພະເຫຼົ່ານັ້ນ.

ພຣະບັນຍັດສອງ 32:17 ບອກພວກເຮົາວ່າ ພະເຫຼົ່ານີ້ແມ່ນພວກຜີມານ ຮ້າຍຈິງ (ອ່ານ 1 ໂກຣິນໂທ 10:20, 21 ອີກດ້ວຍ). ຜູ້ຄົນທີ່ນະມັດສະການຜີ ມານຮ້າຍເຫຼົ່ານີ້ສັບສົນລະຫວ່າງຄວາມດີ ແລະ ຄວາມຊົ່ວ. ພຣະເຈົ້າແຫ່ງພຣະ ຄໍາພີ ແມ່ນແຕກຕ່າງຈາກພວກຜີມານຮ້າຍນັ້ນຫຼາຍ. ພຣະເຈົ້າຢາເວຊົງເປັນພຣະ ເຈົ້າທີ່ສົມບູນແບບ, ສັກສິດ ແລະ ບໍ່ເຄີຍປ່ຽນແປງ. ເພາະວ່າ ພຣະເຈົ້າບໍ່ປ່ຽນ ແປງ, ພວກເຮົາຈຶ່ງສາມາດໄວ້ວາງໃຈພຣະເຈົ້າໄດ້. ພຣະອົງຊົງພິພາກສາຄວາມ ຊົ່ວຮ້າຍ, ຄວາມທຸກທໍລະມານ ແລະ ການກະທໍາທີ່ບໍ່ຍຸຕິທໍາ. ສິ່ງສໍາຄັນທີ່ສຸດໃນ ອະນາຄົດພຣະເຈົ້າຈະຊົງຍຸຕິສິ່ງເຫຼົ່ານີ້ຕະຫຼອດໄປ.