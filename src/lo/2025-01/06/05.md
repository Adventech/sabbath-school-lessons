---
title:  ພຣະເຈົ້າບໍ່ເຄີຍເວົ້າຕົວະ
date:   05/02/2025
---

ພຣະເຈົ້າຊົງຮູ້ສຶກເສຍໃຈກ່ຽວກັບສິ່ງທີ່ພຣະອົງກ່າວບໍ? ພຣະອົງສາມາດ ປ່ຽນແຜນການຂອງພຣະອົງ ແລະ ຕັດສິນໃຈບໍ່ເຮັດສິ່ງທີ່ພຣະອົງໄດ້ສັນຍາໄວ້ບໍ? ຫາກເປັນເຊັ່ນນັ້ນ, ການປ່ຽນແປງນັ້ນໝາຍເຖິງສິ່ງໃດແທ້ໆ? ພວກເຮົາໄດ້ເຫັນ ແລ້ວວ່າ ພຣະເຈົ້າຊົງເປັນເໝືອນເດີມ ແລະ ເປັນທີ່ເພິ່ງພາໄດ້ສະເໝີ. ແຕ່ພຣະ ຄຳພີບາງຂໍ້ເວົ້າເຖິງການເລືອກຂອງພຣະເຈົ້າທີ່ຈະບໍ່ເຮັດສິ່ງທີ່ພຣະອົງໄດ້ກ່າວໄວ້ວ່າ ພຣະອົງຈະເຮັດ. ໃນຖານະເປັນມະນຸດ, ພວກເຮົາມັກຈະຮູ້ສຶກເສຍໃຈຕໍ່ສິ່ງທີ່ ພວກເຮົາໄດ້ເຮັດຜິດ. ພຣະເຈົ້າບໍ່ສາມາດເຮັດບາບ ແລະ ເຮັດຜິດໄດ້. ສະນັ້ນ, ພຣະຄຳພີໝາຍເຖິງສິ່ງໃດ ເມື່ອເວົ້າວ່າ ພຣະເຈົ້າຊົງຮູ້ສຶກເສຍໃຈຕໍ່ສິ່ງທີ່ພຣະອົງ
ໄດ້ເຮັດ ຫຼື ເວົ້າວ່າ ພຣະອົງຈະເຮັດ?

`ອ່ານອົບພະຍົບ 32:14 ແລະ ປຽບທຽບກັບເຢເຣມີຢາ 18:4-10. ຂໍ້ ຄວາມເຫຼົ່ານີ້ສອນພວກເຮົາຫຍັງກ່ຽວກັບຄວາມຮູ້ສຶກເສຍໃຈຂອງພຣະເຈົ້າກ່ຽວ ກັບສິ່ງທີ່ພຣະອົງໄດ້ກ່າວ ຫຼື ເຮັດ?`

ໃນຂໍ້ພຣະຄຳພີເຫຼົ່ານີ້ ແລະ ໃນຂໍ້ອື່ນໆໃນພຣະຄໍາພີ, ພວກເຮົາໄດ້ອ່ານ ວ່າ ພຣະເຈົ້າຊົງຕັດສິນໃຈທີ່ຈະບໍ່ລົງໂທດປະຊາຊົນຂອງພຣະອົງອີກຕໍ່ໄປ ເມື່ອ ພວກເຂົາສະແດງໃຫ້ພຣະອົງເຫັນວ່າ ພວກເຂົາເສຍໃຈຕໍ່ຄວາມບາບຂອງເຂົາ ເຈົ້າ. ພຣະເຈົ້າຊົງສັນຍາວ່າ ຖ້າຫາກວ່າ ພຣະອົງຈະບໍ່ລົງໂທດປະຊາຊົນຂອງ ພຣະອົງສຳລັບບາບຂອງພວກເຂົາ ຫາກພວກເຂົາຢຸດເຮັດຄວາມຊົ່ວ. ສະນັ້ນ, ພຣະເຈົ້າຈະບໍ່ພິພາກສາ ຫຼື ລົງໂທດພວກເຂົາຕາມທີ່ພຣະອົງຊົງວາງແຜນໄວ້.

`ອ່ານ ຈົດບັນຊີ 23:19 ແລະ 1 ຊາມູເອນ 15:29. ຂໍ້ພຣະຄຳພີເຫຼົ່ານີ້ ສອນພວກເຮົາຫຍັງກ່ຽວກັບພຣະເຈົ້າ ແລະ ການຕັດສິນໃຈ ຫຼື ແຜນການຂອງ ພຣະອົງ?`