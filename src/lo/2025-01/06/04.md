---
title:  ພຣະເຈົ້າບໍ່ເຄີຍປ່ຽນແປງ
date:   04/02/2025
---

`ອ່ານ ມາລາກີ 3:6 ແລະ ຢາໂກໂບ 1:17. ຂໍ້ພຣະຄຳພີເຫຼົ່ານີ້ສອນພວກ ເຮົາສິ່ງໃດກ່ຽວກັບພຣະເຈົ້າ ແລະ ພຣະອົງຊົງເປັນຜູ້ໃດ?`

ໃນມາລາກີ 3:6 ພຣະເຈົ້າຊົງປະກາດວ່າ: “ເຮົາແມ່ນພຣະເຈົ້າຢາເວ ແລະ ເຮົາບໍ່ປ່ຽນແປງ. ບາງຄົນຄິດວ່າ ຂໍ້ພຣະຄຳພີນີ້ຫມາຍຄວາມວ່າ ພຣະເຈົ້າ ບໍ່ປ່ຽນແປງໃນທາງໃດໆເລີຍ. ແຕ່ເມື່ອພວກເຮົາອ່ານທຸກຂໍ້ໃນບົດນີ້, ພວກເຮົາ ເຂົ້າໃຈວ່າ ມາລາກີກຳລັງເວົ້າວ່າ ພຣະເຈົ້າຊົງບໍລິສຸດ ແລະ ເຮັດສິ່ງທີ່ຖືກຕ້ອງ ສະເໝີ. ຂໍ້ຄວາມທີ່ເຫຼືອຂອງມາລາກີ 3:6 ສອນພວກເຮົາວ່າ ຄວາມຮູ້ສຶກຂອງ ພຣະເຈົ້າອາດຈະປ່ຽນແປງໃນຄວາມສໍາພັນຂອງພຣະອົງກັບພວກເຮົາ: "ເພາະ ສະນັ້ນ ເຮົາຈຶ່ງບໍ່ໄດ້ທໍາລາຍພວກເຈົ້າທີ່ເປັນເຊື້ອສາຍຂອງຢາໂຄບ." ໃນຂໍ້ຕໍ່ໄປ, ພຣະເຈົ້າຊົງປະກາດແກ່ປະຊາຊົນຂອງພຣະອົງວ່າ “‘ຈົ່ງກັບຄືນມາຫາເຮົາເຖີດ ແລະເຮົາຈະກັບຄືນໄປຫາພວກເຈົ້າ’” (ມາລາກີ 3:7).

ດັ່ງນັ້ນ, ພຣະເຈົ້ຈຶ່ງສາມາດ ແລະ ຊົງເຂົ້າຮ່ວມໄປໃນຄວາມສຳພັນກັບ ຜູ້ຄົນທີ່ບໍ່ສົມບູນແບບ. ຄວາມສໍາພັນເຫຼົ່ານີ້ບໍ່ສົມບູນແບບ. ດັ່ງນັ້ນ, ສິ່ງຕ່າງໆໃນ ຄວາມສຳພັນອາດປ່ຽນແປງລະຫວ່າງພຣະເຈົ້າ ແລະ ປະຊາຊົນຂອງພຣະອົງ. ແຕ່ຄວາມຮັກຂອງພຣະເຈົ້າບໍ່ປ່ຽນແປງ.

`ອ່ານ 2 ຕີໂມທຽວ 2:13; ຕີໂຕ 1:2 ແລະ ເຮັບເຣີ 6:17, 18. ຂໍ້ພຣະ ຄຳພີເຫຼົ່ານີ້ສອນພວກເຮົາສິ່ງໃດກ່ຽວກັບພຣະເຈົ້າ?`