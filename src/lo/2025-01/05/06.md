---
title:  ສະແດງຄວາມເມດຕາ
date:   30/01/2025
---

ແນ່ນອນວ່າ ຄວາມໂກດຮ້າຍຂອງພຣະເຈົ້າເປັນສິ່ງທີ່ຫນ້າຢ້ານກົວ. ແຕ່ ຄວາມໂກດຮ້າຍຂອງພຣະອົງແມ່ນມາຈາກຄວາມຮັກຂອງພຣະອົງ. ໃນພຣະຄຳພີ ເດີມ ແລະ ໃໝ່, ພຣະເຈົ້າຊົງສຳແດງຄວາມໂກດຮ້າຍຕໍ່ຕ້ານຄວາມຊົ່ວຮ້າຍ ຍ້ອນຄວາມຮັກຂອງພຣະອົງ.

ຄວາມຮັກເປັນສິ່ງສໍາຄັນສຳລັບພຣະເຈົ້າ ແຕ່ຄວາມໂກດຮ້າຍບໍ່ແມ່ນ. ພຣະເຈົ້າໂກດຮ້າຍ ຍ້ອນວ່າຄວາມບາບ ແລະ ຄວາມຊົ່ວຮ້າຍເຮັດໃຫ້ເກີດຄວາມ ຊົ່ວຮ້າຍກັບຄົນທີ່ພຣະອົງຊົງຮັກ. ໃນທີ່ສຸດ, ຄວາມຮັກຂອງພຣະເຈົ້າຈະຢຸດຕິ ຄວາມໂກດຮ້າຍຂອງພຣະອົງ ເມື່ອພຣະອົງຢຸດຕິຄວາມຊົ່ວຮ້າຍທັງຫມົດ. ຄວາມ ໂກດຮ້າຍຂອງພຣະເຈົ້າຈະຢຸດເຊົາ ເພາະວ່າຈະບໍ່ເກີດເຫດການນັ້ນອີກຕໍ່ໄປ. ຄວາມຄິດນີ້ວິເສດຫຼາຍ!

`ບາງຄົນໃຊ້ຄວາມໂກດຮ້າຍຂອງພຣະເຈົ້າເປັນເຫດຜົນທີ່ຈະເປັນຜູ້ແກ້ແຄ້ນ ແລະ ແກ້ແຄ້ນຜູ້ອື່ນທີ່ເຮັດໃຫ້ພວກເຂົາເຈັບປວດ. ອ່ານ ພຣະບັນຍັດສອງ 32:35; ສຸພາສິດ 20:22; 24:29; ໂຣມ 12:17-21 ແລະ ເຮັບເຣີ 10:30. ຂໍ້ພຣະຄຳພີເຫຼົ່ານີ້ຊ່ວຍພວກເຮົາແນວໃດທີ່ຈະເຂົ້າໃຈວ່າ ພວກເຮົາບໍ່ຄວນພະຍາ ຍາມທໍາຮ້າຍຜູ້ທີ່ເຮັດໃຫ້ພວກເຮົາເຈັບປວດ?`

ໃນຂະນະທີ່ພຣະເຈົ້າຊົງພິພາກສາຄົນອະທຳ ແລະ ເຮັດຄວາມຊົ່ວຮ້າຍ, ຍັງມີຂ່າວດີຢູ່. ພຣະເຢຊູຊົງໄດ້ສ້າງຫົນທາງໃຫ້ແກ່ທຸກຄົນທີ່ເຊື່ອໃນພຣະອົງ ເພື່ອຈະໄດ້ຮັບຄວາມລອດ. ພຣະເຢຊູ "ຊົງເປັນຜູ້ທີ່ຊ່ວຍກູ້ເອົາພວກເຮົາ ໃຫ້ພົ້ນຈາກຄວາມໂກດຮ້າຍຂອງພຣະເຈົ້າ ທີ່ກຳລັງຈະມາເຖິງ (1 ເທສະໂລນິກ 1:10). ບັນດາຜູ້ທີ່ເຊື່ອໃນພຣະເຢຊູຈະລອດພົ້ນຈາກຄວາມໂກດຮ້າຍຂອງພຣະ