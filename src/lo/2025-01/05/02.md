---
title:  ຄວາມຊົ່ວເຮັດໃຫ້ພຣະເຈົ້າເສຍໃຈ
date:   26/01/2025
---

ພຣະເຈົ້າແຫ່ງພຣະຄຳພີຊົງຮັກການຕັດສິນໃຈທີ່ຍຸຕິທຳ. ພຣະອົງຊົງກຽດ ຊັງຄວາມຊົ່ວຮ້າຍ. ຄວາມບາບ ແລະ ຄວາມຊົ່ວຮ້າຍເຮັດໃຫ້ພຣະເຈົ້າໂກດຮ້າຍ. ພຣະເຈົ້າຊົງສຳແດງຄວາມໂກດຮ້າຍຂອງພຣະອົງຕໍ່ຕ້ານຄວາມຊົ່ວຮ້າຍ ເມື່ອຄົນ ຊົ່ວຮ້າຍທໍາຮ້າຍຜູ້ບໍລິສຸດ. ພຣະເຈົ້າຍັງຮູ້ສຶກເສຍໃຈ ເມື່ອຜູ້ໃດຜູ້ໜຶ່ງເຮັດສິ່ງທີ່ບໍ່ດີ ເພື່ອເຮັດໃຫ້ຕົນເອງເຈັບປວດ. ພຣະເຈົ້າຊົງກຽດຊັງຄວາມຊົ່ວຮ້າຍ ເພາະມັນມັກ ຈະທຳຮ້າຍສິ່ງທີ່ມີຊີວິດທີ່ພຣະອົງຊົງສ້າງຂື້ນມາເລື້ອຍໆ. ບັນດາເລື່ອງໃນພຣະ ຄໍາພີ, ພຣະເຈົ້າຊົງໂກດຮ້າຍຄັ້ງແລ້ວຄັ້ງເລົ່າ ຍ້ອນຄວາມຊົ່ວຮ້າຍທີ່ປະຊາຊົນ ຂອງພຣະອົງກະທຳຕໍ່ຕ້ານພຣະອົງ.

`ອ່ານເພງສັນລະເສີນ 78. ພຣະທຳເພງສັນລະເສີນບົດທີ 78 ນີ້ບອກ ພວກເຮົາສິ່ງໃດກ່ຽວກັບຄວາມຮູ້ສຶກຂອງພຣະເຈົ້າ ເມື່ອປະຊາຊົນຂອງພຣະອົງ ຕໍ່ສູ້ຕ້ານກັບພຣະອົງຄັ້ງແລ້ວຄັ້ງເລົ່າ? ພຣະເຈົ້າຊົງເຮັດແນວໃດ ເມື່ອພວກເຂົາ ປະຕິເສດພຣະອົງ?`

ຄັ້ງແລ້ວຄັ້ງເລົ່າ ປະຊາຊົນຂອງພຣະເຈົ້າໄດ້ປະຕິເສດ ແລະ ຫັນມາຕໍ່ ຕ້ານພຣະອົງ. ແຕ່ພຣະເຈົ້າຊົງອົດທົນຕໍ່ປະຊາຊົນຂອງພຣະອົງ. ພຣະເຈົ້າຊົງ ປະທານຄວາມເມດຂອງພຣະອົງແກ່ພວກເຂົາ ເມື່ອພວກເຂົາບໍ່ໄດ້ຄາດຫວັງໃຫ້ ພຣະອົງຊ່ວຍເຫຼື່ອພວກເຂົາ (ເນເຫມີຢາ 9:7-33). ພຣະເຈົ້າຊົງສໍາແດງຄວາມ ຮັກອັນປະເສີດຂອງພຣະອົງແກ່ພວກເຂົາ. ແຕ່ພຣະເມດຕານັ້ນຍັງມີຢູ່ຕໍ່ໄປສຳລັບ ພວກເຂົາ ຣະອົງອະໄພການບາບຂອງພວກເຂົາ ແລະ ບໍ່ໄດ້ທຳລາຍພວກເຂົາ ອີກ. ພຣະອົງຢັບຢັ້ງຄວາມໂກດຮ້າຍຫຼາຍເທື່ອຫຼາຍທີ ແລະ ອົດກັ້ນຄວາມໂມ ໂຫຂອງພຣະອົງໄວ້ດ້ວຍ (ເພງສັນລະເສີນ 78:38).