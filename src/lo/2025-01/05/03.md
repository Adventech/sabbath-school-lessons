---
title:  ພຣະເຈົ້າຜູ້ຊົງບໍ່ຮ້າຍງ່າຍ
date:   27/01/2025
---

ຄວາມຊົ່ວຮ້າຍເຮັດໃຫ້ພຣະເຈົ້າໂກດຮ້າຍ ເພາະ ພຣະເຈົ້າຊົງເປັນ ຄວາມຮັກ. ພຣະເຈົ້າຜູ້ຊົງເຕັ່ມໄປດ້ວຍຄວາມເມດຕາ ຈົນຜູ້ສົ່ງຂ່າວສານພິເສດ ຄົນໜຶ່ງໃນພຣະຄຳພີໄດ້ຕຳໜິພຣະເຈົ້າດ້ວຍເຫດທີ່ພຣະອົງຊົງເຕັ່ມໄປດ້ວຍ ຄວາມເມດຕາຫຼາຍເກີນໄປ!

ຈົ່ງຄິດເຖິງເລື່ອງຂອງຜູ້ສົ່ງຂ່າວສານພິເສດຄົນນັ້ນທີ່ມີຊື່ວ່າ ໂຢນາ. ໂຢ ນາຮູ້ສຶກແນວໃດ ແລະ ລາວໄດ້ເວົ້າຫຍັງ ເມື່ອພຣະເຈົ້າຊົງໃຫ້ອະໄພແກ່ຊາວ ເມືອງນີເນເວ? ອ່ານໂຢນາ 4:1–4 ສໍາລັບຄໍາຕອບ. (ອ່ານມັດທາຍ 10:8.)

ຄໍາເວົ້າ ແລະ ຄວາມຮູ້ສຶກຂອງ ໂຢນາບອກພວກເຮົາຫຼາຍສິ່ງຫຼາຍຢ່າງ. ປະການທີ່ໜຶ່ງ, ພວກເຮົາເຫັນວ່າ ຫົວໃຈຂອງໂຢນາແຂງກະດ້າງ ແລະ ເຢັນຊາ ຫຼາຍ. ໂຢນາໄດ້ກຽດຊັງຊາວອັດຊີເຣຍຫຼາຍ ໃນສິ່ງທີ່ເຂົາເຈົ້າໄດ້ເຮັດກັບອິດສະ ຣາເອນ. ດັ່ງນັ້ນ, ໂຢນາຈຶ່ງບໍ່ຕ້ອງການໃຫ້ພຣະເຈົ້າສຳແດງຄວາມເມດຕາແກ່ ພວກເຂົາເລີຍ.

ເລື່ອງຂອງໂຢນາ ແມ່ນບົດຮຽນທີ່ສໍາຄັນສໍາລັບພວກເຮົາ! ພວກເຮົາຕ້ອງ ລະມັດລະວັງບໍ່ໃຫ້ເກີດຄວາມຮູ້ສຶກຄືກັນກັບຄົນທີ່ເຮັດໃຫ້ພວກເຮົາເຈັບປວດ. ຈົ່ງຈື່ໄວ້ວ່າ ພຣະເຈົ້າຊົງປະທານຄວາມເມດຕາແກ່ພວກເຮົາ ໃນເວລາທີ່ພວກເຮົາ ບໍ່ສົມຄວນໄດ້ຮັບເລີຍ. ດັ່ງນັ້ນ, ພວກເຮົາຈຶ່ງຕ້ອງພ້ອມທີ່ຈະສະແດງຄວາມເມດ ຕາແກ່ຄົນອື່ນ.

ນອກຈາກນັ້ນ, ຄວາມຄິດ ແລະ ຄວາມຮູ້ສຶກຂອງໂຢນາ ກໍສະແດງໃຫ້ ພວກເຮົາເຫັນວ່າ ຄວາມຮັກ, ຄວາມເມດຕາ ແລະ ການອະໄພຂອງພຣະເຈົ້າ ແມ່ນມີຄວາມສໍາຄັນຕໍ່ຄວາມເຂົ້າໃຈຂອງພວກເຮົາກ່ຽວກັບພຣະອົງ. ໂຢນາຮູ້ຈັກ ດີວ່າ ພຣະເຈົ້າຊົງເປັນຄວາມຮັກ ແລະ ເຕັ່ມໄປດ້ວຍຄວາມເມດຕາ. ໂຢນາຍັງ ຮູ້ວ່າ ພຣະເຈົ້າຊົງເປັນຜູ້ບໍ່ຮ້າຍງ່າຍ (ໂຢນາ 4:2). ພຣະອົງຊົງມີຄວາມອົດທົນ ສະເໝີ.