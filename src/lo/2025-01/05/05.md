---
title:  ພຣະເຈົ້າ ແລະ ການລົງໂທດ
date:   29/01/2025
---

ພຣະຄຳພີສະແດງໃຫ້ພວກເຮົາເຫັນວ່າ ພຣະເຈົ້າຊົງຊ່ວຍເຫຼືອຜູ້ຄົນທີ່ໄດ້ ຮັບບາດເຈັບ ແລະ ທົນທຸກທໍລະມານ. ພຣະເຈົ້າຊົງສຳແດງຄວາມໂກດຮ້າຍຂອງ ພຣະອົງຕໍ່ຄົນຊົ່ວຮ້າຍ. ຄວາມຊົ່ວຮ້າຍເຮັດໃຫ້ພຣະເຈົ້າໂກດຮ້າຍ. ຄວາມໂກດ ຮ້າຍຂອງພຣະອົງແມ່ນຕໍ່ຕ້ານສິ່ງຕ່າງໆ ທີ່ທຳຮ້າຍສິ່ງທີ່ມີຊີວິດທີ່ພຣະອົງໄດ້ສ້າງ ຂື້ນມາຢູ່ສະເໝີ.

ເມື່ອພວກເຮົາອ່ານພຣະທຳເພງຄໍ່າຄວນ 3:32, 33, ພວກເຮົາເຫັນວ່າ ພຣະເຈົ້າບໍ່ຕ້ອງການລົງໂທດຄົນບາບ. ພຣະອົງບໍ່ຕ້ອງການຕັດສິນຄົນຊົ່ວຮ້າຍ. ແຕ່ພຣະເຈົ້າຊົງເປັນພຣະເຈົ້າແຫ່ງຄວາມຮັກ. ເພາະວ່າ ພຣະເຈົ້າຊົງເປັນພຣະ ເຈົ້າແຫ່ງຄວາມຮັກ, ພຣະອົງຊົງຕ້ອງເປັນຜູ້ຍຸຕິທໍາ ແລະ ລົງໂທດຄວາມຊົ່ວ ຮ້າຍ.

ພວກເຮົາເຫັນຄວາມຈິງໃນພຣະຄໍາພີນີ້ໃນເລື່ອງໃນພຣະຄໍາພີວ່າ ພຣະເຈົ້າໄດ້ໃຫ້ອະໄພແກ່ປະຊາຊົນຂອງພຣະອົງເປັນເວລາດົນປານໃດມາແລ້ວ. ຄັ້ງແລ້ວຄັ້ງເລົ່າ, ພຣະເຈົ້າຊົງໃຫ້ໂອກາດແກ່ປະຊາຊົນຂອງພຣະອົງຢຸດຕິການ ເຮັດບາບ ແລະ ຫວນຄືນມາຫາພຣະອົງ. ພຣະເຈົ້າຊົງສົ່ງຜູ້ສົ່ງຂ່າວສານພິເສດ ຂອງພຣະອົງຄື ຜູ້ເຜີຍພຣະວະຈະນະມາຫາປະຊາຊົນຂອງພຣະອົງ. ແຕ່ປະຊາ ຊົນຂອງພຣະອົງ ບໍ່ຍອມຮັບຟັງ.

`ອ່ານ ເອຊະຣາ 5:12 ແລະ ປຽບທຽບກັບ ເຢເຣມີຢາ 51:24, 25, 44. ຂໍ້ພຣະຄໍາພີເຫຼົ່ານີ້ໃຫ້ຄໍາອະທິບາຍຫຍັງແກ່ພວກເຮົາກ່ຽວກັບເຫດຜົນທີ່ພຣະ ເຈົ້າໄດ້ຕັດສິນເຢຣູຊາເລັມ? (ອ່ານ 2 ຂ່າວຄາວ 36:16 ອີກດ້ວຍ.)`

ຄວາມໂກດຮ້າຍຂອງພຣະເຈົ້າຕໍ່ຕ້ານຄວາມຊົ່ວຮ້າຍແມ່ນມາຈາກຄວາມຮັກຂອງພຣະອົງ ແລະ ຍ້ອນວ່າພຣະອົງຕ້ອງການສິ່ງທີ່ດີທີ່ສຸດສໍາລັບທຸກໆຄົນ. ຄວາມໂກດຮ້າຍຂອງພຣະເຈົ້າຕໍ່ຕ້ານຄວາມຊົ່ວຮ້າຍຈະເຮັດໃຫ້ພຣະເຈົ້າທໍາລາຍ ບາບ ແລະ ຄວາມຊົ່ວຮ້າຍທັງໝົດຕະຫຼອດໄປໃນທີ່ສຸດ.