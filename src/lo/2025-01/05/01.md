---
title:  ຄວາມໂກດຮ້າຍຂອງພຣະເຈົ້າສຳແດງຄວາມຮັກຂອງພຣະອົງ
date:   25/01/2025
---

### ອ່ານບົດຮຽນສຳລັບອາທິດນີ້

ເພງສັນລະເສີນ 78; ໂຢນາ 4:1–4; ມັດທາຍ 21:12, 13; ເອຊະຣາ 5:12; ພຣະບັນຍັດສອງ 32:35.

> <p>ຂໍ້ຄວນຈຳ</p>
> "ແຕ່ພຣະເມດຕານັ້ນຍັງມີຢູ່ຕໍ່ໄປສຳລັບພວກເຂົາ ພຣະອົງອະໄພ ການບາບຂອງພວກເຂົາ ແລະ ບໍ່ໄດ້ທຳລາຍພວກເຂົາອີກ. ພຣະອົງຢັບຢັ້ງຄວາມ ໂກດຮ້າຍຫຼາຍເທື່ອຫຼາຍທີ ແລະ ອົດກັ້ນຄວາມໂມໂຫຂອງພຣະອົງໄວ້ດ້ວຍ (ເພງສັນລະເສີນ 78:38).

ຫຼາຍຄົນມັກຄວາມຄິດທີ່ວ່າ ພຣະເຈົ້າຊົງເປັນພຣະເຈົ້າແຫ່ງຄວາມຮັກ. ແຕ່ພວກເຂົາບໍ່ພໍໃຈກັບຄວາມຄິດທີ່ວ່າ ພຣະເຈົ້າກໍຊົງສາມາດໂກດຮ້າຍ. ຖ້າວ່າ ພຣະເຈົ້າຊົງເປັນຄວາມຮັກ, ພວກເຂົາຄິດວ່າ ພຣະເຈົ້າ ບໍ່ຄວນຈະໂກດຮ້າຍເລີຍ. ແຕ່ຄວາມຄິດນັ້ນເປັນຄວາມຄິດທີ່ຜິດໆ. ຄວາມໂກດຮ້າຍຂອງພຣະເຈົ້າແມ່ນມາ ຈາກຄວາມຮັກຂອງພຣະອົງ. ບາງຄົນເຊື່ອວ່າ ພຣະເຈົ້າໃນພຣະຄຳພີເດີມຊົງເປັນ ພຣະເຈົ້າແຫ່ງຄວາມໂກດຮ້າຍ ແລະ ພຣະເຈົ້າໃນພຣະຄຳພີໃໝ່ຊົງເປັນພຣະເຈົ້າ ແຫ່ງຄວາມຮັກ. ແຕ່ພຣະເຈົ້າມີພຽງໜຶ່ງດຽວເທົ່ານັ້ນ. ພຣະອົງຊົງເປັນພຣະເຈົ້າ ອົງດຽວກັນທັ້ງໃນພຣະຄຳພີເດີມ ແລະ ພຣະຄຳພີໃຫມ່. ພຣະເຈົ້າຜູ້ຊົງເປັນທີ່ຮັກ ຂອງພວກເຮົາຊົງໂກດຮ້າຍຕໍ່ຄວາມຊົ່ວຮ້າຍ. ຄວາມຊົ່ວຮ້າຍເຮັດໃຫ້ພຣະເຈົ້າ ໂກດຮ້າຍ ເພາະ ພຣະເຈົ້າຊົງເປັນຄວາມຮັກ. ພຣະເຢຊູຊົງໄດ້ສຳແດງຄວາມ ໂກດຮ້າຍຂອງພຣະອົງຕໍ່ຕ້ານຄວາມຊົ່ວຮ້າຍ. ພຣະຄຳພີໃໝ່ໄດ້ສອນພວກເຮົາ ຫຼາຍຄັ້ງກ່ຽວກັບຄວາມໂກດຮ້າຍອັນບໍລິສຸດຂອງພຣະເຈົ້າ.

ຄວາມໂກດຮ້າຍຂອງພຣະເຈົ້າແມ່ນການຕອບສະຫນອງທີ່ເຕັ່ມໄປດ້ວຍ ຄວາມຮັກຂອງພຣະອົງຕໍ່ຄວາມຊົ່ວຮ້າຍ, ການກະທໍາ   ແລະ ພຶດຕິກຳຂອງມະ ນຸດທີ່ບໍ່ຍຸຕິທໍາ. ຄວາມໂກດຮ້າຍຂອງພຣະເຈົ້າແມ່ນອອກມາຈາກຄວາມຮັກທີ່ສົມ ບູນແບບຂອງພຣະອົງ ແລະ ຊົງປາຖາໜາສິ່ງທີ່ດີທີ່ສຸດສໍາລັບສິ່ງທີ່ມີຊີວິດທັ້ງ ປວງ.