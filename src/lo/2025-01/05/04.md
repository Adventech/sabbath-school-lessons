---
title:  ຄວາມໂກດຮ້າຍຂອງພຣະເຈົ້າຊົງບໍລິສຸດ
date:   28/01/2025
---

ຄວາມຮູ້ສຶກທີ່ໂກດຮ້າຍສ່ວນຫຼາຍເປັນຄວາມຊົ່ວຮ້າຍ ແລະ ເຕັ່ມໄປ ດ້ວຍບາບ. ແຕ່ພຣະຄຳພີຍັງສອນພວກເຮົາວ່າ ມີຄວາມໂກດຮ້າຍທີ່ບໍລິສຸດດ້ວຍ.

ລອງຈິນຕະນາການວ່າ ແມ່ຄົນໜຶ່ງກໍາລັງເບິ່ງລູກສາວອາຍຸ 3 ປີຂອງ ນາງຢູ່ທີ່ສະຫນາມເດັກຫຼິ້ນ. ໃນທັນໃດນັ້ນ, ມີຜູ້ຊາຍຄົນໜຶ່ງໄດ້ໂຈມຕີລູກສາວ ຂອງນາງ. ຜູ້ເປັນແມ່ຮູ້ສຶກໃຈຮ້າຍ, ແມ່ນບໍ? ເມື່ອສິ່ງຊົ່ວຮ້າຍເກີດຂື້ນ ພວກເຮົາ ໃຈຮ້າຍເພາະ ຄວາມຮັກທີ່ພວກເຮົາມີຕໍ່ຜູ້ຄົນທີ່ໄດ້ຮັບບາດເຈັບ. ຕົວຢ່າງນີ້ຊ່ວຍ ໃຫ້ພວກເຮົາເຂົ້າໃຈຄວາມໂກດຮ້າຍອັນບໍລິສຸດຂອງພຣະເຈົ້າ.

`ອ່ານມັດທາຍ 21:12, 13 ແລະໂຢຮັນ 2:14, 15. ເມື່ອພຣະເຢຊູຊົງ ເຫັນສິ່ງຊົ່ວຮ້າຍກຳລັງເກີດຂື້ນໃນພຣະວິຫານຂອງພຣະເຈົ້າ ພຣະອົງຊົງຕັດ ແລະ ເຮັດຫຍັງ? ຄວາມໂກດຮ້າຍຂອງພຣະເຢຊູໃນເລື່ອງນີ້ ຊ່ວຍໃຫ້ພວກເຮົາ ເຂົ້າໃຈຄວາມໂກດຮ້າຍຂອງພຣະເຈົ້າຕໍ່ຄວາມຊົ່ວຮ້າຍແນວໃດ?`

ໃນຂໍ້ພຣະຄຳພີຄວາມເຫຼົ່ານີ້, ພວກເຮົາເຫັນວ່າ ພຣະເຢຊູຊົງເຕັ່ມໄປ ດ້ວຍຄວາມໂກດຮ້າຍທີ່ບໍລິສຸດຕໍ່ຕ້ານຜູ້ຄົນທີ່ເຮັດຄວາມຊົ່ວໃນພຣະວິຫານຂອງ ພຣະເຈົ້າ. ພວກຄົນເຫຼົ່ານີ້ລັກເອົາເງິນ ທີ່ຕັ້ງໃຈຈະຊ່ວຍເຫຼືອແມ່ໝ້າຍ, ເດັກກຳ ພ້າ ແລະ ຄົນຍາກຈົນ (ມັດທາຍ 21:13; ປຽບທຽບກັບໂຢຮັນ 2:16). ເຄື່ອງ ບູຊາໃນພຣະວິຫານສຳແດງໃຫ້ເຫັນເຖິງການໃຫ້ອະໄພຂອງພຣະເຈົ້າ ແລະ ສະແດງໃຫ້ເຫັນເຖິງການທີ່ພຣະອົງຊົງໂຜດຊຳລະລ້າງຈາກບາບ. ແຕ່ພວກຜູ້ນໍາ ຊາວຢິວໄດ້ໃຊ້ສິ່ງເຫຼົ່ານີ້ ເພື່ອຫຼອກລວງ ແລະ ທໍາຮ້າຍຄົນຍາກຈົນ ແລະ ຄົນ ຂັດສົນ. ບໍ່ແປກເລີຍວ່າ ພຣະເຢຊູຊົງໂກດຮ້າຍຢ່າງແຮງ!