---
title:  ສຶກສາເພີ່ມເຕີມ
date:   08/11/2024
---

"ຝ່າຍຊີໂມນເປໂຕໄດ້ຕອບພຣະອົງວ່າ, “ພຣະອົງເຈົ້າເອີຍ ພວກຂ້ານ້ອຍຈະໜີໄປຫາຜູ້ໃດ? [ໂຢຮັນ 6:68]. ພວກຟາຣີຊາຍ ແລະ ພວກຊາດູກາຍເປັນຜູ້ນຳຝ່າຍຈິດວິນຍານສອງກຸ່ມທີ່ຜິດຖຽງກັນຢູ່ເລື້ອຍໆ. ຖ້າພວກສາວົກຂອງພຣະເຢຊູປະຖິ້ມພຣະອົງ, ອາຈານພຽງຄົນດຽວທີ່ເຫຼືອຢູ່ໃຫ້ພວກສາວົກຂອງພຣະອົງໄປພົບກໍຄືຄົນເຫຼົ່ານີ້ທີ່ຕ້ອງການກຽດສັກສີທີ່ເປັນຂອງພຣະເຈົ້າເທົ່ານັ້ນ. ເມື່ອພວກສາວົກຂອງພຣະເຢຊູຍອມຮັບເອົາພຣະອົງ, ພວກເຂົາໄດ້ພົບຄວາມສະຫງົບ ແລະ ຄວາມສຸກຫຼາຍກວ່າທີ່ພວກເຂົາເຄີຍມີມາໃນຊີວິດ. ພວກເຂົາຈະກັບຄືນໄປຫາພວກອາຈານທີ່ໝິ່ນປະໝາດ ແລະ ໂຈມຕີໝູ່ຂອງຄົນບາບໄດ້ແນວໃດ? ພວກສາວົກກໍເຕັມໄປດ້ວຍຄວາມຢ້ານກົວ ແລະ ຄວາມທຸກທໍລະມານຍ້ອນວ່າ ພວກເຂົາໄດ້ສູນເສຍພຣະເຢຊູ. ພຣະເຢຊູຊົງເປັນເໝືອນສະໝໍຂອງເຮືອ. ຖ້າພວກສາວົກປະຕິເສດພຣະເຢຊູ, ພວກເຂົາຮູ້ສຶກວ່າພວກເຂົາຈະຄ້າຍຄືກັບເຮືອທີ່ບໍ່ມີສະໝໍທີ່ລອຍຢູ່ໃນທະເລທີ່ມືດມົນ ແລະ ລົມພາຍຸ." (ໃນໜັງສືຄວາມປາຖາໜາແຫ່ງປວງຊົນ, ຂອງທ່ານ ນາງ ເອເລນ ຈີໄວທ໌, ໜ້າ 393).

**ຄໍາຖາມສົນທະນາ**:

`ບາງຄົນໄດ້ຍອມຮັບເອົາພຣະເຢຊູເປັນພຣະຜູ້ຊ່ວຍໃຫ້ລອດ, ສ່ວນຄົນອື່ນປະຕິເສດພຣະອົງ. ທັງສອງກຸ່ມໄດ້ເຫັນຫຼັກຖານດຽວກັນສໍາລັບພຣະເຢຊູຊົງເປັນພຣະຜູ້ຊ່ວຍໃຫ້ລອດ. ເປັນຫຍັງບາງຄົນຈຶ່ງຍອມຮັບຫຼັກຖານ, ໃນຂະນະທີ່ຄົນອື່ນປະຕິເສດ?`