---
title:  ເລື່ອງລາວເພີ່ມເຕີມກ່ຽວກັບພຣະເຢຊູເຈົ້າ
date:   02/11/2024
---

### ອ່ານບົດຮຽນສໍາລັບອາທິດນີ້
ໂຢຮັນ 3:25–36; 1:32–36; 6:51-71; 5:36–38; 7:37–53.

> <p>ຂໍ້ຄວນຈຳ</p>
> "ເມື່ອເຮົາຖືກຍົກຂຶ້ນຈາກແຜ່ນດິນໂລກນີ້ແລ້ວ ເຮົາຈະຊັກນຳຄົນທັງຫຼາຍມາຫາເຮົາ (ໂຢຮັນ 12:32).

"ພຣະເຢຊູຊົງກ່າວເຖິງບາງສິ່ງທີ່ປະຫຼາດໃຈກ່ຽວກັບພຣະອົງເອງຄື ພຣະອົງຊົງເປັນຜູ້ໃດ, ຜູ້ໃດເປັນຜູ້ສົ່ງພຣະອົງມາ ແລະ ພຣະອົງສະເດັດມາຈາກໃສ. ພຣະເຢຊູຍັງໄດ້ເຮັດການອັດສະຈັນ ແລະ ໝາຍສຳຄັນຕ່າງໆເພື່ອສະແດງໃຫ້ເຫັນວ່າ ພຣະອົງຊົງເປັນຜູ້ໃດ.

ການກະທໍາຂອງພຣະເຢຊູຊົງເປັນຂໍ້ພິສູດວ່າ ພຣະອົງໝາຍເຖິງສິ່ງທີ່ພຣະອົງຕັດ. ໃນຂະນະທີ່ເລື່ອງຂອງພຣະເຢຊູດຳເນີນຕໍ່ໄປ, ປະຊາຊົນໄດ້ແບ່ງແຍກກັນກ່ຽວກັບພຣະອົງວ່າ ພຣະອົງຊົງເປັນຜູ້ໃດແທ້ໆ. ເມື່ອພຣະເຢຊູຊົງໂຜດຮັກສາຊາຍເປ້ຍຄົນນັ້ນທີ່ແຄມສະນໍ້າເບັດຊະທາ, ພວກຜູ້ນໍາຊາວຢິວບາງຄົນກໍພາກັນໂກດຮ້າຍ. ຕໍ່ມາ, ພຣະເຢຊູຊົງຟື້ນຄືນລາຊະໂຣມາຈາກຕາຍ. ບາງຄົນເຊື່ອໃນພຣະເຢຊູ ເນື່ອງຈາກການອັດສະຈັນນີ້. ແຕ່ຄົນອື່ນໆກໍຄຽດຊັງພຣະເຢຊູ. ຄວາມກຽດຊັງນີ້ຈະເຮັດໃຫ້ພວກເຂົາທໍລະມານພຣະເຢຊູ ແລະ ນໍາພຣະອົງໄປສູ່ຄວາມຕາຍເທິງໄມ້ກາງແຂນ.

ໃນອາທິດນີ້, ພວກເຮົາຈະເບິ່ງເລື່ອງລາວຂອງບາງຄົນທີ່ເປັນພະຍານໃຫ້ແກ່ພຣະເຢຊູ. ໃນແຕ່ລະເລື່ອງ, ພວກເຮົາສາມາດເຫັນບາງສ່ວນວ່າ ພຣະເຢຊູຊົງເປັນຜູ້ໃດແທ້ໆ. ເລື່ອງລາວເຫຼົ່ານີ້ຊ່ວຍໃຫ້ພວກເຮົາເຫັນພຣະເຢຊູເຈົ້າ, ຊຶ່ງເປັນພຣະຜູ້ຊ່ວຍໃຫ້ລອດໄດ້ຄົບຖ້ວນຍິ່ງຂື້ນ.