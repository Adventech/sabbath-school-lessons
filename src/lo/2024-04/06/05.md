---
title:  ພຣະເຈົ້າພຣະບິດາກ່າວເຖິງວ່າ ພຣະເຢຊູຊົງເປັນຜູ້ໃດ
date:   06/11/2024
---

`ພຣະເຈົ້າພຣະບິດາກ່າວເຖິງກ່ຽວກັບພຣະເຢຊູແນວໃດ? ອ່ານມັດທາຍ 3:17; 17:5; ມາຣະໂກ 1:11 ແລະ ລູກາ 3:22 (ອ່ານ 2 ເປໂຕ 1:17, 18 ຕຶ່ມອີກ).`

ໃນລະຫວ່າງການຮັບບັບຕິສະມາຂອງພຣະເຢຊູ, ພຣະເຈົ້າພຣະບິດາ ແລະ ພຣະວິນຍານບໍຣິສຸດໄດ້ເຂົ້າຮ່ວມກັບພຣະເຢຊູໃນຊ່ວງເວລາທີ່ສໍາຄັນນີ້. ພັນທະກິດຂອງພຣະເຢຊູໃນໂລກແມ່ນກຳລັງຈະເລີ່ມຕົ້ນ. ພຣະເຈົ້າພຣະບິດາກ່າວວ່າ ພຣະເຢຊູຊົງເປັນບຸກທີ່ຮັກຂອງພຣະອົງ. ພຣະເຈົ້າຊົງພໍພຣະທັຍພຣະອົງຢ່າງຍິ່ງ. ຕໍ່ມາ, ພຣະເຈົ້າໄດ້ປະກາດອີກຄັ້ງໜຶ່ງໃນຊ່ວງເວລາທີ່ສໍາຄັນໃນລະຫວ່າງການທຳພັນທະກິດຂອງພຣະເຢຊູໃນໂລກ. ພວກເຮົາສາມາດອ່ານກ່ຽວກັບການກ່າວຄັ້ງນີ້ໃນໂຢຮັນ 12.

ໂຢຮັນບອກພວກເຮົາວ່າ ຄັ້ງນີ້ພຣະເຢຊູທຳພັນທະກິດຂອງພຣະອົງໃນໂລກນີ້ເກືອບສຳເລັດແລ້ວ. ພວກຜູ້ນໍາຊາວຢິວບໍ່ສາມາດຢຸດຕິການທຳພັນທະກິດຂອງພຣະເຢຊູໄດ້ (ໂຢຮັນ 12:19). ດັ່ງນັ້ນ, ພວກເຂົາເຈົ້າຈຶ່ງຢາກຂ້າພຣະເຢຊູຫຼາຍກວ່າເຄີຍເກົ່າ. ຝູງຊົນຮັກພຣະເຢຊູ. ຄົນຈຳນວນຫຼວງຫຼາຍໄດ້ຍິນເລື່ອງຂອງພະຍານທີ່ເຫັນພຣະເຢຊູປຸກລາຊະໂຣໃຫ້ເປັນຄືນມາຈາກຕາຍ (ໂຢຮັນ 12:17, 18). ດັ່ງນັ້ນ, ຜູ້ຄົນຈຶ່ງເລີ່ມຕິດຕາມພຣະເຢຊູເຈົ້າຫຼາຍຂື້ນ.

ໃນເວລານີ້ ພຣະບິດາກ່າວຈາກສະຫວັນອີກຄັ້ງໜຶ່ງ. ພຣະເຈົ້າພຣະບິດາຊົງຕອບຖ້ອຍຄໍາຂອງພຣະເຢຊູເຈົ້າໃນໂຢຮັນ 12:28. ພຣະເຢຊູຊົງກ່າວວ່າ, ໂອ ພຣະບິດາເຈົ້າເອີຍ ຂໍໃຫ້ພຣະນາມຂອງພຣະອົງໄດ້ຮັບກຽດເທີ້ນ.” ແລ້ວມີສຽງດັງມາຈາກທ້ອງຟ້າວ່າ, “ເຮົາໄດ້ໃຫ້ຮັບກຽດແລ້ວ ແລະ ເຮົາຈະໃຫ້ໄດ້ຮັບກຽດອີກ.” ການປະກາດຂອງພຣະເຈົ້າພຣະບິດາໃນໂຢຮັນ 12:28 ເວົ້າເຖິງການທີ່ພຣະເຢຊູຊົງເປັນເຄື່ອງຖວາຍບູຊາໄຖ່ບາບເໝືອນລູກແກະຂອງພຣະເຈົ້າເພື່ອໄຖ່ບາບຂອງພວກເຮົາ.