---
title:  ຝູງຊົນປະກາດເຖິງວ່າ ພຣະເຢຊູຊົງເປັນຜູ້ໃດ
date:   07/11/2024
---

ໃນວັນສຸດທ້າຍ ຊຶ່ງເປັນວັນເທດສະການທີ່ສຳຄັນທີ່ສຸດ. ພຣະເຢຊູເຈົ້າໄດ້ຢືນຂຶ້ນ ແລະ ຮ້ອງດັງໆວ່າ, “ຖ້າຜູ້ໃດຫິວນໍ້າໃຫ້ມາຫາເຮົາ ແລະ ດື່ມນໍ້າ.” ມີຄຳຂຽນໄວ້ໃນພຣະຄຳພີວ່າ, “ຜູ້ໃດທີ່ເຊື່ອວາງໃຈໃນເຮົາ ແມ່ນໍ້າແຫ່ງຊີວິດຈະໄຫຼອອກຈາກພາຍໃນຜູ້ນັ້ນ" (ໂຢຮັນ 7:37, 38).

`ເມື່ອພຣະເຢຊູຕັດກັບພວກຢິວໃນງານເທດສະການ, ຫຼາຍຄົນໃນຝູງຊົນຕອບພຣະອົງແນວໃດ? ອ່ານ ໂຢຮັນ 7:37–53 ເພື່ອຄໍາຕອບ.`

ບາງຄົນໃນຝູງຊົນເວົ້າວ່າ ພຣະເຢຊູຊົງເປັນຜູ້ສົ່ງຂ່າວພິເສດທີ່ໂມເຊໄດ້ບອກວ່າ ຈະສະເດັດມາ (ອ່ານພຣະບັນຍັດສອງ 18:15–19).ຄົນອື່ນໆຄິດວ່າ ພຣະເຢຊູຊົງເປັນຜູ້ຊ່ວຍໃຫ້ລອດ. ແຕ່ຄວາມເຊື່ອດັ່ງກ່າວໄດ້ເຮັດໃຫ້ຊາວຢິວບາງຄົນສົງໄສວ່າ ພຣະຜູ້ຊ່ວຍຈະສະເດັດມາຈາກໃສ.ພວກເຂົາເວົ້າວ່າ ພຣະຜູ້ຊ່ວຍໃຫ້ລອດຈະບໍ່ສະເດັດມາຈາກຄາລີເລ. ພວກເຂົາຍັງໄດ້ກ່າວວ່າ ພຣະຜູ້ຊ່ວຍໃຫ້ລອດຕ້ອງເກີດຈາກເຊື້ອສາຍຂອງດາວິດ.ດັ່ງນັ້ນ, ພຣະຜູ້ຊ່ວຍໃຫ້ລອດຕ້ອງເກີດໃນເມືອງເບັດເລເຮັມ. ເລື່ອງທັງໝົດນີ້ເປັນຄວາມຈິງກ່ຽວກັບພຣະເຢຊູ (ປຽບທຽບກັບມັດທາຍ 1-2). ແຕ່ຫຼາຍຄົນບໍ່ຮູ້ສິ່ງເຫຼົ່ານີ້!