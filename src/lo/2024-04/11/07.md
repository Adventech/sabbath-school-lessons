---
title:  ສຶກສາເພີ່ມເຕີມ
date:   13/12/2024
---

ພຣະວິນຍານບໍຣິສຸດຊົງເປັນຜູ້ຊ່ວຍຂອງພວກເຮົາ. ພຣະອົງຍັງຊົງໄດ້ຮັບຂະນານນາມວ່າ "ພຣະວິນຍານແຫ່ງຄວາມຈິງ". ພັນທະກິດຂອງພຣະວິນຍານບໍຣິສຸດລວມເຖິງການສຳແດງຄວາມຈິງໃນພຣະຄຳພີໃຫ້ພວກເຮົາເຫັນ ແລະ ຊ່ວຍໃຫ້ພວກເຮົາໃຊ້ຊີວິດຕາມນັ້ນ. ປະການທີ 1, ພຣະວິນຍານບໍຣິສຸດຊົງຢູ່ໃນຫົວໃຈໃນຖານະພຣະວິນຍານແຫ່ງຄວາມຈິງ. ເມື່ອພຣະອົງຊົງຢູ່ໃນຫົວໃຈຂອງພວກເຮົາ, ພວກເຮົາຮູ້ສຶກມີຄວາມຫວັງ ແລະ ຄວາມສະຫງົບສຸກ. ນັ້ນເປັນເພາະວ່າ ຄວາມຈິງໃນພຣະຄຳພີຊ່ວຍໃຫ້ພວກເຮົາຮູ້ສຶກສະຫງົບສຸກ ແລະ ມີຄວາມຫວັງ. ພວກເຮົາບໍ່ສາມາດຮູ້ສຶກມີຄວາມສະຫງົບສຸກ ຫຼື ຄວາມຫວັງທີ່ແທ້ຈິງໄດ້ເມື່ອພວກເຮົາເຊື່ອໃນຄວາມປອມ. ເມື່ອພວກເຮົາຍອມຮັບເອົາແນວຄິດ ແລະ ຄວາມເຊື່ອທີ່ຜິດໆ, ຊາຕານຈະເຂົ້າມາຄວບຄຸມຈິດໃຈຂອງພວກເຮົາ. ພຣະວິນຍານບໍຣິສຸດຊົງກ່າວກັບຫົວໃຈຂອງພວກເຮົາໃນຂະນະທີ່ພວກເຮົາອ່ານພຣະຄຳພີ. ພຣະວິນຍານບໍຣິສຸດຊົງຊ່ວຍໃຫ້ພວກເຮົາອຸທິດຊີວິດຂອງພວກເຮົາໃຫ້ກັບພຣະເຢຊູຢ່າງເຕັມທີ່. ດ້ວຍວິທີນີ້, ພຣະເຢຊູຊົງທຳງານຜ່ານພຣະວິນຍານບໍຣິສຸດ ເພື່ອເຮັດນຳຜູ້ຄົນຂອງພຣະອົງຢູ່ພາຍໃຕ້ການຄວບຄຸມຂອງພຣະອົງຢ່າງເຕັມທີ່. (ໃນໜັງສືຄວາມປາຖາໜາແຫ່ງປວງຊົນ, ຂອງທ່ານ ນາງ ເອເລນ ຈີໄວທ໌, ໜ້າ 671).

**ຄໍາຖາມສົນທະນາ**:

`ອ່ານຄໍາອະທິຖານທີ່ເຫຼືອຂອງພຣະເຢຊູໃນໂຢຮັນ 17:15. ການເລືອກຂອງພວກເຮົາຈະປ່ຽນແປງການຕອບສະໜອງຄໍາອະທິຖານນີ້ ໃນຊີວິດຂອງພວກເຮົາແນວໃດ?`