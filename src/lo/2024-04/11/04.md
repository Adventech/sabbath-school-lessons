---
title:  ການຮູ້ຈັກພຣະບຸດກໍຄື ການຮູ້ຈັກພຣະບິດາ
date:   10/12/2024
---

ເມື່ອພຣະເຢຊູຊົງມີຊີວິດຢູ່ໃນໂລກນີ້ ພຣະອົງຊົງເປັນຕົວຢ່າງ ຫຼື ສຳເນົາທີ່ແນ່ອນຂອງພຣະບິດາ. ພຣະເຢຊູຊົງສະເດັດມາໃນໂລກນີ້ ເພື່ອດໍາລົງຊີວິດໃນຮ່າງກາຍມະນຸດຕາມແຜນຂອງພຣະບິດາ. ພຣະເຢຊູຊົງກ່າວວ່າ ເຮົາບໍ່ໄດ້ພະຍາຍາມເຮັດຕາມໃຈຂອງເຮົາເອງ ແຕ່ເຮັດຕາມໃຈຂອງພຣະອົງຜູ້ທີ່ໄດ້ໃຊ້ເຮົາມາ (ໂຢຮັນ 5:30). ການປະກາດນີ້ສະແດງໃຫ້ພວກເຮົາເຫັນວ່າ ພຣະເຢຊູຊົງອຸທິດຊີວິດທັ້ງຊີວິດຂອງພຣະອົງແດ່ພຣະເຈົ້າ.

`ຂໍ້ພຣະຄຳພີຕໍ່ໄປນີ້ສອນພວກເຮົາຫຍັງກ່ຽວກັບຄວາມສຳພັນລະຫວ່າງພຣະເຢຊູ ແລະ ພຣະບິດາ? ໂຢຮັນ 7:16; 8:38; 14:10, 23; 15:1, 9, 10; 16:27, 28; 17:3.`

ພຣະເຢຊູຊົງກ່າວສິ່ງແປກໃຈບາງຢ່າງກ່ຽວກັບຄວາມສຳພັນຂອງພຣະອົງກັບພຣະບິດາ. ພຣະເຢຊູຊົງປະກາດວ່າ ການຄຳສອນຂອງພຣະອົງທັງໝົດແມ່ນຄຳສອນຂອງພຣະບິດາ. ທຸກສິ່ງທີ່ພຣະອົງກ່າວ ແມ່ນມາຈາກພຣະບິດາ. ພຣະເຢຊູຍັງກ່າວວ່າ ຖ້າພວກເຮົາເຊື່ອໃນພຣະອົງ, ນັ້ນກໍເໝືອນກັບເຊື່ອໃນພຣະບິດາ. ຄໍາເວົ້າ ແລະ ການເຮັດສະຈັນທັງໝົດຂອງພຣະເຢຊູແມ່ນມາຈາກພຣະບິດາ. ພຣະເຢຊູ ແລະ ພຣະບິດາຜູກພັນກັນໃນຄວາມຮັກຂອງພຣະອົງທີ່ມີຕໍ່ມະນຸດ. ພຣະອົງທຳງານຮ່ວມກັນເພື່ອຊ່ວຍຄົນບາບໃຫ້ລອດ. ສິ່ງທັງໝົດທີ່ພຣະເຢຊູຊົງກ່າວເຫຼົ່ານີ້ ສະແດງໃຫ້ເຫັນວ່າ ພຣະອົງ ແລະ ພຣະບິດາຂອງພຣະອົງມີຄວາມສຳພັນໃກ້ຊິດກັນຢູ່ໃນໃຈ ແລະ ຄວາມຄິດ.