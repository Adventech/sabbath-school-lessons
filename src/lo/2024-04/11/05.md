---
title:  ພຣະວິນຍານບໍຣິສຸດ
date:   11/12/2024
---

ພຣະວິນຍານບໍຣິສຸດບໍ່ປາກົດຢູ່ໃນພຣະທຳໂຢຮັນຫຼາຍເທົ່າທີ່ພຣະບິດາ ແລະ ພຣະບຸດ. ແຕ່ຄວາມຊ່ວຍເຫຼືອຂອງພຣະວິນຍານບໍຣິສຸດແມ່ນມີຄວາມສໍາຄັນຫຼາຍສໍາລັບຜົນສໍາເລັດຂອງວຽກງານຂອງພຣະເຢຊູ.

`ອ່ານໂຢຮັນ 1:10-13. ຂໍ້ພຣະຄຳພີເຫຼົ່ານີ້ສອນພວກເຮົາຫຍັງກ່ຽວກັບຄວາມສໍາຄັນຂອງພຣະວິນຍານບໍຣິສຸດໃນພາລະກິດຂອງພຣະເຈົ້າໃນການປ່ຽນແປງ ຈິດໃຈຂອງພວກເຮົາ ແລະ ຊ່ວຍພວກເຮົາໃຫ້ລອດ?`

ໃນໂຢຮັນ 1, ພວກເຮົາສາມາດເຫັນໄດ້ວ່າ ພັນທະກິດຂອງພຣະວິນຍານບໍຣິສຸດແມ່ນມີຄວາມສໍາຄັນຫຼາຍໃນແຜນການຂອງພຣະເຈົ້າ ໃນການຊ່ວຍຄົນບາບໃຫ້ລອດ. ໂຢຮັນບອກພວກເຮົາວ່າ ທຸກຄົນທີ່ເຊື່ອໃນພຣະເຢຊູກໍກາຍເປັນລູກຂອງພຣະເຈົ້າ.

`ໂຢຮັນ 3:5-8; 6:63; 14:26; 15:26 ແລະ 16:7-11 ສອນພວກເຮົາຫຍັງກ່ຽວກັບພັນທະກິດຂອງພຣະວິນຍານບໍຣິສຸດ?`

ພວກເຮົາຈະໄດ້ຮັບພຣະພອນ ເມື່ອພວກເຮົາຍອມຮັບພຣະວິນຍານບໍຣິສຸດ. ພຣະວິນຍານບໍຣິສຸດຊົງບອກພວກເຮົາວ່າ ອົງພຣະຜູ້ເປັນເຈົ້າຊົງເປັນຄວາມຈິງ (ໂຢຮັນ 3:33). ພຣະວິນຍານບໍຣິສຸດສຳແດງບາບຂອງເຮົາໃຫ້ພວກເຮົາເຫັນ. ພຣະວິນຍານບໍຣິສຸດຊົງບອກພວກເຮົາເຖິງວິທີທີ່ຈະເປັນຄົນບໍລິສຸດ ແລະ ຊົງບອກພວກເຮົາເມື່ອພວກເຮົາເຮັດຜິດ (ໂຢຮັນ 16:8-11). ຖ້າພວກເຮົາຕ້ອງການຮູ້ວ່າສິ່ງໃດຖືກຕ້ອງ, ແທ້ຈິງ ແລະ ດີ, ພວກເຮົາຕ້ອງມອບຊີວິດຂອງພວກເຮົາໃຫ້ແກ່ພຣະເຈົ້າ ແລະ ເຊື່ອຟັງພຣະວະຈະນະຂອງພຣະອົງ. ແລ້ວພຣະວິນຍານບໍຣິສຸດຈະຊ່ວຍພວກເຮົາ. ພຣະອົງຈະໂນ້ມນ້າວໃຫ້ພວກເຮົາເຊື່ອວ່າ ພວກເຮົາຕ້ອງປ່ຽນແປງຊີວິດຂອງພວກເຮົາ. ພຣະອົງຈະຊົງປະທານກໍາລັງໃຫ້ພວກເຮົາຢຸດເຮັດບາບໄດ້.