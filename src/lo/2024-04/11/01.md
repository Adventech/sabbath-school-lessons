---
title:  ພຣະບິດາ, ພຣະບຸດ ແລະ ພຣະວິນຍານບໍຣິສຸດ
date:   07/12/2024
---

### ອ່ານບົດຮຽນສໍາລັບອາທິດນີ້
ໂຢຮັນ 3:16, 17; 7:16; 1:10-13; 17:1-26; ປະຖົມມະການ 3:7–9.

> <p>ຂໍ້ຄວນຈຳ</p>
> ແຕ່ພຣະຜູ້ຊ່ວຍຄື ພຣະວິນຍານບໍຣິສຸດເຈົ້າ ຜູ້ທີ່ພຣະບິດາເຈົ້າຈະໃຊ້ມາໃນນາມຂອງເຮົາ ອົງນັ້ນແຫຼະຈະສັ່ງສອນພວກເຈົ້າທຸກສິ່ງ ແລະ ຈະເຕືອນໃຫ້ພວກເຈົ້າລະນຶກເຖິງທຸກສິ່ງ ຊຶ່ງເຮົາໄດ້ບອກພວກເຈົ້າແລ້ວນັ້ນ (ໂຢຮັນ 14:26).

ພຣະທຳໂຢຮັນສະແດງໃຫ້ພວກເຮົາເຫັນຄວາມຄິດທີ່ສໍາຄັນຫຼາຍຢ່າງ. ໂຢຮັນເວົ້າເຖິງການເຮັດການສະຈັນທີ່ພຣະເຢຊູຊົງເຮັດ ເພື່ອສະແດງໃຫ້ພວກເຮົາເຫັນວ່າ ພຣະເຢຊູຊົງເປັນພຣະຜູ້ຊ່ວຍໃຫ້ລອດທີ່ໄດ້ສັນຍາໄວ້. ໂຢຮັນຍັງໄດ້ແບ່ງປັນຄໍາເວົ້າຂອງຄົນອື່ນໆກ່ຽວກັບພຣະເຢຊູ ເພື່ອສະແດງໃຫ້ພວກເຮົາເຫັນວ່າ ພຣະເຢຊູຊົງເປັນຜູ້ໃດ. ພຣະເຢຊູຊົງໃຊ້ຄຳວ່າ "ເຮົາເປັນ" ເຈັດເທື່ອ ເພື່ອປະກາດໃຫ້ພວກເຮົາເຫັນວ່າ ພຣະອົງຊົງເປັນພຣະເຈົ້າ.

ແນວຄິດທີ່ສໍາຄັນອີກປະການໜຶ່ງໃນພຣະທຳໂຢຮັນຄື ພຣະເຈົ້າສາມພຣະພາກ. ພຣະເຈົ້າສາມພຣະພາກຄື ພຣະບິດາ, ພຣະບຸດ ແລະ ພຣະວິນຍານບໍຣິສຸດ. ໂຢຮັນເວົ້າເຖິງສະມາຊິກທັງສາມຂອງພຣະເຈົ້າສາມພຣະພາກ (ໂຢຮັນ 1:1, 4, 14, 18, 32, 34). ເປັນເວລາຫຼາຍຮ້ອຍປີ, ຜູ້ຄົນໄດ້ພະຍາຍາມທີ່ຈະເຂົ້າໃຈພຣະເຈົ້າສາມພຣະພາກ. ແຕ່ເນື່ອງຈາກພວກເຮົາບໍ່ສາມາດເຂົ້າໃຈໄດ້ຢ່າງເຕັມທີ, ຫຼາຍຄົນຈຶ່ງປະຕິເສດຕໍ່ຄວາມຈິງໃນພຣະຄຳພີຂໍ້ນີ້. ຄວາມຄິດດັ່ງກ່າວແມ່ນຜິດພາດ. ພວກເຮົາບໍ່ຄວນປະຕິເສດສິ່ງໃດໆເພາະວ່າພວກເຮົາບໍ່ສາມາດເຂົ້າໃຈໄດ້ຢ່າງເຕັມທີ່.

ບົດຮຽນຂອງອາທິດນີ້ ແມ່ນສັງເກດເບິ່ງສິ່ງທີ່ພຣະທຳໂຢຮັນສອນພວກເຮົາກ່ຽວກັບພຣະເຈົ້າສາມພຣະພາກ.