---
title:  ພຣະບິດາເຈົ້າຂອງພວກເຮົາ ຜູ້ຊົງສະຖິດຢູ່ໃນສະຫວັນ
date:   08/12/2024
---

ພຣະທຳໂຢຮັນ ເລີ່ມຕົ້ນຈາກທີ່ຊີວິດໄດ້ເລີ່ມຕົ້ນ. ພຣະຄຳພີເລີ້ມຕົ້ນດ້ວຍເລື່ອງດຽວກັນນີ້. "ໃນຕົ້ນເດີມນັ້ນພຣະເຈົ້າຊົງນິລະມິດສ້າງແຜ່ນ‌ດິນ ແລະ ສັບພະທຸກສິ່ງໃນທ້ອງຟ້າ (ປະຖົມມະການ 1:1). ຫຼື ໃນຕົ້ນເດີມນັ້ນ, ພຣະບິດາ, ພຣະບຸດ ແລະ ພຣະວິນຍານບໍຣິສຸດຊົງນິລະມິດສ້າງແຜ່ນດິນ ແລະ ສັບພະທຸກສິ່ງໃນທ້ອງຟ້າ. ພຣະບິດາ, ພຣະບຸດ ແລະ ພຣະວິນຍານບໍຣິສຸດລວມກັນໄດ້ຮັບຂະນານນາມວ່າ ພຣະເຈົ້າສາມພຣະພາກ. ພຣະເຈົ້າສາມພຣະພາກຊົງສ້າງສັບພະທຸກໆສິ່ງ. ພຣະອົງທັ້ງສາມຊົງສ້າງດາວເຄາະທັງໝົດໃນອະວະກາດ ແລະ ຄົນທັງໝົດທີ່ອາໄສຢູ່ໃນນັ້ນ. ໃນໂລກຂອງພວກເຮົາ, ພຣະເຈົ້າຊົງສ້າງມະນຸດ. ພຣະເຈົ້າຊົງສ້າງມະນຸດດ້ວຍເຫດຜົນພິເສດ: ພຣະເຈົ້າຕ້ອງການໃຫ້ພວກເຮົາດໍາລົງຊີວິດໃນຄວາມຮັກ ແລະ ສັນຕິສຸກກັບພຣະອົງ ແລະ ກັບຄົນອື່ນໆ.

ໃນຂະນະທີ່ພຣະເຢຊູຊົງດຳເນີນຊີວິດຢູ່ໃນໂລກນີ້, ພຣະອົງເຊື່ອຟັງພຣະບິດາ ແລະ ດໍາລົງຊີວິດຢູ່ພາຍໃຕ້ການຄວບຄຸມຂອງ ພຣະອົງຢ່າງເຕັມທີ. ພຣະເຢຊູຊົງກ່າວວ່າ "ເຮົາກັບພຣະບິດາເຈົ້າກໍເປັນອັນພຣະບິດາ, ພຣະບຸດ ແລະ ພຣະວິນຍານບໍຣິສຸດໜຶ່ງອັນດຽວກັນ" (ໂຢຮັນ 10:30). ພຣະເຢຊູຍັງກ່າວວ່າ "ພຣະບິດາເຈົ້າຢູ່ໃນເຮົາ ແລະ ເຮົາຢູ່ໃນພຣະບິດາເຈົ້າ (ໂຢຮັນ 10:38) ແລະ "ຖ້າເຮົາບໍ່ໄດ້ເຮັດພາລະກິດຂອງພຣະບິດາເຈົ້າຂອງເຮົາ ພວກເຈົ້າກໍຢ່າເຊື່ອໃນເຮົາ (ໂຢຮັນ 10:37).

ອ່ານ 5 ຂໍ້ຂ້າງລຸ່ມນີ້ ແລະ ບອກ 5 ສິ່ງທີ່ພຣະບິດາຊົງກະທຳ. (1) ໂຢຮັນ 3:16, 17; 6:57 (2) ໂຢຮັນ 5:22, 30 (3) ໂຢຮັນ 6:32; 14:10, 24 (4) ໂຢຮັນ 6:45 (5) ໂຢຮັນ 15:16; 16:23.

`ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາຫຍັງກ່ຽວກັບຄວາມສໍາພັນລະຫວ່າງພຣະເຢຊູ ແລະ ພຣະບິດາ? ພຣະບິດາຊົງປະທານຂອງຂວັນອັນລໍ້າຄ່າທີ່ສຸດຂອງພຣະອົງ ເພື່ອຊ່ວຍພວກເຮົາໃຫ້ລອດຈາກບາບ. ຄວາມຈິງໃນພຣະຄໍາພີນີ້ ສອນພວກເຮົາຫຍັງກ່ຽວກັບຄວາມຮັກຂອງພຣະອົງມີຕໍ່ພວກເຮົາ?`