---
title:  ສຶກສາເພີ່ມເຕີມ
date:   11/10/2024
---

ພຣະຄຳພີທັ້ງເຫຼັ້ມສະແດງໃຫ້ພວກເຮົາເຫັນພຣະເຢຊູ. ພຣະຜູ້ຊ່ວຍໃຫ້ລອດຊົງຕ້ອງການໃຫ້ສາວົກຂອງພຣະອົງວາງຄວາມເຊື່ອຂອງພວກເຮົາໃນພຣະຄໍາພີ. ເມື່ອພຣະເຢຊູຈາກພວກເຂົາໄປ ແລະ ສະເດັດຂື້ນສູ່ສະຫວັນ, ພວກສາວົກຂອງພຣະອົງຈຳເປັນຕ້ອງໄວ້ວາງໃຈໃນພຣະຄຳພີ. ພວກເຂົາຕ້ອງດຳເນີນຊີວິດເໝືອນທີ່ພຣະເຢຊູຊົງດຳເນີນຊີວິດ. "ຊີວິດຂອງເຂົາເຈົ້າແມ່ນຂຶ້ນກັບສິ່ງທີ່ພຣະເຈົ້າຕັດ" (ມັດທາຍ 4:4).

"ອາຫານເປັນສິ່ງບໍາລຸງລ້ຽງຮ່າງກາຍຂອງພວກເຮົາ. ໃນທາງດຽວກັນ, ພຣະຄຳພີບໍາລຸງລ້ຽງຝ່າຍຈິດວິນຍານຂອງພວກເຮົາ. ແຕ່ລະຄົນຕ້ອງໄດ້ຮັບຊີວິດ ເພື່ອຕົນເອງຈາກພຣະຄໍາພີ. ພວກເຮົາຕ້ອງກິນເພື່ອຕົວເຮົາເອງ ເພື່ອໃຫ້ໄດ້ເຫື່ອແຮງຈາກອາຫານຂອງພວກເຮົາ. ເຊັ່ນດຽວກັນ, ພວກເຮົາຕ້ອງອ່ານພຣະຄຳພີເພື່ອຕົວເຮົາເອງ. ແຕ່ລະຄົນຕ້ອງສຶກສາພຣະຄຳພີຢ່າງຮອບຄອບ. ພວກເຮົາຕ້ອງທູນຂໍໃຫ້ພຣະເຈົ້າສົ່ງພຣະວິນຍານບໍຣິສຸດມາຊ່ວຍໃຫ້ພວກເຮົາເຂົ້າໃຈສິ່ງທີ່ກ່າວໄວ້. (ໃນໜັງສືຄວາມປາຖາໜາແຫ່ງປວງຊົນ, ທ່ານ ນາງ ເອເລນ ຈີໄວທ໌, ໜ້າ 390).

**ຄໍາຖາມສົນທະນາ**:

`ເລື່ອງຕ່າງໆໃນອາທິດນີ້ສະແດງໃຫ້ພວກເຮົາເຫັນວ່າ ພຣະເຢຊູຊົງເປັນພຣະບຸດຂອງພຣະເຈົ້າ. ເປັນຫຍັງຄວາມຈິງໃນພຣະຄໍາພີນີ້ຈຶ່ງມີຄວາມສໍາຄັນຕໍ່ຄວາມເຊື່ອ ແລະ ການເຊື່ອໃນພຣະເຢຊູໃນຖານະຜູ້ຊ່ວຍໃຫ້ລອດຂອງພວກເຮົາ?`