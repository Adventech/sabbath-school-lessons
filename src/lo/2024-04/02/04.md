---
title:  'ພຣະເຢຊູເຈົ້າຊົງໂຜດຊາຍຕາບອດມາແຕ່ເກີດໃຫ້ດີ: ພາກທີ 1'
date:   08/10/2024
---

`ໂຢຮັນ 9:1–16. ພວກສາວົກຂອງພຣະເຢຊູຄິດວ່າ ບາບກຳຂອງຜູ້ໃດ ຈຶ່ງເປັນເຫດໃຫ້ຊາຍຄົນນີ້ເກີດມາຕາບອດ? ພຣະເຢຊູກ່າວສິ່ງໃດເພື່ອແກ້ໄຂຄວາມເຊື່ອຜິດໆຂອງພວກສາວົກຂອງພຣະອົງ?`

ພວກສາວົກຂອງພຣະເຢຊູເຊື່ອວ່າ ຄົນໃດໜຶ່ງເຈັບປ່ວຍຍ້ອນລາວເຮັດບາບ. ແຕ່ພຣະເຢຊູຊົງແກ້ໄຂຄວາມຄິດຜິດໆຂອງພວກສາວົກຂອງພຣະອົງ. ບາງຄັ້ງຄົນໃດໜຶ່ງປະສົບກັບຄວາມທຸກທໍລະມານຍ້ອນວ່າ ພຣະເຈົ້າຕ້ອງການໃຊ້ປະສົບການດັ່ງກ່າວເພື່ອຊ່ວຍຄົນອື່ນໃຫ້ລອດ ແລະ ໃຫ້ກຽດແກ່ພຣະນາມຂອງພຣະອົງ.

ໃນພຣະທຳມັດທາຍ, ມາຣາໂກ ແລະ ລູກາ, ເລື່ອງລາວການອັດສະຈັນມີສ່ວນເໝືອນກັນ: (1) ຜູ້ຂຽນບອກພວກເຮົາກ່ຽວກັບບັນຫາທີ່ຕ້ອງໄດ້ແກ້ໄຂ. (2) ຜູ້ທີ່ຕ້ອງການຮັບການປິ່ນປົວເຂົ້າມາຫາພຣະເຢຊູ. (3) ພຣະເຢຊູຊົງຮັກສາປິ່ນປົວຄົນເຈັບປ່ວຍ. ແລະ (4) ຄົນເຈັບປ່ວຍສັນລະເສີນພຣະເຈົ້າສຳລັບການຮັກສາປິ່ນປົວ. ເລື້ອຍໆ, ຄົນອື່ນໆທີ່ເຫັນການຮັກສາປິ່ນປົວກໍສັນລະເສີນພຣະເຈົ້າເຊັ່ນກັນ.

ໃນເລື່ອງລາວໃນ ໂຢຮັນ 9, ທ່ານໄດ້ກ່າວເຖິງການອັດສະຈັນທັ້ງສີ່ສ່ວນແກ່ພວກເຮົາ. ທ່ານບໍ່ບອກຜູ້ອ່ານຂອງຕົນຈົນກວ່າ ຂໍ້ 14 ວ່າ ພຣະເຢຊູຊົງໂຜດຄົນຕາບອດໃນວັນຊະບາໂຕ. ດັ່ງນັ້ນພວກຜູ້ນໍາຊາວຢິວຈຶ່ງກ່າວຫາພຣະເຢຊູວ່າ ຊົງລະເມີດວັນຊະບາໂຕ. ແຕ່ຢ່າງຫນ້າເສຍດາຍ, ຊາຍຕາບອດເບິ່ງເຫັນພຣະເຢຊູວ່າ ແທ້ຈິງແລ້ວຊົງເປັນຜູ້ໃດ. ແຕ່ພວກຜູ້ນໍາ "ຕາບອດ" ແລະ ບໍ່ຍອມຮັບວ່າ ພຣະເຢຊູຊົງເປັນພຣະເຈົ້າ.