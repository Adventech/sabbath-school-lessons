---
title:  ພຣະເຢຊູເຈົ້າຊົງລ້ຽງຫຼາຍກວ່າ 5,000 ຄົນ
date:   06/10/2024
---

`ອ່ານເລື່ອງລາວນີ້ໃນ ໂຢຮັນ 6:1-14. ພຣະເຢຊູຊົງເຮັດການອັດຈັນສິ່ງໃດໃນເລື່ອງນີ້? ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນວ່າ ພຣະເຢຊູ ແລະໂມເຊເໝືອນກັນໃນດ້ານໃດແດ່?`

ໃນໂຢຮັນ 6:1-14, ພວກເຮົາເຫັນຫຼາຍຢ່າງໃນເລື່ອງນີ້ກ່ຽວກັບພຣະເຢຊູທີ່ຊ່ວຍໃຫ້ພວກເຮົາລະນຶກເຖິງໂມເຊໃນຊ່ວງເວລາຂອງພຣະທຳອົບພະຍົບ. ພຣະທຳອົບພະຍົບແມ່ນຊ່ວງເວລາທີ່ພຣະເຈົ້າໄດ້ປົດປ່ອຍອິດສະຣາເອນເປັນອິດສະຫຼະຈາກການເປັນຂ້າທາດໃນປະເທດເອຢິບ. ຊ່ວງເທດສະການປັດສະຄາເປັນການສະເຫຼີມສະຫຼອງການອົບພະຍົບອອກມາຈາກປະເທດເອຢິບ (ໂຢຮັນ 6:4). ບາງສິ່ງທີ່ພຣະເຢຊູຊົງກະທຳໄດ້ແກ່: (1) ພຣະເຢຊູເຈົ້າໄດ້ສະເດັດຂຶ້ນໄປເທິງພູເຂົາ (ໂຢຮັນ 6:3). (ໂມເຊກໍຂື້ນໄປເທິງພູເຂົາຊີນາຍຄືກັນ.) (2) ພຣະເຢຊູຊົງທົດລອງຟີລິບ (ໂຢຮັນ 6:5, 6) (ຊາວອິດສະຣາເອນຖືກທົດລອງຢູ່ທີ່ຖິ່ນແຫ້ງແລ້ງກັນດານ). (3) ພຣະເຢຊູຊົງລ້ຽງຫຼາຍກວ່າ 5,000 ຄົນດ້ວຍເຂົ້າຈີ່ຫ້າກ້ອນ. (ການອັດສະຈັນນີ້ຊ່ວຍໃຫ້ຊາວຢິວລະນຶກເຖິງການອັດສະຈັນທີ່ຊົງປະທານມານາມາໃຫ້ໃນຖິ່ນແຫ້ງແລ້ງກັນດານ.) ພວກສາວົກຂອງພຣະເຢຊູເກັບເອົາຈຳນວນເຂົ້າຈີ່ທີ່ເຫຼືອນັ້ນ (ໂຢຮັນ 6:12). (ເຊັ່ນດຽວກັນກັບຊາວອິດສະຣາເອນໄດ້ເກັບເອົາມານາຢູ່ໃນຖິ່ນແຫ້ງແລ້ງກັນດານ.) ປະຊາຊົນຊາວຢິວເວົ້າວ່າ ພຣະເຢຊູຊົງເປັນຜູ້ທຳນວາຍພິເສດ (ໂຢຮັນ 6:14) ທີ່ໂມເຊໄດ້ສັນຍາວ່າ ຈະສະເດັດມາ (ພຣະບັນຍັດສອງ 18:15). ສິ່ງທັງໝົດນີ້ຊ່ວຍໃຫ້ຊາວຢິວເຂົ້າໃຈວ່າ ພຣະເຢຊູຊົງເປັນໂມເຊຄົນໃໝ່. ການເຮັດການອັດສະຈັນຂອງພຣະອົງສະແດງໃຫ້ປະຊາຊົນເຫັນວ່າ ພຣະອົງຊົງເປັນພຣະເຈົ້າ.