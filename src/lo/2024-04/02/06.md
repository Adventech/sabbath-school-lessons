---
title:  ລາຊະໂຣເປັນຄືນມາຈາກຕາຍ
date:   10/10/2024
---

ໂຢຮັນ 11 ເຕັມໄປດ້ວຍຂ່າວທີ່ໂສກເສົ້າ. ລາຊະໂຣ, ຊິ່ງເປັນໝູ່ຮັກຂອງພຣະເຢຊູໄດ້ເຈັບປ່ວຍ (ໂຢຮັນ 11:19, 31, 33). ເອື້ອຍຂອງລາຊະໂຣໂສກເສົ້າເສຍໃຈຍ້ອນ ພຣະເຢຊູບໍ່ໄດ້ຊ່ວຍໃຫ້ລາຊະໂຣພົ້ນຈາກຄວາມຕາຍ (ໂຢຮັນ 11:21, 32).

ພຣະອົງຍັງພັກຢູ່ບ່ອນເກົ່າຕໍ່ອີກສອງວັນກ່ອນເດີນໄປຫາລາຊະໂຣ (ໂຢຮັນ 11:6). ພຣະເຢຊູຊົງກ່າວບາງສິ່ງທີ່ໜ້າປະຫຼາດໃຈ. ພຣະເຢຊູຊົງພູມໃຈທີ່ພຣະອົງບໍ່ໄດ້ຢູ່ທີ່ນັ້ນກ່ອນໜ້ານີ້ກັບລາຊະໂຣ (ໂຢຮັນ 11:14, 15). ພຣະເຢຊູບໍ່ສົນໃຈລາຊະໂຣບໍ? ແນ່ນອນ ພຣະອົງຊົງເປັນຫ່ວງເປັນໃຍ! ແຕ່ພຣະເຢຊູຊົງຍິນດີ ເພາະຄວາມຊັກຊ້າຈະເຮັດໃຫ້ພຣະອົງມີໂອກາດສຳແດງຣິດເດດຂອງພຣະເຈົ້າ ແລະ ໃຫ້ກຽດແດ່ພຣະນາມຂອງພຣະອົງ. ເມື່ອພຣະເຢຊູສະເດັດມາເຖິງເຮືອນຂອງລາຊະໂຣ, ລາວຕາຍໄດ້ສີ່ວັນແລ້ວ (ໂຢຮັນ 11:17–27). ຫຼັງຈາກໄດ້ສີ່ວັນ, ສົບຂອງລາຊະໂຣຄົງມີກິ່ນເໝັນແລ້ວ. ມາທາບອກພຣະເຢຊູເມື່ອພຣະອົງມາຮອດວ່າ: "ພຣະອົງເຈົ້າເອີຍ, ລາຊະໂຣຕາຍໄດ້ສີ່ວັນແລ້ວ.” "ສົບຄົງມີກິ່ນເໝັນແລ້ວ" (ໂຢຮັນ 11:39). ແນ່ນອນ, ການຊັກຊ້າຂອງພຣະເຢຊູຊ່ວຍເຮັດໃຫ້ການອັດສະຈັນໃນການປຸກລາຊະໂຣໃຫ້ຄືນມາຈາກຕາຍຊົງມີພະລັງ ແລະ ອັດສະຈັນໃຈຍິ່ງຂຶ້ນ.

ໃນຖານະພຣະເຈົ້າ, ພຣະເຢຊູຊົງເປັນພຣະຜູ້ສ້າງຊີວິດ. ດັ່ງນັ້ນ, ພຣະອົງຈຶ່ງມີອຳນາດເໜືອຄວາມຕາຍ. ພຣະເຢຊູຊົງໃຊ້ການອັດສະຈັນໃນຟື້ນຄືນລາຊະໂຣມາຈາກຕາຍ ເພື່ອສອນຄວາມຈິງທີ່ສໍາຄັນໃນພຣະຄໍາພີວ່າ:“ເຮົານີ້ແຫຼະ ເປັນເຫດໃຫ້ຄົນທັງປວງເປັນຄືນມາ ທັງເປັນຊີວິດ, ຜູ້ທີ່ວາງໃຈເຊື່ອໃນເຮົາ ເຖິງແມ່ນວ່າ ຕາຍໄປແລ້ວ ກໍຍັງມີຊີວິດຢູ່" (ໂຢຮັນ 11:25).