---
title:  ການພິສູດວ່າ ພຣະເຢຊູຊົງເປັນພຣະເຈົ້າ
date:   05/10/2024
---

### ອ່ານບົດຮຽນສຳລັບອາທິດນີ້
ໂຢຮັນ 6: 1-14; 6:14, 15, 26-36; 9:1–16; 9:17–34; 11:38–44.

> <p>ຂໍ້ຄວນຈຳ</p>
> “ພຣະເຢຊູເຈົ້າກ່າວແກ່ນາງວ່າ, “ເຮົານີ້ແຫຼະເປັນເຫດໃຫ້ຄົນທັງປວງເປັນຄືນມາ ທັງເປັນຊີວິດ, ຜູ້ທີ່ວາງໃຈເຊື່ອໃນເຮົາ ເຖິງແມ່ນວ່າຕາຍໄປແລ້ວ ກໍຍັງມີຊີວິດຢູ່. ຜູ້ໃດທີ່ຍັງມີຊີວິດຢູ່ ແລະ ເຊື່ອໃນເຮົາຈະບໍ່ຕາຍຈັກເທື່ອ (ໂຢຮັນ 11:25, 26).

ພຣະຄຳພີບອກພວກເຮົາວ່າ ພຣະເຢຊູຊົງເປັນພຣະບຸດຂອງພຣະເຈົ້າຊົ່ວນິລັນດອນ. ພຣະເຢຊູ ແລະ ພຣະບິດາຊົງເປັນພຣະເຈົ້າ. ບໍ່ມີຜູ້ໃດສ້າງພຣະເຢຊູ. ພຣະອົງບໍ່ໄດ້ຮັບຊີວິດຂອງພຣະອົງຈາກຜູ້ໃດ. ພຣະເຢຊູຊົງເປັນຜູ້ສ້າງທຸກສິ່ງທຸກຢ່າງ (ໂຢຮັນ 1:1–3). ພຣະເຢຊູຊົງມີຊີວິດຢູ່ສະເໝີ. ດັ່ງນັ້ນ, ຈຶ່ງບໍ່ມີເວລາໃດທີ່ພຣະເຢຊູບໍ່ມີຊີວິດຢູ່. ເມື່ອພຣະເຢຊູສະເດັດມາໃນໂລກນີ້, ພຣະອົງບັງເກີດເປັນມະນຸດ. ແຕ່ພຣະອົງບໍ່ເຄີຍຢຸດເປັນພຣະເຈົ້າ.

ຄວາມຈິງໃນພຣະຄຳພີກ່ຽວກັບພຣະເຢຊູນີ້ມີຄວາມສຳຄັນສຳລັບໂຢຮັນ. ໂຢຮັນກ່າວເຖິງການອັດສະຈັນ ຫຼື ຖ້ອຍຄຳຂອງພຣະເຢຊູ ເພື່ອຊ່ວຍໃຫ້ພວກເຮົາເຂົ້າໃຈວ່າ ພຣະເຢຊູຊົງເປັນພຣະເຈົ້າ. ພຣະເຢຊູຍັງໄດ້ສະແດງໃຫ້ເຫັນວ່າ ຖ້ອຍຄຳຂອງພຣະອົງເປັນຄວາມຈິງ ເມື່ອພຣະອົງຊົງເຮັດການອັດສະຈັນຢ່າງຍິ່ງໃຫຍ່. ໃນອາທິດນີ້, ພວກເຮົາຈະຮຽນຮູ້ການເຮັດການອັດສະຈັນຢ່າງໃຫຍ່ທີ່ສຸດສາມປະການຂອງພຣະເຢຊູ. ການອັດສະຈັນເຫຼົ່ານີ້ສະແດງໃຫ້ເຫັນວ່າ ພຣະເຢຊູຊົງເປັນພຣະເຈົ້າ.