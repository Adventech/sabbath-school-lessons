---
title:  ສຶກສາເພີ່ມເຕີມ
date:   18/10/2024
---

ພຣະເຢຊູໄດ້ກ່າວວ່າ"ເມື່ອເຮົາຖືກຍົກຂຶ້ນຈາກແຜ່ນດິນໂລກນີ້ ແລ້ວເຮົາຈະຊັກນຳຄົນທັງຫຼາຍມາຫາເຮົາ (ໂຢຮັນ 12:32). ພຣະເຢຊູຈະຕ້ອງປະກົດແກ່ຄົນບາບໃນຖານະພຣະຜູ້ຊ່ວຍໃຫ້ລອດທີ່ຈະຕາຍເພື່ອຄວາມບາບຂອງທຸກຄົນ. ເມື່ອພວກເຮົາເບິ່ງໄປທີ່ພຣະເຢຊູ, ລູກແກະຂອງພຣະເຈົ້າເທິງໄມ້ກາງແຂນ, ພວກເຮົາເລີ່ມເຂົ້າໃຈແຜນການຂອງພຣະເຈົ້າທີ່ຈະຊ່ວຍພວກເຮົາໃຫ້ລອດ. ຄວາມຮັກຂອງພຣະເຈົ້າເຮັດໃຫ້ພວກເຮົາສາລະພາບບາບຂອງພວກເຮົາ ແລະ ຢຸດເຮັດບາບ. ເມື່ອພຣະເຢຊູສິ້ນພຣະຊົນເພື່ອຄົນບາບ, ພຣະອົງໄດ້ສໍາແດງຄວາມຮັກທີ່ພວກເຮົາບໍ່ສາມາດເຂົ້າໃຈໄດ້ (ໜັງສືເຄັດລັບແຫ່ງຄວາມສຸກ “ທ່ານ ນາງ ເອເລນ ຈີໄວທ໌, ໜ້າ 26, 27”).

**ຄໍາຖາມສົນທະນາ**:

`ພຣະເຢຊູຊົງເປັນພຣະເຈົ້າ ແລະ ເປັນມະນຸດໂດຍສົມບູນແບບ. ເປັນຫຍັງຄວາມຈິງໃນພຣະຄໍາພີທີ່ວ່າ ເຢຊູຊົງພຣະເຈົ້າໂດຍສົມບູນແບບຈຶ່ງເປັນສ່ວນຫນຶ່ງທີ່ສໍາຄັນຂອງຄວາມເຊື່ອຂອງພວກເຮົາໃນຖານະເປັນຊາວເຊເວັນເດເອັດເວນຕິສ໌? ຈະເປັນແນວໃດກັບຄວາມເຊື່ອຂອງພວກເຮົາ ຖ້າພວກເຮົາຄິດວ່າພຣະເຢຊູເປັນພຽງແຕ່ມະນຸດ ແລະ ບໍ່ແມ່ນພຣະເຈົ້າ? ນອກຈາກນັ້ນ, ຈະເກີດຫຍັງຂຶ້ນກັບໄມ້ກາງແຂນ ຖ້າພຣະເຈົ້າຜູ້ຊົງເປັນນິດບໍ່ຕາຍເທິງໄມ້ກາງແຂນ? ແຕ່ຈະເກີດຫຍັງຂື້ນ ຖ້າມີພຽງແຕ່ມະນຸດຕາຍເທິງໄມ້ກາງແຂນເທົ່ານັ້ນ? ພວກເຮົາຈະສູນເສຍຫຍັງ ຖ້າຫາກວ່າ ພຣະເຢຊູບໍ່ແມ່ນພຣະເຈົ້າທີ່ຊົງມີຊີວິດຢູ່ເປັນນິດ?`