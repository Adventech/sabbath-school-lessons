---
title:  ຄຳນຳກ່ຽວກັບພຣະທຳໂຢຮັນ
date:   12/10/2024
---

### ອ່ານບົດຮຽນສຳລັບອາທິດນີ້
ໂຢຮັນ 1:1–5; 1:1–3, 14; 1:9–13; 3:16–21; 17:1–5.

> <p>ຂໍ້ຄວນຈຳ</p>
> “ເມື່ອຕົ້ນເດີມນັ້ນພຣະທຳຊົງເປັນຢູ່ແລ້ວ ພຣະທຳນັ້ນຊົງສະຖິດຢູ່ກັບພຣະເຈົ້າ ແລະ ພຣະທຳນັ້ນແຫຼະ ຊົງເປັນພຣະເຈົ້າ (ໂຢຮັນ1:1).

ໃນບົດທີ 1, ພວກເຮົາໄດ້ເລີ່ມຕົ້ນການສຶກສາຂອງພວກເຮົາໃນຕອນທ້າຍຂອງພຣະທຳໂຢຮັນ. ໃນຕອນທ້າຍຂອງພຣະທຳໂຢຮັນອະທິບາຍວ່າ ເຫດໃດເພິ່ນຈຶ່ງຂຽນໜັງສືຂອງຕົນ. ບົດຮຽນຂອງອາທິດນີ້ ແມ່ນກັບຄືນໄປທີ່ຈຸດເລີ່ມຕົ້ນຂອງພຣະທຳໂຢຮັນ. ໃນຄໍາເວົ້າທໍາອິດ ຫຼື ແຕ່ລະວາດຂອງປຶ້ມ ຫຼື ຈົດໝາຍຂອງພວກເຂົາ, ບັນດາຜູ້ຂຽນພັນທະສັນຍາໃໝ່ມັກຈະບອກພວກເຮົາກ່ຽວກັບຫົວຂໍ້ທີ່ພວກເຂົາຈະເວົ້າເຖິງ. ໃນຕອນຕົ້ນພຣະທຳໂຢຮັນ, ທ່ານຍັງບອກພວກເຮົາວ່າ ເພິ່ນຈະ ເວົ້າເຖິງເລື່ອງຫຍັງ. ຫົວຂໍ້ຂອງໂຢຮັນປະກອບດ້ວຍຄວາມຈິງໃນພຣະຄໍາພີກ່ຽວກັບພຣະເຢຊູ.

ຄວາມຈິງໃນຄໍາພີເຫຼົ່ານີ້ຊ່ວຍໃຫ້ພວກເຮົາ ຊຶ່ງເປັນຜູ້ອ່ານເຂົ້າໃຈສິ່ງຕ່າງໆກ່ຽວກັບພຣະເຢຊູທີ່ຄົນໃນເລື່ອງລາວບໍ່ເຂົ້າໃຈໃນຂະນະນັ້ນ. ພວກເຮົາສາມາດເຫັນຫົວຂໍ້ສໍາຄັນທີ່ໂຢຮັນມັກເວົ້າເຖິງ ເມື່ອທ່ານເລົ່າເລື່ອງພຣະເຢຊູ. ບົດຮຽນໃນອາທິດນີ້ຈະເລີ່ມຕົ້ນດ້ວຍຄຳນຳຂອງພຣະທຳໂຢຮັນ (ໂຢຮັນ 1:1–18). ໃນທ້າຍອາທິດນີ້, ພວກເຮົາຈະພິຈາລະນາຫົວຂໍ້ເຫຼົ່ານີ້ອີກຄັ້ງໃນພາກສ່ວນອື່ນໆຂອງຂ່າວປະເສີດຂອງໂຢຮັນ.