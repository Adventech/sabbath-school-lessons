---
title:  'ແນວຄວາມຄິດທີ່ສໍາຄັນໃນພຣະທຳໂຢຮັນ: ພາກທີ 1'
date:   16/10/2024
---

`ອ່ານໂຢຮັນ 3:16–21; 9:35–41 ແລະ 12:36–46. ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນແນວຄວາມຄິດດຽວໃນການຍອມຮັບ ຫຼື ປະຕິເສດພຣະເຢຊູທີ່ພວກເຮົາເຫັນໃນຄໍານຳຂອງພຣະທຳໂຢຮັນກ່ຽວກັບຊີວິດຂອງພຣະເຢຊູແນວໃດ?`

ໃນພຣະທຳໂຢຮັນມີຄົນສອງກຸ່ມ: (1) ຄົນທີ່ເຊື່ອໃນພຣະເຢຊູ ແລະ ຍອມຮັບເອົາພຣະອົງເປັນພຣະຜູ້ຊ່ວຍໃຫ້ລອດ ແລະ (2) ຄົນທີ່ເລືອກທີ່ຈະບໍ່ເຊື່ອໃນພຣະອົງ.

ໃນພຣະທຳໂຢຮັນ, ຄົນສອງກຸ່ມມີຄວາມແຕກຕ່າງກັນໃນວິທີທີ່ພວກເຂົາຄິດກ່ຽວກັບພຣະເຢຊູ. ພວກເຂົາຍອມຮັບເອົາພຣະຄຳຂອງພຣະອົງ, ເຖິງແມ່ນວ່າ ພຣະອົງຊົງດ່າ ຫຼື ເຕືອນພວກເຂົາກໍຕາມ. ພຣະເຢຊູຊົງເປັນເຊັ່ນດຽວກັບແສງສະຫວ່າງທີ່ສ່ອງມາຍັງພວກເຂົາ. ຄົນກຸ່ມນີ້ເຊື່ອ ແລະ ກາຍເປັນລູກຂອງພຣະເຈົ້າ.

ຜູ້ຄົນທີ່ບໍ່ຍອມຮັບເອົາພຣະເຢຊູເຂົ້າມາຫາພຣະອົງ ເພື່ອຕໍ່ສູ້ກັບພຣະອົງ. ພວກເຂົາຮັກຄວາມມືດມົນ ຫຼື ຄວາມຕົວະ ແລະ ບໍ່ແມ່ນແສງສະຫວ່າງ ຫຼື ຄວາມຈິງໃນພຣະຄຳພີ. ຄົນກຸ່ມນີ້ຄິດວ່າ ຄຳເວົ້າຂອງພຣະເຢຊູແມ່ນຍອມຮັບໄດ້ຍາກ. ພວກເຂົາຕັດສິນພຣະເຢຊູ. ພວກເຂົາບໍ່ອະນຸຍາດໃຫ້ຄໍາສອນຂອງພຣະອົງຕັດສິນພວກເຂົາ. ພວກເຮົາເຫັນພຶດຕິກຳດັ່ງກ່າວຊໍ້າແລ້ວຊໍ້າເລົ່າ ໃນບັນດາພວກຜູ້ນໍາຝ່າຍຈິດວິນຍານຂອງຊາວຢິວ. ໃນຖານະເປັນຜູ້ນໍາຝ່າຍຈິດວິນຍານສຳລັບປະຊາຊົນຂອງພວກເຂົາ, ພວກເຂົາຄວນເປັນຄົນທໍາອິດທີ່ຍອມຮັບເອົາພຣະເຢຊູ.