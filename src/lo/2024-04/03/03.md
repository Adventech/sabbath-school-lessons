---
title:  ພຣະຄໍາ, ພຣະເຢຊູ, ຊົງບັງເກີດເປັນມະນຸດ
date:   14/10/2024
---

`ຂໍ້ພຣະຄຳພີເຫຼົ່ານີ້ບອກພວກເຮົາວ່າ ພຣະເຢຊູຊົງເຮັດຫຍັງ? ເຫດໃດຄວາມຈິງໃນພຣະຄຳພີຂໍ້ນີ້ຈຶ່ງສຳຄັນຫຼາຍ?`

ໂຢຮັນບໍ່ໄດ້ເລີ່ມຕົ້ນໜັງສືຂອງຕົນກ່ຽວກັບຊີວິດຂອງພຣະເຢຊູດ້ວຍພຣະນາມຂອງພຣະເຢຊູເຈົ້າ. ໂຢຮັນບໍ່ໄດ້ເລີ່ມຕົ້ນດ້ວຍຫົວຂໍ້ກ່ຽວກັບພັນທະກິດຂອງພຣະເຢຊູໃນຖານະເປັນພຣະຜູ້ຊ່ອຍໃຫ້ລອດ. ທ່ານເລີ່ມຕົ້ນໜັງສືຂອງຕົນດ້ວຍຄໍາວ່າ "ໂລໂກ້ສ໌", ເຊິ່ງແປວ່າ "ພຣະຄໍາ". ສໍາລັບໂຢຮັນ "ໂລໂກ້ສ໌" ຄືບຸກຄົນ: ພຣະເຢຊູຄຣິດ. ພຣະເຢຊູຊົງບັງເກີດເປັນມະນຸດ ແລະ ຊົງຢູ່ທ່າມກາງພວກເຮົາ (ໂຢຮັນ 1:4).

ໂຢຮັນຍັງເຊື່ອວ່າ "ໂລໂກ້ສ໌" ຊົງເປັນພຣະຄຳຂອງພຣະເຈົ້າ ຫຼື ພຣະຄຳພີ. ທີ່ສໍາຄັນກວ່ານັ້ນ, ພຣະເຈົ້າສື່ສານກັບພວກເຮົາ. ພຣະອົງຊົງສຳແດງພຣະອົງເອງຕໍ່ຜູ້ຄົນໃນວິທີທີ່ຫນ້າປະຫຼາດໃຈທີ່ສຸດ: ພຣະເຢຊູຊົງບັງເກີດເປັນມະນຸດ ແລະ ອາໄສຢູ່ກັບພວກເຮົາ (ໂຢຮັນ 1:14). ໃນພຣະທຳໂຢຮັນກ່ຽວກັບຊີວິດຂອງພຣະເຢຊູ "ໂລໂກ້ສ໌" ສະແດງໃຫ້ພວກເຮົາເຫັນພຣະເຈົ້າທີ່ຊົງມີຊີິວິດຢູ່ຕະຫຼອດໄປເປັນນິດ, ຜູ້ຊົງເຂົ້າສູ່ການເວລາ ແລະ ອະວະກາດ. ພຣະເຈົ້າອົງດຽວກັນນີ້ກ່າວ, ກະທຳ ແລະ ຕິດຕໍ່ສື່ສານກັບມະນຸດໃນແບບສ່ວນຕົວ. ຄໍາວ່າ "ໂລໂກ້ສ໌" ສະແດງໃຫ້ພວກເຮົາເຫັນວ່າ ພຣະເຈົ້າທີ່ຊົງມີຊີວິດຢູ່ຕະຫຼອດໄປເປັນນິດບັງເກີດເປັນມະນຸດ ແລະເປັນໜຶ່ງໃນພວກເຮົາ.

`ພຣະເຈົ້າຜູ້ຊົງສ້າງພວກເຮົາບັງເກີດມາເປັນໜຶ່ງດຽວໃນພວກເຮົາ ແລະ ຊົງສະຖິດຢູ່ກັບພວກເຮົາ. ວ້າວ! ສິ່ງນີ້ບອກພວກເຮົາຫຍັງກ່ຽວກັບຄວາມຮັກຂອງພຣະເຈົ້າຕໍ່ພວກເຮົາ?`