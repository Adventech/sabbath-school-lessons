---
title:  ການເຊື່ອຟັງ ຫຼື ບໍ່ເຊື່ອຟັງພຣະຄຳພີ
date:   15/10/2024
---

`ອ່ານໂຢຮັນ 1:9–13. ໃນຂໍ້ພຣະຄຳພີເຫຼ່ົານີ້, ໂຢຮັນເວົ້າຫຍັງກ່ຽວກັບວິທີທີ່ຜູ້ຄົນຄິດ ແລະ ຮູ້ສຶກກ່ຽວກັບພຣະເຢຊູ?`

ໂຢຮັນ 1:1–18 ເປັນຄໍານໍາຂອງພຣະທຳໂຢຮັນກ່ຽວກັບຊີວິດຂອງພຣະເຢຊູ. ໂຢຮັນ 1:1–18 ເວົ້າເຖິງພຣະເຢຊູຊົງເປັນຜູ້ໃດ. ຂໍ້ພຣະຄຳພີເຫຼົ່ານີ້ຍັງບອກພວກເຮົາວ່າ ຜູ້ຄົນໃນເວລານັ້ນຄິດ ແລະ ຮູ້ສຶກແນວໃດກ່ຽວກັບພຣະເຢຊູ. ໂຢຮັນຍັງຕັ້ງນາມພຣະເຢຊູວ່າ “ຄວາມສະຫວ່າງອັນແທ້ຈິງ” (ໂຢຮັນ 1:9). ພຣະເຢຊູຊົງເປັນເຊັ່ນດຽວກັບແສງສະຫວ່າງ ເພາະວ່າພຣະວະຈະນະຂອງພຣະອົງສ່ອງເຂົ້າໄປໃນຫົວໃຈ ແລະ ຈິດໃຈຂອງທຸກຄົນໃນໂລກ. ພຣະເຢຊູຊົງເປັນເຊັ່ນດຽວກັບແສງສະຫວ່າງທີ່ຊ່ວຍໃຫ້ພວກເຮົາເຂົ້າໃຈພຣະຄຳພີ.

ນອກຈາກນັ້ນ, ລອງເບິ່ງສິ່ງທີ່ໂຢຮັນ 1:9 ເວົ້າເຖິງເນຶ້ື້ອແທ້. ແສງສະຫວ່າງສ່ອງແກ່ຄົນທັງປວງ. ແຕ່ບໍ່ແມ່ນທຸກຄົນທີ່ຍອມຮັບແສງສະຫວ່າງນັ້ນ. ດັ່ງທີ່ພວກເຮົາຈະເຫັນບົດຮຽນໃນມື້ອື່ນ, ໜຶ່ງໃນແນວຄວາມຄິດທີ່ສໍາຄັນທີ່ສຸດໃນພຣະທຳໂຢຮັນເຖິງວິທີການທີ່ຄົນຍອມຮັບ ຫຼື ປະຕິເສດພຣະເຢຊູ. ແນວຄິດນັ້ນເລີ່ມຕົ້ນທີ່ນີ້ໃນໂຢຮັນ 1. ຄວາມຈິງທີ່ຫນ້າເສົ້າໃຈຄື ພຣະຜູ້ຊ່ວຍໃຫ້ລອດສະເດັດມາຫາປະຊາຊົນຂອງຕົນເອງ, ຊາວຢິວ. ແຕ່ຫຼາຍຄົນບໍ່ຍອມຮັບພຣະອົງເປັນພຣະຜູ້ຊ່ວຍໃຫ້ລອດ.

ໃນໂຢຮັນ 20:31, ໂຢຮັນບອກພວກເຮົາເຖິງເຫດທີ່ຂຽນໜັງສືຂອງຕົນ: ດັ່ງນັ້ນທ່ານຈະເຊື່ອວ່າ ພຣະເຢຊູຊົງເປັນພຣະຜູ້ຊ່ວຍໃຫ້ລອດ, ພຣະບຸດຂອງພຣະເຈົ້າແລະເມື່ອທ່ານເຊື່ອ, ທ່ານຈະມີຊີວິດນິຣັນດອນໃນພຣະນາມຂອງພຣະອົງ.