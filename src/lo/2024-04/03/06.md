---
title:  'ແນວຄວາມຄິດທີ່ສໍາຄັນໃນພຣະທຳໂຢຮັນ: ພາກທີ 2'
date:   17/10/2024
---

`ອ່ານໂຢຮັນ 17:1–5. ພຣະເຢຊູໝາຍຄວາມວ່າແນວໃເມື່ອພຣະອົງກ່າວວ່າ: “ພຣະບິດາເຈົ້າເອີຍ ເຖິງເວລາແລ້ວ ຂໍໂຜດໃຫ້ພຣະບຸຂອງພຣະອົງໄດ້ຮັບສະຫງ່າຣາສີເຖີດ ເພື່ອພຣະບຸດຈະໄດ້ຖວາຍສະຫງ່າຣາສີແກ່ພຣະອົງ’” (ໂຢຮັນ 17:1).`

ໂຢຮັນເວົ້າເຖິງສະຫງ່າຣາສີຂອງພຣະເຢຊູ: “ພຣະທຳໄດ້ຊົງບັງເກີດເປັນມະນຸດ. ພຣະອົງຊົງສ້າງເຮືອນຢູ່ກັບພວກເຮົາ. ພວກເຮົາໄດ້ເຫັນສະຫງ່າຣາສີຂອງພຣະອົງ. ເປັນສະຫງ່າຣາສີຂອງພຣະອົງຜູ້ດຽວເທົ່ານັ້ນ ທີ່ມາຈາກພຣະບິດາ. "ບໍຣິບູນດ້ວຍພຣະຄຸນ ແລະ ຄວາມຈິງ" (ໂຢຮັນ 1:14). ໃນພາສາເກຣັກຄໍາວ່າ "ສະຫງ່າຣາສີ" ໝາຍເຖິງ "ຄວາມສົດໃສ", "ຊື່ສຽງ" ແລະ "ກຽດຕິຍົດ". ໂຢຮັນໃຊ້ຄໍາວ່າ "ສະຫງ່າຣາສີ"ເພື່ອເວົ້າເຖິງວິທີການທີ່ຜູ້ຄົນໃຫ້ກຽດຕິຍົດແກ່ພຣະເຢຊູ ແລະ ພຣະເຢຊູຊົງໄດ້ຮັບກຽດຕິຍົດຈາກພຣະເຈົ້າ.

ເມື່ອໃນຖະນະຊົງເປັນມະນຸດ, ພຣະເຢຊູຊົງສິ້ນພຣະຊົນຢ່າງໜ້າຢ້ານກົວ. ພຣະອົງໄດ້ຮັບຄວາມທຸກທໍລະມານ. ພຣະອົງຖືກຕຶງເທິງໄມ້ກາງແຂນເໝືອນກັບເປັນອາຊະຍາກໍາ. ກ່ອນພຣະເຢຊູຊົງສິ້ນລົມຫາຍໃຈ, ພຣະອົງໄດ້ຮ້ອງຂຶ້ນດ້ວຍສຽງດັງວ່າ, ພຣະເຈົ້າຂອງຂ້ານ້ອຍເອີຍ, ດ້ວຍເຫດໃດພຣະອົງຈຶ່ງປະຖິ້ມຂ້ານ້ອຍເສຍ?” (ມັດທາຍ 27:46). ພວກເຮົາເຫັນດ້ານມືດມົນຂອງໄມ້ກາງແຂນຂອງມະນຸດໃນພຣະທຳມັດທາຍ ແລະ ມາຣາໂກ (ມທ. 27:46; ມຣກ.15:34).

ແຕ່ໄມ້ກາງແຂນຍັງມີອີກດ້ານໜຶ່ງເຊັ່ນກັນ: ນັ້ນຄືດ້ານສະຫງ່າຣາສີ. ພວກເຮົາເຫັນຄວາມສະຫງ່າຣາສີນີ້ໃນພຣະທຳລູກາ ແລະ ໂຢຮັນ (ລກ. 23:32-47; ຢຮ. 19:25-30). ພວກເຮົາເຫັນໄມ້ກາງແຂນເປັນສະຖານທີ່ທີ່ພຣະເຈົ້າຈະຊ່ວຍຄົນບາບໃຫ້ລອດ ແລະ ປະທານຄວາມເມດຕາແກ່ພວກເຂົາ.