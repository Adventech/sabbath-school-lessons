---
title:  ໃນຕົ້ນເດີມນັ້ນ ພຣະເຢຊູຊົງເປັນຢູ່ແລ້ວ
date:   13/10/2024
---

ຂໍ້ພຣະຄຳພີເຫຼົ່ານີ້ສອນພວກເຮົາຫຍັງກ່ຽວກັບພຣະເຢຊູ? ໂຢຮັນເລີ່ມຕົ້ນໜັງສືຂອງຕົນກ່ຽວກັບເລື່ອງລາວຊີວິດຂອງພຣະເຢຊູດ້ວຍຄວາມຄິດທີ່ໜ້າອັດສະຈັນນີ້: "ເມື່ອຕົ້ນເດີມນັ້ນ ພຣະທຳຊົງເປັນຢູ່ແລ້ວ. ພຣະທຳນັ້ນຊົງສະຖິດຢູ່ກັບພຣະເຈົ້າ ແລະ ພຣະທຳນັ້ນແຫຼະຊົງເປັນພຣະເຈົ້າ (ໂຢຮັນ 1:1). ຂໍ້ຄວາມທີ່ສວຍງາມນີ້ມີແນວຄວາມຄິດທີ່ເລິກເຊິ່ງ ແລະ ຊົງພະລັງກ່ຽວກັບພຣະເຢຊູ. ໃນຖານະເປັນມະນຸດ, ພວກເຮົາບໍ່ສາມາດເຂົ້າໃຈໄດ້ວ່າ ຄວາມຄິດທີ່ຍິ່ງໃຫຍ່ນີ້ໝາຍຄວາມວ່າແນວໃດ, ແຕ່ພວກເຮົາຕ້ອງພະຍາຍາມ. ໂຢຮັນເລີ່ມຕົ້ນໜັງສືຂອງລາວດ້ວຍຄໍາດຽວກັນທີ່ພຣະທຳປະຖົມມະການເລີ່ມ: "ເມື່ອຕົ້ນເດີມນັ້ນ" (ອ່ານປະຖົມມະການ 1:1; ໂຢຮັນ 1:1). ພວກເຮົາໄດ້ຮຽນຮູ້ວ່າ ພຣະຄໍາ, ພຣະເຢຊູ, ຊົງມີຊີວິດຢູ່ກ່ອນທີ່ພຣະເຈົ້າຊົງສ້າງທຸກສິ່ງ. ດັ່ງນັ້ນ, ໂຢຮັນບອກພວກເຮົາວ່າ ພຣະເຢຊູຊົງຢູ່ກັບພຣະເຈົ້າພຣະບິດາຕັ້ງແຕ່ຕົ້ນເດີມມາ. ຕໍ່ມາ, ໂຢຮັນບອກພວກເຮົາວ່າ "ພຣະທຳນັ້ນຊົງສະຖິດຢູ່ກັບພຣະເຈົ້າ". ແລ້ວໂຢຮັນກ່າວຕຶ່ມວ່າ, "ພຣະທຳນັ້ນແຫຼະ ຊົງເປັນພຣະເຈົ້າ" (ໂຢຮັນ 1:1). ໂຢຮັນກຳລັງເວົ້າເຖິງພຣະເຢຊູ. ພຣະເຢຊູບໍ່ແມ່ນພຣະເຈົ້າພຣະບິດາ. ໃນເວລາດຽວກັນ, ພຣະເຢຊູຊົງເປັນພຣະບຸດຂອງພຣະເຈົ້າ, ເປັນບຸກຄົນທີສອງຂອງພຣະເຈົ້າສາມພຣະພາກ. ພຣະເຈົ້າສາມພຣະພາກປະກອບດ້ວຍສາມາຊິກທັ້ງສາມອົງຂອງພຣະເຈົ້າສາມພຣະອົງເປັນໜຶ່ງດຽວຄື: ພຣະເຈົ້າພຣະບິດາ, ພຣະເຈົ້າພຣະບຸດ ແລະ ພຣະເຈົ້າພຣະວິນຍານບໍຣິສຸດ.