---
title:  ການຮູ້ຈັກພຣະເຢຊູ ແລະ ຄໍາສອນຂອງພຣະອົງ
date:   21/12/2024
---

### ອ່ານບົດຮຽນສໍາລັບອາທິດນີ້
ໂຢຮັນ 21:1-19; 21:20-22; 1:4-10; 4:46-54; 12:32.

> <p>ຂໍ້ຄວນຈຳ</p>
> “ເຈົ້າທັງຫຼາຍຄົ້ນຫາໃນພຣະຄຳພີ ເພາະຄິດວ່າຈະພົບຊີວິດນິຣັນດອນ ແມ່ນພຣະຄຳພີນີ້ແຫຼະ ທີ່ເປັນພະຍານໃຫ້ເຮົາ!” (ໂຢຮັນ 5:39).

ພຣະທຳໂຢຮັນຈົບລົງໃນແບບດຽວກັນກັບພຣະທຳມາຣາໂກ: ການພົບປະລະຫວ່າງພຣະເຢຊູ ແລະ ພວກສາວົກຂອງພຣະອົງໃນແຂວງຄາລີເລ. ບົດຮຽນສຸດທ້າຍນີ້ແມ່ນກ່ຽວກັບການພົບປະນັ້ນ.

ພວກສາວົກຂອງພຣະເຢຊູໄດ້ຢູ່ກັບພຣະອົງເປັນເວລາຫຼາຍກວ່າສາມປີ. ຄັ້ງແລ້ວຄັ້ງເລົ່າ, ພຣະເຢຊູຊົງບອກກັບພວກສາວົກຂອງພຣະອົງວ່າ ຈະມີຫຍັງເກີດຂຶ້ນກັບພຣະອົງ. ແຕ່ພວກສາວົກບໍ່ພ້ອມສຳລັບການສິ້ນພຣະຊົນ ຫຼື ຟື້ນຄືນມາຈາກຕາຍຂອງພຣະອົງ. ພວກເຂົາບໍ່ເຊື່ອສິ່ງທີ່ພຣະເຢຊູຊົງກ່າວກັບພວກເຂົາ.ໃນທຸກມື້ນີ້, ພວກເຮົາອາດຈະຢູ່ໃນຄວາມສ່ຽງທີ່ຈະເຮັດສິ່ງດຽວກັນກັບພວກສາວົກໄດ້ເຮັດ. ພວກເຮົາອາດອ່ານພຣະຄຳພີ, ແຕ່ພວກເຮົາອາດຄິດ ຫຼື ຮູ້ສຶກວ່າ ພວກເຮົາບໍ່ຈໍາເປັນຕ້ອງເຊື່ອຟັງ. ພວກເຮົາອາດບໍ່ຍອມຮັບຄວາມຈິງຝ່າຍຈິດວິນຍານຂອງພຣະອົງໃນຖານະແສງສະຫວ່າງຈາກສະຫວັນທີ່ຈະຊີ້ນໍາການກະທໍາຂອງ ພວກເຮົາ. ເມື່ອພວກເຮົາຮູ້ຈັກພຣະເຢຊູດີຂຶ້ນ, ພວກເຮົາຈະຕ້ອງດໍາລົງຊີວິດຢູ່ໃນພຣະອົງ ແລະ ເຊື່ອຟັງຄໍາສອນຂອງພຣະອົງ.