---
title:  ສຶກສາເພີ່ມເຕີມ
date:   27/12/2024
---

ພຣະເຈົ້າຊົງປະທານພຣະພອນທຸກຢ່າງແກ່ພວກເຮົາ ເພາະພຣະເຢຊູ. ທູດສະຫວັນນໍາເອົາພຣະພອນເຫຼົ່ານີ້ມາໃຫ້ພວກເຮົາ. ເມື່ອພຣະເຢຊູຊົງບັງເກີດເປັນມະນຸດ, ພຣະອົງຊົງຮ່ວມຢູ່ກັບຄົນບາບ.ເພາະວ່າ ພຣະເຢຊູຊົງເປັນພຣະເຈົ້າ, ພຣະອົງຈຶ່ງສາມາດສະເດັດສູ່ພຣະບັນລັງຂອງພຣະເຈົ້າເພື່ອພວກເຮົາໄດ້. ດັ່ງນັ້ນ, ພຣະເຢຊູຈຶ່ງເປັນຫົນທາງສຳລັບມະນຸດໃນການສື່ສານກັບພຣະເຈົ້າ ແລະ ເປັນຫົນທາງສຳລັບພຣະເຈົ້າໃນການສື່ສານກັບມະນຸດດ້ວຍ.(ໃນໜັງສືຄວາມປາຖະໜາແຫ່ງປວງຊົນ, ຂອງທ່ານ ນາງ ເອເລນ ຈີໄວທ໌, ໜ້າ 143).

**ຄຳຖາມສົນທະນາ**:

`ພວກເຮົາຈະຄົ້ນຫາຄວາມຈິງໃນພຣະຄຳພີໄດ້ແນວໃດ?`

`ເຫດໃດຈຶ່ງເປັນເລື່ອງຍາກແທ້ທີ່ຈະປ່ອຍໃຫ້ພຣະຄຳຕັດສິນວ່າ ສິ່ງໃດຄືຄວາມຈິງ, ບໍ່ແມ່ນຕົນເອງເປັນຜູ້ຕັດສິນ? ເຫດໃດຈຶ່ງສຳຄັນທີ່ພວກເຮົາຈະຕ້ອງລະຖິ້ມຄວາມຈອງຫອງທັງໝົດໃນໃຈ ເມື່ອພວກເຮົາສຶກສາພຣະຄຳພີ?`

`ປະຫວັດສາດຂອງຄຣິສຕຽນພາກຕາເວັນຕົກ ແມ່ນເຕັມໄປດ້ວຍເລື່ອງທີ່ຫນ້າຢ້ານກົວກ່ຽວກັບສິ່ງທີ່ເກີດຂຶ້ນ ເມື່ອຄົນໃຊ້ຄວາມຈິງໃນພຣະຄໍາພີ ເພື່ອສະຫນັບສະຫນູນແນວຄິດເທັກ ຫຼື ເພື່ອຄວບຄຸມຄົນອື່ນ. ມີຕົວຢ່າງໃດແດ່ທີ່ທ່ານສາມາດຄິດໄດ້ຈາກປະຫວັດສາດ?`

`ເລົ່າດ້ວຍຄຳເວົ້າຂອງຕົນເອງວ່າ ພຣະທຳໂຢຮັນເວົ້າເຖິງຫຍັງແດ່. ຂ່າວສານທີ່ສຳຄັນທີ່ສຸດສຳລັບພວກເຮົາໃນທຸກມື້ນີ້ແມ່ນຫຍັງ?`