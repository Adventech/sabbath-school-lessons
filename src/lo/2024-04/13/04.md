---
title:  ແສງສະຫວ່າງ ແລະ ຄວາມມືດ
date:   24/12/2024
---

`ອ່ານໂຢຮັນ 1:4-10; 3:19-21; 5:35; 8:12; 9:5; 11:9, 10 ແລະ 12:35. ຂໍ້ພຣະຄຳພີເຫຼົ່ານີ້ກຳລັງເວົ້າເຖິງສິ່ງທີ່ແຕກຕ່າງການສອງປະການຫຍັງ? ເປັນຫຍັງຄໍາຕອບຈຶ່ງສໍາຄັນຕໍ່ຄວາມເຂົ້າໃຈຄວາມຈິງໃນພຣະຄຳພີຂອງພວກເຮົາ?`

ຊີວິດໃນໂລກນີ້ເຕັມໄປດ້ວຍບາບ. ນັ້ນແມ່ນເຫດຜົນທີ່ເຮັດໃຫ້ໂຢຮັນເວົ້າວ່າ ໂລກນີ້ເປັນສະຖານທີ່ມືດມົນ. ຜູ້ຄົນບໍ່ຕ້ອງການຮູ້ຄວາມຈິງໃນພຣະຄຳພີ. ຫາກຕົວເຮົາເອງ, ພວກເຮົາບໍ່ສາມາດເຂົ້າໃຈພຣະເຈົ້າ ຫຼື ຮູ້ໄດ້ວ່າ ພຣະອົງຊົງເປັນຜູ້ໃດ.

`ພຣະເຢຊູຊົງເວົ້າເຖິງຜູ້ນຳຝ່າຍຈິດວິນຍານຊາວຢິວ ແລະ ຄວາມເຊື່ອຂອງພວກເຂົາແນວໃດ? ອ່ານໂຢຮັນ 8:42 ສໍາ-ລັບຄໍາຕອບ.`

ເມື່ອຜູ້ຄົນບໍ່ປະຕິບັດຕາມຄວາມຈິງໃນພຣະຄໍາພີ, ພວກເຂົາກໍປະຕິບັດຕາມແນວຄິດຂອງເຂົາເຈົ້າເອງ. ພວກເຂົາໃຫ້ພຣະຄຳພີມີຄຳອະທິບາຍ ຫຼື ຄວາມໝາຍຕາມແບບມະນຸດ. ແຕ່ຄຣິສຕຽນທີ່ແທ້ຈ້ງຕ້ອງຍອມຮັບວ່າ ພຣະເຢຊູຊົງເປັນຄວາມຈິງ ແລະ ແສງສະຫວ່າງ. ພວກເຮົາຕ້ອງປະຕິບັດຕາມພຣະອົງໃນການທຳຄວາມເຂົ້າໃຈພຣະຄຳພີຂອງພວກເຮົາ. ຊາຕານ “ເປັນຜູ້ຕົວະ” (ໂຢຮັນ 8:44). ຖ້າພວກເຮົາບໍ່ລະມັດລະວັງ, ພວກເຮົາອາດຈະຕົກຢູ່ໃນອັນຕະລາຍທີ່ຈະເຮັດສິ່ງດຽວກັນກັບພວກຜູ້ນໍາຂອງຊາວຢິວເຮັດ. ດັ່ງນັ້ນ, ພວກເຮົາຕ້ອງເຊື່ອຟັງພຣະເຈົ້າ. ພວກເຮົາຕ້ອງມອບຕົວເຮົາເອງໃຫ້ກັບພຣະເຢຊູດ້ວຍຄວາມເຊື່ອ. ຫຼື ພວກເຮົາອາດອ່ານພຣະຄຳພີ ແລະ ເວົ້າວ່າ ພຣະຄຳພີໝາຍເຖິງສິ່ງທີ່ພວກເຮົາຕ້ອງການໃຫ້ໝາຍເຖິງ. ຄວາມຜິດພາດນີ້ ແມ່ນງ່າຍກວ່າທີ່ພວກເຮົາຄິດ.