---
title:  ການເຮັດການອັດສະຈັນຄັ້ງທີສອງຂອງພຣະເຢຊູ
date:   30/09/2024
---

ພຣະເຢຊູຊົງເຮັດການອັດສະຈັນຕະລອດລະຫວ່າງການຮັບໃຊ້ຂອງພຣະອົງໃນໂລກນີ້. ການເຮັດການອັດສະຈັນເຫຼົ່ານີ້ຊ່ວຍໃຫ້ຄົນເຊື່ອໃນພຣະອົງ. ໂຢຮັນໄດ້ຂຽນກ່ຽວກັບການເຮັດການອັດສະຈັນເຫຼົ່ານີ້ ເພື່ອໃຫ້ຄົນເຊື່ອໃນພຣະເຢຊູເຈົ້າ, ເຊັ່ນກັນ.

`ອ່ານກ່ຽວກັບການເຮັດການອັດສະຈັນຄັ້ງທີສອງຂອງພຣະເຢຊູໃນໂຢຮັນ 4:46-54. ເປັນຫຍັງໂຢຮັນຈຶ່ງເຊື່ອມໂຍງການເຮັດການອັດສະຈັນຄັ້ງທີສອງກັບການເຮັດການອັດສະຈັນຄັ້ງທໍາອິດທີ່ພຣະເຢຊູໄດ້ເຮັດໃນງານສົມຣົດ?`

ໂຢຮັນຕ້ອງການໃຫ້ຜູ້ອ່ານຂອງທ່ານເຂົ້າໃຈວ່າ ການເຮັດການອັດສະຈັນຂອງພຣະເຢຊູເຫຼົ່ານັ້ນ ຈະ ຊ່ວຍໃຫ້ພວກເຂົາຮູ້ວ່າ ພຣະເຢຊູຊົງເປັນຜູ້ໃດ. ດັ່ງນັ້ນ, ໂຢຮັນຈຶ່ງໄດ້ເຊື່ອມໂຍງການເຮັດການອັັດສະຈັນຄັ້ງທີສອງຂອງພຣະເຢຊູກັບການເຮັດການອັດສະຈັນຄັ້ງທໍາອິດຂອງພຣະອົງເຂົ້າດ້ວຍກັນ. ຫຼັງຈາກນັ້ນ, ໂຢຮັນເວົ້າຕຶ່ມວ່າ “ນັ້ນເປັນການອັດສະຈັນຄັ້ງທີສອງທີ່ພຣະເຢຊູເຈົ້າໄດ້ກະທຳ ຫຼັງຈາກທີ່ພຣະອົງໄດ້ຈາກແຂວງຢູດາຍໄປຍັງແຂວງຄາລີເລ” (ໂຢຮັນ 4:54).

ພວກເຮົາຕ້ອງເຂົ້າໃຈວ່າ ການອັດສະຈັນເຫຼົ່ານັ້ນບໍ່ພຽງພໍທີ່ຈະສະແດງໃຫ້ເຫັນວ່າ ພຣະເຢຊູຊົງເປັນພຣະຜູ້ຊ່ວຍໃຫ້ລອດໄດ້. ຄົນອື່ນໆໄດ້ເຮັດການອັດສະຈັນໃນອະດີດ. ຄົນເຫຼົ່ານີ້ບາງຄົນເປັນຜູ້ທຳນວາຍທີ່ແທ້ຈິງຈາກພຣະເຈົ້າ. ແຕ່ພວກຜູ້ທຳນວາຍປອມກໍເຮັດການອັດສະຈັນເຊັ່ນກັນ. ການອັດສະຈັນສະແດງໃຫ້ພວກເຮົາເຫັນວ່າ ບາງສິ່ງທີ່ຊົງພະລັງກວ່າສິ່ງທີ່ມະນຸດກຳລັງເຮັດ. ການອັດສະຈັນດັ່ງກ່າວບໍ່ໄດ້ໝາຍຄວາມວ່າ ພຣະເຈົ້າເປັນຜູ້ກະທຳສິ່ງເຫຼົ່ານັ້ນ. (ຊາຕານສາມາດເຮັດການອັດສະຈັນໄດ້, ເຊັ່ນກັນບໍ?)ຫຼາຍຄົນອາດເຮັດການອັດສະຈັນໃນທຸກມື້ນີ້ ແລະ ເວົ້າວ່າສິ່ງເຫຼົ່ານັ້ນແມ່ນມາຈາກພຣະເຈົ້າ.

`ພວກເຮົາຈະຮູ້ໄດ້ແນວໃດວ່າ ການເຮັດການອັດສະຈັນແມ່ນມາຈາກພຣະເຈົ້າ?`