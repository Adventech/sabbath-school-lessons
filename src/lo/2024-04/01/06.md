---
title:  ພຣະເຢຊູຊົງກ່າວວ່າ "ພຣະເຈົ້າຊົງເປັນພຣະບິດາຂອງພຣະອົງ"
date:   03/10/2024
---

`ການອັດສະຈັນທີ່ພຣະເຢຊູຊົງກະທຳທີ່ສະນໍ້າເບັດຊະທາເຮັດໃຫ້ໂຢຮັນມີໂອກາດທີ່ດີທີ່ສຸດທີ່ຈະອະທິບາຍວ່າ ພຣະເຢຊູຊົງເປັນຜູ້ໃດ. ໂຢຮັນໄດ້ຂຽນກ່ຽວກັບການເຮັດການອັດສະຈັນໃນຂໍ້ 1-9. ຈາກນັ້ນໂຢຮັນຂຽນອີກຂໍ້ 19-47 ເພື່ອເວົ້າເຖິງຜູ້ທີ່ເຮັດການອັດສະຈັນ (ໂຢຮັນ 5:19–47)ອ່ານຖ້ວຍຄຳຂອງພຣະເຢຊູຕໍ່ພວກຜູ້ນໍາຊາວຢິວໃນໂຢຮັນ 5:19,47. ພຣະເຢຊູຊົງກ່າວແນວໃດເພື່ອຊ່ວຍໃຫ້ຜູ້ນຳເຂົ້າໃຈວ່າ ແທ້ຈິງແລ້ວພຣະອົງເປັນຜູ້ໃດ?`

ພຣະເຢຊູອະທິບາຍການກະທຳຂອງພຣະອົງເປັນສາມປະການຄື ປະການທີ 1: ພຣະເຢຊູຊົງອະທິບາຍຄວາມສຳພັນໃກ້ຊິດຂອງພຣະອົງກັບພຣະບິດາ (ໂຢຮັນ 5:19,30) ພຣະເຢຊູກ່າວວ່າ ພຣະອົງ ແລະ ພຣະບິດາຂອງພຣະອົງປະຕິບັດຮ່ວມກັນຢ່າງສົມບູນແບບ. ດັ່ງນັ້ນ ພຣະເຢຊູຈຶ່ງມີອຳນາດເຊັ່ນດຽວກັບທີ່ພຣະເຈົ້າພຣະບິດາມີໃນການພິພາກສາ ແລະ ຟື້ນຄົນມາຈາກຄວາມຕາຍ (ໂຢຮັນ 5:25,30). ປະການທີ 2, ພຣະເຢຊູໄດ້ກ່າວເຖິງ "ພະຍານ" ສີ່ຄົນທີ່ສາມາດສະຫນັບສະຫນູນສິ່ງທີ່ພຣະອົງເວົ້າກ່ຽວກັບພຣະອົງເອງ: (1) ໂຢຮັນຜູ້ໃຫ້ບັບຕິສະມາ (ໂຢຮັນ 5:31-35); (2) ພຣະອົງຊົງເຮັດການອັດສະຈັນໂດຍພຣະອົງເອງ (ໂຢຮັນ 5:36); (3) ພຣະເຈົ້າພຣະບິດາ (ໂຢຮັນ 5:37, 38) ແລະ (4) ພຣະຄໍາພີ (ໂຢຮັນ 5:39). ແຕ່ລະ "ພະຍານ" ນີ້ປະກາດ ຫຼື ສະແດງໃຫ້ເຫັນວ່າ ພຣະເຢຊູຊົງເປັນຜູ້ໃດ. ປະການສຸດທີ 3, ໃນໂຢຮັນ 5:40, ພຣະເຢຊູຊົງສະແດງໃຫ້ພວກຜູ້ນໍາຊາວຢິວເຫັນເຖິງຄວາມບາບຂອງພວກເຂົາ. ພຣະເຢຊູຊົງປຽບທຽບພັນທະກິດຂອງພຣະອົງກັບການກະທໍາທີ່ເຫັນແກ່ຕົວຂອງພວກເຂົາ.