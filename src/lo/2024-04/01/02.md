---
title:  ງານສົມຣົດທີ່ບ້ານການາ
date:   29/09/2024
---

`ພຣະເຢຊົງເຮັດການອັດສະຈັນພິເສດສິ່ງໃດທີ່ບ້ານການາ? ການອັດສະຈັນນີ້ຊ່ວຍໃຫ້ຜູ້ຕິດຕາມຂອງພຣະອົງເຊື່ອໃນພຣະອົງແນວໃດ? ອ່ານໂຢຮັນ 2:1–11 ເພື່ອຄໍາຕອບ.`

ໃນໂຢຮັນ 2, ພຣະເຢຊູຊົງເຮັດການອັດສະຈັນ ຫຼື ໝາຍສຳຄົນຄັ້ງທຳອິດການອັດສະຈັນນີ້ໄດ້ຊ່ວຍໃຫ້ພວກສາວົກຂອງພຣະເຢຊູຕັດສິນໃຈຕິດຕາມພຣະອົງໄປ. ການອັດສະຈັນນັ້ນເປັນໝາຍສຳຄັນທີ່ສະແດງໃຫ້ຜູ້ຕິດຕາມເຫັນວ່າ ພຣະເຢຊູຊົງສະເດັດມາຈາກພຣະເຈົ້າ. (ແນ່ນອນ, ພວກສາວົກບໍ່ພ້ອມທີ່ຈະເຂົ້າໃຈວ່າ ພຣະເຢຊູຊົງເປັນພຣະເຈົ້າໃນເວລານັ້ນ).

`ການອັດສະຈັນດັ່ງກ່າວໄດ້ຊ່ວຍໃຫ້ພວກສາວົກຂອງພຣະເຢຊູລະນຶກເຖິງໂມເຊໄດ້ເຊັ່ນກັນ. ໂມເຊເປັນຜູ້ນໍາຂອງຊາວອິດສະຣາເອນໃນຖິ່ນແຫ້ງແລງກັນດານ. ພຣະເຈົ້າໄດ້ໃຊ້ໂມເຊເພື່ອນໍາຊາວອິດສະຣາເອນອອກຈາກປະເທດເອຢິບດ້ວຍ "ການເຮັດການອັດສະຈັນອັນຍິ່ງໃຫຍ່ ແລະ ສິ່ງອັນໜ້າຢ້ານ" ຫຼາຍຢ່າງ (ພຣະບັນຍັດສອງ 6:22 ປຽບທຽບກັບ 26:8).`

ພວກເຮົາສາມາດເວົ້າໄດ້ວ່າ ໂມເຊປຽບເໝືອນ "ພຣະຜູ້ຊ່ວຍໃຫ້ລອດ" ຂອງຊາວອິດສະຣາເອນ. ດັ່ງນັ້ນ, ການອັດສະຈັນດັ່ງກ່າວໄດ້ຊ່ວຍໃຫ້ຊາວຢິວລະນຶກເຖິງຊ່ວງເວລາທີ່ພຣະເຈົ້າໄດ້ປົດປ່ອຍຊາວອິດສະຣາເອນອອກຈາກການເປັນທາດໃນປະເທດເອຢິບ. ຕໍ່ມາພຣະເຈົ້າຊົງສັນຍາກັບໂມເຊວ່າ ພຣະອົງຈະສົ່ງຜູ້ທຳນວາຍຜູ້ໜຶ່ງໃຫ້ແກ່ປະຊາຊົນຂອງພຣະອົງໃນອະນາຄົດ. ຜູ້ທຳນວາຍນີ້ເໝືອນດັ່ງໂມເຊ. ພຣະເຈົ້າໄດ້ສັ່ງໃຫ້ຊາວອິດສະຣາເອນຕ້ອງເຊື່ອຟັງເພິ່ນ. ຜູ້ທຳນວາຍຄົນນີ້ຄື: ພຣະເຢຊູເຈົ້າ.