---
title:  ການເຮັດການອັດສະຈັນທີ່ສະນໍ້າເບດຊະທາ
date:   01/10/2024
---

ການເຮັດການອັດສະຈັນຄັ້ງຕໍ່ໄປທີີ່ໂຢຮັນຂຽນເຖິງເກີດຂື້ນທີ່ສະນໍ້າເບດຊະທາ (ໂຢຮັນ 5:1-9). ຜູ້ຄົນເຊື່ອວ່າ ທູດສະຫວັນເຮັດໃຫ້ນໍ້າໃນສະເຟືອນ. ເມື່ອນໍ້າເຟືອນພວກເຂົາເຊື່ອວ່າ ຜູ້ໃດລົງໄປໃນນໍ້າກ່ອນຜູ້ນັ້ນກໍຫາຍດີຈາກພະຍາດທີ່ຕົນເປັນຢູ່. ຫຼາຍຄົນຫວັງວ່າ ຈະໄດ້ຮັບການປິ່ນປົວ. ພວກຄົນເຫຼົ່ານີ້ພາກັນເຕົ້າໂຮມກັນຢູ່ອ້ອມແອ້ມລະບຽງຂອງສະນໍ້າ ແລະ ລໍຖ້າລົງເຂົ້າໄປໃນນໍ້າເປັນຄົນທຳອິດ. ພຣະເຢຊູເຈົ້າກໍໄດ້ຂຶ້ນເມືອນະຄອນເຢຣູຊາເລັມ. ເມື່ອພຣະອົງຍ່າງຜ່ານສະນໍ້າ, ພຣະອົງໄດ້ເຫັນປະຊາຊົນລໍຖ້າຢູ່ທີ່ນັ້ນ.

`ອ່ານເລື່ອງລາວຂອງຊາຍທີ່ເປັນເປ້ຍໃນໂຢຮັນ 5:1-9. ທຸກຄົນທີ່ຢູ່ໃກ້ກັບສະລອຍນໍ້າຕ້ອງການຫາຍດີຈາກພະຍາດທີ່ຕົນເປັນຢູ່ດັ່ງນັ້ນ, ເຫດໃດພຣະເຢຊູຈຶ່ງຖາມຊາຍທີ່ເປ້ຍວ່າ “ເຈົ້າຢາກຫາຍດີບໍ (ໂຢຮັນ 5:6)?`

ພຣະເຢຊູບໍ່ຂໍໃຫ້ຜູ້ຊາຍທີ່ທຸກທໍລະມານນີ້ສະແດງຄວາມເຊື່ອໃນພຣະອົງ. ພຣະເຢຊູເຈົ້າບອກລາວວ່າ: “ຈົ່ງລຸກຂຶ້ນ ແລະ ຍົກເອົາບ່ອນນອນຂອງເຈົ້າ ແລະ ຍ່າງໄປ” (ໂຢຮັນ 5:8). ດ້ວຍຄວາມເຊື່ອ, ຊາຍຄົນນັ້ນເຊື່ອໃນຄໍາເວົ້າຂອງພຣະເຢຊູ. ໃນທັນໃດຊາຍຄົນນັ້ນກໍຫາຍດີພະຍາດ. ຊາຍຄົນນັ້ນບໍ່ສົງໄສຄໍາເວົ້າຂອງພຣະເຢຊູ. ຊາຍຄົນນັ້ນເຊື່ອໃນຄໍາເວົ້າຂອງພຣະເຢຊູ ແລະ ໄດ້ປະຕິບັດຕາມ. ເມື່ອລາວເຮັດດັ່ງນັ້ນ, ພຣະເຈົ້າຊົງປະທານກຳລັງແກ່ລາວໃຫ້ຢືນໄດ້ (ໜັງສືຄວາມປາຖາໜາແຫ່ງປວງຊົນຂອງ ທ່ານ ນາງ ເອເລນ ຈີໄວທ໌, ໜ້າ 202, 203).