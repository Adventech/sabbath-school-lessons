---
title:  ສຶກສາເພີ່ມເຕີມ
date:   04/10/2024
---

"ພວກເຮົາຕ້ອງມີຄວາມເຊື່ອເຊັ່ນດຽວກັນກັບຊາຍທີ່ເປັນເປ້ຍ. ແລ້ວພຣະເຈົ້າຈະຊົງຮັກສາປິ່ນປົວພວກເຮົາ. ຄວາມບາບຕັດພວກເຮົາອອກຈາກພຣະເຈົ້າ. ຈິດວິນຍານຂອງພວກເຮົາກໍເປັນເປ້ຍ. ພວກເຮົາບໍ່ສາມາດມີຊີວິດທີ່ບໍຣິສຸດເກີນກວ່າ ຊາຍທີ່ເປັນເປ້ຍນັ້ນຈະສາມາດຍ່າງໄດ້. ທຸກຄົນທີ່ໂສກເສົ້າ ແລະ ຕໍ່ສູ້ກັບຄວາມບາບຄວນເງີຍໜ້າຂື້ນເບິ່ງໄປທີ່ພຣະຜູ້ຊ່ວຍໃຫ້ລອດ. ພຣະອົງຊົງໂນ້ມພຣະໄທສິ່ງທີ່ພຣະອົງຊົງຊື້ດ້ວຍພຣະໂລຫິດຂອງພຣະອົງ. ພຣະຜູ້ຊ່ວຍໃຫ້ລອດຕັດກັບພວກເຂົາດ້ວຍຄວາມເສຍໃຈທີ່ບໍ່ສາມາດເວົ້າໄດ້ວ່າ, “ເຈົ້າຢາກຫາຍດີບໍ?” ພຣະເຢຊູຊົງສັ່ງໃຫ້ທ່ານຢືນຫຍັດດ້ວຍສຸຂະພາບທີ່ດີ ແລະ ສັນຕິສຸກ. ຢ່າລໍຖ້າທີ່ຈະຮູ້ສຶກວ່າ ທ່ານສົມບູນແບບແລ້ວ. ເຊື່ອໃນພຣະຄຳຂອງພຣະອົງ. ຫຼັງຈາກນັ້ນ, ພຣະເຈົ້າຈະຮັກສາຄໍາໝັ້ນສັນຍາຂອງພຣະອົງ. ມອບຫົວໃຈຂອງທ່ານໃຫ້ພຣະເຢຊູເຈົ້າ. ເລືອກທີ່ຈະຮັບໃຊ້ພຣະອົງ. ເມື່ອທ່ານປະຕິບັດຕາມພຣະວະຈະນະຂອງພຣະອົງ, ພຣະອົງຈະປະທານກໍາລັງແກ່ທ່ານ. ພຣະເຢຊູຈະຊົງທໍາລາຍຕ່ອງໂສ້ແຫ່ງບາບ.

**ຄຳຖາມສົນທະນາ**:

`ເປັນຫຍັງການຮູ້ຈັບຄວາມຈິງຈຶ່ງບໍ່ພຽງພໍທີ່ຈະຊ່ວຍພວກເຮົາໃຫ້ລອດ? ສິ່ງໃດທີ່ຊ່ວຍພວກເຮົາໃຫ້ລອດໄດ້ ແລະ ດ້ວຍວິທີໃດ? ສຶກສາພຣະທຳໂຢຮັນ 5:47 ຢ່າງຖີ່ຖ້ວນ. ໃນທຸກມື້ນີ້, ຫຼາຍຄົນປະຕິເສດເຫດໄພພິບັດນໍ້າຖ້ວມໂລກທີ່ເຄີຍເກີດຂື້ນ. ຄົນເຫຼົ່ານີ້ກຳລັງເຮັດສິ່ງທີ່ພຣະເຢຊູຊົງເຕືອນໃນໂຢຮັນ 5:47 ແນວໃດ?`