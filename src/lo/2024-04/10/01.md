---
title:  ພຣະອົງຊົງເປັນທາງນັ້ນ, ເປັນຄວາມຈິງ ແລະ ເປັນຊີວິດ
date:   30/11/2024
---

### ອ່ານບົດຮຽນສຳລັບອາທິດນີ້
ໂຢຮັນ 13: 1–20; 14: 1–3; 14:5, 6; 1:14, 17; 5:38–40

> <p>ຂໍ້ຄວນຈຳ</p>
> "ບໍ່ມີຜູ້ໃດໄດ້ເຫັນພຣະເຈົ້າຈັກເທື່ອ, ແຕ່ພຣະບຸດອົງດຽວທີ່ເປັນພຣະເຈົ້າ ຊຶ່ງຢູ່ໃນຊວງເອິກຂອງພຣະບິດາເຈົ້າ ພຣະອົງນັ້ນແຫຼະໄດ້ເຮັດໃຫ້ພວກເຮົາຮູ້ຈັກພຣະເຈົ້າ" (ໂຢຮັນ 1:18).

ພຣະທຳໂຢຮັນແບ່ງອອກເປັນສີ່ພາກຄື: (1) ຈຸດເລີ່ມຕົ້ນ (ໂຢຮັນ 1:1-18), (2) ໜັງສືແຫ່ງການອັດສະຈັນ (ໂຢຮັນ 1:19-12:50), (3) ຫນັງສືແຫ່ງສະຫງ່າຣາສີ (ໂຢຮັນ 13:1 20:31) ແລະ (4) ຕອນທ້າຍ (ໂຢຮັນ 21:1-25). ເຖິງຈຸດນີ້, ພວກເຮົາໄດ້ສຶກສາຈຸດເລີ່ມຕົ້ນ ແລະ ໜັງສືກ່ຽວກັບການເຮັດການອັດສະຈັນ. ຕອນນີ້ບົດຮຽນຂອງພວກເຮົາຈະສຶກສາເບິ່ງພາກທີສາມຂອງພຣະທຳໂຢຮັນຄື: ໜັງສືແຫ່ງສະຫງ່າຣາສີ.

ດັ່ງທີ່ພວກເຮົາໄດ້ເຫັນແລ້ວ, ພຣະເຢຊູໄດ້ປຽບທຽບພຣະອົງເອງກັບ 7 ສິ່ງທີ່ແຕກຕ່າງກັນທີ່ຊ່ວຍອະທິບາຍວ່າ ພຣະອົງຊົງເປັນຜູ້ໃດ. ຄຳສັບທັ້ງເຈັດນີ້ເລີ່ມຕົ້ນດ້ວຍຄຳວ່າ "ເຮົາເປັນ". (1) ພຣະເຢຊູຊົງກ່າວວ່າ, “‘ເຮົາເປັນເຂົ້າຈີ່ແຫ່ງຊີວິດ’” (ໂຢຮັນ 6:35, 41, 48, 51). (2) ພຣະເຢຊູຊົງເປັນຄວາມສະຫວ່າງຂອງໂລກ (ໂຢຮັນ 8:12, 9:5). (3) ພຣະເຢຊູຊົງເປັນປະຕູຂອງແກະທັງຫຼາຍ (ໂຢຮັນ 10:7, 9). (4) ພຣະເຢຊູຊົງເປັນຜູ້ລ້ຽງແກະທີ່ດີ (ໂຢຮັນ 10:11, 14). (5) ພຣະເຢຊູຊົງເປັນເຫດໃຫ້ຄົນທັງປວງເປັນຄືນມາ (ໂຢຮັນ 11:25). (6) ພຣະເຢຊູຊົງເປັນທາງນັ້ນ, ເປັນຄວາມຈິງ ແລະ ເປັນຊີວິດ (ໂຢຮັນ 14:6). (7) ພຣະເຢຊູຊົງເປັນເຄືອອະງຸ່ນອັນແທ້ຈິງ.