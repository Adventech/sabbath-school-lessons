---
title:  ເຮົານີ້ແຫຼະ ເປັນທາງນັ້ນ, ເປັນຄວາມຈິງ ແລະ ເປັນຊີວິດ
date:   03/12/2024
---

`ຄໍາຖາມໃດທີ່ໂທມາຖາມພຣະເຢຊູກ່ຽວກັບບ່ອນທີ່ພຣະອົງກຳລັງຈະໄປ? ພຣະເຢຊູຊົງຕອບຢ່າງໃດ? ອ່ານໂຢຮັນ 14:5, 6.`

ໂທມາຖາມສິ່ງທີ່ພວກເຮົາຄິດວ່າ ເປັນຄໍາຖາມທີ່ສະຫຼາດ. ຖ້າທ່ານບໍ່ຮູ້ວ່າ ຄົນໃດໜຶ່ງຈະໄປໃສ, ທ່ານຈະຮູ້ວິທີທີ່ຈະຕິດຕາມຄົນນັ້ນໄດ້ແນວໃດ? ແຕ່ພຣະເຢຊູຊົງສຳແດງໃຫ້ເຫັນວ່າ ຄຳຖາມນີ້ມາຈາກໃຈທີ່ເຕັມໄປດ້ວຍຄວາມສົງໄສ ແລະ ບໍ່ແມ່ນຄວາມເຊື່ອ ຫຼື ສະຕິປັນຍາ. ພຣະເຢຊູຊົງຕອບໂດຍກ່າວວ່າ ພຣະອົງເອງຊົງເປັນທາງນັ້ນ. ທາງໄປສູ່ຫຍັງ? ພຣະເຢຊູຊົງເປັນທາງໄປສູ່ພຣະບິດາ. ໃນໂຢຮັນ 1:1-18, ໂຢຮັນຊ່ວຍໃຫ້ພວກເຮົາເຫັນຄວາມສໍາພັນລະຫວ່າງພຣະເຢຊູ ແລະ ພຣະເຈົ້າພຣະບິດາ.

ໂຢຮັນ 1:18 ບອກວ່າ ພຣະເຢຊູຊົງເປັນຜູ້ທີ່ສຳແດງໃຫ້ພວກເຮົາເຫັນພຣະບິດາ. ຄໍາວ່າ "ເພື່ອສຳແດງ" ແມ່ນມາຈາກພາສາເກຣັກ "ເອເສເກໂອໄມ, ຊຶ່ງໝາຍຄວາມວ່າ "ເພື່ອອະທິບາຍ" ຫຼື "ເພື່ອເຮັດໃຫ້ຄວາມໝາຍຂອງແນວຄວາມຄິດຊັດເຈນ ຫຼື ຈະແຈ້ງ" ພຣະເຢຊູຊົງມີຄວາມສຳພັນກັບພຣະບິດາໃນຖານະຜູ້ທີ່ພຣະບິດາແກ່ຄົນບາບ. ດັ່ງນັ້ນ ພຣະເຢຊູຊົງເປັນທາງໄປສູ່ພຣະບິດາ. ຫາກບໍ່ມີພຣະເຢຊູ, ພວກເຮົາຖືກຈໍາກັດໃນຄວາມເຂົ້າໃຈຂອງພວກເຮົາກ່ຽວກັບພຣະບິດາ. ຄໍາວ່າ "ຄວາມຈິງ" ແລະ "ຊີວິດ" ແມ່ນຍັງເປັນຫົວຂໍ້ສໍາຄັນໃນພຣະທຳໂຢຮັນ. ການສຶກສາຂອງພວກເຮົາໃນວັນພຸດ ແລະ ວັນພະຫັດຈະສຶກສາເຖິງແນວຄິດເລື່ອງ "ຄວາມຈິງ".