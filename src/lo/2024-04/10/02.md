---
title:  ຕົວຢ່າງອັນຊົງພະລັງຂອງພຣະເຢຊູ
date:   01/12/2024
---

ພວກເຮົາອ່ານບົດເທດສະໜາອຳລາຂອງພຣະເຢຊູໃນໂຢຮັນ-13:17. ໃນບົດເທດສະໜານີ້, ພຣະເຢຊູສອນພວກສາວົກຂອງພຣະອົງເຖິງສິ່ງທີ່ຄາດຫວັງ ແລະ ເຮັດໃນອະນາຄົດ.

`ອ່ານເລື່ອງໃນໂຢຮັນ 13:1–20. ມີຫຍັງເກີດຂຶ້ນໃນເລື່ອງນີ້? ເປັນຫຍັງເລື່ອງນີ້ຈຶ່ງສໍາຄັນແທ້? ພຣະເຢຊູຊົງປາຖະໜາຈະສອນບົດຮຽນຫຍັງແກ່ພວກສາວົກຂອງພຣະອົງ?`

ໃນສະໄໝຂອງພຣະເຢຊູ, ຜູ້ຄົນຍ່າງດ້ວຍຕີນເປົ່າ ຫຼື ໃສ່ເກີບແຕະ.ດັ່ງນັ້ນ, ຕີນຈຶ່ງເຕັມໄປດ້ວຍຂີ້ຝຸ່ນ ແລະ ສິ່ງເປີເປື້ອນ. ພວກຄົນຮັບໃຊ້ ຫຼື ພວກທາດຮັບໃຊ້ຕ້ອງລ້າງຕີນຂອງແຂກທີ່ມາຮັບປະທານອາຫານຢູ່ເຮືອນຂອງຜູ້ໃດຜູ້ໜຶ່ງ.

ທຸກຄົນຈຶ່ງປະຫຼາດໃຈ ເມື່ອພຣະເຢຊູຊົງລຸກຂື້ນຈາກໂຕະອາຫານ ແລະ ລ້າງຕີນພວກສາວົກຂອງພຣະອົງ. ພຣະເຢຊູຊົງເປັນພຣະເຈົ້າ. ບັດນີ້ພຣະເຈົ້າກຳລັງຊົງກະທຳເໝືອນເປັນຄົນຮັບໃຊ້! ພຣະເຢຊູຊົງ

ທຳໃຫ້ຫົວໃຈແຫ່ງຄວາມທະນົງຕົວຂອງພຣະອົງໝົດສິ້ນໄປ ແລະ ຄຸເຂົ່າລົງເພື່ອລ້າງຕີນພວກສາວົກ ຫຼື ພວກຜູ້ຮັບໃຊ້ຂອງພຣະອົງ!

ເມື່ອພຣະເຢຊູຊົງຖ່ອມຕົວລົງເພື່ອລ້າງຕີນພວກສາວົກຂອງພຣະອົງ, ພຣະອົງໄດ້ສຳແດງໃຫ້ພວກເຮົາເຫັນວ່າ ພຣະອົງຊົງເປັນຜູ້ໃດ. ໃນໂຢຮັນ 13:13 ພຣະເຢຊູໄດ້ກ່າວວ່າ ພຣະອົງຊົງເປັນພຣະອາຈານ ແລະ ພຣະອົງເຈົ້າ. ແຕ່ພຣະເຢຊູຊົງສອນວ່າ ອຳນາດ ແລະ ການຄວບຄຸມຈຳເປັນຕ້ອງໃຊ້ເພື່ອຮັບໃຊ້ຜູ້ໍອື່ນ, ບໍ່ແມ່ນເພື່ອເຮັດໃຫ້ຕົນເອງມີອຳນາດໃຫຍ່ຂື້ນ.