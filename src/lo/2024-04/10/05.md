---
title:  "ເຮົາຊົງເປັນຄວາມຈິງ"
date:   04/12/2024
---

`ອ່ານໂຢຮັນ 1:14, 17; 8:32; 14:6; ແລະ 15:26. ໂຢຮັນເຊື່ອມໂຍງແນວຄິດເລື່ອງຄວາມຈິງກັບພຣະເຢຊູແນວໃດ?`

ຄັ້ງແລ້ວຄັ້ງເລົ່າໃນພຣະທຳໂຢຮັນ, ພວກເຮົາເຫັນວ່າ ຄວາມຈິງແມ່ນມີຄວາມສຳພັນກັບພຣະເຢຊູ,ພຣະບິດາ ແລະ ພຣະວິນຍານບໍຣິສຸດ. ພຣະເຢຊູຊົງຕິດພັນກັບຄວາມສະຫວ່າງ ແລະ ບໍ່ແມ່ນກັບຄວາມມືດ (ໂຢຮັນ 1:1-14; 3:19, 21). ການຕົວະແມ່ນຕິດພັນກັບມານຮ້າຍ ແລະ ບາບ (ໂຢຮັນ 8:44-46). ໃນພຣະທຳໂຢຮັນ, ຄວາມຈິງເປັນຫຼາຍກ່ວາຂໍ້ມູນ ແລະ ຕົວເລກທີ່ຖືກຕ້ອງ. ຄວາມຈິງກໍຄື ການເຊື່ອຟັງພຣະເຈົ້າ ແລະ ເຮັດສິ່ງທີ່ພຣະອົງຊົງຂໍໃຫ້ພວກເຮົາເຮັດ.

ລອງຄິດເຖິງສິ່ງທີ່ໝາຍຄວາມວ່າ ພຣະເຢຊູຊົງເປັນຄວາມຈິງ. ພຣະເຢຊູຊົງເປັນ "ໂລໂກສ໌" ຫຼື ເມື່ອຕົ້ນເດີມນັ້ນ ພຣະທຳຊົງເປັນຢູ່ແລ້ວ ພຣະທຳນັ້ນຊົງສະຖິດຢູ່ກັບພຣະເຈົ້າ. ພຣະເຢຊູຊົງສ້າງທຸກສິ່ງ (ໂຢຮັນ 1:1-4).

ພຣະເຢຊູຊົງເປັນເປັນຢູ່ແລ້ວກັບພຣະບິດາ ເມື່ອຕົ້ນເດີມນັ້ນ. ພຣະເຢຊູຊົງເປັນຫຼາຍກວ່າບາງຄົນທີ່ເວົ້າຄວາມຈິງ. ພຣະເຢຊູຊົງເປັນຄວາມຈິງ. ຄວາມຈິງບໍ່ແມ່ນຄວາມຄິດ ຫຼື ການປະດິດສ້າງຂອງມະນຸດ. 	ຄວາມຈິງຊົງເປັນບຸກຄົນ! ຄົນນັ້ນຄື ພຣະເຢຊູ. ພຣະເຢຊູ, ຄວາມຈິງສາມາດປຽບໄດ້ກັບດວງອາທິດທີ່ສ່ອງສະຫວ່າງໄປທົ່ວໂລກ (ໂຢຮັນ 8:12). ພຣະເຢຊູ, ຄວາມຈິງ, ຊ່ວຍໃຫ້ພວກເຮົາເຂົ້າໃຈຊີວິດ ແລະ ທຸກສິ່ງທຸກຢ່າງທີ່ຢູ່ອ້ອມຂ້າງພວກເຮົາ.