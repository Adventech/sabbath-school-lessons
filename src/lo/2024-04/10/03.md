---
title:  ເຮົາຈະກັບຄືນມາອີກຄັ້ງໜຶ່ງ
date:   02/12/2024
---

`ອ່ານສິ່ງທີ່ພຣະເຢຊູກ່າວໃນໂຢຮັນ 14:1–3. ເປັນຫຍັງພຣະເຢຊູເຈົ້າຈຶ່ງກ່າວຄໍາເຫຼົ່ານີ້? ພຣະເຢຊູຊົງສັນຍາສິ່ງໃດ?`

ໃນຕອນທ້າຍຂອງພຣະທຳໂຢຮັນ 13, ພຣະເຢຊູຊົງກ່າວວ່າ ພຣະອົງກຳລັງຈະຈາກໄປ (ໂຢຮັນ 13:33). ຂໍ້ມູນນີ້ເຮັດໃຫ້ເປໂຕຖາມພຣະເຢຊູວ່າ ພຣະອົງຈະໄປໃສ (ໂຢຮັນ 13:36). ພວກສາວົກບໍ່ເຂົ້າໃຈວ່າ ພຣະເຢຊູກຳລັງເວົ້າເຖິງການສິ້ນພຣະຊົນເທິງໄມ້ກາງແຂນ, ການຝື້ນຄືນມາຈາກຕາຍ ແລະ ການສະເດັດຂື້ນສູ່ສະຫວັນຂອງພຣະອົງ. ເປໂຕເວົ້າວ່າ ຂ້ານ້ອຍພ້ອມແລ້ວທີ່ຈະຕາຍເພື່ອພຣະອົງ (ໂຢຮັນ 13:37). ໃນເວລານີ້, ພຣະເຢຊູຊົງບອກເປໂຕວ່າ, ກ່ອນໄກ່ຂັນເຈົ້າຈະປະຕິເສດວ່າ ບໍ່ຮູ້ຈັກເຮົາເຖິງສາມເທື່ອ.”

ຈາກນັ້ນ ພຣະເຢຊູຊົງບອກພວກສາວົກຂອງພຣະອົງວ່າ “ຢ່າໃຫ້ໃຈຂອງເຈົ້າທັງຫຼາຍວຸ້ນວາຍໄປ (ໂຢຮັນ 14:1). ພຣະເຢຊູຊົງກ່າວວ່າ "ເມື່ອເຮົາໄປຈັດຕຽມບ່ອນໄວ້ສຳລັບພວກເຈົ້າແລ້ວ ເຮົາຈະກັບຄືນມາຮັບເອົາ ພວກເຈົ້າໄປຢູ່ກັບເຮົາ ເພື່ອວ່າເຮົາຢູ່ທີ່ໃດ ພວກເຈົ້າກໍຈະຢູ່ທີ່ນັ້ນເໝືອນກັນ (ໂຢຮັນ 14:3). ຄໍາສັນຍານີ້ເວົ້າເຖິງການສະເດັດກັບມາຄັ້ງທີສອງ.

ເຫດໃດພວກເຮົາຈຶ່ງສາມາດເຊື່ອໝັ້ນຄໍາສັນຍານີ້? ແນ່ນອນ, ພວກເຮົາສາມາດເຊື່ອໝັ້ນໃນຄໍາສັນຍານີ້ໄດ້ ເພາະພຣະອົງຊົງເປັນຜູ້ສ້າງສັນຍານັ້ນ.

`ເຫດໃດພວກເຮົາຈຶ່ງສາມາດໄວ້ວາງໃຈໃນຄໍາສັນຍາຂອງພຣະເຢຊູກ່ຽວກັບການສະເດັດກັບມາຄັ້ງທີສອງ?`