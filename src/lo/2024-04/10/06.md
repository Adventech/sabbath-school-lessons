---
title:  ພຣະຄຳພີ ແລະ ຄວາມຈິງ
date:   05/12/2024
---

ພຣະທຳໂຢຮັນບອກພວກເຮົາກ່ຽວກັບຜູ້ທີ່ຊົງເປັນທາງນັ້ນ, ຄວາມຈິງ ແລະ ຊີວິດ. ພັນທະສັນຍາເດີມ ແລະ ພັນທະສັນຍາໃໝ່ມີບົດບາດສໍາຄັນໃນການສອນຄວາມຈິງໃນພຣະຄໍາພີ. ພຣະຄຳພີສອນພວກເຮົາກ່ຽວກັບພຣະເຢຊູຊົງເປັນຜູ້ໃດ ແລະ ພຣະອົງສະເດັດມາເຮັດຫຍັງ.

`ອ່ານ ໂຢຮັນ 5:38–40. ພຣະເຢຊູຊົງກ່າວຫຍັງແດ່ ໃນຂໍ້ພຣະຄຳພີເຫຼົ່ານີ້?`

ພຣະເຢຊູ ແລະ ພວກສາວົກຂອງພຣະອົງໃຊ້ພຣະຄຳພີຄັ້ງແລ້ວຄັ້ງເລົ່າ ເພື່ອສະແດງໃຫ້ເຫັນວ່າ

ພຣະອົງຊົງເປັນພຣະຜູ້ຊ່ວຍໃຫ້ລອດ. ພຣະເຢຊູຊົງກ່າວວ່າ"ຖ້າເຈົ້າທັງຫລາຍເຊື່ອໃນໂມເຊຢ່າງແທ້ຈິງ ພວກເຈົ້າກໍຄົງຈະເຊື່ອໃນເຮົາແລ້ວເໝືອນກັນ ເພາະໂມເຊໄດ້ຂຽນໄວ້ກ່ຽວກັບເລື່ອງເຮົາ. ໃນເມື່ອເຈົ້າທັງ ຫຼາຍບໍ່ເຊື່ອເລື່ອງທີ່ໂມເຊຂຽນແລ້ວ ພວກເຈົ້າຈະເຊື່ອຄຳເວົ້າຂອງເຮົາໄດ້ຢ່າງໃດ?” (ໂຢຮັນ 5:46, 47).

ພຣະຄຳພີບໍ່ແມ່ນປື້ມແບບຮຽນກ່ຽວກັບວິທະຍາສາດ. ພຣະຄຳພີບໍ່ອະທິບາຍເຖິງວິທີທີ່ຈະແຍກສ່ວນທີ່ນ້ອຍໆທີ່ສຸດເຊລສະໝອງຂອງມະນຸດ ຫຼື ວິທີການເຮັດວຽກຂອງຮ່າງກາຍມະນຸດ. ແຕ່ພຣະຄຳພີປະທານໃຫ້ພວກເຮົາບາງສິ່ງທີ່ສໍາຄັນກວ່າຄວາມຮູ້ທີ່ມະນຸດສ້າງຂື້ນ. ພຣະຄຳພີຊ່ວຍໃຫ້ພວກເຮົາເຂົ້າໃຈວ່າ ພວກເຮົາເປັນໃຜ ແລະ ເຫດໃດພວກເຮົາຈຶ່ງຢູ່ບ່ອນນີ້. ພຣະຄຳພີເປັນເໝືອນກັບແສງສະຫວ່າງ. ແສງສະຫວ່າງນີ້ຊ່ວຍໃຫ້ພວກເຮົາເບິ່ງເຫັນ. ຫາກປາດສະຈາກແສງສະຫວ່າງນີ້, ພວກເຮົາບໍ່ສາມາດເຂົ້າໃຈພຣະເຈົ້າໄດ້, ພຣະອົງຊົງເປັນຜູ້ໃດ, ພວກເຮົາມາຈາກໃສ, ເຫດໃດພວກເຮົາຈຶ່ງຢູ່ບ່ອນນີ້, ຊີວິດໝາຍຄວາມຫຍັງ ແລະ ຈະເກີດຫຍັງຂຶ້ນໃນອະນາຄົດ.

`ຄວາມຈິງໃນພຣະຄໍາພີປະການໃດທີ່ວິທະຍາສາດບໍ່ສາມາດສອນໄດ້ແມ່ນຫຍັງ?`