---
title:  ການອັດສະຈັນ, ການທຳພັນທະກິດ ແລະ ຄວາມມະຫັດສະຈັນ
date:   17/11/2024
---

ໂຢຮັນໄດ້ຂຽນກ່ຽວກັບສິ່ງອັດສະຈັນທີ່ພຣະເຢຊູຊົງເຮັດ. ແນ່ນອນ, ພວກເຮົາບໍ່ສາມາດເຊື່ອໝັ້ນການອັດສະຈັນ, ວຽກງານທີ່ຊົງພະລັງ ແລະ ສິ່ງມະຫັດສະຈັນໄດ້ຕະຫຼອດເວລາ. ບາງຄັ້ງຜູ້ທໍານາຍປອມ ຫຼື ຜູ້ສົ່ງຂ່າວພິເສດ, ກໍ່ເຮັດສິ່ງການອັດສະຈັນເຊັ່ນກັນ. ແຕ່ການອັດສະຈັນທີ່ໂຢຮັນໄດ້ຂຽນສະແດງໃຫ້ເຫັນວ່າ ພຣະເຢຊູຊົງເປັນພຣະຜູ້ຊ່ວຍໃຫ້ລອດ ແລະ ສະເດັດມາຈາກພຣະເຈົ້າພຣະບິດາເອງ.

`ອ່ານໂຢຮັນ 5:17, 20, 36–38. ຂໍ້ພຣະຄຳພີເຫຼົ່ານີ້ອະທິບາຍເຖິງຄວາມສໍາພັນລະຫວ່າງພຣະເຢຊູ ແລະ ພຣະເຈົ້າພຣະບິດາແນວໃດ? ການອັດສະຈັນຕ່າງໆໃນຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນຄວາມສໍາພັນລະຫວ່າງພຣະເຢຊູ ແລະ ພຣະເຈົ້າພຣະບິດາເຊັ່ນກັນແນວໃດ?`

ພຣະເຢຊູຊົງໃຊ້ໝາຍສຳຄັນເຫຼົ່ານີ້ ເພື່ອສະແດງໃຫ້ເຫັນວ່າ ພຣະອົງ ແລະ ພຣະບິດາຂອງພຣະອົງທຳງານຮ່ວມກັນຢ່າງໃກ້ຊິດ. ທັງສອງເປັນໜຶ່ງດຽວ. ການອັດສະຈັນ ແລະ ພາລະກິດຂອງພຣະເຢຊູຊົງສຳແດງໃຫ້ເຫັນວ່າ "ພຣະບິດາເຈົ້າຢູ່ໃນເຮົາ ແລະ ເຮົາຢູ່ໃນພຣະບິດາເຈົ້າ" (ໂຢຮັນ 10:38; 14:10, 11).

ພຣະເຢຊູຊົງສະເດັດມາເພື່ອທຳພັນທະກິດຂອງຜູ້ທີ່ສົ່ງພຣະອົງມາ. ແລ້ວຜູ້ຄົນກໍຈະເຂົ້າໃຈວ່າພຣະເຈົ້າຊົງເປັນຜູ້ໃດ ເມື່ອພວກເຂົາເຫັນການກະທຳ. ການກະທຳເຫຼົ່ານີ້ ຍັງໄດ້ສະແດງໃຫ້ເຫັນວ່າ ພຣະເຢຊູຊົງສະເດັດມາຈາກພຣະບິດາ.

ແຕ່ບາງຄົນໄດ້ເລືອກທີ່ຈະບໍ່ເຊື່ອການອັດສະຈັນອັນຊົງພະລັງ ແລະ ເລື່ອງລາວທີ່ຜູ້ຄົນເລົ່າກ່ຽວກັບພຣະເຢຊູ.