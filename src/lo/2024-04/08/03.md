---
title:  ພັນທະສັນຍາເດີມກ່າວຫຍັງແດ່ ກ່ຽວກັບພຣະເຢຊູ?
date:   18/11/2024
---

ດັ່ງທີ່ພວກເຮົາໄດ້ເຫັນໃນມື້ວານນີ້, ໂຢຮັນໄດ້ກ່າວເຖິງການອັດສະຈັນທີ່ພຣະເຢຊູຊົງເຮັດ ແລະ ເລື່ອງລາວທີ່ຜູ້ຄົນເວົ້າເຖິງພຣະເຢຊູ. ສິ່ງເຫລົ່ານີ້ສະແດງໃຫ້ພວກເຮົາເຫັນວ່າ ພຣະເຢຊູຊົງເປັນພຣະຜູ້ຊ່ວຍໃຫ້ລອດ. ໂຢຮັນຍັງໄດ້ໃຊ້ຂໍ້ພຣະຄຳພີຈາກພັນທະສັນຍາເດີມ ເພື່ອສະແດງໃຫ້ເຫັນວ່າ ພຣະເຢຊູຄື ພຣະສັນຍາຈາກພຣະເຈົ້າ. ຂໍ້ພຣະຄຳພີຈາກພັນທະສັນຍາເດີມເຫຼົ່ານີ້ສະແດງໃຫ້ເຫັນເຖິງວຽກງານໃນອະນາຄົດທີ່ພຣະເຢຊູຈະເຮັດໃນເວລາທີ່ພຣະອົງສະເດັດມາໃນໂລກ. ພັນທະສັນຍາເດີມສຳແດງໃຫ້ເຫັນວ່າ ພຣະເຢຊູຊົງເປັນຜູ້ໃດ, ພຣະອົງມາຈາກໃສ, ພຣະອົງຊົງເຮັດຫຍັງ ແລະ ພຣະອົງຈະຊົງເຮັດຫຍັງ.

`ອ່ານຂໍ້ພຣະຄຳພີຕໍ່ໄປນີ້: ໂຢຮັນ 5:39, 40, 46, 47. ຂໍ້ພຣະຄຳພີເຫຼົ່ານີ້ສະແດງໃຫ້ເຫັນຫຍັງກ່ຽວກັບຄວາມຄິດ ແລະ ຄວາມຮູ້ສຶກຂອງພຣະເຢຊູກ່ຽວກັບພຣະທຳຄຳພີ? ພຣະເຢຊູຊົງເຊື່ອວ່າ ພຣະຄຳພີມີອໍານາດອັນໃດໃນຊີວິດຂອງເຮົາ?`

ຄັ້ງແລ້ວຄັ້ງເລົ່າ, ພຣະເຢຊູຊົງສຳແດງໃຫ້ວ່າ ພັນທະສັນຍາເດີມກ່າວເຖິງພຣະອົງ. ພຣະອົງ ໃຊ້ສິ່ງທີ່ໄດ້ເກີດຂຶ້ນໃນພັນທະສັນຍາເດີມເພື່ອອະທິບາຍວ່າ ພຣະອົງຊົງເປັນຜູ້ໃດ ແລະ ພຣະອົງຈະເຮັດສິ່ງໃດ.

`ອ່ານຂໍ້ຕໍ່ໄປນີ້: ໂຢຮັນ 13:18; ໂຢຮັນ 17:12; ໂຢຮັນ 19:24, 28, 36. ຄຳຕອບນີ້ບອກຫຍັງພວກເຮົາກ່ຽວກັບຄວາມສຳຄັນຂອງພຣະຄຳພີສຳລັບຄວາມເຊື່ອຂອງເຮົາ?`