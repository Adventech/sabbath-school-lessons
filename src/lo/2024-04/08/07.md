---
title:  ສຶກສາເພີ່ມເຕີມ
date:   22/11/2024
---

ພຣະເຈົ້າຊົງປະທານຄວາມຈິງໃນພຣະຄໍາພີແກ່ຊາວເຮັບເຣີ. ຄວາມຈິງໃນພຣະຄຳພີນີ້ເປັນເໝືອນກັບສົມບັດທອງຄຳ. ແຕ່ມະນຸດສ້າງກົດເກນຂື້ນມາແທນທີຄວາມຈິງໃນພຣະຄໍາພີ. ຄວາມຄິດຂອງມະນຸດໄດ້ປິດບັງຄວາມຈິງກ່ຽວກັບພຣະເຢຊູຈາກພວກເຂົາ. ຜູ້ຄົນບໍ່ເຂົ້າໃຈຄວາມໝາຍຂອງຄວາມຈິງໃນພຣະຄຳພີທີ່ພຣະເຈົ້າຊົງປະທານໃຫ້. ພວກຢິວມີຄວາມຮູ້ທີ່ດີເລີດເໝືອນກັບຫ້ອງທີ່ເຕັມໄປດ້ວຍຊັບສົມບັດ. ປະຕູສູ່ຫ້ອງຊັບສົມບັດນີ້ຖືກເປີດແລ້ວ. ແຕ່ຊາວຢິວບໍ່ຮູ້ວ່າ ຖືກເປີດແລ້ວ.

ຊາວຢິວຢ້ານທີ່ຈະໝັ້ນໃຈໃນຄວາມຈິງ. ຫຼັງຈາກນັ້ນ, ພວກເຂົາຈະຕ້ອງປ່ຽນໃຈເຫຼື້ອມໃສ ແລະ ປະຖິ້ມແນວຄິດທີ່ຜິດໆ. ພຣະເຢຊູຊົງເປັນເໝືອນຊັບສົມບັດອັນລໍ້າຄ່າໃນທ່າມກາງຊາວຢິວ. ພຣະອົງຊົງເປັນທາງນັ້ນ, ເປັນຄວາມຈິງ ແລະ ເປັນຊີວິດ. ແຕ່ພວກຢິວໄດ້ປະຕິເສດຕໍ່ຂອງຂວັນອັນລໍ້າຄ່າທີ່ສຸດທີ່ສະຫວັນປະທານໃຫ້ແກ່ໂລກນີ້." (ໃນໜັງສືອຸທາຫອນຄຳສອນຂອງພຣະຄຣິດ, ຂອງທ່ານ ນາງ ເອເລນ ຈີໄວທ໌, ໜ້າ 105).

**ຄຳຖາມສົນທະນາ**:

`ສິ່ງໃດທີ່ກີດຂວາງພວກຜູ້ນໍາຝ່າຍຈິດວິນຍານຂອງຊາວຢິວບໍ່ເຊື່ອໃນພຣະເຢຊູ? ເປັນຫຍັງພວກເຮົາຈຳເປັນຕ້ອງປະຕິເສດຕໍ່ສິ່ງໃດໆທີ່ເຮັດໃຫ້ເຮົາສົງໄສໃນພຣະຄຳພີ?`