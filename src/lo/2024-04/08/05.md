---
title:  'ຄຳໝັ້ນສັນຍາໃນພັນທະສັນຍາເດີມເຖິງພຣະເຢຊູເຈົ້າ: ພາກທີ 2'
date:   20/11/2024
---

ພຣະເຢຊູຊົງກ່າວຕໍ່ພວກຜູ້ນໍາຊາວຢິວວ່າ: "ເຈົ້າທັງຫຼາຍຄົ້ນຫາໃນພຣະຄຳພີ ເພາະຄິດວ່າຈະພົບຊີວິດນິຣັນດອນແມ່ນພຣະຄຳພີນີ້ແຫຼະ ທີ່ເປັນພະຍານໃຫ້ເຮົາ (ໂຢຮັນ 5:39).

ພວກນັກຄິດພຣະຄຳພີບາງຄົນນັບຈໍານວນຄໍາໝັ້ນສັນຍາໃນພັນທະສັນຍາເດີມທີ່ພຣະເຢຊູຊົງຮັກສາ. ເຖິງແມ່ນວ່າ ພວກນັກຄິດອາດຈະບໍ່ເຫັນພ້ອມກັນກ່ຽວກັບຈໍານວນຄໍາໝັ້ນສັນຍາທີ່ແທ້ຈິງ, ແຕ່ພວກເຂົາເຫັນດີວ່າ ພຣະເຢຊູຊົງຮັກສາຄໍາໝັ້ນສັນຍາໃນພັນທະສັນຍາເດີມຫຼາຍຮ້ອຍຂໍ້.

ຄໍາໝັ້ນສັນຍາໃນພຣະຄຳພີເຫຼົ່ານີ້ເປັນຂໍ້ພິສູດອັນຊົງພະລັງວ່າ ພຣະຜູ້ຊ່ວຍໃຫ້ລອດຊົງເປັນຜູ້ໃດ. ພັນທະສັນຍາເດີມໄດ້ບອກໄວ້ວ່າ ພຣະເຢຊູຈະຊົງບັງເກີດ, ດຳລົງຊີວິດ ແລະ ສິ້ນພຣະຊົນເມື່ອໃດ. ຄັ້ງແລ້ວຄັ້ງເລົ່າ, ໂຢຮັນໃຊ້ຄໍາໝັ້ນສັນຍາໃນພັນທະສັນຍາເດີມເຫຼົ່ານີ້ ເພື່ອຊ່ວຍໃຫ້ຜູ້ອ່ານຂອງເພິ່ນເຂົ້າໃຈເຖິງສາເຫດທີ່ພວກເຂົາຄວນເຊື່ອໃນພຣະເຢຊູ ແລະ ຍອມຮັບເອົາຄວາມເມດຕາ ແລະ ການໃຫ້ອະໄພຂອງພຣະອົງ. ຄໍາໝັ້ນສັນຍາດຽວກັນນີ້ຊ່ວຍໃຫ້ພວກເຮົາເຊື່ອໃນພຣະເຢຊູ ແລະ ຍອມຮັບເຄື່ອງບູຊາຂອງພຣະອົງເພື່ອໄຖ່ບາບຂອງພວກເຮົາເຊັ່ນກັນ.

ຂໍ້ພຣະຄຳພີ 4 ຂໍ້ຕໍ່ໄປນີ້ຈາກພຣະທຳໂຢຮັນ, ພ້ອມດ້ວຍຂໍ້ພຣະຄຳພີຂອງພັນທະສັນຍາເດີມທີ່ມອບໃຫ້ໄວ້ກັບແຕ່ລະຂໍ້, ສະແດງໃຫ້ພວກເຮົາເຫັນວ່າ ພຣະເຢຊູຊົງເປັນຜູ້ທີ່ຮັກສາຄໍາຫມັ້ນສັນຍາໃນພັນທະສັນຍາເດີມທັງໝົດທີ່ພຣະຜູ້ເປັນເຈົ້າຊົງກະທຳກ່ຽວກັບພຣະຜູ້ຊ່ວຍໃຫ້ລອດຫຍັງແດ່? (1) ໂຢຮັນ 12:13; ເພງສັນລະເສີນ 118:26 (2) ໂຢຮັນ 12:14, 15; ຊາກາຣີຢາ 9:9 (3) ໂຢຮັນ 13:18; ເພງສັນລະເສີນ 41:9 (4) ໂຢຮັນ 19:37; ຊາກາຣີຢາ 12:10; 13:6.

`ຖ້າມີຄົນຖາມທ່ານວ່າ ເປັນຫຍັງເຈົ້າຈຶ່ງເຊື່ອວ່າ ພຣະເຢຊູຊົງເປັນພຣະຜູ້ຊ່ວຍໃຫ້ລອດ, ເຈົ້າຈະຕອບແນວໃດ? ທ່ານຈະໃຊ້ຫຍັງເພື່ອພິສູດຄວາມເຊື່ອຂອງທ່ານ ແລະ ເປັນຫຍັງທ່ານຈຶ່ງໃຊ້ເປັນຫຼັກຖານ?`