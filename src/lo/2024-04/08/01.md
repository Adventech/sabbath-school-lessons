---
title:  ຄຳໝັ້ນສັນຍາໃນພັນທະສັນຍາເດີມ
date:   16/11/2024
---

### ອ່ານບົດຮຽນສຳລັບອາທິດນີ້
ໂຢຮັນ 5:17, 20, 36-38; 5:39, 40, 46, 47; 8:12–30; ເອຊາຢາ 40:3; ເພງສັນລະເສີນ 118:26.

> <p>ຂໍ້ຄວນຈຳ</p>
> “ແຕ່ເຮົາມີຄຳພະຍານທີ່ສຳຄັນກວ່າຄຳພະຍານຂອງໂຢຮັນອີກຄື: ວຽກງານທີ່ພຣະບິດາເຈົ້າໄດ້ມອບແກ່ເຮົາເພື່ອເຮັດໃຫ້ສຳເລັດ ແມ່ນງານທີ່ເຮົາເຮັດຢູ່ດຽວນີ້ແຫຼະ ທີ່ເປັນພະຍານໃຫ້ແກ່ເຮົາວ່າ ພຣະບິດາເຈົ້າໄດ້ໃຊ້ເຮົາມາ (ໂຢຮັນ 5:36).

ຄັ້ງແລ້ວຄັ້ງເລົ່າ, ໂຢຮັນໄດ້ຂຽນກ່ຽວກັບທຸກຢ່າງທີ່ພຣະເຢຊູຊົງກ່າວ ແລະ ເຮັດເພື່ອສະແດງໃຫ້ເຫັນວ່າ ພຣະອົງຊົງເປັນພຣະຜູ້ຊ່ວຍໃຫ້ລອດ. ພຣະຜູ້ຊ່ວຍໃຫ້ລອດສະເດັດມາຢູ່ທ່າມກາງຊາວອິດສະຣາເອນ. ພຣະອົງສະເດັດມາໃນຖານະຊາວຢິວຄົນໜຶ່ງ. ພຣະເຢຊູຊົງບັງເກີດໃນເມືອງເບັດເລເຮັມ. ພຣະຄໍາພີໄດ້ໃຫ້ຄໍາໝັ້ນສັນຍາວ່າ ພຣະອົງຈະບັງເກີດເປັນທາລົກ, ຫຼາຍຮ້ອຍປີກ່ອນທີ່ພຣະອົງຈະສະເດັດມາໃນໂລກນີ້. ໂຢຮັນບອກພວກເຮົາຂ່າວທີ່ໜ້າແປກໃຈບາງຢ່າງກ່ຽວກັບພຣະເຢຊູວ່າ: "ພຣະອົງ, ພຣະທຳ, ພຣະອົງໄດ້ສະຖິດຢູ່ໃນໂລກ. ແມ່ນແລ້ວ, ພຣະອົງໄດ້ຊົງສ້າງທຸກສິ່ງຂຶ້ນໂດຍທາງພຣະທຳ. "ແຕ່ໂລກບໍ່ໄດ້ຮູ້ຈັກພຣະອົງ" (ໂຢຮັນ 1:10).

ເຫດໃດຄົນໃນໂລກນີ້ຈຶ່ງບໍ່ຮູ້ຈັກພຣະເຢຊູ? ຫຼາຍຄົນບໍ່ຮູ້ຈັກພຣະເຢຊູຜູ້ທີ່ຄວນຈະຮູ້ຈັກພຣະອົງ ເພາະທຸກສິ່ງທີ່ພຣະເຢຊູຊົງເຮັດ ແລະ ກ່າວ.

ໃນອາທິດນີ້, ພວກເຮົາຈະສັງເກດເບິ່ງຫຼາຍໆວິທີທີ່ໂຢຮັນໄດ້ສະແດງໃຫ້ເຫັນວ່າ ພຣະເຢຊູຊົງເປັນພຣະຜູ້ຊ່ວຍລອດ. ນອກນັ້ນ, ພວກເຮົາຈະສັງເກດເບິ່ງເຫດຜົນທີ່ເຮັດໃຫ້ບາງຄົນບໍ່ຍອມຮັບເອົາພຣະເຢຊູ. ພວກເຮົາສາມາດຮຽນຮູ້ຫຍັງຈາກຄວາມຜິດພາດຂອງເຂົາເຈົ້າ?