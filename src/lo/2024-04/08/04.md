---
title:  'ຄຳໝັ້ນສັນຍາໃນພັນທະສັນຍາເດີມເຖິງພຣະເຢຊູເຈົ້າ: ພາກທີ 1'
date:   19/11/2024
---

ພຣະເຢຊຊົງສົນທະນາກັບຜູ້ນຳຝ່າຍຈິດວິນຍານຂອງຊາວຢິວ. ໃນການສົນທະນາຄັ້ງນີ້, ພຣະເຢຊູຊົງບອກພວກຜູ້ນໍາຂອງຊາວຢິວວ່າ ພຣະອົງຊົງເປັນຜູ້ໃດ. ພຣະເຢຊູຍັງສຳແດງໃຫ້ພວກເຂົາເຫັນວ່າເຫດໃດພຣະຄຳພີຈຶ່ງສຳຄັນຫຼາຍຕໍ່ຄວາມເຊື່ອຂອງພວກເຂົາ. ພວກເຮົາອາດຈະບໍ່ຄິດວ່າ ພຣະເຢຊູຈຳເປັນຕ້ອງເຮັດເຊັ່ນນັ້ນ ເພາະພວກຜູ້ນໍາຊາວຢິວເຊື່ອໃນພຣະຄຳພີຢູ່ແລ້ວ. ແຕ່ພຣະເຢຊູຍັງຕ້ອງການສຳແດງໃຫ້ພວກເຂົາເຫັນວ່າ ພຣະອົງຊົງເປັນຜູ້ໃດ. ແມ່ນແລ້ວ, ຫົວໃຈຂອງພວກຜູ້ນໍານັ້ນແຂງກະດ້າງຫຼາຍ. ພວກເຂົາຕໍ່ສູ້ໃນໃຈຂອງເຂົາເຈົ້າ ເພື່ອຕໍ່ຕ້ານການເຊື່ອໃນພຣະເຢຊູເຈົ້າ. ແຕ່ພຣະເຢຊູເຈົ້າບໍ່ໄດ້ຢຸດພະຍາຍາມທີ່ຈະຊ່ວຍພວກເຂົາໃຫ້ລອດ.

ໂຢຮັນໃຊ້ຄໍາເວົ້າ ແລະ ແນວຄິດມາກມາຍຈາກພັນທະສັນຍາເດີມ ເພື່ອສະແດງໃຫ້ເຫັນວ່າ ພຣະເຢຊູຊົງເປັນພຣະຜູ້ຊ່ວຍໃຫ້ລອດທີ່ພຣະເຈົ້າຊົງສັນຍາໄວ້ວ່າ ຈະສົ່ງມາ.

`ພັນທະສັນຍາໃໝ່ໃຊ້ພັນທະສັນຍາເດີມ ເພື່ອສະແດງໃຫ້ເຫັນວ່າ ພຣະເຢຊູຊົງເປັນຜູ້ໃດແນວໃດ? ເພື່ອຕອບຄໍາຖາມ, ອ່ານ 4 ຂໍ້ເຫຼົ່ານີ້ຈາກພຣະທຳໂຢຮັນ ແລະ ໃນພັນທະສັນຍາເດີມທີ່ໃຫ້ມາພ້ອມກັບຂໍ້ພຣະຄຳພີເຫຼົ່ານີ້: (1) ໂຢຮັນ 1:23; ເອຊາຢາ 40:3 (2) ໂຢຮັນ 2:16, 17; ເອຊາຢາ 69:9 (3) ໂຢຮັນ 7:38; ເຢເຣມີຢາ 2:13 (4) ໂຢຮັນ 19:36; ຈົບບັນຊີ 9:12.`

ໂຢຮັນ, ເປໂຕ, ໂປໂລ, ມັດທາຍ, ມາຣາໂກ, ລູກາ ແລະ ບັນດາຜູ້ຂຽນພັນທະສັນຍາໃໝ່ທັງໝົດ ໄດ້ສະແດງໃຫ້ເຫັນຄັ້ງແລ້ວຄັ້ງເລົ່າເຖິງຊີວິດຂອງພຣະເຢຊູ, ການສິ້ນພຣະຊົນ, ການຟື້ນຄືນມາຈາກຕາຍ ແລະ ການສະເດັດຂື້ນສູ່ສະຫວັນເປັນຄຳສັນຍາທີ່ພັນທະສັນຍາເດີມໃຫ້ໄວ້ກ່ຽວກັບພຣະເຢຊູ. ພຣະເຢຊູຊົງກະທຳສິ່ງທັງໝົດເຫຼົ່ານີ້, ດັ່ງທີ່ພຣະຄໍາພີໄດ້ກ່າວວ່າ ພຣະອົງຈະຊົງກະທຳ.