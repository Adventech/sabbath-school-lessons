---
title:  ປີລາດປະກາດເຖິງວ່າ ພຣະເຢຊູຊົງເປັນຜູ້ໃດ
date:   12/11/2024
---

ໂຢຮັນບອກພວກເຮົາວ່າ ພວກຜູ້ນໍາຊາວຢິວໄດ້ພະຍາຍາມຈັບກຸມພຣະເຢຊູ, ດຳເນີນຄະດີ ແລະ ຂ້າພຣະອົງຄັ້ງແລ້ວຄັ້ງເລົ່າ. ພວກຜູ້ນຳລົ້ມເຫຼວ ເພາະດັ່ງທີ່ພຣະເຢຊູກ່າວວ່າ ເພາະເວລາຂອງພຣະອົງຍັງບໍ່ທັນມາເຖິງ (ໂຢຮັນ 2:4; 7:6, 8, 30; 12:7, 23, 27; 13:1; 17:1)

ເວລາມາເຖິງແລ້ວທີ່ພຣະເຢຊູຈະສິ້ນພຣະຊົນ. ທະຫານຈັບກຸມພຣະເຢຊູໃນສວນເຄັດເຊມາເນ. ພວກເຂົາໄດ້ນຳພຣະອົງໄປຫາອັນນາກ່ອນ, ອັນນາເປັນພໍ່ເມຍຂອງກາຢະຟາຜູ້ທີ່ເປັນມະຫາປະໂຣຫິດປະຈຳການໃນປີນັ້ນ. ຈາກນັ້ນ, ພວກທະຫານໄດ້ນໍາພຣະອົງໄປຫາປີລາດສອງເທື່ອ.

ດັ່ງທີ່ພວກເຮົາໄດ້ເຫັນແລ້ວ, ໂຢຮັນໄດ້ຂຽນກ່ຽວກັບຫຼາຍຄົນທີ່ປະກາດວ່າ ພຣະເຢຊູຊົງເປັນພຣະຜູ້ຊ່ວຍໃຫ້ລອດ. ຕອນນີ້, ໂຢຮັນໄດ້ຂຽນເຖິງອີກຄົນໜຶ່ງທີ່ປະກາດກ່ຽວກັບພຣະເຢຊູຄື: ປີລາດ. ລາວພິພາກສາພຣະເຢຊູ. ການປະກາດຂອງປີລາດກ່ຽວກັບພຣະເຢຊູເປັນສິ່ງສຳຄັນ ເພາະປີລາດແມ່ນຊາວໂຣມ, ເປັນເຈົ້າແຂວງ ແລະ ເປັນຜູ້ພິພາກສາ. ຄົນສ່ວນຫຼາຍທີ່ບອກພວກເຮົາວ່າ ພຣະເຢຊູຊົງເປັນຜູ້ໃດແມ່ນຊາວຢິວ ຫຼື ຄົນທີ່ບໍ່ຮັ່ງມີ ແລະ ບໍ່ມີອໍານາດ.

`ປີລາດເວົ້າເຖິງພຣະເຢຊູແນວໃດ? ຄຳປະກາດຂອງປີລາດສະແດງແນວຄວາມຄິດສໍາຄັນໃດໃນພຣະທຳໂຢຮັນ? ອ່ານໂຢຮັນ 18:38 ແລະ 19:4-22 ສໍາລັບຄໍາຕອບ.`