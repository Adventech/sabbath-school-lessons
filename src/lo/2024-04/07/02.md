---
title:  ອັບຣາຮາມສະແດງຄວາມເຊື່ອຂອງຕົນໃນພຣະເຢຊູ
date:   10/11/2024
---

ເປັນຫຍັງໂຢຮັນຈຶ່ງໄດ້ລວມເອົາເລື່ອງຂອງອັບຣາຮາມກ່ຽວກັບພຣະຜູ້ຊ່ວຍໃຫ້ລອດໃນໜັງສືຂອງລາວ? ອ່ານ ປະຖົມມະການ 12:3; 18:16-18; 26:4; ມັດທາຍ 1:1 ແລະ ກິດຈະການ 3:25 ສໍາລັບຄໍາຕອບ.

ພຣະຄໍາພີໄດ້ບອກເຖິງສິ່ງທີ່ຈະເກີດຂຶ້ນໃນອະນາຄົດ. ພຣະຄຳພີເຫຼົ່ານີ້ບອກວ່າ ພຣະເຈົ້າຈະເຮັດໃຫ້ຄົນທີ່ບໍ່ແມ່ນຊາວຢິວເປັນຄົນຊອບທຳ ໂດຍຄວາມເຊື່ອຂອງເຂົາເຈົ້າ. ພຣະເຈົ້າຊົງແຈ້ງຂ່າວປະເສີດນີ້ແກ່ອັບຣາຮາມກ່ອນເຫດການຈະເກີດຂື້ນ. ອັບຣາຮາມໄດ້ສະແດງຄວາມເຊື່ອໃນພຣະຜູ້ຊ່ວຍໃຫ້ລອດທີ່ຈະສະເດັດມາ (ຄາລາເຕຍ 3:8). ພຣະເຢຊູຊົງກ່າວຕໍ່ພວກຢິວວ່າ "ອັບຣາຮາມພໍ່ຂອງພວກເຈົ້າມີຄວາມຊົມຊື່ນຍິນດີທີ່ໄດ້ເຫັນການມາສຳແດງຂອງເຮົາ ເພິ່ນໄດ້ເຫັນ ແລະ ມີຄວາມເບີກບານໃຈ (ໂຢຮັນ 8:56). ພຣະເຈົ້າຊົງປະທານແກະຕົວຜູ້ແກ່ອັບຣາຮາມ ເພື່ອຖວາຍແທນອີຊາກ. ແກະຕົວນີ້ເປັນສັນຍາລັກເຖິງພຣະເຢຊູ, ພຣະບຸດຂອງພຣະເຈົ້າ. ມວນມະນຸດເຮັດບາບ ແລະ ຝາຝືນກົດຂອງພຣະເຈົ້າ. ການລົງໂທດຂອງພວກເຂົາຄື ຄວາມຕາຍ. ພຣະບິດາທອດພຣະເນດພຣະບຸດຂອງພຣະອົງ ແລະ ກ່າວແກ່ຄົນບາບວ່າ: "ຈົ່ງ

ມີຊີວິດຢູ່! ເຮົາ (ພຣະເຈົ້າ) ໄດ້ພົບຜູ້ທີ່ຈະຕາຍໄຖ່ບາບຂອງທ່ານແລ້ວ (ໜັງສືບັນພະຊົນ ແລະ ຜູ້ເຜີຍພຣະວະຈະນະ, ຂອງທ່ານ ນາງ ເອເລນ ຈີໄວທ໌, ໜ້າ 154).

ອັບຣາຮາມເຕັມໃຈທີ່ມອບອີຊາກລູກຊາຍຂອງຕົນເປັນເຄື່ອງຖວາຍບູຊາໄຖ່ບາບແກ່ພຣະເຈົ້າ (ປະຖົມມະການ 22). ການກະທໍາດັ່ງກ່າວໄດ້ສະແດງໃຫ້ເຫັນເຖິງຄວາມເຊື່ອຂອງອັບຣາຮາມ. ການຖວາຍໄຖ່ບາບຂອງອັບຣາຮາມຍັງຊ່ວຍໃຫ້ພວກເຮົາເຂົ້າໃຈແຜນການຂອງພຣະເຈົ້າທີ່ຈະຊ່ວຍຄົນບາບໃຫ້ລອດ.