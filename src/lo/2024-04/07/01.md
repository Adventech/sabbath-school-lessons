---
title:  ພຣະເຈົ້າຊົງອວຍພອນຜູ້ທີ່ເຊື່ອ
date:   09/11/2024
---

### ອ່ານບົດຮຽນສໍາລັບອາທິດນີ້
ໂຢຮັນ 8:56; 12:1-3; 19:4-22; 20:19–31; ປະຖົມມະການ 18:16-18; ມັດທາຍ 24:2.

> <p>ຂໍ້ຄວນຈຳ</p>
> “ຜູ້ທີ່ບໍ່ເຫັນເຮົາ ແຕ່ໄດ້ເຊື່ອກໍເປັນສຸກ” (ໂຢຮັນ 20:29).

ໃນພຣະທຳໂຢຮັນ, ພວກເຮົາໄດ້ອ່ານກ່ຽວກັບຄົນຫຼາຍຄົນທີ່ໄດ້ພົບກັບພຣະເຢຊູ. ພວກເຂົາເຫຼົ່ານີ້ມີຄວາມເຊື່ອ ແລະ ປະສົບການທີ່ແຕກຕ່າງກັນ. ແຕ່ລະຄົນບອກພວກເຮົາບາງສິ່ງບາງຢ່າງທີ່ສໍາຄັນກ່ຽວກັບພຣະເຢຊູ.

ໃຫ້ພວກເຮົາສັງເກດເບິ່ງສິ່ງທີ່ຄົນເຫຼົ່ານີ້ເວົ້າກ່ຽວກັບພຣະຜູ້ເປັນເຈົ້າ. ໂຢຮັນບັບຕິສະໂຕເວົ້າວ່າ: “ຫັ້ນເດ ລູກແກະຂອງພຣະເຈົ້າ" (ໂຢຮັນ 1:36). ຟີລິບ, “ຂ້ອຍໄດ້ພົບຜູ້ທີ່ໂມເຊໄດ້ຂຽນເລື່ອງຂອງເພິ່ນໃນໜັງສືກົດບັນຍັດແລ້ວ'" (ໂຢຮັນ 1:45). ນະທານາເອັນຕອບພຣະອົງວ່າ, “ພຣະອາຈານເຈົ້າເອີຍ, ທ່ານເປັນພຣະບຸດຂອງພຣະເຈົ້າ ທ່ານເປັນກະສັດຂອງຊາດອິດສະຣາເອນ” (ໂຢຮັນ 1:49). ແມ່ຍິງຊາວຊາມາເຣຍຕອບວ່າ "ຜູ້ນີ້ບໍ່ແມ່ນພຣະຄຣິດບໍ?” (ໂຢຮັນ 4:29). ຊາວຊາມາເຣຍກ່າວວ່າ: ພວກເຮົາກໍຮູ້ວ່າແມ່ນທ່ານຜູ້ນີ້ແທ້ທີ່ເປັນພຣະຜູ້ໂຜດຊ່ວຍມະນຸດສະໂລກໃຫ້ພົ້ນ (ໂຢຮັນ 4:42).” ຊີໂມນເປໂຕຕອບວ່າ: “ພຣະອົງເຈົ້າເອີຍ ພວກຂ້ານ້ອຍຈະໜີໄປຫາຜູ້ໃດ? "ພຣະອົງເປັນຜູ້ມີຖ້ອຍຄຳແຫ່ງຊີວິດນິຣັນດອນ" (ໂຢຮັນ 6:68). ມາທາຕອບວ່າ: “ເຊື່ອຢູ່ແລ້ວພຣະອົງເຈົ້າເອີຍ ຂ້ານ້ອຍເຊື່ອແລ້ວວ່າ ທ່ານເປັນພຣະຄຣິດ

ຄືພຣະບຸດຂອງພຣະເຈົ້າຜູ້ທີ່ຕ້ອງເຂົ້າມາໃນໂລກ (ໂຢຮັນ 11:27).

ພວກຄົນເຫຼົ່ານີ້ແມ່ນຜູ້ໃດ? ເປັນຫຍັງພວກເຂົາຈຶ່ງເວົ້າສິ່ງເຫຼົ່ານີ້ກ່ຽວກັບພຣະເຢຊູ?