---
title:  ເລື່ອງຂອງພວກເຮົາກ່ຽວກັບພຣະເຢຊູ
date:   14/11/2024
---

ລອງຈິນຕະນາການວ່າ ທ່ານໄດ້ຢູ່ທີ່ນັ້ນກັບພຣະເຢຊູ ແລະ ເຫັນພຣະອົງເຮັດການອັດສະຈັນຕ່າງໆຂອງພຣະອົງ. ພວກເຮົາຈະເຊື່ອໃນພຣະເຢຊູຫຼັງຈາກທີ່ພວກເຮົາໄດ້ເຫັນໝາຍສຳຄັນ ແລະ ການອັດສະຈັນເຫຼົ່ານີ້, ແມ່ນບໍ່? ພວກເຮົາຢາກຈະຄິດແບບນັ້ນ. ໃນບາງແງ່, ພວກເຮົາມີເຫດຜົນທີ່ຈະເຊື່ອໃນພຣະເຢຊູຫຼາຍກວ່າຄົນທີ່ໄດ້ເຫັນການເຮັດອັດສະຈັນຕ່າງໆຂອງພຣະອົງດ້ວຍຕົນເອງ. ຍ້ອນຫຍັງ?

`ພວກເຮົາໃນຖານະຄຣິດສະຕຽນມີເຫດການ ແລະ ຄວາມຮູ້ຫຍັງແດ່ທີ່ພວກເຮົາມີໃນປັດຈຸບັນ ແຕ່ຜູ້ຄົນໃນສະໄໝຂອງພຣະເຢຊູບໍ່ມີ? ສິ່ງເຫຼົ່ານີ້ຊ່ວຍໃຫ້ພວກເຮົາເຊື່ອໃນພຣະເຢຊູແນວໃດ? ອ່ານມັດທາຍ 24:2; 24:14; 24:6–8 ເພື່ອຕອບຄໍາຖາມ.`

ແທ້ຈິງແລ້ວ, ພວກເຮົາມີເລື່ອງທີ່ຊົງພະລັງກ່ຽວກັບຊີວິດຂອງພຣະເຢຊູໃນພຣະທຳໂຢຮັນ. ພວກເຮົາຍັງສາມາດເບິ່ງຄືນປະຫວັດສາດ ແລະ ສັງເກດສິ່ງທີ່ພຣະເຢຊູ ແລະ ຜູ້ຂຽນພຣະຄຳພີຄົນອື່ນໆ ໄດ້ໃຫ້ຄໍາໝັ້ນສັນຍາກາຍເປັນຈິງ.

ພວກເຮົາແຕ່ລະຄົນກໍສາມາດມີເລື່ອງລາວທີ່ຈະເລົ່າກ່ຽວກັບຂອງພຣະເຢຊູ, ເຊັ່ນກັນ. ກ່ອນອື່ນໝົດ, ພວກເຮົາຕ້ອງມີຄວາມສໍາພັນກັບພຣະເຈົ້າກ່ອນ. ເລື່ອງຂອງພວກເຮົາອາດຈະບໍ່ອັດສະຈັນເທົ່າການໄດ້ເຫັນຄົນຕາຍຝື້ນຄືນມີຊີວິດ. ບາງທີພວກເຮົາບໍ່ເຄີຍເຫັນຜູ້ໃດຊົງໂຜດຮັກຄົນຕາບອດມາແຕ່ເກີດເຫັນຮຸ່ງອີກ. ແຕ່ຖ້າພວກເຮົາຮູ້ຈັກພຣະເຢຊູດ້ວຍຕົວພວກເຮົາເອງ, ພວກເຮົາສາມາດບອກຄົນອື່ນກ່ຽວກັບພຣະອົງໄດ້.