---
title:  ລອງມາເບິ່ງແມ? ນີ້ຄືຊາຍຄົນໜຶ່ງ!
date:   16/12/2024
---

`ປີລາດພະຍາຍາມເອົາໃຈປະຊາຊົນແນວໃດ ເພື່ອຂໍປະຊາຊົນຂໍຕົນປ່ອຍພຣະເຢຊູ? ອ່ານໂຢຮັນ 18:38–19 ເພື່ອຄໍາຕອບ.`

ປີລາດບໍ່ລໍຖ້າໃຫ້ພຣະເຢຊູຕອບຄໍາຖາມຂອງລາວກ່ຽວກັບຄວາມຈິງ. ປີລາດອອກໄປໂນ້ມນ້າວຜູ້ຄົນໃຫ້ຂໍໃຫ້ລາວປ່ອຍພຣະເຢຊູເປັນອິດສະຫຼະ.

ໃນເທດສະການປັດສະຄາທຸກໆປີ ຜູ້ປົກຄອງຊາວໂຣມເຄີຍປ່ອຍນັກໂທດຄົນໜຶ່ງໃຫ້ເປັນອິດສະຫຼະ. ປີລາດຖາມປະຊາຊົນວ່າ ພວກເຂົາຕ້ອງການໃຫ້ລາວປ່ອຍພຣະເຢຊູເປັນອິດສະຫຼະ ຫຼື ບໍ. ປີລາດຕົກໃຈ ເມື່ອຝູງຊົນຂໍໃຫ້ລາວປ່ອຍບາຣາບາ ຊຶ່ງເປັນຄົນຂ້າຄົນ ແລະ ບໍ່ແມ່ນພຣະເຢຊູ ຊຶ່ງເປັນຜູ້ບໍຣິສຸດ.

ປີລາດເຊື່ອວ່າ ພຣະເຢຊູບໍ່ມີຄວາມຜິດ. ປີລາດຕ້ອງການປ່ອຍພຣະເຢຊູເປັນອິດສະຫຼະ. ດັ່ງນັ້ນ, ປີລາດຈຶ່ງຂໍຄວາມຊ່ວຍເຫຼືອຈາກປະຊາຊົນ. ປີລາດນໍາພຣະເຢຊູອອກໄປຫາປະຊາຊົນ. ພຣະເຢຊູເຈົ້າອອກມາໂດຍມີມົງກຸດໜາມສວມທີ່ຫົວ ແລະ ນຸ່ງເສື້ອຄຸມສີມ່ວງອ່ອນ, ປີລາດກ່າວຕໍ່ພວກເຂົາວ່າ, “ເບິ່ງຊາຍຄົນນີ້ແມ” (ໂຢຮັນ19:5). ຄໍາເວົ້າເຫຼົ່ານີ້ຊ່ວຍໃຫ້ພວກເຮົາຈື່ຄໍາເວົ້າຂອງໂຢຮັນບັບຕິສະໂຕກ່ຽວກັບພຣະເຢຊູວ່າ: "ເບິ່ງແມ! “ເບິ່ງແມ! ລູກແກະຂອງພຣະເຈົ້າຜູ້ຊົງຮັບເອົາບາບກຳຂອງມະນຸດສະໂລກໄປເສຍ" (ໂຢຮັນ 1:29). ຜູ້ປົກຄອງໂຣມ ແລະ ບໍ່ແມ່ນຊາວຢິວ, ເປັນຜູ້ແຕ່ງພຣະເຢຊູດ້ວຍເສື້ອຜ້າຣາຊະວົງ ແລະ ສະແດງພຣະອົງໃຫ້ປະຊາຊົນເຫັນໃນຖານະກະສັດ.