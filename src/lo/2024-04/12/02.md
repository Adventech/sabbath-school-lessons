---
title:  ຄວາມຈິງແມ່ນຫຍັງ?
date:   15/12/2024
---

ໃນໂຢຮັນ 18:28-32, ພວກເຮົາໄດ້ອ່ານຂໍ້ສັ້ນໆກ່ຽວກັບການພິຈາລະນາຄະດີຂອງພຣະເຢຊູ. ສ່ວນນີ້ເປັນເລື່ອງສັ້ນ ເພາະວ່າໂຢຮັນຕ້ອງການບອກພວກເຮົາວ່າ ເກີດຂຶ້ນຫຍັງຂື້ນລະຫວ່າງພຣະເຢຊູ ແລະ ປີລາດ, ຊຶ່ງເປັນເຈົ້າປົກຄອງ.

`ອ່ານເລື່ອງຂອງປີລາດ ແລະ ພຣະເຢຊູໃນໂຢຮັນ 18:33–38. ປີລາດ ແລະ ພຣະເຢຊູເວົ້າຫຍັງກັນ?`

ປີລາດຖາມພຣະເຢຊູວ່າ: "ຄວາມຈິງແມ່ນຫຍັງ?" (ໂຢຮັນ 18:38). ແຕ່ປີລາດບໍ່ລໍຖ້າຄໍາຕອບ. ລາວອອກໄປຂ້າງນອກ ເພື່ອພະຍາຍາມຊ່ວຍພຣະເຢຊູຈາກຝູງຊົນ.

ຄວາມຈິງເປັນຫົວຂໍ້ສຳຄັນໃນພຣະທຳໂຢຮັນ. ພຣະເຢຊູຊົງເປັນພຣະວະຈະນະນິລັນດອນ (ໂຢຮັນ 1:1-5). ດັ່ງນັ້ນ ພຣະເຢຊູຊົງເປັນແສງສະຫວ່າງ ແລະ ເປັນຄວາມຈິງ. ພຣະເຢຊູຊົງເຕັມໄປດ້ວຍພຣະຄຸນ ແລະ ຄວາມຈິງ (ໂຢຮັນ 1:14). ພຣະຄຸນ ແລະ ຄວາມຈິງນັ້ນໄດ້ມາໂດຍທາງພຣະເຢຊູຄຣິດເຈົ້າ (ໂຢຮັນ 1:17). ໂຢຮັນບັບຕິສະໂຕເທດສະໜາຄວາມຈິງກ່ຽວກັບພຣະເຢຊູ (ໂຢຮັນ 5:33). ພຣະເຢຊູຊົງປະກາດວ່າ ພຣະບິດາຂອງພຣະອົງຊົງເປັນ "ຄວາມຈິງ" (ໂຢຮັນ 7:28). ພຣະເຢຊູຊົງໄດ້ຍິນຄວາມຈິງຈາກພຣະບິດາຂອງພຣະອົງ (ໂຢຮັນ 8:40). ພຣະເຢຊູຊົງເປັນທາງນັ້ນ, ເປັນຄວາມຈິງ ແລະ ເປັນຊີວິດ (ໂຢຮັນ 14:6). ພຣະວະຈະນະຂອງພຣະເຈົ້າ, ພຣະຄຳພີຊົງເປັນ "ຄວາມຈິງ" (ໂຢຮັນ 17:17). ປີລາດໄດ້ສູນເສຍໂອກາດທີ່ຈະຮູ້ຄວາມຈິງ. ຍ້ອນຫຍັງ? ປີລາດບໍ່ມັກຊາວຢິວ. ລາວໄດ້ຕັດສິນໃຈທີ່ບໍ່ດີໃນອະດີດ. ລາວຍັງຖືກກົດດັນໃຫ້ເຮັດຕາມຄວາມຕ້ອງການຂອງພວກຜູ້ນໍາຊາວຢິວ.