---
title:  ສໍາເລັດແລ້ວ
date:   17/12/2024
---

ຕາມທີໂຢຮັນ 19:17-22 ສະແດງໃຫ້ເຫັນວ່າ, ປີລາດໄດ້ສັ່ງໃຫ້ຂຽນປ້າຍຕິດໃສ່ເທິງໄມ້ກາງແຂນ. ປ້າຍນີ້ຂຽນເປັນພາສາເຮັບເຣີ, ພາສາລາຕິນ ແລະ ພາສາກຣີກ. ປ້າຍນີ້ຂຽນໄວ້ວ່າ, “ເຢຊູໄທນາຊາເຣັດ ກະສັດຂອງຊາດຢິວ (ໂຢຮັນ 19:19). ພວກຜູ້ນໍາຊາວຢິວຕ້ອງການໃຫ້ປີລາດປ່ຽນສິ່ງທີ່ລາວໄດ້ຂຽນໄວ້. ແຕ່ປີລາດປະຕິເສດ. ປ້າຍນັ້ນຕິດຢູ່ທີ່ໄມ້ກາງແຂນ. ປ້າຍດັ່ງກ່າວໄດ້ປະກາດຄວາມຈິງກ່ຽວກັບພຣະເຢຊູວ່າ: ພຣະມະຫາກກະສັດເໜືອກະສັດຖືກຄຶງທີ່ໄມ້ກາງແຂນ. ພຣະອົງຖືກຄຶງເທິງໄມ້ກາງແຂນດ້ວຍຄວາມອັບອາຍເໝືອນກັບກະສັດປະທັບເທິງບັນລັງແຫ່ງຄວາມສະຫງ່າຣາສີ, ເພາະຄວາມຕາຍຂອງພຣະອົງຈະຊ່ວຍຄົນບາບໄດ້ຮັບຄວາມລອດ. ແຕ່ກ່ອນອື່ນຫມົດ, ພຣະເຢຊູ, ກະສັດຂອງພວກເຂົາ, ກະສັດຂອງພວກຢິວ, ຕ້ອງຖືກຄຶງເທິງໄມ້ກາງແຂນ ເຊັ່ນດຽວກັບນັບໂທດ.

ພຣະເຈົ້າຊົງໃຫ້ປີລາດຂຽນປ້າຍນັ້ນ ແລະ ຕິດໄວ້ເທິງໄມ້ກາງແຂນເໜືອຫົວຂອງພຣະເຢຊູ. ພຣະເຈົ້າຊົງໃຊ້ປ້າຍນີ້ ເພື່ອເຮັດໃຫ້ຜູ້ຄົນຄິດເຖິງສິ່ງທີ່ເຂົາເຈົ້າໄດ້ເຫັນ ແລະ ສຶກສາພຣະຄຳພີ. (ໃນໜັງສືຄວາມປາຖະຫນາແຫ່ງປວງຊົນ, ຂອງທ່ານ ນາງ ເອເລນ ຈີໄວທ໌, ໜ້າ 745).

ຄໍາທີ່ຂຽນວ່າ "ສຳເລັດແລ້ວ" ແມ່ນມາຈາກພາສາກເກຣັກຄຳວ່າ "ເທເລໂອ." ໝາຍຄວາມວ່າ "ສໍາເລັດ" ຫຼື "ສໍາເລັດສິ້ນແລ້ວ". ຄໍາເວົ້ານີ້ບອກພວກເຮົາວ່າ ທຸກຢ່າງທີ່ພຣະຄໍາພີໄດ້ສັນຍາໄວ້ກ່ຽວກັບພຣະເຢຊູແມ່ນກຳລັງເກີດຂື້ນ ແລະ ກຳລັງກາຍເປັນຈິງ.

ເມື່ອພຣະເຢຊູຊົງກ່າວວ່າ, "ສໍາເລັດແລ້ວ" (ໂຢຮັນ 19:30), ພຣະອົງຊົງທຳສໍາເລັດ ຫຼື ສໍາເລັດພັນທະກິດທີ່ພຣະບິດາໄດ້ມອບໃຫ້ພຣະອົງເຮັດແລ້ວ.