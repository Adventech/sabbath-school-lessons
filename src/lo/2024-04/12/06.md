---
title:  ພຣະເຢຊູ ແລະ ມາຣີ
date:   19/12/2024
---

`ອ່ານເລື່ອງໃນໂຢຮັນ 20:11–13. ມີຫຍັງເກີດຂຶ້ນໃນຂໍ້ພຣະຄຳພີເຫຼົ່ານີ້ທີ່ສະແດງໃຫ້ເຫັນວ່າ ເຫດໃດມາຣີໄທມັກດາລາຈຶ່ງບໍ່ໄດ້ເຂົ້າໃຈວ່າ ອຸບມຸງຝັງສົບທີ່ຫວ່າງເປົ່າຂອງພຣະເຢຊູໝາຍເຖິງຫຍັງ?`

ໃນໂຢຮັນ 20:2, ເລົ່າເຖິງເລື່ອງມາຣີບອກເປໂຕ ແລະ ໂຢຮັນກ່ຽວກັບອຸບມຸງຫວ່າງເປົ່າ. ເປໂຕ ແລະ ໂຢຮັນພາກັນແລ່ນໄປທີ່ອຸບມຸງ. ຫຼັງຈາກທີ່ທ່ານທັງສອງກວດສອບອຸບມຸງແລ້ວ ພວກເຂົາກໍໄດ້ອອກໄປ. ແຕ່ມາຣີໄດ້ກັບມາທີ່ອຸບມຸງຝັງສົບ. ນາງຈຶ່ງຮ້ອງໄຫ້ ແລະ ຢູ່ຕໍ່ໄປ. ແນ່ນອນວ່າ ມາຣີຕ້ອງຮ້ອງໄຫ້ຢ່າງແຮງຫຼາຍ ໃນລະຫວ່າງສອງສາມມື້ຜ່ານມາ. ແລະ ບັດນີ້ນາງເຫັນວ່າ ອຸບມຸງຝັງສົບຂອງພຣະຜູ້ຊ່ວຍໃຫ້ລອດຫວ່າງເປົ່າຢູ່. ມາຣີກົ້ມລົງ ແລະ ເບິ່ງໄປຂ້າງໃນ.

`ສິ່ງໃດປ່ຽນແປງທຸກສິ່ງທຸກຢ່າງສໍາລັບມາຣີ? ອ່ານໂຢຮັນ 20:14 ເພື່ອຄໍາຕອບ.`

ນໍ້າຕາຂອງນາງໄຫຼລົງໃນຕາຂອງນາງ. ນາງໄດ້ຫັນກັບ ແລະ ເຫັນບາງຄົນຢືນຢູ່ທາງຫຼັງຂອງນາງ. ຄົນແປກໜ້າຖາມວ່າ “ນາງເອີຍ ເປັນຫຍັງເຈົ້າຈຶ່ງຮ້ອງໄຫ້? ເຈົ້າຊອກຫາຜູ້ໃດ?” (ໂຢຮັນ 20:15). ມາຣີຄິດວ່າ ລາວກຳລັງເວົ້າກັບຄົນຮັກສາສວນ. ດັ່ງນັ້ນ, ນາງຈຶ່ງຂໍໃຫ້ລາວຊ່ວຍນາງຊອກຫາພຣະສົບຂອງພຣະເຢຊູ. "ຄົນແປກນັ້ນເວົ້າຄໍາດຽວກັບວ່າ ‘ມາຣີ’” (ໂຢຮັນ 20:16) ຄໍາເວົ້ານີ້ປ່ຽນແປງຊີວິດຂອງມາຣີ ແລະ ອະນາຄົດຂອງຊາວຄຣິສຕຽນທັງໝົດ. ໃນທັນທີ, ມາຣີເຂົ້າໃຈວ່າ ພຣະເຢຊູຊົງຝື້ນຄືນມາຈາກຕາຍແລະ ກຳລັງເວົ້າກັບນາງ!