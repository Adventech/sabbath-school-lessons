---
title:  'ໂຢຮັນບັບຕິສະໂຕ: ເປັນພະຍານສໍາລັບພຣະເຢຊູ'
date:   20/10/2024
---

`ອ່ານໂຢຮັນ 1:19–23. ໂຢຮັນບັບຕິສະໂຕອະທິບາຍເຖິງພັນທະກິດຂອງຕົນເພື່ອພຣະເຈົ້າ ແນວໃດ?`

ພວກຜູ້ນໍາຝ່າຍຈິດວິນຍານຂອງຊາວຢິວໄດ້ສົ່ງຄົນໄປຖາມໂຢຮັນບັບຕິສະໂຕວ່າ ທ່ານເປັນຜູ້ໃດ. ຜູ້ຄົນຄາດຫວັງວ່າ ພຣະຜູ້ຊ່ວຍໃຫ້ລອດຈະສະເດັດມາ. ດັ່ງນັ້ນ, ພວກເຂົາຈຶ່ງຕ້ອງການໂຢຮັນບັບຕິສະໂຕປະກາດເຖິງວ່າ ຕົນເປັນພຣະຜູ້ຊ່ວຍໃຫ້ລອດ ຫຼື ບໍ່. ໂຢຮັນບັບຕິສະໂຕບໍ່ແມ່ນແສງສະຫວ່າງ. ພຣະເຈົ້າໄດ້ສົ່ງໂຢຮັນມາເພື່ອເປັນພະຍານເຖິງແສງສະຫວ່າງນັ້ນ. ນອກຈາກນີ້, ພຣະເຈົ້າສົ່ງໂຢຮັນມາເພື່ອກະກຽມຜູ້ຄົນໃຫ້ພ້ອມສໍາລັບພຣະຜູ້ຊ່ອຍໃຫ້ລອດທີ່ຈະສະເດັດມາ (ໂຢຮັນ 1:6–8). ດັ່ງນັ້ນ, ໂຢຮັນຈຶ່ງຕອບປະຊາຊົນຢ່າງແຈ່ມແຈ້ງວ່າ: “ເຮົາບໍ່ແມ່ນພຣະຄຣິດ (ໂຢຮັນ 1:20).

ນອກຈາກນັ້ນ, ໂຢຮັນໃຫ້ຮັບບັບຕິສະມາດ້ວຍນໍ້າເທົ່ານັ້ນ. ແຕ່ພຣະເຢຊູຈະຊົງໃຫ້ບັບຕິສະມາດ້ວຍພຣະວິນຍານບໍຣິສຸດ (ໂຢຮັນ 1:26, 33). ໂຢຮັນຕອບວ່າ "ເຮົາບໍ່ສົມຄວນຈະແກ້ແມ່ນແຕ່ສາຍຮັດເກີບຂອງເພິ່ນ (ໂຢຮັນ 1:27). ພຣະເຢຊູຊົງສຳຄັນກວ່າໂຢຮັນ ເພາະພຣະອົງມີຊີວິດຢູ່ກ່ອນທີ່ໂຢຮັນເກີດ (ໂຢຮັນ1:30). ພຣະເຢຊູຊົງເປັນພຣະບຸດຂອງພຣະເຈົ້າ. ໂຢຮັນເປັນພຽງຜູ້ແຈ້ງຂ່າວຂອງພຣະອົງເທົ່ານັ້ນ (ໂຢຮັນ1:34).

`ອ່ານເອຊາຢາ 40:1–5 ແລະ ໂຢຮັນ 1:23. ຂໍ້ພຣະຄຳພີເຫຼົ່ານີ້ຊ່ວຍໃຫ້ພວກເຮົາເຂົ້າໃຈຫຍັງກ່ຽວກັບພັນທະກິດພິເສດຂອງໂຢຮັນ?`