---
title:  ລູກແກະຂອງພຣະເຈົ້າ
date:   21/10/2024
---

ພວກຢິວໄດ້ສະແຫວງຫາພຣະຜູ້ຊ່ວຍໃຫ້ລອດ ຊຶ່ງຈະປົດປ່ອຍພວກເຂົາເປັນອິດສະຫຼະຈາກໂຣມ. ໂຢຮັນຂຽນໜັງສືຂອງເພິ່ນກ່ຽວກັບພຣະເຢຊູ ເພື່ອຊ່ວຍໃຫ້ຜູ້ຄົນເຂົ້າໃຈຢ່າງຖືກຕ້ອງກ່ຽວກັບພຣະຜູ້ຊ່ອຍໃຫ້ລອດ. ໂຢຮັນຕ້ອງການໃຫ້ຜູ້ຄົນເຫັນວ່າ ພຣະເຢຊູຊົງຮັກສາຄໍາໝັ້ນສັນຍາທັງໝົດຂອງພຣະເຈົ້າໃນພຣະຄຳພີກ່ຽວກັບການສະເດັດມາຂອງກະສັດ. ພຣະຜູ້ຊ່ອຍໃຫ້ລອດບໍ່ແມ່ນຜູ້ນໍາທີ່ມີບັນລັງຢູ່ໃນໂລກນີ້. ພຣະຜູ້ຊ່ວຍໃຫ້ລອດສະເດັດມາ ເພື່ອຮັກສາຄໍາໝັ້ນສັນຍາທັງໝົດໃນພັນທະສັນຍາເດີມກ່ຽວກັບພຣະອົງເອງ. ໜຶ່ງໃນຄໍາໝັ້ນສັນຍາເຫຼົ່ານີ້ໄດ້ກ່າວວ່າ ພຣະຜູ້ຊ່ວຍໃຫ້ລອດຈະຊົງຖວາຍພຣະອົງເອງເປັນເຄື່ອງບູຊາໃຫ້ທຸກຄົນເທິງແຜ່ນດິນໂລກ. ພຣະຜູ້ຊ່ວຍໃຫ້ລອດຈະຊົງສ້າງຄວາມສໍາພັນໃໝ່ລະຫວ່າງພຣະເຈົ້າ ແລະ ປະຊາຊົນຂອງພຣະເຈົ້າ.

`ອ່ານໂຢຮັນ 1:29–37. ໃນຂໍ້ພຣະຄໍາພີເຫຼົ່ານີ້, ໂຢຮັນປະກາດຫຍັງກ່ຽວກັບພຣະເຢຊູ? ໂຢຮັນໃຊ້ພາບຫຍັງເວົ້າເຖິງພຣະເຢຊູ? ເປັນຫຍັງພາບຄຳນີ້ຈຶ່ງສໍາຄັນແທ້? ຊ່ວຍພວກເຮົາເຂົ້າໃຈວ່າ ພຣະເຢຊູຊົງເປັນຜູ້ໃດ ແລະ ພັນທະກິດຂອງພຣະອົງແນວໃດ?`

ໂຢຮັນບັບຕິສະໂຕປະກາດວ່າ ພຣະເຢຊູເຈົ້າຊົງເປັນລູກແກະຂອງພຣະເຈົ້າ. ການປະກາດນີ້ສະຫນັບສະຫນູນເຫດຜົນທີ່ໂຢຮັນຜູ້ເປັນທີ່ຮັກໄດ້ຂຽນໜັງຂອງຕົນກ່ຽວກັບຊີວິດຂອງພຣະເຢຊູ. ໂຢຮັນຜູ້ເປັນທີ່ຮັກຕ້ອງການຊ່ວຍໃຫ້ຜູ້ຄົນເຂົ້າໃຈວ່າ ແທ້ຈິງແລ້ວພຣະຜູ້ຊ່ວຍໃຫ້ລອດເປັນຜູ້ໃດ ແລະ ພັນທະກິດທີ່ພຣະອົງຊົງສະເດັດມາທຳ. ພຣະເຢຊູຊົງສະເດັດມາເປັນເຄື່ອງບູຊາໄຖ່ບາບຂອງຄອບຄົວມະນຸດ. ເຄື່ອງບູຊາໃນພັນທະສັນຍາເດີມສະແດງໃຫ້ເຫັນສິ່ງທີ່ພຣະເຢຊູຈະທຳ. ພຣະເຢຊູຊົງຮັກສາຄຳສັນຍາຂອງພຣະເຈົ້າທີ່ຈະຊ່ວຍຄົນບາບໃຫ້ລອດ. ພຣະເຈົ້າຊົງສັນຍາຄັ້ງທຳກ່ຽວກັບພຣະຜູ້ຊ່ວຍໃຫ້ລອດໃນ ປະຖົມມະການ 3:15.