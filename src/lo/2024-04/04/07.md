---
title:  ສຶກສາເພີ່ມເຕີມ
date:   25/10/2024
---

ຄວາມເຊື່ອຊ່ວຍໃຫ້ພວກເຮົາຍອມຮັບຄວາມເມດຕາຂອງພຣະເຈົ້າ. ແຕ່ຄວາມເຊື່ອບໍ່ແມ່ນພຣະຜູ້ຊ່ວຍໃຫ້ລອດຂອງພວກເຮົາ.ຄວາມເຊື່ອບໍ່ໄດ້ຊ່ວຍພວກເຮົາຫຍັງເລີຍ. ຄວາມເຊື່ອຊ່ວຍໃຫ້ພວກເຮົາຄວ້າເອົາພຣະເຢຊູ ແລະ ຍອມຮັບພຣະອົງເປັນເຄື່ອງບູຊາໄຖ່ບາບຂອງພວກເຮົາ. ພຣະເຢຊູຍັງຊ່ວຍໃຫ້ພວກເຮົາຮູ້ສຶກເສຍໃຈທີ່ລະເມີດກົດາບັນຍັດຂອງພຣະເຈົ້າ. ການອະໄພແມ່ນຂອງຂວັນຈາກພຣະເຢຊູທີ່ຊົງປະທານແກ່ພວກເຮົາເຊັ່ນກັນ (ໃນໜັງສື ຄວາມປາຖາໜາແຫ່ງປວງຊົນ, ຂອງທ່ານ ນາງ ເອເລນ ຈີໄວທ໌, "ນີໂກເດມ, ໜ້າ 167–177).

ພວກເຮົາຈະລອດໄດ້ແນວໃດ? ໂມເຊໄດ້ຍົກງູຂຶ້ນໃນຖິ່ນແຫ້ງແລ້ງກັນດານຢ່າງໃດ ບຸດມະນຸດກໍຕ້ອງໄດ້ຮັບການຍົກຂຶ້ນຢ່າງນັ້ນ. ຖ້າຜູ້ໃດຜູ້ໜຶ່ງທີ່ຖືກງູພິດຕອດ ເມື່ອຫຼຽວເບິ່ງງູທອງສຳຣິດນັ້ນແລ້ວ ກໍໄດ້ຮັບການປິ່ນປົວໃຫ້ຫາຍດີ." ນີ້ແມ່ນເຫດຜົນທີ່ໂຢຮັນບັບຕິສະໂຕເວົ້າວ່າ: “ເບິ່ງແມ! ລູກແກະຂອງພຣະເຈົ້າຜູ້ຊົງຮັບເອົາບາບກຳຂອງມະນຸດສະໂລກໄປເສຍ (ໂຢຮັນ 1:29). ຄວາມຈິງຝ່າຍວິນຍານ, ຄືກັນກັບແສງສະຫວ່າງສ່ອງລົງມາຈາກໄມ້ກາງແຂນ. ແສງສະຫວ່າງນີ້ສຳແດງໃຫ້ພວກເຮົາເຫັນເຖິງຄວາມຮັກຂອງພຣະເຈົ້າ (ໃນໜັງສືຄວາມປາຖາໜາແຫ່ງປວງຊົນ” ຂອງທ່ານ ນາງ ເອເລນ ຈີໄວທ໌, ໜ້າ 175, 176).

**ຄຳຖາມສົນທະນາ**:

`ຕໍ່ມາ, ໂຢຮັນບັບຕິສະໂຕໄດ້ແບ່ງປັນຄວາມສົງໄສທີ່ແທ້ຈິງບາງຢ່າງທີ່ລາວມີກ່ຽວກັບພຣະເຢຊູ (ມັດທາຍ 11:2, 3; ລູກາ 7:19). ແມ່ນຫຍັງເຮັດໃຫ້ເກີດຄໍາຖາມຂອງໂຢຮັນ? ພວກເຮົາສາມາດຮຽນຮູ້ຫຍັງຈາກຄໍາຖາມຂອງໂຢຮັນກ່ຽວກັບວິທີທີ່ຈະເຂັ້ມແຂງໃນຄວາມເຊື່ອຂອງພວກເຮົາ?`