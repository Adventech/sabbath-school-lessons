---
title:  ຟີລິບ ແລະ ນະທານາເອັນ
date:   23/10/2024
---

`ອ່ານໂຢຮັນ 1:43–46. ຂໍ້ຄວາມຂອງຟີລິບສະແດງໃຫ້ເຫັນສິ່ງໃດກ່ຽວກັບຄວາມເຊື່ອລາວໃນພຣະເຢຊູ?`

ຟີລິບເປັນຄົນມາຈາກເບັດສາອີດາເປັນເມືອງທີ່ອັນເດອາ ແລະ ເປໂຕຢູ່. ລາວໄດ້ໄປຫານະທານາເອັນ ແລະ ເລົ່າໃຫ້ລາວຟັງກ່ຽວກັບພຣະເຢຊູ. ໂຢຮັນບັບຕິສະໂຕຕັ້ງນາມຂອງພຣະເຢຊູວ່າ ລູກແກະຂອງພຣະເຈົ້າ. ອັນເດອາບອກເປໂຕວ່າ ຕົນໄດ້ພົບພຣະຜູ້ຊ່ວຍໃຫ້ລອດ. ແຕ່ຟີລິບໄດ້ເອີ້ນພຣະເຢຊູເຈົ້າວ່າ ພຣະເຢຊູເຈົ້າ ຊຶ່ງໂມເຊ ແລະ ຜູ້ສົ່ງສານພິເສດຂອງພຣະເຈົ້າໄດ້ຂຽນກ່ຽວກັບພຣະອົງ. ຟີລິບຍັງເພີ່ມພຣະນາມອີກວ່າ, "ພຣະເຢຊູໄທນາຊາເຣັດ." ເມື່ອຟີລິບບອກວ່າ ພຣະເຢຊູແມ່ນມາຈາກນາຊາເຣັດ, ນະທານາເອັນຕອບຟີລິບຢ່າງຊັດເຈນ.

ຄໍາຕອບຂອງນະທານາເອັນສະແດງໃຫ້ເຫັນວ່າ ລາວມີຄວາມຮູ້ສຶກບໍ່ດີຕໍ່ເມືອງນ້ອຍໆຢ່າງນາຊາເຣັດ. ແນ່ນອນ, ບໍ່ມີກະສັດອົງໃດທີ່ມາຈາກເມືອງນີ້! ຄວາມຮູ້ສຶກທີ່ບໍ່ດີຕໍ່ສິ່ງໃດໆຂອງພວກເຮົາ ອາດຈະເຮັດໃຫ້ພວກເຮົາເບິ່ງບໍ່ເຫັນວ່າ ຄົນເຮົາມີຄຸນຄ່າຫຼາຍປານໃດ. ຟີລິບຕອບແນວໃດ? ລາວບໍ່ໄດ້ພະຍາຍາມທີ່ຈະໂຕ້ຖຽງກັບນະທານາເອັນ. ຟີລິບໄດ້ເຊື້ອເຊີນນະທານາເອັນມາຮູ້ຈັກຄວາມຈິງດ້ວຍຕົນເອງ. ຟີລິບຕອບວ່າ, “ໃຫ້ມາເບິ່ງເອົາ” (ໂຢຮັນ 1:46). ດັ່ງນັ້ນ, ນະທານາເອັນຈຶ່ງໄປ ແລະ ເຫັນ. ນະທານາເອັນໄດ້ພົບກັບພຣະເຢຊູ ແລະ ຊີວິດຂອງເພິ່ນຈະແຕກຕ່າງໄປຈາກຕອນນັ້ນ.