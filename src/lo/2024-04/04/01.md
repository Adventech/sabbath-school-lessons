---
title:  ບັນດາພະຍານໃຫ້ແກ່ພຣະຜູ້ຊ່ວຍໃຫ້ລອດ
date:   19/10/2024
---

### ອ່ານບົດຮຽນສຳລັບອາທິດນີ້
ໂຢຮັນ 1:19–23; 1:29–37; 1:35–39; 1:43–46; 3:1–21

> <p>ຂໍ້ຄວນຈຳ</p>
> “ພຣະເຢຊູເຈົ້າຕອບວ່າ, “ເຮົາບອກເຈົ້າຕາມຄວາມຈິງວ່າ, ຖ້າຜູ້ໃດບໍ່ໄດ້ບັງເກີດໃໝ່ຜູ້ນັ້ນຈະເຫັນອານາຈັກຂອງພຣະເຈົ້າບໍ່ໄດ້” (ໂຢຮັນ 3:3).

ພຣະເຢຊູຊົງໃຫ້ຂໍ້ພິເສດອັນຊົງພະລັງຈາກພຣະຄຳພີແກ່ຜູ້ຄົນເພື່ອສະໜັບສະໜູນສິ່ງຕ່າງໆ ທີ່ພຣະອົງກ່າວກ່ຽວກັບພຣະອົງເອງ. ສິ່ງໜຶ່ງທີ່ພຣະເຢຊູກ່າວກ່ຽວກັບພຣະອົງເອງກໍຄື: “ເຮົາບອກເຈົ້າທັງຫຼາຍຕາມຄວາມຈິງວ່າ, ຜູ້ທີ່ເຊື່ອໃນເຮົາກໍມີຊີວິດນິຣັນດອນ (ໂຢຮັນ 6:47). ແຕ່ຍັງມີຫຼາຍກວ່ານັ້ນ. ພຣະເຢຊູຊົງປ່ຽນນໍ້າກາຍເປັນເຫຼົ້າອະງຸ່ນ. ພຣະອົງຊົງລ້ຽງປະຊາຊົນຫຼາຍພັນຄົນດ້ວຍເຂົ້າຈີ່ບໍ່ພຽງເທົ່າໃດກ້ອນ. ພຣະອົງຊົງໂຜດຮັກສາປິ່ນປົວລູກຊາຍຂອງຜູ້ນໍາຊາວຢິວຄົນໜຶ່ງ. ພຣະເຢຊູຊົງໂຜດຮັກສາປິ່ນປົວຊາຍທີ່ເປ້ຍທີ່ສະນໍ້າເບັດຊະທາ. ພຣະເຢຊູເຈົ້າຊົງໂຜດຊາຍຕາບອດມາແຕ່ເກີດໃຫ້ດີ. ພຣະເຢຊູຊົງຟື້ນຄືນລາຊະໂຣມາຈາກຕາຍ. ໂຢຮັນຂຽນເລື່ອງລາວຂອງຄົນມາກມາຍທີ່ເປັນພະຍານເຖິງພຣະເຢຊູ. ເລື່ອງລາວພວກເຂົາບອກພວກເຮົາວ່າ ພຣະເຢຊູຊົງເປັນຜູ້ໃດ. ພະຍານເຫຼົ່ານີ້ລວມເຖິງຊາວຢິວ, ຄົນຕ່າງຊາດ, ຄົນຮັ່ງມີ ແລະ ຄົນຍາກຈົນ, ຜູ້ຊາຍ ແລະ ແມ່ຍິງ, ຜູ້ນໍາ, ຜູ້ທີ່ມີການສຶກສາ ແລະ ບໍ່ມີການສຶກສາ. ໂຢຮັນຍັງກ່າວເຖິງວ່າ ພຣະເຈົ້າເອງເປັນພະຍານເຖິງພຣະເຢຊູເຈົ້າ. ເຊັ່ນດຽວກັນກັບພຣະຄໍາພີ. ທັ້ງພຣະຄໍາພີ ແລະ ພຣະເຈົ້າພຣະບິດາກໍໄດ້ສຳແດງໃຫ້ເຫັນວ່າ ພຣະເຢຊູຊົງເປັນພຣະຜູ້ຊ່ວຍໃຫ້ລອດ.