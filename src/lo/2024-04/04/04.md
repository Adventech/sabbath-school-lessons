---
title:  ພວກສາວົກສອງຄົນຂອງໂຢຮັນບັບຕິສະໂຕ
date:   22/10/2024
---

`ອ່ານກ່ຽວກັບສາວົກສອງຄົນຂອງໂຢຮັນບັບຕິສະໂຕໃນໂຢຮັນ 1:35–39. ສາວົກສອງຄົນນີ້ໄດ້ເຮັດແນວໃດ ຫຼັງຈາກໄດ້ຍິນເທດສະໜາຂອງໂຢຮັນກ່ຽວກັບພຣະເຢຊູ?`

ພວກສາວົກສອງຄົນນີ້ຕ້ອງການຢູ່ກັບພຣະເຢຊູ. ດັ້ງນັ້ນ, ພວກເຂົາຈຶ່ງໃຊ້ເວລາກັບພຣະອົງໝົດມື້. ຜູ້ໃດຈະຮູ້ວ່າ ພວກເຂົາພົບປະສົບການທີ່ໜ້າອັດສະຈັນສິ່ງໃດ ຫຼື ສິ່ງທີ່ອັດສະຈັນໃດທີ່ພຣະເຢຊູຊົງສອນພວກເຂົາ?!

ພວກເຂົາຕ້ອງໄດ້ຮັບປະສົບການອັນຊົງພະລັງ. ບໍ່ດົນຕໍ່ມາ, ສາວົກສອງຄົນນີ້ຢາກແບ່ງປັນປະສົບການຂອງພວກເຂົາກັບຄົນອື່ນໆ. ໜຶ່ງໃນສາວົກສອງຄົນນີ້ຄື ອັນເດອາ. ອັນເດອາໄດ້ໄປຫາຊີໂມນອ້າຍຂອງຕົນກ່ອນຈຶ່ງບອກລາວວ່າ, “ເຮົາໄດ້ພົບພຣະເມຊີອາແລ້ວ ແປວ່າ, “ພຣະຄຣິດ” (ໂຢຮັນ 1:41). ແລ້ວລາວກໍພາຊີໂມນໄປຫາພຣະເຢຊູເຈົ້າ. ໃນທັນທີ, ພຣະເຢຊູສຳແດງໃຫ້ເຫັນວ່າ ພຣະອົງຊົງຮູ້ຈັກຊີໂມນ. ເມື່ອພຣະເຢຊູເຈົ້າເບິ່ງລາວແລ້ວ ຈຶ່ງກ່າວວ່າ, “ເຈົ້າຊື່ຊີໂມນລູກຂອງໂຢຮັນ ແຕ່ເຈົ້າຈະໄດ້ຊື່ໃໝ່ວ່າ ເກຟາ ແປວ່າ, “ເປໂຕ” ແລະ ໝາຍຄວາມວ່າ, “ຫີນ” (ໂຢຮັນ 1:42). ພຣະເຢຊູຊົງຮູ້ຈັກ ແລະ ເຂົ້າໃຈເປໂຕ. ຄວາມຮູ້ພິເສດຂອງພຣະເຢຊູກ່ຽວກັບຜູ້ຄົນແມ່ນຫົວຂໍ້ສໍາຄັນໃນພຣະທຳໂຢຮັນທີ່ພວກເຮົາເຫັນຄັ້ງແລ້ວຄັ້ງເລົ່າ (ອ່ານໂຢຮັນ 2:24, 25).