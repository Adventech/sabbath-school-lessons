---
title:  ຜູ້ທີ່ຖືກຕັດສິນລົງໂທດແລ້ວ
date:   28/11/2024
---

ຜູ້ທີ່ວາງໃຈເຊື່ອໃນພຣະບຸດກໍບໍ່ຖືກຕັດສິນລົງໂທດວ່າ ມີຄວາມຜິດ. ແຕ່ຜູ້ທີ່ບໍ່ວາງໃຈເຊື່ອກໍຖືກຕັດສິນລົງໂທດແລ້ວ ເພາະລາວບໍ່ໄດ້ວາງໃຈເຊື່ອໃນພຣະບຸດອົງດຽວຂອງພຣະເຈົ້າ. ທຸກຄົນທີ່ທຳຄວາມຊົ່ວກໍຄຽດຊັງແສງສະຫວ່າງ. ພວກເຂົາຈະບໍ່ສູ່ແສງສະຫ່າງ ເພາະແສງສະຫວ່າງຈະສຳແດງຄວາມຊົ່ວທັ້ງໝົດທີ່ພວກເຮົາໄດ້ເຮັດ. ແຕ່ຜູ້ໃດກໍຕາມທີ່ດຳເນີນຕາມແນວທາງທີ່ແທ້ຈິງຍ່ອມໄປສູ່ຄວາມສະຫວ່າງ. ແລ້ວແສງສະຫວ່າງຈະສຳແດງໃຫ້ເຫັນວ່າ ທຸກສິ່ງທີ່ພວກເຂົາໄດ້ເຮັດແມ່ນສຳເລັດໂດຍທາງພຣະເຈົ້າ" (ໂຢຮັນ 3:18–21; ປຽບທຽບກັບໂຢຮັນ 1:10).

ພຣະເຢຊູຊົງເປັນແສງຂອງໂລກນີ້. ຖ້າພວກເຮົາປະຕິເສດແສງສະຫວ່າງ ຫຼື ຄວາມຈິງໃນພຣະຄຳພີ, ພວກເຮົາຈະມີຄວາມສ່ຽງທີ່ຈະສົງໄສໃນພຣະຄຳພີ ແລະ ເຮັດບາບ. ເມື່ອພວກເຮົາປະຕິເສດພຣະເຢຊູ, ພວກເຮົາຫັນໜີຈາກແສງສະຫວ່າງ ແລະ ຍອມຮັບເອົາຄວາມມືດ. ເອວາສົງໄສຄໍາສັ່ງຂອງອົງພຣະຜູ້ເປັນເຈົ້າ. ນາງຄິດວ່າ ພຣະເຈົ້າແຫ່ງຄວາມຮັກຈະບໍ່ທໍາລາຍຄົນ ແລະ ສັດທີ່ພຣະອົງໄດ້ສ້າງຂຶ້ນມາ. ນາງເຊື່ອໝັ້ນໃນຂໍ້ມູນທີ່ນາງໄດ້ເກັບກໍາຈາກງູ. ນາງເຫັນວ່າ ງູໄດ້ກິນໝາກໄມ້ຈາກຕົ້ນໄມ້ທີ່ຖືກຫ່ວງຫ້າມ ແລະ ຕອນນີ້ສາມາດເວົ້າໄດ້! ນາງສົງໄສວ່າ ງູເຮັດຖືກຕ້ອງ ຫຼື ບໍ່. ນາງຄິດວ່າ, "ບາງທີຖ້າຂ້ອຍກິນໝາກໄມ້ນັ້ນ ຂ້ອຍກໍ່ຈະເປັນຄືກັນກັບພຣະເຈົ້າ!" ງູໄດ້ຫຼອກລວງເອວາ. ນາງເລືອກທີ່ຈະປະຕິເສດຄໍາສັ່ງຂອງພຣະເຈົ້າ. ຜົວຂອງນາງໄດ້ຕັດສິນໃຈເຊັ່ນກັນ.