---
title:  ບັງເກີດໃໝ່
date:   26/11/2024
---

`ພວກເຮົາຈະກາຍເປັນຄຣິສຕຽນໄດ້ແນວໃດ? ອ່ານໂຢຮັນ 1:12, 13.`

____________________________________________________________________________________________________________________________________

ໂຢຮັນຂຽນໜັງສືຂອງລາວ ເພື່ອຊ່ວຍໃຫ້ພວກເຮົາເຊື່ອໃນພຣະເຢຊູ ແລະ ຍອມຮັບເອົາຂອງປະທານແຫ່ງຊີວິດນິລັນດອນຈາກພຣະອົງ (ໂຢຮັນ 20:31). ໃນໂຢຮັນ 1:12, 13, ພວກເຮົາອ່ານກ່ຽວກັບວິທີທີ່ພຣະເຈົ້າຊ່ວຍພວກເຮົາໃຫ້ລອດ. ແຜນການຊ່ວຍໃຫ້ລອດຂອງພຣະອົງມີສອງພາກ: (1) ພວກເຮົາຍອມຮັບພຣະເຢຊູ ຫຼື ເຊື່ອໃນພຣະອົງ. (2) ພຣະເຢຊູຊົງຊ່ວຍໃຫ້ພວກເຮົາກາຍເປັນບຸດຂອງພຣະເຈົ້າ. ໂຢຮັນ 1:13 ອະທິບາຍພາກທີສອງຂອງແຜນການຂອງພຣະເຈົ້າດ້ວຍຄຳອຸປະມາ. ພວກເຮົາກາຍເປັນບຸດຂອງພຣະເຈົ້າ ເມື່ອພວກເຮົາບັງເກີດໃໝ່. ດັ່ງນັ້ນ, ຢ່າງທີ່ພວກເຮົາເຫັນ, ພຣະເຈົ້າມີສ່ວນໃນການເປັນຊາວຄຣິດສະຕຽນຂອງພວກເຮົາ ແລະ ພວກເຮົາກໍມີສ່ວນດ້ວຍ. ພວກເຮົາຕ້ອງກະທຳດ້ວຍຄວາມເຊື່ອ. ເມື່ອພວກເຮົາເຊື່ອ, ພວກເຮົາກໍຍອມຮັບພຣະເຢຊູ. ພວກເຮົາຕ້ອງຍອມຮັບຄວາມຈິງໃນພຣະຄຳພີດ້ວຍຄວາມເຕັມໃຈ. ພຣະເຈົ້າຊົງເປັນຜູ້ທີ່ທຳໃຫ້ຫົວໃຈຂອງພວກໄດ້ຮັບການປ່ຽນແປງໃໝ່.

ຄວາມເຊື່ອແມ່ນຂອງປະທານມາຈາກພຣະເຈົ້າ. ພວກເຮົາຈະມີຄວາມເຊື່ອ ເມື່ອພວກເຮົາໄດ້ຍິນ ແລະ ເຊື່ອຟັງຄວາມຈິງໃນພຣະຄຳພີ (ໂຣມ 10:17). ພວກເຮົາຕ້ອງການທີ່ຈະມີຄວາມເຊື່ອທີ່ແທ້ຈິງ ແລະ ມີຊີວິດຢູ່ໃນພຣະເຢຊູບໍ? ດັ່ງນັ້ນ ພວກເຮົາຈຶ່ງຕ້ອງຮູ້ຈັກພຣະອົງຕາມທີ່ພຣະອົງໄດ້ສຳແດງໃຫ້ພວກເຮົາເຫັນໃນພຣະຄໍາພີ" (ໃນໜັງສືພື້ນຖານການສຶກສາຂອງຄຣິສຕຽນ, ຂອງທ່ານ ນາງ ເອເລນ ຈີໄວທ໌, ໜ້າ 433).

ພຣະວິນຍານບໍຣິສຸດຊົງທຳງານຢູ່ໃນຈິດໃຈຂອງມະນຸດ ແລະ ຊ່ວຍໃຫ້ພວກເຮົາເຕັມໄປດ້ວຍຄວາມເຊື່ອໃນພຣະເຈົ້າ. (ທ່ານ ນາງ ເອເລນ ຈີໄວທ໌, ຄວາມຄິດເຫັນພຣະຄຳພີຂອງຄຣິສຕະຈັກເຊເວັນ ເດເອັດເວັນຕິສ໌, ເຫຼັ້ມທີ 7, ໜ້າ 940).

ພວກເຮົາເລີ່ມຕົ້ນດ້ວຍຄວາມເຊື່ອ. ຈາກຈຸດນັ້ນ, ພວກເຮົາຈະເຕີບໂຕໃນຄວາມເຂົ້າໃຈ ແລະ ຂອງປະທານແຫ່ງຄວາມເມດຕາຂອງພຣະເຈົ້າ.