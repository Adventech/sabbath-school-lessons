---
title:  ສຶກສາເພີ່ມເຕີມ
date:   01/11/2024
---

ທັນທີທີ່ແມ່ຍິງຊາວຊາມາເຣຍໄດ້ພົບພຣະຜູ້ຊ່ວຍໃຫ້ລອດ, ນາງກໍໄດ້ນໍາພາຄົນອື່ນໆ ມາຫາພຣະອົງ. ນາງເປັນຜູ້ຮັບໃຊ້ຂອງພຣະເຢຊູທີ່ດີກວ່າເຫຼົ່າສາວົກຂອງພຣະອົງເອງ. ເຫຼົ່າສາວົກບໍ່ເຫັນສິ່ງໃດໃນຊາມາເຣຍທີ່ຈະສແດງໃຫ້ເຫັນວ່າ ເປັນສະຖານທີທີ່ເຕັມໄປດ້ວຍຜູ້ຄົນທີ່ຕ້ອງການຄວາມຊ່ວຍເຫຼື່ອ. ພວກເຂົາຄິດກ່ຽວກັບວຽກງານທີ່ສຳຄັນຂອງເຂົາເຈົ້າໃນອະນາຄົດເທົ່ານັ້ນ. ເຫຼົ່າສາວົກບໍ່ເຫັນວ່າ ຄົນຢູ່ອ້ອມຂ້າງພວກເຂົາຄື ຄົນທີ່ຕ້ອງການຄວາມຊ່ວຍໃຫ້ລອດ. ເຫຼົ່າສາວົກບໍ່ມັກແມ່ຍິງຊາວຊາມາເຣຍ. ແຕ່ພຣະເຢຊູຊົງໃຊ້ແມ່ຍິງຄົນນີ້ ເພື່ອສໍາພັດກັບໃຈຄົນທັ້ງເມືອງ. ຍ້ອນແມ່ຍິງຄົນນີ້, ຄົນທັ້ງເມືອງພາກັນອອກມາຫາພຣະຜູ້ຊ່ວຍໃຫ້ລອດ. ແມ່ຍິງຄົນນີ້ໄດ້ນຳຄວາມຈິງໄປຫາປະຊາຊົນຂອງຕົນທັນທີ.

ແມ່ຍິງຄົນນີ້ເປັນສັນຍາລັກຂອງຄວາມເຊື່ອໃນພຣະເຢຊູທີ່ທຳງານ. ບັນດາຜູ້ຕິດຕາມຂອງພຣະເຢຊູທີ່ແທ້ຈິງທຸກຄົນບັງເກີດໃນຣາຊາອານາຈັກຂອງພຣະເຈົ້າ ໃນຖານະຜູ້ຮັບໃຊ້ຂອງພຣະອົງ (ໃນໜັງສື ຄວາມປາຖາໜາແຫ່ງປວງຊົນ, ຂອງທ່ານ ນາງ ເອເລນ ຈີໄວທ໌, ໜ້າ 195).

**ຄໍາຖາມສົນທະນາ**:

`ເລື່ອງຂອງແມ່ຍິງຊາວຊາມາເຣຍສອນພວກເຮົາຫຍັງກ່ຽວກັບວິທີການທີ່ພຣະຜູ້ເປັນເຈົ້າຊົງຮູ້ທຸກຢ່າງກ່ຽວກັບພວກເຮົາ, ລວມທັງຄວາມລັບທີ່ພວກເຮົາບໍ່ຕ້ອງການໃຫ້ຜູ້ໃດຮູ້? ເລື່ອງນີ້ບອກພວກເຮົາແນວໃດກ່ຽວກັບວິທີພຣະເຈົ້າຊົງຮັກຄົນບາບ?`