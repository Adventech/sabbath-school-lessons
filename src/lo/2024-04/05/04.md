---
title:  “ທ່ານເອີຍ ຂໍເອົານໍ້ານັ້ນໃຫ້ຂ້ານ້ອຍດື່ມແດ່ທ້ອນ"
date:   29/10/2024
---

`ອ່ານເອເຊກຽນ 36:25–27. ຂໍ້ພຣະຄຳພີເຫຼົ່ານີ້ສະແດງໃຫ້ເຫັນຄວາມຈິງຝ່າຍຈິດວິນຍານທີ່ ສໍາຄັນທີ່ພຣະເຢຊູຕ້ອງການສອນນີໂກເດມ ແລະ ແມ່ຍິງຊາວຊາມາເຣຍທີ່ບໍນໍ້າສ້າງແນວໃດ?`

ໃນທັ້ງສອງເລື່ອງນີ້, ພຣະເຢຊູຕ້ອງການຊ່ວຍໃຫ້ຄົນເຫຼົ່ານີ້ເຂົ້າໃຈຄວາມຈິງຝ່າຍຈິດວິນຍານ. ພຣະເຢຊູຊົງໃຊ້ຕົວຢ່າງຈາກທຳມະຊາດເພື່ອສຳພັດຈິດໃຈຂອງພວກເຂົາ.

ໃນເບື້ອງຕົ້ນ, ນີໂກເດມ ແລະ ແມ່ຍິງຄົນນັ້ນບໍ່ເຂົ້າໃຈສິ່ງທີ່ພຣະເຢຊູໝາຍເຖິງ. ນີໂກເດມຖາມວ່າ, “ຄົນເຖົ້າແລ້ວຈະເກີດໃໝ່ໄດ້ຢ່າງໃດ? ຈະເຂົ້າໃນທ້ອງແມ່ຂອງຕົນເທື່ອທີສອງແລ້ວເກີດມາໄດ້ບໍ?” ນີໂກເດມຄິດວ່າ ພຣະເຢຊູກຳລັງເວົ້າເຖິງດ້ານເນື້ອໜັງ ເມື່ອພຣະເຢຊູຊົງໃຊ້ຄວາມຄິດເລື່ອງການບັງເກີດໃໝ່ ເພື່ອຊ່ວຍໃຫ້ນີໂກເດມເຂົ້າໃຈຄວາມຈິງທາງດ້ານຝ່າຍຈິດວິນຍານ. ແມ່ຍິງຊາວຊາມາເຣຍຍັງຄິດວ່າ ພຣະເຢຊູກໍາລັງເວົ້າເຖິງນໍ້າແທ້ໆ ເມື່ອພຣະເຢຊູກຳລັງເວົ້າເຖິງບາງສິ່ງທາງດ້ານຝ່າຍຈິດວິນຍານ.

ພຶດຕິກຳຂອງແມ່ຍິງຄົນນັ້ນສະແດງໃຫ້ພຣະເຢຊູເຫັນວ່າ ນາງຫຼີກລ່ຽງຄວາມຈິງທາງດ້ານຝ່າຍວິນຍານທີ່ພຣະອົງຕ້ອງການມອບໃຫ້ນາງ. ພຣະເຢຊູຊົງອ່ານໄດ້ຫົວໃຈຂອງນາງ. ແມ່ຍິງຄົນນີ້ຕ້ອງສາລະພາບບາບຂອງຕົນກ່ອນທີ່ຈະສາມາດໄດ້ຮັບການຊົງໂຜດຮັກສາປິ່ນປົວ. ກ່ອນທີ່ຍິງຄົນນັ້ນຈະສາມາດຍອມຮັບເອົາຂອງປະທານທີ່ພຣະເຢຊູຊົງຕ້ອງການມອບໃຫ້ແກ່ນາງ, ນາງຕ້ອງເຂົ້າໃຈບາບຂອງນາງ ແລະ ຄວາມຕ້ອງການພຣະຜູ້ຊ່ວຍໃຫ້ລອດກ່ອນ. (ໃນໜັງສືຄວາມປາຖາໜາແຫ່ງປວງຊົນ, ຂອງທ່ານ ນາງ ເອເລນ ຈີໄວທ໌, ໜ້າ 187).