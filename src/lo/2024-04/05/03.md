---
title:  ແມ່ຍິງຊາວຊາມາເຣຍທີ່ບໍນໍ້າສ້າງ
date:   28/10/2024
---

`ອ່ານເລື່ອງກ່ຽວກັບການພົບປະກັນໃນໂຢຮັນ 4:7–15. ພຣະເຢຊູຊົງໃຊ້ການພົບກັບແມ່ຍິງຊາວຊາມາເຣຍຄົນນີ້ ເພື່ອແບ່ງປັນຄວາມຈິງໃນພຣະຄໍາພີກັບນາງແນວໃດ?`

ແມ່ຍິງຄົນນັ້ນປະຫຼາດໃຈທີ່ພຣະເຢຊູຊົງຂໍດຶ່ມນໍ້າຈາກນາງ ເພາະວ່າພຣະອົງຊົງເປັນຊາວຢິວ ແລະນາງເປັນຊາວຊາມາເຣຍ. ພຣະເຢຊູເຈົ້າຊົງຕອບນາງວ່າ, “ຖ້າເຈົ້າຮູ້ຈັກສິ່ງທີ່ພຣະເຈົ້າໃຫ້ ແລະ ຮູ້ຈັກຜູ້ທີ່ກຳລັງຂໍດື່ມນໍ້າຈາກເຈົ້າແລ້ວ ເຈົ້າກໍຄົງຈະຂໍຈາກເພິ່ນ ແລະ ເພິ່ນຈະເອົານໍ້າທີ່ປະກອບດ້ວຍຊີວິດໃຫ້ແກ່ເຈົ້າ (ໂຢຮັນ 4:10).”

ຄໍາຕອບຂອງນາງຄ້າຍຄືກັນກັບຄໍາຕອບຂອງນີໂກເດມ. ນີໂກເດມຖາມພຣະເຢຊູເຈົ້າວ່າ, “ເຫດການນີ້ເປັນໄປໄດ້ຢ່າງໃດ?” (ໂຢຮັນ 3:9). ນາງກ່າວຕໍ່ພຣະອົງວ່າ, “ທ່ານເອີຍ ທ່ານບໍ່ມີຫຍັງທີ່ຈະຕັກນໍ້າ ແລະ ສ້າງນີ້ກໍເລິກ ທ່ານຈະເອົານໍ້າທີ່ປະກອບດ້ວຍຊີວິດນັ້ນມາແຕ່ໃສ? (ໂຢຮັນ 4:11). ໃນທັງສອງເລື່ອງ, ພຣະເຢຊູຊົງປະທານຄວາມຈິງຝ່າຍຈິດວິນຍານທີ່ສຳຄັນແກ່ນີໂກເດມ ແລະ ແມ່ຍິງຊາວຊາມາເຣຍທີ່ພວກເຂົາຈຳເປັນຕ້ອງໄດ້ຍິນ ແລະ ເຂົ້າໃຈ. ພຣະເຢຊູຊົງບອກອາຈານຂອງຊາວຢິວ ແລະ ແມ່ຍິງຊາວຊາມາເຣຍໃນສິ່ງດຽວກັນວ່າ: ພວກເຂົາຈຳເປັນຕ້ອງມີຈິດໃຈໃໝ່.

`ພັນທະສັນຍາເດີມບອກຫຍັງກ່ຽວກັບນໍ້າທີ່ປະກອບດ້ວຍຊີວິດ? ອ່ານເຢເຣມີຢາ 2:13 ແລະ ຊາກາຣີຢາ 14:8 ເພື່ອຄຳຕອບ. ອ່ານໂຢຮັນ 7:37, 38. ພຣະເຢຊູຊົງກຳລັງກ່າວຫຍັງກັບພວກເຮົາ?`