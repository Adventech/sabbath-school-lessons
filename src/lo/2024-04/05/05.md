---
title:  ພຣະເຢຊູຊົງບອກແມ່ຍິງຊາວຊາມາເຣຍວ່າ ພຣະອົງຊົງເປັນຜູ້ໃດ
date:   30/10/2024
---

`ອ່ານໂຢຮັນ 4:16–24. ພຣະເຢຊູຊົງເຮັດສິ່ງໃດເພື່ອສະແດງໃຫ້ຍິງຄົນນີ້ເຫັນວ່າ ພຣະອົງຊົງຮູ້ຄວາມລັບທີ່ຍິ່ງໃຫຍ່ທີ່ສຸດຂອງນາງ? ນາງຕອບແນວໃດ?`

ຄວາມຈິງກ່ຽວກັບຕົວນາງເອງນັ້ນແມ່ນຍາກເກີນກວ່າທີ່ນາງຈະຍອມຮັບໄດ້ໃນທັນທີ. ນາງເຂົ້າໃຈວ່າ ພຣະເຢຊູຊົງເປັນຜູ້ທຳນວາຍພິເສດຈາກພຣະເຈົ້າ. ໃນເວລາດຽວກັນ, ນາງຫຼີກລ້ຽງຄວາມຈິງອີກເທື່ອໜຶ່ງ.

`ພຣະເຢຊູຊົງສຳແດງໃຫ້ແມ່ຍິງຄົນນີ້ເຫັນວ່າ ແທ້ຈິງແລ້ວພຣະອົງຊົງເປັນຜູ້ໃດແນວໃດ? ອ່ານໂຢຮັນ 4:25, 26 ເພື່ອຄໍາຕອບ.`

ມີພຣະທຳສີ່ເຫຼັ້ມກ່ຽວກັບຊີວິດຂອງພຣະເຢຊູໃນພັນທະສັນຍາໃໝ່. ຂໍ້ພຣະຄຳພີເຫຼົ່ານີ້ຈາກພຣະທຳໂຢຮັນເປັນຂໍ້ດຽວກ່ອນການພິພາກສາໃນສານທີ່ສະແດງໃຫ້ເຫັນວ່າ ພຣະເຢຊູຊົງບອກບາງຄົນວ່າ ພຣະອົງຊົງເປັນຜູ້ຊ່ວຍໃຫ້ລອດ. ພຣະເຢຊູບໍ່ໄດ້ປະກາດໃຫ້ຝູງຊົນຈຳນວນຫຼວງຫຼາຍຮັບຮູ້. ພຣະອົງຊົງປະກາດໃຫ້ຍິງຊາວຊາມາເຣຍຄົນໜຶ່ງທີ່ບໍ່ມີຊື່ປະກົດຮັບຮູ້. ມີພຽງແຕ່ພຣະເຢຊູ ແລະ ແມ່ຍິງຊາວຊາມາເຣຍຢູ່ທີ່ບໍນໍ້າສ້າງຂອງຢາໂຄບເທົ່ານັ້ນ. ພຣະເຢຊູຊົງສົນໃຈຄົນເຫງົາທີ່ຮູ້ສຶກໂດດດຽວ.

`"ກໍາແພງ" ໃດແດ່ທີ່ພວກເຮົາສ້າງຂຶ້ນເພື່ອແຍກພວກເຮົາອອກຈາກກັນ? ຂ່າວປະເສີດກ່ຽວກັບພຣະເຢຊູຊົງທໍາລາຍກໍາແພງເຫຼົ່ານັ້ນໄດ້ແນວໃດ? ເລື່ອງນີ້ບອກພວກເຮົາຫຍັງແດ່?`