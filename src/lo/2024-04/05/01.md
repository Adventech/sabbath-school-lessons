---
title:  ຊາວຊາມາເຣຍເປັນພະຍານໃຫ້ແກ່ພຣະເຢຊູເຈົ້າ
date:   26/10/2024
---

### ອ່ານບົດຮຽນສໍາລັບອາທິດນີ້
ໂຢຮັນ 4:1–4; 4:7–15; 4:16–24; 4:27–29 ແລະ ເອເຊກຽນ 36:25–27.

> <p>ຂໍ້ຄວນຈຳ</p>
> “ແລະ ພວກເຂົາໄດ້ເວົ້າກັບແມ່ຍິງຄົນນັ້ນວ່າ, “ບັດນີ້ ພວກເຮົາໄດ້ເຊື່ອບໍ່ແມ່ນຍ້ອນຄຳເວົ້າຂອງເຈົ້າ ແຕ່ຍ້ອນພວກເຮົາໄດ້ຍິນເພິ່ນເອງເວົ້າ ແລະ ພວກເຮົາກໍຮູ້ວ່າແມ່ນທ່ານຜູ້ນີ້ແທ້ທີ່ເປັນພຣະຜູ້ໂຜດຊ່ວຍມະນຸດສະໂລກໃຫ້ພົ້ນ (ໂຢຮັນ 4:42).

ຄວາມສໍາພັນລະຫວ່າງຊາວຢິວ ແລະ ຊາວຊາມາເຣຍບໍ່ມີສ່ວນກ່ຽວຂ້ອງກັນ. ຊາວຊາມາເຣຍໄດ້ຕໍ່ຕ້ານຊາວຢິວ ເມື່ອພວກເຂົາສ້າງພຣະວິນຫານຄືນໃໝ່ອີກຄັ້ງ ຫຼັງຈາກທີ່ພວກເຂົາໄດ້ກັບຄືນມາຍັງກຸງເຢຣູຊາເລັມຈາກບາບີໂລນ. ຊາວຊາມາເຣຍໄດ້ສ້າງວິນຫານຂອງຕົນເອງຢູ່ເທິງພູເກຣີຊິມ. ແຕ່ໂຢຮັນໄຮຄານັດ, ຜູ້ນໍາຂອງຊາວຢິວຄົນໜຶ່ງໄດ້ທໍາລາຍພຣະວິນຫານນີ້ໃນປີ 128 (BC) ກ່ອນຄຣິດຕະຄະລາດ.

ໃນສະໄໝຂອງພຣະເຢຊູ, ຄວາມສໍາພັນທີ່ບໍ່ມີສ່ວນກ່ຽວຂ້ອງກັນລະຫວ່າງຊາວຢິວ ແລະ ຊາວຊາມາເຣຍຍັງຄົງຢູ່ດຳເນີນຕໍ່ໄປ. ຊາວຢິວໄດ້ຫຼີກລ່ຽງຈາກເມືອງຊາມາເຣຍເທົ່າທີ່ເປັນໄປໄດ້. ແມ່ນແລ້ວ, ຊາວຢິວ ແລະ ຊາວຊາມາເຣຍໄດ້ຊື້ຂາຍກັນ. ແຕ່ນັ້ນແມ່ນທັງໝົດທີ່ພວກເຂົາເຮັດ. ຊາວຢິວບໍ່ໄດ້ຢືມເງິນຈາກຊາວຊາມາເຣຍ ແລະ ບໍ່ຍອມຮັບຄວາມຊ່ວຍເຫຼືອຈາກຊາວຊາມາເຣຍ. ໃນເວລານີ້, ພຣະເຢຊູພົບກັບແມ່ຍິງຊາວຊາມາເຣຍຄົນໜຶ່ງທີ່ບໍນໍ້າສ້າງໃນເມືອງຊີຂາແຂວງຊາມາເຣຍ.