---
title:  ສຶກສາເພີ່ມເຕີມ
date:   30/09/2022
---

ອ່ານ ທ່ານ ນາງ ແອລເລນ ຈີໄວທ໌, "ເປັນຫຍັງບາບຈຶ່ງຖືກອະນຸຍາດ?" ໜ້າ 33–43; ໃນໜັງສື ບັນພະຊົນ ແລະ ຜູ້ເຜີຍພຣະວະຈະນະ; “ຕົ້ນກຳເນີດຂອງຄວາມຊົ່ວຮ້າຍ,” ໜ້າ 492–504, ໃນໜັງສື ສົງຄາມລະຫວ່າງຄວາມດີ ແລະ ຄວາມຊົ່ວ.

“ບໍ່ມີໂອກາດ ຫຼື ຄວາມຫວັງສໍາລັບພຣະເຈົ້າເພື່ອຊ່ວຍໃຫ້ຊາຕານ ແລະ ບໍລິວານຂອງມັນ. ຊາຕານ ແລະ ບໍລິວານຂອງມັນມີຄວາມສຸກກັບລັດສະໝີພາບຂອງສະຫວັນໃນອະດີດ. ພວກມັນໄດ້ເຫັນຄວາມສວຍງາມຂອງກະສັດ. ແຕ່ພວກມັນໄດ້ຕໍ່ສູ້ກັບພຣະເຈົ້າຢ່າງໃດກໍຕາມ. ບໍ່ມີຫຍັງອີກແດ່ທີ່ພຣະເຈົ້າສາມາດສະແດງໃຫ້ພວກມັນ ຫຼື ເຮັດເພື່ອຊ່ວຍໃຫ້ພວກມັນປ່ຽນແປງ. ເນື່ອງຈາກຊຕານ ແລະ ບໍລິວານ ຂອງມັນຕໍ່ສູ້ກັບພຣະເຈົ້າ ໃນຂະນະທີ່ພວກມັນຢູ່ກັບພຣະອົງ, ພຣະເຈົ້າບໍ່ສາມາດເຮັດຫຍັງຫຼາຍເພື່ອຊ່ວຍ ໃຫ້ພວກມັນ. ຊາຕານ ແລະ ບໍລິວານຂອງມັນເຕັມໄປດ້ວຍຄວາມສົງໄສ. ພວກມັນອິດສາ. ພວກມັນຈົ່ມຕໍ່ພຣະເຈົ້າ. ພຣະເຈົ້າບໍ່ໄດ້ບັງຄັບຊາຕານ ແລະ ບໍລິວານຂອງມັນໃຫ້ປ່ຽນແປງ ຫຼື ກຳຈັດຄວາມສົງໄສອອກຈາກໃຈອິດສາຂອງມັນ. ແຕ່ຊາຕານ ແລະ ບໍລິວານຂອງມັນຈະຕ້ອງຖືກລົງໂທດ. ການລົງໂທດຂອງພວກມັນ ຕ້ອງສະແດງໃຫ້ເຫັນວ່າພວກເຂົາໄດ້ເຮັດບາບ ຕໍ່ພຣະເຈົ້າຢ່າງເລິກເຊິ່ງເທົ່າໃດ ແລະ ທຸກສິ່ງທີ່ພວກມັນປະໄວ້ຢູ່ໃນສະຫວັນ.”—ທ່ານ ນາງ ແອລເລນ ຈີໄວທ໌, ການປະເຊີນໜ້າ, ໜ້າ 21.

**ຄຳຖາມສົນທະນາ**:

`ພຣະເຈົ້າຮັບຜິດຊອບຕໍ່ບາບເທິງແຜ່ນດິນໂລກນີ້ບໍ? ໃຫ້ເຫດຜົນສໍາລັບຄໍາຕອບຂອງເຈົ້າ.`

`ໄມ້ກາງແຂນສະແດງໃຫ້ພວກເຮົາເຫັນວິທີທີ່ພຣະເຈົ້າແກ້ໄຂບັນຫາບາບ. ເປັນຫຍັງໄມ້ກາງແຂນຈຶ່ງສຳຄັນຫຼາຍຕໍ່ຄວາມເຂົ້າໃຈຂອງເຮົາກ່ຽວກັບຄວາມຊົ່ວຮ້າຍເລີ່ມຕົ້ນ?`

`ຊາຕານໄດ້ເຫັນ ແລະ ເຮັດໃຫ້ບາບ ແລະ ຄວາມທຸກທໍລະມານຢູ່ເທິງໂລກນີ້ 6,000 ປີ. ແນ່ນອນ,ຕອນນີ້ຊາຕານຄວນເຫັນຢ່າງເຕັມທີວ່າການຕໍ່ສູ້ຂອງມັນຕໍ່ຕ້ານພຣະເຈົ້າໄດ້ເຮັດໃຫ້ເກີດສິ່ງທີ່ຂີ້ຮ້າຍເກີດຂຶ້ນ. ແລ້ວເປັນຫຍັງຊາຕານຈຶ່ງສືບຕໍ່ເຮັດສົງຄາມຕ້ານພຣະເຈົ້າ?`

`ໃນມັດທາຍ 5:43–48, ພຣະເຢຊູໄດ້ກ່າວເຖິງຄວາມຮັກຂອງພຣະເຈົ້າທີ່ມີຕໍ່ມະນຸດທຸກຄົນ. ຄວາມຮັກຂອງພຣະເຈົ້າທີ່ມີຕໍ່ພວກເຮົາບໍ່ເຄີຍສູນເສຍ. ຄວາມຮັກຂອງພຣະເຈົ້າເປັນແບບຢ່າງທີ່ເຮົາຄວນຮັກຄົນອື່ນ. ເຈົ້າຈະສະແດງຄວາມຮັກນີ້ຢ່າງເຕັມທີ່ ແລະ ສ່ວນຕົວຕໍ່ຄອບຄົວຂອງເຈົ້າ ແລະ ຕໍ່ສະມາຊິກຂອງໂບດໄດ້ແນວໃດ?`

`ເປໂຕເຕືອນເຮົາກ່ຽວກັບຊາຕານວ່າ: “ຈົ່ງຄວບຄຸມຕົວເອງ ແລະ ລະວັງ! ມານຮ້າຍເປັນສັດຕູຂອງເຈົ້າ, ແລະ ມັນກໍໄປອ້ອມຮອບຄືກັບສິງໂຕທີ່ຮ້ອງໂຮເພື່ອຊອກຫາຄົນທີ່ຈະໂຈມຕີ ແລະ ກິນ” (1 ເປໂຕ 5:18). ອ່ານ ເອເຟໂຊ 6:10–20 ນຳອີກ. ເຮົາຈະປົກປ້ອງຕົວເອງຈາກກົນໄກແລະ ຄຳຕົວະຂອງມານຮ້າຍໄດ້ແນວໃດ?`