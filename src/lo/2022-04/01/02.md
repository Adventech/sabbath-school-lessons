---
title:  ທຳມະຊາດສະແດງຄວາມຮັກຂອງພຣະເຈົ້າ
date:   25/09/2022
---

ພຣະເຈົ້າເຮັດໃຫ້ທຸກສິ່ງໃນໂລກນີ້ສົມບູນແບບ. ແຕ່ແລ້ວສັດຕູກໍທຳລາຍແຜ່ນດິນໂລກນີ້ດ້ວຍບາບ.

`ອ່ານ 1 ໂຢຮັນ 4:8, 16. ຂໍ້ພຣະຄໍາພີເຫຼົ່ານີ້ສອນພວກເຮົາວ່າ "ພຣະເຈົ້າເປັນຄວາມຮັກ". ຄວາມຈິງໃນພຣະຄຳພີຊ່ວຍເຮົາແນວໃດໃຫ້ເຂົ້າໃຈວ່າພຣະເຈົ້າແມ່ນໃຜ ແລະ ພຣະອົງເຮັດວຽກແນວໃດ?`

“ພຣະເຈົ້າຊົງເປັນຄວາມຮັກ” (1 ໂຢຮັນ 4:8, 16). ຄວາມຈິງໃນພຣະຄຳພີຊ່ວຍເຮົາໃຫ້ເຂົ້າໃຈ ສາມແນວຄິດທີ່ສຳຄັນ. ປະການທີໜຶ່ງ, ຄວາມຮັກຕ້ອງໄດ້ຮັບການແບ່ງປັນ. ພວກເຮົາເຫັນຄວາມຄິດທີ່ສຳຄັນນີ້ ຢູ່ໃນຝ່າຍພຣະເຈົ້າ. ຝ່າຍພຣະເຈົ້າສ້າງຂຶ້ນຈາກພຣະເຈົ້າອົງດຽວເຊິ່ງເປັນສາມພຣະພາກ: ພຣະບິດາ, ພຣະບຸດ, ແລະ ພຣະວິນຍານບໍລິສຸດ ສາມພຣະອົງໃນຝ່າຍພຣະເຈົ້າແບ່ງປັນຄວາມຮັກ ແລະ ອຳນາດໃຫ້ກັນ ແລະ ກັນ. ພຣະເຈົ້າຍັງແບ່ງປັນຄວາມຮັກ ຂອງພຣະອົງກັບຄອບຄົວຂອງມະນຸດ. ປະການທີສອງ, ທຸກສິ່ງທຸກຢ່າງ ທີ່ພຣະເຈົ້າເຮັດ ສະແດງໃຫ້ເຫັນຄວາມຮັກ ຂອງພຣະອົງ. ພວກເຮົາເຫັນຄວາມຮັກຂອງພຣະເຈົ້າ ໃນສິ່ງທີ່ພຣະອົງໄດ້ສ້າງ, ການຊ່ວຍໃຫ້ລອດ, ແລະ ການລົງໂທດຂອງພຣະອົງ. ດ້ວຍເຫດນັ້ນ, ນາງ ເອ ເລນ ຈີໄວທ໌ ຈຶ່ງຂຽນວ່າ, “ການລົງໂທດຂອງພຣະເຈົ້າ ສະແດງໃຫ້ເຫັນເຖິງຄວາມຮັກຂອງພຣະອົງເທົ່າທີ່ພຣະອົງຊົງເມດຕາ. ວຽກງານຂອງພຣະເຈົ້າໃນຖານະຜູ້ພິພາກສາ ແມ່ນສຳຄັນຕໍ່ການປົງຄອງຂອງພຣະອົງ. ການລົງໂທດ ຂອງ ພຣະອົງຕໍ່ບາບ ແລະ ຄວາມຊົ່ວແມ່ນມາຈາກ ຄວາມຮັກຂອງພຣະອົງ.”—The Desire of Ages, ໜ້າ 762. ຄວາມຮັກຂອງພຣະເຈົ້າບໍ່ປ່ຽນແປງ. ປະການທີສາມ, ພຣະເຈົ້າບໍ່ສາມາດຖືກຕໍານິຕິຕຽນສໍາລັບບາບ. ທຸກສິ່ງທຸກຢ່າງທີ່ພຣະເຈົ້າເຮັດ ສະແດງໃຫ້ເຫັນ ຄວາມຮັກຂອງພຣະອົງ. ເນື່ອງຈາກວ່າພຣະເຈົ້າເປັນຄວາມຮັກ, ບາບບໍ່ໄດ້ເລີ່ມຕົ້ນຈາກພຣະເຈົ້າ. 

ແຕ່ພຣະເຈົ້າຈຳເປັນຕ້ອງສ້າງຊີວິດຢູ່ເທິງໂລກ ແລະ ດາວອື່ນໆແທ້ໆບໍ? ບໍ່. ພຣະເຈົ້າຊົງເລືອກສ້າງຊີວິດເພາະວ່າພຣະອົງຕ້ອງການ. ພຣະເຈົ້າຊົງສ້າງທຸກຢ່າງເພື່ອສະແດງຄວາມຮັກຂອງພຣະອົງ. ພຣະອົງໄດ້ສ້າງມະນຸດເພາະວ່າພຣະອົງຕ້ອງການຄອບຄົວ. ພຣະເຈົ້າຕ້ອງການສະແດງຄວາມຮັກຂອງພຣະອົງຕໍ່ລູກໆຂອງມະນຸດຂອງພຣະອົງ. ພຣະເຈົ້າສ້າງມະນຸດໃຫ້ອິດສະຫຼະທີ່ຈະຮັກພຣະອົງຄືນ ແລະຮັກຄົນອື່ນ(ອ່ານມາລະໂກ 12:30, 31).

`ລອງໃຊ້ເວລາຢູ່ກັບທໍາມະຊາດເພື່ອສັງເກດເບິ່ງພືດ ແລະ ສັດທີ່ຢູ່ອ້ອມຮອບເຈົ້າ. ແມ່ນແລ້ວ, ຄວາມບາບໄດ້ທຳລາຍຄວາມສວຍງາມທີ່ພຣະເຈົ້າສ້າງ. ໃນຂະນະດຽວກັນ ທຳມະຊາດຈະສະແດງຄວາມຮັກຂອງພຣະເຈົ້າຕໍ່ເຈົ້າແນວໃດ? ສິ່ງທີ່ສວຍງາມທີ່ພວກເຮົາເຫັນໃນທໍາມະຊາດສອນພວກເຮົາກ່ຽວກັບຄວາມຫວັງແນວໃດ?`