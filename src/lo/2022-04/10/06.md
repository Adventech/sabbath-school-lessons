---
title:  ທັດສະນະຂອງພຣະທຳຄຳພີກ່ຽວກັບນະລົກ
date:   01/12/2022
---

`ອ່ານ 1 ໂຢຮັນ 5:3–12. ເປັນຫຍັງໂຢຮັນໃນຂໍ້ພຣະຄໍາພີເຫຼົ່ານີ້ຈຶ່ງຈໍາກັດຊີວິດອັນຕະຫຼອດໄປເປັນນິດສໍາ ລັບຄົນທີ່ຢູ່ໃນພຣະເຢຊູເທົ່ານັ້ນ?`

1 ໂຢຮັນ 5:11, 12 ສອນເຮົາວ່າວິນຍານຂອງເຮົາບໍ່ມີຊີວິດຢູ່ຫຼັງຈາກທີ່ຮ່າງກາຍເຮົາຕາຍໄປ. ເພື່ອຈະເຂົ້າ ໃຈຂໍ້ພຣະຄຳພີເຫຼົ່ານີ້, ເຮົາຕ້ອງຈື່ຈຳວ່າ “ພຣະເຈົ້າເປັນຜູ້ດຽວທີ່ບໍ່ມີວັນຕາຍ” (1 ຕີໂມເຕ 6:16; ອ່ານຂໍ້ທີ 15). ຊີວິດກໍເລີ່ມຕົ້ນຈາກພຣະເຈົ້າຄືກັນ (ເພງສັນລະເສີນ 36:9; ໂກໂລຊາຍ 1:15–17; ເຮັບເຣີ 1:2).

ເມື່ອອາດາມ ແລະ ເອວາກິນໝາກໄມ້ທີ່ຕ້ອງຫ້າມ, ບາບເຂົ້າມາໃນຊີວິດນີ້ (ປະຖົມມະການ 3). ມະນຸດທັງ ໝົດໄດ້ມາພາຍໃຕ້ການສາບແຊ່ງຂອງຄວາມຕາຍ. ຮ່າງກາຍຂອງພວກເຮົາບໍ່ມີຊີວິດຕະຫຼອດໄປ. ພວກເຮົາສູນເສຍ ຂອງປະທານແຫ່ງຊີວິດຕະຫຼອດໄປ. ແຕ່ພຣະເຈົ້າຜູ້ຊົງຮັກຂອງເຮົາໄດ້ວາງແຜນທີ່ຈະຊ່ວຍເຮົາໃຫ້ລອດ ແລະ ໃຫ້ ພວກເຮົາມີຊີວິດນິລັນດອນທີ່ເຮົາໄດ້ສູນເສຍໄປໃນສວນເອເດນ. ດັ່ງທີ່ໂປໂລກ່າວວ່າ, “ພຣະເຈົ້າເລືອກພວກເຮົາໃຫ້ເປັນ ຂອງພຣະຄຣິດ [ພຣະເຢຊູ] ກ່ອນໂລກຈະຖືກສ້າງ [ສ້າງ]. ພຣະອົງເລືອກເຮົາໃຫ້ບໍລິສຸດ ແລະ ບໍ່ມີຕຳໜິໃນສາຍພຣະ ເນດຂອງພຣະອົງ. ພຣະອົງຮັກພວກເຮົາ” (ເອເຟໂຊ 1:4).

ໃນພຣະທຳໂຣມ 5:12–21, ໂປໂລໄດ້ອະທິບາຍວ່າ “ບາບໄດ້ເຂົ້າມາໃນໂລກ [ແຜ່ນດິນໂລກນີ້] ເພາະສິ່ງ ທີ່ຜູ້ຊາຍຄົນໜຶ່ງໄດ້ເຮັດ ແລະ ຄວາມຕາຍກໍເກີດຂຶ້ນດ້ວຍຄວາມບາບ” (ໂຣມ 5:12). “ດັ່ງນັ້ນ ບາບອັນໜຶ່ງຂອງອາ ດາມໄດ້ນຳການລົງໂທດແຫ່ງຄວາມຕາຍມາສູ່ຄົນທັງປວງ. ແຕ່ໃນທາງດຽວກັນ, ການກະທຳອັນດີອັນໜຶ່ງທີ່ພຣະ ຄຣິດໄດ້ເຮັດ ເຮັດໃຫ້ຄົນທັງປວງໄດ້ຢູ່ກັບພຣະເຈົ້າ” (ໂຣມ 5:18). “ແລະ [ການກະທຳ] ນີ້ຈະນຳເອົາຊີວິດຕະ ຫຼອດໄປໂດຍທາງພຣະເຢຊູຄຣິດເຈົ້າຂອງພວກເຮົາ” (ໂຣມ 5:21). ໂປໂລບອກວ່າອາດາມທີ່ແທ້ຈິງໄດ້ນຳເອົາບາບ ແລະ ຄວາມຕາຍ. ພວກເຮົາຕ້ອງຍອມຮັບຄວາມຈິງໃນພຣະທຳຄຳພີ ຖ້າເຮົາຢາກເຂົ້າໃຈພຣະທຳຄຳພີ. ໂຢຮັນກ່າວ ຕື່ມວ່າ, “ພຣະເຈົ້າໄດ້ປະທານຊີວິດ [ອັນຕະຫຼອດໄປເປັນນິດ] ແກ່ພວກເຮົາ, ແລະ ຊີວິດນີ້ຢູ່ໃນພຣະບຸດຂອງພຣະອົງ. ຜູ້ໃດມີພຣະບຸດກໍມີຊີວິດ. ແຕ່ຜູ້ທີ່ບໍ່ມີພຣະບຸດຂອງພຣະເຈົ້າກໍບໍ່ມີຊີວິດ.” (1 ໂຢຮັນ 5:11, 12).

ພວກເຮົາເຂົ້າໃຈຂໍ້ພະຄຳພີເຫຼົ່ານີ້ຈາກໂຢຮັນ ແລະ ໂປໂລໄດ້ດີຂຶ້ນ ເມື່ອພວກເຮົາອ່ານສິ່ງທີ່ພຣະເຢຊູກ່າວ ວ່າ: “‘ທຸກຄົນທີ່ເຫັນພະບຸດ ແລະ ເຊື່ອໃນພຣະອົງກໍມີຊີວິດອັນຕະຫຼອດໄປເປັນນິດ. ເຮົາຈະປຸກເຂົາໃຫ້ຕື່ນໃນວັນສຸດ ທ້າຍ’” (ໂຢຮັນ 6:40). ພຣະເຢຊູຍັງບອກອີກວ່າ: “ເຮົາເປັນຜູ້ປຸກຄົນຕາຍໃຫ້ມີຊີວິດຂຶ້ນ. ຜູ້ໃດທີ່ວາງໃຈໃນເຮົາກໍຈະມີ ຊີວິດອີກ, ເຖິງແມ່ນວ່າເຂົາຕາຍໄປ” (ໂຢຮັນ 11:25)

ຊີວິດຕະຫຼອດໄປເປັນຂອງຂວັນຈາກພຣະເຈົ້າ. ຄົນທີ່ບໍ່ໄດ້ຮັບຄວາມລອດໃນພຣະເຢຊູບໍ່ມີຊີວິດຕະຫຼອດໄປ. ພຣະຄຳພີບໍ່ໄດ້ສອນວ່າຜູ້ຄົນຈະໄປສະຫວັນ ຫຼື ນະລົກເມື່ອເຂົາຕາຍ. ພຣະຄຳພີກໍບໍ່ໄດ້ສອນວ່າ ວິນຍານມີຊີວິດຕະ ຫຼອດໄປ ຫຼື ວ່າມະນຸດທັງປວງຈະລອດ. ຄໍາສອນເຫຼົ່ານີ້ແມ່ນເປັນທີ່ນິຍົມຫຼາຍ. ແຕ່ສິ່ງເຫຼົ່ານັ້ນບໍ່ໄດ້ມາຈາກພຣະຄຳ ພີ.