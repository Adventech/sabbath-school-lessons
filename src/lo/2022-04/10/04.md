---
title:  ໂອກາດທີສອງໃນ ເພີກາໂຕຣີ ຫຼື ແດນຊໍາລະ?
date:   29/11/2022
---

ໂບດໂຣມັນກາໂຕລິກ ສອນວ່າບາງຄົນບໍ່ໄປນະລົກ ເມື່ອພວກເຂົາຕາຍ. ແຕ່ຄົນເຫຼົ່ານີ້ບໍ່ພ້ອມທີ່ຈະເຂົ້າໄປ ໃນສະຫວັນ. ດັ່ງນັ້ນ, ພວກເຂົາໄປທີແດນຊຳລະ. ດັ່ງທີ່ພວກເຮົາໄດ້ເຫັນແລ້ວ, ແດນຊໍາລະ, ແມ່ນສະຖານທີ່ລະ ຫວ່າງສະຫວັນ ແລະ ນະລົກ. ຈິດວິນຍານຂອງຄົນເຮົາສາມາດໄປຫາພຣະເຈົ້າໄດ້ຫຼັງຈາກ ທີ່ເຂົາໄດ້ເສຍຊີວິດເພື່ອກໍາ ຈັດບາບໂດຍການທຸກທໍລະມານໃນແປວໄຟ. ເມື່ອວິນຍານຖືກເຮັດໃຫ້ສະອາດຈາກບາບແລ້ວວິນຍານກໍສາມາດບິນໄປ ຫາອຸທະຍານ ຫຼື ໄປສະຫວັນໄດ້. ຜູ້ທີ່ຍັງມີຊີວິດສາມາດອະທິຖານສໍາລັບພຣະວິນຍານຂອງຄົນຕາຍທີ່ຢູ່ໃນແດນ ຊໍາລະໄດ້. ການອະທິຖານ, ວຽກງານທີ່ດີ, ແລະ ເຄື່ອງຖວາຍຂອງຄົນມີຊີວິດສາມາດຊ່ວຍຫຼຸດຜ່ອນໄລຍະເວລາທີ່ ວິນຍານຂອງຄົນຕາຍຢູ່ໃນແດນຊຳລະ ຫຼື ເພີກາໂຕຣີ.

`ອ່ານປັນຍາຈານ 9:10; ເອເຊກຽນ 18:20–22; ແລະ ເຮັບເຣີ 9:27. ຂໍ້ພຣະຄໍາພີເຫຼົ່ານີ້ສະແດງ ໃຫ້ເຫັນແນວໃດວ່າການສິດສອນກ່ຽວກັບແດນຊຳລະແມ່ນບໍ່ຖືກຕ້ອງ?`

ການສອນກ່ຽວກັບແດນຊຳລະປະສົມແນວຄວາມຄິດທີ່ບໍ່ຖືກຕ້ອງສອງຢ່າງ: ນະລົກທີ່ເຜົາໄຫມ້ ແລະ ການ ອະທິຖານສໍາລັບຄົນຕາຍ. ຄົນທີ່ເຊື່ອໃນພຣະທຳຄຳພີບໍ່ສາມາດຍອມຮັບແນວຄວາມຄິດທີ່ບໍ່ຖືກຕ້ອງຢ່າງ ໜ້ອຍສີ່ເຫດ ຜົນ. ພວກເຮົາຮູ້ວ່າ (1) ຄົນຕາຍຢູ່ໃນບ່ອນຝັງສົບຂອງເຂົາເຈົ້າບໍ່ຮູ້ຫຍັງເລີຍ ປັນຍາຈານ 9:10. (2) ຊີວິດອັນບໍລິສຸດ ຂອງຄົນໜຶ່ງບໍ່ສາມາດໂອນຈາກຄົນບາບຄົນໜຶ່ງໄປໃຫ້ຄົນບາບອີກຄົນໜຶ່ງ (ເອເຊກຽນ 18:20–22). (3) ພຣະຜູ້ ຊ່ວຍຜູ້ດຽວຂອງພວກເຮົາແມ່ນພຣະເຢຊູ. ພຣະເຢຊູໄປຫາພຣະເຈົ້າເພື່ອໃຫ້ພວກເຮົາຂໍການອະໄພບາບຂອງພວກເຮົາ (1 ຕີໂມທຽວ 2:5). ແລະ (4) ຫຼັງຈາກທີ່ເຮົາຕາຍໄປ, ພຣະເຈົ້າຈະຕັດສິນເຮົາ. ພວກເຮົາບໍ່ໄດ້ຮັບໂອກາດທີ່ສອງທີ່ຈະ ປະຕິເສດບາບ ແລະ ຮັບເອົາພຣະເຈົ້າ (ເຮັບເຣີ 9:27).

ຮ້າຍແຮງໄປກວ່ານັ້ນ, ການສອນທີ່ບໍ່ຖືກຕ້ອງກ່ຽວກັບແດນຊຳລະຕົວະກ່ຽວກັບພຣະເຈົ້າ ແລະ ຄວາມຮັກ ຂອງພຣະອົງ. “ວຽກງານຂອງຊາຕານນັບຕັ້ງແຕ່ການລົ້ມໃນຄວາມບາບຂອງມັນແມ່ນການເຮັດໃຫ້ພຣະເຈົ້າເປັນຜູ້ ຜິດ. ຊາຕານໄດ້ປະດິດຄວາມຄິດທີ່ວ່າວິນຍານມີຊີວິດຢູ່ຕະຫຼອດໄປ ແລະ ບໍ່ມີວັນຕາຍ. . . . ຊາຕານຍັງໄດ້ປະດິດ ຄວາມຄິດທີ່ວ່າ ນະລົກເປັນບ່ອນທີ່ຄົນບາບເຜົາໄໝ້ຢູ່ໃນແປວໄຟຕະຫຼອດໄປ. ແດນຊຳລະ ຫຼື ເພີຄາໂຕຣີແມ່ນ ຄວາມຄິດຂອງຊາຕານຄືກັນ. ຄໍາສອນທີ່ບໍ່ຖືກຕ້ອງເຫຼົ່ານີ້ກ່ຽວກັບພຣະເຈົ້າ. ເຂົາເຈົ້າເຮັດໃຫ້ຜູ້ຄົນເຊື່ອວ່າ ພຣະເຈົ້າ ຊົ່ວຮ້າຍ, ໂຫດຮ້າຍ, ແລະ ບໍ່ໃຫ້ອະໄພຜູ້ໃດ.”—ທ່ານ ນາງ ແອລເລນ ຈີໄວທ໌, ໜັງສືໃບລານ 51 (10 ທັນວາ), 1890. ທັດສະນະທີ່ບໍ່ຖືກຕ້ອງນີ້ສອນວ່າຄົນຕາຍບໍ່ໄດ້ນອນຫລັບ. ພວກເຂົາຢູ່ໃນບ່ອນຝັງສົບທີ່ພວກເຂົາທົນທຸກຈົນ ກວ່າຜູ້ໃດຜູ້ຫນຶ່ງເອົາພວກເຂົາອອກມາ.ເປັນຫຍັງ “ສິ່ງທີ່” ພວກເຮົາເຊື່ອຈຶ່ງສຳຄັນເທົ່າກັບ “ຜູ້” ທີ່ເຮົາເຊື່ອ?