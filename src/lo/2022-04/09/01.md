---
title:  ຄຳສອນທີ່ບໍ່ຖືກຕ້ອງ
date:   19/11/2022
---

### ອ່ານສໍາລັບອາທິດນີ້
ລູກາ 16:19–31; ລູກາ 23:43; ຟິລິບປອຍ 1:21–24; 1 ເປໂຕ 3:13–20; ພຣະນິມິນ 6:9–11.

> <p>ຂໍ້ຄວນຈຳ</p>
> “ເຈົ້າທັງຫລາຍຄົ້ນຫາໃນພຣະຄຳພີ ເພາະຄິດວ່າຈະພົບຊີວິດນິຣັນດອນ ແມ່ນພຣະຄຳພີນີ້ແຫຼະ ທີ່ເປັນ ພະຍານໃຫ້ເຮົາ !” (ໂຢຮັນ 5:39).

ເປໂຕກ່າວວ່າ, “ແຕ່ໃນໃຈຂອງເຈົ້າທັງຫລາຍ ຈົ່ງເຄົາຣົບນັບຖືພຣະຄຣິດວ່າ ເປັນອົງພຣະຜູ້ເປັນເຈົ້າຈົ່ງມີໃຈພ້ອມຢູ່ ສະເໝີ ເພື່ອພວກເຈົ້າຈະສາມາດຕອບແກ້ຕົວໄດ້ຕໍ່ທຸກຄົນທີ່ຖາມພວກເຈົ້າວ່າ, ເຈົ້າມີເຫດຜົນປະການໃດຈຶ່ງມີຄວາມ ຫວັງຢ່າງນີ້ ” (1 ເປໂຕ 3:15). ຈົ່ງເອົາໃຈໃສ່ເທດສະໜາສັ່ງສອນພຣະທຳຂອງພຣະເຈົ້າທັງໃນເວລາມີໂອກາດ ແລະ ບໍ່ ມີໂອກາດ, ຈົ່ງຊັກຊວນດ້ວຍເຫດຜົນ, ຈົ່ງເຕືອນສະຕິແລະໜູນໃຈດ້ວຍຄວາມພຽນອົດທົນທຸກຢ່າງແລະໃນການ ສິດສອນ. ເພາະຈະເຖິງເວລາທີ່ຄົນຈະບໍ່ຍອມຟັງຫລັກຄຳສອນອັນແທ້ຈິງແຕ່ຈະປະຕິບັດຕາມຄວາມປາຖະໜາ ຂອງ ເຂົາເອງ ແລະຈະຮວບຮວມຄຳສອນໄວ້ເພື່ອຕອບສະໜອງຄວາມຕ້ອງການຂອງເຂົາ” (2 ຕີໂມທຽວ 4:2, 3). ເມື່ອ ພວກເຮົາສຶກສາຂໍ້ທີ່ຍາກເຮົາຄວນເຮັດຕາມທີ່ພຣະເຢຊູເຮັດ. “ພຣະເຢຊູໄດ້ກ່າວສະເຫມີສິ່ງທີ່ຜູ້ຄົນຈໍາເປັນຕ້ອງໄດ້ຍິນ. ແຕ່ພຣະເຢຊູແບ່ງປັນຄວາມຈິງກັບເຂົາເຈົ້າສະເໝີດ້ວຍຄວາມຮັກ. ພຣະເຢຊູບໍ່ເຄີຍໃຈຮາຍ.

ພຣະອົງບໍ່ເຄີຍເວົ້າຄໍາທີ່ບໍ່ ດີຕໍ່ຜູ້ອື່ນ. ພຣະເຢຊູບໍ່ເຄີຍທຳຮ້າຍຄວາມຮູ້ສຶກຂອງຜູ້ໃດດ້ວຍຈຸດປະສົງ. ພຣະອົງບໍ່ໄດ້ເຮັດໃຫ້ຜູ້ອື່ນຄົນຮູ້ສຶກບໍ່ດີຕໍ່ ຄວາມຜິດພາດຂອງເຂົາເຈົ້າ.”—ທ່ານ ນາງ ແອລເລນ ຈີໄວທ໌, The Desire of Ages, ໜ້າ 353. ໃນອາທິດນີ້,
ພວກເຮົາຈະສຶກສາຂໍ້ພຣະຄໍາພີທີ່ຜູ້ຄົນໃຊ້ເພື່ອສອນຄວາມຄິດທີ່ບໍ່ຖືກຕ້ອງວ່າ ພຣະວິນຍານບໍລິສຸດຂອງຄົນເຮົາຍັງສືບ ຕໍ່ມີຊີວິດຢູ່ຫຼັງຈາກຕາຍແລ້ວ.