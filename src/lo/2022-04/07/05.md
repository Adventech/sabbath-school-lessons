---
title:  ພະຍານທີ່ໄດ້ເຫັນພຣະເຢຊູຫລັງຈາກພຣະອົງຕື່ນຂຶ້ນຈາກຄວາມຕາຍ
date:   09/11/2022
---

`ຜູ້ຕິດຕາມໄດ້ເຮັດຫຍັງ ເມື່ອໄດ້ພົບພຣະເຢຊູຫຼັງຈາກທີ່ພຣະອົງຕື່ນຂຶ້ນຈາກຕາຍ? ອ່ານ ໂຢຮັນ 20:11–29 ສໍາລັບຄໍາຕອບ.`

ທູດສອງອົງຢູ່ບ່ອນຝັງສົບທີ່ເປົ່າຫວ່າງໄດ້ບອກນາງມາຣິອາໄທມັກດາລາ ແລະ ຜູ້ຍິງຄົນອື່ນໆວ່າ ພຣະເຢຊູ ໄດ້ຕື່ນຂຶ້ນຈາກຕາຍ (ມັດທາຍ 28:1, 5–7; ມາຣະໂກ 16:1–7; ລູກາ 23:55; ລູກາ 24:1–11). ແຕ່ບໍ່ ດົນພຣະເຢຊູເອງກໍມາຫາພວກຜູ້ຍິງ. ພວກເຂົາໄດ້ນະມັດສະການພຣະອົງ (ມັດທາຍ 28:1, 9, 10; ໂຢຮັນ 20:14–18). ພຣະເຢຊູຍັງໄດ້ປະກົດຕົວຕໍ່ເປໂຕ (ລູກາ 24:34; 1 ໂກລິນໂທ 15:5) ແລະ ຕໍ່ຜູ້ ຕິດຕາມສອງຄົນຂອງພຣະອົງທີ່ເດີນທາງໄປເມືອງເອມາອຸດ. ພວກເຂົາຕື່ນເຕັ້ນໃນຂະນະທີ່ພຣະເຢຊູໄດ້ກ່າວກັບເຂົາ ເຈົ້າ (ມາຣະໂກ 16:12; ລູກາ 24:13–35). ເມື່ອພຣະເຢຊູມາທີ່ຫ້ອງຊັ້ນເທິງ ພວກສາວົກຂອງພຣະອົງຢ້ານ ຫຼາຍໃນຕອນທຳອິດ. ແລ້ວພວກເຂົາກໍເຕັມໄປດ້ວຍຄວາມຊົມຊື່ນຍິນດີໃນສິ່ງທີ່ໄດ້ເກີດຂຶ້ນ (ລູກາ 24:33–49; ໂຢຮັນ 20:19–23). ໜຶ່ງອາທິດຕໍ່ມາ ພຣະເຢຊູປາກົດຢູ່ໃນຫ້ອງດຽວກັນ. ພຣະອົງບໍ່ໄດ້ເປີດປະຕູເລີຍກ່ອນທີ່ພຣະ ອົງຈະ ເຂົ້າໄປໃນ. ພຣະອົງພຽງແຕ່ປາກົດຢູ່ໃນຫ້ອງ. ແລ້ວສາວົກກໍເຊື່ອວ່າ ພຣະເຢຊູຊົງພຣະຊົນຢູ່ (ໂຢຮັນ 20:24–29).

40 ມື້ຜ່ານໄປລະຫວ່າງການຟື້ນຄືນຊີວິດຂອງພຣະເຢຊູ ແລະ ການຮັບຂື້ນສູ່ສະຫວັນ. ໃນລະຫວ່າງນັ້ນ, “ຜູ້ຕິດຕາມຂອງພຣະອົງຫຼາຍກວ່າ 500 ຄົນໄດ້ເຫັນພຣະອົງໃນເວລາດຽວກັນ” (1 ໂກຣິນໂທ 15:6, NLV). ຢາໂກໂບເຫັນພຣະເຢຊູ (1 ໂກຣິນໂທ 15:7). ພຣະເຢຊູໄດ້ ເຂົ້າຮ່ວມກັບຜູ້ຕິດຕາມຂອງ ພຣະອົງບາງຄົນທີ່ຫາດຊາຍ ໃນທະເລຄາລິເລ. ຢູ່ທີ່ນັ້ນ, ພຣະເຢຊູໄດ້ກິນອາຫານເຊົ້າກັບສາວົກຂອງພຣະອົງ. ແລ້ວພຣະເຢຊູໄດ້ສົນທະນາກັບເປໂຕ (ໂຢຮັນ 21:1–23). ພຣະເຢຊູຍັງອາດໄດ້ສະແດງຕົວເອງຕໍ່ຄົນອື່ນ (ກິດຈະການ 1:3) ກ່ອນທີ່ພຣະອົງໄດ້ໄປສະຫວັນ (ລູກາ 24:50–53; ກິດຈະການ 1:1–11). ໂປໂລຍັງໄດ້ເຫັນພຣະເຢຊູດ້ວຍຕາຂອງຕົນ. ພຣະເຢຊູໄດ້ປະກົດ ຕົວຕໍ່ໂປໂລໃນເສັ້ນທາງໄປເມືອງດາມາເຊ (1 ໂກຣິນໂທ 15:8; ປຽບທຽບກັບພຣະທຳກິດຈະການ 9:1–9).

ເມື່ອສາວົກຂອງພຣະເຢຊູບອກໂທມາເປັນຄັ້ງທຳອິດວ່າ ພວກເຂົາໄດ້ເຫັນພຣະເຢຊູ, ໂທມາເກີດສົງໄສ. "ໂທມາເວົ້າວ່າ, 'ມັນຍາກທີ່ຈະເຊື່ອ. ຖ້າຂ້ອຍບໍ່ເຫັນຮອຍຕະປູທີ່ຝ່າພຣະຫັດ, ແລະ ບໍ່ໄດ້ເອົານິ້ວມືຂອງຂ້ອຍແປະໃສ່ ຕະປູນັ້ນ, ແລະ ບໍ່ໄດ້ເອົາມືຂອງຂ້ອຍແປະໃສ່ຂ້າງເພິ່ນແລ້ວ ຂ້ອຍຂະບໍ່ເຊື່ອ” (ໂຢຮັນ 20:25). ຫນຶ່ງອາທິດຕໍ່ມາ, ພຣະເຢຊູໄດ້ມາຫາຜູ້ຕິດຕາມຂອງພຣະອົງອີກເທື່ອຫນຶ່ງ. ໂທມາ ກໍ່ຢູ່ທີ່ນັ້ນ. ພຣະເຢຊູໄດ້ກ່າວກັບໂທມາວ່າ, "ຈົ່ງເດ່ ນິ້ວມືຂອງທ່ານມາລູບ ເບິ່ງຝາມືຂອງເຮົາ. ຈົ່ງເດ່ມືຂອງທ່ານມາໃສ່ຂ້າງຂອງເຮົາ ຈົ່ງຢຸດຄວາມສົງໄສ ແລະ ເຊື່ອ’” (ໂຢຮັນ 20:27). “ໂທມາທູນຕອບວ່າ, “ອົງພຣະຜູ້ເປັນເຈົ້າຂອງຂ້າພະອົງ ແລະ ພຣະເຈົ້າຂອງຂ້າພະອົງ.” ພຣະເຢຊູຊົງກ່າວກັບໂທມາວ່າ, “ເພາະໄດ້ເຫັນເຮົາທ່ານຈຶ່ງເຊື່ອ ຫຼື ຜູ້ທີ່ບໍ່ເຫັນເຮົາແຕ່ໄດ້ເຊື່ອກໍເປັນສຸກ.” (ໂຢຮັນ 20:29).