---
title:  ພຣະອົງຊົງມີຊີວິດຢູ່!
date:   07/11/2022
---

ຢູ່ທີ່ໄມ້ກາງແຂນ ພຣະເຢຊູເອົາຊະນະຊາຕານ ແລະ ກອງທັບຊົ່ວຂອງມັນ. ຫລຸມຝັງສົບເປົ່າວ່າງເປັນຫຼັກ ຖານວ່າ ພຣະເຢຊູຊະນະ. “ເມື່ອພຣະເຢຊູຖືກຝັງໄວ້ໃນຫລຸມຝັງສົບ ຊາຕານຄິດວ່າມັນຊະນະ. ຊາຕານຫວັງວ່າພຣະ ເຢຊູຈະບໍ່ຕື່ນຂຶ້ນຈາກຄວາມຕາຍ. ຊາຕານເວົ້າວ່າ ມັນເປັນເຈົ້າຂອງພຣະກາຍຂອງພຣະຜູ້ເປັນເຈົ້າ. ດັ່ງນັ້ນ ຊາຕານ ຈຶ່ງສົ່ງບໍລິວານຂອງມັນໄປເຝົ້າຂຸມຝັງສົບຂອງພຣະເຢຊູເພື່ອໃຫ້ພຣະເຢຊູຢູ່ໃນອຸໂມງ. ຊາຕານໃຈຮ້າຍຫຼາຍເມື່ອບໍລິ ວານຂອງມັນແລ່ນໜີໄປ ແລະ ເມື່ອເຫັນທູດສະຫວັນມາຈາກສະຫວັນ. ເມື່ອຊາຕານເຫັນພຣະເຢຊູອອກມາຈາກ ຫລຸມຝັງສົບ ຊາຕານຮູ້ວ່າລາຊະອານາຈັກຂອງມັນຈະສິ້ນສຸດລົງ. ຊາຕານຮູ້ວ່າມັນຈະຕາຍໃນທີ່ສຸດ.”—ທ່ານ ແອລ ເລນ ຈີໄວທ໌, The Desire of Ages, ໜ້າ 782. ຂໍໃຫ້ຈື່ໄວ້ວ່າ ພຣະເຢຊູເປັນມະນຸດ ແລະ ພຣະເຈົ້າ ຢ່າງເຕັມ ສ່ວນ. ເມື່ອພຣະເຢຊູສິ້ນຊີວິດ ມີແຕ່ພຣະເຢຊູທີ່ເປັນມະນຸດເທົ່ານັ້ນທີ່ຕາຍ. ແຕ່ພຣະເຢຊູຜູ້ເປັນພຣະເຈົ້ານັ້ນບໍ່ໄດ້ ຕາຍ. ໃນຖານະເປັນພຣະເຈົ້າ, ພຣະເຢຊູມີຄວາມເຂັ້ມແຂງທີ່ຈະຕື່ນຂຶ້ນຈາກຄວາມຕາຍ.

`ໃຜມີສ່ວນໃນການຟື້ນຄືນຊີວິດຂອງພຣະເຢຊູ ຫຼື ການປຸກພຣະອົງໃຫ້ເປັນຄືນມາຈາກຕາຍ? ອ່ານມັດທາຍ 28:1–6; ໂຢຮັນ 10:17, 18; ແລະ ໂຣມ 8:11 ສໍາລັບຄໍາຕອບ.`

ເມື່ອພຣະເຢຊູເຮັດວຽກຢູ່ເມືອງຊາມາເຣຍ-ເປເຣເອ ພຣະເຢຊູປະກາດວ່າ ພຣະອົງສາມາດສະລະຊີວິດ ຂອງພຣະອົງໄດ້ຢ່າງເສລີ. ພຣະອົງຍັງໄດ້ກ່າວອີກວ່າ ພຣະອົງສາມາດເອົາຊີວິດຂອງພຣະອົງຄືນມາໄດ້ (ໂຢຮັນ 10:17, 18). ພຣະເຢຊູຊົງກ່າວກັບມາທາວ່າ, “ເຮົາຄືການຄືນມາຈາກຕາຍ [ຜູ້ທີ່ຈະປຸກຄົນໃຫ້ເປັນຄືນມາຈາກຕາຍ]. ເຮົາເປັນຊີວິດ” (ໂຢຮັນ 11:25). ຂໍ້ພຣະຄໍາພີອື່ນໆໃນພຣະຄໍາພີບອກວ່າ ພຣະເຈົ້າໄດ້ປຸກພຣະເຢຊູໃຫ້ຄືນມາຈາກ ຕາຍ. ນັ້ນຄື, ພຣະເຈົ້າໄດ້ປຸກພຣະເຢຊູໃຫ້ເປັນຄືນມາຈາກຕາຍ (ກິດຈະການ 2:24; ໂຣມ 8:11; ຄາລາເຕຍ 1:1; ເຮັບເຣີ 13:20). ພຣະເຈົ້າໄດ້ສົ່ງທູດສະຫວັນອົງໜຶ່ງທີ່ມີພະລັງມາຈາກສະຫວັນເພື່ອກິ້ງກ້ອນຫີນໃຫຍ່ໄປຕໍ່ໜ້າ ຫລຸມຝັງສົບຂອງພຣະເຢຊູ (ມັດທາຍ 28:1, 2).

ໃນມັດທາຍ 28:11–15, ພວກເຮົາເຫັນວ່າ ພວກຜູ້ນຳສາສະໜາຕໍ່ສູ້ກັບພຣະເຢຊູ. ພວກທະຫານໂຣມທີ່ ເຝົ້າອຸໂມງຂອງພຣະເຢຊູມາຫາພວກຜູ້ນຳ. ພວກທະຫານ “ບອກພວກປະໂລຫິດ [ຜູ້ນຳທາງສາສະໜາ] ທຸກສິ່ງ ທີ່ເກີດຂຶ້ນ” (ມັດທາຍ 28:11). ບົດລາຍງານຂອງທະຫານສະແດງໃຫ້ເຮົາເຫັນແນວໃດ? ການລາຍງານຂອງເຂົາ ເຈົ້າສະແດງໃຫ້ເຮົາເຫັນວ່າ ພວກທະຫານເຫັນພຣະເຢຊູຕື່ນຂຶ້ນຈາກຕາຍ!

ບົດລາຍງານຂອງທະຫານເຮັດໃຫ້ພວກປະໂລຫິດເສຍໃຈຫຼາຍ. ດັ່ງນັ້ນ, ຜູ້ນຳທາງສາສະໜາ “ໄດ້ຈ່າຍ ເງິນໃຫ້ພວກທະຫານເປັນຈຳນວນຫຼາຍ” (ມັດທາຍ 28:12). ພວກປະໂລຫິດບອກພວກທະຫານໃຫ້ຕົວະກ່ຽວ ກັບສິ່ງທີ່ເກີດຂຶ້ນ. ດັ່ງນັ້ນ ພວກທະຫານຈຶ່ງບອກທຸກຄົນວ່າ ສາວົກຂອງພຣະເຢຊູລັກເອົາສົບຂອງພຣະອົງໄປ.