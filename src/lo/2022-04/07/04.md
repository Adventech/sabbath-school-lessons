---
title:  ຫລາຍຄົນຕື່ນຂຶ້ນຈາກຄວາມຕາຍເຊັ່ນກັນ
date:   08/11/2022
---

“ແລະເບິ່ງແມ, ຜ້າ-ກັ້ງໃນພຣະ-ວິ-ຫານກໍຊົງຖືກຈີກໄປສອງຕ່ອນ ຕັ້ງ-ແຕ່ເທິງລົງເຖິງລຸ່ມແຜ່ນ-ດິນກໍສະ -ທ້ານຫວັ່ນ-ໄຫວສີລາກໍແຕກອອກ-ຈາກກັນ. ອຸບ-ໂມງຝັງສົບກໍໄຂອອກສົບພວກໄພ່ພົນຂອງພຣະ-ເຈົ້າຫລາຍຄົນ-ທີ່ລ່ວງ ລັບໄປແລ້ວກໍເປັນຄືນມາ.ເຂົາທັງ-ຫລາຍຈິ່ງພາ-ກັນອອກ-ຈາກອຸບ-ໂມງ ແລະ ເມື່ອພຣະ-ເຢ-ຊູຊົງເປັນຄືນມາແລ້ວກໍ-ໄດ້ເຂົ້າ -ໄປໃນນະ-ຄອນສັກ-ສິດປະ-ກົດຕົວໃຫ້ຫລາຍຄົນເຫັນ ” (ມັດທາຍ 27:51–53). ເລື່ອງແປກໃຈນີ້ສອນ ຫຍັງເຮົາກ່ຽວ ກັບການເປັນຄືນມາຈາກຄວາມຕາຍຂອງພຣະເຢຊູ ຫຼື ເວລາທີ່ພຣະອົງຕື່ນຈາກຄວາມຕາຍ? ການຄືນມາຈາກຄວາມ ຕາຍຂອງພຣະເຢຊູໝາຍຄວາມວ່າແນວໃດສຳລັບຜູ້ຕິດຕາມຂອງພຣະອົງ?

ເມື່ອພຣະເຢຊູສິ້ນພຣະຊົນ, ແຜ່ນດິນກໍສະທ້ານຫວັ່ນໄຫວ (ມັດທາຍ 27:50, 51). ແຜ່ນດິນຫວັ່ນໄຫວ ອີກຄັ້ງໜຶ່ງໄດ້ເກີດຂຶ້ນເມື່ອພຣະເຢຊູຟື້ນຄືນມາຈາກຄວາມຕາຍ (ມັດທາຍ 28:2). ໃນມັດທາຍ 27:51–53, ພວກເຮົາໄດ້ເຫັນວ່າພຣະເຈົ້າໄດ້ປຸກຜູ້ຄົນຂອງພຣະອົງຫລາຍຄົນໃຫ້ຕື່ນຂຶ້ນຈາກຫລຸມຝັງສົບຂອງເຂົາເຈົ້າ. ແລ້ວຄົນ ເຫຼົ່ານີ້ກໍເຂົ້າໄປໃນເມືອງເຢຣູຊາເລັມ ແລະ ເວົ້າລົມກັບຫຼາຍຄົນໃນເມືອງນັ້ນ. ພຣະເຈົ້າປຸກໄພ່ພົນເຫຼົ່ານີ້ໃຫ້ເປັນຄືນ ມາຈາກຕາຍເພື່ອເປັນພະຍານສໍາລັບພຣະເຢຊູ. ໄພ່ພົນເຫຼົ່ານີ້ບອກທຸກຄົນວ່າ ພຣະເຢຊູຕື່ນຂຶ້ນຈາກຄວາມຕາຍ. ໄພ່ ພົນເຫຼົ່ານີ້ເປັນສັນຍາລັກຂອງປະຊາຊົນຂອງພຣະເຈົ້າ ຜູ້ທີ່ຈະຕື່ນຂຶ້ນຈາກຄວາມຕາຍໃນການສະເດັດມາຄັ້ງທີສອງ. ດັ່ງນັ້ນ, ຫຼັງຈາກການຟື້ນຄືນຊີວິດຂອງພຣະເຢຊູ ພຣະເຈົ້າໄດ້ພິສູດໃຫ້ປະຊາຊົນຢິວເຫັນວ່າ ພຣະເຢຊູເປັນພຣະຜູ້ ຊ່ວຍໃຫ້ລອດຂອງຫລາຍຄົນ ລວມທັງປະໂລຫິດ, ຜູ້ທີ່ຮັບເອົາພຣະເຢຊູ (ກິດຈະການ 6:7).

“ໃນຂະນະທີ່ພຣະເຢຊູໄດ້ເຮັດພາລະກິດຢູ່ແຜ່ນດິນໂລກນີ້ ພຣະເຢຊູປຸກຄົນຕາຍໃຫ້ຕື່ນ. ພຣະອົງໄດ້ນຳ ເຂົາເຈົ້າກັບຄືນມາ. ພຣະເຢຊູປຸກລູກຊາຍຂອງແມ່ໝ້າຍຂອງນາອິນ. ພຣະເຢຊູປຸກລູກສາວຂອງຢາອີໂຣ ແລະ ລາຊະ ໂຣໃຫ້ຕື່ນຂຶ້ນຈາກຕາຍ. ຫຼັງຈາກພຣະເຢຊູປຸກເຂົາເຈົ້າທັງໝົດແລ້ວພວກເຂົາກໍຍັງມີຊີວິດອີກຕໍ່ໄປ. ແຕ່ພວກເຂົາ ຕ້ອງຕາຍໃນອະນາຄົດ. ແຕ່ບໍ່ແມ່ນຄົນທີ່ຕື່ນຂຶ້ນຈາກຫລຸມຝັງສົບເມື່ອພຣະເຢຊູຟື້ນຄືນຊີວິດ.  ພຣະເຈົ້າໄດ້ໃຫ້ຊີວິດ ຕະຫຼອດໄປແກ່ຄົນເຫຼົ່ານີ້. ແລ້ວໄພ່ພົນເຫຼົ່ານີ້ກໍຂຶ້ນໄປສະຫວັນກັບພຣະເຢຊູ ພວກເຂົາເປັນລາງວັນທີ່ມີຊີວິດຢູ່ ຂອງ ພຣະເຢຊູ.  ໄພ່ພົນເຫຼົ່ານີ້ເປັນຫຼັກຖານວ່າ ພຣະເຢຊູຊະນະ. ພຣະເຢຊູເອົາຊະນະຄວາມຕາຍ ແລະ ຫລຸມຝັງສົບ. . . . ໄພ່ພົນເຫຼົ່ານີ້ໄດ້ເຂົ້າໄປໃນເມືອງເຢຣູຊາເລັມຫລັງຈາກພຣະເຈົ້າປຸກເຂົາເຈົ້າໃຫ້ເປັນຄືນມາຈາກຕາຍ. ພວກເຂົາປະ ກາດກັບຄົນໃນເມືອງຫຼາຍຄົນວ່າ ພຣະເຢຊູເປັນຄືນມາຈາກຄວາມຕາຍ. ພວກເຂົາຕື່ນຈາກຄວາມຕາຍກັບພຣະອົງ. ດ້ວຍວິທີນີ້ ພຣະເຈົ້າໄດ້ໃຫ້ຫຼັກຖານອັນຕະຫຼອດໄປເປັນນິດແກ່ເຮົາສຳລັບຄຳສອນໃນພຣະຄຳພີເລື່ອງການຟື້ນຄືນມາ ຈາກຄວາມຕາຍ.”—ທ່ານ ນາງ ແອລເລນ ຈີໄວທ໌, The Desire of Ages, ໜ້າ 786.

`ແມ່ນແລ້ວ, ບາງຄັ້ງໃນຊີວິດອາດຈະປະເຊີນກັບສິ່ງບໍ່ດີ. ແຕ່ເປັນຫຍັງເຮົາຈຶ່ງເຊື່ອໃນໄຊຊະນະຂອງພຣະ ເຢຊູສຳລັບເຮົາໃນເລື່ອງຄວາມຕາຍ ແລະ ບ່ອນຝັງສົບ?`