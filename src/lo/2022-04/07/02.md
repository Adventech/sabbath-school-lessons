---
title:  ຂຸມຝັງສົບທີ່ຖືກລັອກ
date:   06/11/2022
---

ເມື່ອພຣະເຢຊູສິ້ນພຣະຊົນຢູ່ເທິງໄມ້ກາງແຂນ ຫຼາຍຄົນຄິດວ່າວຽກງານຂອງພຣະເຢຊູໄດ້ສິ້ນສຸດລົງ. ຮ້າຍ ແຮງໄປກວ່ານັ້ນ ບາງຄົນຄິດວ່າພຣະເຢຊູລົ້ມເຫລວ. ຊາຕານໄດ້ເຮັດໃຫ້ຢູດາ “ຂາຍ”ພຣະເຢຊູໃຫ້ພວກສັດຕູຂອງ ພຣະອົງ (ລູກາ 22:3, 4; ໂຢຮັນ 13:26, 27). ພວກຜູ້ນຳທາງສາສະໜາໄດ້ຂໍໃຫ້ເຈົ້າເມືອງໂຣມຂ້າພຣະເຢຊູ (ມັດທາຍ 26:59; ມັດທາຍ 27:20). ຫລັງຈາກພຣະເຢຊູຖືກຈັບແລ້ວ, “ຜູ້ຕິດຕາມທັງໝົດຂອງພຣະອົງໄດ້ປະ ຖິ້ມພຣະອົງ ແລະ ໜີໄປ” (ມັດທາຍ 26:56. ແລ້ວ ເປໂຕໄດ້ປະຕິເສດວ່າບໍ່ຮູ້ຈັກພຣະເຢຊູເຖິງສາມເທື່ອໃນຄືນນັ້ນ (ມັດທາຍ 26:69–75). ຕອນນີ້ພຣະເຢຊູໄດ້ພັກຜ່ອນຢູ່ໃນຂຸມຝັງສົບ. ຂຸມຝັງສົບໄດ້ຖືກແກະສະຫຼັກເຂົ້າໄປໃນຫີນ ກ້ອນໃຫຍ່. ພວກທະຫານໂຣມໄດ້ຕັ້ງກ້ອນຫີນໃຫຍ່ໄວ້ຕໍ່ໜ້າຂຸມຝັງສົບ ແລະ ລັອກສົບຂອງພຣະເຢຊູໄວ້ຂ້າງໃນ. ແລ້ວພວກທະຫານກໍຢືນຍາມ (ມັດທາຍ 27:57–66). ຊາຕຕານຍັງເຝົ້າເບິ່ງບ່ອນຝັງສົບ. “ຊາຕານຢາກໃຫ້ພຣະ ເຢຊູຖືກກັກຂັງໄວ້ຢູ່ໃນຫລຸມຝັງສົບຕະຫຼອດໄປ.”—ທ່ານ ນາງ ແອລເລນ ຈີໄວທ໌, ສະບັບພິມເຜີຍແຜ່, ເຫຼັ້ມທີ 12, ໜ້າ 412, ປັບປ່ຽນ. White, Manuscript Releases, volume 12, page 412, 19 adapted

ໃນລະຫວ່າງເວລາຂອງພຣະອົງຢູ່ເທິງແຜ່ນດິນໂລກ, ພຣະເຢຊູໄດ້ບອກຜູ້ຕິດຕາມຂອງພຣະອົງກ່ຽວກັບ ການຕາຍຂອງພຣະອົງເທິງໄມ້ກາງແຂນ ແລະ ການຟື້ນຄືນຊີວິດຂອງພຣະອົງຫຼືການຕື່ນຂຶ້ນຈາກຄວາມຕາຍ. ພຣະ ເຢຊູກ່າວວ່າ “ຄົນຊົ່ວ ແລະ ບາບ [ເຕັມໄປດ້ວຍບາບ] ເປັນຜູ້ທີ່ຢາກເຫັນການອັດສະຈັນເພື່ອເປັນເຄື່ອງໝາຍ. ແຕ່ຈະ ບໍ່ມີເຄື່ອງໝາຍໃດຖືກມອບໃຫ້ເຂົາເຈົ້າ. ພຽງແຕ່ເຄື່ອງຫມາຍດຽວທີ່ເກີດຂຶ້ນກັບຜູ້ເຜີຍພຣະວັດຈະນະ [ນັກເທດ] ໂຢນາ. ໂຢນາຢູ່ໃນທ້ອງປາໃຫຍ່ສາມມື້ສາມຄືນ. ໃນທາງດຽວກັນ, ບຸດມະນຸດຈະຢູ່ໃນຫລຸມຝັງສົບສາມມື້ສາມຄືນ” (ມັດທາຍ 12:39, 40). ໃນເວລາອື່ນໆ, ພຣະເຢຊູໄດ້ກ່າວວ່າພຣະອົງຈະຖືກຂ້າ, ແຕ່ພຣະອົງຈະຟື້ນຄືນຈາກຕາຍໃນ ມື້ທີສາມ (ມັດທາຍ 16:21; ມັດທາຍ 17:22, 23; ມັດທາຍ 20:17–19). ພວກຜູ້ນຳທາງດ້ານສາສະໜາຮູ້ວ່າ ພຣະເຢຊູກ່າວສິ່ງເຫຼົ່ານີ້. ດັ່ງນັ້ນ ເຂົາເຈົ້າເຮັດທຸກສິ່ງທີ່ເປັນໄປໄດ້ເພື່ອເຮັດໃຫ້ແນ່ໃຈວ່າພຣະເຢຊູຈະບໍ່ຕື່ນຂຶ້ນຈາກ ຕາຍ ແລະ ໜີໄປ.

`ຜູ້ນຳສາສະໜາເຮັດແນວໃດເພື່ອເຮັດໃຫ້ແນ່ໃຈວ່າພຣະເຢຊູບໍ່ໄດ້ຕື່ນຂຶ້ນຈາກຄວາມຕາຍ? ອ່ານ ມັດທາຍ 27:62–66 ສໍາລັບຄໍາຕອບ. ສິ່ງເຫຼົ່ານີ້ພຽງແຕ່ຊ່ວຍສະແດງໃຫ້ເຫັນໃນຕອນຕໍ່ມາວ່າ ພຣະເຢຊູຕື່ນຂຶ້ນຈາກຕາຍ ແທ້ໆບໍ?`

ຜູ້ນຳສາສະໜາເຮັດຫຼາຍຢ່າງເພື່ອໃຫ້ແນ່ໃຈວ່າພຣະເຢຊູຈະຖືກກັກຂັງໄວ້ໃນຫລຸມຝັງສົບຕະຫຼອດໄປ. ແຕ່ທຸກສິ່ງທຸກຢ່າງທີ່ຜູ້ນໍາເຮັດເພື່ອຮັກສາພຣະເຢຊູໄວ້ໃນຫລຸມຝັງສົບພຽງແຕ່ສະແດງໃຫ້ພວກເຮົາເຫັນວ່າພຣະເຢຊູໄດ້ຊະນະການຕໍ່ສູ້ກັບຄວາມຕາຍ ແລະ ເທວະດາຊົ່ວທີ່ເບິ່ງຫລຸມຝັງສົບຂອງພຣະອົງ. ບາງເທື່ອພວກຜູ້ນຳກໍຄິດຢ້ານ ຢູ່ໃນໃຈວ່າພຣະເຢຊູຈະຕື່ນຂຶ້ນຈາກຕາຍແທ້ໆ.