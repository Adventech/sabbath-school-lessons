---
title:  ວຽກງານຄັ້ງສຸດທ້າຍຂອງພຣະເຈົ້າໃນຖານະຜູ້ພິພາກສາ
date:   18/12/2022
---

ບາງຄົນຄິດວ່າວຽກງານຂອງພຣະເຈົ້າແມ່ນກ່ຽວກັບການລົງໂທດ. ການລົງໂທດແມ່ນພຽງແຕ່ສ່ວນຫນຶ່ງ ຂອງວຽກງານຂອງພຣະເຈົ້າໃນຖານະຜູ້ພິພາກສາ. ວຽກງານຂອງພຣະອົງຍັງລວມເຖິງການປະກາດທີ່ປະເສີດທີ່ວ່າ ຜູ້ຄົນຂອງພຣະອົງບໍ່ມີຄວາມຜິດ. ດານີເອນເວົ້າເຖິງສ່ວນນີ້ຂອງວຽກງານຂອງພຣະເຈົ້າໃນຖານະທີ່ເປັນຜູ້ພິພາກສາ ວ່າ: “ພຣະອົງໄດ້ຕັດສິນໃຈຕໍ່ປະຊາຊົນຂອງພຣະອົງ” (ດານີເອນ 7:22). ດັ່ງນັ້ນ, ວຽກງານຂອງພຣະເຈົ້າໃນຖານະ ຜູ້ພິພາກສາລວມເຖິງການລົງໂທດຄົນຊົ່ວ ແລະ ໃຫ້ລາງວັນແກ່ຜູ້ທີ່ເຊື່ອຟັງພຣະອົງ. ພວກເຮົາເຫັນກົດໝາຍທີ່ສຳ ຄັນນີ້ໃນຄຳອະທິຖານຂອງຊາໂລໂມນຕໍ່ພຣະເຈົ້າວ່າ: “‘ຈົ່ງຟັງຈາກສະຫວັນ ແລະ ຕັດສິນເຂົາ. ຖ້າພວກເຂົາມີຄວາມ ຜິດ, ກະລຸນາສະແດງໃຫ້ພວກເຮົາຮູ້ວ່າພວກເຂົາມີຄວາມຜິດ. ແລະ ຖ້າຫາກພວກເຂົາບໍ່ມີຄວາມຜິດ, ກະລຸນາສະ ແດງໃຫ້ພວກເຮົາເຫັນວ່າ ພວກເຂົາບໍ່ມີຄວາມຜິດ.” (1 ກະສັດ 8:32).

`ອ່ານຖ້ອຍຄຳຂອງພະເຢຊູໃນມັດທາຍ 25:31–46 ແລະ ໂຢຮັນ 5:21–29. ພຣະເຢຊູສະແດງໃຫ້ ເຮົາເຫັນແນວໃດວ່າວຽກງານສຸດທ້າຍຂອງພຣະເຈົ້າໃນຖານະຜູ້ພິພາກສາລວມທັງການລົງໂທດແລະ ໃຫ້ລາງວັນ?`

ບາງຄົນຄິດໃນພຣະຄຳພີເວົ້າວ່າຄຳວ່າ “‘ບໍ່ຖືກຕັດສິນ’” (ໂຢຮັນ 3:18) ເເລະ ‘“ຈະບໍຖືກຕັດສິນ’” (ໂຢຮັນ 5:24) ສະແດງໃຫ້ເຫັນວ່າຄົນຂອງພຣະອົງຈະບໍ່ຖືກຕັດສິນຫຍັງເລີຍ. ແຕ່ຖ້ອຍຄຳເຫຼົ່ານີ້ສະແດງໃຫ້ເຫັນວ່າຜູ້ ຕິດຕາມຂອງພຣະເຈົ້າບໍ່ໄດ້ຖືກລົງໂທດ. ດັ່ງນັ້ນ, ສິ່ງທີ່ພຣະເຢຊູເວົ້າແທ້ໆນັ້ນແມ່ນປະຊາຊົນຂອງພຣະເຈົ້າ “ບໍ່ໄດ້ຖືກ ຕັດສິນວ່າມີຄວາມຜິດ” (ໂຢຮັນ 3:18).

ສິ່ງທີ່ເຮົາເຮັດໃນຊີວິດນີ້ສະແດງໃຫ້ເຫັນການຕັດສິນໃຈຂອງເຮົາທີ່ຈະຍອມຮັບ ຫຼື ປະຕິເສດຊີວິດນິລັນ ດອນ. ຄົນບໍລິສຸດຂອງພຣະເຈົ້າມີຄໍາສັນຍາຂອງພຣະອົງ. ພຣະເຈົ້າຈະປະກາດວ່າປະຊາຊົນຂອງພຣະອົງແມ່ນບໍລິສຸດ ເມື່ອພຣະອົງເຮັດວຽກງານຂອງພຣະອົງເປັນຜູ້ພິພາກສາ. ຄົນທີ່ບໍ່ຍອມຮັບພຣະເຢຊູມີຄວາມຜິດ. ພຣະເຢຊູກ່າວກ່ຽວ ກັບເວລານີ້ (ມັດທາຍ 25:31–46). ພຣະອົງກ່າວວ່າຈະມີສອງກຸ່ມຄື: ແບ້ (ຄົນຊົ່ວ) ແລະ ຝູງແກະ (ຄົນບໍລິສຸດ).

ເມື່ອເຮົາຄິດກ່ຽວກັບວຽກງານຂອງພຣະເຈົ້າໃນຖານະຜູ້ພິພາກສາ, ເຮົາຄວນຈື່ຈຳໄວ້ສະເໝີວ່າ ພຣະເຈົ້າ ຊ່ວຍເຮົາໃຫ້ລອດໂດຍຄວາມເມດຕາຂອງພຣະອົງ (ເອຊາຢາ 55:1; ເອເຟໂຊ 2:8–10). ຄວາມເຊື່ອຂອງເຮົາໃນ ຄວາມເມດຕາຂອງພຣະເຈົ້າເຮັດໃຫ້ເຮົາບໍລິສຸດແລະໃຈບໍລິສຸດ (ປຖກ. 15:6; ໂຣມ 5:1). ພວກເຮົາຖືກຕັດສິນໂດຍ ການປະພຶດຂອງເຮົາ (ປັນຍາຈານ 12:14; ມັດທາຍ 25:31–46; ພຣະນິມິດ 20:11–13). ພວກເຮົາຖືກພິພາກ ສາໂດຍພຣະບັນຍັດສິບປະການ (ປັນຍາຈານ 12:13, 14; ຢາໂກໂບ 1:25; ຢາໂກໂບ 2:8–17). ພຶດຕິກໍາທີ່ດີຂອງ ພວກເຮົາສະແດງໃຫ້ເຫັນວ່າປະສົບການຂອງພວກເຮົາຢູ່ກັບພຣະເຢຊູເປັນຄວາມຈິງ. ພຣະເຈົ້າຈະເບິ່ງພຶດຕິກໍາຂອງ ພວກເຮົາໃນວຽກງານຂອງພຣະອົງເປັນຜູ້ພິພາກສາ.

ຈື່ໄວ້ວ່າ, ພຣະເຈົ້າບໍ່ໄດ້ເລືອກເອົາບາງຄົນທີ່ຈະໄດ້ຮັບຄວາມລອດຫລືສູນເສຍ. ພວກເຮົາມີຄວາມຮັບຜິດ ຊອບຕໍ່ການເລືອກຂອງພວກເຮົາທີ່ຈະໄດ້ຮັບຄວາມລອດ. ວຽກງານຂອງພຣະເຈົ້າໃນຖານະຜູ້ພິພາກສາບໍ່ແມ່ນເວລາທີ່ ພຣະອົງຍອມຮັບ ຫຼື ປະຕິເສດພວກເຮົາ. ວຽກງານຂອງພຣະອົງເປັນຜູ້ພິພາກສາສະແດງໃຫ້ເຫັນທາງເລືອກສຸດທ້າຍ ຂອງພວກເຮົາທີ່ພວກເຮົາໄດ້ເຮັດເພື່ອຍອມຮັບເອົາພຣະອົງ ຫຼື ປະຕິເສດພຣະອົງ.