---
title:  ກ່ອນທີ່ແຜ່ນດິນໂລກຈະຖືກສ້າງຂຶ້ນ
date:   30/10/2022
---


`ອ່ານພຣະນິມິດ 13:8; ກິດຈະການ 2:23; ແລະ 1 ເປໂຕ 1:19, 20. ເປັນຫຍັງ ໂຢຮັນຈຶ່ງເວົ້າວ່າພຣະເຢຊູ ເປັນລູກແກະ “ຄວາມຕາຍໄດ້ຖືກວາງແຜນໄວ້ຕໍ່ໜ້າໂລກ [ແຜ່ນດິນໂລກ ແລະ ທຸກສິ່ງໃນນັ້ນ] ໄດ້ຖືກສ້າງຂຶ້ນ” (ພະນິມິດ 13:8)?`

“ບັນດາຄົນທັງຫຼາຍທີ່ຢູ່ເທິງແຜ່ນດິນໂລກຈະນະມັດສະການສັດຮ້າຍ. ພວກເຂົາເຫຼົ່ານັ້ນ [ຜູ້ທີ່ນະມັດສະ ການສັດຮ້າຍ] ແມ່ນຜູ້ທີ່ບໍ່ມີຊື່ຈົດໄວ້ຢູ່ໃນທະບຽນແຫ່ງວິດການຕາຍຂອງພຣະເມສານ້ອຍໄດ້ຖືກວາງແຜນໄວ້ກ່ອນທີ່ ໂລກຈະຖືກສ້າງຂຶ້ນມາ” (ພຣະນິມິດ 13:8). ພຣະຄຳພີຂໍ້ນີ້ຫມາຍຄວາມວ່າແນວໃດ? ພວກເຮົາຕ້ອງຈື່ໄວ້ວ່າ ຂໍ ຄວາມໃນພຣະທຳພຣະນິມິດເປັນປື້ມທີ່ໃຊ້ຄຳເວົ້າທີ່ວາດພາບ ຫຼື ສັນຍະລັກ. ແລ້ວພວກເຮົາກໍສາມາດເຂົ້າໃຈວ່າຂໍ້ນີ້ ໝາຍເຖິງຫຍັງ. ພວກເຮົາຮູ້ວ່າພຣະເຢຊູບໍ່ໄດ້ສິ້ນພຣະຊົນຢູ່ເທິງໄມ້ກາງແຂນຈົນກວ່າຫຼາຍພັນປີຫຼັງຈາກແຜ່ນດິນ ໂລກໄດ້ຖືກສ້າງຂື້ນມາ. ດັ່ງນັ້ນ, ພຣະຄຳພີຂໍ້ນີ້ກໍາລັງເວົ້າເຖິງພຣະເຈົ້າໄດ້ວາງແຜນຫຼ່ວງໜ້າທີ່ຈະຊ່ວຍມະນຸດໃຫ້ພົ້ນ ກ່ອນທີ່ພຣະອົງຈະສ້າງແຜ່ນດິນໂລກປະເດັນທີ່ສຳຄັນທີ່ສຸດຂອງແຜນການນັ້ນແມ່ນການສະລະພຣະຊົນຂອງພຣະເຢຊູເທິງໄມ້ກາງແຂນ ພຣະເຢຊູເປັນລູກແກະຂອງພຣະເຈົ້າ.

`ດົນປານໃດທີ່ພຣະເຈົ້າໄດ້ຊົງວາງແຜນການທີ່ຈະຊ່ວຍຄົນບາບໃຫ້ລອດພົ້ນ? ພຣະທຳ ຕິໂຕ 1:2 ຊ່ວຍເຮົາ ຕອບຄຳຖາມນີ້ແນວໃດ?`

“ພຣະເຈົ້າບໍ່ໄດ້ວາງແຜນທີ່ຈະຊ່ວຍມະນຸດໃຫ້ພົ້ນໃນນາທີສຸດທ້າຍ ຫຼັງ ຈາກອາດາມຕົກໃນຄວາມບາບ… ແຜນການໄຖ່ຂອງພຣະເຈົ້າທີ່ຈະຊ່ອຍຄົນບາບໄດ້ສະແດງໃຫ້ເຫັນວ່າມັນເປັນສ່ວນຫນຶ່ງທີ່ສຳຄັນໃນການປົກຄອງຂອງພຣະອົງຕັ້ງແຕ່ເລີ່ມຕົ້ນແລ້ວ.”—ທ່ານ ນາງ ແອລເລນ ຈີໄວທ໌, ຄວາມປາຖະໜາຂອງປວງຊົນ, ໜ້າ 22.

ພຣະເຈົ້າໄດ້ສະແດງແຜນການຊ່ອຍໃຫ້ລອດຂອງພຣະອົງແກ່ອາດາມ ແລະ ເອວາໃນສວນເອເດັນ (ປະຖົມ ມະການ 3:15, 21). ສັດທຸກໂຕທີ່ຖືກຂ້າ ແລະ ຖວາຍແກ່ພຣະເຈົ້າໃນເວລານັ້ນສະແດງໃຫ້ພວກເຮົາເຫັນເຖິງແຜນ ການຊ່ວຍໃຫ້ລອດຂອງພຣະເຈົ້າ. ພວກເຮົາເຫັນຕົວຢ່າງຂອງແຜນການຊ່ວຍໃຫ້ລອດຂອງພຣະເຈົ້າໃນການທົດສອບ ຄວາມເຊື່ອທີ່ພຣະເຈົ້າໄດ້ໃຫ້ແກ່ອັບຣາຮາມ. ໃນຕອນທ້າຍຂອງການທົດສອບຄວາມເຊື່ອຂອງຮັບບຣາຮາມ, ພຣະເຈົ້າໄດ້ ສົ່ງແກະຕົວໜຶ່ງເພື່ອຕາຍແທນອີຊາກ (ປະຖົມມະການ 22:11–13). ການຕາຍແທນຂອງແກະນີ້ສະແດງໃຫ້ເຫັນ ເຖິງຄວາມຕາຍໃນອະນາຄົດຂອງພຣະເຢຊູເທິງໄມ້ກາງເພື່ອໄຖ່ບາບຂອງພວກເຮົາ.

ພຣະເຢຊູເປັນຜູ້ທີ່ລົງມາຕາຍແທນເພື່ອຄວາມຜິດບາບຂອງພວກເຮົາ. ພຣະອົງໄດ້ຊົງຈ່າຍຄ່າຂອງຄວາມບາບ ເພື່ອພວກເຮົາດ້ວຍການສະລະຊີວິດຂອງພຣະອົງ. ສັດທຸກໆໂຕທີ່ຖືກຂ້າຖວາຍບູຊານັ້ນແມ່ນເປັນສັນຍາລັກ ຫຼື ພາບ ຂອງການຕາຍຂອງພຣະເຢຊູທີ່ເປັນ “'ລູກແກະຂອງພຣະເຈົ້າ. ພຣະອົງເອົາບາບຂອງໂລກອອກໄປ!’” (ໂຢຮັນ 1:29)

`ແມ່ນແລ້ວ ການຖວາຍສັດແມ່ນການຫຼັ່ງເລືອດ ແລະ ໜ້າລັງກຽດ. ແຕ່ເປັນຫຍັງເລືອດ ແລະ ຄວາມຕາຍ ຈຶ່ງສຳຄັນຫຼາຍ? ການຕາຍຂອງສັດໄດ້ສອນເຮົາກ່ຽວກັບການຕາຍຂອງພຣະເຢຊູທີ່ໂຫດຮ້າຍ ແລະ ພຣະອົງຕອ້ງໃຊ້ຊີ ວິດຂອງພຣະອົງເພື່ອຄ່າຈ້າງທີ່ໂຫດນີ້ເພື່ອໃຫ້ພວກເຮົາພົ້ນຈາກບາບ?`