---
title:  ພຣະອົງໄດ້ສິ້ນພະຊົນເພື່ອພວກເຮົາ
date:   02/11/2022
---

`ອ່ານ ໂຢຮັນ 3:14–18 ແລະ ໂຣມ 6:23. ຂໍ້ພຣະຄໍາພີເຫຼົ່ານີ້ສອນຫຍັງແດ່ແກ່ພວກເຮົາກ່ຽວກັບສິ້ນພຣະ ຊົນຂອງພຣະເຢຊູໄດ້ເຮັດສໍາລັບພວກເຮົາ?`

ເມື່ອພຣະເຢຊູໄປຮອດແມ່ນໍ້າຈໍແດນເພື່ອຮັບບັບຕິສະມາທ່ານໂຢຮັນຜູ້ທີ່ໃຫ້ບັບຕິສະມາແກ່ພຣະເຢຊູໄດ້ກ່າວ ວ່າ: “ເບິ່ງແມ, ລູກແກະຂອງພຣະເຈົ້າ. ພຣະອົງຜູ້ເອົາ [ກຳຈັດ] ບາບຂອງໂລກ [ມະນຸດ]ເສຍໄປ!” (ໂຢຮັນ 1: 29). ການປ່າວປະກາດຂອງທ່ານໂຢຮັນສະແດງໃຫ້ພວກເຮົາເຫັນວ່າ ພຣະເຢຊູເປັນລູກແກະທີ່ມີຊີວິດຢູ່. ການຖວາຍແກະ ທີ່ຖືກກ່າວໄວ້ໃນພຣະຄໍາພີເດີມທັງຫມົດນັ້ນໄດ້ສະແດງໃຫ້ເຫັນເຖິງການຕາຍຂອງພຣະເຢຊູໃນອະນາຄົດ. ແຕ່ເລືອດ ສັດທີ່ຖືກຂ້າຖະຫວາຍນັ້ນບໍ່ສາມາດໄຖ່ຄວາມຜິດບາບໄດ້ (ເຮັບເຣີ 10:4). ການໄຖ່ບາບທີ່ພຣະເຈົ້າໄດ້ຊົງສັນຍາໂດຍ ການຂ້າສັດຖະຫວາຍນັ້ນແມ່ນເລັງໄປເຖິງການຕາຍຂອງພຣະເຢຊູ. “ຖ້າເຮົາທັງຫຼາຍສາລະພາບຄວາມຜິດບາບຂອງ ເຮົາ, ພຣະອົງສັດຊື່ [ເຊື່ອຖືໄດ້] ແລະ ທ່ຽງທຳ ພຣະອົງຊົງສາມາດອະໄພຄວາມຜິດບາບຂອງເຮົາ. ແລະພຣະອົງຈະ ຊົງໂຜດຊຳລະລ້າງເຮົາທັງຫຼາຍຈາກການອະທຳໝົດສິ້ນ.” (1 ໂຢຮັນ 1:9).

`ອ່ານ ໂຢຮັນ 3:16, 17. ຂໍ້ພຣະຄໍາພີເຫຼົ່ານີ້ໃຫ້ຄວາມຫວັງອັນດີອັນໃດແກ່ເຮົາ?`

ໃຫ້ພວກເຮົາພິຈາລະນາເຖິງສິ່ງທີ່ໂຢຮັນກ່າວ 3:16, 17 ສັນຍາກັບພວກເຮົາ. ພຣະເຢຊູຊົງຖະຫວາຍຕົນເອງສໍາລັບ ພວກເຮົາທັງຫຼາຍ(ໂຢຮັນ 1:1–3). ເປັນຫຍັງພຣະຜູ້ສ້າງທຸກສິ່ງທຸກຢ່າງຈຶ່ງສາລະພຣະຊົນເພື່ອເຮົາ? ພຣະອົງໄດ້ສິ້ນ ພຣະຊົນເພື່ອເຮົາເພື່ອວ່າພວກເຮົາບໍ່ຈໍາເປັນຕ້ອງໄດ້ຮັບການລົງໂທດສໍາລັບການບາບຂອງພວກເຮົາ. ຄວາມຈິງຈາກ ພຣະຄຳພີນນັ້ນເປັນຂ່າວປະເສີດອັນສຳຄັນ. ພຣະເຢຊູຕ້ອງການໃຫ້ພວກເຮົາແບ່ງປັນເລື່ອງ
ນີ້ໃຫ້ກັບທຸກຄົນໃດຮູ້.

ພຣະເຢຊູຊົງກ່າວ: “ແມ່ນແລ້ວ ພຣະເຈົ້າຊົງຮັກໂລກຫຼາຍຈົນໄດ້ປະທານພຣະບຸດອົງດຽວຂອງພຣະອົງ” (ໂຢຮັນ 3:16, ລ.ມ.) ເພື່ອລົງມາຕາຍເພື່ອພວກເຮົາ. ພວກເຮົາຄວນລະນຶກຢູ່ສະເໝີວ່າບໍ່ມີໃຜບັງຄັບພຣະເຢຊູໃຫ້ລົງ ມາຕາຍເພື່ອເຮົາ. ພຣະອົງໄດ້ສະຫມັກໃຈລົງມາຕາຍເພື່ອຊ່ວຍໃຫ້ລອດພວກເຮົາ (ເຮັບເຣີ 9:14). ທ່ານ ມາທິນ ລູເທີ ຂຽນໄວ້ວ່າ, “ໄມ້ກາງແຂນກໍປຽບສະເໝືອນແທ່ນບູຊາ. ພຣະເຢຊູໄດ້ຖວາຍພຣະອົງເອງຢູ່ເທິງແທ່ນບູຊານີ້. ໃນນັ້ນ, ຄວາມຮັກໃນຈິດໃຈຂອງພຣະເຢຊູໄດ້ລຸກໄຫມ້ເໝືອນດັງແປວໄຟ. ໄຟນີ້ໄດ້ໄໝ້ຢູ່ໃນໃຈຂອງພຣະເຢຊູ. ພຣະເຢຊູໄດ້ໃຫ້ ພຣະກາຍຂອງພຣະອົງແລະພຣະໂລຫິດຂອງພຣະອົງເພື່ອເປັນເຄື່ອງຖວາຍບູຊາແກ່ພຣະບິດາ. ພຣະເຢຊູໄດ້ຂື້ນໄປຫາ ພຣະເຈົ້າເພື່ອໃຫ້ເພື່ອຊ່ວຍເຫຼືອພວກເຮົາ. ດ້ວຍນ້ຳຕາຂອງພຣະອົງ, ພຣະເຢຊູໄດ້ຮ້ອງຫາພຣະເຈົ້າໃຫ້ວິງຂໍພຣະບິດາ ເພື່ອຊ່ວຍພວກເຮົາໃຫ້ລອດພົ້ນ (ເຮັບເຣີ 5:7).”—ວຽກງານຂອງລູເທີ, ເຫຼັ້ມທີ 13 (St. Louis, MO: Concordia Publishing House, 1956), ໜ້າ 319, ສະບັບປັບປຸງ. ພຣະເຢຊູໄດ້ສິ້ນພຣະຊົນພຽງແຕ່ຄັ້ງດຽວເພື່ອຊ່ວຍໃຫ້ ພວກເຮົາທັງຫມົດໃຫ້ລອດພົນ (ເຮັບເຣີ 10:10, 12). ການສະລະພຣະຊົນຂອງພຣະເຢຊູນັ້ນມີພະລັງຍິ່ງໃຫຍ່ແລະ ພະລັງນັ້ນກໍບໍຫຼຸດນ້ອຍລົງເລີຍ.

ຍິ່ງໄປກວ່ານັ້ນ: “ຈະເກີດຫຍັງຂື້ນຖ້າຫາກມີພຽງຄົນດຽວຍອມຮັບຂ່າວປະເສີດນີ້? ພຣະເຢຊູຈະຊົງຍອມ ທຸກທໍລະມານແລະຕາຍເພື່ອລາວບໍ? ແນ່ນອນ. ພຣະເຢຊູຊົງເລືອກທີ່ຈະທົນທຸກ ແລະ ຍອມຕາຍເຖິງແມ່ນວ່າຈະມີ ພຽງແຕ່ພຽງແຕ່ຄົນດຽວ.

`ທ່ານສາມາດຍອມຮັບຄຳສັນຍາໃນໂຢຮັນ 3:16ໄດ້ແນວໃດ?`