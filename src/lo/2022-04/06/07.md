---
title:  ສຶກສາເພີ່ມເຕີມ
date:   04/11/2022
---

ອ່ານໜັງສືຂອງ ທ່ານ ນາງ ແອລເລນ ຈີໄວທ໌, ໃນໜັງສື “ເຄັດເຊມາເນ,” ໜ້າ 685–697; “ຄາວາຣີ,” ໜ້າ 741–758, ໃນ The Desire of Age; “ການກັບໃຈ,” ໜ້າ 27, ເສັ້ນທາງແຫ່ງຄວາມຫວັງ

“ຂ້າພະເຈົ້າໄດ້ເຫັນວ່າທຸກຄົນໃນສະຫວັນກໍຕ້ອງການໃຫ້ພວກເຮົາທຸກຄົນໄດ້ຮັບຄວາມລອດ. ຄວາມຄິດນີ້ ບໍ່ໄດ້ເຮັດໃຫ້ເຮົາເປັນຫວ່ງກ່ຽວກັບການໄດ້ຮັບຄວາມລອດຊັ້ນບໍ? ຄວາມຄິດນີ້ບໍ່ຄວນເຮັດໃຫ້ພວກເຮົາບໍ່ສົນໃຈເລີຍບໍ ກ່ຽວກັບການໄດ້ຮັບຄວາມຮອດ? ການໄດ້ຮັບຄວາມລອດ ຫຼື ບໍລອດນັ້ນແມ່ນມີຄວາມສໍາຄັນຫຼາຍ. ພວກເຮົາບໍ່ສົນໃຈ ເລີຍບໍວ່າພຣະເຈົ້າໄດ້ເສຍສະລະໃຫ້ຫຼາຍເຮົາປານໃດເພື່ອຊ່ວຍພວກເຮົາໃຫ້ລອດພົ້ນ? ບາງຄົນບໍ່ສົນໃຈເລີຍ. ພວກເຂົາ ບໍ່ໄດ້ຊາບຊຶ້ງເຖິງບຸນຄູນທີ່ພຣະອົງຊົງເມດຕາພວກເຮົາ. ພຣະເຈົ້າກໍຊົງບໍ່ພໍພຣະໄທ. ພຣະວິນຍານບໍລິສຸດຂອງພຣະ ເຈົ້າຈະບໍ່ຢູ່ກັບພວກເຮົາຖ້າພວກເຮົາບໍ່ຕ້ອງການພຣະອົງ. ພຣະວິນຍານບໍລິສຸດຂອງພຣະເຈົ້າຈະໜີໄປເຮົາຖ້າຫາກເຮົາ ເຮັດໃຫ້ພຣະອົງໂສກເສົ້າແລະເສຍພຣະໄທ ເພາະພວກເຮົາບໍ່ໄດ້ຮູ້ບຸນຄຸນໃນທຸກສິ່ງທີ່ພຣະເຈົ້າໄດ້ຊົງກະທຳເພື່ອເຮົາ. ພຣະເຈົ້າໄດ້ຊົງກະທຳຫຼາຍປະການເພື່ອຊ່ວຍຊີວິດມະນຸດໃຫ້ລອດພົ້ນ. ຖ້າຫາກພວກເຂົາສະແດງໃຫ້ເຫັນວ່າພວກ ເຂົາບໍ່ຕ້ອງການຄວາມເມດຕາຂອງພຣະເຢຊູແລ້ວ, ພວກເຂົາກໍຈະຕາຍໃນວັນສຸດທ້າຍ. ເມື່ອພວກເຂົາຕ້ອງຕາຍ ພວກເຂົາຈະຮູ້ສຶກເຈັບປວດທີ່ພຣະເຢຊູຊົງ ໄດ້ຮັບເທິງໄມ້ກາງແຂນ. ເມື່ອຜູ້ທີ່ບໍ່ໄດ້ຮັບຄວາມລອດຈະຮູ້ສຶກເຖິງຄວາມເຈັບປວດໃນການສູນເສຍທຸກສິ່ງທຸກຢ່າງ: ນັ້ນກໍຄືຊິວິດອັນເປັນນິລັນ ແລະ ແຜ່ນດິນສະຫວັນ. 

ການເສຍສະລະອັນປະເສດຂອງພຣະເຢຊູເພື່ອໄຖບາບຂອງພວກເຮົາສະແດງໃຫ້ພວກເຮົາ ເຫັນວ່າ ມະນຸດເຮົາມີຄຸນຄ່າຫຼາຍປານໃດ ເມື່ອຈິດຍານເຮົາສະຫຼາຍໄປເຮົາກໍຕາຍໄປຕະຫລອດການ.”—ທ່ານ ນາງ ແອລເລນ ຈີໄວທ໌, ປະຈັກພະຍານສຳລັບສາສະໜາຈັກ, ເຫຼັ້ມທີ 1, ໜ້າ 124.
 
**ຄຳຖາມສົນທະນາ**:

`ໂປໂລຂຽນວ່າ, “ເລືອດຂອງງົວເຖິກແລະ ແບ້ຈະຊຳລະບາບໃຫ້ໝົດສິ້ນໄປກໍເປັນໄປບໍ່ໄດ້” (ເຮັບເຣີ 10:4). ຖ້າເຄື່ອງບູຊາເຫຼົ່ານີ້ບໍ່ສາມາດຊ່ວຍຊີວິດເຮົາແລ້ວໃຜເປັນເຮັດພິທີກຳນີ້ຂື້ນມາ, ເປັນຫຍັງຄົນຕ້ອງມີການຖະຫວາຍເຄື່ອງບູຊາ?`

`ຖ້າພຣະເຢຊູສິ້ນພຣະຊົນເພື່ອໄຖບາບຂອງພວກເຮົາທຸກຄົນແລ້ວເປັນຫຍັງຄົນຈະບໍ່ໄດ້ຮັບຄວາມລອດ? ເປັນຫຍັງການຕັດສິນໃຈເລືອກສ່ວນຕົວຂອງເຮົາຈຶ່ງມີຄວາມສຳຄັນຫຼາຍໃນການຕັດສິນໃຈຂອງພຣະເຈົ້າ? ອ່ານ 2 ໂກຣິນໂທ 5:18–21 ສໍາລັບຄໍາຕອບ.`