---
title:  ພຣະອົງໄດ້ສິ້ນພຣະຊົນເພື່ອພວກເຮົາ
date:   29/10/2022
---

### ອ່ານສຳລັບບົດຮຽນອາທິດນີ້
ພະນິມິດ 13:8; ກິດຈະການ 2:23; 1 ເປໂຕ 1:19, 20; ຕີໂຕ 1:2; ມັດທາຍ 16:21–23; ໂຢຮັນ 19:1–30; ໂຢຮັນ 3:14–18; ໂຣມ 6:23; 1 ໂກຣິນໂທ 1:18–24.
 
> <p>ຂໍ້ຄວນຈຳ</p>
> “‘ໂມເຊໄດ້ຍົກງູຂຶ້ນເທິງໄມ້ໃນຖິ່ນແຫ້ງແລ້ງກັນດານ. ດັ່ງນັ້ນ ບຸດມະນຸດຈຶ່ງຕ້ອງຖືກຍົກຂຶ້ນ. ເມື່ອນັ້ນ ທຸກຄົນທີ່ເຊື່ອໃນພຣະອົງຈະບໍ່ຕາຍ ແຕ່ຈະມີຊີວິດຕະຫຼອດໄປ” (ໂຢຮັນ 3:14, 15).

ບໍ່ຊ້າ ກໍໄວ, ພວກເຮົາທຸກຄົນຈະຕ້ອງຕາຍ. ພຣະຄຳພີສອນວ່າ ທັງຄົນຊົ່ວ ແລະ ຄົນດີສຸດທ້າຍແລ້ວ ທັງສອງຢູ່ບ່ອນດຽວກັນ. ດັ່ງນັ້ນ ຄວາມຫວັງຂອງເຮົາໃນການຟື້ນຄືນມາຈາກຕາຍຈຶ່ງສຳຄັນຫຼາຍ. ເພາະສະນັ້ນ, ການມີຄວາມຫວັງໃນການຟື້ນຄືນເທື່ອທີສອງມີຄວາມສຳຄັນຫລາຍ. ດັ່ງທີ່ພວກເຮົາຮູ້ວ່າການຟື້ນຄືນມີຊີວິດແມ່ນ ເວລາທີ່ພຣະເຈົ້າຈະປຸກຜູ້ຄົນຂອງພຣະອົງໃຫ້ຕື່ນຂຶ້ນຈາກຄວາມຕາຍໃນການສະເດັດມາຄັ້ງທີສອງ. ຖ້າເຮົາບໍ່ມີຄວາມ ຫວັງໃນການຄືນມາຈາກຕາຍກໍສະແດງວ່າພວກເຮົາບໍ່ມີຄວາມຫວັງຫຍັງເລີຍ. ດັ່ງທ່ານ ອາຈານ ໂປໂລໄດ້ກ່າວ, ຖ້າ ຫາກເຮົາບໍ່ມີຄວາມຫວັງ, ສະແດງວ່າຊາວຄຣິດສະຕຽນທີ່ "ຕາຍໃນຄວາມເຊື່ອໃນພຣະຄຣິດກໍສູນເປົ່າ" (1 ໂກຣິນໂທ 15: 18). ຂໍພຣະຄຳພີນີ້ໄດ້ສະແດງໃຫ້ພວກເຮົາເຫັນວ່າ ບໍ່ມີວິນຍານຄົນທີ່ຕາຍໄປແລ້ວໃນສະຫວັນ.

ແນ່ນອນ ການຟື້ນຄືນມີຊີວິດຂອງພຣະເຢຊູ ຫຼື ການເປັນຄືນມາຈາກຕາຍເປັນສິ່ງສຳຄັນຕໍ່ຄວາມເຊື່ອຂອງ ເຮົາ. ການຟື້ນຄືນມາຈາກຕາຍຂອງພຣະອົງເປັນສິ່ງຍັ້ງຢືນແລະເຮັດໃຫ້ພວກເຮົາໝັ້ນໃຈວ່າພວກເຮົາຈະຕື່ນຂຶ້ນຈາກ ຄວາມຕາຍເຊັ່ນດຽວກັນ. ກ່ອນທີ່ພຣະເຢຊູຕື່ນຂຶ້ນຈາກຄວາມຕາຍພຣະອົງກໍຕ້ອງຕາຍແນ່ນອນ. ນີ້ເປັນປະສົບການ ໂຫດຮ້າຍສໍາລັບພຣະອົງແທ້ໆ. ພຣະອົງໄດ້ທົນທຸກທໍລະມານທີ່ແສນສາຫັດໃນສວນເຄັດເຊມາເນກ່ອນທີ່ພຣະອົງຈະ ສິ້ນພຣະຊົນ. ດ້ວຍເຫດນັ້ນພຣະອົງຈຶ່ງພາວະນາອະທິຖານວ່າ, “ບັດນີ້ຈິດໃຈຂອງເຮົາວຸ້ນວາຍຢ່າງໜັກ ແລະ ເຮົາ ຈະວ່າຢ່າງໃດ? ‘ໂອ້ພຣະບິດາເຈົ້າເອີຍ, ຂໍພຣະອົງຊ່ວຍໃຫ້ຂ້າພຣະອົງພົ້ນຈາກຊ້ວງເວລາທັນທຸກທໍລະມານນີ້ແດ່ທ້ອນ ເຮົາຈະວາຢ່າງນັ້ນຫຼື? ບໍ່ແມ່ນແບບນີ້, ທີ່ເຮົາໄດ້ມາຍາມນີ້ກໍເພື່ອການນີ້ແຫຼະ’” (ໂຢຮັນ 12:27).

ໃນອາທິດນີ້ພວກເຮົາຈະມາສຶກສານຳກັນກ່ຽວກັບການເສຍຊີວິດຂອງພຣະເຢຊູຢູ່ເທິງໄມ້ກາງແຂນ. ຄວາມຕາຍຂອງພຣະອົງສັນຍາວ່າເຮົາຈະມີຊີວິດຕະຫຼອດໄປເປັນນິດແນວໃດ?