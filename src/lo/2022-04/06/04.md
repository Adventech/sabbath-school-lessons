---
title:  “‘ສຳເລັດແລ້ວ’”
date:   01/11/2022
---

`ອ່ານໃນ ໂຢຮັນ 19:1–30 ກ່ຽວກັບການສິ້ນພຣະຊົນຂອງພຣະເຢຊູເທິງໄມ້ກາງແຂນ. ໃນຂໍ້ທີ 30, ພຣະເຢ ຊູໄດ້ກ່າວວ່າ, “ມັນສໍາເລັດແລ້ວ” (ໂຢຮັນ 19:30). ເປັນຫຍັງຄຳເວົ້າເຫຼົ່ານີ້ຈຶ່ງສຳຄັນຫຼາຍ? ແລະມັນຫມາຍຄວາມວ່າ ແນວໃດ?`

ໂຢຮັນ 19  ໄດ້ບັນລະຍາຍ ໃຫ້ພວກເຮົາກ່ຽວກັບຊ້ວງເວລາອັນສຸດທ້າຍ ຂອງພຣະເຢຊູກ່ອນທີ່ພຣະອົງ  ຈະສິ້ນພຣະຊົນຢູ່ເທິງໄມ້ກາງແຂນ. ພຣະເຢຊູໄດ້ວິງວອນຢູ່ໃນສວນເຄັດເຊມາເນ. ແລ້ວພຣະເຢຊູກໍຖືກລາກຂຶ້ນສານ. ພຣະອົງບໍ່ໄດ້ຮັບຄວາມຍຸດຕິທໍາເລີຍ. ແລ້ວພຣະເຢຊູກໍຍ່າງຂຶ້ນໄປເທິງພູເຂົາຄາວາຣີເພື່ອຕາຍ. ທູດສະຫວັນຊົ່ວກໍພະ ຍາຍາມເຮັດໃຫ້ພຣະເຢຊູແຜນການຂອງພຣະອົງຫຼົ້ມເຫຼວ. ໃນຂະນະທີ່ພຣະເຢຊູແຂວນເທິງໄມ້ກາງແຂນພວກຜູ້ນຳ ສາສະໜາໄດ້ເຍາະເຍີ້ຍພຣະອົງ. “ພວກເຂົາເວົ້າວ່າ, ‘ມັນຊ່ອຍຊ່ວຍຄົນອື່ນໃຫ້ພົ້ນໄດ້, ແຕ່ຊ່ວຍຕົວເອງບໍ່ໄດ້! ປະຊາ ຊົນເວົ້າວ່າ ມັນເປັນກະສັດຂອງອິດສະຣາເອນ. ຖ້າມັນເປັນກະສັດ, ມັນຄວນຈະລົງມາຈາກໄມ້ກາງແຂນດຽວນີ້ເທາະ ແລ້ວພວກເຮົາຈະເຊື່ອຖືມັນ” (ມັດທາຍ 27:42).

ພຣະເຢຊູສາມາດລົງມາຈາກຈາກໄມ້ກາງແຂນແລະ ຊ່ວຍຕົວເອງໃຫ້ລອດໄດ້ບໍ? ໄດ້ ພຣະອົງສາມາດເຮັດ ໄດ້ແຕ່ພຣະອົງບໍ່ໄດ້ມາເພື່ອຊ່ວຍຕົວເອງເພາະພຣະອົງຊົງຮັກມະນຸດຫຼາຍ, ລວມທັງຜູ້ຊາຍທີ່ເຍາະເຍີ້ຍພຣະອົງໃນຂະ ນະທີ່ພຣະອົງກຳລັງຈະຕາຍເທິງໄມ້ກາງແຂນ. “ພຣະເຢຊູໄດ້ສິ້ນພຣະຊົນເພື່ອໄຖ່ຜູ້ທີ່ຫົວເຍາະເຍີ້ຍພຣະອົງໃນຂະນະ ທີ່ພຣະອົງກໍຖືກແຂວນເທິງໄມ້ກາງແຂນ. ພຣະອົງໄດ້ສິ້ນພຣະຊົນເພື່ອຊ່ວຍພວກເຂົາ. ດັ່ງນັ້ນ, ພຣະເຢຊູໄດ້ປະຕິເສດ ທີ່ຈະລົງມາຈາກໄມ້ກາງແຂນ ແລະ ຊ່ວຍພຣະອົງເອງໃຫ້ລອດ. ຕະປູທີ່ຕອກພຣະອົງຕິດກັບໄມ້ກາງເຂນນັ້ນບໍ່ສາມາດ ຢຸດພຣະອົງໃຫ້ຢູ່ເທິງໄມ້ກາງແຂນໄດ້. ແຕ່ຄວາມຮັກທີ່ພຣະອົງມີຕໍ່ຄົນບາບນັ້ນຢຶດພຣະອົງໄວ້ຢູ່ເທິງທີ່ ນັ້ນ.”— ອັນ ເຟຣດ ບລູມເມີ, ບົດຂຽນທີ່ບໍ່ດີຕໍ່ພຣະກິດຕິຄຸນອີງຕາມໄພ່ພົນມັດທາຍ (ລອນດອນ: Elliot Stock, 1910), ຫນ້າ 397,

ພຣະເຢຊູໄດ້ຊົງເອົາຊະນະສົງຄາມກັບຊາຕານ ແລະ ລາຊະອານາຈັກຂອງມັນ. ພຣະອົງຊະນະແນວໃດ? ໂດຍຜ່ານການທົນທຸກທໍລະມານຂອງພຣະອົງ. ຊາຕານເຮັດໃຫ້ພຣະເຢຊູຕ້ອງພົບກັບຄວາມທໍລະມານ ຈົນນໍາພາພຣະ ເຢຊູໄປສູ່ການຕາຍເທິງໄມ້ກາງແຂນ. ຊາຕານເປັນຜູ້ລໍ້ລວງຢູດາຫັນມາຕໍ່ສູ້ພຣະເຢຊູ (ໂຢຮັນ 6:70; ໂຢຮັນ 13:2, 27). “ຊາຕານເຮັດໃຫ້ພຣະເຢຊູຕອງພົບກັບຄວາມຕາຍ. ໃນຂະນະດຽວກັນນັ້ນ ເມື່ອພຣະເຢຊູສິ້ນພຣະຊົນ ພຣະອົງ ກໍໄດ້ຮັບໄຊຊະນະຊາຕານ.”—George E. Ladd, A Theology of the New Testament, ສະບັບປັບປຸງ (Cambridge, UK: Lutterworth Press, 1994), ໜ້າ 192

ເມື່ອພຣະເຢຊູຮ້ອງວ່າ, “ສຳເລັດແລ້ວ” (ໂຢຮັນ 19:30),ກໍມີສອງຢ່າງໄດ້ເກີດຂື້ນ. ສິ່ງທໍາອິດແມ່ນ, ຄວາມທຸກທໍລະມານຂອງພຣະອົງເທິງໄມ້ກາງແຂນໄດ້ສິ້ນສຸດລົງແລ້ວ. ອັນທີສອງ, ພຣະອົງໄດ້ຊະນະສົງຄາມເໜືອ ຊາຕານ ແລະ ກອງກໍາລັງອັນຊົ່ວຮ້າຍຂອງມັນ. “ທົວຟ້າສະຫວັນໄດ້ສະເຫຼີມຫຼອງໄຊຊະນະຂອງພຣະຜູ້ຊ່ອຍໃຫ້ລອດ ເໝືອມານຊາຈານ. ຊາຕານແລະອານາຈັກຂອງມັນໄດ້ຮັບຄວາມປາລາໄຊ.”—ທ່ານ ນາງ ແອລເລນ ຈີໄວທ໌, The Desire of Ages, ໜ້າ 758.

`ຄວາມບາບເປັນຕົ້ນເຫດທີ່ເຮັດໃຫ້ພຣະເຢຊູຕ້ອງຕາຍເພື່ອຊ່ວຍເຮົາໃຫ້ລອດ. ຄວາມຈິງໃນພຣະຄຳພີໃດ້ ສອນຫຍັງແດ່ໃຫ້ແກ່ພວກເຮົາກ່ຽວກັບຄວາມດີຂອງເຮົາທີ່ບໍ່ສາມາດຊ່ວຍເຮົາໄດ້?`