---
title:  ເກີດມາເພື່ອຕາຍ
date:   31/10/2022
---

**ສາວົກຂອງພຣະເຢຊູຈະຮູ້ສຶກແນວໃດ ເມື່ອພຣະອົງຊົງບອກວ່າ ພຣະອົງຈະທົນທຸກທໍລະມານ ແລະ ຕ້ອງ ຕາຍ? ຄວາມຮູ້ສຶກຂອງເຂົາສອນຫຍັງແດ່ແກ່ພວກເຮົາກ່ຽວກັບເຮົາຈະເຂົ້າໃຈຜິດໃນພຣະຄຳພີໄດ້ແນວໃດ?**

`ມັດທາຍ 16:21–23`

`ມັດທາຍ 17:22, 23; ມາລະໂກ 9:30–32; ລູກາ 9:44, 45`

`ລູກາ 18:31–34`

ພຣະເຢຊູເກີດມາເພື່ອຕາຍໄຖ່ຄວາມຜິດບາບຂອງພວກເຮົາ. ພຣະອົງມີຊີວິດຢູ່ເພື່ອຕາຍ. ພຣະອົງຊົງຮູ້ດີ ວ່າພຣະອົງຊົງລົງມາໃນໂລກນີ້ຕາຍທີ່ໄມ້ກາງແຂນ. ດັ່ງນັ້ນ, ພຣະເຢຊູບໍ່ໄດ້ປ່ອຍໃຫ້ຜູ້ໃດ, ຫຼື ສິ່ງໃດກໍ່ຕາມມາຂັດຂວງ ການປະຈິບັດໜ້າທີ່ຂອງພຣະອົງ. “ທຸກສິ່ງທຸກຢ່າງທີ່ເກີດຂຶ້ນກັບພຣະເຢຊູກ່ອນທີ່ພຣະອົງຈະສິ້ນພຣະຊົນມັນກໍຄືກັນ ກັບຄຳນຳທີ່ຂຽນໄວ້ຢູ່ໜ້າປຶ້ມ. ຄຳນໍາຊ່ວຍຊ່ວບຕຽມໃຫ້ຜູ້ອ່ານຮູ້ເຖິງເໜື້ອໃນຂອງປື້ມ. ໃນທຳນອງດຽວກັນ, ຊີວິດຂອງ ພຣະເຢຊູກໍເພື່ອຕຽມພ້ອມເພື່ອການຕາຍເທິງໄມ້ກາງແຂນ.”—ທ່ານ ນາງ ແອລເລນ ຈີໄວທ໌, ພື້ນຖານຂອງການສຶກ ສາຄຣິດສະຕຽນ, ໜ້າ 382.

ປີສຸດທ້າຍທີ່ພຣະເຢຊູຢູ່ເຮັດພັນທະກິດຂອງພຣະອົງໃນໂລກນີ້, ພຣະອົງຊົງພະຍາຍາມອະທິບາຍ ໃຫ້ສາວົກ ຂອງພຣະອົງຟັງເຖິງການສິ້ນພຣະຊົນຂອງພຣະອົງ. ແຕ່ສາວົກຂອງພຣະອົງບໍ່ຍອມຮັບໃນຄຳເວົ້າຂອງພຣະອົງ. ສາວົກ ຂອງພຣະອົງກໍເຊື່ອໃນຄວາມຄິດທີ່ຜິດກ່ຽວກັບພຣະຜູ້ຊ່ອຍໃຫ້ລອດ. ຊຶ່ງຄວາມຄິດທີຜິດຂອງພວກເຂົາເຮັດໃຫ້ພວກ ເຂົາເຈັບປວດ ແລະ ທຸກທໍລະມານ.

ໃນຂະນະທີ່ພຣະເຢຊູຢູ່ທີ່ເມືອງກາຍຊາເຣຍຟີລິບ ພຣະອົງຊົງບອກພວກສາວົກວ່າ “ພຣະອົງຕ້ອງໄປກຸງ ເຢຣູຊາເລັມ. ຢູ່ທີ່ນັ້ນພຣະອົງຕ້ອງທົນທຸກຫລາຍຢ່າງຈາກພວກຜູ້ອາວຸໂສທີ່ມີອໍານາດ, ພວກປະໂລຫິດ [ພວກຜູ້ນຳ ທາງສາດສະໜາ] ແລະ ຄູສອນກົດບັນຍັດ. ພຣະອົງຈະຕ້ອງຖືກຂ້າຕາຍ ແລະ ໃນວັນຖ້ວນສາມພຣະອົງຈະຖືກ ຊົງບັນ ດານໃຫ້ເປັນຄືນມາອີກ” (ມັດທາຍ 16:21. ຕໍ່ມາ, ພຣະເຢຊູໄດ້ຜ່ານແຂວງຄາລີເລ (ມາລະໂກ 9:30–32). ໃນລະຫວ່າງການເດີນທາງນັ້ນ ແລະການເດີນທາງຄັ້ງສຸດທ້າຍຂອງພຣະອົງໄປກຸງເຢຣູຊາເລັມ (ລູກາ 18:31–34), ພຣະເຢຊູໄດ້ບອກສາວົກຂອງພຣະອົງອີກເທື່ອຫນຶ່ງກ່ຽວກັບການສິ້ນພຣະຊົນຂອງພຣະອົງ. ແຕ່ພຣະເຢຊູກ່າວສິ່ງທີ່ສາ ວົກຂອງພຣະອົງບໍ່ຢາກໄດ້ຍິນ. ດັ່ງນັ້ນ, ພວກເຂົາບໍ່ໄດ້ຄິດຢ່າງຖ້ວນຖີ່ຂອງຄຳເວົ້າຂອງພຣະອົງ. ພວກເຮົາກໍອາດຈະ ເປັນເໝືອນກັນກັບພວກສາວົກທີ່ບໍ່ເອົາໃຈໃສໃນຄຳເວົ້າຂອງພຣະອົງ, ແມ່ນບໍ?

`ຜູ້ທີ່ຖືກເລືອກຂອງພຣະເຈົ້າມີຄວາມຄິດຜິດກ່ຽວກັບການສະເດັດມາຄັ້ງທຳອິດຂອງພຣະຜູ້ຊ່ວຍໃຫ້ລອດ. ຄຣິດສະຕຽນໃນປະຈຸບັນນີ້ມີຄວາມຄິດທີ່ບໍ່ຖືກຕ້ອງອັນໃດກ່ຽວກັບການສະເດັດມາຄັ້ງທີສອງຂອງພຣະອົງ?`