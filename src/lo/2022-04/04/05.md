---
title:  “ຄວາມຕາຍຂອງເຈົ້າຈະມີຊີວິດຢູ່”
date:   19/10/2022
---

`ປຽບທຽບ ເອຊາຢາ 26:14 ກັບ ເອຊາຢາ 26:19. ເອຊາຢາເວົ້າເຖິງຄົນທີ່ຈະຕາຍຕະຫຼອດໄປ (ເອຊາຢາ 26:14; ອ່ານມາລາກີ 4:1 ນຳອີກ) ແລະ ຄົນທີ່ຈະໄດ້ຮັບຊີວິດຕະຫຼອດໄປ (ເອຊາຢາ 26:19). ຄົນສອງກຸ່ມນີ້ແຕກ ຕ່າງກັນແນວໃດ?`

ເອຊາຢາ 26 ເວົ້າກ່ຽວກັບສິ່ງທີ່ຈະເກີດຂຶ້ນໃນອະນາຄົດຕໍ່ຜູ້ທີ່ໄດ້ຮັບຄວາມລອດ ແລະ ຜູ້ທີ່ສູນເສຍໄປ. ຄົນຊົ່ວຈະຕາຍຫຼັງຈາກ “ຄວາມຕາຍຄັ້ງທີສອງ” (ພຣະນິມິດ 21:8, ລ.ມ.). ຄວາມຕາຍຄັ້ງທີສອງເກີດຂຶ້ນຫຼັງຈາກ 1,000 ປີໃນສະຫວັນ, ເຊິ່ງເລີ່ມຕົ້ນຫຼັງຈາກການມາຄັ້ງທີສອງ. ເມື່ອ 1,000 ປີສິ້ນສຸດລົງ, ພຣະເຢຊູ ແລະ ປະຊາຊົນຂອງພຣະອົງຈະກັບຄືນມາແຜ່ນດິນໂລກກັບເມືອງບໍລິສຸດ. ແລ້ວພຣະເຢຊູຈະປຸກຄົນຊົ່ວໃຫ້ຄືນມາຈາກຕາຍ. ຄົນຊົ່ວຈະຖືກທຳລາຍຕະຫຼອດໄປ: “ພວກເຈົ້ານາຍທີ່ຕາຍໄປນັ້ນຈະບໍ່ມີຊີວິດ. ຜີເຫຼົ່ານັ້ນຈະບໍ່ລຸກຂຶ້ນຈາກຄວາມຕາຍ. ເຈົ້າໄດ້ຕັດສິນໃຈທຳລາຍພວກເຂົາ ແລະ ເຈົ້າໄດ້ທຳລາຍທຸກສິ່ງທີ່ເຮັດໃຫ້ພວກເຮົາຄິດເຖິງພວກເຂົາ” (ເອຊາຢາ 26:14). ຂໍ້ນີ້ສະຫນັບສະຫນູນຄໍາສອນພຣະຄໍາພີວ່າບໍ່ມີວິນຍານທີ່ມີຊີວິດຢູ່ຫຼັງຈາກຄວາມຕາຍ. ຕໍ່ມາ, ພຣະຜູ້ເປັນ ເຈົ້າໄດ້ບອກທູດພິເສດຂອງພຣະອົງມາລາກີໃນເລື່ອງດຽວກັນວ່າ: “ວັນເວລາແຫ່ງການພິພາກສາ [ວັນທີ່ພຣະເຈົ້າຈະ ຕັດສິນຄົນເປັນ ແລະ ຄົນຕາຍ] ຈະມາເຖິງ. ມັນ [ມື້ທີ່ພຣະເຈົ້າພິພາກສາ] ຈະເປັນຄືກັນກັບ [ເຕົາອົບຮ້ອນ] [ເຕົາອົບຮ້ອນຫຼາຍ]. ຄົນທີ່ຈອງຫອງທັງໝົດຈະຖືກລົງໂທດ. ຄົນຊົ່ວຮ້າຍທັງໝົດຈະເຜົາໄໝ້ເໝືອນດັ່ງເຟືອງ. ໃນເວລານັ້ນພວກເຂົາຈະເປັນຄືກັບພຸ່ມໄມ້ທີ່ລຸກຢູ່ໃນໄຟ, ແລະ ຈະບໍ່ມີກິ່ງງ່າ ຫຼື ຮາກເຫຼືອຢູ່.

ໃນການສະເດັດມາຄັ້ງທີສອງຂອງພຣະຄຣິດ, ຜູ້ຄົນທີ່ຕາຍໃນພຣະເຢຊູຈະຕື່ນຂຶ້ນຈາກຕາຍ. ພຣະເຈົ້າຈະ ໃຫ້ລາງວັນຂອງພວກເຂົາ: ຊີວິດຕະຫຼອດໄປ. ເອຊາຢາ 25 ບອກເຮົາວ່າ, “ພຣະເຈົ້າຈະທຳລາຍຄວາມຕາຍຕະ ຫຼອດໄປ. ພຣະເຈົ້າຢາເວ ພຣະເຈົ້າ ຈະເຊັດນໍ້າຕາຈາກທຸກໜ້າ. ພຣະເຈົ້າຈະເອົາຄວາມອັບອາຍຂອງພຣະອົງໄປຈາກ ແຜ່ນດິນໂລກ. ພຣະຜູ້ເປັນເຈົ້າໄດ້ກ່າວ [ພຣະສັນຍາ]” (ເອຊາຢາ 25:8). ໃນເອຊາຢາ 25 ເຮົາອ່ານວ່າ: “ພຣະອົງເຈົ້າ ຜູ້ທີ່ຕາຍໄປແລ້ວຈະມີຊີວິດອີກ. ຮ່າງກາຍຂອງພວກເຂົາຈະເປັນຄືນມາຈາກຕາຍ. ຂໍໃຫ້ [ຄົນ] ທີ່ນອນຢູ່ໃນຫລຸມ ຝັງສົບຕື່ນຂຶ້ນ ແລະ ຮ້ອງຂຶ້ນດ້ວຍຄວາມສຸກ. ພຣະອົງໃຫ້ຊີວິດດັ່ງນໍ້າຕົກໃນຕອນເຊົ້າ. ດັ່ງນັ້ນ ແຜ່ນດິນໂລກຈະ ປະຖິ້ມຄົນທີ່ຕາຍໄປແລ້ວ” (ເອຊາຢາ 26:19). ແລ້ວຜູ້ຄົນທີ່ຕື່ນຂຶ້ນຈາກຄວາມຕາຍຈະນັ່ງຮ່ວມງານລ້ຽງກັບພຣະຜູ້ ເປັນເຈົ້າ (ເອຊາຢາ 25:6). ຄົນທັງປວງທີ່ພຣະເຢຊູຊ່ວຍໃຫ້ພົ້ນຈາກທຸກຍຸກທຸກສະໄໝຈະນັ່ງລົງນຳກັນ. ນັ້ນລວມ ເຖິງຄົນທີ່ເຈົ້າຮັກທີ່ຕາຍໃນພຣະເຢຊູ.