---
title:  ຂ້ອຍຈະປຸກລາວໃຫ້ຕື່ນ
date:   15/11/2022
---

ພຣະເຢຊູໄດ້ລ້ຽງອາຫານ 5,000 ຄົນດ້ວຍເຂົ້າຫນົມປັງ ແລະ ປາພຽງເລັກນ້ອຍ (ໂຢຮັນ 6:1–14). ຫຼັງຈາກທີ່ພຣະເຢຊູໄດ້ເຮັດການອັດສະຈັນນີ້, ຝູງຊົນກໍຢາກໃຫ້ພຣະເຢຊູເປັນກະສັດຂອງພວກເຂົາ (ໂຢຮັນ 6:15). ພຣະເຢຊູໄດ້ລ່ອງເຮືອໄປອີກຟາກໜຶ່ງຂອງທະເລຄາລິເລກັບສາວົກຂອງພຣະອົງເພື່ອລົບໜີຈາກຝູງຊົນ, ແຕ່ມື້ຕໍ່ມາ ພວກເຂົາໄດ້ຕິດຕາມພຣະເຢຊູໄປທີ່ນັ້ນ. ຈາກນັ້ນພຣະເຢຊູໄດ້ເທດສະໜາກ່ຽວກັບເຂົ້າຫນົມປັງແຫ່ງຊີວິດ ແລະ ພຣະເຢຊູໄດ້ສອນກ່ຽວກັບຂອງປະທານແຫ່ງຊີວິດນິລັນເຊັ່ນກັນ (ໂຢຮັນ 6:22–59).

`ພຣະເຢຊູສະແດງໃຫ້ພວກເຮົາເຫັນແນວໃດ? ກ່ຽວກັບຂອງປະທານແຫ່ງຊີວິດນິລັນດອນມີການເຊື່ອມໂຢ່ງໄປເຖິງ ເວລາທີ່ພຣະອົງປຸກປະຊາຊົນຂອງພຣະອົງໃຫ້ເປັນຄືນມາຈາກຄວາມຕາຍ?
ອ່ານ ໂຢຮັນ 6:26–51 ສໍາລັບຄໍາຕອບ.`

ໃນຄໍາເທດສະຫນາຂອງພຣະອົງ, ພຣະເຢຊູໄດ້ກ່າວເຖິງສາມແນວຄວາມຄິດພື້ນຖານທີ່ກ່ຽວ ຂ້ອງກັບຊີວິດ ນິລັນດອນ. ປະການທຳອິດ, ພຣະເຢຊູໄດ້ກ່າວວ່າ “ເຮົາຄືເຂົ້າຫນົມປັງທີ່ລົງມາຈາກສະຫວັນ” (ໂຢຮັນ 6:58, ແລະອ່ານຂໍ້ທີ 33). ມີຄໍາທີ່ຂຽນເປັນ "ຂ້າພະເຈົ້າ" ແມ່ນ "egō eimi" ໃນພາສາກຣີກ. ດ້ວຍຖ້ອຍຄຳເຫລົ່ານີ້, ພຣະເຢຊູຊົງປະກາດວ່າພຣະອົງເປັນຜູ້ດຽວກັນທີ່ມີຊື່ວ່າ “ຂ້າພະເຈົ້າ” ໃນພຣະຄຳພີເດີມ (ອົບພະຍົບ 3:14). ປະການທີສອງ, ພຣະເຢຊູໄດ້ອະທິບາຍວ່າຊີວິດອັນຕະຫຼອດໄປເປັນນິດມາຈາກພຣະອົງ: “‘ຜູ້ທີ່ຈະມາຫາເຮົາ’” ແລະ “ຜູ້ວາງໃຈໃນເຮົາ” (ໂຢຮັນ 6:35) ຈະໄດ້ຮັບພອນນີ້. ປະການສຸດທ້າຍ, ພຣະເຢຊູເຊື່ອມໂຍງຂອງປະທານແຫ່ງຊີວິດ ນິລັນ ແລະ ການຟື້ນຄືນຊີວິດຄັ້ງສຸດທ້າຍຂອງປະຊາຊົນຂອງພຣະເຈົ້າ. ການຟື້ນຄືນຊີວິດຄັ້ງສຸດທ້າຍແມ່ນເວລາທີ່ ພຣະເຈົ້າປຸກໄພ່ພົນຂອງພຣະອົງໃຫ້ເປັນຄືນມາຈາກຄວາມຕາຍໃນວັນສະເດັດກັບມາຄັ້ງທີສອງຂອງພຣະອົງ. ພຣະເຢ ຊູໄດ້ສັນຍາວ່າ, “ເຮົາຈະປຸກເຂົາໃຫ້ຕື່ນຂຶ້ນໃນວັນສຸດທ້າຍ” (ໂຢຮັນ 6:40, 44, 54).

ພຣະເຢຊູຍັງໃຫ້ຄຳສັນຍາທີ່ແປກໃຈແກ່ເຮົາວ່າ: “ເຮົາບອກເຈົ້າຕາມຄວາມຈິງ. ຜູ້ໃດທີ່ເຊື່ອໃນເຮົາກໍມີຊີວິດ ນິລັນດອນ” (ໂຢຮັນ 6:47). ຄໍາສັນຍານີ້ສະແດງໃຫ້ເຫັນວ່າພວກເຮົາມີຂອງປະທານແຫ່ງຊີວິດນິລັນ! ນີ້ຫມາຍ ຄວາມວ່າຜູ້ທີ່ເຊື່ອໃນພຣະອົງຈະບໍ່ຕາຍບໍ? ແນ່ນອນບໍ່! ເປັນຫຍັງ? ເພາະວ່າຄຳວ່າ “ປຸກເຂົາໃຫ້ຕື່ນ” (ໂຢຮັນ 6:40) ສະແດງໃຫ້ເຮົາເຫັນຜູ້ຄົນທີ່ມີຊີວິດຄືນມາຫຼັງຈາກຕາຍ.

ຖ້າບໍ່ມີພຣະເຢຊູ, ພວກເຮົາບໍ່ມີຊີວິດຕະຫຼອດໄປ. ຫຼັງຈາກທີ່ພວກເຮົາຮັບເອົາພຣະເຢຊູ ແລະ ໄດ້ຮັບຄໍາ ສັນຍານີ້, ພວກເຮົາກໍສືບຕໍ່ດໍາລົງຊີວິດແບບມະນຸດທີ່ຄວາມຕາຍກໍຄືການນອນຫຼັບ. ໃນວັນສະເດັດກັບມາຄັ້ງທີສອງ ຂອງພຣະເຢຊູ, ພຣະອົງຈະປຸກພວກເຮົາໃຫ້ຟື້ນຄືນມາຈາກຄວາມຕາຍ. ແລ້ວພຣະອົງຈະປະທານຂອງປະທານ ແຫ່ງຊີວິດອັນຕະຫຼອດໄປເປັນນິດໃຫ້ແກ່ເຮົາ. ຂອງຂວັນແຫ່ງຊິວິດນີລັນແມ່ນຄຳສັນຍາໃຫ້ແກ່ພວກເຮົາແລ້ວ. ພວກ ເຮົາມີຂອງປະທານນີ້, ແຕ່ບໍ່ແມ່ນຍ້ອນວ່າພວກເຮົາມີວິນຍານທີ່ບໍ່ມີວັນຕາຍ. ພຣະເຢຊູມອບຂອງປະທານ ນີ້ໃຫ້ພວກ ເຮົາເພາະວ່າ ຄວາມເຊື່ອຂອງພວກເຮົາໃນຄວາມເມດຕາຂອງພຣະອົງ.