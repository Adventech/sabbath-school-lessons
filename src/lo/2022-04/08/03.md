---
title:  “ເຮົາຈະສະເດັດກັບມາອີກຄັ້ງ”
date:   14/11/2022
---

`ເກືອບ 2,000 ປີຜ່ານໄປນັບຕັ້ງແຕ່ພຣະເຢຊູສັນຍາວ່າຈະສະເດັດກັບມາອີກຄັ້ງ. ພວກເຮົາຈະສາມາດ ຊ່ວຍຜູ້ຄົນໃຫ້ເຂົ້າໃຈໄດ້ແນວໃດວ່າຄຳສັນຍານີ້ສຳຄັນກວ່າທີ່ເຄີຍມີມາສຳລັບຄຣິສະຕຽນໃນປະຈຸບັນ? ອ່ານ ໂຢຮັນ 14:1–3 ສໍາລັບຄໍາຕອບ`

ສີ່ຄັ້ງໃນພຣະຄໍາພີຂອງພຣະນິມິດພຣະເຢຊູກ່າວວ່າ, "ເຮົາຈະມາໃນໄວໆນີ້" (ພຣະນິມິດ 3:11; ພຣະນິມິດ 22:7, 12, 20). ຜູ້ຕິດຕາມພຣະເຢຊູກໍຄາດຫວັງໃຫ້ພຣະເຢຊູກັບມາໃນສະໄໝຂອງພວກເຂົາ. ຄຣິດສະຕຽນຫຼາຍ ຄົນຕັ້ງແຕ່ເວລານັ້ນມາກໍມີຄວາມຫວັງແບບດຽວກັນ. ແຕ່ຫຼາຍປີຫຼາຍວັນຜ່ານໄປ, ພຣະເຢຊູກໍບໍ່ໄດ້ກັບຄືນມາ. ດັ່ງນັ້ນ ຄຣິດສະຕຽນຫຼາຍຄົນເລີ່ມຕັ້ງຄຳຖາມວ່າ: “ພວກເຮົາຕ້ອງປະກາດວ່າ ‘ພຣະເຢຊູຈະກັບມາໃນໄວໆນີ້’ ອີກດົນປານໃດ? ຜິດຫຼືບໍ່ທີ່ພວກເຮົາຄາດຫວັງໃຫ້ພຣະເຢຊູກັບມາໃນໄວໆ?” (ອ່ານ 2 ເປໂຕ 3:4.)

ຄຣິສສະຕຽນຫລາຍຄົນກໍຈົ່ມກ່ຽວກັບ “ຄວາມຊັກຊ້າ” ທີ່ຍາວນານຂອງວັນສະເດັດກັບມາຄັ້ງທີສອງຂອງ ພຣະອົງ (ສົມທຽບຄວາມຄິດນີ້ໃນ ມັດທາຍ 25:5). ແຕ່ພວກເຮົາຈະຮູ້ໄດ້ແນວໃດວ່າເວລາຂອງການລໍຖ້ານີ້ເປັນ “ຄວາມຊັກຊ້າ” ທີ່ຍາວນານ? ເມື່ອໃດເປັນເວລາທີ່ພຣະເຢຊູຈະສະເດັດກັບມາ? ມັນແມ່ນ 50 ປີກ່ອນບໍ? ຫຼື 150 ປີກ່ອນ? ຫຼື 500 ປີກ່ອນ? ສິ່ງທີ່ສຳຄັນຄືຄຳສັນຍາໃນພຣະທຳຄຳພີທີ່ກ່າວວ່າ: “ ພຣະເຈົ້າຢາກໃຫ້ທຸກຄົນປ່ຽນທາງ ຂອງພວກເຂົາ ເແລະ ຢຸດເຊົາເຮັດບາບ” (2 ເປໂຕ 3:9). ຂໍ້ພຣະຄຳພີນີ້ເຮັດໃຫ້ເຮົາເຫັນວ່າ ພຣະເຈົ້າຊົງເຫັນແກ່ ເຮົາທັງຫຼາຍ ພຣະອົງຊົງລໍຖ້າພວກເຮົາຢູ່ ແລະ ຊົງອົດທົນກັບພວກເຮົາ.

ນັບຕັ້ງແຕ່ສອງພັນປີກ່ອນ, ພຣະເຢຊູຟື້ນຄືນຈາກຄວາມຕາຍແລ້ວສະເດັດກັບຄືນສະຫວັນ ແລະ ພຣະອົງ ຈະສະເດັດກັບມາອີກຄັ້ງ. ເປັນຫຍັງຄໍາສັນຍາຂອງການສະເດັດມາຂອງພຣະອົງຍັງສືບຕໍ່ສໍາຄັນໃນມື້ນີ້? ເພາະທຸກສິ່ງ ທີ່ເຮົາມີນັ້ນເປັນຊີວິດອັນສັ້ນຂອງເຮົາເອງ (ເພງສັນລະເສີນ 90:10). ຫຼັງຈາກນັ້ນ, ພວກເຮົາພັກຜ່ອນຢູ່ໃນຫລຸມ ຝັງສົບ (ປັນຍາຈານ 9:5, 10). ແລ້ວພຣະເຈົ້າຈະປຸກເຮົາໃຫ້ຕື່ນຈາກຄວາມຕາຍ. ພວກເຮົາມີຊີວິດດຽວເທົ່ານັ້ນທີ່ຈະ ຕັດສິນໃຈວ່າພວກເຮົາຈະເຊື່ອຟັງພຣະເຈົ້າ (ເຮັບເຣີ 9:27). ຫຼັງຈາກທີ່ເຮົາຕາຍ, ເຮົາຈະຟື້ນຄືນອີກຄັ້ງ ແລະ ເຫັນ ພຣະເຢຊູ.ໃນທຸກໆວັນພວກເຮົາຍັບເຂົ້າມາໃກ້ວັນສະເດັດກັບມາຄັ້ງທີສອງຂອງພຣະເຢູ. ແນ່ນອນ, ພວກເຮົາບໍ່ຮູ້ວ່າ ພຣະເຢຊູຈະສະເດັດກັບມາເມື່ອໃດ. ແຕ່ພວກເຮົາໝັ້ນໃຈໄດ້ວ່າ ພຣະເຢຊູຈະສະເດັດກັບມາແນ່ນອນ.

`ມີອາຈານທ່ານໜື່ງໄດ້ເທດສະໜາກ່ຽວກັບການສະເດັດກັບມາຄັ້ງທີສອງຂອງພຣະເຢຊູ, ລາວເວົ້າວ່າລາວ ບໍ່ສົນໃຈວ່າ ເມື່ອໃດພຣະເຢຊູຈະສະເດັດກັບມາ. ສິ່ງທີ່ບັນດາອາຈານ ທັງຫລາຍສົນໃຈນັ້ນແມ່ນພຣະອົງຈະສະເດັດກັບ ມາ. ເຈົ້າເຫັນດີກັບຄວາມຄິດຂອງອາຈານທ່ານນີ້ບໍ? ຖ້າແມ່ນ, ເຫດຜົນນີ້ຈະຊ່ວຍເຈົ້າໄດ້ແນວໃດໃຫ້ເຈົ້າຮູ້ສຶກມີ ຄວາມຫວັງ?`