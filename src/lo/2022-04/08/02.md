---
title:  ຄວາມຫວັງເກີນກວ່າຊີວິດນີ້
date:   13/11/2022
---

ພວກເຮົາມີຄໍາສັນຍາໃນພຣະຄໍາພີກ່ຽວກັບຊີວິດອັນນິລັນແມ່ນຢູ່ໃນພຣະເຢຊູ. ຄວາມຄິດນີ້ແມ່ນມີຄວາມ ສໍາຄັນຫຼາຍ. ການສິ້ນພຣະຊົນຂອງພຣະເຢຊູ ແລະ ການຟື້ນຄືນຊີວິດຂອງພຣະອົງເຮັດໃຫ້ເຮົາມີຄວາມຫວັງຫລາຍ. ດັ່ງທີ່ພວກເຮົາໄດ້ເຫັນແລ້ວ, ການຟື້ນຄືນຊີວິດຂອງພຣະເຢຊູແມ່ນເວລາທີ່ພຣະເຢຊູໄດ້ຕື່ນຂຶ້ນຈາກຄວາມຕາຍສາມມື້ ຫຼັງຈາກສິ້ນພຣະຊົນເທິງໄມ້ກາງແຂນສໍາລັບຄວາມບາບຂອງພວກເຮົາ.

`ອ່ານ 1 ໂກຣິນໂທ 15:12–19. ໂປໂລເວົ້າຫຍັງຢູ່ໃນຂໍ້ນີ້? ການຟື້ນຄືນມາຈາກຄວາມຕາຍຂອງພຣະເຢຊູ ມີຄວາມກ່ຽວຄ້ອງແນວໃດກັບການຟື້ນຄືນມາຈາກຕາຍຂອງພວກເຮົາ? ດັ່ງທີ່ພວກເຮົາໄດ້ຮຽນຮູ້, ການຟື້ນຄືນຊີວິດ ຂອງພວກເຮົາແມ່ນເວລາທີ່ພຣະເຢຊູຈະປຸກໄພພົນຂອງພຣະອົງຄືນຈາກຄວາມຕາຍ ໃນວັນສະເດັດກັບມາຄັ້ງທີສອງ ຂອງພຣະອົງ.`

ໂປໂລຢາກໃຫ້ພວກເຮົາເຂົ້າໃຈຄວາມຄິດທີ່ສຳຄັນນີ້: ພວກເຮົາຈະຟື້ນຄືນຈາກຄວາມຕາຍເພາະພຣະເຢຊູ ໄດ້ຟື້ນຄືນຈາກຄວາມຕາຍ. ການຟື້ນຄືນມາຈາກຄວາມຕາຍຂອງພຣະເຢຊູມີຄວາມກ່ຽວຄ້ອງ ກັບການຟື້ນຄືນມາຈາກ ຄວາມຕາຍຂອງພວກເຮົາ. ຖ້າພຣະເຢຊູບໍ່ໄດ້ຕື່ນຂຶ້ນຈາກຄວາມຕາຍແລ້ວຈະເປັນແນວໃດ?ໂປໂລບອກຄຳຕອບໃນ ຖ້ອຍຄຳທີ່ໜັກແໜ້ນວ່າ: “ການປະກາດຂອງພວກເຮົາບໍ່ມີຄ່າຫຍັງ. ແລະ ຄວາມເຊື່ອຂອງເຈົ້າບໍ່ມີຄ່າຫຍັງເລີຍ     ”(1 ໂກຣິນໂທ 15:14). ດັ່ງນັ້ນ ເມື່ອພວກເຮົາຕາຍໄປແລ້ວ, ພວກເຮົາຈະຢູ່ໃນຄວາມຕາຍຕະຫລອດໄປພວກເຮົາຈະ ບໍ່ຟື້ນຄືນ. ສະນັ້ນ, ຖ້າສິ່ງນັ້ນເປັນຄວາມຈິງ, ຄວາມຫວັງຂອງເຮົາໃນການໄດ້ຮັບຄວາມລອດກໍບໍ່ມີຄວາມໝາຍ. ສະນັ້ນ ໂປໂລຈຶ່ງເວົ້າອີກວ່າ, “ຖ້າພວກເຮົາບໍ່ຖືກປຸກໃຫ້ເປັນຄືນມາຈາກຄວາມຕາຍ, “ໃຫ້ພວກເຮົາກິນ ແລະ ດື່ມ, ເພາະວ່າມື້ອື່ນພວກເຮົາຈະຕາຍ” (1 ໂກຣິນໂທ 15:32).

ຖ້າຊີວິດນີ້ເປັນທັງໝົດທີ່ພວກເຮົາມີ, ແລະ ຖ້າພວກເຮົາດໍາລົງຊີວິດພຽງແຕ່ປະມານ 70 ປີ, ຫຼາຍ ຫຼື ນ້ອຍກວ່າ, ພວກເຮົາກໍ່ບໍ່ມີຄວາມຫວັງຫຍັງເລີຍ. ບໍ່ປະຫຼາດໃຈທີ່ ທ່ານ ນາງ ແອລເລນ ຈີໄວທ໌ ກ່າວວ່າ, “ສະຫວັນ ມີຄຸນຄ່າຫລາຍກວ່າສິ່ງອື່ນໃດທີ່ພວກເຮົາມີ ຫຼື ຄວາມຫວັງທິ່ພວກເຮົາຈະໄດ້ຮັບ. ຖ້າເຮົາສູນເສຍສະຫວັນເຮົາກໍຈະ ສູນເສຍທຸກສິ່ງ.”ລູກຊາຍ ແລະ ບິດາຂອງພຣະເຈົ້າ, ໜ້າທີ 349.

`ຄິດກ່ຽວກັບຄວາມຫວັງ ແລະ ຄວາມເຊື່ອ. ສິ່ງເຫຼົ່ານີ້ແມ່ນຂອງຂວັນທີ່ມີຄຸນຄ່າຫຼາຍແມ່ນບໍ? ເປັນຫຍັງ ເຮົາຕ້ອງເຮັດທຸກສິ່ງທຸກຢ່າງທີ່ເຮົາສາມາດເຮັດໄດ້ດ້ວຍການຊ່ອຍເຫລືອຂອງ
ພຣະເຈົ້າ, ເພື່ອປົກປ້ອງຂອງຂວັນເຫລົ່ານີ້?`