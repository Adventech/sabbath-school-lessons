---
title:  ສຽງດັງຈາກສຽງແກຂອງພຣະເຈົ້າ
date:   16/11/2022
---

ຄຣິດສະຕຽນຊາວເທສະໂລນິກເຊື່ອວ່າພຣະເຈົ້າຈະປະທານຊີວິດນິລັນໃຫ້ພຽງແກ່ຄຣິດສະຕຽນທີ່ມີຊີວິດຢູ່ໃນວັນສະເດັດກັບມາຄັ້ງທີສອງຂອງພຣະອົງເທົ່ານັ້ນ. “ຄຣິດສະຕຽນຊາວເທສະໂລນິກໄດ້ປົກປ້ອງຊີວິດໝູ່ເພື່ອນຂອງເຂົາຢ່າງລະມັດລະວັງ. ຊາວເທສະໂລນິກຢ້ານວ່າ ຖ້າໝູ່ ເພື່ອນຂອງພວກເຂົາຕາຍໄປ, ໝູ່ພວກເຂົາຈະບໍ່ໄດ້ຮັບຊີວິດນິລັນໃນວັນສະເດັດມາຄັ້ງທີສອງ. ແຕ່ຄົນຮັກຂອງພວກ ເຂົາເລີ່ມເສຍຊີວິດໄປ. ຊາວເທສະໂລນິກໂສກເສົ້າທີ່ເຫັນຄົນທີ່ເຂົາຮັກໄດ້ຕາຍຈາກໄປ. ຊາວເທສະໂລນິກບໍ່ກ້າທີ່ຈະມີ ຄວາມຫວັງທີ່ຈະໄດ້ພົບກັບຄົນຮັກຂອງພວກເຂົາທີ່ຕາຍຈາກໄປແລ້ວອີກຄັ້ງໃນຊີວິດແຫ່ງອະນາຄົດ ( ຊີວິດນິລັນໃນວັນ ສະເດັດກັບມາຄັ້ງທີສອງ ) .”—ທ່ານ ນາງ ແອລເລນ ຈີໄວທ໌,ໃນປື້ມ ກິດຈະການຂອງອັກຄະສາວົກ The Acts of the Apostles, ໜ້າ 258.

`ໂປໂລແກ້ໄຂຄວາມຄິດທີ່ບໍ່ຖືກຕ້ອງນີ້ແນວໃດ? ອ່ານ 1 ເທສະໂລນິກ 4:13–18 ສໍາລັບຄໍາຕອບ.`

ຫລາຍຄົນມີບັນຫາໃນການເຂົ້າໃຈສິ່ງທີ່ໂປໂລໄດ້ກ່າວຢູ່ໃນ 1 ເທສະໂລນິກ 4:13–18. ພວກເຂົາບໍ່ເຂົ້າໃຈ ຖ້ອຍຄຳ, “ພຣະອົງຈະຊົງນຳບັນດາຄົນທີ່ຫຼັບໄປແລ້ວນັ້ນຄືນມາກັບພຣະອົງ” (1 ເທສະໂລນິກ 4:14). ບາງຄົນຄິດ ວ່າຂໍ້ພຣະຄຳພີນີ້ກ່າວວ່າວິນຍານຂອງຄົນຕາຍແມ່ນໃນຢູ່ເທິງສະຫວັນແລ້ວ. ບັນຫາແມ່ນວ່າພວກເຂົາເຊື່ອວ່າ ວິນຍານ ມີຊີວິດຢູ່ຕະຫຼອດໄປ. ດັ່ງນັ້ນ, ພວກເຂົາຄິດວ່າໃນວັນສະເດັດກັບມາຄັ້ງທີສອງຂອງພຣະເຢຊູ, ພຣະອົງຈະນໍາເອົາວິນ ຍານຂອງຄົນທີ່ຕາຍໄປແລ້ວທີ່ຢູ່ໃນສະຫວັນກັບພຣະເຈົ້າກັບມາກັບພຣະອົງ. ຈາກນັ້ນ ວິນຍານເຫຼົ່ານີ້ສາມາດເຂົ້າຮ່ວມ ກັບຮ່າງກາຍຂອງພວກເຂົາໄດ້ອີກເມື່ອພຣະເຢຊູປຸກພວກເຂົາໃຫ້ເປັນຄືນມາຈາກຕາຍ. ແຕ່ຄວາມຄິດນີ້ແມ່ນຜິດບໍ່ຖືກ ຕ້ອງ.

ອ່ານຄໍາເວົ້ານີ້ຈາກນັກຄິດພຣະທຳຄຳພີທີ່ບໍ່ແມ່ນ  ຊາວເອັດເວນຕິສ໌    ຜູ້ທີ່ເວົ້າກ່ຽວກັບຄວາມຫມາຍຂອງ 1 ເທສະໂລນິກ 4: 14: "ຊາວເທສະໂລນິກ ຮ້ອງໄຫ້ສໍາລັບສະມາຊິກໂບດທີ່ຕາຍແລ້ວຂອງພວກເຂົາ. ແຕ່ພວກເຂົາ ມີຄວາມຫວັງ. ເປັນຫຍັງ? ເພາະວ່າພຣະເຈົ້າ ‘ຈະເອົາ’ ຄົນຕາຍ. ຄໍາເຫຼົ່ານີ້ຫມາຍຄວາມວ່າແນວໃດ? ພວກ ເຂົາໝາຍເຖິງພຣະເຈົ້າຈະປຸກຄຣິດສະຕຽນທີ່ຕາຍແລ້ວເຫຼົ່ານີ້ໃຫ້ຕື່ນຂຶ້ນ ແລະ ເຮັດໃຫ້ເຂົາເຈົ້າມີຊີວິດຢູ່ໃນການສະ ເດັດກັບມາຄັ້ງທີສອງຂອງພຣະເຢຊູ. ນັ້ນຄວາມໝາຍນີ້ໝາຍຄວາມວ່າຄົນຕາຍຈະ ‘ຢູ່ກັບພຣະອົງ’.  ດັ່ງນັ້ນ, ຄຣິດ ສະຕຽນທີ່ຕາຍໄປກໍຈະໄດ້ຮັບຂອງປະທານອັນດຽວກັນກັບທີ່ພຣະເຈົ້າປະທານໃຫ້ກັບຄົນທີ່ມີຊີວິດຢູ່ ເມື່ອພຣະອົງສະ ເດັດກັບມາ. ຄົນຕາຍຈະບໍ່ພາດຂອງປະທານນີ້.”—Jeffrey A. D. Weima, 1–2 ເທສະໂລນິກ , Baker Exegetical Commentary on the New Testament (Grand Rapids, MI, Baker Academic, 2014), ຫນ້າ 319.

`ຖ້າວິນຍານຂອງຄົນຕາຍຢູ່ກັບພຣະເຢຊູໃນສະຫວັນແລ້ວ ເປັນຫຍັງໂປໂລຈື່ງຕ້ອງເວົ້າກັບຊາວເທສະໂລນິ ກ່ຽວກັບການສະເດັດກັບມາຄັ້ງທີສອງຂອງພຣະເຢຊູ?`

ໂປໂລສາມາດເວົ້າໄດ້ວ່າ ໄພ່ພົນຂອງພຣະເຈົ້າທີ່ຕາຍໄປນັ້ນຢູ່ກັບພຣະອົງໃນສະຫວັນແລ້ວ ແຕ່ໂປໂລບໍ່ໄດ້ກ່າວເຊັ່ນນັ້ນ, ໂປໂລບອກວ່າພຣະເຈົ້າຈະປຸກຄົນຕາຍໃຫ້ຕື່ນຄື້ນໃນວັນສະເດັດກັບມາຄັ້ງທີສອງຂອງພຣະອົງ.