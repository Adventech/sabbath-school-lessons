---
title:  ສຶກສາເພີ່ມເຕີມ
date:   18/11/2022
---

ອ່ານ ທ່ານ ນາງ ແອລເລນ ຈີໄວທ໌, “ຈົດໝາຍເຖິງຊາວເທສະໂລນິກ,” ໜ້າ 255–268; “ຖືກເອີ້ນໃຫ້ບັນລຸມາດຕະຖານທີ່ສູງກວ່າ,” ໜ້າ 319–321, ໃນປື້ມ ກິດຈະການຂອງອັກຄະສາວົກ The Acts of the Apostles.

“ຊາວໂລມັນ Romans ຮູ້ວ່າຄຣິດສະຕຽນເຊື່ອວ່າພຣະເຈົ້າຈະປຸກຮ່າງກາຍຂອງພວກເຂົາໃຫ້ເປັນຄືນ ມາຈາກຄວາມຕາຍ. ດັ່ງນັ້ນ ຊາວໂລມັນຈຶ່ງເຮັດທຸກສິ່ງທີ່ເປັນໄປໄດ້ເພື່ອເຮັດໃຫ້ເປັນຄວາມມ່ວນຊື່ນກັບຄວາມຫວັງນີ້. ບົດລາຍງານຈາກ Gaul [ປະເທດຝຣັ່ງຍຸກສະໄຫມໃຫມ່] ໃນປີ 177 ໄດ້ເວົ້າກ່ຽວກັບຊາວຄຣິດສະຕຽນ ບາງຄົນທີ່ຖືກຂ້າຕາຍຍ້ອນຄວາມເຊື່ອທີ່ມີຕໍ່ພຣະເຈົ້າຂອງພວກເຂົາ. ຫຼັງຈາກທີ່ຊາວໂລມັມໄດ້ຂ້າຊາວຄຣິດສະຕຽນ, ຊາວໂຣມໄດ້ປະສົບຂອງຊາວຄຣິດສະຕຽນໃຫ້ເປື່ອຍຢູ່ເທິງພື້ນດິນເປັນເວລາຫົກວັນ. ຕໍ່ມາ, ຊາວໂຣມໄດ້ເຜົາສົບ ແລະ ຖິ້ມຂີ້ເຖົ່າລົງໃນແມ່ນໍ້າໂຣມ . ຈາກນັ້ນຊາວໂຣມຈຶ່ງເວົ້າວ່າ: ‘ບັດນີ້ຈົ່ງເບິ່ງວ່າ ຄຣິດສະຕຽນເຫຼົ່ານັ້ນຈະຟື້ນຄືນມາຈາກ ຄວາມຕາຍໄດ້ຫຼືບໍ່.’”— ທ່ານສະຕີວັນ ແຄັບ ໃນບັດຄວາມ ເປັນອຳມະຕະ  Stephen Cave, Immortality: The Quest to Live Forever and How It Drives Civilization (New York: Crown Publishers, 2012), ໜ້າ 104, 105.

ຊາວໂລມັນບໍ່ໄດ້ສະແດງໃຫ້ເຫັນວ່າຄໍາສັນຍາຂອງພຣະທຳຄຳພີບໍ່ແມ່ນຄວາມຈິງ. ລິດອຳນາດຂອງພຣະ ເຈົ້າທີ່ປຸກພຣະເຢຊູໃຫ້ເປັນຄືນມາຈາກຄວາມຕາຍກໍສາມາດເຮັດໃຫ້ເຮົາໄດ້ຄືກັນ. ດັ່ງນັ້ນ, ມັນບໍ່ສໍາຄັນບໍ່ວ່າຈະເກີດ ຫຍັງຂຶ້ນກັບຮ່າງກາຍຂອງພວກເຮົາ. ພຣະເຈົ້າສ້າງດວງດາວ ແລະ ດາວທຸກດວງຢູ່ໃນຈັກກະວານ. ຖ້າຫາກວ່າ ພຣະອົງສາມາດເຮັດໄດ້, ພຣະອົງກໍສາມາດປຸກຄົນຕາຍໃຫ້ຕື່ນຂຶ້ນ ແລະ ຮັບເອົາພວກເຂົາພ້ອມກັບໄພ່ພົນທີ່ມີຊີວິດ ຢູ່ໄປສູ່ສະຫວັນ, ແນ່ນອນ.

“ໂປໂລຂຽນວ່າ: ‘ເມື່ອພຣະອົງ [ພຣະເຢຊູ] ສະເດັດກັບມາ [ຜູ້ຄົນ] ຜູ້ທີ່ເຊື່ອໃນພຣະອົງກໍໄດ້ຕາຍໄປແລ້ວ ເປັນຈຳນວນຫຼວງຫຼາຍ. ພວກເຮົາເຊື່ອວ່າ ພຣະເຈົ້າຈະນຳຄົນຜູ້ທີ່ຫຼັບໄປແລ້ວນັ້ນຄືນມາກັບພຣະອົງ” [1 ເທສະໂລນິກ 4:14].  ຊາວຄຣິດສະຕຽນຫຼາຍຄົນເຊື່ອວ່າຂໍ້ນີ້ຫມາຍຄວາມວ່າ ພຣະເຢຊູຈະມາຈາກສະຫວັນພ້ອມກັບວິນຍານ ຂອງຄົນໃນຄອບຄົວແລະວິນຍານຂອງໝູ່ເພື່ອນທີຕາຍໄປແລ້ວຂອງພວກເຂົາ. ແຕ່ໂປໂລບໍ່ໄດ້ກ່າວວ່າແນວນັ້ນ.    ໂປໂລ     ກ່າວວ່າພຣະເຈົ້າຈະປຸກໄພ່ພົນທີ່ນອນຫຼັບຢູ່ຈາກຫລຸມຝັງສົບໃນແບບດຽວກັນກັບພຣະເຢຊູຕື່ນຂຶ້ນຈາກຄວາມຕາຍ. ຫຼັງຈາກນັ້ນ, ພຣະເຈົ້າຈະຮັບເອົາພວກເຂົາກັບໄປສະຫວັນພ້ອມພຣະອົງ. ຄຳສັນຍາອັນປະເສີດ! ຄວາມຫວັງ ທີ່ສວຍ ງາມ! ຄໍາສັນຍານີ້ບໍ່ໄດ່ພຽງແຕ່ໃຫ້ສໍາລັບໂບດຂອງເທສະໂລນິກເທົ່ານັ້ນ. ຄວາມຫວັງນີ້ແມ່ນສຳລັບຄຣິດສະຕຽນ ທຸກຄົນໃນທຸກຫົນແຫ່ງ.”—ທ່ານ ນາງ ແອລເລນ ຈີໄວທ໌, ໃນປື້ມ ກິດຈະການຂອງອັກຄະສາວົກ The Acts of the Apostles, ໜ້າ 259.

**ຄຳຖາມສົນທະນາ**:

`ພວກເຮົາມີຄວາມຫວັງອັນໃດຕໍ່ກັບຄວາມຕາຍໃນຊີວິດ?`

`ພວກເຮົາຈະຊ່ວຍບາງຄົນທີ່ເຊື່ອໃນ “ຄວາມລັບທີ່ເປັນຄວາມປິຕິຍິນດີ” ໄດ້ແນວໃດ? (ອ່ານການສຶກສາວັນພະຫັດ.)`

`ອ່ານ 1 ໂກຣິນໂທ 15:12–19. ຂໍ້ພຣະຄໍາພີເຫຼົ່ານີ້ສະແດງໃຫ້ພວກເຮົາເຫັນແນວໃດວ່າ ຄົນຕາຍໄດ້ນອນຫລັບຢູ່ ແລະ ວິນຍານບໍ່ໄດ້ຢູ່ໃນສະຫວັນກັບພຣະເຢຊູໃນຕອນນີ້?`