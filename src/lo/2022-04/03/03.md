---
title:  “ຄົນທີ່ເຮັດບາບຈະຕາຍ”!
date:   10/10/2022
---

`ອ່ານເອເຊກຽນ 18:4, 20 ແລະ ມັດທາຍ 10:28. ຂໍ້ພຣະຄຳພີເຫຼົ່ານີ້ຊ່ວຍເຮົາແນວໃດໃຫ້ເຂົ້າໃຈ ຄວາມໝາຍຂອງຄວາມຈິງໃນພຣະຄຳພີທີ່ວ່າ “ມະນຸດກາຍເປັນຄົນມີຊີວິດຢູ່” (ປະຖົມມະການ 2:7)?`

ມະນຸດແມ່ນຄືກັນກັບຫຍ້າ ແລະ ດອກໄມ້. ພວກເຮົາມີຊີວິດຢູ່ພຽງເວລາສັ້ນໆ (ເອຊາຢາ 40:1–8). ບາບແມ່ນເຫດຜົນສໍາລັບຊີວິດສັ້ນຂອງພວກເຮົາ. “ຊາຍຄົນໜຶ່ງ [ອາດາມ] ໄດ້ເຮັດສິ່ງທີ່ຜິດ. ແລະ ຄວາມຜິດ ທີ່ລາວເຮັດເຮັດໃຫ້ລາວຕາຍ. ສະນັ້ນ ຄົນທັງປວງກໍຕາຍເພາະທຸກຄົນໄດ້ເຮັດຜິດ.” (ໂຣມ 5:12). ຄວາມຕາຍ ເກີດຂຶ້ນຍ້ອນບາບ. ບາບປ່ຽນແປງຊີວິດທັງໝົດເທິງແຜ່ນດິນໂລກ.

ພຣະຄຳພີສອນເຮົາສອງແນວຄວາມຄິດທີ່ສຳຄັນກ່ຽວກັບຄວາມຕາຍ ແລະ ຄວາມບາບ. (1) ທັງຄົນ ແລະ ສັດຕາຍ. ກະສັດໂຊໂລໂມນກ່າວວ່າ, “ສິ່ງນັ້ນເກີດຂຶ້ນກັບສັດ ແລະ ຄົນ. ພວກເຂົາທັງສອງມີລົມຫາຍໃຈຄືກັນ. ດັ່ງນັ້ນ, ພວກເຂົາທັງສອງເສຍຊີວິດ. ຄົນບໍ່ມີດີກ່ວາສັດ. ຊີວິດຂອງທັງສອງຈະຫາຍໄປບໍ່ດົນ” ປັນຍາຈານ 3:19, 20). (2) ເມື່ອຄົນໃດຄົນໜຶ່ງຕາຍໄປແລ້ວ ກໍຢຸດການເປັນຊີວິດ. ໃນປະຖົມມະການ 2:16, 17 ພຣະເຈົ້າເຕືອນອາດາມ ແລະ ເອວາວ່າຖ້າເຂົາເຈົ້າເຮັດບາບ ເຂົາເຈົ້າຈະຕາຍ.

ເຮົາເຫັນຄຳເຕືອນອັນດຽວກັນນີ້ໃນເອເຊກຽນ 18:4, 20: “ຄົນທີ່ເຮັດບາບຈະຕາຍ”). ຄໍາເຕືອນນີ້ ສອນ ພວກເຮົາສອງຢ່າງ. ກ່ອນອື່ນໝົດ, ເຮົາທຸກຄົນເຖົ້າແກ່ ແລະ ຕາຍຍ້ອນວ່າພວກເຮົາທຸກຄົນເປັນຄົນບາບ (ໂຣມ 3:9–18, 23). ອັນທີສອງ, ຄວາມຄິດທີ່ວ່າວິນຍານສືບຕໍ່ມີຊີວິດຢູ່ຫຼັງ
ຈາກຮ່າງກາຍຕາຍໄປແມ່ນບໍ່ຖືກຕ້ອງ. ຖ້າວິນຍານຕາຍບໍ່ເປັນ ແລ້ວຈະເກີດຫຍັງຂື້ນກັບວິນຍານນັ້ນ, ເມື່ອຮ່າງກາຍ ເຮົາຕາຍ.

ພຣະຄຳພີບໍ່ໄດ້ສອນວ່າເຮົາຈະລ່ອງລອຍໄປມາໂດຍບໍ່ມີຮ່າງກາຍຫຼັງຈາກເຮົາຕາຍ. ພວກເຮົາຍັງບໍ່ໄດ້ໄປສະ ຫວັນ ຫຼື ນະລົກທັນທີເມື່ອເຮົາຕາຍ. ເມື່ອເຮົາຕາຍ, ວິນຍານຂອງເຮົາກໍນອນ. ພວກເຮົາລໍຖ້າໃຫ້ພຣະເຢຊູປຸກໃຫ້ ຜູ້ຕິດຕາມຂອງພຣະອົງເປັນຄືນມາຈາກຄວາມຕາຍໃນການສະເດັດມາຄັ້ງທີສອງ. ພຣະເຢຊູກ່າວວ່າ “ພຣະບິດາຂອງ ເຮົາຢາກໃຫ້ທຸກຄົນທີ່ເຫັນລູກຊາຍຂອງພຣະອົງ ແລະ ເຊື່ອໃນພຣະອົງມີຊີວິດຕະຫຼອດໄປ.ເຮົາຈະປຸກລາວໃຫ້ເປັນຄືນ ມາໃນວັນສຸດທ້າຍ” (ໂຢຮັນ 6:40).

`ເປັນຫຍັງການສະເດັດມາຄັ້ງທີສອງຈຶ່ງສຳຄັນຫຼາຍຕໍ່ທຸກສິ່ງທີ່ເຮົາເຊື່ອ? ເຮົາມີຄວາມຫວັງອັນໃດຖ້າບໍ່ມີຄຳສັນຍາຂອງພຣະເຢຊູທີ່ຈະກັບມາເພື່ອເຮົາ?`