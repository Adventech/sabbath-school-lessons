---
title:  ລາຊະໂຣ
date:   27/10/2022
---

`ອ່ານ ໂຢຮັນ 11:1–44. ຄວາມເຈັບປ່ວຍ ແລະ ຄວາມຕາຍຂອງລາຊະໂຣຈະ “ນຳກຽດມາສູ່ພຣະເຈົ້າ” ແລະ ໃຫ້ກຽດ “ພຣະບຸດຂອງພຣະເຈົ້າ” ໄດ້ແນວໃດ (ໂຢຮັນ 11:4)?`

ດັ່ງທີ່ເຮົາເຫັນ ພຣະເຢຊູມັກໃຊ້ຄຳວ່າ “ນອນ” ເພື່ອເວົ້າເຖິງ “ຄວາມຕາຍ.” ເມື່ອພຣະເຢຊູໄດ້ຍິນວ່າລາຊະ ໂຣເຈັບປ່ວຍ, ພຣະອົງຈຶ່ງກ່າວວ່າ, “ລາຊະໂຣເພື່ອນຂອງພວກເຮົາກຳລັງນອນຫລັບຢູ່, ແຕ່ເຮົາຈະໄປທີ່ນັ້ນເພື່ອປຸກ ລາວ.” (ໂຢຮັນ 11:11). ຜູ້ຕິດຕາມຂອງພຣະເຢຊູບາງຄົນຄິດວ່າ ພຣະອົງໝາຍຄວາມວ່າລາຊະໂຣນອນຫຼັບ ຢູ່ເທິງ  ຕຽງ (ໂຢຮັນ 11:11–13). ແຕ່ພຣະເຢຊູໄດ້ກ່າວຢ່າງແຈ່ມແຈ້ງເຖິງສິ່ງທີ່ພຣະອົງໝາຍເຖິງ: “ລາຊະໂຣຕາຍແລ້ວ” (ໂຢຮັນ 11:12–14). ເມື່ອພຣະເຢຊູມາເຖິງເມືອງເບັດທານີ ລາຊະໂຣຕາຍສີ່ມື້ແລ້ວ. ສົບຂອງເພິ່ນເນົ່າເປື່ອຍ (ໂຢຮັນ 11:17, 39). ເມື່ອສົບຄົນຕາຍເລີ່ມມີກິ່ນເໝັນ, ບໍ່ມີຄຳຖາມວ່າ: ຄົນຕາຍແລ້ວ.

ແລ້ວພຣະເຢຊູກ່າວກັບນາງມາທາວ່າ, “ນ້ອງຊາຍຂອງເຈົ້າຈະເປັນຄືນມາຈາກຕາຍ ແລະ ຈະມີຊີວິດອີກ” (ໂຢຮັນ 11:23). ມາທາບອກພຣະເຢຊູວ່າ ນາງເຊື່ອໃນການຄືນມາຈາກຕາຍຄັ້ງສຸດທ້າຍ. ການຟື້ນຄືນຊີວິດຄັ້ງສຸດ ທ້າຍແມ່ນເວລາທີ່ພຣະເຈົ້າຈະປຸກປະຊາຊົນຂອງພຣະອົງໃຫ້ຟື້ນຄືນມາຈາກຕາຍໃນການສະເດັດມາຄັ້ງທີສອງ. ແຕ່ ພຣະເຢຊູປະກາດກັບນາງມາທາວ່າ, “ເຮົາເປັນຜູ້ປຸກ [ປຸກຄົນໃຫ້ເປັນຄືນມາຈາກຕາຍ] ແລະ ໃຫ້ເຂົາມີຊີວິດ. ຜູ້ ໃດທີ່ວາງໃຈໃນເຮົາຈະມີຊີວິດອີກ, ເຖິງແມ່ນວ່າເຂົາຕາຍ. ໃຜກໍຕາມທີ່ມີຊີວິດຢູ່ ແລະ ວາງໃຈໃນເຮົາຈະບໍ່ຕາຍ. ເຈົ້າ ເຊື່ອເລື່ອງນີ້ບໍ?’” (ໂຢຮັນ 11:23–26). ພຣະເຢຊູໄດ້ກ່າວຕື່ມວ່າ, “ຂ້າພະເຈົ້າບອກທ່ານບໍ່ບໍວ່າຖ້າຫາກທ່ານເຊື່ອ, ທ່ານຈະໄດ້ເຫັນລັດສະຫມີພາບຂອງພຣະເຈົ້າ [ພະລັງອຳນາດໃຫ້ຊີວິດຂອງພຣະອົງ]?” (ໂຢຮັນ 11:40). ມາທາ ເຊື່ອ. ນາງໄດ້ເຫັນລັດສະໝີພາບຂອງພຣະເຈົ້າໃນພຣະເຢຊູເມື່ອພຣະອົງໄດ້ຟື້ນຄືນພຣະຊົນ ຫຼື ປຸກລາຊະໂຣໃຫ້ເປັນ ຄືນມາຈາກຕາຍ.

ພຣະຄຳພີບອກວ່າພຣະເຈົ້າສ້າງຊີວິດທັງປວງ (ເພງສັນລະເສີນ 33:6). ໂດຍຄໍາສັ່ງຂອງພຣະອົງ, ພຣະ ເຈົ້າສາມາດເຮັດໃຫ້ຊີວິດໃຫມ່ອີກເທື່ອຫນຶ່ງ. ນັ້ນແມ່ນສິ່ງທີ່ເກີດຂຶ້ນກັບລາຊະໂຣ. ຫຼັງຈາກການອະທິຖານສັ້ນໆ, ພຣະເຢຊູໄດ້ສັ່ງວ່າ, “ລາຊະໂຣເອີຍ, ຈົ່ງອອກມາ!” (ໂຢຮັນ 11:43). ເມື່ອຝູງຊົນເຫັນລາຊະໂລຣອອກມາຈາກ ຫຼຸມຝັງສົບພວກເຂົາກໍເຫັນພະລັງຊີວິດຂອງພຣະເຈົ້າໃນພຣະເຢຊູ. ດ້ວຍພະລັງອັນດຽວກັນນີ້ພຣະເຢຊູໄດ້ສ້າງແຜ່ນ ດິນໂລກຂອງເຮົາ.ດ້ວຍພະລັງອັນດຽວກັນນີ້, ພຣະເຢຊູຈະປຸກຄົນຕາຍໃຫ້ຕື່ນໃນການສະເດັດມາຄັ້ງທີສອງຂອງພຣະ ອົງ. ເມື່ອພຣະເຢຊູປຸກລາຊະໂຣພຣະເຢຊູໃຫ້ຫຼັກຖານວ່າພຣະອົງຄວບຄຸມຄວາມຕາຍ. ພວກເຮົາຕ້ອງການຫຼັກຖານ ອີກບໍວ່າພຣະເຈົ້າມີຣິດເດດທັງໝົດ?

`ອ່ານຖ້ອຍຄຳຂອງພຣະເຢຊູໃນໂຢຮັນ 11:25, 26. ພຣະເຢຊູໝາຍຄວາມວ່າແນວໃດກ່ຽວກັບຜູ້ເຊື່ອທີ່ ຕາຍ ແລະ ຜູ້ທີ່ບໍ່ຕາຍ? ພຣະເຢຊູສອນຫຍັງເຮົາ? ເປັນຫຍັງຖ້ອຍຄຳຂອງພຣະເຢຊູຈຶ່ງເຮັດໃຫ້ເຮົາມີຄວາມຫວັງ ຫຼາຍ?`