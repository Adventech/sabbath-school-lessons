---
title:  ລູກຊາຍຂອງແມ່ໝ້າຍຂອງນາອິນ
date:   25/10/2022
---

ພຣະຄຳພີບອກວ່າພຣະເຢຊູ “ໄດ້ໄປທຸກບ່ອນເພື່ອເຮັດຄວາມດີຕໍ່ຄົນ. ພຣະອົງໄດ້ປິ່ນປົວ [ຜູ້ຄົນ] ຜູ້ທີ່ຖືກມານຮ້າຍປົກ ຄອງ, ສະແດງໃຫ້ເຫັນວ່າພຣະເຈົ້າສະຖິດຢູ່ກັບເຂົາ” (ກິດຈະການ 10:38). ພຣະຄຳພີເຕັມໄປດ້ວຍເລື່ອງຂອງ ພຣະເຢຊູ ແລະ ວິທີທີ່ພຣະອົງໄດ້ຊ່ວຍຫຼາຍຄົນທີ່ເຈັບປວດ ແລະ ຂັດສົນ. ຕໍ່ມາ ຊາວຢິວຫຼາຍຄົນໄດ້ຮັບເອົາພຣະເຢຊູ ເປັນພຣະຜູ້ຊ່ວຍໃຫ້ລອດຍ້ອນທຸກສິ່ງທີ່ພຣະເຢຊູໄດ້ເຮັດ.

“ພຣະເຢຊູໄດ້ໄປຢາມຫຼາຍບ້ານ. ພຣະອົງໄດ້ປິ່ນປົວຄົນທີ່ເຈັບປ່ວຍທັງໝົດຢູ່ທີ່ນັ້ນ. ວຽກງານປິ່ນປົວຂອງ ພຣະເຢຊູເປັນຫຼັກຖານວ່າພຣະເຈົ້າເລືອກພຣະອົງເປັນຜູ້ຊ່ອຍໃຫ້ລອດຂອງພວກເຮົາ. ພຣະເຢຊູຊົງເຮັດທຸກຢ່າງດ້ວຍ ຄວາມຮັກ ແລະ ຄວາມເມດຕາໃນໃຈຂອງພຣະອົງ. ພຣະເຢຊູເບິ່ງແຍງຜູ້ຄົນ. ພຣະເຢຊູຕ້ອງການຮັບໃຊ້ຜູ້ຄົນ ແລະ ເບິ່ງແຍງຄວາມຈຳເປັນຂອງເຂົາເຈົ້າ. ດັ່ງນັ້ນ, ພຣະອົງຈຶ່ງກາຍເປັນຄົນດຽວກັນກັບຄົນທີ່ ພຣະອົງໄດ້ມາເພື່ອຊ່ວຍໃຫ້ ລອດ. ຄົນທີ່ບໍ່ມີໃຜສົນໃຈ ແລະ ຄົນທຸກຍາກບໍ່ຢ້ານທີ່ຈະມາຫາພຣະເຢຊູ. ເດັກນ້ອຍກໍຮັກທີ່ຈະຢູ່ໃກ້ພະເຍຊູເຊັ່ນ ກັນ.”—ທ່ານ ນາງ ແອລເລນ ຈີໄວທ໌, ບາດກ້າວໄປຫາພຣະຄຣິດ, ໜ້າ 11, 12, ປັບປ່ຽນ.

`ອ່ານກ່ຽວກັບການຟື້ນຄືນຊີວິດໃນລູກາ 7:11–17. ດັ່ງທີ່ເຮົາຮູ້ວ່າການຟື້ນຄືນມາຈາກຕາຍເປັນເວລາທີ່ຜູ້ ຄົນຕື່ນຂຶ້ນຈາກຕາຍ. ປຽບທຽບການຟື້ນຄືນຊີວິດໃນລູກາ 7:11–17 ກັບການຄືນມາຈາກຕາຍທີ່ພວກເຮົາສຶກສາມື້ ວານນີ້. ການຟື້ນຄືນຊີວິດໃນລູກາແຕກຕ່າງກັນແນວໃດ?`

ພຣະເຢຊູປິ່ນປົວຄົນເຈັບປ່ວຍ ແລະ ຂັບໄລ່ຜີປີສາດອອກຈາກຄົນ. ເມື່ອພຣະເຢຊູ ແລະ ພວກລູກສິດຂອງ ພຣະອົງມາໃກ້ເມືອງນາອິນພວກເຂົາໄດ້ເຫັນຝູງຊົນກຳລັງໄປຮ່ວມພິທີສົບ. ບາງຄົນໃນຝູງຊົນໄດ້ເອົາສົບຜູ້ເສຍຊີວິດໃສ່ ໄວ້ໃນໂລງສົບ. ໂລງສົບເປີດ. ລູກຊາຍຄົນດຽວຂອງແມ່ໝ້າຍນອນຢູ່ໃນໂລງສົບ. ແມ່ໝ້າຍຮ້ອງໄຫ້ຢ່າງໜັກ. ພຣະເຢຊູ ຮູ້ສຶກເສຍໃຈຫຼາຍຕໍ່ແມ່ທີ່ໂສກເສົ້າ. ພຣະເຢຊູໄດ້ກ່າວກັບແມ່ຍິງວ່າ, "'ຢ່າຮ້ອງໄຫ້" (ລູກາ 7:13). ຈາກນັ້ນ ພຣະຢຊູ “ຍ່າງໄປທີ່ໂລງທີ່ເປີດແລ້ວແຕະຕ້ອງມັນ. ພວກຜູ້ຊາຍທີ່ຖືໂລງສົບໄດ້ຢຸດ. ພຣະເຢຊູໄດ້ກ່າວກັບລູກຊາຍທີ່ຕາຍແລ້ວວ່າ: ‘ຊາຍຫນຸ່ມ, ຂ້າພະເຈົ້າບອກທ່ານວ່າ, ລຸກຂຶ້ນ!’” (ລູກາ 7:14). ພຽງແຕ່ຍ້ອນພຣະເຢຊູຢູ່ທີ່ນັ້ນເລື່ອງທັງໝົດກໍປ່ຽນ ໄປ. ຫລາຍຄົນທີ່ໄດ້ເຫັນການອັດສະຈັນໄດ້ເກີດຂຶ້ນຮູ້ວ່າມີຄົນພິເສດຢູ່ໃນບັນດາພວກເຂົາ. ດັ່ງນັ້ນ, ຜູ້ຄົນຈຶ່ງເວົ້າວ່າ ພຣະເຢຊູເປັນ “ຜູ້ມີພະລັງ” (ລູກາ 7:16). ຜູ້ຄົນເຊື່ອວ່າພຣະເຈົ້າສົ່ງພຣະເຢຊູມາເພື່ອສະແດງໃຫ້ເຫັນວ່າພຣະອົງ ຫ່ວງໃຍປະຊາຊົນຂອງພຣະອົງຫຼາຍ.

ທັງຍິງໝ້າຍຂອງຊາເຣຟັດ ແລະ ຍິງຊາວຊູເນມ ໄດ້ຂໍຄວາມຊ່ວຍເຫຼືອຈາກຜູ້ຮັບໃຊ້ຂອງພຣະເຈົ້າ. ແຕ່ແມ່ ໝ້າຍຂອງນາອິນໄດ້ຮັບການຊ່ວຍເຫຼືອໂດຍບໍ່ໄດ້ຂໍເອົາ. ພຣະເຈົ້າເບິ່ງແຍງພວກເຮົາເຖິງແມ່ນວ່າພວກເຮົາບໍ່ຮູ້ສຶກວ່າ ເຮົາມີຄ່າຄວນພຽງພໍທີ່ຈະຂໍຄວາມຊ່ອຍເຫລືອຈາກພຣະອົງ.