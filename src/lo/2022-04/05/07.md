---
title:  ສຶກສາເພີ່ມເຕີມ
date:   28/10/2022
---

ອ່ານໃນໜັງສື ທ່ານ ນາງ ແອລເລນ ຈີໄວທ໌, “ການຕາຍຂອງໂມເຊ,” ໜ້າ 469–480, ໃນ ບັນພະຊົນ ແລະ ຜູ້ເຜີຍພຣະວະຈະນະ; “ສຽງຂອງການຕິຕຽນທີ່ເຄັ່ງຄັດ,” ໜ້າ 129–142; “ສາດສະດາແຫ່ງສັນ ຕິພາບ,” ໜ້າ 237–243, ຜູ້ເຜີຍພຣະວະຈະນະ ແລະ ກະສັດ; “ນາຍຮ້ອຍ,” ໜ້າ 318, 319; “ການແຕະຕ້ອງ ແຫ່ງຄວາມເຊື່ອ,” ໜ້າ 342, 343; “‘ລາຊະໂລ, ຈົ່ງອອກມາ,’” ໜ້າ 524–536, ໃນຄວາມປາຖະໜາຂອງຍຸກ ສະໄໝ.

“ໃນພຣະເຢຊູເປັນຊີວິດ. ຊີວິດນີ້ບໍ່ໄດ້ເຮັດໃຫ້ ຫຼື ຢືມມາຈາກສິ່ງອື່ນ. ‘ຜູ້ທີ່ມີພຣະບຸດກໍມີຊີວິດ. ແຕ່ຜູ້ທີ່ບໍ່ມີ ພຣະບຸດຂອງພຣະເຈົ້າກໍບໍ່ມີຊີວິດ.' 1 ໂຢຮັນ 5:12. ພຣະເຢຊູເປັນພຣະເຈົ້າ. ໃນຖານະເປັນພຣະເຈົ້າ, ພຣະເຢຊູສາ ມາດໃຫ້ພວກເຮົາມີຊີວິດຕະຫຼອດໄປ. ພຣະເຢຊູກ່າວວ່າ: ‘ຜູ້ທີ່ເຊື່ອໃນເຮົາກໍຈະມີຊີວິດເຖິງຕາຍ ແລະ ຜູ້ທີ່ມີຊີວິດຢູ່ ແລະ ເຊື່ອໃນຂ້ອຍຈະບໍ່ຕາຍ. ນາງມາທາ, ເຈົ້າເຊື່ອເລື່ອງນີ້ບໍ?’ ໃນຂໍ້ນີ້ [ໂຢຮັນ 11:25, 26, ICB], ພຣະເຢຊູຊົງ ເບິ່ງອະນາຄົດເມື່ອພຣະອົງຈະປຸກຄົນຕາຍໃນການສະເດັດກັບມາຄັ້ງທີສອງ. ແລ້ວໄພ່ພົນຂອງພຣະເຈົ້າກໍຈະຖືກປ່ຽນ ແປງ ແລະ ປະທານຮ່າງກາຍໃໝ່. ພຣະເຈົ້າຈະເອົາຊີວິດໄປສູ່ສະຫວັນ. ພວກເຂົາຈະບໍ່ຕາຍ. ແຕ່ໃນຕອນນີ້ພຣະເຢຊູ ກຳລັງຈະປຸກລາຊະໂຣໃຫ້ເປັນຄືນມາຈາກຕາຍ. ການອັດສະຈັນນີ້ເປັນຄຳສັນຍາທີ່ສະແດງໃຫ້ເຫັນວ່າພຣະເຢຊູຈະປຸກ ຄົນທັງປວງທີ່ລອດພົ້ນຈາກຫລຸມຝັງສົບ. ໂດຍພຣະຄໍາຂອງພຣະອົງ ແລະ ວຽກງານຂອງພຣະອົງ, ພຣະເຢຊູໄດ້ປະ ກາດວ່າພຣະອົງເປັນຜູ້ໃຫ້ຊີວິດແກ່ຄົນຕາຍ. ອີກບໍ່ດົນພຣະເຢຊູຈະຕາຍເທິງໄມ້ກາງແຂນ. ແຕ່ກ່ອນນັ້ນພຣະເຢຊູສະ ແດງໃຫ້ເຫັນວ່າພຣະອົງຄວບຄຸມຂຸມຝັງສົບ. ພຣະອົງສະແດງໃຫ້ເຫັນວ່າພຣະອົງສາມາດໃຫ້ຊີວິດອັນຕະຫຼອດໄປ ເປັນນິດ.”—ທ່ານ ນາງ ແອລເລນ ຈີໄວທ໌, The Desire of Ages, ໜ້າ 530, .

**ຄຳຖາມສົນທະນາ**:

`ພວກເຮົາຕາຍໄປພ້ອມໆກັບສິ່ງທີ່ມີຊີວິດອື່ນໆທັງໝົດ: ໄກ່, ບີເວີ, ຫອຍນາງລົມ ແລະ ອື່ນໆ. ປະສົບ ການ ຂອງພວກເຮົາແມ່ນຮ້າຍແຮງກວ່າສັດ. ໃນຖານະເປັນມະນຸດ, ເຮົາຮູ້ວ່າເຮົາຈະຕາຍ (ອ່ານ ປັນຍາຈານ 9:5). ສັດບໍ່ຮູ້. ເປັນຫຍັງຄຳສັນຍາເລື່ອງການຟື້ນຄືນຊີວິດຈຶ່ງສຳຄັນຫຼາຍຕໍ່ເຮົາ?`

`ຄຣິດສະຕຽນ ແລະ ຄົນອື່ນໆຫຼາຍຄົນຄິດວ່າພວກເຂົາຈະຢູ່ເທິງສະຫວັນຫຼັງຈາກຕາຍ. ສິ່ງທີ່ຜິດພາດກັບ ຄວາມຄິດນີ້? ມີຄວາມຕ້ອງການການຄືນມາຈາກຕາຍບໍ ຖ້າທຸກຄົນໄປສະຫວັນຫຼັງຈາກຕາຍ? ອະທິບາຍ.`