---
title:  ການສື່ສານກັບຄົນທີ່ຕາຍໄປແລ້ວ
date:   07/12/2022
---

ເນໂຄຣເມນຊິ ເປັນໜຶ່ງໃນກົນໄກຂອງຊາຕານໃນສະໄໝພັນທະສັນຍາເດີມ. ເນໂຄຣເມນຊິ ແມ່ນການສື່ ສານກັບຄົນຕາຍ. ຄໍາວ່າ "ເນໂຄຣເມນຊິ" ມາຈາກພາສາກຣີກສອງຄໍາ: "ເນໂຄຣ" (ຕາຍ) ແລະ "ເມນເທຍ" (ໝໍດູໝໍເດົາ). ຄົນມັກປະຕິບັດເນໂຄຣເມນຊິເພື່ອໃຫ້ໄດ້ຮັບຄວາມຮູ້ພິເສດຂອງວິນຍານກ່ຽວກັບອະນາຄົດ. ການຕົວະ ອີກຢ່າງໜຶ່ງທີ່ຊາຕານໄດ້ປະດິດຂຶ້ນແມ່ນການບູຊາມາຊິກໃນຄອບຄົວທີ່ຕາຍແລ້ວ. ຜູ້ຄົນເຊື່ອວ່າ ວິນຍານຂອງຄົນທີ່ ເຂົາເຈົ້າຮັກທີ່ຕາຍໄປແລ້ວສາມາດປ່ຽນແປງຊີວິດຂອງເຂົາເຈົ້າໄດ້. ຫຼາຍຄົນໃນທຸກມື້ນີ້ຍອມຮັບຄຳຕົວະເຫຼົ່ານີ້ຍ້ອນຄິດ ເຖິງຄົນທີ່ຕາຍໄປ.

`ອ່ານກ່ຽວກັບປະສົບການຂອງຊາອູນ ກັບ ໝໍຜີຢູ່ທີ່ເອັນໂດເຣ ໃນ 1 ຊາມູເອນ 28:3–25. ເລື່ອງນີ້ສອນ ຫຍັງເຮົາກ່ຽວກັບເຫດຜົນທີ່ເຮົາບໍ່ຄວນພະຍາຍາມສື່ສານກັບວິນຍານ “ທີ່ຕາຍແລ້ວ”?`

ພຣະເຈົ້າຫ້າມປະຊາຊົນຂອງພຣະອົງສົນທະນາກັບໝໍຜີ, ໝໍເວດມົນ,ຄົນຫຼິ້ນກົນ, ໝໍດູໝໍເດົາ, ຫຼື ວິນ ຍານຊົ່ວ. ພຣະເຈົ້າໄດ້ສັ່ງໃຫ້ປະຊາຊົນຂອງພຣະອົງຂ້າຄົນເຫຼົ່ານີ້ດ້ວຍກ້ອນຫີນ (ລະບຽບພວກເລວີ 19:31; ລະບຽບ ພວກເລວີ 20:6, 27; ພຣະບັນຍັດສອງ 18:9–14). ດັ່ງນັ້ນ ກະສັດຊາອູນຈຶ່ງຂ້າຄົນຊົ່ວທັງໝົດນີ້ (1 ຊາມູເອນ 28:3, 9).

ຕໍ່ມາ ຊາອູນໄດ້ໄປຫາໝໍຜີທີ່ເມືອງເອັນໂດເຣ ຫຼັງຈາກພຣະເຈົ້າໄດ້ປະຕິເສດລາວ (1 ຊາມູເອນ 28:6, 7, 15; ປຽບທຽບກັບໂຢຊວຍ 17:11; ເພງສັນລະເສີນ 83:10). ເມືອງເດັນໂດເຣເປັນເມືອງໜຶ່ງໃນແຜ່ນດິນການາ ອານ. ຊາອູນໄດ້ຂໍໃຫ້ໝໍຜີປຸກຜູ້ພະຍາກອນຊາມູເອນໃຫ້ຕື່ນຈາກຄວາມຕາຍ. ສາດສະດາເປັນທູດພິເສດຈາກພຣະ ເຈົ້າ. ໝໍຜີ “ຕື່ນ” ຜີຮ້າຍທີ່ທຳທ່າເປັນຊາມູເອນ. ວິນຍານຊົ່ວໄດ້ລົມກັບຊາອູນ (1 ຊາມູເອນ 28:13–19). ພຣະວິນຍານໄດ້ບອກຊາອູນວ່າ, “ມື້ອື່ນເຈົ້າ ແລະ ລູກຊາຍຂອງທ່ານຈະຢູ່ທີ່ນີ້ກັບຂ້າພະເຈົ້າ” (1 ຊາມູເອນ 28:19). ການຕົວະຂອງວິນຍານຊົ່ວນັ້ນມີພະລັງ. ມັນເຮັດໃຫ້ຊາອູນຄິດວ່າວິນຍານຂອງຄົນນັ້ນຍັງມີຊີວິດຢູ່ຫຼັງຈາກຮ່າງກາຍ ຂອງລາວຕາຍ. ຫຼາຍກວ່າ 200 ປີຕໍ່ມາ ເອຊາຢາໄດ້ຂຽນກ່ຽວກັບຜູ້ຄົນທີ່ສື່ສານກັບຄົນຕາຍຢ່າງລັບໆ ແລະຂໍຄຳແນະນຳ ໃຫ້ເຂົາເຈົ້າ.ເອຊາຢາເວົ້າວ່າ, “ເປັນຫຍັງພວກເຮົາຈິງບໍ່ຖາມພະເຈົ້າກ່ອນ?” ເປັນຫຍັງຜູ້ຄົນຈີງຖາມຄົນຕາຍເພື່ອ ຂໍຄຳແນະນຳ? ຈົ່ງບອກເຂົາເຈົ້າໃຫ້ເຊື່ອຟັງຄຳສອນ ແລະ ພຣະບັນຍັດ. ຖ້າເຂົາເຈົ້າບໍ່ເວົ້າຕາມຄຳນີ້ກໍເປັນເພາະພວກ ເຂົາບໍ່ມີຄວາມສະຫວ່າງໃນພຣະຄຳພີ” (ເອຊາຢາ 8:19, 20; ອ່ານເອຊາຢາ 19:3).

`ຫຼາຍຄັ້ງທີ່ພວກເຮົາເຮັດສິ່ງຊົ່ວຊ້າຄືກັບກະສັດຊາອູນເມື່ອລາວຕົກຢູ່ໃນຄວາມສັບສົນ? ສະນັ້ນຄວາມເຊື່ອການອະທິຖານ ແລະ ການເຊື່ອຟັງຄວາມຈິງໃນພຣະຄຳພີເປັນພຽງສິ່ງດຽວທີ່ເຮັດໃຫ້ເຮົາ ລອດພົ້ນໄດ້?`