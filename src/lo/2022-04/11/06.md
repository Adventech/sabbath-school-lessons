---
title:  ຄົນຕາຍສາມາດກັບມາຫາເຮົາໄດ້ບໍ?
date:   08/12/2022
---

ບາງເທື່ອຜີຮ້າຍທຳທ່າວ່າເປັນຄົນທີ່ເຮົາຮັກ, ໝູ່ເພື່ອນ, ຫຼື ສະມາຊິກໃນຄອບຄົວທີ່ຕາຍໄປແລ້ວ. ພວກມັນ ປາກົດຕໍ່ຄົນທີ່ຮູ້ຈັກເຂົາເຈົ້າຕອນທີ່ເຂົາເຈົ້າມີຊີວິດຢູ່. ວິນຍານຊົ່ວເຮັດໃຫ້ຕົວເອງເບິ່ງຄື ແລະ ເວົ້າແບບທີ່ຄົນຕາຍໄດ້ ເຮັດ. ການຕົວະທັງໝົດນີ້ແມ່ນຄຳເວົ້າຂອງຊາຕານ. ຊາຕານໃຊ້ກົນອຸບາຍເຫຼົ່ານີ້ເພື່ອຫຼອກລວງຄົນທີ່ບໍ່ຮູ້ຄວາມຈິງໃນ ພຣະຄໍາພີ. ທ່ານ ນາງ ແອລເລນ ຈີໄວທ໌ ເຕືອນວ່າ, “ໃນຍຸກສຸດທ້າຍ, ວິນຍານຊົວຈະຕົວະຈະທໍາທ່າເປັນສາວົກຂອງ ພຣະເຢຊູທີ່ຕື່ນຈາກຄວາມຕາຍ. ຄົນເຫຼົ່ານີ້ຈະຂັດກັບສິ່ງຕ່າງໆໃນພຣະຄຳພີທີ່ພຣະວິນຍານບໍລິສຸດບອກໃຫ້ຂຽນ.” ໃນ ປື້ມຂໍ້ຂັດແຍ່ງຄັ້ງໃຫຍ່, ໜ້າ 624, ປັບປຸງ.

`ອ່ານ 2 ໂກຣິນໂທ 11:14, 15 ແລະເອເຟໂຊ 6:10–18. ຂໍ້ພຣະຄຳພີເຫຼົ່ານີ້ບອກເຮົາແນວໃດວ່າ ພວກເຮົາຄວນເຮັດແນວໃດເພື່ອປົກປ້ອງຕົວເອງຈາກການຫຼອກລວງຂອງຊາຕານ ແລະ ວິນຍານຊົ່ວທີ່ຕົວະຂອງມັນ?`

ອາຈານ ໂປໂລເຕືອນພວກເຮົາວ່າ “ເພາະ-ວ່າເຮົາທັງ-ຫລາຍບໍ່-ໄດ້ຕໍ່-ສູ້ກັບມະ-ນຸດທຳ-ມະ-ດາ ແຕ່ຕໍ່-ສູ້ກັບຜູ້-ປົກ- ຄອງ, ຜູ້ມີອຳ-ນາດ, ເຈົ້າໂລກທີ່-ຢູ່ໃນໂມ-ຫະຄວາມມືດແຫ່ງໂລກນີ້ ແລະຕໍ່-ສູ້ກັບກຳ-ລັງວິນ-ຍານຝ່າຍຄວາມຊົ່ວ-ຮ້າຍໃນ ອາ-ກາດສະ-ຖານ”.(ເອເຟໂຊ 6:12). ພວກເຮົາຈະໄດ້ຮັບການປົກປ້ອງຈາກວິນຍານຊົ່ວທີ່ຕົວະເຫຼົ່ານີ້ພຽງແຕ່ເມື່ອເຮົາ ໃສ່ຊຸດນັກຮົບທັງໝົດທີ່ພຣະເຈົ້າມອບໃຫ້ເຮົາ (ເອເຟໂຊ 6:13–18).

ວິນຍານຊົ່ວທີ່ຕົວະເຫຼົ່ານີ້ພະຍາຍາມເຮັດໃຫ້ພວກເຮົາຢ້ານ. ແຕ່ພວກມັນບໍ່ສາມາດຫຼອກລວງ ຫຼື ຫຼອກ ລວງຜູ້ຄົນທີ່ໄດ້ຮັບການປົກປ້ອງຈາກພຣະເຈົ້າ ແລະ ຜູ້ທີ່ຮູ້ ແລະ ເຊື່ອຖືຄວາມຈິງໃນພຣະຄຳພີ. ໃນຖານະທີ່ຊາວ ເຊເວນເດ ເອັດເວນຕິດສ, ພວກເຮົາເຊື່ອຄວາມຈິງໃນພຣະຄໍາພີ ວ່າວິນຍານບໍ່ມີຊີວິດຕະຫຼອດໄປ. ພວກເຮົາຮູ້ວ່າ ພຣະຄຳພີສອນວ່າຄົນຕາຍບໍ່ສາມາດສື່ສານກັບເຮົາ ຫຼືປາກົດຕົວຕໍ່ເຮົາໄດ້. ດັ່ງນັ້ນ ພວກເຮົາຕ້ອງປະຕິເສດວິນຍານ ຊົ່ວໃດໆທີ່ເຮັດຕົວເປັນຄົນທີ່ເຮົາຮັກທີ່ຕາຍໄປ.ວິນຍານຊົ່ວສາມາດເຮັດຄືກັໍບຄົນທີ່ເຮົາຮັກທີ່ຕາຍໄປແລ້ວ ຄົນທີ່ຕາຍໄປ ແລ້ວອາດຈະເວົ້າແບບດຽວກັນກັບຄົນຮັກຂອງພວກເຮົາ. ແຕ່ເຮົາຕ້ອງໝັ້ນຄົງຢູ່ສະເໝີໃນຄຳສອນທີ່ວ່າ ຄົນຕາຍ ນອນຫລັບຢູ່ໃນບ່ອນຝັງສົບ.

ຂໍບອກວ່າເຈົ້າເສຍຄົນຮັກໄປ.ແລ້ວຄົນຮັກນີ້ປະກົດຕົວຕໍ່ເຈົ້າ.ລາວບອກເຈົ້າວ່າລາວຮັກເຈົ້າຫຼາຍປານໃດ ແລະ ຄິດຮອດ ເຈົ້າ.ລາວເວົ້າເຖິງສິ່ງທີ່ມີແຕ່ຄົນທີ່ເຈົ້າຮັກທີ່ຕາຍໄປເທົ່ານັ້ນທີ່ຮູ້. ແລ້ວລາວກໍເວົ້າວ່າຕອນນີ້ຢູ່ໃນສະຫວັນ. ເຈົ້າເຫັນບໍ ວ່າຄົນເຮົາຈະມີອັນຕະລາຍຫຼາຍປານໃດເມື່ອເຫດການນີ້ເກີດຂຶ້ນຖ້າເຮົາບໍ່ຮູ້ຄວາມຈິງໃນພຣະຄຳພີ?ເຮົາ ອາດ ຈະເຊື່ອ ການຕົວະເຫຼົ່ານິ້. ຮ້າຍແຮງໄປກວ່ານັ້ນ, ເຮົາອາດຈະຕ້ອງເຊື່ອມັນ.

`ການໃສ່ຊຸດນັກຮົບຂອງພຣະເຈົ້າໝາຍຄວາມວ່າແນວໃດ? ພວກເຮົາເຮັດສິ່ງນີ້ໃນແຕ່ລະມື້ໃນທຸກພາກສ່ວນຂອງ
ຊີວິດຂອງພວກເຮົາແນວໃດ?`