---
title:  ການກໍ່ສ້າງເຮືອນຂອງຕົນເທິງດານຫີນ
date:   04/12/2022
---

ຫນຶ່ງໃນການເວົ້າຕົວະທີ່ໃຊ້ໃນເວລາສຸດທ້າຍຂອງຊາຕານແມ່ນເລຶ່ອງຄວາມລຶກລັບແລະເວດມົນ. ຄວາມ ລຶກລັບແມ່ນປະສົບການທາງສາສະຫນາທີ່ປະກອບມີຄໍາສອນທີ່ແຕກຕ່າງກັນຫຼາຍ. ຄວາມເຊື່ອພື້ນຖານແມ່ນວ່າບຸກ ຄົນໃດຫນຶ່ງເຂົ້າຮ່ວມກັບຕົນເອງກັບພະລັງອັນເໜືອທຳມະຊາດ. ບາງຄັ້ງຜູ້ທີ່ມີປະສົບການນີ້ເບິ່ງຄືວ່າລາວນອນຫລັບ. ແຕ່ລາວສາມາດເຄື່ອນຍ້າຍ, ຕອບຄໍາຖາມ, ແລະ ປະຕິບັດຕາມຄໍາສັ່ງຄືກັນກັບຄົນທີ່ຕື່ນນອນ. ມັນເປັນເລື່ອງເສົ້າໃຈທີ່ ຈະເວົ້າວ່າ, ປະສົບການການນະມັດສະການນີ້ແມ່ນສ່ວນຫນຶ່ງຂອງຄຣິດສະຕຽນບາງກຸ່ມໃນທຸກມື້ນີ້. ຄຣິດສະຕຽນໃນ ໂບດເຫຼົ່ານີ້ປ່ຽນຄວາມຈິງໃນພຣະຄຳພີດ້ວຍການໃສ່ຄວາມຮູ້ສຶກ,ຄວາມຕ້ອງການ ແລະ ປະສົບການຂອງເຂົາເຈົ້າເອງ. ດັ່ງນັ້ນ, ປະສົບການຂອງສາສະໜາພວກນີ້ທີ່ພະຍາຍາມຈະເຮັດໃຫ້ບຸກຄົນໃດໜຶ່ງເປັນ "ພຣະເຈົ້າ." ປະສົບການທາງ ສາສະຫນານີ້ເຮັດໃຫ້ຄຣິດສະຕຽນຕົກຢູ່ໃນອັນຕະລາຍເພາະພວກເຂົາໄດ້ປະຕິບັດຕາມຄວາມເຊື່ອເຫຼົ່ານີ້. ເວດມົນບໍ່ ໄດ້ຮັກສາຄົນໃຫ້ປອດໄພຈາກການຕົວະຂອງຊາຕານ, ລວມທັງການຫຼອກ ລວງໃນເວລາສິ້ນສຸດ ຂອງມັນ.

`ໃນມັດທາຍ 7:21–27, ພຣະເຢຊູກ່າວກ່ຽວກັບການສ້າງເຮືອນຂອງພວກເຮົາ “ເທິງດານຫີນ” ຫຼື “ເທິງດິນຊາຍ.” ຫມາຍຄວາມວ່າແນວໃດ?`

ທຸກມື້ນີ້ ໂບດຄຣິດສະຕຽນຫຼາຍແຫ່ງເວົ້າວ່າ ຄຳສອນໃນພຣະຄຳພີນັ້ນບໍ່ສຳຄັນແລ້ວ. ພວກເຂົາເວົ້າວ່າສິ່ງ ທີ່ສໍາຄັນທີ່ສຸດບໍ່ແມ່ນສິ່ງທີ່ທ່ານຮູ້, ແຕ່ວ່າທ່ານຮູ້ຈັກໃຜ. ດັ່ງນັ້ນ, ພວກເຂົາແທນທີ່ຄໍາສອນຂອງພຣະເຢຊູດ້ວຍພຣະເຢ ຊູເອງ. ຄຣິດສະຕຽນເຫຼົ່ານີ້ຮູ້ສຶກວ່າຄວາມຈິງໃນພຣະຄຳພີເປັນແບບເກົ່າ ແລະ ບໍ່ເປັນທີ່ນິຍົມຫຼາຍ. ພວກເຂົາເວົ້າວ່າ ບາງເລື່ອງ ຫຼື ຄຳສອນໃນພຣະຄຳພີບໍ່ສາມາດເປັນຈິງ. ເປັນຫຍັງ? ເພາະພວກເຂົາເຊື່ອວ່າ ພຣະເຢຊູຈະບໍ່ຍອມໃຫ້ສິ່ງ ຕ່າງໆເກີດຂຶ້ນຕາມທີ່ພຣະຄຳພີບອກ. ດັ່ງນັ້ນ ຄຣິດສະຕຽນເຫຼົ່ານີ້ຖິ້ມເລື່ອງໃນພຣະຄຳພີ ຫຼື ຄຳສອນໃນພຣະຄຳພີທີ່ ເຂົາເຈົ້າບໍ່ມັກ. ຫນຶ່ງໃນຄໍາສອນເຫຼົ່ານີ້ແມ່ນການເຊື່ອຟັງພຣະເຈົ້າ. ເຮົາຕ້ອງ“ສ້າງ”ຄວາມເຊື່ອຂອງພວກເຮົາໃຫ້ຄືກັນ ກັບການສ້າງເຮືອນຢູ່ເທິງດ່ານຫີນທີ່ແຂງແຮງ.

ດັ່ງນັ້ນ, ຜູ້ຄົນກຳລັງຕົກຢູ່ໃນໄພອັນຕະລາຍທີ່ຄິດວ່າພວກເຂົາພຽງແຕ່ເຊື່ອໃນພຣະເຢຊູ. ໃຫ້ເຮົາຈື່ໄວ້ວ່າ, ຊາວໂຣມັນກາໂຕລິກຜູ້ທີ່ຂ້າພວກປະທ້ວງໃນຍຸກມືດກໍ່ເຊື່ອໃນພຣະເຢຊູ. ຜູ້ຄົນທີ່ຂັບໄລ່ຜີປີສາດອອກໃນນາມຂອງພຣະ ເຢຊູກໍເຊື່ອໃນພຣະເຢຊູຄືກັນ (ມັດທາຍ 7:22). “ໜຶ່ງໃນຄຳຕົວະທີ່ໃຫຍ່ທີ່ສຸດຂອງຊາຕານ ແມ່ນ: ຄວາມຄິດທີ່ວ່າມັນ ບໍ່ສຳຄັນໃນສິ່ງທີ່ເຮົາເຊື່ອ. ຊາຕານຮູ້ວ່າເມື່ອເຮົາຍອມຮັບຄວາມຈິງໃນພຣະຄໍາພີ ຄວາມຈິງຈະເຮັດໃຫ້ເຮົາບໍລິສຸດ. ດັ່ງນັ້ນ ຊາຕານຈຶ່ງພະຍາຍາມແທນທີ່ຄວາມຄິດທີ່ບໍ່ຖືກຕ້ອງ, ເລື່ອງທີ່ບໍ່ຖືກຕ້ອງ, ແລະ ຂ່າວດີທີ່ບໍ່ຖືກຕ້ອງສໍາລັບ ຄວາມຈິງໃນພຣະຄໍາພີ.”—ໃນໜັງສື ທ່ານ ນາງ ແອລເລນ ຈີໄວທ໌, ສົງຄາມຄັ້ງຍິ່ງໃຫຍ່ລະຫວ່າງຄວາມດີ ແລະ ຄວາມຊົ່ວ, ຫນ້າ 520.

`ພວກເຮົາຈະຕໍ່ສູ້ກັບຄວາມຮູ້ສຶກ ຫຼື ຄວາມປາຖະໜາທີ່ຈະເຮັດສິ່ງທີ່ພຣະຄຳຂອງພຣະເຈົ້າເຕືອນເຮົາບໍ່ໃຫ້ ເຮັດ?`