---
title:  ກົນລວງ ແລະ ຄໍາຕົວະ ໃນເວລາສິ້ນ ສຸດ
date:   03/12/2022
---

### ອ່ານບົດຮຽນສຳລັບອາທິດນີ້
ມັດທາຍ 7:21–27; 1 ກະສັດ 17:22–24; ເຮັບເຣີ 9:25–28; 1 ຊາມູເອນ 28:3–25.

> <p>ຂໍ້ຄວນຈຳ</p>
> “ການເຮັດຢ່າງນັ້ນບໍ່ເປັນການປະຫລາດຫຍັງດອກເພາະຊາຕານເອງກໍຍັງປອມຕົວເປັນເທວະດາ
ຂອງຄວາມສະຫວ່າງໄດ້. ເຫດສັນນັ້ນຈຶ່ງບໍ່ເປັນການງຶດປະຫລາດອັນໃດທີ່ຜູ້ຮັບໃຊ້ຂອງຊາຕານຈະປອມຕົວເປັນຜູ້ຮັບໃຊ້ຂອງຄວາມຊອບທຳ ບັ້ນສຸທ້າຍຂອງຄົນເຫລົ່ານັ້ນຈະເປັນໄປຕາມການກະທຳຂອງເຂົາ.” (2 ໂກຣິນໂທ 11:14, 15).

ໃນຍຸກສະໄໝໃໝ່ນີ້ເຕັມໄປດ້ວຍການຄົ້ນຫາ, ຄວາມບັນເທີງ, ຮູບເງົາ, ແລະ ຂ່າວທີ່ກ່ຽວກັບເຫດການທີ່ ແປກປະຫຼາດ ແລະ ໜ້າປະຫຼາດໃຈ. “ການອັດສະຈັນ” ເຫຼົ່ານີ້ລວມມີຄວາມຮູ້ລັບກ່ຽວກັບຜີ, ນັກທ່ອງທ່ຽວຈາກບ່ອນ ນອກ, ແລະ ຂໍ້ຄວາມຈາກຄົນຕາຍ. ບໍລິສັດຮໍລິຫວູດໄດ້ສ້າງຮູບເງົາຫຼາຍເລື່ອງກ່ຽວກັບສາສະຫນາ ແລະ ໜັງກ່ຽວກັບ ການມະຫັດສະຈັນ. ແຕ່ຮູບເງົາເຫຼົ່ານີ້ສ່ວນຫຼາຍເຕັມໄປດ້ວຍຄຳຕົວະ ແລະ ຄຳສອນປອມທີ່ບິດເບືອນຄວາມຈິງໃນ ພຣະຄຳພີ. ຮູບເງົາເຫຼົ່ານີ້ບອກເຮົາເລື່ອງການຕົວະທີ່ງູບອກ ເອວາ ວ່າ: “‘ເຈົ້າຈະບໍ່ຕາຍ’” (ປະຖົມມະການ 3:4). ຄຳຕົວະພວກນີ້ຍັງເປັນໜຶ່ງໃນປຶ້ມທີ່ອ່ານຫຼາຍທີ່ສຸດ ແລະ ເກມຄອມພິວເຕີຍອດນິຍົມທີ່ຂາຍດີໃນຮອບ 10 ປີຜ່ານມາ. ແນ່ນອນ, ຊາຕານພະຍາຍາມຫັນຄວາມສົນໃຈຂອງເຮົາອອກຈາກພຣະເຈົ້າດ້ວຍກົນອຸບາຍ ແລະ ການຕົວະຫຼາຍຢ່າງ ເຫຼົ່ານີ້. ບາງຄັ້ງ ຊາຕານຍັງ “ປິດບັງ” ຄວາມຕົວະຂອງຕົນດ້ວຍວິທະຍາສາດ.

ຫນຶ່ງໃນເຄັດລັບທີ່ໃຫຍ່ທີ່ສຸດຂອງຊາຕານແມ່ນປະສົບການ "ໃກ້ຄວາມຕາຍ" (NDEs). NDE ແມ່ນປະ ສົບການທີ່ຜູ້ໃດຜູ້ໜຶ່ງມີຫຼັງຈາກລາວ"ຕາຍ." ຈາກນັ້ນຄົນຜູ້ນີ້ກໍກັບຄືນມາມີຊີວິດອີກແລ້ວກໍ່ເລົ່າເລື່ອງຕ່າງໆກ່ຽວກັບ ສະຫວັນ.. ຫຼາຍຄົນເວົ້າວ່າ NDEs ເປັນຫຼັກຖານສະແດງວ່າວິນຍານບໍ່ເຄີຍຕາຍ ແລະມີ ຊີວິດຢູ່ຕະຫຼອດໄປ! ໃນອາທິດນີ້, ພວກເຮົາຈະເບິ່ງບາງເຄັດລັບ ແລະ ການຕົວະໃນເວລາສຸດທ້າຍຂອງຊາຕານ. ພວກເຮົາຄວນຮູ້ກ່ຽວກັບ ອັນຕະລາຍຕ່າງໆທີ່ຈະເກີດຂື້ນ.