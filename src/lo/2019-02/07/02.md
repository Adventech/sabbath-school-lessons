---
title:  ສັນຕິສຸກ ແລະ ຄວາມປອງດອງນັ້ນເລີ່ມຈາກພຣະເຢຊູ
date:   12/05/2019
---

`ອາຈານເປົາໂລນໍາໃຊ້ຄໍາພັນລະນາພາບອັນໃດໃນພຣະຄໍາ ເອເຟໂຊ 2:11-22? ຄໍາພັນລະນາພາບນີ້ຊ່ວຍໃຫ້ພວກເຮົາເຂົ້າໃຈວ່າ ພຣະເຢຊູຊົງລວມປະຊາຊົນຂອງພຣະອົງໃຫ້ເຂົາກັນຢ່າງມີສັນຕິແນວໃດ? ພຣະເຢຊູຊົງເຮັດໃຫ້ “ສອງກຸ່ມ” ກາຍເປັນ “ກຸ່ມດຽວ” ໄດ້ແນວໃດ? (ອ່ານພຣະທໍາ ຄາລາເຕຍ 3:28).`

ໃນພຣະທໍາເອເຟໂຊ 2:11-22, ອາຈານເປົາໂລກ່າວກ່ຽວກັບຝາໃນພຣະວິຫານຂອງຊາວຢິວ. ຝາເຫຼົ່ານີ້ໄດ້ຂັ້ນຜູ້ທີ່ມານະມັດສະການເອົາໄວ້. ພວກມັນຈະແຍກຜູ້ຍິງຜູ້ຊາຍອອກຈາກກັນ. ຝາບາງອັນກໍຈະແຍກຊາວຢີວອອກຈາກຊາວຕ່າງຊາດ. ຊາວຕ່າງຊາດກໍຄືຄົນທີ່ບໍ່ແມ່ນຊາວຢິວ. ຝາຂັ້ນເຫຼົ່ານີ້ກໍເປັນຄໍາທີ່ພັນລະນາພາບສໍາລັບແນວຄິດຄວາມຮູ້ສຶກແລະແນວຄິດທີ່ແຍກອອກຈາກກັນ. ແຕ່ໄມ້ກາງເເຂນຂອງພຣະອົງກໍໄດ້ທໍາລາຍຝາເຫຼົ່ານີ້ລົງ. ພຣະເຢຊູ “ໄດ້ກະທໍາໃຫ້ທັງສອງຝ່າຍເປັນຄົນໃໝ່ຄົນດຽວໃນພຣະອົງຢ່າງນັ້ນ ເເລະ ຈຶ່ງຊົງບັນດານໃຫ້ເກີດສັນຕິສຸກ” (ເອເຟໂຊ 2:15). ແຜນການນີ້ເປັນຂ່າວດີ! ແລະ ມັນຍັງໄດ້ຊ່ວຍໃຫ້ຄູ່ຜົວເມຍໄດ້ກາຍເປັນໜຶ່ງທາງດ້ານແນວຄິດຈິດໃຈ, ຈິດວິນຍານ ແລະ ຮ່າງກາຍໃນຊີວິດແຕ່ງງານ. ແລ້ວຄອບຄົວທີ່ແຕກຫັກໄປແລ້ວເດ? ຍັງມີຂ່າວດີຫຼາຍກວ່ານີ້ອີກ! ຄອບຄົວທີ່ແຕກຫັກແລ້ວກໍສາມາດກັບມາຢູ່ຮ່ວມກັນໄດ້ໂດຍສັນຕິອີກເທື່ອໜຶ່ງ.

`ການມີສັນຕິສຸກໃນຊີວິດຂອງເຮົານັ້ນໝາຍຄວາມວ່າແນວໃດ? ພຣະເຢຊູຊົງປ່ຽນແປງສິ່ງໃດໃນຊີວິດຂອງເຮົາເພື່ອຊ່ວຍໃຫ້ພວກເຮົາມີສັນຕິສຸກນີ້ໄດ້? ໃຫ້ທ່ານອ່ານໂລມ 6:4-7; 2ໂກລິນໂທ 5:17; ເອເຟໂຊ 4:21-32 ເພື່ອຊອກຫາຄໍາຕອບ.`