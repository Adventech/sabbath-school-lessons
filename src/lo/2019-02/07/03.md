---
title:  ຄວາມຮັກຂອງພຣະເຈົ້າເຮັດໃຫ້ພວກເຮົາເປັນອັນໜຶ່ງອັນດຽວກັນ
date:   13/05/2019
---

**“ແລະເຮົາກໍທູນຂໍພຣະເຈົ້າຊົງໂຜດໃຫ້ພວກເຈົ້າຈະເລີນຂຶ້ນ ແລະລົ້ນເຫຼືອໄປດ້ວຍຄວາມຮັກຂອງກັນແລະ ກັນ.” (1 ໂທຊະໂລນິກ 3:12).**

`ພຣະເຢຊູໄດ້ຊົງອະທິຖານ. ພຣະອົງໄດ້ຂໍໃຫ້ພຣະບິດານັ້ນເຮັດໃຫ້ຜູ້ຕິດຕາມຂອງພຣະອົງນັ້ນ” “ເປັນອັນໜຶ່ງອັນດຽວກັນ” (ໂຢຮັນ 17:22). ພຣະເຢຊູໝາຍຄວາມວ່າແນວໃດ? ເປັນຫຍັງຜູ້ຕິດຕາມຂອງພຣະເຢຊູຕ້ອງມີຄວາມຮັກໃນຈິດໃຈຂອງພວກເຂົາກ່ອນທີ່ພວກເຂົາຈະສາມາດເປັນອັນໜຶ່ງອັນດຽວກັນກັບຄົນອື່ນ? ຄວາມຮັກນັ້ນຊ່ວຍໃຫ້ພວກເຮົາເປັນອັນໜຶ່ງອັນດຽວກັບພຣະເຈົ້າ ແລະ ກັບຄົນອື່ນໄດ້ແນວໃດ?` 

ພຣະເຢຊູຊົງຕ້ອງການໃຫ້ຜູ້ຕິດຕາມຂອງພຣະອົງນັ້ນມີຈິດໃຈແລະແນວຄິດອັນດຽວກັນ. ແຕ່ກ່ອນອື່ນນັ້ນພວກເຮົາຕ້ອງມີຄວາມຮັກແບບອາກາເປ້ (ໂຢຮັນ 17:26). ຄວາມຮັກແບບອາກາເປ້ (Agape) ຄືຄໍາເວົ້າໃນພຣະຄໍາພີທີ່ໃຊ້ສໍາລັບຄວາມຮັກຂອງພຣະເຈົ້າ. ພຣະເຢຊູໄດ້ໃຊ້ຄໍານີ້ໃນຄໍາອະທິຖານຂອງພຣະອົງໃນໂຢຮັນ ບົດທີ17. ຄວາມຮັກແບບອາກາເປ້ຖືກຂຽນໄວ້ໃນຫຼາຍໆບ່ອນໃນພຣະຄຳພີໃໝ່. ຄວາມຮັກແບບ “ອາກາເປ້” ນັ້ນແມ່ນຄວາມຮັກແບບໃດແທ້? ຄວາມຮັກທີ່ບໍ່ເຫັນແກ່ໂຕນັ້ນແລະ ທີ່ເຮັດໃຫ້ພຣະເຈົ້າຊົງເປັນຜູ້ທີ່ພຣະອົງເປັນ (1ໂຢຮັນ 4:8). ຄວາມຮັກທີ່ບໍ່ເຫັນແກ່ໂຕນີ້ສະແດງໃຫ້ທຸກຄົນເຫັນວ່າຜູ້ຕິດຕາມອັນແທ້ຈິງຂອງພຣະເຢຊູນັ້ນແມ່ນຜູ້ໃດເຊັ່ນກັນ. (ໂຢຮັນ 13:35). ຫົວໃຈຂອງຄົນບາບບໍ່ສາມາດຮູ້ສຶກເຖິງຄວາມຮັກແບບອາກາເປ້ດ້ວຍຕົນເອງໄດ້. ດັ່ງນັ້ນພວກເຮົາຈະຕ້ອງເຊີນພຣະເຢຊູເຂົ້າມາສູ່ຈິດໃຈຂອງເຮົາ. ແລ້ວ “ຄວາມຮັກ” ຂອງພຣະອົງຈະດໍາລົງຊີວິດຢູ່ໃນເຮົາໂດຍພຣະວິນຍານອັນບໍລິສຸດຂອງພຣະອົງ (ໂລມ 5:5; ໂລມ 8:9,11).