---
title:  ຄວາມເຕັມໃຈໃນການຮັບໃຊ້ເຊິ່ງກັນແລະກັນ
date:   15/05/2019
---

ກົດສຳລັບການໃຊ້ຊີວິດໃນຄອບຄົວ. ຊີວິດຄອບຄົວຂອງເຮົາກໍສະແດງໃຫ້ເຫັນວ່າພວກເຮົາໃຊ້ຊີວິດໃນຄວາມຈິງທີ່ພວກເຮົາປະກາດສັ່ງສອນນັ້ນຫຼາຍຊ່ຳໃດ. ເມື່ອພວກເຮົາດໍາເນີນຊີວິດໃນຄວາມຈິງ ພວກເຮົາຈະສະແດງໃຫ້ຄອບຄົວຂອງພວກເຮົາເຫັນວ່າເຮົາຮັກພວກເຂົາ. ສະມາຊິກໃນຄອບຄົວຈະຕ້ອງມີີຄວາມເຕັມໃຈທີ່ຈະຮັບໃຊ້ເຊິ່ງກັນແລະກັນເຊັ່ນກັນ. ການປະພຶດແບບນີ້ຢູ່ເຮືອນກໍຈະສ້າງຄວາມແຕກຕ່າງຢ່າງຫຼວງຫຼາຍໃນຄຣິສຕະຈັກ. 

ໃນເອເຟໂຊ 5:22-6:9, ອາຈານເປົາໂລກ່າວກ່ຽວກັບຄວາມສໍາພັນສາມແບບທີ່ແຕກຕ່າງກັນລະຫ່ວາງຄົນເຮົາ. ຄົນແຕ່ລະກຸ່ມໃນຄວາມສຳພັນຕ່າງໆນີ້ກໍບໍ່ເທົ່າທຽມກັນໃນສາຍຕາຂອງຄົນອຶ່ນ. ອາຈານເປົາໂລບໍ່ໄດ້ສະແດງໃຫ້ເຫັນວ່າແນວຄິດນີ້ຖືກຕ້ອງ. ອາຈານເປົາໂລຕ້ອງການສະແດງໃຫ້ເຫັນວ່າຄວາມສຳພັນສາມຢ່າງນີ້ຈະປ່ຽນເມື່ອຄຣິສຕຽນເລືອກທີ່ຈະຮັບໃຊ້ແລະຫ່ວງໃຍເຊິ່ງກັນແລະກັນດ້ວຍຄວາມເຕັມໃຈ.

`ທ່ານຄິດວ່າເປັນຫຍັງອາຈານເປົາໂລຈິ່ງມັກກ່າວກັບສະມາຊິກໂບດທີ່ມີອຳນາດໜ້ອຍທີ່ສຸດໃນຊຸມຊົນກ່ອນໝູ່? ກຸ່ມສະມາຊິກນີ້ກໍຄືບັນດາສະມາຊິກທີ່ເປັນເມຍ,ລູກ ຫຼື ເດັກນ້ອຍ ແລະ ບັນດາຂ້າທາດ. ເປັນຫຍັງອາຈານເປົາໂລຈຶ່ງບອກແຕ່ລະກຸ່ມນີ້ວ່າພວກເຂົາຈະຕ້ອງມີຄວາມເຕັມໃຈທີ່ຈະຮັບໃຊ້ຄົນອື່ນ? ອ່ານເອເຟໂຊ 5:22 ; ເອເຟໂຊ 6:1 ; ແລະເອເຟໂຊ 6:5 ສໍາລັບຫາຄໍາຕອບ.`