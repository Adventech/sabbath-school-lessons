---
title:  ຊີວິດແຫ່ງຄວາມຮັກ
date:   16/05/2019
---

**ໃຫ້ທ່ານເບິ່ງເລື່ອງກ່ຽວກັບຄອບຄົວໃນຂໍ້ພຣະຄໍາພີລຸ່ມນີ້. ທ່ານຄິດວ່າ ຄົນບາງຄົນໃນນີ້ໄດ້ເຮັດສິ່ງໃດຜິດ? ເປັນຫຍັງຄົນບາງຄົນໃນເລື່ອງເຫຼົ່ານີ້ຈຶ່ງສະແດງໃຫ້ເຫັນຄວາມຮັກທີ່ເຂົາມີສໍາລັບຄອບຄົວຂອງເຂົາຫຼາຍແທ້?** 

`ຄວາມຮັກລະຫວ່າງພໍ່ແມ່ແລະລູກ (ປະຖົມມະການ 33:12-14; ອົບພະຍົບ 2:1-10)`

`ຄວາມຮັກລະຫວ່າງອ້າຍເອື້ອຍນ້ອງ (ປະຖົມມະການ 31:17-28)`

`ຄວາມຮັກລະຫວ່າງສະມາຊິກຄອບຄົວ (ຣຸດ 1:16-18; ຣຸດ 2:11,12,20; ຣຸດ 3:9-13; ຣຸດ 4:10,13)`

`ຄວາມຮັກໃນຊີວິດແຕ່ງງານ (ໂຮເຊອາ 1:2,3,6,8; ໂຮເຊອາ 3:1-3)`

ຄວາມຮັກຄືຄໍາສັນຍາທີ່ພວກເຮົາໃຫ້ກັບອີກຄົນໜຶ່ງ. ພວກເຮົາໃຫ້ຄໍາສັນຍາເມື່ອພວກເຮົາແຕ່ງງານ. ພວກເຮົາສັນຍາທີ່ຈະຮັກຜົວແລະເມຍຂອງເຮົາຫຼາຍກວ່າທີ່ພວກເຮົາຮັກມະນຸດຄົນອື່ນ. ພວກເຮົາໃຫ້ຄໍາສັນຍາເມື່ອພວກເຮົາເລືອກທີ່ຈະເອົາເດັກຄົນໜຶ່ງມາລ້ຽງເປັນລູກ. ພວກເຮົາເລືອກທີ່ຈະຮັກເດັກຄົນນັ້ນຕະຫຼອດໄປ. ເມື່ອພວກເຮົາຮັກ ພວກເຮົາກໍຍອມທີ່ຈະຮັບໃຊ້ແລະສະແດງໃຫ້ເຫັນວ່າພວກເຮົາມີຄວາມເປັນຫ່ວງເປັນໃຍ. ພວກເຮົາຈະຕ້ອງເຕັມໃຈທີ່ຈະຮັກສາຄໍາສັນຍາກັບຄົນທີ່ພວກເຮົາຮັກເຊັ່ນກັນ. ຄໍາສັນຍາຂອງພຣະເຢຊູໃນພຣະທໍາ ເຮັບເລີ13:5 ມີຄວາມໝາຍແນວໃດຕໍ່ທ່ານ? ມັນປ່ຽນວິທີການທີ່ທ່ານຮັກແລະຮັບໃຊ້ພຣະອົງແນວໃດ? ຄໍາສັນຍາຂອງພຣະອົງທີ່ໃຫ້ກັບທ່ານນັ້ນປ່ຽນວິທີການທີ່ທ່ານຮັບໃຊ້ ແລະຮັກຜົວຫຼືເມຍຂອງທ່ານແນວໃດແດ່? ລູກຂອງທ່ານ? ຄົນໃນໂບດຂອງທ່ານເດ?