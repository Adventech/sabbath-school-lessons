---
title:  ສັນຕິສຸກ ແລະ ຄວາມປອງດອງ
date:   11/05/2019
---

### ອ່ານສໍາລັບອາທິດນີ້
ເອເຟໂຊ 2:11-22 ; ໂຢຮັນ 17:22 ; ຟີລິບປອຍ 2:3-5 ; ເອເຟໂຊ 5:21 ; ປະຖົມມະການ 33:12-14.

> <p>ຂໍ້ຄວນຈໍາ</p>
> “ເພື່ອເຂົາທັງໝົດຈະເປັນອັນໜຶ່ງອັນດຽວກັນ ດັ່ງທີ່ພຣະອົງຄືພຣະບິດາຊົງສະຖິດໃນຂ້ານ້ອຍ ແລະຂ້ານ້ອຍໃນພຣະອົງ ເພື່ອໃຫ້ເຂົາຢູ່ໃນເຮົາທັງສອງເໝືອນກັນເພື່ອໂລກຈະໄດ້ເຊື່ອວ່າແມ່ນພຣະອົງແຫຼະຊົງໃຊ້ຂ້ານ້ອຍມາ.” (ໂຢຮັນ 17:21).

ຄອບຄົວກໍມີປະສົບການທີ່ສໍາຄັນຕ່າງໆໃນເວລາທີ່ແຕກຕ່າງກັນໃນຊີວິດ. ຫຼາຍປະສົບການໃນນີ້ກໍເປັນຊ່ວງເວລາແຫ່ງການປ່ຽນແປງທີ່ຍິ່ງໃຫຍ່ສໍາລັບສະມາຊິກຄອບຄົວແຕ່ລະຄົນ. ໜຶ່ງໃນຄວາມປ່ຽນແປງອັນໃຫຍ່ທີ່ສຸດສໍາລັບຄອບຄົວກໍຄືການມີລູກ. ລູກໆກໍມີປະສົບການທີ່ສໍາຄັນເຊັ່ນກັນໃນຂະນະທີ່ພວກເຂົາເຕີບໃຫຍ່ຂຶ້ນໃນຊີວິດ. ພວກເຂົາອາດຈະເລືອກທີ່ຈະສ້າງຄອບຄົວຂອງຕົນເອງແລະມີລູກເຊັ່ນດຽວກັນ.

ແຕ່ທັງພໍ່ແມ່ ແລະ ລູກທັງຫຼາຍຕ່າງກໍມີບັນຫາອັນດຽວກັນ. ນັ້ນກໍຄຶ ແຕ່ລະຄົນນັ້ນໄດ້ເກີດມາເປັນຄົນບາບ. ຄວາມບາບນັ້ນເຮັດໃຫ້ການມີສັນຕິສຸກແລະຄວາມປອງດອງໃນຄອບຄົວເຮົານັ້ນເປັນເລື່ອງທີ່ຍາກຫຼາຍ. 

ທ່ານຕ້ອງການໃຫ້ຄອບຄົວຂອງທ່ານມີສັນຕິສຸກຫຼືບໍ? ແນ່ນອນທ່ານຄົງຈະຕ້ອງການ! ດັ່ງນັ້ນທ່ານຈຶ່ງຕ້ອງຂໍໃຫ້ພຣະເຢຊູປະທານສິດພິເສດທີ່ເຕັມໄປດ້ວຍຄວາມຮັກຂອງພຣະອົງໃນແຕ່ລະມື້. ສິດພິເສດຈາກພຣະເຢຊູນັ້ນກໍຄືຂອງປະທານແຫ່ງຄວາມເມດຕາ, ການໃຫ້ອະໄພ ແລະອໍານາດທີ່ເອົາຊະນະຄວາມບາບ. ຂອງປະທານອັນພິເສດນີ້ກໍຊ່ວຍໃຫ້ພວກເຮົາໃຫ້ຢູ່ກັບຄົນໃນຄອບຄົວຢ່າງມີສັນຕິ ແລະແຕ່ລະມື້ນັ້ນພວກເຮົາຈະຕ້ອງຂໍໃຫ້ພຣະເຢຊູປະທານຂອງຂວັນທີ່ພິເສດນີ້ໃຫ້ແກ່ເຮົາ. ນອກຈາກນັ້ນພວກເຮົາຍັງຈະຕ້ອງມີຄວາມເຊື່ອວ່າ: ພຣະເຢຊູນັ້ນຊົງປະທານຂອງຂວັນນີ້ໃຫ້ແກ່ເຮົາ.