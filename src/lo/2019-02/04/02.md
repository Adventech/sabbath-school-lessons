---
title:  ມິດຕະພາບ
date:   21/04/2019
---

`ປັນຍາຈານ 4:19-12 ກໍາລັງກ່າວເຖິງແນວຄິດພື້ນຖານອັນໃດ? ຂໍ້ພຣະຄໍາພີເຫຼົ່ານີ້ສອນເຮົາກ່ຽວກັບກົດສໍາຄັນອັນໃດສໍາລັບຊີວິດ?`

`ພວກເຮົາສາມາດຮຽນຮູ້ກົດທີ່ສໍາຄັນອັນໃດແດ່ຈາກ ໂຢຮັນ 16:32, 33 ແລະ ຟີລິບປອຍ 4:11-13? ກົດເຫຼົ່ານີ້ສາມາດຊ່ວຍພວກເຮົາແນວໃດເມື່ອພວກເຮົາຮູ້ສຶກເຫງົາຫຼາຍ?`

ໃນຖານະທີ່ເປັນຄຣິສຕຽນ ພວກເຮົາຮູ້ວ່າພຣະເຈົ້ານັ້ນຊົງມີຈິງ. ພຣະອົງຊົງເປັນມິດສະຫາຍຂອງພວກເຮົາເຊັ່ນກັນ. ດັ່ງນັ້ນ ພວກເຮົາສາມາດມີຄວາມສຸກເມື່ອຮູ້ວ່າ ພຣະເຈົ້າຊົງຕ້ອງການໃຫ້ພວກເຮົາຮູ້ສຶກໃກ້ຊິດກັບພຣະອົງ. ແຕ່ພວກເຮົາຈະຕ້ອງຈື່ບາງສິ່ງບາງຢ່າງ. ແມ່ນແລ້ວອາດາມນັ້ນກໍຢູ່ໃກ້ຊິດກັບພຣະເຈົ້າໃນສວນເອເດນ. ແຕ່ສິ່ງນີ້ກໍບໍໄດ້ຢຸດພຣະເຈົ້າໃນການສ້າງຄູ່ຄອງໃຫ້ແກ່ອາດາມ. ພຣະອົງໄດ້ຊົງກ່າວວ່າ “ບໍ່ເປັນການສົມຄວນທີ່ໃຫ້ຜູ້ຊາຍຢູ່ໂດດດ່ຽວເຊັ່ນນີ້” (ປະຖົມມະການ 2:18). ພຣະເຈົ້າຊົງເຫັນວ່າອາດາມນັ້ນຈຳເປັນຕ້ອງມີມະນຸດຄົນໜຶ່ງທີ່ຢູ່ໃກ້ຊິດກັບລາວ. ເປັນຫຍັງ? ກໍເພາະວ່າພວກເຮົານັ້ນອາໄສຢູ່ໃນໂລກທີ່ຖືກຄວາມບາບທໍາລາຍ.

ແຕ່ພວກເຮົາກໍຕ້ອງລະມັດລະວັງ. ຢ່າຄິດຜິດວ່າຄົນເຮົາບໍ່ມີຄວາມເຫງົາ ຍ້ອນວ່າມີຄົນຢູ່ອ້ອມຂ້າງພວກເຂົາຢ່າງຫຼວງຫຼາຍ. ຫລາຍຄົນທີ່ເຫງົານີ້ກໍອາໄສຢູ່ໃນເມືອງໃຫຍ່. ພວກເຂົາພົບກັບຄົນຈໍານວນຫຼວງຫຼາຍຢູ່ຕະຫຼອດເວລາ. ແຕ່ພວກເຂົາກໍບໍ່ໄດ້ຮູ້ສຶກໃກ້ຊິດກັບຜູ້ໃດ.

`ມັນບໍ່ແມ່ນເລື່ອງງ່າຍທີ່ຈະຮູ້ວ່າໃຜຮູ້ສຶກເຫງົາສະເໝີໄປ. ທ່ານສາມາດເຮັດອັນໃດໄດ້ເພື່ອເປັນໝູ່ຂອງຄົນທີ່ເຫງົາຢູ່ໃກ້ທ່ານ?`