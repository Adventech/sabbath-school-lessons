---
title:  ເມື່ອຊີວິດການແຕ່ງງານຈົບລົງ
date:   23/04/2019
---

`ພຣະຄໍາພີນັ້ນສອນຫຍັງພວກເຮົາກ່ຽວກັບການຢ່າຮ້າງ? ອ່ານ ມາລາກີ 2:16 ; ມັດທາຍ 5:31,32 ; ມັດທາຍ 19:8 ; ແລະ 1ໂກລິນໂທ 7:11-13 ສໍາລັບຄໍາຕອບ.`

“ພຣະເຈົ້າຊົງໃຊ້ຄຣິສຕະຈັກເພື່ອຊ່ອຍມະນຸດໃຫ້ພົ້ນແລະສ້າງພວກເຂົາຂຶ້ນມາໃໝ່. ໃນຖານະທີ່ພວກເຮົາເປັນສະມາຊິກຂອງຄຣິສຕະຈັກ ພວກເຮົາຈະຕ້ອງປ່ອຍໃຫ້ພຣະເຈົ້າທໍາງານໃນໂຕເຮົາ. ຈາກນັ້ນ ພວກເຮົາກໍສາມາດຊ່ວຍສະມາຊິກຄຣິສຕະຈັກຄົນອື່ນ. ພວກເຮົາສາມາດຊ່ອຍເຂົາໃນສິ່ງທີ່ເຂົາຂາດເຂີນ ຫຼືຕ້ອງການ. ພວກເຮົາສາມາດສະແດງຄວາມຫ່ວງໃຍທີ່ມີຕໍ່ກັນແລະກັນ. ເມື່ອເຮັດແບບນີ້ສະມາຊິກຄຣິສຕະຈັກ ກໍຊ່ອຍເຫຼືອກັນແລະກັນໃຫ້ເຕີບໂຕຂຶ້ນໃນຄວາມຮັກຂອງພຣະເຈົ້າ. ປະສົບການຊີວິດຄຣິສຕຽນຂອງເຮົາກໍເຂັ້ມແຂງຂຶ້ນເຊັ່ນດຽວກັນ. ສະມາຊິກຂອງຄຣິສຕະຈັກກໍຕ້ອງການການສະໜັບສະໜູນຈາກສະມາຊິກຄົນອື່ນໆ ເມື່ອພວກເຂົາຕ້ອງປະສົບກັບການຢ່າຮ້າງ. ຄຣິສຕະຈັກຈະຕ້ອງເຮັດແນວໃດ ເມື່ອຄູ່ຜົວເມຍຄູ່ໜຶ່ງກໍາລັງຈະຢ່າຮ້າງກັນ? ຄຣິສຕະຈັກຈະຕ້ອງເຮັດທຸກສິ່ງທຸກຢ່າງທີ່ພຣະຄໍາພີບອກເພື່ອຊ່ອຍຄູ່ຜົວເມຍນີ້ໃຫ້ຮັກສາຊີວິດແຕ່ງງານເອົາໄວ້ (ໂຮເຊອາ 3:1-3 ; 1 ໂກລິນໂທ 7:10,11 ; 1ໂກລິນໂທ 13:4-7 ; ຄາລາເຕຍ 6:1).”

“ມີຊັ້ນຮຽນພິເສດ ແລະ ຂໍ້ມູນທີ່ດີຢ່າງຫຼວງຫຼາຍໃນປັດຈຸບັນນີ້ທີ່ສອນພວກເຮົາໃຫ້ສ້າງຊີວິດຄູ່ທີ່ເຂັ້ມແຂງ. ທ່ານຄວນຈະໄດ້ຮັບຂໍ້ມູນນີ້ໄດ້ຈາກຄຣິດສຕະຈັກຂອງທ່ານ. ຊັ້ນຮຽນພິເສດ ແລະ ຂໍ້ມູນເຫຼົ່ານີ້ປະກອບມີອັນໃດແດ່? ພວກມັນປະກອບດ້ວຍສິ່ງເຫຼົ່ານີ້ຄື: (1) ຊັ້ນຮຽນພິເສດສໍາລັບຄູ່ຮັກທີ່ກໍາລັງຈະແຕ່ງງານ. (2) ຊັ້ນຮຽນທີ່ສອນຄູ່ຮັກໃຫ້ເປັນຜູ້ປົກຄອງ ຫຼື ພໍ່ແມ່ທີ່ດີຂຶ້ນ. (3) ກຸ່ມທີ່ຊ່ອຍຄົນໃຫ້ຟື້ນຟູຄືນຈາກການຢ່າຮ້າງ.” (ດັດແປງຈາກປຶ້ມຄູ່ມືຄຣິສຕະຈັກເຊເວັນເດແອັດເວັນຕິດ).