---
title:  ຄວາມຕາຍ ແລະ ຄວາມເຫງົາ
date:   24/04/2019
---

ພຣະຄໍາພີບໍ່ໄດ້ບອກພວກເຮົາວ່າ ຜູ້ໃດເສຍຊີວິດກ່ອນລະຫວ່າງອາດາມ ແລະ ເອວາ ແຕ່ມັນກໍຄົງຈະເປັນເລື່ອງເສົ້າໃຈສໍາລັບຜູ້ທີ່ສູນເສຍຄົນຮັກໄປແລະຍັງມີຊີວິດຢູ່. ຄວາມຕາຍບໍ່ເຄີຍຖືກອອກແບບໃຫ້ເປັນສ່ວນໜຶ່ງຂອງຊີວິດ. ອາດາມແລະເອວາຮູ້ສຶກເສົ້າໃຈຢ່າງໜັກເມື່ອພວກເຂົາໄດ້ເຮັດໃຫ້ໃບໄມ້ໃບທໍາອິດນັ້ນແຫ້ງແລະຕາຍໄປ.  ພວກເຂົາໄດ້ຮ້ອງໄຫ້ກັບໃບໄມ້ນັ້ນຄືກັບທີ່ພວກເຮົາຮ້ອງໄຫ້ເມື່ອມີຄົນທີ່ເຮົາຮັກຕາຍຈາກໄປ. ດັ່ງນັ້ນ, ພວກເຮົາຈຶ່ງບໍ່ສາມາດເດົາໄດ້ວ່າມັນຈະເຈັບປວດຊໍ້າໃດທີ່ອາດາມແລະເອວາຈະຖືກແຍກອອກຈາກກັນຍ້ອນຄວາມຕາຍ. 

ບັນຫາກໍຄືວ່າ: ພວກເຮົາກໍມີຄວາມເຄີຍຊິນກັບຄວາມຕາຍ ຫຼື ການຕາຍແລ້ວ. ດັ່ງນັ້ນ, ພວກເຮົາກໍພຽງຍອມຮັບຄວາມຕາຍນີ້. ແຕ່ຄວາມຕາຍຄືຄວາມເຈັບປວດທີ່ພຣະເຈົ້າບໍ່ເຄີຍຕ້ອງການໃຫ້ພວກເຮົາຮູ້ສຶກ. ພວກເຮົາພະຍາຍາມທີ່ຈະເຂົ້າໃຈຄວາມຕາຍແຕ່ກໍບໍ່ເຄີຍເຂົ້າໃຈໄດ້ຈັກເທື່ອ. 

`ພຣະຄໍາພີສອນສິ່ງໃດກ່ຽວກັບຄວາມຕາຍ? ເປັນຫຍັງຄົນເຮົາຈຶ່ງມີຄວາມຍາກລໍາບາກໃນການເຂົ້າໃຈຄວາມຕາຍ? ເບິ່ງຄໍາຕອບໃນ ເອຊາຍາ 57:1 ; ພະນິມິດ 21:4 ; 1 ເທຊະໂລນິກ 4:17,18 ; ມັດທາຍ 5:4 ; ຊາມູເອນ 18:33 ; ປະຖົມມະການ 37:34.` 

ແມ່ນແລ້ວພວກເຮົາທັງໝົດຈະຕາຍໃນເວລາໃດເວລາໜຶ່ງ. ພວກເຮົາທັງໝົດຈະຮູ້ສຶກເຈັບປວດ ເມື່ອຄົນທີ່ເຮົາຮັກຕາຍເຊັ່ນດຽວກັນ. ບໍ່ຊ້າກໍໄວພວກເຮົາຈະພົບກັບຊ່ວງເວລາ ຫຼື ລະດູທີ່ພວກເຮົາຮູ້ສຶກເຫງົາຍ້ອນຄວາມຕາຍ. ຄວາມຕາຍນັ້ນກໍເຈັບປວດ. ມັນເປັນເລື່ອງຍາກທີ່ຈະເຂົ້າໃຈ. ໃນເວລານັ້ນ, ສິ່ງທີ່ດີທີ່ສຸດທີ່ພວກເຮົາສາມາດເຮັດໄດ້ດີກໍຄືໄວ້ວາງໃຈໃນຄໍາສັນຍາຂອງພຣະເຈົ້າ. ພວກເຮົາມີສິ່ງໃດໄດ້ອີກໃນຊີວິດແຫ່ງຄວາມບາບແລະຄວາມຕາຍນີ້?

`ຄຣິສຕະຈັກຂອງທ່ານສາມາດຊ່ອຍຄົນຜູ້ທີ່ໄດ້ສູນເສຍຄົນທີ່ເຂົາຮັກໄປໄດ້ແນວໃດ? ທ່ານສາມາດເຮັດສິ່ງໃດເພື່ອຊ່ວຍຫລຸດຜ່ອນຄວາມເຫງົາແລະຄວາມເສົ້າໃຈຂອງພວກເຂົາໄດ້?`