---
title:  ຄົນໂສດ
date:   22/04/2019
---

`ອາຈານເປົາໂລຍົກເຫດຜົນທີ່ດີອັນໃດແດ່ສໍາລັບການຢູ່ເປັນໂສດ? ອ່ານ 1ໂກລິນໂທ (7:25-34)  ເພື່ອຕອບຄຳຖາມນີ້.`

ເອເສກຽນກໍເປັນຜູ້ປະກາດຂ່າວທີ່ພິເສດອີກຄົນໜຶ່ງຈາກພະເຈົ້າ. ເມຍຂອງເອເສກຽນນັ້ນໄດ້ເສຍຊີວິດໂດຍບໍ່ມີອາການເຈັບປ່ວຍມາກ່ອນ. ພຣະເຈົ້າກໍບໍ່ໄດ້ປ່ອຍໃຫ້ເອເສກຽນຮ້ອງໄຫ້ເສຍໃຈ ຫຼື ໂສກເສົ້າຢູ່. ພຣະອົງໄດ້ບອກເພິ່ນໃຫ້ມີຊີວິດຕໍ່ໄປແລະເຮັດວຽກງານທີ່ພະເຈົ້າໄດ້ມອບໝາຍໃຫ້ເຮັດຕໍ່ໄປ (ເອເສກຽນ 24:15-18). 

ໂຮເຊອາ ກໍເປັນຜູ້ປະກາດທີ່ພິເສດອີກຄົນໜຶ່ງຂອງພຣະເຈົ້າ. ພຣະເຈົ້າໄດ້ບອກໂຮເຊອາໃຫ້ແຕ່ງງານກັບຜູ້ຍິງໂສເພນີ (ໂຮເຊອາ ບົດທີ1-3). ຜູ້ຍິງໂສເພນີກໍຄືຜູ້ຍິງທີ່ຂາຍບໍລິການເພດສໍາພັນເພື່ອແລກປ່ຽນກັບເງິນ. ເລື່ອງຂອງໂຮເຊອານີ້ອາດຈະແປກສໍາລັບພວກເຮົາ. ເມຍຂອງລາວໄດ້ໜີໄປຫຼາຍເທື່ອແຕ່ລາວກໍຕາມຫາເມຍຢູ່ຕະຫຼອດ. ບໍ່ຕ້ອງສົງໄສວ່າເປັນຫຍັງມັນຈຶ່ງເປັນເລື່ອງຍາກທີ່ຈະໃຫ້ໂຮເຊອາເປັນພາບພັນລະນາອັນມີຊີວິດຢູ່ສໍາລັບຄວາມຮັກຂອງພະເຈົ້າໃນເວລານັ້ນ. ແຕ່ພຣະເຈົ້າໄດ້ຊົງໃຊ້ຊີວິດແຕ່ງງານທີ່ແຕກຫັກຂອງໂຮເຊອາເພື່ອສະແດງໃຫ້ເຫັນຄວາມຮັກທີ່ພຣະອົງມີສໍາລັບຊົນຊາດອິດສະລາເອນ. ອິດສະລາເອນໄດ້ຫັນໜີຈາກພຣະເຈົ້າຫຼາຍເທື່ອເພື່ອນະມັດສະການພຣະຈອມປອມ. ແຕ່ພະເຈົ້າກໍໄດ້ແລ່ນຕາມຊົນຊາດອິດສາລາເອນແລະໄດ້ນໍາພວກເຂົາກັບມາຫາພຣະອົງ. 

ດັ່ງນັ້ນ, ແລ້ວຊີວິດແຕ່ງງານຂອງຜູ້ປະກາດຂ່າວຂອງພຣະອົງເຫຼົ່ານີ້ກໍບໍ່ມີໃຜທີ່ຈໍາເປັນຕ້ອງແຕ່ງງານ ຫຼື ມີຊີວິດແຕ່ງງານທີ່ສົມບູນແບບ. ພຣະເຈົ້າໄດ້ຊົງທໍາງານໃນຊີວິດຂອງພວກເຂົາ. ຫຼາຍຄົນຈະບອກພວກເຮົາວ່າ: ພວກເຮົາຈະຕ້ອງແຕ່ງງານສ້າງຄອບຄົວ ຖ້າບໍ່ດັ່ງນັ້ນ ພວກເຮົາກໍຈະບໍ່ມີຊີວິດທີ່ສົມບູນໄດ້. ແຕ່ອາຈານເປົາໂລບອກວ່າແນວໃດ? “ຢ່າດໍາເນີນຊີວິດເໝືອນຢ່າງຊາວໂລກນີ້” (ໂລມ 12:2). ແລະ ຈົ່ງ “ຖວາຍຕົວແກ່ພຣະອົງເພື່ອເປັນເຄື່ອງບູຊາທີ່ມີຊີວິດ” (ໂລມ 12:1).