---
title:  ເມື່ອທ່ານແຕ່ງງານແລ້ວແຕ່ກໍຮູ້ສຶກອ້າງຫວ່າງດຽວດາຍ
date:   25/04/2019
---

`ພຣະຄໍາພີມີຄໍາເວົ້າແຫ່ງຄວາມຫວັງອັນໃດສໍາລັບຜູ້ທີ່ແຕ່ງງານແລ້ວແຕ່ຍັງຮູ້ສຶກອ້າງວ້າງດຽວດາຍ? ເບິ່ງຄໍາຕອບໃນ ໂຮເຊອາ 2:19,20 ; ເອຊາຢາ 54:5 ; ແລະ ເພງສັນລະເສີນ 72:12.`

ມີຄົນທີ່ຍັງເຫງົາຫຼືທີ່ຮູ້ສຶກໂດດດ່ຽວຢູ່ທຸກບ່ອນໃນຄຣິສຕະຈັກຂອງພວກເຮົາ. ຄົນເຫຼົ່ານີ້ກໍເປັນຜົວຫຼືເມຍ. ແຕ່ພວກເຂົາກໍໄປໂບດຄົນດຽວ ຫຼື ພວກເຂົາໄປແຕ່ກັບລູກຂອງເຂົາ. ພວກເຂົາອາດໄດ້ແຕ່ງງານກັບຄົນທີ່ມີຄວາມເຊື່ອຕ່າງກັນ. ຫຼືບາງທີພວກເຂົາອາດໄດ້ເຂົ້າເປັນສະມາຊິກໂບດ ແຕ່ຜົວ ຫຼື ເມຍຂອງເຂົາບໍ່ໄດ້ຮ່ວມນໍາ. ບາງເທື່ອທັງສອງກໍເຄີຍເປັນສະມາຊິກໂບດນໍາກັນ ແຕ່ຄົນຫນຶ່ງນັ້ນກໍໄດ້ຢຸດມາໂບດ ແລະກໍກຽດຊັງໂບດໃນເວລານີ້. ຄົນທີ່ເຫງົາໃນໂບດກໍຄືຄົນທັງຫຼາຍ ບໍ່ວ່າຊາຍຫຼືຍິງ ທີ່ໄປຮ່ວມປະຊຸມອະທິຖານແລະກິນເຂົ້າແລງສາມັກຄີຄົນດຽວ. ພວກເຂົານະມັດສະການຄົນດຽວ. ພວກເຂົາເສົ້າໃຈເພາະວ່າພວກເຂົາບໍ່ສາມາດຖວາຍເງິນໃຫ້ໂບດໄດ້ຫຼາຍຂຶ້ນ. ພວກເຂົາຕ້ອງການຖວາຍຫຼາຍຂຶ້ນ. ແຕ່ຜົວ ຫຼື ເມຍຂອງເຂົາກໍບໍ່ຍອມໃຫ້ເຂົາເຮັດແບບນັ້ນ. ແມ່ນແລ້ວ ພວກເຂົາເຫຼົ່ານີ້ແຕ່ງງານແລ້ວ ແຕ່ພວກເຂົາອາດຮູ້ສຶກ ເຊັ່ນດຽວກັບແມ່ໝ້າຍ ຫຼື ພໍ່ໝ້າຍ. 

ໃນບາງເທື່ອ ພວກເຮົາກໍເຄີຍພົບກັບຄົນໃນໂບດທີ່ຮູ້ສຶກແບບນີ້. ພວກເຂົາຕ້ອງການຄວາມຮັກອັນແທ້ຈິງແລະການສະໜັບສະໜູນຈາກພວກເຮົາ.

`ໃນຖານະທີ່ເປັນຄອບຄົວໃນຄຣິສຕະຈັກ ທ່ານສາມາດເຮັດສິ່ງໃດເພື່ອຊ່ອຍຄົນທີ່ມີຄອບຄົວແລ້ວໃນໂບດແຕ່ຍັງຮູ້ສຶກເຫງົາຢູ່?`