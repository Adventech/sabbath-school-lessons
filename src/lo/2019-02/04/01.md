---
title:  ທ່ານຮູ້ສຶກເຫງົາບໍ?
date:   20/04/2019
---

### ອ່ານສໍາລັບອາທິດນີ້
ປັນຍາຈານ 4:9-12 ; 1 ໂກລິນໂທ 7:25-34 ; ມາລາກີ 2:16;ໂຮເຊອາ 2:19 , 20.

> <p>ຂໍ້ຄວນຈໍາ</p>
> “ພຣະຜູ້ເປັນເຈົ້າຊົງກ່າວອີກວ່າ ‘ບໍ່ເປັນການສົມຄວນທີ່ໃຫ້ຜູ້ຊາຍຢູ່ໂດດດ່ຽວເຊັ່ນນີ້ ເຮົາຄວນຫາຜູ້ຊົດຊ່ອຍທີ່ເໝາະສົມໃຫ້ລາວ’ .” (ປະຖົມມະການ 2:18)

ໃນປີ 2016 ໜັງສືພິມ New York Times (ນິວຢອກ ທາຍມ໌) ໄດ້ຂຽນບົດເລື່ຶອງໜຶ່ງກ່ຽວກັບຄົນທີ່ເຫງົາ. ນັກວິທະຍາສາດໃນບົດເລື່ອງນີ້ກໍໃຫ້ລາຍງານກ່ຽວກັບຄົນທີ່ມີຄວາມເຫງົາ. ບົດລາຍງານນີ້ບອກວ່າບາງຄົນຮູ້ສຶກເຫງົາຫຼາຍໃນຊີວິດຂອງເຂົາ. ເປັນເລື່ອງໜ້າເສົ້າທີ່ບັນຫານີ້ເປັນບັນຫາທີ່ເກີດຂຶ້ນທົ່ວໂລກ. ເພາະມັນກໍເປັນເລື່ອງຈິງທີ່ເກີດຂຶ້ນໃນປະຈຸບັນ.

ມັນເປັນແຜນການຂອງພຣະເຈົ້າທີ່ຈະໃຫ້ມະນຸດຮູ້ສຶກເຫງົາບໍ? ບໍ່ແມ່ນແນ່ນອນ. ຕັ້ງແຕ່ເລີ່ມຕົ້ນ ພຣະເຈົ້າໄດ້ຊົງຕ້ອງການໃຫ້ພວກເຮົາມີຄວາມຮູ້ສຶກໃກ້ຊິດກັບຄົນອື່ນໆ. ພຣະອົງຊົງຕ້ອງການໃຫ້ພວກເຮົາໃກ້ຊິດກັບຄອບຄົວ, ກັບຄົນທີ່ເປັນຄູ່ຄອງຂອງເຮົາ, ກັບລູກຂອງເຮົາ ແລະ ກັບໝູ່ເພື່ອນຂອງເຮົາ. ພຣະເຈົ້າໄດ້ຊົງວາງແຜນໃຫ້ເປັນແບບນີ້ໃນສວນເອເດນ ແຕ່ແລ້ວ ຄວາມບາບກໍໄດ້ເຂົ້າມາ. ຕັ້ງແຕ່ເວລານັ້ນກໍບໍ່ມີຫຍັງທີ່ດີຫຼືຖືກຕ້ອງເລີຍ.

ພວກເຮົາສ່ວນຫຼາຍກໍເຄີຍຮູ້ສຶກເຫງົາໃນບາງເທື່ອໃນຊີວິດຂອງພວກເຮົາ. ໃນຊ່ວງເວລານັ້ນ ພວກເຮົາອາດຈະຕ້ອງການຄົນທີ່ຈະລົມນໍາ. ໃນອາທິດນີ້ ພວກເຮົາຈະມາເບິ່ງຄໍາຖາມທີ່ວ່າ: ການຮູ້ສຶກເຫງົານັ້ນໝາຍຄວາມວ່າແນວໃດ? ເປັນຫຍັງພວກເຮົາຈຶ່ງມີຄວາມຮູ້ສຶກເຫງົາ ຫຼື ຢູ່ຄົນດຽວໃນບາງເວລາໃນຊ່ວງຊີວິດຂອງຄົນເຮົາ? ແລະເປັນຫຍັງການມີໝູ່ເພື່ອນທີ່ດີຈຶ່ງມີຄວາມສໍາຄັນຢ່າງຍິ່ງ?