---
title:  ເມື່ອບາງສີ່ງທີ່ບໍ່ຄາດຄິດເກີດຂື້ນ
date:   02/04/2019
---

`ອ່ານພຣະຄໍາໂຢບ 1:13-19 ແລະ ໂຢບ 2:7-9. ມີຫຍັງເກີດຂື້ນກັບໂຢບໃນຂໍ້ພະຄຳພີນີ້? ຄວາມເຈັບປວດຂອງໂຢບຄືກັບທີ່ເກີດຂື້ນກັບຄົນອື່ນໆໃນບາງຊ່ວງຂອງຊີວິດຄືແນວໃດ?`

ໂຢບບໍ່ເຄີຍຄາດຄິດວ່າຈະມີສີ່ງບໍ່ດີເກີດຂື້ນກັບລາວ. ພຣະຄຳພີບອກວ່າໂຢບເປັນ ຄົນດີ ແລະ ສັດຊື່. ລາວນັບຖືພຣະເຈົ້າ ແລະ ປະຕິເສດຕໍ່ຄວາມບາບ. ເຮົາຮູ້ວ່າໂຢບມີເມຍ. ລາວເປັນຄົນຮັ່ງມີ. ໂຢບມີລູກຊາຍເຈັດຄົນ ແລະ ລູກສາວສາມຄົນ.( ໂຢບ 1:2, 3 ). ໃນຕອນກາງເລື່ອງເຮົາໄດ້ຮູ້ວ່າໂຢບສູນເສຍ 6 ສີ່ງທີ່ສຳຄັນ: 1). ດິນຂອງລາວ, ຄົນງານຂອງລາວ, ລູກຂອງລາວ, ສຸຂະພາບ, ກຳລັງໃຈຈາກເມຍ ແລະ ຈາກໝູ່ເພື່ອນ. ຊີວິດຂອງໂຢບປ່ຽນໜ້າມືເປັນຫຼັງມື. ຊີວິດຄອບຄົວຖືກທຳລາຍ. ແມ່ນຄວາມຈິງທີສີ່ງຕ່າງໆທີ່ເກີດຂື້ນກັບໂຢບບໍ່ໄດ້ເກີດຂື້ນກັບຄົນອື່ນ. ແຕ່ມີໃຜແດ່ທີ່ບໍ່ເຄີຍມີປະສົບການສີ່ງບໍ່ຄາດຄິດເກີດຂື້ນ? ຊີວິດພວມໄປໄດ້ດີ. ແຕ່ໂດຍບໍ່ມີການເຕືອນລ່ວງໜ້າ, ທຸກສີ່ງຢ່າງໄດ້ປ່ຽນໄປ. ຊີວິດຂອງເຮົາ ແລະ ຂອງຄອບຄົວອາດຈະບໍ່ເປັນຄືເກົ່າອີກຈັກເທື່ອ. 

`ຄວາມເຊື່ອຂອງທ່ານຊ່ວຍທ່ານແນວໃດແດ່ໃນຊ່ວງເວລາບໍ່ດີໃນຊີວິດທີ່ບໍ່ຄາດຄິດມາກ່ອນ?`