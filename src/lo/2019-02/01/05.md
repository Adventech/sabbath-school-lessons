---
title:  ການປ່ຽນແປງຄັ້ງຍິ່ງໃຫຍ່
date:   03/04/2019
---

`ມີການປ່ຽນແປງໃຫຍ່ອັນໃດເກີດຂື້ນກັບໂຊນ ແລະ ທາຊັດ? ການປ່ຽນແປງນັ້ນເກີດຂື້ນໄດ້ແນວໃດ? ອ່ານກິດຈະການ 8:1, 3; ກິດຈະການ 9:1-22; ແລະ ຄາລາເຕຍ 1:15-17 ສໍາລັບຄໍາຕອບ.`

ໂຊນອຸທິດຕົນແກ່ພຣະວິນຍານບໍລິສຸດ. ຈາກນັ້ນໂຊນເຫັນຄວາມຜິດພາດທີ່ຕົນກະທຳຜ່ານມາໃນຊີວິດ. ລາວເຂົ້າໃຈວ່າພະບັນຍັດໃຫ້ພຣະເຈົ້າໄດ້ກຳນົດໃຫ້ເຮົາເຊື່ອຟັງພຣະອົງຢ່າງຄົບຖ້ວນໃນທຸກສີ່ງ. ໂຊນເຄີຍມີຈິດໃຈອວດອົ່ງ. ຍ້ອນຫຍັງ? ເພາະລາວຄິດວ່າລາວເປັນ ຟາລີຊາຍທີ່ດີຄົນໜື່ງ.

ໃນຖານະຟາລີຊາຍ, ໂຊນຄິດວ່າການປະພຶດດີພຽງພໍໃນການຊ່ວຍລາວໃຫ້ພົ້ນ. ແຕ່ບັດນີ້ໂຊນກົ້ມລົງພາວະນາ. ໂຊນມີຈິດໃຈຄືດັ່ງເດັກນ້ອຍ. ລາວໄດ້ສາລະພາບຄວາມຜິດບາບຂອງຕົນຕໍ່ພຣະເຈົ້າ. ພຣະເຢຊູໄດ້ຊົງຕາຍເທິງໄມ້ກາງແຂນເພື່ອໂຊນ. ລາວຈື່ງຮ້ອງຂໍພຣະເມດຕາຈາກພຣະເຈົ້າ. ລາວມີຄວາມຕ້ອງການ ຢາກເຂົ້າຮ່ວມກັບພຣະບິດາ ແລະ ພຣະບຸດເໜືອສີ່ງອື່ນໃດໝົດ. 

“ພຣະເຈົ້າຊົງໄດ້ຍິນຄຳອະທິຖານຂອງໂຊນ. ພຣະເມດຕາ ແລະ ການອະໄພຂອງພຣະເຈົ້າໄດ້ປ່ຽນຄວາມຄິດ ແລະ ຄວາມຮູ້ສຶກຂອງໂຊນ. ຄວາມຄິດທີ່ດີທີ່ສຸດ ແລະ ຄວາມຮູ້ສຶກຂອງໂຊນເຂົ້າເປັນໜື່ງກັບແຜນການຂອງພຣະເຈົ້າທີ່ມີສຳລັບລາວ. ໂຊນຮູ້ສຶກຮັກພຣະເຢຊູ ແລະ ໄມ້ກາງແຂນຫຼາຍກວ່າສີ່ງອື່ນໃດໃນຊີວິດຂອງລາວ.”(ປື້ມທ່ານນາງເອເລນຈີໄວ)

`ອ່ານຟີລິບປອຍ 1:6 ແລະ ໂຣມ 8:1. ເຮົາພົບເຫັນພຣະສັນຍາອັນງົດງາມສອງຢ່າງໃນຂໍ້ພຣະຄໍາພີເຫຼົ່ານີ້? ມີຫຍັງແດ່?`