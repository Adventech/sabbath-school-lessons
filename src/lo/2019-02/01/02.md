---
title:  ໃນຕົ້ນເດີມນັ້ນ
date:   31/03/2019
---

`ມີເຫດການເກີດຂື້ນຫຼາຍຢ່າງໃນປະະຖົມມະການບົດທີ1. ອ່ານບົດນີ້ ແລະ ຖາມໂຕເອງຄຳຖາມນີ້: ພຣະເຈົ້າຊົງສ້າງທຸກຢ່າງໃນເວລາ ແລະ ສະຖານທີ່ໆ    ເໝາະສົມບໍ່? ຫຼື ພຣະອົງປ່ອຍໃຫ້ສິ່ງຕ່າງໆເກີດຂື້ນໂດຍບັງເອີນ ຫຼື ອຸປະຕິເຫດບໍ່? ຄຳຕອບຂອງທ່ານໄດ້ບອກໃຫ້ຮູ້ວ່າ ພຣະເຈົ້າຊົງເປັນຜູ້ໃດ ແລະ ມີຫຍັງທີ່ຢູ່ໃນຈິດໃຈຂອງພຣະອົງ?` 

ທ່ານນາງເອເລນຈີໄວກ່າວວ່າ: ກົດອັນທໍາອິດຂອງພຣະເຈົ້າ ແມ່ນການຈັດທຸກຢ່າງໃຫ້ຢູ່ໃນແບບທີ່ເໝາະສົມ. ພຣະເຈົ້າຊົງຕ້ອງການໃຫ້ທຸກສີ່ງເທິງແຜ່ນດິນໂລກຈັດເປັນລະບຽບ ຄື ໃນສະຫວັນເຊັ່ນກັນ. ແມ່ນ, ຄວາມບາບໄດ້ທໍາລາຍໂລກນີ້. ແຕ່ເມື່ອເບີ່ງໄປຍັງລະດູການ ແລະ ການຂື້ນລົງຂອງຊີວິດ. ເຮົາເຫັນຫຍັງແດ່? ເຮົາເຫັນຫຼັກຖານທີ່ພິສູດວ່າ ພຣະເຈົ້າໄດ້ຊົງຈັດລະບົບຕ່າງໆໃນໂລກນີ້ໄວ້ຕັ້ງແຕ່ຕົ້ນ.

`ແຜນການຂອງພຣະເຈົ້າທີ່ມີສໍາລັບເຮົາໃນໂລກນີ້ແມ່ນຫຍັງ? ອ່ານໃນປະຖົມມະການ 8:22. ແຜນການຂອງພຣະເຈົ້າຈະສືບຕໍ່ໄປອີກດົນຊໍ່າໃດ?` 

ຄວາມບາບໄດ້ປ່ຽນແປງໂລກນີ້ ແຕ່ທ່ານເຫັນວ່າບໍ່ວ່າ ລະດູການ ຍັງເກີດຂຶ້ນຕາມເວລາຂອງມັນ. ລະດູຮ້ອນ ແລະ ລະດູໜາວ, ກາງເວັນ ແລະ ກາງຄືນ, ແລະ ແຕ່ລະລະດູການກໍ່ເປັນສ່ວນໜຶ່ງຂອງສິ່ງມີຊີວິດເທິງໂລກນີ້ (ອ່ານປະຖົມມະການ 1:14). ພຣະເຈົ້າຊົງສ້າງໃຫ້ມັນເປັນແບບນັ້ນ. ສະຫວັນ ແລະ ແຜ່ນດິນໂລກໃໝ່ ຈະງົດງາມຊໍ່າໃດ? ເອຊາຢາໄດ້ບອກເຮົາເປັນໃນ ເອຊາຢາ 66:23. ແມ່ນແລ້ວພຣະຄໍາພີໄດ້ບອກຄໍາຕອບເຮົາພຽງແຕ່ໜ້ອຍດຽວ. ແຕ່ກໍ່ມີເວລາເໝາະສົມສຳລັບສິ່ງຕ່າງໆທີ່ເກີດຂຶ້ນເທິງໂລກໃໝ່ນີ້ເຊັ່ນກັນ.