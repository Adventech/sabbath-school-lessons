---
title:  ມີເວລາສຳລັບທຸກສິ່ງ
date:   30/03/2019
---

### ອ່ານສຳລັບອາທິດນີ້
ປະຖົມມະການ 1:1; ປັນຍາຈານ 3:2; ໂຢບ 1:13-19; ຄາລາເຕຍ 1:15-17; ໂຣມ 15:7.

> <p>ຂໍ້ຄວນຈໍາ</p>
> ມີລະດູສຳລັບທຸກສິ່ງ ແລະ ມີເວລາກຳນົດສຳລັບການງານທຸກຢ່າງພາຍໃຕ້ຟ້າສະຫວັນ (ປັນຍາຈານ 3:1)

ກະສັດໂຊໂລໂມນໄດ້ຂຽນກາບກອນທີ່ໄພເລາະທີ່ສຸດເທົ່າທີ່ເຄີຍມີມາ. ພະອົງຂຽນວ່າ: ມີລະດູສຳລັບທຸກສິ່ງ ແລະ ມີເວລາກຳນົດສຳລັບການງານທຸກຢ່າງພາຍໃຕ້ຟ້າສະຫວັນ. ມີເວລາເກີດ ແລະ ມີເວລາຕາຍ, ມີເວລາປູກ ແລະ ມີເວລາຖອນສິ່ງທີ່ປູກຖິ້ມ, ມີເວລາຂ້າ ແລະ ມີເວລາຮັກສາໃຫ້ຫາຍ, ມີເວລາຮື້ທຳລາຍລົງ ແລະ ມີເວລາກໍ່ສ້າງຂຶ້ນ, ມີເວລາຮ້ອງໄຫ້ ແລະ ມີເວລາຫົວເລາະ, ມີເວລາໂສກເສົ້າ ແລະມີເວລາເຕັ້ນລຳ (ປັນຍາຈານ 3:1-4).

ຄໍາເວົ້າຂອງກະສັດໂຊໂລໂມນບອກໃຫ້ເຮົາຮູ້ວ່າ ຊີວິດມີການປ່ຽນແປງຢູ່ຕະຫຼອດ. ແມ່ນເຮົາປະສົບກັບຄວາມປ່ຽນແປງໃນຊີວິດນັບແຕ່ມື້ທີ່ເກີດມາ. ບາງຄັ້ງການປ່ຽນແປງກໍດີ ແຕ່ບາງຄັ້ງກໍ່ບໍ່ດີ. ບາງຄັ້ງເຮົາກໍ່ສາມາດຄວບຄຸມສິ່ງທີ່ເກີດຂື້ນກັບເຮົາ ແຕ່ບາງຄັ້ງກໍ່ບໍ່ດີ. ບາງຄັ້ງເຮົາກໍ່ສາມາດເຮັດໄດ້. ອາທິດນີ້ ເຮົາຈະເບີ່ງລະດູການໃນຊີວິດເຮົາ ແລະ ການປ່ຽນແປງທີ່ເກີດຂື້ນກັບເຮົາ ແລະ ຄອບຄົວ.