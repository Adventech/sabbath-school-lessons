---
title:  ທ່ານພ້ອມສຳລັບໄວແກ່ຊະລາບໍ່?
date:   17/04/2019
---

`ເພງສັນລະເສີນ ບົດທີ 71 ສອນເຮົາໃຫ້ກຽມພ້ອມສໍາລັບໄວແກ່ຊະລາຄືແນວໃດ? ນອກນັ້ນ ພຣະຄໍາເພງສັນລະເສີນໄດ້ສອນຫຍັງເຮົາແດ່ກ່ຽວກັບຊີວິດ?`

ຜູ້ຂຽນພຣະຄໍາສັນລະເສີນໄດ້ແບ່ງປັນບົດຮຽນສຳຄັນສາມຢ່າງ. ບົດຮຽນສາມຢ່າງນັ້ນ ຊ່ວຍໃຫ້ເພີ່ນຕຽມພ້ອມເຂົ້າສູ່ໄວຊະລາ ແລະ ຊ່ວຍເຮົາໄດ້ເຊັ່ນກັນ. ໃນນັ້ນມີຄື: 

1.	ຮູ້ວ່າພຣະເຈົ້າຊົງເປັນຜູ້ໃດ. ຮູ້ທີ່ຈະວາງໃຈໃນພຣະເຈົ້າເມື່ອທ່ານຍັງໜຸ່ມ (ເພງສັນລະເສີນ 71:17). ຮັບເອົາພຣະເຈົ້າໃນຖານະພຣະຜູ້ໂຜດ (ເພງສັນລະເສີນ 71:2). ພຣະເຈົ້າຊົງເປັນປ້ອມທີ່ໝັ້ນຄົງ ແລະ ແຂງແກ່ນ (ເພງສັນລະເສີນ 71:16,17,19). ໄວ້ວາງໃຈໃນຣິດອໍານາດ ແລະ ກໍາລັງຂອງພຣະເຈົ້າ ( ເພງສັນລະເສີນ 71:8). ຜູ້ຂຽນພຣະຄໍາເພງສັນລະເສີນ ບົດທີ 71 ຮ້ອງວ່າ: ບໍ່ມີຜູ້ໃດເລີຍ ທີ່ເປັນເໝືອນພຣະອົງ (ເພງສັນລະເສີນ 71:19). ຈົ່ງອະທິຖານທຸກມື້, ສຶກສາພຣະຄໍາຂອງພຣະເຈົ້າ. ຄໍານຶງເຖິງສິ່ງທັງໝົດທີ່ພຣະອົງຊົງກະທໍາເພື່ອທ່ານ ແລ້ວຄວາມຮັກຂອງທ່ານທີ່ມີແກ່ພຣະອົງຈະເລິກເຊີ່ງຂື້ນ.
2.	ຝຶກມີອຸປະນິໃສທີ່ດີ. ກິນອາຫານເພື່ອສຸຂະພາບ, ອອກກໍາລັງກາຍ, ດື່ມນໍ້າໃຫ້ພຽງພໍ, ຖືກແສງແດດ ແລະ ພັກຜ່ອນໃຫ້ພຽງພໍ. ອຸປະນິໃສເຫຼົ່ານີ້ຈະຊ່ວຍທ່ານມີຊີວິດທີ່ຍືນຍາວຂື້ນ. ໄວ້ວາງໃຈໃນພຣະເຈົ້າ (ເພງສັນລະເສີນ 71:3). ສັນລະເສີນພຣະອົງ (ເພງສັນລະເສີນ 71:6). ຢ່າສີ້ນຫວັງ (ເພງສັນລະເສີນ 71:14).
3.	ຮັບໃຊ້ພຣະເຈົ້າດ້ວຍສຸດຈິດສຸດໃຈ. ໃນໄວຊະລາຈົ່ງສືບຕໍ່ຮັບໃຊ້ພຣະເຈົ້າ. ສືບຕໍ່ສັນລະເສີນ ແລະ ປະກາດເຖິງຄຸນຄວາມດີຂອງພຣະອົງ. (ເພງສັນລະເສີນ 71:15-18)