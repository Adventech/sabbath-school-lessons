---
title:  ທ່ານພ້ອມບໍ່ສຳລັບຫຼາຍໆການປ່ຽນແປງໃນຊີວິດ?
date:   14/04/2019
---

`ອ່ານ 1 ໂກຣິນໂທ 10:1-13.  ຂໍ້ພຣະຄໍາພີເຫຼົ່ານີ້ເຕືອນຫຍັງເຮົາແດ່? ແລະ ໄດ້ໃຫ້ຄຳສັນຍາຫຍັງແດ່ແກ່ເຮົາ?`

ໃນຫຼາຍໆທາງທີ່ພຶດຕິກຳຂອງເຮົາສະແດງໃຫ້ເຫັນເຖິງທາງທີ່ເຮົາເລືອກເມື່ອເກີດມີການປ່ຽນແປງ. ການປ່ຽນແປງຈະເກີດຂື້ນແນ່ນອນ. ໃນຖານະຄຣິດສະຕຽນ ເຮົາຄວນຈະປະເຊີນກັບການປ່ຽນແປງດ້ວຍຄວາມເຊື່ອ. ເຮົາຕ້ອງໄວ້ວາງໃຈໃນພຣະເຈົ້າໃນຊ່ວງທີ່ມີການປ່ຽນແປງ ໂດຍການສະແດງຄວາມເຊ່ືອດ້ວຍການເຊື່ອຟັງ.

ຄົນເຮົາໃນໂລກນີ້ຕ້ອງເຫັນຫຍັງທີ່ສຳຄັນກວ່າສິ່ງອື່ນທັງໝົດ? ພວກເຂົາຕ້ອງເຫັນຕົວຢ່າງຂອງຄົນທີ່ຈະເຮັດສິ່ງທີ່ຖືກຕ້ອງສະເໝີ. ຄົນເຫຼົ່ານີ້ຈະບໍ່ເຮັດສິ່ງທີ່ຜິດຈັກເທື່ອ. ພວກເຂົາຈະບໍ່ເຮັດຜິດເຖິງວ່າຈະມີຄົນມາຊື້ຈ້າງເຂົາດ້ວຍເງິນຈໍານວນຫຼາຍກໍ່ຕາມ. ຄົນທີ່ບໍ່ເຮັດຜິດຈະເປັນຄົນສັດຊື່ ແລະ ຢຶດຖືຄວາມຈິງ. ພວກເຂົາບໍ່ຢ້ານທີ່ຈະສະແດງໃຫ້ຄົນອື່ນເຫັນວ່າຄວາມບາບນັ້ນຊົ່ວຮ້າຍ. ຊີວິດຂອງຄົນສັດຊື່ຈະຊີ້ນໍາທາງເຮົາໄປໃນທິດທີ່ຖືກຕ້ອງຢູ່ຕະຫຼອດ. ຄົນສັດຊື່ຈະເຮັດໃນສິ່ງທີ່ຖືກຕ້ອງສະເໝີເຖິງວ່າຈະບໍ່ມີໃຜເຮັດກໍ່ຕາມ. (ປື້ມທ່ານນາງເອເລນຈີໄວ)

`ຈົ່ງອ່ານເລື່ອງກ່ຽວກັບຜູ້ຄົນໃນຂໍ້ພຣະຄໍາພີດ້ານລຸ່ມນີ້. ຄົນເຫຼົ່ານີ້ໄດ້ເຮັດຜິດພາດຫຍັງແດ່? ເຮົາສາມາດຮຽນຮູ້ຫຍັງແດ່ຈາກພວກເຂົາ? ກິດຈະການ 5:1-10; ປະຖົມມະການ 16:1, 2, 5, 6; ມັດທາຍ 20:20-22.`

ການປ່ຽນແປງອາດຈະເຮັດໃຫ້ເຮົາຢ້ານ, ມັນສາມາດນໍາພາເຮົາໃຫ້ເຮັດໃນສີ່ງທີ່ຜິດ. ສະນັ້ນ, ເຮົາຕ້ອງກຽມພ້ອມ ພວກເຮົາຕ້ອງສວມໃສ່ຊຸດອອກຮົບຂອງພຣະເຈົ້າເພື່ອຊ່ວຍໃຫ້ເຮົາເຂັ້ມແຂງ (ເອເຟໂຊ 6:11). ແລ້ວເຮົາຈະສາມາດຕໍ່ສູ້ກັບກົນອຸບາຍ ແລະ ແຜນການຂອງມານຊາຕານໄດ້.