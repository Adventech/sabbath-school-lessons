---
title:  ສຶກສາເພີ່ມເຕີມ
date:   19/04/2019
---

ໃຫ້ເຮົາສຶກສາຖ້ອຍຄໍາຂອງໂມເຊໃນພະບັນຍັດສອງ 4:3-9. ທ່ານເຫັນບໍ່ວ່າ ທ່ານໂມເຊໃຫ້ຄວາມສໍາຄັນແກ່ຄອບຄົວຫຼາຍຊໍ່າໃດ? ໂມເຊບອກໃຫ້ຊາວອິດສະລາເອນສອນລູກຫຼານກ່ຽວກັບບັນຍັດຂອງພຣະເຈົ້າ. ເຮົາເຫັນໄດ້ວ່າ ຄວາມບາບທີ່ຊາວອິດສະລາເອນໄດ້ກະທໍາທີ່ ພູເປອໍ ສົ່ງຜົນບໍ່ດີຕໍ່ຊີວິດຄອບຄົວຂອງພວກເຂົາ. ພຣະເຈົ້າໄດ້ຊົງລົງໂທດອິດສະລາເອນສຳລັບບາບທີ່ພວກເຂົາໄດ້ກະທຳທີ່ພູເປອໍ. ພວກເຂົາໄດ້ເຮັດບາບລ່ວງປະເວນີທາງເພດ ຄວາມຜິດບາບນີ້ສະແດງໃຫ້ເຫັນວ່າ ພວກເຂົາບໍ່ໄດ້ສົນໃຈກົດບັນຍັດອັນສັກສິິດຂອງພຣະເຈົ້າ. ພວກຜູ້ຍິງຊົ່ວຮ້າຍຫຼາຍ ພວກເຂົາໃຊ້ເພດສຳພັນເພື່ອເປັນກັບດັກໃຫ້ຜູ້ຊາຍຊາວອິດສະລາເອນເຮັດບາບ. ເປັນເລື່ອງເສົ້າທີ່ບໍ່ແມ່ນຄັ້ງສຸດທ້າຍທີ່ປະຊາຊົນຂອງພຣະເຈົ້າໄດ້ເຮັດບາບຕໍ່ສູ້ພຣະອົງໃນຮູບແບບນີ້. 

**ຄຳຖາມສົນທະນາ**

`1.	ໃຫ້ທ່ານແບ່ງປັນໃຫ້ຊັ້ນຮຽນໄດ້ຮູ້ກ່ຽວກັບບາງສິ່ງທີ່ທ່ານກຽມພ້ອມສຳລັບການປ່ຽນແປງຄັ້ງຍິ່ງໃຫຍ່ໃນຊີວິດຂອງທ່ານ. ສິ່ງເຫຼົ່ານີ້ໄດ້ປ່ຽນແປງຊີວິດຄອບຄົວຂອງທ່ານຄືແນວໃດ? ທ່ານຮຽນຮູ້ຫຍັງແດ່ທີ່ສາມາດຊ່ວຍເຫຼືອຜູ້ອື່ນໄດ້?`

`2.	ຈົ່ງຄິດເຖິງຄວາມບາບທີ່ກະສັດດາວິດໄດ້ເຮັດຕໍ່ນາງບັດເຊບາ. ຄວາມບາບນີ້ເຮັດໃຫ້ຄອບຄົວຂອງລາວຕ້ອງເຈັບປວດຢ່າງໜັກໜ່ວງ. ຫຼັງຈາກນັ້ນ ມີສິ່ງທີ່ບໍ່ດີເກີດຂື້ນຫຼາຍຢ່າງ ຖ້ອຍຄໍາຂອງດາວິດທີ່ກ່າວແກ່ໂຊໂລໂມນໄດ້ສະແດງໃຫ້ເຫັນພຣະເມດຕາຂອງພຣະຜູ້ເປັນເຈົ້າທີ່ຊົງມີໃນຊີວິດຂອງດາວິດຄືແນວໃດ?` 