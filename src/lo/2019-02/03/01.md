---
title:  ທ່ານພ້ອມບໍ່ສຳລັບການປ່ຽນແປງຊີວິດຄັ້ງຍິ່ງໃຫຍ່?
date:   13/04/2019
---

### ອ່ານສຳລັບອາທິດນີ້
ພຣະຄໍາ ໂກຣິນໂທ 10: 1-13; 1 ໂກຣິນໂທ 13:4-8; 1 ຊາມູເອນ 1:27; ເພງສັນລະເສີນ ບົດທີ 71; 1 ກະສັດ 2:1-4.

> <p>ຂໍ້ຄວນຈໍາ</p>
> “ຄວາມຊອບທໍາຈະໄປກ່ອນໜ້າພຣະອົງ ແລະ ຈັດຕຽມຫົນທາງໄວ້ສໍາລັບພຣະອົງດ້ວຍ” (ເພງສັນລະເສີນ 85:13)

ມີການປ່ຽນແປງເກີດຂື້ນຫຼາຍຢ່າງທີ່ບໍ່ມີການເຕືອນໃຫ້ຮູ້ກ່ອນລ່ວງໜ້າ ເຮົາອາດຈະໃຊ້ຊີວິດຢູ່ດີໆແລ້ວກໍ່ເກີດມີຫຍັງລະເບີດອອກມາ. ເຮັດໃຫ້ທຸກຢ່າງປ່ຽນໄປໃນຊ່ວງວິນາທີດຽວ ເປັນການປ່ຽນແປງທີ່ເຮົາບໍ່ຄາດຄິດມາກ່ອນ. ແຕ່ບາງຄັ້ງ ພວກເຮົາຈະເຫັນການປ່ຽນແປງເຂົ້າມາ. ພຣະເຈົ້າຜູ້ຊົງເມດຕາຊົງເຕືອນເຮົາໄວ້ວ່າ ສິ່ງຕ່າງໆໃນຊີວິດຈະປ່ຽນແປງໄປໃນໄວໆນີ້. ເມື່ອເຫດການນີ້ເກີດຂື້ນ ເຮົາຕ້ອງເລີ່ມຕຽມພ້ອມຫຼາຍເທົ່າທີ່ຈະເຮັດໄດ້. ການປ່ຽນແປງຫຼາຍຢ່າງເປັນເລື່ອງໃຫຍ່ ເຊັ່ນ: ການແຕ່ງງານ, ການມີລູກ, ແກ່ເຖົ້າ ແລະ ການຕາຍ. 

ຄົນເຮົາສ່ວນໃຫຍ່ມີການພົວພັນກັບຫຼາຍໆຄົນໃນຊີວິດ. ສະນັ້ນ ການປ່ຽນແປງເຮັດໃຫ້ຊີວິດຂອງຄົນໃນຄອບຄົວຂອງເຮົາປ່ຽນໄປເຊັ່ນກັນ. ນອກນັ້ນ, ບໍ່ແມ່ນທຸກຄົນໃນຄອບຄົວຈະຄິດ ຫຼື ຮູ້ສຶກຄືກັນກ່ຽວກັບການປ່ຽນແປງທີ່ເກີດຂື້ນນີ້. 

ໃນອາທິດນີ້ ເຮົາຈະໄດ້ຮຽນຮູ້ກ່ຽວກັບບັນດາການປ່ຽນແປງໃຫຍ່ໆທີ່ເປັນສ່ວນໜື່ງຂອງຊີວິດເຮົາ. ບໍ່ວ່າຈະໄວໆນີ້ ຫຼື ອີກດົນ ການປ່ຽນແປງນີ້ຈະເກີດຂື້ນກັບຄົນເຮົາສ່ວນໃຫຍ່. ເຮົາຈະສຶກສາກ່ຽວກັບທິດທາງທີ່ສຳຄັນທີ່ສິ່ງເຫຼົ່ານີ້ຈະປ່ຽນແປງຊີວິດຂອງເຮົາ.