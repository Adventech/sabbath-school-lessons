---
title:  ຄວາມຕາຍ
date:   18/04/2019
---

`ອ່ານ 1 ໂກຣິນໂທ 15:24-26. ຂໍ້ພຣະຄໍາເຫຼົ່ານີ້ໄດ້ສອນຫຍັງແດ່ແກ່ເຮົາກ່ຽວກັບຄວາມຕາຍ?` 

ແນ່ນອນວ່າຫຼາຍຄັ້ງຄວາມຕາຍເກີດຂື້ນແບບກະທັນຫັນ. ສະນັ້ນ ເຮົາເຮັດຫຍັງໄດ້ແດ່ເພື່ອກຽມພ້ອມສຳລັບຄວາມຕາຍ? ເຮົາຕ້ອງໝັ້ນໃຈວ່າ ເຮົາຍັງເຊື່ອມໂຍງກັບພຣະຜູ້ເປັນເຈົ້າໂດຍທາງຄວາມເຊື່ອ. ພວກເຮົາຕ້ອງທູນຂໍໃຫ້ພຣະອົງປົກຄຸມເຮົາດ້ວຍຊີວິດອັນບໍລິສຸດຂອງພຣະອົງໃນທຸກໆວິນາທີຂອງຊີວິດ (ໂຣມ 3:22). ສຸດທ້າຍແລ້ວ ພວກເຮົາບໍ່ສາມາດຕຽມພ້ອມສໍາລັບຄວາມຕາຍໄດ້ ຖ້າຫາກເຮົາບໍ່ເຫັນວ່າ ມັນພວມຈະເກີດຂື້ນ. 

ຖ້າທ່ານຮູ້ວ່າ ຕົນເອງຈະມີຊີວິດຢູ່ໄດ້ອີກສອງສາມເດືອນເທົ່ານັ້ນ ທ່ານຈະສາມາດເຮັດຫຍັງໄດ້ແດ່? ເຮົາອາດຈະບໍ່ຮູ້ໄດ້ແນ່ຊັດວ່າ ຄວາມຕາຍຈະເກີດຂື້ນຕອນໃດ? ແຕ່ເຮົາອາດຈະຮູ້ສຶກໄດ້ເມື່ອໃກ້ຈະສີ້ນຊີວິດ. 

ດັ່ງນັ້ນ, ການກຽມໂຕເອງ ແລະ ຄອບຄົວໃຫ້ພ້ອມຈື່ງເປັນສີ່ງສໍາຄັນ. 

1 ກະສັດ 2:1-4 ສະແດງໃຫ້ເຮົາເຫັນຖ້ອຍຄໍາສຸດທ້າຍຂອງດາວິດທີ່ຕັດຕໍ່ໂຊໂລໂມນບຸດຊາຍຂອງພຣະອົງ. ຖ້ອຍຄໍາຂອງກະສັດດາວິດໄດ້ສອນພວກເຮົາໃຫ້ກຽມພ້ອມສໍາລັບຄວາມຕາຍຄືແນວໃດ? ເຮົາສາມາດເຮັດສິ່ງໃດແດ່ເພື່ອກຽມຄອບຄົວຂອງເຮົາໃຫ້ພ້ອມຄືກັນ? 

ກະສັດດາວິດໄດ້ບອກບຸດຊາຍຂອງພຣະອົງໃຫ້ເຊື່ອຟັງພຣະເຈົ້າ. ແມ່ນແລ້ວ ດາວິດໄດ້ເຮັດຜິດພາດໃນຊີວິດຂອງພຣະອົງ (ອ່ານໃນ 2 ຊາມູເອນ ບົດທີ11). ເພີ່ນບໍ່ໄດ້ປະຕິບັດຕາມພຣະຜູ້ເປັນເຈົ້າຕະຫຼອດເວລາ. ແຕ່ບົດຮຽນທີ່ເພີ່ນໄດ້ຮັບເຮັດໃຫ້ຮູ້ວ່າ ເຮົາຄວນເອົາພຣະເຈົ້າເປັນໜື່ງສະເໝີ. ຄວາມບາບຂອງກະສັດດາວິດໃນອະດີດເຮັດໃຫ້ຖ້ອຍຄໍາທີ່ຕັດຕໍ່ໂຊໂລໂມນມີນໍ້າໜັກ. ກະສັດດາວິດຕ້ອງການເຕືອນລູກຊາຍຂອງຕົນບໍ່ໃຫ້ເຮັດຄືກັບພໍ່. ການກະທໍາຜິດຂອງດາວິດເຮັດໃຫ້ລາວປະສົບກັບຄວາມເຈັບປວດ ແລະ ໂສກເສົ້າໃນຊີວິດ. ລາວໄດ້ຈ່າຍຄ່າຕອບແທນຄວາມບາບຂອງລາວຢ່າງສາສົມ. ດັ່ງນັ້ນແຫລະ, ດາວິດ ຈຶ່ງຢາກໃຫ້ໂຊໂລໂມນ ຮຽນຮູ້ຈາກຄວາມຜິດພາດຂອງເພີ່ນ.