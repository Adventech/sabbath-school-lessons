---
title:  ທ່ານພ້ອມທີ່ຈະແຕ່ງງານບໍ່?
date:   15/04/2019
---

ທ່ານຮູ້ບໍ່ວ່າ ການແຕ່ງງານ ຫຼື ການສົມຣົດ ແມ່ນສີ່ງທຳອິດທີ່ພຣະເຈົ້າຊົງກ່າວເຖິງໃນພຣະຄໍາພີ. ຍ້ອນວ່າ ການແຕ່ງງານສຳຄັນຫຼາຍຕໍ່ພຣະເຈົ້າ. ພຣະເຈົ້າໄດ້ຊົງບອກອາດາມ ແລະ ເອວາ ກ່ຽວກັບແຜນການພິເສດກ່ຽວກັບການສົມຣົດ (ປະຖົມມະການ 2:24). ແຜນການສໍາລັບການສົມຣົດສໍາຄັນຫຼາຍ ພຣະອົງຈຶ່ງຊົງເວົ້າເຖິງໃນຕອນອື່ນໆອີກສາມເທື່ອໃນພຣະຄໍາພີ. ໃນມັດທາຍ 19:5; ມາລະໂກ 10:7; ແລະ ເອເຟໂຊ 5:31. ເມື່ອທ່ານແຕ່ງງານ, ສາມີ ຫຼື ພັນລະຍາ ຄວນເປັນຄົນສໍາຄັນທີ່ສຸດໃນຊີວິດທ່ານ. ການສົມຣົດຈະສະແດງໃຫ້ເຫັນຄວາມຮັກລະຫວ່າງ ພຣະເຢຊູ ແລະ ຄຣິສຕະຈັກຂອງພຣະອົງ. 

`ມີສິ່ງໃດແດ່ທີ່ເຮົາຕ້ອງມີໃນການສ້າງຊີວິດສົມຣົດທີ່ດີ? ເປັນຫຍັງເຮົາຈື່ງຕ້ອງມີສີ່ງດຽວກັນນີ້ເພື່ອຈະປະສົບຄວາມສຳເລັດໃນຊີວິດເຊັ່ນກັນ? 1 ໂກຣິນໂທ 13:4-8; ຄາລາເຕຍ 5:22,23.`

ທ່ານກຽມຄວາມພ້ອມແນວໃດສຳລັບການແຕ່ງງານ? ກ່ອນອື່ນຕ້ອງເລີ່ມດ້ວຍໂຕທ່ານເອງກ່ອນ. ໃນຂະນະດຽວກັນ ທ່ານຕ້ອງສຶກສາເບີ່ງ ສາມີ ຫຼື ພັນລະຍາ ໃນອະນາຄົດຂອງທ່ານຢ່າງລະມັດລະວັງ. ຄົນໆນັ້ນຈະເປັນຄູ່ຊີວິດທີ່ດີຂອງທ່ານໄດ້ບໍ່? ລາວເປັນຄົນເຮັດວຽກດຸໝັ່ນບໍ່?(ສຸພາສິດ 24:30-34). ລາວໃຈຮ້າຍງ່າຍບໍ່? (ສຸພາສິດ 22:24). ພວກທ່ານມີຄວາມເຊື່ອອັນດຽວກັນບໍ່? ຄອບຄົວ ແລະ ໝູ່ເພື່ອນຂອງທ່ານມັກລາວບໍ່? (ສຸພາສິດ 11:14).

`ສີ່ງທີ່ຄວບຄຸມການຕັດສິນໃຈຂອງທ່ານແມ່ນຫຍັງ? ແມ່ນຄວາມເຊື່ອຂອງທ່ານບໍ່? ຫຼື ແມ່ນຄວາມຮູ້ສຶກຂອງທ່ານ? (ສຸພາສິດ 3:5,6). ການຕອບຄໍາຖາມເຫຼົ່ານີ້ຈະຊ່ວຍໃຫ້ທ່ານມີຊີວິດສົມຣົດທີ່ມີຄວາມສຸກ.`