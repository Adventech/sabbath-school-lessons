---
title:  ເພງຮັກຂອງກະສັດ
date:   04/05/2019
---

### ອ່ານສໍາລັບອາທິດນີ້
ປະຖົມມະການ 2:7 ; ຍອດເພງ 1:2,13 ; 1ໂກລິນໂທ 7: 3-5 ; ຍອດເພງ 4:8-5:1.

> <p>ຂໍ້ຄວນຈໍາ</p>
> “ນອກຈາກນ້ອງແລ້ວຢ່າຮັກຄົນອື່ນ ຂໍຢ່າໃຫ້ມີຍິງອື່ນຢູ່ໃນອ້ອມກອດຂອງອ້າຍ ຄວາມຮັກມີອໍານາດເທົ່າກັບຄວາມຕາຍ ຄວາມຫຼົງໄຫຼຮ້າຍແຮງເໝືອນປ່າຊ້າ ມັນໄດ້ໄໝ້ເໝືອນແປວໄຟແລະໄໝ້ລຸກລາມຢ່າງເຕັມທີ່.” (ຍອດເພງ 8:6).

ການແຕ່ງງານ ຄືການປ່ຽນແປງທີ່ໃຫຍ່ທີ່ສຸດອັນໜຶ່ງໃນຊີວິດຂອງເຮົາ. ການແຕ່ງງານມາພ້ອມກັບບັນຫາ ແລະ ພຣະພອນຂອງມັນ: ບົດເພງຂອງກະສັດໂຊໂລມອນສະແດງໃຫ້ພວກເຮົາເຫັນວ່າ: ຄວາມຮັກແລະເພດສໍາພັນໃນຊີວິດແຕ່ງງານສາມາດເປັນສິ່ງທີ່ມະຫັດສະຈັນ. ແມ່ນແລ້ວຍອດເພງແມ່ນໜຶ່ງໃນບັນດາພຣະທໍາທີ່ສັ້ນທີ່ສຸດໃນພຣະຄໍາພີ. ແຕ່ມັນກໍບອກເຖິງສິ່ງສໍາຄັນຫຼາຍຢ່າງກ່ຽວກັບຄວາມຮັກ. ມັນຄືເລື່ອງຂອງເຈົ້າສາວຄົນໜຶ່ງທີ່ມີຊື່ວ່າ: ຊູລາມາຍ. ຫຼາຍຄົນເຊື່ອວ່າ ຜົວຂອງນາງກໍຄືກະສັດໂຊໂລໂມນ. ຄົນສ່ວນຫຼາຍຄິດວ່າບົດເພງຂອງກະສັດໂຊໂລໂມນນັ້ນເປັນຄໍາພັນລະນາພາບທີ່ຍາວຫຼາຍ. ພວກເຂົາເຊື່ອວ່າ ພຣະທໍາເຫຼັ້ມນີ້ເປັນສັນຍາລັກຂອງຄວາມຮັກຂອງພຣະເຈົ້າທີ່ມີຕໍ່ຄຣິສຕະຈັກຂອງພຣະອົງ. ແຕ່ພວກເຮົາຈະຕ້ອງຈື່ວ່າ ບົດເພງຂອງໂຊໂລໂມນນັ້ນແມ່ນກາບກອນຄວາມຮັກບົດໜຶ່ງສາກ່ອນ. ພຣະທໍາເຫັ້ມນີ້ກ່າວກ່ຽວກັບຄວາມຮັກອັນແທ້ຈິງລະຫວ່າງຜູ້ຊາຍແລະຜູ້ຍິງຄົນໜຶ່ງ. ໃນອາທິດນີ້ ພວກເຮົາຈະມາເບິ່ງເລື່ອງຊີວິດການແຕ່ງງານໃນພຣະທໍາຍອດຂອງກະສັດເພງໂຊໂລໂມນ.