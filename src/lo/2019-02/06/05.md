---
title:  ຄວາມຮັກໃນເວລາອັນທີ່ຖືກຕ້ອງ
date:   08/05/2019
---

**ໃຫ້ທ່ານອ່ານບົດເພງຂອງກະສັດໂຊໂລໂມນໃນພຣະທໍາຍອດເພງ 4:8-5:1.**

ເພງຂອງໂຊໂລໂມນຄືບົດກອນແຫ່ງຄວາມຮັກທີ່ສວຍງາມ. ຂໍ້ພຣະຄໍາ 4:16 ແລະ 5:1 ກໍເປັນຈຸດສູນກາງຂອງບົດກ່ອນນີ້. ພວກມັນສະແດງໃຫ້ເຫັນສິ່ງທີ່ເກີດຂຶ້ນເມື່ອໂຊໂລໂມນແລະຍິງສາວໄດ້ແຕ່ງງານໃນທີ່ສຸດ.

`ອ່ານຍອດເພງ 4:12,16; ຍອດເພງ 5:1; ແລະ ຍອດເພງ 8:8-10. ກະສັດໂຊໂລໂມນກໍາລັງກ່າວເຖິງສິ່ງໃດໃນຂໍ້ພຣະຄໍາພີເຫຼົ່ານີ້?`

ໃນຄືນງານແຕ່ງງານ ໂຊໂລໂມນບອກພວກເຮົາວ່າ: ຊູລາໄມກໍຄືສວນທີ່ຖືກລ໋ອກໄວ້. ສວນແຫ່ງນີ້ເປັນຄໍາພັນລະນາພາບ. ມັນສະແດງໃຫ້ເຫັນວ່າຍິງສາວຜູ້ນີ້ບໍ່ໄດ້ມີເພດສໍາພັນກ່ອນທີ່ລາວຈະແຕ່ງງານ (ຍອດເພງ 4:12). ນັ້ນຈຶ່ງເປັນເຫດຜົນທີ່ນາງ (ຊູລາໄມ) ສາມາດບອກໝູ່ເພື່ອນຂອງຕົນໃຫ້ປະຕິບັດຕາມຕົວຢ່າງຂອງລາວ. ພວກເຂົາຈະຕ້ອງຄິດພິຈາລະນາກ່ຽວກັບຊີວິດການແຕ່ງງານຢ່າງຖີ່ຖ້ວນ. ນາງຊູລາໄມໄດ້ໂອລົມກັບກຸ່ມໝູ່ຂອງລາວທີ່ຊື່ວ່າ: “ກຸ່ມລູກສາວຂອງເຢລູຊາເລັມ.” ສວນຊູລາໄມໄດ້ເຕືອນພວກເຂົາບໍ່ໃຫ້ມີເພດສໍາພັນຈົນຮອດເວລາອັນຄວນ (ຍອດເພງ 2:7, ຍອດເພງ 3:5 ; ຍອດເພງ 8:4). ເວລານີ້ແມ່ນເວລາໃດ? ມັນກໍ່ຄືເວລາທີ່ຜູ້ຍິງແຕ່ງງານແລ້ວ. ນັ້ນຄືເວລາດຽວທີ່ເພດສໍາພັນຈະຖືກຕ້ອງແລະປອດໄພ.