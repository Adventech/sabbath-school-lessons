---
title:  ສຶກສາເພີ່ມເຕີມ
date:   10/05/2019
---

“ພຣະເຢຊູໄດ້ອວຍພອນຊີວິດການແຕ່ງງານຂອງເຮົາ. ດັ່ງນັ້ນ, ພວກເຮົາຄວນເຊື່ອວ່າ: ການແຕ່ງງານນັ້ນເປັນສິ່ງທີ່ບໍລິສຸດສັກສິດ. ສາສະໜາອັນແທ້ຈິງບໍ່ໄດ້ແມ່ນການປະຕິບັດຕໍ່ຕ້ານແຜນການຂອງພຣະຜູ້ເປັນເຈົ້າ. ແຜນການຂອງພຣະເຈົ້າແມ່ນເພື່ອໃຫ້ຜູ້ຊາຍແລະຜູ້ຍິງຮ່ວມເຂົ້າກັນໃນການແຕ່ງງານທີ່ບໍລິສຸດ. ພຣະອົງຊົງຕ້ອງການໃຫ້ພວກເຂົາໄດ້ສ້າງຄອບຄົວຂຶ້ນມາອີກ. ຄອບຄົວເຫຼົ່ານີ້ຄືຮູບພາບທີ່ພັນລະນາພາບຂອງຄອບຄົວໃນສະຫວັນ. ເມື່ອພຣະເຢຊູໄດ້ຊົງເລີ່ມວຽກງານຂອງພຣະອົງເທິງໂລກນີ້ ພຣະອົງກໍໄດ້ອວຍພອນຊີວິດຄູ່ແຕ່ງງານດັ່ງທີ່ພຣະອົງໄດ້ອວຍພອນການແຕ່ງງານໃນສວນເອເດນ. ໃນທາງນີ້ ພຣະເຢຊູໄດ້ສະແດງໃຫ້ພວກເຮົາເຫັນວ່າ: ພຣະອົງຈະເປັນສ່ວນໜຶ່ງຂອງຊີວິດການແຕ່ງງານ. ຊີວິດການແຕ່ງງານນັ້ນຄືໜຶ່ງໃນພຣະພອນອັນຍິ່ງໃຫຍ່ທີ່ພຣະອົງໄດ້ຊົງປະທານໃຫ້ກັບມະນຸດຊາດ. ແຕ່ການແຕ່ງງານນັ້ນກໍຈະຕ້ອງບໍລິສຸດ. ມັນຈະຕ້ອງມີການເຊື່ອມເຂົ້າກັນດ້ວຍຄວາມຈິງແລະຄວາມຮັກຂອງພຣະເຈົ້າ. (ປຶ້ມທ່ານນາງ ເອເລັນ ຈີ ໄວທ໌).

**ຄໍາຖາມສົນທະນາ**

`1. ບາງຄົນເຊື່ອວ່າ: ບົດເພງຂອງກະສັດໂຊໂລໂມນສະແດງໃຫ້ພວກເຮົາເຫັນຄວາມຮັກລະຫວ່າງ ພຣະເຢຊູ ແລະ ຄຣິສຕະຈັກຂອງພຣະອົງ. ຄວາມຮັກຂອງໂຊໂລໂມນ ແລະ ຊູລາໄມ ຂອງລາວສະແດງໃຫ້ພວກເຮົາເຫັນຄວາມຮັກຂອງພຣະເຈົ້າສໍາລັບເຮົາແນວໃດ? ອ່ານ ອາເຊຢາ 54:4,5 ; ເຢເລນີ 3:14 ແລະ ໂກລິນໂທ 11:2 ເພື່ອຊ່ອຍຕອບຄໍາຖາມນີ້.`

`2. ອ່ານສຸພາສິດ 31:26 ; ຍອດເພງ 5:16 ; ແລະ ສຸພາສິດ 25:11. ຂໍ້ພຣະຄໍາພີເຫຼົ່ານີ້ສະແດງໃຫ້ພວກເຮົາເຫັນວ່າ: ຄໍາເວົ້າຂອງຄົນເຮົາສໍາຄັນຫຼາຍສໍ່າໃດ. ຄໍາເວົ້າຂອງຄົນເຮົາ “ທໍາລາຍ” ຫຼື “ເສີມສ້າງ” ຜົວ ຫຼື ເມຍຂອງພວກເຮົາໄດ້ແນວໃດ? ອ່ານພຣະທໍາຢາໂກໂບ 1:26 ແລະ ຢາໂກໂບ 3:5-11 ເພື່ອຊ່ວຍຕອບຄໍາຖາມເຫຼົ່ານີ້.`