---
title:  ຄວາມຮັກໃນບົດເພງຂອງກະສັດໂຊໂລໂມນ
date:   06/05/2019
---

`ບົດເພງຂອງກະສັດໂຊໂລໂມນສະແດງໃຫ້ເຮົາເຫັນພາບຕ່າງໆຂອງຄວາມຮັກ. ພາບເຫຼົ່ານີ້ແມ່ນອັນໃດ? ສໍາລັບຄໍາຕອບ, ໃຫ້ທ່ານອ່ານບົດເພງຂອງກະສັດໂຊໂລໂມນໃນຍອດເພງ; ຍອດເພງ 2:10-13,16; ຍອດເພງ 8:11 ; ຍອດເພງ 4:1-7 ; ຍອດເພງ 5:16 ; ຍອດເພງ 6:6 ; ຍອດເພງ 7:1-9 ; ຍອດເພງ 8:6,7.`

ບົດເພງຂອງກະສັດໂຊໂລໂມນສະແດງໃຫ້ພວກເຮົາເຫັນວ່າ ໝູ່ເພື່ອນກັນກໍໃຊ້ເວລານໍາກັນ. ນອກຈາກນັ້ນ, ພວກເຂົາກໍສື່ສານນໍາກັນແລະກໍເປັນຫ່ວງເປັນໃຍກັນ. ໃນບົດເພງຂອງກະສັດໂຊໂລໂມນນັ້ນ ໝູ່ທີ່ຮັກກັນສອງຄົນແຕ່ງງານກັນ. ຜູ້ເປັນເມຍກ່າວກັບຜົວຂອງຕົນວ່າ: “ສະຫາຍຂອງຂ້ອຍ”(ຍອດເພງ 5:16). ຄົນທີ່ໄດ້ແຕ່ງງານກັບໝູ່ສະໜິດຂອງຕົນນັ້ນກໍມີຄວາມສຸກຫຼາຍ. 

ໃນບົດເພງຂອງໂຊໂລໂມນນັ້ນ ຄູ່ຜົວເມຍນີ້ກໍສະແດງຄວາມຮັກຂອງເຂົາໃນຫຼາຍທາງ. ພວກເຂົາຍ້ອງຍໍກັນ. ວິທິທີ່ພວກເຂົາປະພຶດນັ້ນກໍສະແດງອອກວ່າ ພວກເຂົາຮັກກັນຢ່າງຫຼວງຫຼາຍ. ມັນບໍ່ແມ່ນເລື່ອງທໍາມະຊາດສໍາລັບຫົວໃຈຂອງມະນຸດທີ່ຈະຮັກ ເພາະວ່າພວກເຮົານັ້ນກໍເປັນຄົນບາບ. ໃຈຂອງເຮົາກໍເຫັນແກ່ໂຕ. ຄວາມຮັກແທ້ນັ້ນກໍເປັນຂອງຂວັນຈາກພຣະວິນຍານບໍວິສຸດ (ໂລມ 5:5). ຄວາມຮັກນີ້ກໍລວມຜົວແລະເມຍໃຫ້ເຂົ້າກັນ. ພໍ່ແມ່ກໍຕ້ອງຮັກລູກຂອງເຂົາດ້ວຍຂອງປະທານອັນດຽວກັນນີ້. ຄວາມຮັກນີ້ບໍ່ເຫັນແກ່ໂຕ. ນອກຈາກນັ້ນ ມັນຍັງລວມຜູ້ເຊື່ອທັງຫຼາຍໃຫ້ເຂົ້າກັນໃນຄຣິສຕະຈັກ. ເພງຂອງກະສັດໂຊໂລໂມນກໍຂໍໃຫ້ພວກເຮົາຮັກຜົວຫຼືເມຍຂອງເຮົາດ້ວຍຄວາມຮັກນີ້. 

`ການແຕ່ງງານສະແດງໃຫ້ພວກເຮົາເຫັນວ່າພຣະເຈົ້າຊົງຕ້ອງການຈະຢູ່ໃກ້ຊິດກັບພວກເຮົາແນວໃດ? ທ່ານຕ້ອງເຮັດສິ່ງໃດເພື່ອທີ່ຈະມີຊີວິດແຕ່ງງານທີ່ດີ? ຕ້ອງໃຊ້ເວລານໍາກັນ ຫຼື ບໍ່ເຫັນແກ່ໂຕບໍ? ເປັນຫຍັງສິ່ງເຫຼົ່ານີ້ຈຶ່ງມີຄວາມສໍາຄັນຖ້າຫາກວ່າພວກເຮົາຕ້ອງການທີ່ຈະໃກ້ຊິດພຣະເຈົ້າ?`