---
title:  ປົກປັກຮັກສາຂອງປະທານຈາກພຣະເຈົ້າ
date:   09/05/2019
---

`ພຣະຄໍາພີກ່າວສິ່ງໃດກ່ຽວກັບເພດສໍາພັນທີ່ບໍ່ເປັນສ່ວນໜຶ່ງຂອງແຜນການຂອງພຣະເຈົ້າ? ອ່ານລະບຽບພວກເລວີ 20:7-21, ໂລມ 1:24-27 ; ແລະ ໂກລິນໂທ 6:9-20 ເພື່ອຊອກຫາຄໍາຕອບ.` 

ພຣະຄໍາພີສະແດງໃຫ້ພວກເຮົາເຫັນວ່າ: ເພດສໍາພັນທຸກຢ່າງທີ່ແຫກກົດຂອງພຣະເຈົ້ານັ້ນກໍບໍ່ຖືກຕ້ອງ. ມັນຄືຄວາມບາບ. ຄວາມບາບດ້ານເພດສໍາພັນກໍທໍາລາຍຮູບພາບຂອງພຣະເຈົ້າໃນມະນຸດ. ພຣະເຈົ້າໄດ້ນໍາພາປະຊາຊົນຂອງພຣະອົງໄປສູ່ເພດສໍາພັນທີ່ຈະໃຫ້ກຽດກົດຂອງພຣະອົງ. ກົດຂອງພຣະອົງນັ້ນສະແດງໃຫ້ເຫັນຄວາມບາບຂອງເຮົາ.

`ພຣະຄໍາພີໃຫ້ຄໍາແນະນໍາອັນໃດແກ່ຄຣິສຕຽນກ່ຽວກັບເພດສໍາພັນຢູ່ເຖິງໂລກນີ້ທີ່ເຕັມໄປດ້ວຍຄວາມບາບ? ສໍາລັບຄໍາຕອບແມ່ນອ່ານໂລມ 8:1-14 ; ໂກລິນໂທ 6:15-20 ; 2 ໂກລິນໂທ 10:5; ຄາລາເຕຍ5:24 ; ໂກໂລຊາຍ 3:3-10; ແລະ 1 ເທຊະໂລນິກ 5:23,24.`

ໃນຖານະທີ່ເປັນຄຣິສຕຽນ ພວກເຮົາລໍຖ້າພຣະເຢຊູຊໍາລະເຮົາໃຫ້ຂາວສະອາດແລະໃຫ້ເປັນອິດສະຫຼະຈາກຄວາມບາບໃນເວລາທີ່ພຣະອົງສະເດັດກັບມາ. ພວກເຮົາຈະລໍຖ້າດ້ວຍຄວາມເຊື່ອ. ພວກເຮົາເຊື່ອວ່າຄວາມຕາຍຂອງພຣະເຢຊູຢູ່ເທິງໄມ້ກາງແຂນນັ້ນ ເຮັດໃຫ້ພວກເຮົາ “ຕາຍ” ແລ້ວຕໍ່ຄວາມບາບ. ພວກເຮົາມີຊີວິດຢູ່ໃນພຣະເຢຊູເພາະວ່າພຣະອົງໄດ້ຊົງຟື້ນຄືນມາຈາກຄວາມຕາຍແລ້ວ. ພວກເຮົາຈະເອົາຊະນະສົງຄາມຕໍ່ສູ້ຄວາມບາບໄດ້ແນວໃດ? ພວກເຮົາຈະຕ້ອງບໍ່ຢຸດອະທິຖານຈັກເທື່ອ. ພວກເຮົາຕ້ອງເຝົ້າເບິ່ງໂຕເອງວ່າມີສັນຍານອັນໃດທີ່ບອກວ່າ: ຄວາມບາບກໍາລັງຈະຄວບຄຸມຊີວິດຂອງພວກເຮົາຢູ່. ອໍານາດຂອງພຣະວິນຍານບໍລິສຸດນັ້ນຊ່ອຍພວກເຮົາໃຫ້ເອົາຊະນະສົງຄາມຕໍ່ສູ້ຄວາມບາບໄດ້. ພວກເຮົາເຊື່ອວ່າ “ຊີວິດເກົ່າ” ຂອງເຮົານັ້ນຖືກຕຶງໄວ້ເທິງໄມ້ກາງແຂນແລ້ວ. ຊີວິດເກົ່າຂອງເຮົານັ້ນໄດ້ຕາຍໄປແລ້ວ. ເວລານີ້ພວກເຮົາກໍເຊື່ອຟັງພຣະເຢຊູໃນແນວຄິດຈິດໃຈຂອງເຮົາ. ພວກເຮົາເຫັນດີວ່າ: ພຣະເຈົ້າຊົງເປັນເຈົ້າຂອງຮ່າງກາຍຂອງພວກເຮົາ. ດັ່ງນັນພວກເຮົາຈຶ່ງຈະຕ້ອງບໍ່ເຮັດສິ່ງໃດທີ່ຈະຕໍ່ຕ້ານແຜນການຂອງພຣະເຈົ້າ.