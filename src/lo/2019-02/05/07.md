---
title:  ຂໍ້ຄິດເພີ່ມເຕີມ
date:   03/05/2019
---

ຈົ່ງຮັກສາໃຈຂອງທ່ານໃຫ້ຈົດຈໍ່ຢູ່ກັບສະຫວັນ. “ຄຣິສຕຽນຈະຕ້ອງມີຄວາມລະມັດລະວັງທີ່ຈະຮັກສາຫົວໃຈຂອງຕົນໄວ້ຕະຫຼອດເວລາ. ພວກເຂົາຄວນຈະໃຊ້ເວລາໄຄ່ຄວນເຖິງພຣະຄໍາຂອງພຣະເຈົ້າໃນພຣະຄໍາພີ. ພວກເຂົາຄວນຈະອຸທິດຕົນເອງໃຫ້ກັບພຣະເຈົ້າຢ່າງສົມບູນ. ຄຣິສຕຽນຫຼາຍຄົນເຮັດຄືກັບວ່າການໃຊ້ເວລາຄິດກ່ຽວກັບພຣະເຈົ້າ ຫຼື ການຮຽນພຣະຄໍາຂອງພຣະອົງ ແລະການອະທິຖານນັ້ນຄືສິ່ງທີ່ເຮັດໃຫ້ເສຍເວລາຂອງພວກເຂົາ. ຂ້າພະເຈົ້າຫວັງວ່າທຸກໆຄົນຈະເຫັນສິ່ງເຫຼົ່ານີ້ໃນແບບດຽວທີ່ພຣະເຈົ້າຊົງຕ້ອງການໃຫ້ພວກເຮົາໄດ້ເຫັນ. ແລ້ວທ່ານກໍຈະໃຫ້ອານາຈັກຂອງພຣະເຈົ້ານັ້ນເປັນອັນດັບໜຶ່ງໃນຊີວິດຂອງທ່ານ. ທ່ານຈະຕ້ອງຮັກສາໃຫ້ໃຈຂອງທ່ານຈົດຈໍ່ຢູ່ໃນສະຫວັນ. ມັນຈະໃຫ້ກໍາລັງກັບທ່ານ. (ປຶ້ມທ່ານນາງເອເລນຈີ ໄວທ໌). 

**ຄໍາຖາມສົນທະນາ**

`1.	ຄຣິສຕຽນຫຼາຍຄົນບອກວ່າມັນຈະເປັນເລື່ອງທີ່ດີທີ່ຈະມີໝູ່ເພື່ອນດີໆໃຫ້ການສະໜັບສະໜູນໃນຍາມທີ່ເຮົາຍາກລໍາບາກ. ເພື່ອນທີ່ດີນັ້ນສາມາດຊ່ວຍຮັກສາຈິດໃຈຂອງເຮົາໃຫ້ຢູ່ກັບສະຫວັນໄດ້ແນວໃດ? ຫຼາຍຄົນຕໍ່ສູ້ຄວາມປາຖະໜາແລະຄວາມບາບອັນຊົ່ວຮ້າຍໃນຫົວໃຈຂອງເຂົາທີ່ຕ້ອງການເຮັດສິ່ງທີ່ຜິດ. ແຕ່ພວກເຂົາກໍບໍ່ສາມາດເອົາຊະນະ ຫຼື ຢຸດຕິການກະທໍາອັນບໍ່ດີຂອງເຂົາ. ພວກເຂົາອາດຕ້ອງການຄວາມຊ່ວຍເຫຼືອເປັນພິເສດ. ອາຈານ ຫຼື ຜູ້ອື່ນສາມາດຊ່ວຍຄົນແບບນີ້ໄດ້ແນວໃດ?`

`2.	ສຸພາສິດ ບົດທີ 31 ສະແດງໃຫ້ພວກເຮົາເຫັນເຖິງຜູ້ຍິງທີ່ດີຫຼາຍຄົນໜຶ່ງ. ລາວເຮັດຫຼາຍສິ່ງຫຼາຍຢ່າງທີ່ເຮັດໃຫ້ພວກເຮົາຕ້ອງໃຫ້ກຽດອັນສູງສົ່ງກັບລາວ. ໃຫ້ທ່ານປຽບທຽບຮູບພາບຂອງຜູ້ຍິງຄົນນີ້ໃນສຸພາສິດ ບົດທີ31 ກັບຮູບພາບຂອງຜູ້ຍິງທີ່ຖືກນໍາສະເໜີໃນໜ້າປົກນິຕິຍະສານຕ່າງໆໃນໂທລະທັດ ຫຼື ໃນຊຸມຊົນ. ພວກເຮົາຈະສາມາດປົກປ້ອງແນວຄິດແລະຈິດໃຈຂອງເຮົາຈາກພາບທີ່ຜິດໆຂອງຜູ້ຍິງເຫຼົ່ານີ້ແນວໃດ?`