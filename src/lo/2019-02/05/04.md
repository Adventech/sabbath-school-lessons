---
title:  ວິທີການອັນຖືກຕ້ອງໃນການລົງໂທດລູກ
date:   30/04/2019
---

`ພຣະຄໍາສຸພາສິດກ່າວສິ່ງໃດກ່ຽວກັບການລົງໂທດລູກ? ອ່ານສຸພາສິດ 10:17 ; ສຸພາສິດ 23:13,14 ; ສຸພາສິດ 27:1 ; ສຸພາສິດ 29:15 ສໍາລັບຄໍາຕອບ.`

ເປັນຫຍັງຜູ້ເປັນພໍ່ແມ່ຈຶ່ງລົງໂທດລູກຂອງເຂົາ? ພໍ່ແມ່ຕ້ອງການສອນລູກຂອງເຂົາໃຫ້ປະພຶດດີ ແລະໃຫ້ເຊື່ອຟັງ. ແຕ່ເຫດຜົນຂອງພຣະເຈົ້ານັ້ນແມ່ນຫຍັງ? ພຣະຄໍາສຸພາສິດສາມາດຊ່ວຍເຮົາຕອບຄໍາຖາມນີ້ໄດ້. ສຸພາສິດ 19:18 ກ່າວວ່າ: “ຈົ່ງຕີສອນລູກຊາຍຂອງຕົນເມື່ອຍັງມີຄວາມຫວັງ ຢ່າໝົດກໍາລັງເພາະການຮ້ອງໄຫ້ຂອງລາວ”. ພໍ່ແມ່ຜູ້ທີ່ຮັກພຣະເຈົ້ານັ້ນຮູ້ວ່າລູກຂອງເຂົາພວກເຂົາໄດ້ເກີດມາພ້ອມຄວາມປາຖະໜາທີ່ຈະເຮັດບາບ. ມີພຽງແຕ່ອໍານາດດຽວເທົ່ານັ້ນທີ່ຈະຊ່ວຍລູກຂອງເຂົາໃຫ້ເອົາຊະນະສົງຄາມຕໍ່ສູ້ຄວາມບາບນີ້ໄດ້. ອໍານາດນີ້ກໍຄືພຣະເຢຊູ (ອ່ານປຶ້ມການສຶກສາ (Education) ຂອງທ່ານນາງ ເອເລັນຈີໄວທ໌). ການລົງໂທດເດັກນ້ອຍຄວນຈະນໍາພວກເຂົາໃຫ້ເຂົ້າໄປຫາພຣະເຈົ້າບໍ່ແມ່ນໄລ່ເຂົາໃຫ້ໜີຈາກພຣະອົງ.

ແຜນການຂອງພຣະເຈົ້າກໍຄືໃຫ້ພໍ່ແມ່ທີ່ມີຄວາມຮັກນັ້ນ ນໍາພາລູກຂອງເຂົາໄປຫາພຣະເຢຊູ. ພໍ່ແມ່ຄວນຈະສັ່ງສອນລູກຂອງເຂົາດ້ວຍຄວາມຮັກແລະດ້ວຍຄວາມສຸພາບອ່ອນຫວານ. ພວກເຂົາຄວນອົບຮົມລູກຂອງເຂົາໃນທາງທີ່ຖືກຕ້ອງເມື່ອພວກເຂົາຍັງນ້ອຍ. ພໍ່ແມ່ຄວນຈະຊ່ວຍລູກຂອງເຂົາບໍ່ໃຫ້ກະທໍາຜິດ. ແລ້ວຜູ້ເປັນລູກກໍຈະຮຽນຮູ້ການບັງຄັບຕົນ. ພວກເຂົາຮຽນຮູ້ທີ່ຈະໄວ້ວາງໃຈໃນພຣະເຈົ້າ. ແລ້ວພວກເຂົາກໍຈະປະຕິບັດຕາມຄໍາສັ່ງຂອງພຣະເຈົ້າ ແລະຍອມຮັບເອົາແຜນການຂອງພຣະອົງທີ່ຈະຊ່ວຍພວກເຂົາໃຫ້ພົ້ນ.

`ພຣະຄໍາສຸພາສິດ 13:24 ແລະ 23:12,14 ນັ້ນໃຫ້ຄໍາແນະນໍາອັນໃດແກ່ຜູ້ເປັນພໍ່ແມ່?`