---
title:  ຊີວິດນັ້ນດີກວ່າເມື່ອຢູ່ເທິງຫຼັງຄາເຮືອນ?
date:   01/05/2019
---

`ຫຼາຍເທື່ອ ຜູ້ຂຽນພຣະຄໍາສຸພາສິດນັ້ນກໍກ່າວສິ່ງທີ່ຕະຫຼົກຫຼາຍຢ່າງ. ເຮົາພົບຕົວຢ່າງບາງອັນໄດ້ໃນສຸພາສິດ 21:9,19 ແລະ ສຸພາສິດ 27:15,16. ໃນຂໍ້ພຣະຄໍາພີເຫຼົ່ານີ້ຜູ້ຂຽນນັ້ນກ່າວເຖິງບັນຫາທີ່ເກີດຂຶ້ນທຸກມື້ກັບຄູ່ແຕ່ງງານ ຫຼື ຜົວເມຍ. ຜູ້ຂຽນໃຊ້ອາລົມຂົບຂັນເພື່ອຊ່ວຍພວກເຮົາໃຫ້ເຂົ້າໃຈສິ່ງທີ່ລາວກ່າວເຖິງແນວໃດ?` 

ຈິດໃຈທີ່ເບີກບານກໍຊ່ວຍໃຫ້ພວກເຮົາຢູ່ກັບຄອບຄົວຂອງເຮົາຢ່າງມີຄວາມສຸກໄດ້. “ໃຈຊື່ນບານເປັນຢາຢ່າງດີ ແຕ່ຈິດໃຈທີ່ບໍ່ມີຄວາມອົດທົນເຮັດໃຫ້ກະດູກຫ່ຽວແຫ້ງ” (ສຸພາສິດ 17:22). ມັນເປັນເລື່ອງສໍາຄັນທີ່ພວກເຮົາສາມາດຍິ້ມ ຫຼື ຫົວໃສ່ຄວາມຜິດພາດຂອງເຮົາໄດ້. ອາລົມຂັນນັ້ນຈະຊ່ວຍພວກເຮົາໃຫ້ມີຈິດໃຈເບີກບານ. ຫົວໃຈທີ່ເບີກບານກໍຈະຊ່ວຍໃຫ້ພວກເຮົາເວົ້າໃນສິ່ງທີ່ຍັງລົບກວນໃຈເຮົາຢູ່. ແຕ່ພວກເຮົາກໍຕ້ອງລະມັດລະວັງ. ພວກເຮົາບໍ່ຄວນຫົວເລາະໃສ່ສິ່ງທີ່ພວກເຮົາຈໍາເປັນຕ້ອງປ່ຽນ ແລະກັບບໍ່ເຮັດສິ່ງໃດເພື່ອປ່ຽນແປງສິ່ງເຫຼົ່ານີ້. 

ການມີໄຂ້ຕໍ່າກໍເປັນສັນຍານບອກວ່າພວກເຮົາກໍາລັງເຈັບປ່ວຍ. ດັ່ງນັ້ນການທີ່ເຮົາໂຕ້ຖຽງ ຫຼື ຈົ່ມໃຫ້ກັບສະມາຊິກຂອງຄອບຄົວນັ້ນແມ່ນສັນຍານຂອງອັນໃດ? ການຕໍ່ສູ້ກັນແລະການຈົ່ມໃຫ້ກັນອາດເປັນບັນຫາທີ່ເລິກກວ່ານັ້ນ. ບາງທີ່ພວກເຮົາອາດຈະໃຈຮ້າຍໃຫ້ກັບສະມາຊິກຄອບຄົວຂອງເຮົາຄົນໜຶ່ງ. ແຕ່ພວກເຮົາບໍ່ຮູ້ວ່າຈະບອກເຂົາແນວໃດ. ຄໍາຕອບຂອງບັນຫານີ້ແມ່ນຫຍັງ? ກ່ອນອື່ນພວກເຮົາຈະຕ້ອງພະຍາຍາມບໍ່ເຮັດຄືວ່າມັນບໍ່ມີບັນຫາຫຍັງ. ມັນຈະບໍ່ເຮັດໃຫ້ບັນຫານັ້ນຫາຍໄປ. ຈາກນັ້ນ, ພວກເຮົາກໍຕ້ອງຈົດຈໍາຄວາມຮັກຂອງເຮົາທີ່ມີສໍາລັບພຣະຜູ້ເປັນເຈົ້າແລະສໍາລັບກັນແລະກັນ. ຄວາມຮັກຊ່ວຍໃຫ້ພວກເຮົາເປີດເຜີຍສິ່ງທີ່ຢູ່ໃນໃຈຂອງເຮົາອອກມາ ແລ້ວພວກເຮົາກໍສາມາດແກ້ໄຂບັນຫານີ້ໄດ້.