---
title:  ເມຍທີ່ປະເສີດ
date:   02/05/2019
---

`ພຣະຄໍາສຸພາສິດຈົບລົງດ້ວຍຄໍາຍ້ອງຍໍສໍາລັບຜູ້ເປັນເມຍ. ຜູ້ຍິງຄົນນີ້ຖືກຍ້ອງຍໍສັນເສີນສໍາລັບອັນໃດໃນພຣະຄໍາສຸພາສິດ 31:10-31?`

ຜູ້ຍິງທີ່ຖືກກ່າວເຖິງໃນຂໍ້ພຣະຄໍາພີເຫຼົ່ານີ້ມີຄວາມພິເສດຫຼາຍ. ແຕ່ລະຂໍ້ພຣະຄໍາພີນີ້ກໍເລີ່ມດ້ວຍໜຶ່ງໃນ 22 ໂຕອັກສອນທີ່ມີໃນໂຕອັກສອນເຮັບເລີ. ເຮົາຈະຮູ້ສຶກວ່າຜູ້ຂຽນພຣະຄໍາສຸພາສິດນີ້ມີຫຼາຍສິ່ງຫຼາຍຢ່າງທີ່ດີທີ່ຈະກ່າວກ່ຽວກັບຜູ້ຍິງຄົນນີ້. ແຕ່ຜູ້ຂຽນຕ້ອງໄດ້ຢຸດທີ່ 22ຢ່າງ. ເປັນຫຍັງຈຶ່ງເປັນແບບນີ້? ກໍເພາະວ່າລາວບໍ່ມີໂຕອັກສອນທີ່ຈະເອົາມາເລີ່ມຕົ້ນປະໂຫຍກໃໝ່ແລ້ວ?

ພຣະຄໍາສຸພາສິດ 31:10 ກ່າວວ່າ: “ໃຜຈະພົບເມຍທີ່ດີເພາະຄ່າຂອງນາງປະເສີດຍິ່ງກວ່າເພັດນິນຈິນດາຈັກເທົ່າໃດ.” “ຄໍາວ່າດີ ຫຼື ສົມບູນ ຫຼື ດີເລີດ” ຖືກນໍາໃຊ້ໃນພຣະຄໍາພີຫຼາຍສະບັບ. ຄໍານີ້ຖືກແທນດ້ວຍຄໍາວ່າ: “ຄວາມຮັ່ງມີ” ໃນພຣະຄໍາພີສະດຸດີ 62:10. ໂບອາດໃຊ້ຄໍາສັບດຽວກັນນີ້ເມື່ອລາວກ່າວວ່າ ນາງຣູດເປັນ “ຍິງດີ”. ຂໍ້ພຣະຄໍາພີທັງໝົດເຫຼົ່ານີ້ສະແດງໃຫ້ພວກເຮົາເຫັນວ່າ ຄວາມອຸດົມຮັ່ງມີອັນແທ້ຈິງນັ້ນແມ່ນຄໍາທີ່ໃຊ້ພັນລະນາຜູ້ທີ່ຮັກແລະເຊື່ອຟັງພຣະຜູ້ເປັນເຈົ້າ. ນັ້ນເປັນເຫດຜົນທີ່ພຣະຄໍາພີກ່າວວ່າຜູ້ຍິງໃນສຸພາສິດບົດທີ 31ນີ້ ມີຄ່າຫຼາຍກວ່າເພັດພອຍອີກຫຼວງຫຼາຍ. 

`ໃຫ້ທ່ານຄິດເຖິງຜູ້ຍິງຄົນດີທີ່ໄດ້ສ້າງຄວາມແຕກຕ່າງໃນຊີວິດຂອງທ່ານ. ທ່ານສາມາດເພີ່ມເຕີມຄຸນລັກສະນະອັນໃດອີກສໍາລັບການເປັນຜູ້ຍິງທີ່ດີ? ນາງຈະຕ້ອງເຮັດສິ່ງໃດ ຫຼື ເປັນແນວໃດອີກ?`