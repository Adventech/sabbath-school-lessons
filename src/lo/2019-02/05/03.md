---
title:  ພໍ່ທີ່ດີນັ້ນມີລັກສະນະແບບໃດ?
date:   29/04/2019
---

`ຂໍ້ພຣະຄໍາພີລຸ່ມນີ້ກໍໃຫ້ຄໍາແນະນໍາທີ່ດີສໍາລັບຜູ້ເປັນພໍ່. ໃນນັ້ນມີຄໍາແນະນໍາໃດແດ່? ອ່ານສຸພາສິດ 13:22; ສຸພາສິດ 27:23, 24; ສຸພາສິດ 14:26; ສຸພາສິດ 15:1,18; ສຸພາສິດ 16:32; ສຸພາສິດ 15:27; ສຸພາສິດ 29:17.`

ການປະພຶດຂອງຜູ້ເປັນພໍ່ກໍສາມາດສ້າງຄວາມແຕກຕ່າງໃນຊີວິດຂອງລູກໆຂອງເຂົາ. ຜູ້ເປັນລູກກໍຕ້ອງການການສະໜັບສະໜູນຈາກພໍ່ຂອງເຂົາ. ລູກທຸກຄົນກໍຕ້ອງການໃຫ້ພໍ່ນັ້ນຮັກເຂົາແລະນໍາທາງຊີວິດຂອງເຂົາເຊັ່ນກັນ. ພຣະຄໍາສຸພາສິດກໍຍ້ອງຍໍສັນເສີນພໍ່ທີ່ເບິ່ງແຍງລູກຂອງເຂົາ. ນອກຈາກນັ້ນພຣະຄໍາສຸພາສິດກໍຍ້ອງຍໍພໍ່ທີ່ເປັນຜູ້ບໍລິຫານຈັດການທຸກສິ່ງທີ່ພຣະເຈົ້າປະທານໄດ້ຢ່າງສະຫຼາດ. “ບຸກຄົນຜູ້ຊອກຫາກໍາໄລກໍສ້າງຄວາມລໍາບາກແກ່ຄົວເຮືອນຂອງຕົນ ແຕ່ບຸກຄົນຜູ້ກຽດຊັງສິນບົນຈະມີຊີວິດຢູ່.” (ສຸພາສິດ 15:27) ຜູ້ເປັນພໍ່ນັ້ນຕ້ອງຄໍານຶງເຖິງຄອບຄົວກ່ອນໝູ່. ຄອບຄົວຄວນຈະມີຄວາມສໍາຄັນຫຼາຍກວ່າວຽກງານຂອງເຂົາຢູ່ສະເໝີ. ພໍ່ທີ່ມີຄວາມຮັກນັ້ນຈະຕ້ອງພະຍາຍາມມີຄວາມອົດທົນຢູ່ສະເໝີ. ພວກເຂົາຈະເຂົ້າໃຈວ່າລູກຂອງເຂົານັ້ນຕ້ອງການພວກເຂົາຫຼາຍສໍ່າໃດ. ຜູ້ເປັນພໍ່ຈະລົງໂທດລູກຂອງພວກເຂົາເມື່ອມີຄວາມຈໍາເປັນ. ແຕ່ພໍ່ຈະບໍ່ດຸຮ້າຍເມື່ອພວກເຂົາລົງໂທດລູກຂອງເຂົາ. ຜູ້ເປັນພໍ່ທີ່ຮັກພຣະເຈົ້າຈະຖືກຄວບຄຸມໂດຍຄວາມຮັກຂອງພຣະອົງ. ພວກເຂົາຈະຕ້ອງການປະຕິບັດຕາມຄໍາສັ່ງຂອງພຣະເຈົ້າເຊັ່ນກັນ. ສິ່ງທີ່ສໍາຄັນທີ່ສຸດທີ່ພໍ່ສາມາດເຮັດສໍາລັບລູກຂອງຕົນໄດ້ກໍຄືການຮັກແມ່ຂອງເຂົາ. ມັນຈະຊ່ວຍຮັກສາໃຫ້ເຂົາເປັນຄົນດີ. 

`ການປະພຶດຂອງທ່ານໄດ້ປ່ຽນແປງຊີວິດຂອງຄົນອື່ນໄປແບບໃດ? ມັນໄດ້ປ່ຽນແປງຊີວິດຂອງລູກທ່ານແນວໃດ? ການປ່ຽນແປງນັ້ນດີ ຫຼື ບໍ່ດີ? ທ່ານສາມາດປັບປຸງນິໄສຂອງທ່ານໃຫ້ດີຂຶ້ນໄດ້ແນວໃດ?`