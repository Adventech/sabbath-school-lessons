---
title:  'ການແຕ່ງງານ: ຂ້ອຍຈະຕັດສິນໃຈຖືກຕ້ອງໄດ້ແນວໃດ?'
date:   10/04/2019
---

ທ່ານຕ້ອງເລືອກໝູ່ເພື່ອນຢ່າງລະມັດລະວັງແຕ່ທ່ານຕ້ອງລະມັດລະວັງຫຼາຍກວ່ານັ້ນໃນການເລືອກ ຜົວ ຫຼື ເມຍ. ການຕັດສິນໃຈແຕ່ງງານແມ່ນສີ່ງທີ່ສຳຄັນຫຼາຍ. ດັ່ງນັ້ນ ພຣະເຈົ້າໄດ້ຊົງປະທານກົດບາງຢ່າງເພື່ອຊ່ວຍໃຫ້ເຮົາເລືອກທາງທີ່ຖືກຕ້ອງ. ພວກເຮົາໄດ້ສຶກສາກົດເຫຼົ່ານີ້ບາງຂໍ້ແລ້ວໃນບົດຮຽນວັນຈັນ. ແຕ່ພຣະເຈົ້າໄດ້ຊົງປະທານກົດອື່ນອີກເພື່ອຊ່ວຍໃຫ້ເຮົາຕັດສິນໃຈໄດ້ດີທີ່ສຸດກ່ຽວກັບການແຕ່ງງານ. ເປັນຫຍັງພຣະເຈົ້າຈື່ງຊົງປະທານກົດເຫຼົ່ານີ້ໃຫ້ແກ່ເຮົາ? ເພາະວ່າການຕັດສິນໃຈນີ້ແມ່ນສຳຄັນທີ່ສຸດອັນດັບສອງທີ່ເຮົາຕ້ອງເຮັດ ເຊີ່ງອັນສຳຄັນທີ່ສຸດນັ້ນແມ່ນທາງເລືອກໃນການຮັບໃຊ້ພະເຈົ້າ.

`ພຣະເຈົ້າຊົງປະທານຄຳແນະນຳຫຍັງແດ່ແກ່ເຮົາກ່ຽວກັບການແຕ່ງງານ ອີງຕາມພຣະຄໍາເພງສັນລະເສີນ 119:97; 1ໂກລີນໂທ 15:33; ແລະ ຢາໂກໂບ 1:23-25 ?`

ຕໍ່ໄປນີ້ແມ່ນກົດທີ່ຕ້ອງປະຕິບັດຕາມ. ກ່ອນທີ່ທ່ານຈະຊອກຫາຄົນທີ່ດີທີ່ສຸດທີ່ຈະແຕ່ງງານນໍາ. ນັ້ນຄືທ່ານຕ້ອງເປັນຄົນດີທີ່ສຸດກ່ອນ. ເຈົ້າຢາກໃຫ້ຄົນອື່ນເຮັດຕໍ່ເຈົ້າຢ່າງໃດ ກໍຈົ່ງເຮັດຕໍ່ເພີ່ນຢ່າງນັ້ນເໝືອນກັນ ອັນນີ້ແມ່ນກົດບັນຍັດ ແລະ ຄໍາສັ່ງສອນຂອງພວກຜູ້ທໍານວາຍ (ມັດທາຍ 7:12). ສົມມຸດວ່າທ່ານໄດ້ພົບຄົນທີ່ດີທີ່ສຸດທີ່ທ່ານຢາກຈະແຕ່ງງານນຳເປັນຄົນທີ່ເປັນແບບທີ່ທ່ານຕ້ອງການທັງໝົດ: ມີ ຄວາມຮັກ, ສຸພາບ ແລະ ໃຈກວ້າງຂວາງ. ທ່ານຄວນຈະເປັນແບບນັ້ນຄືກັນ. ເພາະຖ້າຫາກທ່ານບໍ່ເປັນແນວນັ້ນທ່ານຈະມີບັນຫາໃນຊີວິດ.

`ເຮົາຕ້ອງການໃຫ້ຄົນອື່ນເບີ່ງແຍງເອົາໃຈໃສ່. ແຕ່ຈະເປັນການຍຸດຕິທຳບໍ່ຖ້າຫາກເຮົາສະແດງຄວາມຮັກໃຫ້ເຂົາສະແດງຄວາມຮັກໃຫ້ແກ່ເຮົາຝ່າຍດຽວໂດຍທີ່ເຮົາບໍ່ໄດ້ສະແດງຕໍ່ເຂົາ?`