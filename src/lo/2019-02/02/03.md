---
title:  ເຮົາຈະເລືອກທາງທີ່ດີໄດ້ແນວໃດ?
date:   08/04/2019
---

`ພວກເຮົາທັງໝົດຮູ້ວ່າການເລືອກທາງທີ່ດີສຳຄັນຫຼາຍສຳລັບເຮົາ. ເຮົາຍັງຮູ້ອີກວ່າທາງເລືອກທີ່ຜິດສາມາດເຮັດໃຫ້ເຮົາ ແລະ ຄົນອື່ນເຈັບປວດໄດ້. ສະນັ້ນ, ເຮົາຈະເລືອກທາງທີ່ຖືກຕ້ອງໄດ້ແນວໃດ?`

`ຂໍ້ພະຄຳພີດ້ານລຸ່ມນີ້ໄດ້ບອກໃຫ້ເຮົາຮູ້ກົດທີ່ສຳຄັນໃນພະຄຳພີ. ເຊີ່ງກົດເຫຼົ່ານີ້ຊ່ວຍໃຫ້ເຮົາຕັດສິິນໃຈໄດ້ຢ່າງຖືກຕ້ອງ. ກົດເຫຼົ່ານີ້ມີຫຍັງແດ່?`

ກ່ອນທີ່ເຮົາຈະເຮັດການຕັດສິນໃຈ, ເຮົາຄວນອະທິຖານກ່ອນ. ເຮົາຕ້ອງໃຫ້ພຣະເຈົ້າຊ່ວຍເຮົາ. ພຣະເຈົ້າຊ່ວຍໃຫ້ເຮົາເລືອກໃນທາງທີ່ຖືກຕ້ອງ. ພຣະເຈົ້າຈະຊ່ວຍບໍ່ໃຫ້ເຮົາລະເມີດກົດບັນຍັດ ຫຼື ຕໍ່ຕ້ານພຣະຄຳພີ. ສະນັ້ນ, ເຮົາຄວນໄວ້ວາງໃຈໃນພຣະເຈົ້າ ເຮົາຕ້ອງອະທິຖານວ່າທາງເລືອກທີ່ເຮົາເລືອກນັ້ນຈະນຳສະຫງ່າຣາສີມາສູ່ພຣະອົງ. ຖ້າຄວາມປາຖະໜາຂັດກັບແຜນຂອງພຣະເຈົ້າຈະເປັນແນວໃດ? ຖ້າເປັນແບບນັ້ນເຮົາຕ້ອງໃຊ້ຊີວິດຂອງເຮົາພ້ອມທີ່ຈະປະຖີ້ມສີ່ງທີ່ເຮົາຕ້ອງການ. ຄົນມີສະຕິປັນຍາສາມາດຊ່ວຍໃຫ້ເຮົາຕັດສິນໃຈຖືກຕ້ອງ. ພຣະເຈົ້າຊົງຕ້ອງການສີ່ງທີດີທີ່ສຸດໃຫ້ແກ່ເຮົາ. ສະນັ້ນ, ເຮົາຕ້ອງອຸທິດຊີວິດຂອງເຮົາໃຫ້ແກ່ພຣະອົງ. ແລ້ວເຮົາຈະສາມາດໄວ້ວາງໃຈໃນທາງເລືອກທີ່ເຮົາຕັດສິນໃຈ.

`ທ່ານຕັດສິນໃຈກ່ຽວກັບບັນຫາໃຫຍ່ໆແນວໃດໃນຊີວິດທ່ານ? ຄຳອະທິຖານ ແລະ ຄວາມໄວ້ວາງໃຈໃນພຣະສັນຍາຂອງພຣະເຈົ້າຊ່ວຍໃຫ້ທ່ານເລືອກທາງທີ່ດີຄືແນວໃດ?`