---
title:  ທາງເລືອກຂອງເຮົາ
date:   06/04/2019
---

### ອ່ານສໍາລັບອາທິດນີ້
ເອເຟໂຊ 1:1-4; 1 ເທຊະໂລນິກ 5:17; ສຸພາສິດ 12:26; ເພງສັນລະເສີນ 37:27.

> <p>ຂໍ້ຄວນຈໍາ</p>
> “ຖ້າພວກເຈົ້າບໍ່ເຕັມໃຈບົວລະບັດຮັບໃຊ້ພຣະເຈົ້າຢາເວ ຈົ່ງຕັດສິນໃນໃນມື້ນີ້ວ່າ ພວກເຈົ້າຈະບົວລະບັດຮັບໃຊ້ຜູ້ໃດ ບັນດາພະທີ່ປູ່ຍ່າຕາຍາຍຂອງພວກເຈົ້າໄດ້ຂາບໄຫວ້ໃນເມໂຊໂປຕາເມຍ ຫຼື ບັນດາພະຂອງຊາວອາໂມໃນດິນແດນທີ່ພວກເຈົ້າອາໃສຢູ່ນີ້. ສ່ວນຂ້າພະເຈົ້າກັບຄອບຄົວຂອງຂ້າພະເຈົ້າແລ້ວ ພວກເຮົາຈະບົວລະບັດຮັບໃຊ້ພະເຈົ້າຢາເວ.”  (ໂຢຊວຍ 24:15)

ຊີວິດເຕັມໄປດ້ວຍທາງເລືອກຫຼາກຫຼາຍ ບາງທາງເລືອກກໍ່ງ່າຍສໍາລັບເຮົາ ເຮົາເລືອກທາງນັ້ນຊໍ້າໆຕະຫຼອດ ແຕ່ບາງທາງເລືອກກໍ່ເປັນເລື່ອງໃຫຍ່ເຮັດໃຫ້ຊີວິດຂອງເຮົາ ແລະ ຄອບຄົວປ່ຽນໄປ. ສະນັ້ນ, ການທິດທົບທວນກ່ຽວກັບທາງເລືອກກ່ອນການຕັດສິນໃຈແມ່ນສິ່ງສໍາຄັນຫຼາຍ.

ທ່ານເຄີຍຕັດສິນໃຈໃນບາງສີ່ງທີ່ຄິດເສຍໃຈວ່າ ຖ້າກັບຄືນໄປໄດ້ຈະບໍ່ເລືອກແບບນັ້ນບໍ່? ທຸກຄົນລ້ວນແຕ່ມີ. ພວກເຮົາບາງຄົນຕ້ອງດຳລົງຊີວິດຢູ່ນຳສີ່ງບໍ່ດີທີ່ເກີດຂື້ນ ເປັນຜົນຈາກການຕັດສິນໃຈ ຫຼື ທາງເລືອກຂອງເຮົາ. ແຕ່ມີຂ່າວດີ! ພຣະເຈົ້າຊົງອະໄພໃຫ້ແກ່ເຮົາ. ພຣະອົງຊ່ວຍໄຖ່ເຮົາໃຫ້ພົ້ນ. ພຣະອົງຊົງຮັກສາເຮົາໃຫ້ຫາຍດີເຖີງແມ່ນວ່າເຮົາໄດ້ຕັດສິນໃຈເລືອກທາງທີ່ບໍ່ດີໃນຊີວິດເຮົາກໍ່ຕາມ. ໃນອາທິດນີີ້, ພວກເຮົາຈະເລືອກສຶກສາກ່ຽວກັບທາງເລືອກຂອງພວກເຮົາ. ພວກເຮົາຈະສາມາດຕັດສິນໃຈເລືອກທາງທີ່ດີໄດ້ແນວໃດ? ການເລືອກຂອງເຮົາສ້າງຄວາມແຕກຕ່າງຫຍັງແດ່ໃນ ຊີວິດຂອງເຮົາ ແລະ ຊີວິດຂອງຄົນອື່ນ?