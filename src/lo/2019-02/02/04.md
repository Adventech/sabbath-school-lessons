---
title:  ເຮົາສາມາດເລືອກໝູ່ທີ່ດີໄດ້ຄືແນວໃດ?
date:   09/04/2019
---

`ພຣະຄໍາ ສຸພາສິດ 12:26; ສຸພາສິດ 17:17; ສຸພາສິດ 18:24; ສຸພາສິດ 22:24 ໄດ້ບອກເຮົາເຖິງກົດທີ່ສໍາຄັນໃນພຣະຄໍາພີ. ກົດເຫຼົ່ານີ້ສອນເຮົາວ່າຄວນເລືອກໝູ່ແນວໃດ? ກົດເຫຼົ່ານີ້ມີຫຍັງແດ່?`

ທ່ານຕ້ອງການມີໝູ່ເພື່ອນບໍ່? ຖ້າຕ້ອງການ, ກ່ອນອື່ນໝົດທ່ານ “ຕ້ອງເປັນໝູ່”. ບາງຄັ້ງຄົນເຮົາໂສກເສົ້າຍ້ອນຄວາມດຽວດາຍ. ແຕ່ບາງຄັ້ງຍ້ອນຄວາມໂສກເສົ້າຂອງຕົນໄດ້ເຮັດໃຫ້ຄົນອື່ນຕ້ອງຢູ່ຫ່າງໄກ. ແມ່ນແຕ່ຄົນທີ່ດີທີ່ສຸດກໍ່ບໍ່ສົມບູນແບບ. ສະນັ້ນ, ເຮົາຄວນເລືອກໝູ່ເພື່ອນທີ່ຈະຮັກເຮົາເຖິງວ່າແມ່ນເຂົາຈະຮູ້ວ່າເຮົາບໍ່ແມ່ນຄົນສົມບູນແບບ. ພວກເຮົາຕ້ອງ ຮັກ ແລະ ໃຫ້ກຽດໝູ່ເຮົາ ເຖິງແມ່ນວ່າເຮົາຈະເຫັນຄວາມຜິດຂອງເຂົາກໍ່ຕາມ. ຄວາມຮັກນີ້ສະແດງໃຫ້ເຫັນພຣະເຢຊູ. ພວກເຮົາອາດຈະບໍ່ສາມາດຫຼີກຫຼ່ຽງການເຫັນຄວາມຜິດຂອງໝູ່ເຮົາ. ແຕ່ຈິດໃຈຂອງເຮົາບໍ່ຄວນຍິ່ງຍະໂສເກີນໄປ. ເຮົາບໍ່ຄວນຄິດວ່າຕົນເອງຖືກຕ້ອງສະເໝີ ແລະ ຄົນອື່ນນັ້ນຜິດ. (ທ່ານນາງອາເລນຈີໄວ)

ເກືອບທຸກຄົນຮູ້ກ່ຽວກັບມິດຕະພາບລະຫວ່າງດາວິດ ແລະ ໂຢນາທານ. ພໍ່ຂອງໂຢນາທານແມ່ນກະສັດໂຊນ ກະສັດໂຊນບໍ່ເຊື່ອຟັງພຣະເຈົ້າ. ສະນັ້ນ, ພຣະເຈົ້າໄດ້ຍາດອານາຈັກອິດສະລາເອນຈາກໂຊນແລ້ວເລືອກໃຫ້ດາວິດເປັນກະສັດອົງໃໝ່. ເລື່ອງນີ້ໄດ້ສະແດງໃຫ້ເຫັນຕົວຢ່າງຂອງການຕັດສິນໃຈທີ່ຜິດຂອງຜູ້ໜື່ງເຮັດໃຫ້ອີກຜູ້ໜື່ງເຈັບປວດຄືແນວໃດ? ແຕ່ໂຢນາທານໃຈຮ້າຍໃຫ້ ຫຼື ອິດສາກະສັດດາວິດບໍ່? ບໍ່ເລີຍ, ໂຢນາທານເລືອກທີ່ຈະຊ່ວຍດາວິດ. ໂຢນາທານຊ່ວຍປົກປ້ອງດາວິດຈາກພະທິໂຣດຂອງກະສັດໂຊນ. (ອ່ານໃນ 1ຊາມູເອນ 18:1)

`“ຢ່າສູ່ໃຫ້ພວກເຈົ້າຫຼົງຜິດໄປ ການຄົບກັບຄົນຊົ່ວຍ່ອມເຮັດໃຫ້ເສຍນິໃສ” (1ໂກຣິນໂທ 15:33) ເປັນຫຍັງຖ້ອຍຄໍານີ້ຈຶ່ງເປັນຄວາມຈິງ?`