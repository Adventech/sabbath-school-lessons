---
title:  ຂ້ອຍຈະສາມາດເລືອກວຽກງານທີດີທີ່ສຸດໃນຊີິວິດໄດ້ແນວໃດ?
date:   11/04/2019
---

`ໃນປັນຍາຈານ 2:1-11, ເຮົາໄດ້ອ່ານກ່ຽວກັບຄວາມຜິດພາດຂອງໂຊໂລໂມນ. ກະສັດໂຊໂລໂມນໄດ້ເຮັດຫຍັງຜິດ? ຄວາມຜິດພາດຂອງພະອົງໄດ້ສອນຫຍັງແກ່ເຮົາແດ່? ເຮົາຈະລະມັດລະວັງບໍ່ເຮັດຜິດພາດແບບດຽວກັນໄດ້ແນວໃດ?`

ພວກເຮົາສ່ວນໃຫຍ່ບໍ່ໄດ້ຮັ່ງມີຄືກະສັດໂຊໂລໂມນ. ແຕ່ເຮົາສາມາດຕົກສູ່ບ້ວງແຫ້ວອັນດຽວກັບທີ່ພຣະອົງເຄີຍຕົກ. ອາຈານເປົາໂລໄດ້ເຕືອນເຮົາວ່າ: ເພາະວ່າການຮັກເງິນຄໍາເປັນເຄົ້າມູນຂອງຄວາມຊົ່ວທຸກຢ່າງ ແລະ ເພາະຄວາມໂລບນີ້ແຫລະ ຈຶ່ງຊັກຈູງບາງຄົນໃຫ້ຫລົງໄປຈາກຄວາມເຊື່ອ ແລະ ແທງຕົວເອງຈົນຊອດ ດ້ວຍຄວາມເຈັບແສບຫລາຍປະການ (1ຕີໂມທຽວ 6:10). ຄົນຈົນສາມາດຮັກເງິນຄໍາໄດ້ຄືກັບຄົນຮັ່ງມີ.

ແມ່ນແລ້ວ, ເຮົາຕ້ອງຫາເງີນເພື່ອຊ່ວຍຕົວເຮົາເອງ ແລະ ຄອບຄົວ. ແຕ່ເຮົາບໍ່ຄວນເອົາເງີນຄຳເປັນຮູບເຄົາລົບ. ຫຼາຍຄອບຄົວຕ້ອງເຈັບປວດຍ້ອນພໍ່ທີ່ສົນໃຈແຕ່ເລື່ອງສ້າງຄວາມຮັ່ງມີຫຼາຍກວ່າການໃຊ້ຊີວິດກັບລູກໆຂອງລາວ. ທ່ານຄິດວ່າລູກໆຂອງລາວຈະເລືອກຫຍັງ? ພໍ່ທີ່ຫາເງິນໄດ້ຫຼາຍແຕ່ບໍ່ເຄີຍຢູ່ບ້ານ ຫຼື ພໍ່ທີ່ບໍ່ຄ່ອຍຮັ່ງມີປານໃດແຕ່ໃຊ້ເວລາກັບລູກໆຂອງລາວ? ເດັກນ້ອຍສ່ວນໃຫຍ່ຈະເລືອກພໍ່ທີ່ຈະໃຊ້ເວລາຮ່ວມກັບພວກເຂົາ.

`ບາງຄົນເວົ້າວ່າ: ມີຈັກຄົນໃນບັ້ນທ້າຍຂອງຊີວິດເຂົາຫວັງຢາກໃຊ້ເວລາຢູ່ກັບບ່ອນເຮັດວຽກຫຼາຍກວ່າກັບຄອບຄົວ? ຄຳຕອບສຳລັບຄຳຖາມນີ້ໄດ້ສອນຫຍັງເຮົາແດ່?`