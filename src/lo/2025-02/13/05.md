---
title:  ເມື່ອແມ່ນໍ້າໃຫຍ່ເອີຟຣັດແຫ້ງແລ້ງ
date:   25/06/2025
---

`ປຽບທຽບດານີເອນ 5:18–31 ກັບພຣະນິມິດ 16:12–19. ບັນຫາສຸດທ້າຍ ທັງເຈັດປະການໃນພຣະທຳພຣະນິມິດ ແລະ ເລື່ອງການລົ້ມສະລາຍຂອງບາບີໂລນມີສິ່ງໃດ ເໝືອນກັນ?`

ພຣະເຢຊູຊົງອະທິບາຍແກ່ພວກສາວົກຂອງພຣະອົງເຖິງວິທີການເຂົ້າໃຈບັນດາ ສັນຍາລັກຂອງຊ່ວງຍຸກສຸດທ້າຍດັ່ງນີ້: ດັ່ງນັ້ນ ຈົ່ງໃຫ້ເຝົ້າລະວັງຢູ່ ເພາະພວກເຈົ້າບໍ່ຮູ້ວ່າ ເພາະພວກເຈົ້າບໍ່ຮູ້ວ່າ ອົງພຣະຜູ້ເປັນເຈົ້າຂອງພວກເຈົ້າຈະມາເວລາໃດ. ແຕ່ຈົ່ງເຂົ້າໃຈຢ່າງ ນີ້ວ່າ ຖ້າເຈົ້າຂອງເຮືອນໄດ້ຮູ້ກ່ອນວ່າ ໂຈນຈະມາຍາມໃດ ເພິ່ນຈະເຝົ້າລະວັງໄວ້ບໍ່ໃຫ້ໂຈນ ເຈາະເຂົ້າເຮືອນຂອງຕົນໄດ້’” (ມັດທາຍ 24:42, 43). ເຊັ່ນດຽວກັນກັບການລົ້ມສະລາຍ

ຂອງບາບີໂລນ, ການທີ່ພຣະເຢຊູປາກົດຕົວຢ່າງກະທັນຫັນ ເມື່ອພຣະອົງສະເດັດກັບມາຄັ້ງ ທີສອງຈະເປັນເລື່ອງໜ້າປະຫຼາດໃຈສຳລັບບາງຄົນ. ແຕ່ການສະເດັດກັບມາຄັ້ງທີສອງບໍ່ ຈໍາເປັນຕ້ອງເປັນເລື່ອງໜ້າປະຫຼາດໃຈສໍາລັບຜູ້ໃດກໍຕາມ. ພຣະເຈົ້າຊົງມອບຫຼັກຖານຢ່າງ ພຽງພໍແກ່ພວກເຮົາກ່ຽວກັບການສະເດັດກັບມາຂອງພຣະເຢຊູໃນຂ່າວສານພິເສດຫຼາຍ ຢ່າງໃນພຣະຄໍາພີ.

ມວນມະນຸດໃນໂລກນີ້ຈະປະຫຼາດໃຈກັບການສະເດັດມາຄັ້ງທີສອງຂອງພຣະ ຄຣິດ. ຍ້ອນຫຍັງ? ເພາະວ່າ ພວກເຂົາເລືອກທີ່ຈະບໍ່ເຊື່ອສິ່ງທີ່ພຣະເຈົ້າຊົງໄດ້ກ່າວໄວ້ວ່າ ຈະເກີດຂຶ້ນ.

ພຣະເຈົ້າຊົງປະທານຄຳເຕືອນແກ່ພວກເຮົາກ່ຽວກັບຊ່ວງຍຸກສຸດທ້າຍຫຼາຍຢ່າງ ໃນພຣະຄຳພີ. ຕົວຢ່າງໜຶ່ງແມ່ນຢູ່ໃນພຣະທຳພຣະນິມິດ 16:15. ເຖິງແມ່ນວ່າ ຂໍ້ພຣະຄຳ

`ພີນີ້ມີຄໍາເຕືອນ, ແຕ່ຂໍ້ພຣະຄຳພີນີ້ແດງໃຫ້ເຫັນຂ່າວປະເສີດກ່ຽວກັບພຣະເຢຊູແນວໃດ? ການ "ຫ້າມເປື່ອຍກາຍ” ໝາຍຄວາມວ່າແນວໃດ?`