---
title:  ໄຊຣັດ ຊຶ່ງເປັນກະສັດທີ່ພຣະເຈົ້າຊົງເລືອກ
date:   26/06/2025
---

ເມື່ອໄຊຣັດເຂົ້າຍຶດຄອງນະຄອນບາບີໂລນໄດ້, ປະຊາຊົນຂອງພຣະເຈົ້າໄດ້ຮັບອິດ ສະຫຼະພາບ. ຊາວເປີເຊຍໄດ້ອະນຸຍາດໃຫ້ຊາວຢິວກັບຄືນສູ່ແຜ່ນດິນແຫ່ງພັນທະສັນຍາ ແລະ ສ້າງພຣະວິຫານຂື້ນມາໃໝ່. ພາຍໃຕ້ການປົກຄອງຂອງໄຊຣັດ, ອານາຈັກແຫ່ງເປີ ເຊຍໄດ້ກາຍເປັນອານາຈັກທີ່ໃຫຍ່ທີ່ສຸດໃນປະຫວັດສາດ. ນັກຂຽນປະຫວັດສາດທອນຮໍ ເເລນເວົ້າວ່າ ເປີເຊຍມີ "ຂອງສະສົມທີ່ຍິ່ງໃຫຍ່ທີ່ສຸດໃນປະຫວັດສາດຂອງປະເທດຕ່າງໆ ທີ່ຢູ່ພາຍໃຕ້ການປົກຄອງຂອງເປີເຊຍ."

ຜູ້ຄົນເອີ້ນໄຊຣັດວ່າ "ກະສັດຜູ້ທີ່ມີອຳນາດຍິ່ງໃຫຍ່" ຫຼື "ກະສັດຂອງບັນດາກະ ສັດ." ໄຊຣັດສະແດງໃຫ້ພວກເຮົາເຫັນສິ່ງທີ່ຈະເກີດຂຶ້ນ ເມື່ອພຣະເຢຊູສະເດັດກັບມາສໍາ ລັບຄຣິສຕະຈັກຂອງພຣະອົງ: ພຣະເຢຊູຊົງເປັນກະສັດທີ່ມາຈາກທິດຕາເວັນອອກ (ປຽບ ທຽບກັບມັດທາຍ 24:27). ພຣະເຢຊູຈະເຮັດສົງຄາມກັບນະຄອນບາບີໂລນ ພຣະເຢຊູຈະ ຊົງຊ່ວຍປະຊາຊົນຂອງພຣະອົງໃຫ້ໜີອອກມາຈາກບາບີໂລນ, ເຊັ່ນກັນ. ພຣະເຢຊູຈະຊົງ ນໍາປະຊາຊົນຂອງພຣະອົງເຂົ້າໄປສູ່ແຜ່ນດິນແຫ່ງພັນທະສັນຍາ (ອ່ານ ພຣະນິມິດ 19:11–16). ນັ້ນຄືເຫດຜົນທີ່ພຣະເຈົ້າຈຶ່ງຊົງຕັ້ງຊື່ໄຊຣັດວ່າ “ກະສັດທີ່ຖືກຊົງເລືອກໄວ້” (ເອຊາ ຢາ 45:1). ການຕໍ່ສູ້ຂອງໄຊຣັດກັບບາບີໂລນ ແມ່ນສັນຍາລັກທີ່ສະແດງໃຫ້ເຫັນ ເຖິງການສະເດັດກັບມາຄັ້ງທີ່ສອງຂອງພຣະເຢຊູ.

`ພຣະເຈົ້າຊົງໃຊ້ກະສັດແຫ່ງເປີເຊຍຢ່າງຊົງພະລັງໃນການທຳພັນທະກິດຂອງພຣະ ເຈົ້າ ແລະ ຮັກສາຄໍາຫມັ້ນສັນຍາທີ່ຊົງມອບໃຫ້ກັບປະຊາຊົນຂອງພຣະອົງ. ຂໍ້ມູນນີ້ຊ່ວຍ ໃຫ້ພວກເຮົາເຊື່ອຫມັ້ນວ່າ ພຣະຜູ້ເປັນເຈົ້າຈະຊົງທຳພັນທະກິດຂອງພຣະອົງໃຫ້ສຳເລັດດັ່ງ ທີ່ພຣະອົງຊົງໄດ້ສັນຍາໄວ້ກັບພວກເຮົາແນວໃດ?`