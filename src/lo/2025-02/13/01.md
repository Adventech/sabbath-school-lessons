---
title:  ບັນດາສັນຍາລັກແຫ່ງຍຸກສຸດທ້າຍ
date:   21/06/2025
---

### ອ່ານບົດຮຽນສໍາລັບອາທິດນີ້

ມັດທາຍ 12:38–42; ໂຢນາ 3:5–10; ດານີເອນ 5:1–31; 5:18–31; 2 ຂ່າວຄາວ 36:22, 23.

> <p>ຂໍ້ຄວນຈຳ</p>
> “ໂຢນາຕອບວ່າ, “ຂ້ອຍເປັນຄົນເຮັບເຣີ ຂ້ອຍນະມັດສະການພຣະເຈົ້າຢາເວ ພຣະເຈົ້າແຫ່ງສະຫວັນ ຜູ້ໄດ້ສ້າງນໍ້າທະເລແລະແຜ່ນດິນໂລກ” (ໂຢນາ 1:9).

ໃນອາທິດນີ້, ພວກເຮົາຈະເບິ່ງບາງເລື່ອງທີ່ຊ່ວຍໃຫ້ພວກເຮົາເຂົ້າໃຈຊ່ວງຍຸກສຸດ ທ້າຍໄດ້ດີຂຶ້ນ. ພວກເຮົາຈະສຶກສາເລື່ອງຂອງໂຢນາ, ຈຸດຈົບຂອງບາບີໂລນ ແລະ ກະສັດ ໄຊຣັດ. ໄຊຣັດເປັນກະສັດແຫ່ງເປີເຊຍ ຊຶ່ງເປັນຜູ້ທີ່ໄດ້ປົດປ່ອຍປະຊາຊົນຂອງພຣະເຈົ້າ ແລະ ຊ່ວຍໃຫ້ພວກເຂົາກັບຄືນສູ່ແຜ່ນດິນແຫ່ງພັນທະສັນຍາ.

ເລື່ອງເຫຼົ່ານີ້ສະແດງໃຫ້ພວກເຮົາເຫັນຄວາມຈິງທີ່ສໍາຄັນໃນພຣະຄໍາພີ. ເລື່ອງເຫຼົ່າ ນີ້ຍັງສະແດງໃຫ້ພວກເຮົາເຫັນຄວາມຈິງໃນພຣະຄໍາພີ ກ່ຽວກັບຊ່ວງຍຸກສຸດທ້າຍ. ເລື່ອງ ເຫຼົ່ານີ້ມີຄວາມຫມາຍພິເສດສໍາລັບຄົນທີ່ຍັງມີຊີວິດຢູ່ກ່ອນການສະເດັດກັບມາຂອງພຣະ ເຢຊູ. ດັ່ງນັ້ນ, ພວກເຮົາສາມາດຮຽນຮູ້ຈາກເລື່ອງເຫຼົ່ານີ້ຂໍ້ມູນ ແລະແນວຄວາມຄິດທີ່ສໍາ ຄັນທີ່ສາມາດຊ່ວຍໃຫ້ພວກເຮົາເຂົ້າໃຈ "ຄວາມຈິງໃນປະຈຸບັນ" ໄດ້ດີຂຶ້ນ. ຄວາມຈິງໃນ ປັດຈຸບັນແມ່ນຄວາມຈິງໃນພຣະຄຳພີທີ່ພວກເຮົາ ຕ້ອງການຫຼາຍທີ່ສຸດໃນຍຸກສະໄໝຂອງ ພວກເຮົາ.

ພວກເຮົາຕ້ອງລະມັດລະວັງໃນການສັງເກດເບິ່ງເລື່ອງເຫຼົ່ານີ້. ພວກເຮົາຕ້ອງພະ ຍາຍາມເຂົ້າໃຈເລື່ອງເຫຼົ່ານັ້ນ ເຊັ່ນດຽວກັນກັບຄຳອຸປະມາຂອງພຣະເຢຊູ. ພວກເຮົາຕ້ອງ ຊອກຫາກົດ ແລະ ແນວຄວາມຄິດຕ່າງໆທີ່ສໍາຄັນທີ່ສຸດ. ຈາກຄໍາຄິດ ແລະ ກົດເຫຼົ່ານີ້ ພວກເຮົາສາມາດຮຽນຮູ້ຄວາມຈິງໃນພຣະຄຳພີທີ່ເລື່ອງເຫຼົ່ານີ້ ພະຍາຍາມສອນໄດ້.