---
title:  ເບັນຊັດຊາເຣຈັດງານກິນລ້ຽງອັນໃຫຍ່ໂຕຂຶ້ນ
date:   24/06/2025
---

`ອ່ານດານີເອນ 5:1–31 ນໍາ ກັນ. ຂໍ້ພຣະຄໍາພີທີ່ສໍາຄັນອັນໃດທີ່ພວກເຮົາສາມາດຮຽນຮູ້ ຈາກຂໍ້ພຣະຄໍາພີເຫຼົ່ານີ້? ເບັນຊັດຊາເຣດໄດ້ເຮັດຫຍັງ?`

ບາງທີສ່ວນທີ່ເລວຮ້າຍທີ່ສຸດຂອງເລື່ອງນີ້ແມ່ນອາດຢູ່ໃນດານີເອນ 5:22. ປະ ການທຳອິດ, ດານີເອນເລົ່າໃຫ້ກະສັດຟັງເຖິງປະຫວັດການລົ້ມສະລາຍ ແລະ ການກັບຄືນ ສູ່ອຳນາດອີກຄັ້ງໜຶ່ງຂອງກະສັດເນບູກາດເນັດຊາ. ແລ້ວດານີ ເອນກໍກ່າວແກ່ເບັນຊັດຊາ ເຣ, "ແຕ່ທ່ານເອງຜູ້ເປັນລູກຊາຍຂອງເພິ່ນ ເຖິງແມ່ນວ່າທ່ານໄດ້ຮູ້ເລື່ອງນີ້ແລ້ວກໍຕາມ ທ່ານກໍຍັງບໍ່ໄດ້ຖ່ອມຕົວ’” (ດານີເອນ 5:22). ດານີເອນໝາຍເຖິງສິ່ງໃດ? ກະສັດເບັນ ຊັດຊາເຣໄດ້ຮູ້ຈັກຄວາມຈິງ. ບາງທີທ່ານອາດບໍ່ໄດ້ເຫັນດ້ວຍຕາຂອງທ່ານເອງສິ່ງທີ່ເກີດ ຂື້ນກັບກະສັດເນບູກາດເນັດຊາ. ແຕ່ທ່ານຮູ້ ແລະ ເລືອກທີ່ຈະບໍ່ຮຽນຮູ້ຈາກເລື່ອງນີ້. ເບັນ ຊັດຊາເຣເລືອກທີ່ຈະເຮັດສິ່ງດຽວກັບທີ່ເຮັດໃຫ້ເນບູກາດເນັດຊາຕົກສູ່ຄວາມຫຍຸ້ງຍາກ ລຳບາກຫຼາຍ. ເນບູກາດເນັດຊາໄດ້ປະຕິເສດຕໍ່ຂ່າວສານພິເສດຂອງພຣະເຈົ້າກ່ຽວກັບອະ ນາຄົດຢ່າງເປີດເຜີຍ ເມື່ອລາວໄດ້ສ້າງຮູບປັ້ນເປັນຄໍາຕັ້ງໄວ້ທີ່ທົ່ງພຽງດູຣາ. ໃນທຳນອງ ດຽວກັນ, ເບັນຊັດຊາເຣໄດ້ປະຕິເສດຕໍ່ຂ່າວສານພິ ເສດຂອງພຣະເຈົ້າຢ່າງເປີດເຜີຍ. ການ ກະທໍາຂອງເບັນຊັດຊາເຣໄດ້ສະແດງເຖິງການປະຕິເສດທີ່ຈະເຊື່ອຟັງພຣະເຈົ້າ. ເບັນຊັດຊາ ເຣມີ "ຫຼັກຖານ" ພຽງພໍທີ່ຈະຮູ້ດີກວ່ານີ້. ລາວມີຄວາມຮູ້ພຽງພໍທີ່ຈະຮູ້ຄວາມຈິງ. ບັນຫາ ບໍ່ໄດ້ຢູ່ທີ່ຫົວ ຫຼື ຈິດໃຈຂອງເບັນຊັດຊາເຣ. ບັນຫາແມ່ນຢູ່ທີ່ຫົວໃຈຂອງລາວ.