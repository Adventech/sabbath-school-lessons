### ເຄື່ອງໝາຍ ແລະ ສັນຍາລັກຕ່າງໆແຫ່ງຍຸກສຸດທ້າຍ

ໃນລະຫວ່າງສົງຄາມອ່າວເປີເຊຍຄັ້ງທໍາອິດ (1991), ນັກຂຽນ ແລະ ຜູ້ເທດສະ ຊາວໂປຣສະແຕນທີ່ຮູ້ຈັກກັນດີເຊື່ອວ່າ ພຣະທຳພຣະນິມິດເຕືອນກ່ຽວກັບສົງຄາມນີ້ກ່ອນ ມັນຈະເກີດຂຶ້ນ. ນັກເທດສະໜາເຊື່ອໝັ້ນວ່າ ຍົນເຮລິຄອບເຕີ ບາງລຳໃນສົງຄາມນັ້ນມີ ລັກສະນະເໝືອຝູງຕັກແຕນໃນພຣະທຳພຣະນິມິດ. ຕັກແຕກແມ່ນຊະນິດຂອງແມງໄມ້ທີ່ ບິນໄດ້. ດວງໜຶ່ງຕົກຈາກທ້ອງຟ້າ ລົງມາທີ່ແຜ່ນ ດິນໂລກດາວດວງນີ້ ໄດ້ຮັບກະແຈສຳ ລັບປ່ອງເຫວເລິກ. ດາວນັ້ນໄດ້ເປີດປ່ອງເຫວເລິກອອກ ແລະ ຄວັນໄຟກໍພຸ່ງອອກມາ ຈາກເຫວນັ້ນ ເໝືອນດັ່ງຄວັນໄຟຈາກເຕົາຫຼອມໃຫຍ່ດວງຕາເວັນ ແລະ ອາກາດກໍມືດໄປ ເພາະຄວັນທີ່ຂຶ້ນມາຈາກເຫວເລິກນັ້ນ. ມີຝູງຕັກແຕນບິນອອກຈາກຄວັນໄຟນັ້ນ ມາສູ່ ແຜ່ນດິນໂລກ ແລະ ພວກມັນໄດ້ຮັບອຳນາດເໝືອນກັບອຳນາດຂອງແມງງອດ (ພຣະນິດ ມິດ 9:2, 3).

ບໍ່ແມ່ນວິທີທີ່ດີທີ່ສຸດທີ່ຈະອະທິບາຍຂ່າວສານໃນຍຸກສຸດທ້າຍຂອງພຣະຄຳພີ, ແມ່ນບໍ່? ແຕ່ໜ້າເສົ້າ, ຜູ້ຄົນອະທິບາຍພຣະຄໍາພີແບບນີ້ຕະຫຼອດເວລາ. ໃນ ໄລຍະຫຼາຍປີ, ປື້ມ, ບົດຄວາມ, ລາຍການໂທລະພາບ ແລະ ເວັບໄຊທ໌ໃນປັດຈຸບັນໄດ້ເຕືອນຜູ້ອ່ານຂອງ ພວກເຂົາກ່ຽວກັບສິ່ງທີ່ຈະເກີດຂຶ້ນໃນອະນາຄົດ. ຄໍາເຕືອນຂອງພວກເຂົາຈະລວມເຖິງ ວັນທີ່ທີ່ສິ່ງຕ່າງໆ ຈະເກີດໃນຍຸກສຸດທ້າຍ. ເຫດການເຫຼົ່ານີ້ສ່ວນໃຫຍ່ກ່ຽວຂ້ອງກັບສົງ ຄາມ ຫຼື ການສູ້ຮົບໃນພາກຕະເວັນອອກກາງ.

ແປກໃຈຫຼາຍ! ສິ່ງຕ່າງໆ ທີ່ພວກເຂົາປະກາດ ແລະ ເຕືອນກັນນັ້ນບໍ່ໄດ້ ເກີດຂຶ້ນ ຕາມທີ່ພວກເຂົາບອກວ່າ ຈະເກີດຂື້ນ.

ໃນຖານະທີ່ເປັນຜູ້ເຊື່ອເຊເວັນເດເອັດເວັນຕິສ, ພວກເຮົາມີແນວທາງທີ່ແຕກ ຕ່າງກັນໃນການຮັບມືກັບເຫດການທີ່ເກີດຂື້ນໃນຊ່ວງຍຸກສຸດທ້າຍ. ພຣະເຢຊູຊົງເປັນ ສ່ວນສໍາຄັນທີ່ສຸດໃນການອະທິບາຍຂອງພວກເຮົາ. ພວກເຮົາຍັງໃຊ້ສົງຄາມທົ່ວໂລກລະ ຫວ່າງພຣະເຈົ້າ ແລະ ຊາຕານ, ເພື່ອຊ່ວຍໃຫ້ພວກເຮົາເຂົ້າໃຈ ຂ່າວສານໃນຊ່ວງຍຸກສຸດ ທ້າຍຂອງພຣະຄຳພີດ້ວຍ. ສົງຄາມນີ້ຈະສິ້ນສຸດລົງ ເມື່ອປະຊາຊົນ ຂອງພຣະເຈົ້າ, ທັ້ງຊາວ ຢິວ ແລະ ບໍ່ແມ່ນຊາວຢິວຈະຕ້ອງປະເຊີນ ການທົດສອບຄັ້ງສຸດທ້າຍ (ອ່ານພຣະນິມິດ 12:17 ແລະ 14:12). ການທົບສອບນີ້ກ່ຽວກັບການນະມັດສະການ: ພວກເຮົາຈະນະ ມັດສະການພຣະເຈົ້າ ຫຼື ພະຍານາກ (ພຣະນິມິດ 14:7)?

ດານີເອນ 2 ເປັນສ່ວນຫນຶ່ງທີ່ສໍາຄັນໃນການຊ່ວຍໃຫ້ພວກເຮົາເຂົ້າໃຈຂ່າວ ສານໃນຊ່ວງຍຸກສຸດທ້າຍຂອງພຣະຄຳພີ. ດານີເອນ 2 ສະແດງໃຫ້ພວກເຮົາເຫັນປະຫວັດ ສາດກ່ອນທີ່ມັນຈະເກີດຂຶ້ນ. ບົດນີ້ຍັງຊ່ວຍໃຫ້ພວກເຮົາເຂົ້າໃຈຄວາມຫມາຍຂອງຂ່າວ ສານຍຸກສຸດທ້າຍອື່ນໆ ໃນພຣະຄຳພີອີກດ້ວຍ.

ປະຫວັດສາດຂອງດານີເອນ 2 ແມ່ນພື້ນຖານສໍາລັບຄວາມເຂົ້າໃຈຂອງພວກ ເຮົາກ່ຽວກັບຂ່າວສານຍຸກສຸດທ້າຍຂອງພຣະຄຳພີ. ໃນໄຕມາດນີ້, ພວກເຮົາຈະຮຽນຫົວ ຂໍ້ກ່ຽວກັບການທຳຄວາມເຂົ້າໃຈຂ່າວສານໃນຊ່ວງຍຸກສຸດທ້າຍຂອງພຣະຄຳພີ. ພວກເຮົາ ຈະສຶກສາຄວາມຫມາຍຂອງບາງເລື່ອງໃນພຣະຄຳພີເຊັ່ນ ຄຳອຸປະມາ, ສັນຍາລັກ ແລະ ເຄື່ອງໝາຍ ເພື່ອຮຽນຮູ້ວ່າ ເລື່ອງເຫຼົ່ານີ້ສາມາດຊ່ວຍໃຫ້ພວກເຮົາເຂົ້າໃຈສິ່ງທີ່ຈະເກີດຂື້ນ ໃນຊ່ວງຍຸກສຸດທ້າຍ.

ພວກເຮົາຈະເລີ່ມຕົ້ນໃນພຣະທຳປະຖົມມະການດ້ວຍເລື່ອງທີ່ບອກວ່າ ພຣະເຈົ້າ ຊົງສ້າງທ້ອງຟ້າ ແລະ ແຜ່ນດິນໂລກ. ພວກເຮົາຍັງຈະສຶກສາກ່ຽວກັບຫໍຄອຍບາເບວ, ການຖວາຍໃນພຣະຄຳພີເດີມ, ພຣະທຳເພງສັນລະເສີນ ແລະ ບາງຕົວຢ່າງຂອງການແຕ່ງ ງານໃນພຣະຄຳພີເດີມ.

ແນ່ນອນ, ໄຕມາດດຽວບໍ່ພຽງພໍທີ່ຈະສຶກສາເລື່ອງ ແລະ ຄຳອຸປະມາທັງຫມົດທີ່ ຊ່ວຍໃຫ້ພວກເຮົາເຂົ້າໃຈຄວາມຈິງໃນພຣະຄຳພີກ່ຽວກັບອະນາຄົດ. ໃຜຈະຮູ້ແດ່? ພວກ ເຮົາອາດຈະຕ້ອງການຊີວິດຕະຫຼອດໄປຂອງພວກເຮົາສໍາລັບສິ່ງນີ້! ຈົນເຖິງເວລານີ້, ດ້ວຍ ຄວາມເມດຕາຂອງພຣະເຈົ້າ, ພວກເຮົາຈະສຶກສາສິ່ງທີ່ ພວກເຮົາສາມາດເຮັດໄດ້.

ທ່ານສະສາໜາຈານ ຊໍບຸນສະຕຣາ ແມ່ນນັກເທດສະໜາ/ຜູ້ຈັດການຂອງສຽງ ແຫ່ງຄຳທຳນວຍ. ທ່ານໄດ້ສະແດງແບ່ງບັນ ແລະ ປຶ້ມຂອງທ່ານໄດ້ໃຫ້ຄວາມຫວັງແກ່ຜູ້ ຄົນທົ່ວໂລກ. ໃນໄລຍະຫລາຍປີຜ່ານມາ, ບົດເທດສະໜາຂອງທ່ານ ຊໍ ໄດ້ສະແດງອອກ ຢ່າງສົດໃສໃນເກືອບທຸກທະວີບ.