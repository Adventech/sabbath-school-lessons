---
title:  ອັບຣາຮາມ
date:   21/04/2025
---

ໃນປະຖົມມະການ 10, ພວກເຮົາອ່ານກ່ຽວກັບການເລີ່ມຕົ້ນຂອງກຸ່ມຕ່າງໆໃນ ໂລກ. ປະຖົມມະການ 10 ຍັງບອກພວກເຮົາວ່າ ມວນມະນຸດໄດ້ແຍກອອກເປັນດິນແດນ, ພາສາ ແລະ ຄອບຄົວທີ່ແຕກຕ່າງກັນ (ປະຖົມມະການ 10:5; ອ່ານ ພຣະນິມິດ 14:6 ອີກດ້ວຍ).

ຫຼັງຈາກນັ້ນ, ພຣະຄໍາພີໄດ້ກ່າວເຖິງເລື່ອງທີ່ພຣະເຈົ້າຊົງຮຽກເອີ້ນໃຫ້ອັບຣາຮາມ ລະຖິ້ມກຸ່ມຄົນເຫຼົ່ານັ້ນກຸ່ມໜຶ່ງ. ພຣະເຈົ້າຊົງມີແຜນການພິເສດສຳລັບຊີວິດອັບຣາຮາມ. ແຕ່ອັບຣາຮາມຕ້ອງໄດ້ອອກຈາກປະເທດທີ່ລາວອາໄສຢູ່ ແລະ ອອກຈາກປະຊາຊົນຂອງ ລາວກ່ອນ. ລາວຈະຕ້ອງແຕກຕ່າງຈາກພວກເຂົາ ເພື່ອໃຫ້ແຜນການຂອງພຣະເຈົ້າສໍາລັບ ຊີວິດຂອງລາວສາມາດເກີດຂື້ນໄດ້.

`ອ່ານ ປະຖົມມະການ 12:1–9. ເປັນຫຍັງພຣະເຈົ້າຈຶ່ງຮຽກເອີ້ນໃຫ້ອັບຣາມ (ຕໍ່ມາ, ພຣະເຈົ້າໄດ້ປ່ຽນຊື່ເປັນອັບຣາຮາມ) ອອກຈາກບ້ານເກີດເມືອງນອນຂອງລາວ?`

ພຣະເຈົ້າຊົງຕ້ອງການໃຊ້ອັບຣາຮາມ ເພື່ອສ້າງຕັ້ງກຸ່ມຄົນຄື ອິດສະຣາເອນເຊິ່ງຈະ ແຕກຕ່າງຈາກບັນດາອະນາຈັກຂອງມວນມະນຸດກຸ່ມອື່ນໆ. ອິດສະຣາເອນບໍ່ມີກະສັດທີ່ ເປັນພຽງມະນຸດ. ນັ້ນເພາະ ພຣະເຈົ້າເອງຊົງເປັນກະສັດຂອງພວກເຂົາ. ພຣະເຈົ້າຊົງຕ້ອງ ການໃຫ້ອິດສະຣາເອນ ເປັນແບບຢ່າງໃຫ້ແກ່ທຸກໆຄົນໃນໂລກນີ້. ພຣະອົງຊົງຕ້ອງການ ໃຫ້ອິດສະຣາເອນສະແດງໃຫ້ເຫັນສິ່ງທີ່ເກີດຂື້ນ ເມື່ອມວນມະນຸດຕິດຕາມພຣະເຈົ້າ. ພຣະ ເຈົ້າຊົງຕ້ອງການໃຫ້ອິດສະຣາເອນເປັນພຣະພອນແກ່ຊົນຊາດທັງປວງໃນໂລກໃບນີ້ (ປະ ຖົມມະການ 12:3).

ພຣະເຈົ້າຊົງປະທານຄວາມຈິງໃນພຣະຄໍາພີ ແລະ ພຣະພອນອັນປະ ເສີດແກ່ອິດສະຣາເອນທີ່ບໍ່ມີຜູ້ໃດໃນໂລກເຄີຍເຫັນຕັ້ງແຕ່ກ່ອນນໍ້າຖ້ວມໂລກ.