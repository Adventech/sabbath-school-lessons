---
title:  ບັນດາກະສັດທີ່ບໍ່ແມ່ນຊາວຢິວ
date:   23/04/2025
---

ຄວາມສຳພັນຂອງພຣະເຈົ້າກັບຊາວອິດສະຣາເອນໃຫ້ຂໍ້ມູນສຳຄັນແກ່ພວກເຮົາ ທີ່ຊ່ວຍໃຫ້ພວກເຮົາເຂົ້າໃຈຄວາມສຳພັນຂອງພຣະອົງກັບຄຣິສຕະຈັກໃນພຣະຄຳພີໃໝ່ ໄດ້ດີຂຶ້ນ. ໃນຫຼາຍໆດ້ານ, ປະຫວັດສາດຄວາມຜິດພາດຂອງຊາວອິດສະຣາເອນໄດ້ສະ ແດງໃຫ້ພວກເຮົາເຫັນສິ່ງທີ່ຈະເກີດຂຶ້ນໃນຄຣິສຕະຈັກໃນສະໄໝຂອງພຣະຄຳພີໃຫມ່. ຊາວຄຣິສຕຽນບໍ່ຕ່າງຈາກຊາວຢິວໃນສະໄຫມຂອງພຣະຄຳພີເດີມ. ຊາວຄຣິສຕຽນຫຼາຍ ຄົນເຮັດບາບບາງປະການ ເຊັ່ນດຽວກັບຊາວຢິວ.

`ພຣະເຢຊູຊົງເຕືອນພວກສາວົກຂອງພຣະອົງບໍ່ໃຫ້ເຮັດຜິດພາດສິ່ງໃດແດ່ ເມື່ອ ພວກເຂົາເລີ່ມກໍ່ຕັ້ງຄຣິສຕະຈັກ? ອ່ານມັດທາຍ 20:25–28 ເພື່ອຄຳຕອບ.`

ຫຼາຍໆບົດທີ່ເລວຮ້າຍທີ່ສຸດໃນປະຫວັດສາດຂອງຄຣິສຕຽນເກີດຂຶ້ນ ຍ້ອນວ່າ ຄຣິສຕະຈັກໄດ້ປະຕິບັດຕາມກົດເກມທີ່ມະນຸດສ້າງຂື້ນ ແທນທີ່ຈະປະຕິບັດຕາມພຣະ ບັນຍັດຂອງພຣະເຈົ້າ. ຊາວອິດສະຣາເອນໄດ້ເລີ່ມນະມັດສະການບັນດາພະເທັດ. ບັນດາ ກະສັດຂອງຊາວອິດສະຣາເອນ ຕ້ອງການການຄວບຄຸມເພີ່ມຂື້ນເລື້ອຍໆ. ປະຊາຊົນໄດ້ ເລີ່ມນຳລູກຫຼານຂອງພວກເຂົາມາຖວາຍເປັນເຄື່ອງເຜົາບູຊາໃຫ້ແກ່ຮູບປັ້ນຂອງບັນດາພະ ເທັດ. ຄຣິສຕະຈັກຍັງປະຕິບັດຕາມບັນດາກົດເກມຂອງອານາຈັກທີ່ບໍ່ເຊື່ອໃນພຣະເຈົ້າ ດ້ວຍ. ບັນດາຊາວຄຣິສຕຽນທີ່ຈົງຮັກພັກດີຕໍ່ພຣະເຈົ້າຖືກຂ້າ ເພາະອະນາຈັກໂຣມເຫັນ ພວກເຂົາເປັນສັດຕູ.

`ໃນຊຸມຊົນຂອງທ່ານເອງ, ມີອັນໃດແດ່ທີ່ສາມາດເຮັດໃຫ້ທ່ານສູນເສຍຄວາມ ເຊື່ອ ຫຼື ຄວາມໄວ້ວາງໃຈໃນພຣະເຈົ້າ?`