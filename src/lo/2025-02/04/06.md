---
title:  ຈົ່ງເປັນແສງສະຫວ່າງໃຫ້ແກ່ຊາວໂລກ
date:   24/04/2025
---

ໃນສະໄຫມຂອງພຣະຄຳພີເດີມ, ພຣະເຈົ້າໄດ້ສ້າງຕັ້ງປະຊາຄົມອິດສະຣາເອນຂຶ້ນ ດ້ວຍເຫດຜົນທີ່ສໍາຄັນຫຼາຍຄື: ພຣະເຈົ້າຊົງປາຖະຫນາທີ່ຈະຊ່ວຍທຸກຄົນໃນໂລກໃຫ້ລອດ ແລະ ບໍ່ແມ່ນລົງໂທດພວກເຂົາ. ແນ່ນອນ, ພວກເຮົາສ່ວນຫຼາຍຮູ້ສຶກຜິດ ເມື່ອພວກເຮົາ ເຫັນພຶດຕິກໍາຂອງຄົນທີ່ຕິດຕາມພຣະເຈົ້າ. ເຊັ່ນດຽວກັນ, ພຣະເຈົ້າຊົງຕ້ອງການໃຫ້ຊາວ ອິດສະຣາເອນເປັນ ຄົນບໍຣິສຸດ. ແລ້ວຊີວິດອັນບໍຣິສຸດຂອງເຂົາເຈົ້າຈະຊ່ວຍໃຫ້ປະຊາຄົມ ທີ່ຢູ່ອ້ອມຂ້າງເຫັນຄວາມບາບຂອງພວກເຂົາ. ເມື່ອພວກເຮົາດໍາລົງຊີວິດຢ່າງບໍຣິສຸດ, ຜູ້ ຄົນທີ່ຢູ່ອ້ອມຂ້າງພວກເຮົາຈະເຫັນແບບຢ່າງຂອງພຣະເຢຊູ. ຫຼັງຈາກນັ້ນ ພວກເຂົາຈະຮູ້ ສຶກເຖິງຄວາມຕ້ອງການໃນຫົວໃຈຂອງເຂົາເຈົ້າທີ່ຈະປ່ຽນແປງຊີວິດຂອງພວກເຂົາ. ດັ່ງນັ້ນ, ຊີວິດຂອງປະຊາຊົນຂອງພຣະເຈົ້າ, ຜູ້ທີ່ຮັກສາກົດບັນຍັດຂອງພຣະອົງ (ພຣະນິ ມິດ 14:12), ສະແດງໃຫ້ເຫັນຄວາມຮັກຂອງພຣະເຈົ້າ ແລະ ຄວາມເມດຕາຂອງພຣະອົງ ຕໍ່ທຸກຄົນທີ່ຢູ່ອ້ອມຂ້າງພວກເຂົາ.

ພຣະເຈົ້າຊົງເລີ່ມສ້າງຕັ້ງຄຣິສຕະຈັກຂອງຊາວຄຣິສຕຽນ ດ້ວຍເຫດຜົນດຽວກັນ ກັບການເລີ່ມສ້າງຕັ້ງຊາວອິດສະຣາເອນ: ເພື່ອໃຊ້ປະຊາຊົນຂອງພຣະອົງ ເພື່ອນໍາເອົາຄົນ ບາບມາຫາພຣະເຢຊູ. ປະຊາຊົນຂອງພຣະເຈົ້າທຳງານນີ້ ໂດຍໃຊ້ຂ່າວປະເສີດອັນນິຣັນ ດອນຂອງທູດສະຫວັນທັງສາມ. ຂ່າວປະເສີດອັນນິຣັນດອນເຫຼົ່ານີ້ຈະນຳໄປປະກາດແກ່ "ແກ່ຊາວໂລກທັງປວງ, ແກ່ທຸກປະເທດ, ທຸກຊົນເຜົ່າ, ທຸກພາສາ ແລະ ທຸກຊົນຊາດ" (ພຣະນິມິດ 14:6).

`ຂໍ້ພຣະຄຳພີທັງສາມກຸ່ມດ້ານຫຼັງນີ້ສອນສິ່ງໃດແດ່ກ່ຽວກັບພັນທະກິດຂອງພຣະ ເຈົ້າສໍາລັບປະຊາຊົນຂອງພຣະອົງໃນໂລກນີ້? ພວກເຮົາສາມາດປະຕິບັດຕາມບັນດາກົດ ເກມສໍາຄັນເຫຼົ່ານີ້ໃນຊີວິດຂອງເຮົາໄດ້ແນວໃດ? (1) ຈົດບັນຊີ 14:17–21 (2) ເອຊາຢາ 42:6; 49:6; 60:3 (3) ພຣະນິມິດ 18:1–4.`