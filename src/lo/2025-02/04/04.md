---
title:  ການໄດ້ຮັບສິ່ງທີ່ພວກເຮົາຂໍ
date:   22/04/2025
---

ໃນເບື້ອງຕົ້ນ, ຊາວອິດສະຣາເອນບໍ່ມີກະສັດເໝືອນກັບປະເທດອື່ນໆ. ແຕ່ບໍ່ດົນ ຫຼັງຈາກນັ້ນ, ຄວາມເຊື່ອຂອງອິດສະຣາເອນໄດ້ຫຼຸດນ້ອຍຖອຍລົງ. ຫຼັງຈາກນັ້ນ, ຊາວອິດ ສະຣາເອນ ກໍຕ້ອງການໄດ້ສິ່ງດຽວກັນກັບປະເທດອື່ນໆຕ້ອງການ.

`ທ່ານຄິດວ່າ ເປັນຫຍັງພວກຜູ້ນໍາຂອງຊາວອິດສະຣາເອນ ຈຶ່ງຕ້ອງການກະສັດ? ອ່ານ 1 ຊາມູເອນ 8:4-18 ສໍາລັບຄໍາຕອບ. ພວກເຮົາຕ້ອງການສິ່ງຂອງທີ່ພຣະເຈົ້າບໍ່ຕ້ອງ ການໃຫ້ພວກເຮົາມີໃນທາງໃດແດ່?`

ຄວາມປາຖະຫນາຂອງຊາວອິດສະຣາເອນທີ່ຈະມີກະສັດ ເປັນເຊັ່ນດຽວກັບການ ທີ່ພວກເຂົາປະຕິເສດການປົກຄອງຂອງພຣະເຈົ້າທີ່ມີເໜືອພວກເຂົາ. ເມື່ອຊາວອິດສະຣາ ເອນຂໍກະສັດ, ພວກເຂົາໄດ້ປະສົບກັບຄວາມທຸກທໍລະມານທີ່ຄ້າຍຄືກັນກັບປະເທດອື່ນໆ ທີ່ຢູ່ອ້ອມຂ້າງ. ພວກເຂົາຖືກບັງຄັບໃຫ້ຮ່ວມຮົບໃນສົງຄາມຂອງກະສັດ. ກະສັດສາມາດ ເອົາຊັບສິນ ແລະ ເກັບພາສີຈາກພວກເຂົາ. ຊາວອິດສະຣາເອນໄດ້ຮູ້ໃນພາຍຫຼັງຢ່າງໄວວາ ວ່າ ກະສັດຕ້ອງເອົາຕົນເອງມາກ່ອນສະເໝີ, ເໜືອປະຊາຊົນຂອງຕົນເອງ. ແຕ່ພຣະເຈົ້າຊົງ ໃຫ້ປະຊາຊົນຂອງພຣະອົງມາເປັນອັນດັບທຳອິດ.

ພຣະເຈົ້າຊົງປະທານສິ່ງທີ່ປະຊາຊົນຂອງພຣະອົງຂໍແກ່ພວກເຂົາຄື: ກະສັດທີ່ເປັນ ມະນຸດ. ໃນບໍ່ຊ້າ, ຊາວອິດສະຣາເອນກໍເຂົ້າໃຈວ່າ ພວກເຂົາເຮັດຜິດພາດ. ຕອນນີ້ ພວກ ເຂົາຕ້ອງຕິດຢູ່ກັບການຕັດສິນໃຈຂອງພວກເຂົາຕະຫຼອດໄປ. ພຣະຄຳພີບອກວ່າ: "ເມື່ອເວລາມາເຖິງ ພວກເຈົ້າຈະຈົ່ມຢ່າງຂົມຂື່ນໃນຈິດໃຈ ເພາະກະສັດທີ່ພວກເຈົ້າໄດ້ ເລືອກເອົານັ້ນ, ແຕ່ພຣະເຈົ້າຢາເວຈະບໍ່ຟັງຄຳຈົ່ມໃດໆຂອງພວກເຈົ້າທັງສິ້ນ” (1 ຊາມູ ເອນ 8:18).