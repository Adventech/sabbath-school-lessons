---
title:  ນິມໂຣດ ແລະ ນີເນເວ
date:   20/04/2025
---

ພຣະເຈົ້າຊົງສ້າງສວນເດນ ເພື່ອມວນມະນຸດຊາດ. ເອເດນເປັນເຮືອນທີ່ສົມບູນ ແບບສໍາລັບພວກເຮົາ. ຫຼັງຈາກ ອາດາມ ແລະ ເອວາໄດ້ເຮັດບາບ. ພຣະເຈົ້າບໍ່ມີທາງ ເລືອກ. ພຣະອົງຈຳເປັນຕ້ອງໄດ້ແຍກມວນມະນຸດອອກຈາກສວນເອເດນ ແລະ ຕົ້ນໄມ້ ແຫ່ງຊີວິດ, ຢ່າງຫນ້ອຍກໍເພື່ອໃນຊ່ວງເວລານີ້.

ຂ້າງນອກຂອງສວນເອເດນ, ມວນມະນຸດຕ້ອງໄດ້ເຮັດວຽກຫນັກ ເພື່ອຫາລ້ຽງ ຊີບ. ການໃຊ້ຊີວິດກໍເລີ່ມຍາກລຳບາກຂື້ນ. ພວກເຮົາທົນທຸກທໍລະມານ, ຮູ້ສຶກເຈັບປວດ ແລະ ເຮັດວຽກໜັກເພື່ອຫາລ້ຽງຊີບ (ປະຖົມມະການ 3:16–19). ພໍ່ແມ່ຄົນທໍາອິດຂອງ ພວກເຮົາເຊື່ອວ່າ ກະສັດອົງແທ້ຈິງ (ພຣະເຢຊູ) ຈະເປີດປະຕູແຫ່ງສວນເອເດນໃຫ້ພວກ ເຂົາອີກຄັ້ງ.

ແຕ່ບາງຄົນບໍ່ໄວ້ວາງໃຈໃນຄໍາຫມັ້ນສັນຍາຂອງພຣະເຈົ້າທີ່ຈະນໍາພວກເຂົາກັບ ຄືນສູ່ສວນເອເດນ ຫຼື ຈະຊ່ວຍພວກເຂົາໃຫ້ລອດ. ພວກເຂົາຫວັງພຽງແຕ່ມີຊີວິດທີ່ລຽບ ງ່າຍເທົ່ານັ້ນ. ພວກເຂົາເລີ່ມສ້າງບັນດາເມືອງຕ່າງໆ. ພວກເຂົາອາດຄິດວ່າ ຕົວເມືອງຕ່າງໆ ຂອງເຂົາເຈົ້າອາດຈະໃຫ້ເຂົາເຈົ້າມີຊີວິດທີ່ສົມບູນແບບເໝືອນທີ່ພວກເຂົາໄດ້ສູນເສຍໃນ ສວນເອເດນ.

`ອ່ານ ປະຖົມມະການ 10:1–12. ໃນຂໍ້ພຣະຄຳພີເຫຼົ່ານີ້, ພຣະຄຳພີໄດ້ກ່າວເຖິງ ຫຼາຍເມືອງທີ່ສໍາຄັນ, ໃນນັ້ນມີເມືອງນີເນເວ ແລະ ບາບີໂລນ.`

ບາງຄົນຄິດວ່າ ນິມໂຣດ ເປັນວິລະຊົນ (ຜູ້ເກ່ງກ້າ). ພຣະຄຳພີເວົ້າວ່າ ນິມໂຣດ “ດ້ວຍກຳລັງຄວາມກ້າຫານທີ່ມາຈາກພຣະເຈົ້າຢາເວ ລາວຈຶ່ງເປັນນາຍພານຜູ້ຍິ່ງໃຫຍ່” (ປະຖົມມະການ 10:9). ຄໍາເວົ້າເຫຼົ່ານີ້ບໍ່ແມ່ນການຍ້ອງຍໍ. ນິມໂຣດຢືນຂື້ນຕໍ່ຕ້ານພຣະຜູ້ ເປັນເຈົ້າ ແລະ ບໍ່ແມ່ນກະທຳເພື່ອພຣະອົງ. ນິມໂຣດຕໍ່ສູ້ຕ້ານກັບພຣະເຈົ້າ ແລະ ເຮັດໃຫ້ ຄົນອື່ນເຂົ້າຮ່ວມໃນການຕໍ່ສູ້ຂອງລາວ. ການຕໍ່ສູ້ນີ້ຈະບໍ່ສິ້ນສຸດລົງຈົນກວ່າ ພຣະເຈົ້າຈະ ທໍາລາຍບາບ ແລະ ຄວາມຊົ່ວຮ້າຍຕະຫຼອດໄປ.