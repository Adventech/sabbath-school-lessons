---
title:  ຫົວໃຈ, ຈິດໃຈ, ຈິດວິນຍານ ແລະ ຮ່າງກາຍເປັນໜຶ່ງດຽວກັນ
date:   13/04/2025
---

ການແຕ່ງງານສະແດງໃຫ້ເຫັນເຖິງຄວາມສໍາພັນອັນຮັກ ຊຶ່ງພຣະເຈົ້າຊົງຕ້ອງການ ກັບພວກເຮົາ. ມີພາບບໍ່ເທົ່າໃດພາບໃນພຣະຄຳພີທີ່ສະແດງໃຫ້ພວກເຮົາເຫັນຄວາມຈິງ ຂອງພຣະຄຳພີນີ້. ບັນດານັກຂຽນພຣະຄຳພີໃຊ້ການແຕ່ງງານເປັນຮູບພາບທີ່ສະແດງ ໃຫ້ເຫັນຄວາມຈິງໃນພຣະຄໍາພີມາກມາຍ, ດັ່ງທີ່ພວກເຮົາເຫັນໃນພຣະທຳພຣະນິມິດ. ດັ່ງນັ້ນ, ນັກຮຽນພຣະຄຳພີຕ້ອງເຂົ້າໃຈສິ່ງທີ່ພຣະເຈົ້າໝາຍເຖິງ ເມື່ອພຣະອົງຊົງໃຊ້ການ ແຕ່ງງານເປັນພາບທີ່ສະແດງໃຫ້ເຫັນໃນພຣະຄຳພີ.

`ພຣະຄຳພີເວົ້າເຖິງການແຕ່ງງານໃນພຣະທຳປະຖົມມະການ 2:23–25 ແລະ ເອເຟໂຊ 5:29–32. ການແຕ່ງງານຂອງມະນຸດສະແດງໃຫ້ພວກເຮົາເຫັນຄວາມສຳພັນ ຂອງພຣະເຢຊູກັບຜູ້ຄົນໄດ້ແນວໃດ?`

ພຣະເຈົ້າຊົງປະສົງໃຫ້ການແຕ່ງງານດໍາເນີນຕໍ່ໄປຕະຫຼອດຊີວິດ. ເປັນເລື່ອງເສົ້າທີ່ ຕ້ອງບອກວ່າ ພວກເຮົາໃນຖານະຄົນບາບໄດ້ທໍາລາຍຊີວິດການແຕ່ງງານໃນຫຼາຍໆວິທີ.

ພວກເຮົາບໍ່ຄວນຈະປະຫຼາກໃຈທີ່ຊາຕານກໍພະຍາຍາມໂຈມຕີການແຕ່ງງານຢູ່ສະເໝີ. ຄຽງຄູ່ກັບວັນຊະບາໂຕ, ການແຕ່ງງານແມ່ນໜຶ່ງໃນຂອງປະທານສອງຢ່າງທີ່ພຣະເຈົ້າ ຊົງປະທານໃຫ້ແກ່ພວກເຮົາໃນສວນເອເດນ. ຂອງປະທານທັ້ງສອງຢ່າງນີ້ສະແດງໃຫ້ເຫັນ ເຖິງແຜນການຂອງພຣະເຈົ້າທີ່ຈະມີຄວາມສຳພັນອັນໃກ້ຊິດກັບພວກເຮົາ.

ການແຕ່ງງານເປັນການຈັບຄູ່ຄົນສອງຄົນຮ່ວມກັນທີ່ຫ່າງໄກຈາກຄວາມສົມບູນແບບເຂົ້າເປັນໜຶ່ງດຽວ. ດັ່ງນັ້ນ, ການແຕ່ງງານຈະເຮັດໃຫ້ພວກເຮົາເກີດບັນຫາ. ການ ແຕ່ງງານລະຫວ່າງຄຣິສຕະຈັກກັບພຣະເຢຊູປຽບເໝືອນພຣະຜູ້ຊ່ວຍໃຫ້ລອດທີ່ສົມບູນ ແບບກັບເຈົ້າສາວທີ່ບໍ່ສົມບູນແບບ. ເຖິງຢ່າງໃດກໍ່ຕາມ, ພວກເຮົາສາມາດຮຽນຮູ້ກ່ຽວກັບ ຄວາມຮັກຂອງພຣະເຈົ້າໄດ້ຈາກສິ່ງທີ່ການແຕ່ງງານທີ່ມອບໃຫ້.