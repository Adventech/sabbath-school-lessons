---
title:  ເມຍທີ່ຫຼິ້ນຊູ້ຂອງໂຮເສອາ
date:   15/04/2025
---

ພຣະເຈົ້າຊົງບອກໂຮເສອາ ຊຶ່ງເປັນຜູ້ເຜີຍພຣະວະຈະພິເສດຂອງພຣະອົງໃຫ້ເຮັດ ສິ່ງທີ່ຫນ້າແປກໃຈຫຼາຍ. ພຣະເຈົ້າໄດ້ສັ່ງໃຫ້ໂຮເສອາໄປແຕ່ງງານກັບໂສເພນີ. ດັ່ງທີ່ພວກ ເຮົາໄດ້ເຫັນໃນມື້ວານນີ້, ໂສເພນີແມ່ນຄົນທີ່ມີເພດສໍາພັນກັບຄົນໃດຫນຶ່ງເພື່ອເງິນ. ພຣະ ເຈົ້າໄດ້ສັ່ງໃຫ້ໂຮເສອາແຕ່ງງານກັບໂສເພນີ ເພາະວ່າພຣະອົງຕ້ອງການໃຫ້ພວກເຮົາເຂົ້າໃຈ ວ່າ ບາບເປັນສິ່ງທີ່ເລວຮ້າຍຫຼາຍ. ພຣະເຈົ້າໄດ້ເລືອກພັນລະຍາຄື ຊາວອິດສະຣາເອນ. ຊາວອິດສະຣາເອນໄດ້ຫຼອກລວງພຣະເຈົ້າຄັ້ງແລ້ວຄັ້ງເລົ່າ. ແຕ່ພຣະເຈົ້າໄດ້ ນຳເອົານາງກັບ ຄືນມາ ຫຼັງຈາກທີ່ນາງໄດ້ຫຼອກລວງ ແລະ ເຮັດໃຫ້ນາງເປັນຄົນໃຫມ່.

`ປຽບທຽບໂຮເສອາ 1:2; 3:1; ພຣະນິມິດ 17:1, 2 ແລະ ພຣະນິມິດ 18:1–4. ຄຳວ່າ ໂສເພນີ ໃນຂໍ້ພຣະຄຳພີເຫຼົ່ານີ້ໝາຍເຖິງສິ່ງໃດແດ່? ຄຣິສຕະຈັກຂອງຊາວຄຣິສ ຕຽນສາມາດຮຽນຮູ້ຫຍັງແດ່ຈາກເລື່ອງຂອງໂຮເສອາ?`

ພຣະຄຳພີສະແດງໃຫ້ເຫັນວ່າ ຄຣິສຕະຈັກຂອງພຣະຄຳພີໃຫມ່ຈະເຮັດຜິດພາດ ທີ່ຄ້າຍຄືກັນກັບທີ່ຊາວອິດສະຣາເອນເຮັດໃນພຣະຄຳພີເດີມ. ການທີ່ພຣະເຈົ້າຊົງເລືອກ ພາບຖ້ອຍຄຳຕ່າງໆ ສະແດງໃຫ້ເຫັນ ວ່າ ພຣະເຈົ້າຊົງກຳລັງຊ່ວຍພວກເຮົາໃຫ້ເຫັນສິ່ງທີ່ ເຮົາໄດ້ເຮັດຜິດ ແລະ ວິທີທີ່ເຮັດໃຫ້ພຣະເຈົ້າຮູ້ສຶກໄດ້.

`ໃນປັດຈຸບັນນີ້ ມີທາງໃດແດ່ທີ່ຄຣິສຕະຈັກຕ່າງໆ, ແມ່ນແຕ່ຄຣິສຕະຈັກຂອງ ພວກເຮົາເອງ, ສາມາດ "ຫຼອກລວງ" ພຣະເຈົ້າໄດ້?`