---
title:  ພຣະອົງຊົງຕັດສິນລົງໂທດຍິງໂສເພນີ
date:   17/04/2025
---

`ອ່ານພຣະນິມິດ 19:1–9. ໃນຂໍ້ພຣະຄຳພີເຫຼົ່ານີ້, ມີສອງຢ່າງທີ່ໄດ້ຮັບການສະ ເຫຼີມສະຫຼອງໃນເວລາດຽວກັນຄື: (1) ຈຸດຈົບຂອງໂສເພນີ ແລະ (2) ການແຕ່ງງານຂອງ ພຣະເຢຊູກັບເຈົ້າສາວຂອງພຣະອົງ. ດັ່ງທີ່ພວກເຮົາໄດ້ເຫັນແລ້ວ, ໂສເພນີແມ່ນຄົນທີ່ມີ ເພດສໍາພັນກັບຄົນໃດຫນຶ່ງເພື່ອເງິນ. ມັນເປັນໄປໄດ້ແນວໃດທີ່ທັງສອງຢ່າງຈະສະແດງໃຫ້ ເຫັນຄວາມຮັກຂອງພຣະເຈົ້າໃນເວລາດຽວກັນ?`

ການຫຼອກລວງຕ້ອງແລກມາດ້ວຍຄວາມເຈັບປວດຫຼາຍ. ການຫຼອກລວງເປັນ ອັນຕະລາຍຕໍ່ຊີວິດຂອງລູກຫຼານຂອງພວກເຮົາ ແລະ ຜູ້ອື່ນໆ. ຜົວ ຫຼື ເມຍທີ່ຖືກຫຼອກ ລວງອາດພົບວ່າ ເວລາຈະມາເຖິງທີ່ພວກເຂົາບໍ່ສາມາດຊ່ວຍຊີວິດສົມຣົດໄດ້ອີກຕໍ່ໄປ. ເມື່ອຫົວໃຈຂອງມວນມະນຸດໃນໂລກນີ້ ແຂງກະດ້າງຂຶ້ນເກີນກວ່າທີ່ຈະຮູ້ສຶກເສຍໃຈຕໍ່ ບາບອີກຕໍ່ໄປ, ຫຼັງຈາກນັ້ນ ພຣະເຈົ້າຈະເລືອກທີ່ຈະສິ້ນສຸດປະຫວັດສາດຂອງມວນມະນຸດ ຊາດ. ພຣະເຈົ້າຊົງບໍ່ຕ້ອງໃຫ້ຄວາມທຸກທໍລະມານຂອງບາບດໍາເນີນໄປອີກ. ໃນເວລານັ້ນ ພວກເຮົາຈະຮູ້ສຶກເສົ້າໃຈຕໍ່ທຸກຄົນທີ່ສູນເສຍໄປ. ແຕ່ພວກເຮົາສາມາດສະເຫຼີມສະຫຼອງວ່າ ບາບ ແລະ ຄວາມທຸກທໍລະມານສິ້ນສຸດລົງໃນທີ່ສຸດ. ພຣະເຈົ້າຈະຊົງສ້າງແຜ່ນດິນ ແລະ ທ້ອງຟ້າໃໝ່. ບໍ່ມີຜູ້ໃດຈະເຮັດບາບຕໍ່ພຣະເຈົ້າອີກຕໍ່ໄປ. ພວກເຮົາໄດ້ຮຽນຮູ້ດ້ວຍວິທີທີ່ ຍາກລຳບາກວ່າ ພຣະເຈົ້າຊົງເປັນຝ່າຍທີ່ຖືກຕ້ອງກ່ຽວກັບຄວາມທຸກທໍລະມານທີ່ເກີດຂຶ້ນ ເມື່ອພວກເຮົາແຍກຕົວອອກຈາກພຣະອົງ.

`ອ່ານພຣະນິມິດ 21:1–4. ການແຕ່ງານຖືກນໍາໃຊ້ເປັນພາບທີ່ສະແດງໃຫ້ເຫັນ ເຖິງໃນຂໍ້ພຣະຄຳພີເຫຼົ່ານີ້ແນວໃດ? ມັນໝາຍຄວາມວ່າແນວໃດ? ເປັນຫຍັງພາບທີ່ສະ ແດງໃຫ້ເຫັນເຖິງນີ້ຈຶ່ງເຮັດໃຫ້ພວກເຮົາມີຄວາມຫວັງຫຼາຍແທ້?`