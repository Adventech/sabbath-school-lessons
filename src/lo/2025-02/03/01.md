---
title:  ພາບທີ່ສະແດງເຖິງການແຕ່ງງານ
date:   12/04/2025
---

### ອ່ານບົດຮຽນສໍາລັບອາທິດນີ້

ປະຖົມມະການ 2:23–25; ເອເຊກຽນ 16:4–14; ໂຮເສອາ 1:2; ປະຖົມມະການ 24:1–4; ພຣະນິມິດ 19:1–9.

> <p>ຂໍ້ຄວນຈຳ</p>
> “ເທວະດາຕົນນັ້ນ ໄດ້ບອກຂ້າພະເຈົ້າວ່າ, “ຈົ່ງຂຽນໄວ້ວ່າ, ຄວາມສຸກມີແກ່ ຄົນທັງຫຼາຍທີ່ໄດ້ຮັບເຊີນມາໃນງານລ້ຽງສົມຣົດຂອງພຣະເມສານ້ອຍນັ້ນ” ແລະ ເພິ່ນໄດ້ ບອກຂ້າພະເຈົ້າວ່າ, “ຖ້ອຍຄຳເຫຼົ່ານີ້ ເປັນພຣະທຳທ່ຽງແທ້ຂອງພຣະເຈົ້າ” (ພຣະນິມິດ 19:9).

ພຣະຄຳພີເຕັ່ມໄປດ້ວຍເລື່ອງລາວຄວາມຮັກມາກມາຍ. ເລື່ອງຄວາມຮັກເຫຼົ່ານີ້ ຊ່ວຍໃຫ້ພວກເຮົາເຂົ້າໃຈແຜນການຂອງພຣະເຈົ້າໃນການຊ່ວຍພວກເຮົາໃຫ້ລອດ ແລະ ຄວາມຮັກຂອງພຣະອົງຕໍ່ປະຊາຊົນຂອງພຣະອົງ. ການແຕ່ງງານແມ່ນຄວາມສໍາພັນທີ່ໃກ້ ຊິດ ແລະ ເລິກເຊິ່ງທີ່ສຸດຂອງຄວາມຮັກລະຫວ່າງສອງຄົນ. ການແຕ່ງງານສາມາດສອນ ພວກເຮົາບົດຮຽນສໍາຄັນກ່ຽວກັບ ຄວາມຮັກຂອງພຣະເຈົ້າທີ່ມີຕໍ່ເຮົາ, ກ່ຽວກັບຄວາມສໍາ ພັນຂອງເຮົາກັບພຣະເຈົ້າ ແລະ ກ່ຽວກັບວິທີການທີ່ພຣະເຈົ້າຊົງເຮັດ ເພື່ອຊ່ວຍເຮົາໃຫ້ ລອດ.

ແນວຄວາມຄິດໃນຍຸກປັດຈະບັນນີ້ກ່ຽວກັບຄວາມຮັກ ແລະ ການແຕ່ງງານເຮັດ ໃຫ້ພວກເຮົາບໍ່ເຂົ້າໃຈສິ່ງທີ່ພຣະເຈົ້າພະຍາຍາມສອນພວກເຮົາໃນການແຕ່ງງານ. ການ ແຕ່ງງານຄືກັນກັບໂຮງຮຽນ. ໃນໂຮງຮຽນ, ພວກເຮົາໄດ້ຮຽນຮູ້ບົດຮຽນສໍາຄັນກ່ຽວກັບ ຕົວເອງ ແລະ ຄວາມສໍາພັນຂອງພວກເຮົາກັບພຣະເຈົ້າ.

ໃນອາທິດນີ້, ພວກເຮົາຈະສຶກສາວິທີການທີ່ແຕກຕ່າງກັນທີ່ພຣະຄຳພີເວົ້າເຖິງ ກ່ຽວກັບການແຕ່ງງານ. ພວກເຮົາຈະຮຽນຮູ້ບັນດາບົດຮຽນຈາກຕົວຢ່າງເຫຼົ່ານີ້ ເພື່ອຊ່ວຍ ໃຫ້ພວກເຮົາເຂົ້າໃຈດີຂຶ້ນວ່າ ພຣະເຈົ້າຊົງຮັກພວກເຮົາພຽງໃດ.