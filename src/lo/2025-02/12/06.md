---
title:  ເຄື່ອງໝາຍຂອງສັດຮ້າຍ
date:   19/06/2025
---

ໃນໄລຍະຫຼາຍປີຜ່ານມາ, ບາງຄົນໄດ້ເລີ່ມສົງໄສຂ່າວສານຂອງເອັດເວນຕິສ໌ກ່ຽວ ກັບຊ່ວງຍຸກສຸດທ້າຍ. ພວກເຂົາເລີ່ມສົງໄສວ່າ ການນະມັດສະການໃນວັນອາທິດທົ່ວໂລກ ຈະເກີດຂຶ້ນແທ້ບໍ. ພວກເຂົາສົງໄສວ່າ ວັນຊະບາໂຕມີຄວາມສຳຄັນໃນການຕໍ່ສູ້ຄັ້ງສຸດ ທ້າຍລະຫວ່າງຄວາມດີ ແລະ ຄວາມຊົ່ວ ຫຼື ບໍ່.

ພຣະທຳພຣະນິມິດບອກພວກເຮົາຢ່າງຈະແຈ້ງເຖິງສິ່ງທີ່ຈະເກີດຂຶ້ນຄື: ພວກເຮົາ ຈະນະມັດສະການພຣະເຈົ້າ ຫຼື ຈະນະມັດສະການສັດຮ້າຍ ແລະ ພະຈອມປອມຂອງມັນ. ການທົດສອບຄັ້ງສຸດທ້າຍຕ້ອງແມ່ນກ່ຽວກັບສິ່ງໃດໆທີ່ສະແດງໃຫ້ເຫັນຄວາມສັດຊື່ຂອງ ພວກເຮົາຕໍ່ພຣະເຈົ້າ. ເມື່ອພວກເຮົານະມັດສະການພຣະເຈົ້າໃນວັນຊະບາໂຕ, ພວກເຮົາສະ ແດງຄວາມສັດຊື່ຕໍ່ພຣະເຈົ້າຜູ້ຊົງສ້າງເຮົາ. ວັນຊະບາໂຕມີມາຍາວນານເທົ່າກັບສວນເອ ເດນ (ອ່ານ ປະຖົມມະການ 2:1–3). ດັ່ງນັ້ນ, ພວກເຮົາບໍ່ຄວນປະຫລາດໃຈ ຖ້າການ ທົດສອບຄັ້ງສຸດທ້າຍແມ່ນເລື່ອງຂອງການນະມັດສະການ. ແນ່ນອນ, ວັນຊະບາໂຕຈະມີ ຄວາມສໍາຄັນໃນຊ່ວງຍຸກສຸດທ້າຍ. ສັດຮ້າຍໄດ້ປ່ຽນພຣະບັນຍັດແຫ່ງວັນຊະບາໂຕຈາກ ວັນທີ່ເຈັດເປັນວັນອາທິດ. ພຣະເຈົ້າບໍ່ໄດ້ອານຸຍາດອຳນາດແຫ່ງການປ່ຽນແປງນີ້ ແກ່ສັດ ຮ້າຍ. ດ້ວຍແນວຄິດເຫຼົ່ານີ້, ພວກເຮົາສາມາດເຂົ້າໃຈເຖິງສາເຫດຂອງມື້ທີ່ພວກເຮົານະ ມັດສະການນັ້ນຈະເປັນການທົດສອບຄັ້ງສຸດທ້າຍ. ພວກເຮົາຈະນະມັດສະການພຣະເຈົ້າຜູ້ ຊົງສ້າງພວກເຮົາ (ພຣະນິມິດ 14:6, 7). ຫຼື ພວກເຮົາຈະນະມັດສະການສັດຮ້າຍ. ພຣະ ຄຳພີໃໝ່ຊ່ວຍໃຫ້ພວກເຮົາເຂົ້າໃຈເພີ່ມເຕີມກ່ຽວກັບການທົດສອບຄັ້ງສຸດທ້າຍ.