---
title:  ການໂຈມຕີຄຣິດຕະຈັກແຫ່ງພຣະຄຳພີໃໝ່
date:   18/06/2025
---

ພຣະຄຳພີໃໝ່ຍັງຊ່ວຍໃຫ້ພວກເຮົາເຂົ້າໃຈເຫດການທີ່ເກີດຂື້ນໃນຊ່ວງຍຸກສຸດ ທ້າຍ. ເລື່ອງໃນພຣະທຳກິດຈະກຳ (ກິດຈະກຳ 12:1–17) ສະແດງໃຫ້ພວກເຮົາເຫັນວິທີ ການອັນຊົງພະລັງເຖິງສິ່ງທີ່ປະຊາຊົນຂອງພຣະເຈົ້າສາມາດຄາດຫວັງໄດ້ໃນຊ່ວງຍຸກສຸດ ທ້າຍ (ອ່ານ ພຣະນິມິດ 13).

`ອ່ານ ກິດຈະກຳ 12:1–17. ສ່ວນໃດຂອງເລື່ອງນີ້ຊ່ວຍໃຫ້ທ່ານເຂົ້າໃຈບາງສິ່ງ ທີ່ຈະເກີດຂື້ນໃນຊ່ວງເວລາແຫ່ງຍຸກສຸດທ້າຍໄດ້ດີຂື້ນ?`

ກະສັດອັກຄຼີປາໄດ້ຕັດຫົວຂອງຢາໂກໂບ. ຖັດໄປເປໂຕແມ່ນຄົນທີ່ຖືກຂ້າ. ໃນ ເວລານັ້ນ, ທ່ານຖືກຂ້າຕາຍ ເພາະວ່າທ່ານເປັນຊາວຄຣິສຕຽນ. ສ່ວນທີ່ຫນ້າແປກໃຈທີ່ ສຸດຢ່າງໜຶ່ງຂອງເລື່ອງນີ້ກໍຄື ເປໂຕກຳລັງນອນຫຼັບຢູ່ໃນຄືນທີ່ເລວຮ້າຍທີ່ສຸດໃນຊີວິດ ຂອງລາວ. ລາວໄດ້ນອນຫຼັບຢ່າງເລິກເຊິ່ງຈົນ "ເທວະດາຕົນນັ້ນຕົບຂ້າງຂອງເປໂຕປຸກ ລາວໃຫ້ລຸກຂຶ້ນ!

ແນ່ນອນແລ້ວ ທູກສະຫວັນໄດ້ປ່ອຍເປໂຕອອກຈາກຄຸກ. ຫຼັງຈາກນັ້ນ, ເປໂຕກໍ ໄປທີ່ເຮືອນຂອງມາຣີ ຊຶ່ງເປັນບ່ອນທີ່ຊາວຄຣິສຕຽນຫຼາຍຄົນໄດ້ມາຮ່ວມຊຸມນຸມກັນ ແລະ ພາວັນນາອະທິຖານເພື່ອລາວຢູ່.

ໃນເວລານີ້, ຊາວຄຣິສຕຽນບາງຄົນໄດ້ຮັບການຊ່ວຍເຫຼືອຈາກຄວາມຕາຍ. ແຕ່ ຊາວຄຣິສຕຽນຄົນອື່ນຖືກຂ້າຕາຍ. ໃນຂະນະທີ່ພວກເຮົາໃກ້ເຖິງຈຸດສິ້ນສຸດປະຫວັດສາດ ຂອງມະນຸດ, ສິ່ງດຽວກັນນີ້ຈະເກີດຂຶ້ນ. ເປໂຕກໍຖືກຂ້າຕາຍ ເພາະຄວາມເຊື່ອຂອງລາວໃນ ເວລາຕໍ່ມາ (ອ່ານ ໂຢຮັນ 21:18, 19).