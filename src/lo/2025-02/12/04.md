---
title:  ຄຳສັ່ງໃຫ້ທຸກຄົນຂາບໄຫວ້ຮູບປັ້ນເປັນຄຳ, ອີກຄັ້ງໜຶ່ງ
date:   17/06/2025
---

ນັກສຶກສາພຣະຄຳພີເຫັນການເຊື່ອມໂຍງລະຫວ່າງດານີເອນ 3 ແລະ ເຫດການໃນຊ່ວງຍຸກສຸດທ້າຍໃນພຣະທຳພຣະນິມິດ. ແລະ ດ້ວຍເຫດຜົນທີ່ດີ, ເຊັ່ນກັນ. ພຣະທຳດານີເອນ 3 ເວົ້າກ່ຽວກັບຄຳສັ່ງໃຫ້ຂາບໄຫວ້ຮູບປັ້ນເປັນຄຳ. ຜູ້ໃດກໍຕາມທີ່ບໍ່ ຂາບໄຫວ້ຮູບປັ້ນເປັນຄຳນັ້ນ ຈະຕ້ອງຖືກໂຍນເຂົ້າເຕົາໄຟອັນຮ້ອນທັນທີ (ດານີເອນ 3:15). ໃນທຳນອງດຽວກັນ, ພຣະທຳພຣະນິມິດສອນພວກເຮົາກ່ຽວກັບຄໍາສັ່ງໃຫ້ຂາບ ໄຫວ້ຮູບປັ້ນອີກຮູບໜຶ່ງ. ຜູ້ໃດກໍຕາມທີ່ບໍ່ຂາບໄຫວ້ຮູບປັ້ນເປັນຄຳນັ້ນ ຈະຕ້ອງຖືກຂ້າ ທັນທີ. ຊົງໃຫ້ມັນມີອຳນາດ ທີ່ຈະໃຫ້ລົມຫາຍໃຈແກ່ຮູບສັດຮ້າຍນັ້ນ ເພື່ອຮູບສັດຮ້າຍ ນັ້ນຈະປາກໄດ້ ແລະ ໃຫ້ມີອຳນາດເຮັດໃຫ້ບັນດາຄົນທີ່ບໍ່ຍອມບູຊາຮູບສັດຮ້າຍນັ້ນ ເຖິງ ແກ່ຄວາມຕາຍ” (ພຣະນິມິດ 13:15).

`ການຕໍ່ສູ້ໃນຊ່ວງຍຸກສຸດທ້າຍແມ່ນຫຍັງ? ອ່ານພຣະນິມິດ 13:11–17; 14:9, 11, 12; 16:2; 19:20; ແລະ 20:4 ເພື່ອຄໍາຕອບ.`

ພຣະເຈົ້າຊົງບັນຊາໃຫ້ປະຊາຊົນພຣະອົງ ນະມັດສະການພຣະອົງ ເພາະວ່າ "ພຣະ ອົງຊົງເປັນຜູ້ທີ່ໄດ້ສ້າງຟ້າສະຫວັນ, ແຜ່ນດິນໂລກ, ນໍ້າທະເລ ກັບບໍ່ນໍ້າພຸທັງຫຼາຍ" (ພຣະ ນິມິດ 14:7). ປະຊາຊົນຂອງພຣະເຈົ້າຕ້ອງນະມັດສະການພຣະອົງ, ບໍ່ແມ່ນສັດຮ້າຍ ແລະ ພະຈອມປອມຂອງມັນ. ຊາຍໜຸ່ມຊາວເຮັບເຣີທັງສາມຄົນນັ້ນຕ້ອງໄດ້ເລືອກສິ່ງດຽວກັນ. ພວກເຂົາປະຕິເສດທີ່ຈະນະມັດສະການສິ່ງອື່ນໃດ ນອກຈາກພຣະເຈົ້າຜູ້ຊົງສ້າງພວກເຂົາ. ສິ່ງທີ່ເກີດຂື້ນໃນພຣະທຳດານີເອນ 3 ແລະ ສິ່ງທີ່ຈະເກີດຂື້ນໃນພຣະທຳພຣະນິມິດ 13 ອາດຈະແຕກຕ່າງກັນໃນບາງກໍລະນີ. ແຕ່ຄໍາສັ່ງ/ຄຳບັນຊາໃຫ້ຂາບໄຫວ້ພະ ຈອມປອມຢູ່ ໃນທັງສອງບົດ ບໍ່ແມ່ນການນະມັດສະການພຣະເຈົ້າແຫ່ງສະຫວັນ, ແມ່ນຄືກັນ.