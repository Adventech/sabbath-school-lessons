---
title:  ບັນດາສັນຍາລັກທີ່ບອກວ່າ ຈຸດຈົບໃກ້ເຂົ້າມາເຖິງແລ້ວ
date:   14/06/2025
---

### ອ່ານບົດຮຽນສຳລັບອາທິດນີ້

ດານີເອນ 2:31–45; ດານີເອນ 3:1–12; ພຣະນິມິດ 13:11–17; ກິດຈະການ 12:1–17; ມັດທາຍ 12:9–14.

> <p>ຂໍ້ຄວນຈຳ</p>
> “ເພາະວ່າ ພຣະເຈົ້າບໍ່ໄດ້ຊົງປະທານໃຈອັນຢ້ານກົວໃຫ້ແກ່ເຮົາ, ແຕ່ໄດ້ຊົງປະ ທານໃຈອັນປະກອບດ້ວຍຣິດເດດອຳນາດ ຄວາມຮັກ ແລະ ການບັງຄັບຕົນໃຫ້ແກ່ເຮົາ" (2 ຕີໂມທຽວ 1:7).

ໃນອາທິດນີ້, ພວກເຮົາຈະພິຈາລະນາອີກສອງເລື່ອງໃນພຣະຄໍາພີ ທີ່ສະແດງໃຫ້ ພວກເຮົາເຫັນສິ່ງທີ່ເກີດຂຶ້ນໃນຊ່ວງຍຸກສຸດທ້າຍ.

ກ່ອນອື່ນຫມົດ, ພວກເຮົາຈະເບິ່ງເລື່ອງຂອງ ເບັນເຕຊັດຊາເຣ, ຊັດຣາກ, ເມ ຊາກ ແລະ ອາເບັດເນໂກ. ເລື່ອງນີ້ ຈະຊ່ວຍໃຫ້ພວກເຮົາເຂົ້າໃຈໄດ້ດີຂຶ້ນກ່ຽວກັບສິ່ງທີ່ ພຣະທຳພຣະນິມິດ ບົດທີ 13 ເວົ້າກ່ຽວກັບຊ່ວງຍຸກສຸດທ້າຍ. ຫຼັງຈາກນັ້ນ, ພວກເຮົາ ຈະເບິ່ງປະສົບການຂອງຊາວຄຣິສຕຽນຍຸກເລີ່ມທຳອິດໃນພຣະຄຳພີໃໝ່. ປະສົບການຂອງ ພວກເຂົາຍັງສາມາດຊ່ວຍໃຫ້ພວກເຮົາເຂົ້າໃຈສິ່ງທີ່ຈະຄາດຄະເນກ່ອນການສະເດັດກັບ ມາຄັ້ງທີສອງຂອງພຣະເຢຊູ.

ທັງສອງປະສົບການສະແດງໃຫ້ພວກເຮົາເຫັນຜູ້ຄົນທີ່ເຕັມໄປດ້ວຍຄວາມກ້າ ຫານຫຼາຍ. ປະສົບການເຫຼົ່ານີ້ ຈະຊ່ວຍໃຫ້ພວກເຮົາຮູ້ວິທີທີ່ຈະສະຫງົບສຸກໃນຊ່ວງເວລາ ທີ່ຍາກລຳບາກທີ່ຈະມາເຖິງ.

ພຣະເຢຊູຊົງບອກພວກສາວົກຂອງພຣະອົງວ່າ, “ຢ່າໃຫ້ໃຈຂອງເຈົ້າທັງຫຼາຍວຸ້ນ ວາຍໄປ ຈົ່ງວາງໃຈເຊື່ອພຣະເຈົ້າ ແລະຈົ່ງວາງໃຈເຊື່ອ ໃນເຮົາເໝືອນກັນ" (ໂຢຮັນ 14:1). ໃນຄໍາເວົ້າອື່ນ, ເຫດການທີ່ຈະເກີດຂຶ້ນໃນຊ່ວງຍຸກສຸດທ້າຍຈະເປັນການຍາກລຳ ບາກສໍາລັບປະຊາຊົນຜູ້ທີ່ຊື່ສັດຂອງພຣະເຈົ້າ. ແຕ່ພວກເຮົາຄວນຄິດກ່ຽວກັບເຫດການໃນ ອະນາຄົດນີ້ດ້ວຍຄວາມຫວັງ, ບໍ່ແມ່ນຄວາມຢ້ານກົວ.