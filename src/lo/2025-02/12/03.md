---
title:  ການຂາບໄຫວ້ຮູບປັ້ນ
date:   16/06/2025
---

ຫຼັງຈາກທີ່ດານີເອນໄດ້ອະທິບາຍຄວາມຝັນຂອງກະສັດເນບູກາດເນັດຊາແລ້ວ, ກະສັດກໍມີຄວາມພັກດີຕໍ່ພຣະເຈົ້າຂອງດານີເອນຢູ່ຊ່ວງໜຶ່ງ (ອ່ານດານີເອນ 2; ຈົ່ງໃຫ້ ຄວາມສົນໃຈພິເສດຕໍ່ຂໍ້ 46-48). ແຕ່ຄວາມພັກດີຂອງກະສັດບໍ່ຄົງຢູ່ຍາວນານ.

`ອ່ານກ່ຽວກັບຮູບປັ້ນຂອງກະສັດເນບູກາດເນັດຊາໃນດານີເອນ 3:1–12. ເປັນ ຫຍັງກະສັດຈຶ່ງສ້າງຮູບປັ້ນດ້ວຍທອງຄຳທັງໝົດ? ເປັນຫຍັງກະສັດຈຶ່ງສັ່ງໃຫ້ທຸກຄົນຂາບ ໄຫວ້ຮູບປັ້ນເປັນຄຳ? ທ່ານຄິດວ່າ ສອງສິ່ງນີ້ໝາຍເຖິງສິ່ງໃດແດ່?`

`ອ່ານດານີເອນ 3:17, 18. ໃນຂໍ້ພຣະຄຳພເຫຼົ່ານີ້, ຊາຍຫນຸ່ມຊາວເຮັບເຣີສາມ ຄົນໄດ້ຕໍ່ຕ້ານຄໍາສັ່ງຂອງກະສັດ. ຄວາມກ້າຫານຂອງເຂົາເຈົ້າ ສອນພວກເຮົາຫຍັງແດ່ກ່ຽວ ກັບຄວາມເຊື່ອ? ເລື່ອງນີ້ສອນພວກເຮົາຫຍັງແດ່ວ່າ ຄວາມເຊື່ອຂອງພວກເຮົາອາດຈະຂໍ ໃຫ້ພວກເຮົາເຮັດເຊັ່ນນັ້ນ ໃນບາງຄັ້ງ?`

ລອງຄິດເບິ່ງວິທີການວ່າ ຊາຍໜຸ່ມສາມຄົນນີ້ສາມາດຫາຂໍ້ອ້າງ ເພື່ອຂາບໄຫວ້ ຮູບປັ້ນເປັນຄຳໄດ້ແບບງ່າຍດາຍ. ແຕ່ພວກເຂົາພ້ອມທີ່ຈະຖືກໂຍນເຂົ້າໃນເຕົາໄຟທັງເປັນ ແທນ. ນັ້ນໝາຍຄວາມວ່າ ພວກເຂົາໂງ່ບໍ? ພວກເຂົາພຽງແຕ່ເຮັດເໝືອນນະມັດສະການ ພຣະເຈົ້າຂອງເຂົາເຈົ້າບໍ່ໄດ້ບໍ? ພວກເຂົາສາມາດກົ້ມຫົວລົງ, ທຳທ່າຜູກສາຍເກີບ ແລະ ອະທິຖານຕໍ່ພຣະເຈົ້າໃນໃຈຂອງເຂົາເຈົ້າໄດ້, ແມ່ນບໍ? ພວກເຂົາຈຳເປັນຕ້ອງເອົາຊີວິດ ຂອງເຂົາເຈົ້າໄປສ່ຽງບໍ? ພວກເຂົາອາດຄິດເຊັ່ນນັ້ນ ເຖິງແມ່ນວ່າ ຄຳເວົ້າຂອງພວກເຂົາສະ ແດງວ່າ ພວກເຂົາຮູ້ວ່າ ພວກເຂົາບໍ່ອາດໝີເອົາຊີວິດລອດໄດ້.