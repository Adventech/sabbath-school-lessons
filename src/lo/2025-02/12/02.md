---
title:  ຄວາມເຂົ້າໃຈດານີເອນ 2 ຂອງເຊເວັນເດ ເອັດເວັນຕິສ໌
date:   15/06/2025
---

`ຄວາມຝັນຂອງກະສັດກະສັດເນບູກາດເນັດຊາແມ່ນຫຍັງ? ດານີເອນອະທິບາຍ ຄວາມຝັນນີ້ແນວໃດ? ອ່ານ ດານີເອນ 2:31–45 ເພື່ອຄໍາຕອບ.`

ຂ່າວສານແຫ່ງຍຸກສຸດທ້າຍໃນພຣະທຳດານີເອນລ້ວນດຳເນີນຕາມແບບດຽວກັນທີ່ພວກເຮົາເຫັນໃນດານີເອນ 2. ດັ່ງນັ້ນ, ພວກເຮົາສາມາດຄາດຫວັງໄດ້ວ່າຂ່າວສານແຫ່ງ ຍຸກສຸດທ້າຍທີ່ເຫຼືອໃນພຣະທຳດານີເອນຈະສະແດງໃຫ້ພວກເຮົາເຫັນຮູບແບບດຽວກັນ ຂອງອານາຈັກທົ່ວໂລກຈົນເຖິງເວລາທີ່ພຣະເຈົ້າຊົງສ້າງອານາຈັກນິລັນດອນຂອງພຣະອົງ (ອ່ານດານີເອນ2:44; 7:13, 14). ເວົ້າອີກຢ່າງຫນຶ່ງ, ຂ່າວສານແຫ່ງຍຸກສຸດທ້າຍສະແດງ ໃຫ້ພວກເຮົາເຫັນປະຫວັດສາດຈາກສະໄໝບູຮານຈົນເຖິງສະໄຫມຂອງພວກເຮົາ. ຄໍາອະ ທິບາຍນີ້ ສໍາລັບຂ່າວສານແຫ່ງສຸດທ້າຍໃນພຣະຄໍາພີແມ່ນເອີ້ນວ່າ ກົດປະຫວັດສາດນິ ຍົມ. ພວກເຮົາຊາວເຊເວັນເດ ເອັດເວັນຕິສ໌ໃຊ້ກົດປະຫວັດສາດນິຍົມ ເພື່ອທຳຄວາມເຂົ້າ ໃຈເຫດການທີ່ກຳລັງເກີດຂື້ນແຫ່ງຍຸກສຸດທ້າຍໃນພຣະຄຳພີ. ກົດປະຫວັດສາດນິຍົມ ແມ່ນມີຄວາມສໍາຄັນຫຼາຍ ເພື່ອຊ່ວຍໃຫ້ພວກເຮົາເຂົ້າໃຈຢ່າງຖືກຕ້ອງກ່ຽວກັບຊ່ວງຍຸກ ສຸດທ້າຍໃນພຣະຄໍາພີ. ພວກເຮົາຕ້ອງໃຊ້ກົດປະຫວັດສາດນິຍົມ ເມື່ອພວກເຮົາສຶກສາ ພຣະທຳພຣະນິມິດ. ຫຼັງຈາກນັ້ນພວກເຮົາຈະເຂົ້າໃຈພຣະທຳເຫຼັ້ມນີ້ຢ່າງຖືກຕ້ອງ.

`ດານີເອນ 2 ສະແດງໃຫ້ພວກເຮົາເຫັນວ່າ ພຣະເຈົ້າຊົງຮູ້ອະນາຄົດແນວໃດ? ດາ ນີເອນ 2 ສະແດງໃຫ້ພວກເຮົາເຫັນວ່າ ພຣະເຈົ້າຍັງຊົງຄວບຄຸມອະນາຄົດອີກດ້ວຍແນວ ໃດ?`