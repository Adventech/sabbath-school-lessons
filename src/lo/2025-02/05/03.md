---
title:  ດານີເອນ 2
date:   28/04/2025
---

ໃນຊ່ວງເວລາທີ່ຊາວຢິວຢູ່ໃນບາບີໂລນ, ພຣະເຈົ້າຊົງສະແດງໃຫ້ເຫັນຄວາມສຳ ພັນທີ່ສຳຄັນລະຫວ່າງປະຊາຊົນຂອງພຣະເຈົ້າ ແລະ ອານາຈັກຕ່າງໆ ໃນໂລກນີ້. ໃນ ຊ່ວງເວລານີ້, ປະຊາຊົນຂອງພຣະເຈົ້າຍັງຄົງເປັນນັກໂທດຢູ່. ບັດນີ້ ພວກເຂົາຈະຕ້ອງໄດ້ ຮັບຄວາມທຸກທໍລະມານ ເພາະທາງເລືອກຂອງເຂົາເຈົ້າ.

`ອ່ານດານີເອນ 2:31–35. ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນສິ່ງທີ່ຈະ ເກີດຂຶ້ນໃນປະຫວັດສາດຂອງມະນຸດຈົນເຖິງຊ່ວງຍຸກສຸດທ້າຍ. ພວກເຮົາສາມາດຮຽນຮູ້ ຄວາມຈິງທີ່ສໍາຄັນໃນພຣະຄຳພີສິ່ງໃດແດ່ຈາກຂ່າວສານທີ່ໜ້າອັດສະຈັນໃຈນີ້?`

ໃນຕອນທ້າຍປີ ຄສ. 1800, ຫຼາຍຄົນມີຄວາມກະຕືລືລົ້ນກ່ຽວກັບອະນາຄົດ. ພວກເຂົາຫວັງວ່າ ວິທະຍາສາດຈະສາມາດແກ້ໄຂບັນຫາທີ່ເລວຮ້າຍທີ່ສຸດຂອງເຮົາໄດ້. ເມື່ອເລີ່ມຕົ້ນປີ ຄສ. 1900, ນັກຄິດຫຼາຍຄົນເຊື່ອວ່າ ມະນຸດສາມາດກາຍເປັນຄົນສົມບູນ ແບບ ແລະ ການຄົ້ນຄວ້າໃໝ່ທາງວິທະຍາສາດ ແລະ ການແພດຈະເລີ່ມເປັນຊ່ວງເວລາອັນ ມະຫັດສະຈັນໃໝ່ໃນປະຫວັດສາດຂອງມະນຸດ.

ຫຼັງຈາກນັ້ນ, ສົງຄາມໂລກຄັ້ງທີ 1 ໄດ້ເກີດຂື້ນ ແລະ ພິສູດໄດ້ວ່າ ຄວາມຫວັງ ເຫຼົ່ານີ້ບໍ່ມີຄວາມຈິງ. ໃນທ້າຍປີ ຄສ. 1900 ມີຫຼາຍກວ່າ 200 ລ້ານຄົນເສຍຊີວິດໃນສົງ ຄາມ. ການຄົ້ນຄວ້າຂອງວິທະຍາສາດອາດຈະໄດ້ເຮັດໃຫ້ຊີວິດຂອງພວກເຮົາງ່າຍຂຶ້ນ ແລະ ດີຂຶ້ນໃນຫຼາຍໆປະການ. ແຕ່ວິທະຍາສາດບໍ່ໄດ້ເຮັດໃຫ້ພວກເຮົາເປັນຄົນທີ່ດີກວ່າ.

`ເຖິງແມ່ນວ່າ ໃນບາງແງ່ ຊີວິດຂອງພວກເຮົາອາດຈະດີຂຶ້ນ, ໃນບາງດ້ານ ແຕ່ມີຜູ້ ໃດໃນໝູ່ພວກເຮົາ ໃນປັດຈຸບັນມີຄວາມຫວັງສຳລັບອະນາຄົດທີ່ເຕັ່ມໄປດ້ວຍສະຫງົບ, ຄວາມປອດໄພ ແລະ ຄວາມອຸດົມສົມບູນແດ່?`