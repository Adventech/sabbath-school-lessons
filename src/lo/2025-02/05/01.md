---
title:  "ປະຊາຊົນມາຈາກທົ່ວທຸກມຸນໂລກ: ພາກທີ 2"
date:   26/04/2025
---

### ອ່ານບົດຮຽນສໍາລັບອາທິດນີ້

ປະຖົມມະການ 2:9–17; ດານີເອນ 2:31–35; 7:1–3; ພຣະນິມິດ 12:15, 16; 10:1–11.

> <p>ຂໍ້ຄວນຈຳ</p>
> “ຈົ່ງງຽບສະຫງົບຢູ່ ແລະ ຈົ່ງຮູ້ເຖີດວ່າເຮົາຄື ພຣະເຈົ້າ ເຮົາເປັນທີ່ຍົກຍໍໃນ ທ່າມກາງບັນດາປະຊາຊາດ ເຮົາເປັນທີ່ຍົກຍໍເທິງແຜ່ນດິນໂລກ” (ເພງສັນລະເສີນ 46:10).

ມັນເປັນເວລາຫຼາຍຮ້ອຍປີແລ້ວ, ບາງຄົນໄດ້ເວົ້າວ່າ ແຜນການຂອງພຣະເຈົ້າໃນ ຕົ້ນເດີມນັ້ນ ແມ່ນລວມທັງບາບ. ກຸ່ມຄົນດຽວກັນນີ້ເວົ້າວ່າ ພຣະເຈົ້າຊົງຕ້ອງການໃຫ້ ມວນມະນຸດຕົກສູ່ບາບ ແລະ ຄວາມຕາຍ. ແລ້ວພຣະອົງຈຶ່ງສາມາດສົ່ງພຣະເຢຊູມາຕາຍ ເທິງໄມ້ກາງແຂນ ເພື່ອຊ່ວຍເຫຼືອພວກເຂົາໃຫ້ລອດ. ມີວິທີໃດທີ່ດີກວ່າທີ່ຈະສະແດງ ຄວາມຮັກຂອງພຣະເຈົ້າຕໍ່ມະນຸດ ນອກຈາກການທີ່ພຣະບຸດຂອງພຣະອົງສິ້ນພຣະຊົນເທິງ ໄມ້ກາງແຂນ? ດັ່ງນັ້ນ, ພວກນັກຄິດເຫຼົ່ານີ້ຈຶ່ງເວົ້າວ່າ ພຣະເຈົ້າຊົງຕ້ອງການໃຫ້ຄອບຄົວ ມະນຸດເຮັດບາບ.

ຄວາມຄິດນີ້ແມ່ນຂີ້ຮ້າຍຫຼາຍ. ພຣະເຈົ້າຊົງບໍ່ຕ້ອງການໃຫ້ຊາຕານ ແລະ ມະນຸດ ລົ້ມລົງສູ່ບາບ. ບາບຂອງຊາຕານ, ຫຼັງຈາກນັ້ນບາບຂອງອາດາມ ແລະ ບາບເອວາຄື: ຄວາມຊົ່ວຮ້າຍ. ບາບເຮັດໃຫ້ເກີດເລື່ອງເລວຮ້າຍຕ່າງໆ ຢ່າງຫຼວງຫຼາຍ. ຖ້າຫາກວ່າ ອາດາມ ແລະ ເອວາບໍ່ໄດ້ເຮັດບາບ, ຄວາມສຸກຂອງພວກເຮົາໃນພຣະຜູ້ເປັນເຈົ້າຈະສົມບູນ ແບບ.

ໃນອາທິດນີ້, ພວກເຮົາຈະສືບຕໍ່ສຶກສາບັນຫາຕ່າງໆ ທີ່ເກີດຂຶ້ນຈາກການລົ້ມລົງ ສູ່ບາບ. ພວກເຮົາຍັງຈະສືບຕໍ່ສຶກສາບັນຫາຕ່າງໆ ທີ່ເກີດຂຶ້ນ ເມື່ອຜູ້ຄົນຕ້ອງການໃຫ້ຜູ້ນໍາ ຊຶ່ງເປັນມະນຸດ ແລະ ບໍ່ແມ່ນອົງພຣະຜູ້ເປັນເຈົ້າຄວບຄຸມຊີວິດຂອງພວກເຂົາ. ປະຫວັດ ສາດຂອງພຣະຄຳພີສະແດງໃຫ້ພວກເຮົາເຫັນ ຄົນບາບຄວບຄຸມຄົນບາບ. ແຜນການນີ້ບໍ່ ແມ່ນແຜນການທີ່ສະຫຼາກ.