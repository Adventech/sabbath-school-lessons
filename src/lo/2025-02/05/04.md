---
title:  ດານີເອນ 7
date:   29/04/2025
---

ໃນດານີເອນ 2 ພຣະເຈົ້າຊົງສະແດງຄວາມຝັນໃຫ້ກະສັດບາບີໂລນເຫັນເປັນຄັ້ງ ທຳອິດ. ໃນດານີເອນ 7 ພຣະເຈົ້າຊົງສະແດງຄວາມຝັນໃຫ້ດານີເອນເຫັນ ຊຶ່ງທ່ານເປັນຜູ້ ເຜີຍພຣະວະຈະນະຊາວເຮັບເຣີ. ຜູ້ເຜີຍພຣະວະຈະນະແມ່ນຜູ້ສົ່ງຂ່າວສານຈາກພຣະເຈົ້າ ເຖິງປະຊາຊົນຂອງພຣະອົງ. ດານີເອນເປັນຄົນໃນຊົນຊາດທີ່ພຣະເຈົ້າຊົງເລືອກໄວ້ຄື ຊາວ ຢິວ.

ໃນດານີເອນ 7, ພຣະເຈົ້າຊົງສະແດງໃຫ້ດານີເອນເຫັນຫົວຂໍ້ດຽວກັນກັບທີ່ພຣະ ອົງຊົງສະແດງໃຫ້ກະສັດເນບູກາດເນັດຊາເຫັນ, ໃນດານີເອນ 2, ແຕ່ໃນຮູບແບບທີ່ແຕກ ຕ່າງກັນ. ເນບູກາດເນັດຊາໄດ້ເຫັນຮູບປັ້ນໃນຄວາມຝັນຂອງລາວ. ດານີເອນເຫັນສັດປ່າ ກຸ່ມໜຶ່ງກຳລັງອອກມາຈາກທະເລ ໃນຂະນະທີ່ລົມພັດນໍ້າ. ບັນດາປະເທດ ຫຼື ກຸ່ມປະຊາ ຄົມເຫຼົ່ານີ້, ຍາມໃດກໍໄດ້ຕໍ່ສູ້ກັນເພື່ອຊິງອຳນາດເໜືອຜູ້ອື່ນສະເໝີ. ເພງສັນລະເສີນ 65:5–8; ເອຢາຊາ 17:12, 13 ແລະ ເຢເຣມີຢາ 46:7, 8 ໃຊ້ພາບຂອງນ້ໍາຖ້ວມ ແລະ ຄື້ນນ້ໍາ ເພື່ອເວົ້າເຖິງການສູ້ຮົບລະຫວ່າງປະເທດ.

ພຣະເຈົ້າຊົງຕ້ອງການໃຫ້ແຜ່ນດິນແຫ່ງພັນທະສັນຍາແຕກຕ່າງຈາກປະເທດເຫຼົ່ານີ້ ແລະ ໃນຊ່ວງໜຶ່ງມັນກໍເປັນດັ່ງນັ້ນ. ແຜ່ນດິນແຫ່ງພັນທະສັນຍາເປັນເໝືອນເກາະແຫ່ງ ຄວາມສະຫງົບສຸກ ແລະ ຄວາມປອດໄພ. ອິດສະຣາເອນເປັນປະເທດສັກສິດທີ່ຢູ່ພາຍໃຕ້ ການຄວບຄຸມຂອງການປົກຄອງຂອງພຣະເຈົ້າ ແລະ ບໍ່ແມ່ນຢູ່ພາຍໃຕ້ການຄວບຄຸມຂອງ ປະເທດທີ່ເຮັດສົງຄາມຢູ່ອ້ອມຂ້າງ.

`ອ່ານດານີເອນ 7:1–3. ມີຫຼາຍຢ່າງທີ່ເກີດຂຶ້ນໃນຂໍ້ພຣະຄຳພີເຫຼົ່ານີ້. ພວກເຮົາ ສາມາດຮຽນຮູ້ບົດຮຽນຫຍັງແດ່ຈາກພາບທີ່ສະແດງໃຫ້ເຫັນໃນຂໍ້ພຣະຄຳພີເຫຼົ່ານີ້? (ຕົວຢ່າງແມ່ນສັດປ່າ ຫຼື ສັດຮ້າຍ, ທີ່ກຳລັງຂຶ້ນມາຈາກທະເລ.)`