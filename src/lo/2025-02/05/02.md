---
title:  ພຣະບັນຍັດຂໍ້ທໍາອິດ
date:   27/04/2025
---

ສວນເອເດນກໍເໝືອນກັບຫ້ອງຮຽນ. ໃນທີ່ນັ້ນ, ພຣະເຈົ້າຊົງໄດ້ສອນເອດາມ ແລະ ເອວາກ່ຽວກັບຄວາມຮັກຂອງພຣະອົງ. ອາດາມ ແລະ ເອວາເປັນລູກຂອງພຣະເຈົ້າ. ພຣະອົງຊົງເປັນພຣະບິດາທີ່ເປັນຫ່ວງເປັນໄຍຂອງພວກເຂົາ. ອາດາມ ແລະ ເອວາກໍເປັນ ນັກຮຽນຂອງພຣະເຈົ້າ ຊຶ່ງເປັນຜູ້ທີ່ຊົງປັ້ນພວກເຂົາ. ພຣະເຈົ້າຊົງມີປັນຍາຫຼາຍ. ພຣະອົງ ຊົງຮູ້ທຸກສິ່ງທຸກຢ່າງ. ພຣະອົງຊົງສອນອາດາມ ແລະ ເອວາຫຼາຍສິ່ງຫຼາຍຢ່າງ. ອາດາມ ແລະ ເອວາໄດ້ຮຽນຮູ້ "ຄວາມມະຫັດສະຈັນຂອງພຣະເຈົ້າ ຊຶ່ງເປັນຜູ້ຊົງຮູ້ທຸກສິ່ງທຸກຢ່າງ". ຄວາມລຶກລັບຂອງທໍາມະຊາດເຫຼົ່ານີ້ໄດ້ສອນຄວາມຮູ້ແກ່ອາດາມ ແລະ ເອວາ ແລະ ເຮັດ ໃຫ້ພວກເຂົາມີຄວາມສຸກຫຼາຍ. (ທ່ານ ນາງ ເອເລນ ຈີໄວທ໌, ບັນພະຊົນ ແລະ ຜູ້ເຜີຍພຣະ ວະຈະນະ, ຫນ້າ 50, 51).

`ອ່ານ ປະຖົມມະການ 2:9–17. ພຣະບັນຍັດຂໍ້ທໍາອິດທີ່ພຣະເຈົ້າຊົງປະທານໃຫ້ ແກ່ມວນມະນຸດແມ່ນຫຍັງ? ເຫດໃດພຣະບັນຍັດຂໍ້ນີ້ຈຶ່ງສໍາຄັນແທ້?`

ພຣະບັນຍັດຂໍ້ທຳອິດທີ່ພຣະເຈົ້າຊົງປະທານໃຫ້ແກ່ມະນຸດແມ່ນປະຖົມມະການ 2:16. ພຣະເຈົ້າຊົງສັ່ງໃຫ້ອາດາມ ແລະ ເອວາບໍ່ໃຫ້ກິນໝາກໄມ້ຈາກຕົ້ນໄມ້ທີ່ຮູ້ຈັກ ຄວາມດີ ແລະ ຮູ້ຈັກຄວາມຊົ່ວ. ຄວາມຮູ້ບາງຢ່າງສາມາດຖືກຫ້າມໄດ້ແນວໃດ? ການຮູ້ ເພີ່ມເຕີມກໍມີປະໂຫຍດສະເໝີບໍ່ແມ່ນບໍ? ນັ້ນບໍ່ແມ່ນສິ່ງທີ່ພຣະຄຳພີເວົ້າ. ພຣະເຈົ້າຊົງ ຕ້ອງການໃຫ້ຄວາມຮູ້ແກ່ປະຊາຊົນຂອງພຣະອົງກ່ຽວກັບສິ່ງທີ່ດີ. ແຕ່ຄວາມຮູ້ບາງຢ່າງກໍ່ ເຮັດໃຫ້ເກີດຄວາມທຸກທໍລະມານ. ພຣະເຈົ້າຊົງບໍ່ຕ້ອງການໃຫ້ອາດາມ ແລະ ເອວາຮຽນ ຮູ້ກ່ຽວກັບເລື່ອງນັ້ນ. ເມື່ອພວກເຮົາບໍ່ຍອມໃຫ້ພຣະເຈົ້າຄວບຄຸມຊີວິດຂອງເຮົາ, ພວກ ເຮົາຈະຕ້ອງໄດ້ຮັບຄວາມທຸກຍາກຢ່າງຮ້າຍແຮງ.