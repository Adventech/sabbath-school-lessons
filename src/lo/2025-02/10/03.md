---
title:  ການເທດສະໜາຂອງໂນອາ
date:   02/06/2025
---

ເປໂຕບອກພວກເຮົາວ່າ ຫຼາຍຄົນຈະບໍ່ພ້ອມສໍາລັບການສະເດັດກັບມາຄັ້ງທີສອງ ຂອງພຣະເຢຊູ ເພາະວ່າ ພວກເຂົາເຮັດຄືລືມສິ່ງທີ່ເກີດຂື້ນດົນນານມາແລ້ວ" ທີ່ເຫດການ ນໍ້າຖ້ວມໂລກ (2 ເປໂຕ 3:5). ປະຫວັດສາດສະແດງໃຫ້ພວກເຮົາເຫັນວ່າ ມີຄົນຫຼວງ ຫຼາຍທີ່ເຊື່ອໃນໄພພິບັດນ້ໍາຖ້ວມທົ່ວໂລກ. ທັງຊາວກຣີກໃນສະໄຫມຂອງພຣະຄໍາພີ ແລະ ຊາວມາຍາຕ່າງກໍ່ມີເລື່ອງກ່ຽວກັບໄພພິບັດນ້ໍາຖ້ວມໂລກ. ໃນປັດຈຸບັນ ຄົນຈຳນວນຫຼວງ ຫຼາຍລໍ້ລຽນເລື່ອງຂອງໂນອາ ແລະ ໄພພິບັດນໍ້າຖ້ວມໂລກ. ພຣະຄຳພີບອກວ່າ ຜູ້ຄົນໃນ ຊ່ວງຍຸກສຸດທ້າຍຈະປະຕິເສດຕໍ່ຄວາມຈິງໃນພຣະຄຳພີກ່ຽວກັບໄພພິບັດນໍ້າຖ້ວມໂລກ.

ທ່ານສາມາດຈິນຕະນາການໄດ້ໃນຈິດໃຈຂອງທ່ານເຖິງການປະກາດເປັນເວລາ ຮ້ອຍປີເຊັ່ນດຽວກັນກັບໂນອາບໍ? ຫຼັງຈາກທີ່ໂນອາສ້າງເຮືອໄດ້ສໍາເລັດມີພຽງແຕ່ຄອບຄົວ ຂອງລາວເທົ່ານັ້ນທີ່ເຂົ້າໄປໃນເຮືອກັບລາວ. ຖ້າວ່າ ໂນອາເປັນນັກເທດສະໜາໃນຍຸກປັດ ຈຸບັນ, ຫຼາຍຄົນຈະເວົ້າວ່າ ລາວລົ້ມເຫຼວ.

ໃນເວລານີ້, ຄຣິສຕະຈັກຂອງພວກເຮົາໄດ້ປະກາດຂ່າວສານຂອງທູດສະຫວັນທັງ ສາມໄປທົ່ວໂລກ. ຫຼາຍຄົນໄດ້ຍອມຮັບຂ່າວສານນີ້. ພວກເຂົາກຳລັງມາຮູ້ຈັກພຣະຜູ້ເປັນ ເຈົ້າ. ພຣະຜູ້ເປັນເຈົ້າຊົງເຕືອນພວກເຮົາວ່າ ເວລານັ້ນກຳລັງຈະມາເຖິງ ເມື່ອ "ຂໍ້ສະເໜີ ແຫ່ງຄວາມເມດຕາຂອງພຣະອົງຈະສິ້ນສຸດລົງ. ແລ້ວພັນທະກິດການຊ່ວຍມະນຸດໃຫ້ພົ້ນ ຄັ້ງສຸດທ້າຍຂອງພຣະຜູ້ຊ່ອຍໃຫ້ລອດຈະສໍາເລັດສົນບູນ. (ທ່ານ ນາງ ເອເລນ ຈີວທ໌, ໃນ ໜັງສືສົງຄາມລະຫວ່າງ ຄວາມດີ ແລະ ຄວາມຊົ່ວ, ຫນ້າ 428). ຈົນເຖິງເວລານັ້ນ, ພວກເຮົາໃນຖານະຄຣິສຕະຈັກຍັງມີພາລະກິດທີ່ຕ້ອງເຮັດ.