---
title:  ຊ່ວງເວລາທີ່ພຣະເຈົ້າຊົງກໍາຈັດຄວາມບາບທັງຫມົດ
date:   05/06/2025
---

ດານີເອນ 7 ໃຫ້ພວກເຮົາມີທັດສະນະກ່ຽວກັບພັນທະກິດຂອງພຣະເຈົ້າໃນຖານະ ຜູ້ພິພາກສາ. ພວກເຮົາຈະເຫັນເຖິງວິທີການທີ່ພຣະເຈົ້າຈະແກ້ໄຂບັນຫາບາບ ໃນຂະນະທີ່ ພຣະເຈົ້າຈະຊ່ອຍໃຫ້ຜູ້ຄົນທີ່ປາຖະໜາດໍາລົງຊີວິດໃນຄວາມສໍາພັນອັນສັກສິດກັບພຣະ ອົງ.

`ອ່ານສິ່ງທີ່ດານີເອນເວົ້າກ່ຽວກັບຊ່ວງເວລາທີ່ພຣະເຈົ້າຊົງກວດສອບຊີວິດປະຊາຊົນຂອງພຣະເຈົ້າ (ດານີເອນ 7:9, 10, 13, 14, 22, 26 ແລະ 27). ພຣະເຈົ້າຊົງເຮັດ ໜ້າທີຫຍັງ ໃນຖານະຜູ້ພິພາກສາ? ເມື່ອພັນທະກິດຂອງພຣະອົງສິ້ນສຸດລົງ ພຣະເຈົ້າຊົງ ຕັດສິນໃຈຢ່າງໃດ? ການຕັດສິນໃຈນີ້ບອກພວກເຮົາຫຍັງແດ່ກ່ຽວກັບແຜນການຂອງ ພຣະອົງ ໃນການຊ່ວຍຄົນບາບໃຫ້ພົ້ນ?`

ພຣະເຈົ້າຈະຊົງພິພາກສາມະນຸດທຸກຄົນ. ປັນຍາຈານ 12:14 ບອກພວກເຮົາວ່າ "ພຣະເຈົ້າຈະຕັດສິນທຸກສິ່ງທີ່ພວກເຮົາເຮັດ ບໍ່ວ່າດີ ຫຼື ຊົ່ວ ແມ່ນແຕ່ສິ່ງທີ່ພວກເຮົາໄດ້ ເຮັດໃນທີ່ລັບລີ້ດ້ວຍ." ໂປໂລບອກພວກເຮົາວ່າ ພວກເຮົາບໍ່ຈຳເປັນຕ້ອງກ່າວໂທດໃສ່ກັນ ແລະ ກັນ ເພາະວ່າ “ພວກເຮົາທຸກຄົນຈະຕ້ອງຢືນຢູ່ຕໍ່ໜ້າບັນລັງພິພາກສາຂອງພຣະເຈົ້າ” (ໂຣມ 14:10).

ໃນດານີເອນ 7, ພຣະເຢຊູຊົງປາກົດຕໍ່ໜ້າບັນລັງພິພາກສາໃນສະຫວັນ (ດານີ ເອນ7:13; ອ່ານມັດທາຍ 20:28 ອີກດ້ວຍ). ພຣະເຢຊູຄື ເຫດຜົນດຽວທີ່ພຣະເຈົ້າຊົງຕັດ ສິນ ເພື່ອຜົນປະໂຫຍດຂອງປະຊາຊົນຂອງພຣະອົງ. ຊີວິດທີ່ສົມບູນແບບຂອງພຣະເຢຊູ ແມ່ນສິ່ງດຽວທີ່ເຮັດໃຫ້ພຣະເຈົ້າຊົງຍອມຮັບເອົາປະຊາຊົນຂອງພຣະອົງໃນເວລານີ້.

`ລອງນຶກພາບວ່າ ທ່ານຢືນຢູ່ຕໍ່ໜ້າພຣະເຈົ້າຜູ້ບໍຣິສຸດຂອງພວກເຮົາ. ພຣະອົງຊົງຮູ້ ຄວາມລັບຂອງທ່ານທັງຫມົດ. ຄວາມຫວັງດຽວຂອງທ່ານໃນເວລານັ້ນແມ່ນຫຍັງ? [ອ່ານບົດຮຽນໃນວັນສຸກເພື່ອຄຳຕອບ.]`