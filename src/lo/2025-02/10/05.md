---
title:  ຜູ້ພິພາກສາຂອງໂລກທັງໃບ
date:   04/06/2025
---

`ອ່ານ ປະຖົມມະການ 18:17–32. ພວກເຮົາໄດ້ຮຽນຮູ້ຫຍັງແດ່ຈາກຂໍ້ພຣະຄຳ ພີເຫຼົ່ານີ້ກ່ຽວກັບຄວາມຮັກຂອງພຣະເຈົ້າ? ພຣະເຈົ້າຊົງມີແຜນທີ່ຈະແກ້ໄຂບັນຫາຄວາມ ຊົ່ວຮ້າຍໃນໂລກຂອງພວກເຮົາແນວໃດ?`

"ຕາມຈິງແລ້ວ ອົງພຣະຜູ້ເປັນເຈົ້າ ພຣະເຈົ້າບໍ່ໄດ້ເຮັດສິ່ງໃດ ໂດຍບໍ່ບອກແຈ້ງໃຫ້ ຮູ້ລ່ວງໜ້າ ເຖິງແຜນການຂອງພຣະອົງແກ່ຜູ້ທຳນວາຍຄືຜູ້ຮັບໃຊ້ຂອງພຣະອົງ" (ອາໂມສ 3:7). ກ່ອນທີ່ພຣະເຈົ້າຈະທໍາລາຍເມືອງໂຊໂດມ ແລະ ເມືອງໂກໂມຣາ, ພຣະອົງໄດ້ປະ ກາດວ່າສິ່ງດຽວທີ່ຖືກຕ້ອງທີ່ຈະເຮັດຄືການບອກອັບຣາຮາມເຖິງສິ່ງທີ່ກໍາລັງຈະເກີດຂຶ້ນ. ແນ່ນອນທີ່ສຸດພຣະອົງຈະບໍ່ຂ້າຄົນຊອບທຳພ້ອມກັບຄົນອະທຳເປັນໄປບໍ່ໄດ້ ພຣະອົງຈະບໍ່ ເຮັດເຊັ່ນນັ້ນ. ຖ້າພຣະອົງເຮັດ ຄົນຊອບທຳກໍຈະຖືກລົງໂທດ ເຊັ່ນດຽວກັນກັບຄົນອະທຳ ເປັນໄປບໍ່ໄດ້. ຜູ້ພິພາກສາໂລກຕ້ອງເຮັດທຸກສິ່ງຢ່າງຍຸດຕິທຳ (ປະຖົມມະການ 18:25). ອັບຣາຮາມກວດສອບເບິ່ງອາຊະຍາກຳຂອງເມືອງໂຊໂດມ. ລາວຍັງກວດສອບຄວາມຮັກ ຂອງພຣະເຈົ້າດ້ວຍ. ໃນທຳນອງດຽວກັນ, ກ່ອນທີ່ຄວາມບາບຈະໝົດສິ້ນລົງໃນທີ່ສຸດ, ພຣະເຈົ້າຈະເປີດໜັງສືຕ່າງໆ ແຫ່ງສະຫວັນ (ພຣະນິມິດ 20:4, 11–15) ແລະ ຊົງອະນຸ ຍາດໃຫ້ພວກເຮົາເບິ່ງໜັງສືເຫຼົ່ານັ້ນກ່ອນທີ່ພຣະອົງຈະຊົງນຳໄຟລົງມາໃນແຜ່ນດິນໂລກ. ພວກເຮົາມີເວລາ 1,000 ປີທີ່ຈະໄດ້ຮັບຄໍາຕອບຂອງຄໍາຖາມຫຼາຍຢ່າງທີ່ພວກເຮົາຍັງບໍ່ມີ ຄໍາຕອບໃນຕອນນີ້.