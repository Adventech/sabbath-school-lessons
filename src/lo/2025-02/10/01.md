---
title:  ຈຸດສິ້ນສຸດຂອງໂລກກຳລັງໃກ້ຈະມາເຖິງແລ້ວ
date:   31/05/2025
---

### ອ່ານບົດຮຽນສໍາລັບອາທິດນີ້

ພຣະນິມິດ 6:12–17; ມັດທາຍ 24:37–39; 2 ເປໂຕ 2: 4-11; ຢູດາ 5–8; ເອຊາຢາ 16:46 –50; ປະຖົມມະການ 18:17–32; ດານີເອນ 7:9, 10, 13, 14, 22, 26, 27.

> <p>ຂໍ້ຄວນຈຳ</p>
> “ເຫດການທັງໝົດເຫຼົ່ານີ້ ໄດ້ເກີດຂຶ້ນແກ່ບັນພະບຸລຸດຂອງພວກເຮົາ ກໍເພື່ອ ເປັນຕົວຢ່າງໃຫ້ແກ່ຜູ້ອື່ນ ແລະ ໄດ້ບັນທຶກເຫດການທັງໝົດນີ້ໄວ້ ເພື່ອ ເຕືອນສະຕິພວກ ເຮົາ ຊຶ່ງຢູ່ໃນຍຸກສຸດທ້າຍທີ່ກຳລັງຈະມາເຖິງ" (1 ໂກຣິນໂທ 10:11, 12).

ພຣະທຳຄຳພີເຕັ່ມໄປດ້ວຍບັນດາເລື່ອງຕ່າງໆ ກ່ຽວກັບປະຊາຊົນຂອງພຣະເຈົ້າ. ເລື່ອງເຫຼົ່ານີ້ຊ່ວຍໃຫ້ພວກເຮົາເຂົ້າໃຈຊ່ວງຍຸກສຸດທ້າຍ ແລະ ຄວາມຈິງໃນປັດຈຸບັນໄດ້ດີ ຂື້ນ. ຄວາມຈິງໃນປັດຈຸບັນແມ່ນຄວາມຈິງໃນພຣະຄຳພີທີ່ພວກເຮົາ ຕ້ອງການຫຼາຍທີ່ສຸດ ໃນຍຸກສະໄໝຂອງພວກເຮົາ. ບາງເລື່ອງໃນພຣະຄຳພີຊ່ວຍໃຫ້ພວກເຮົາເຂົ້າໃຈຂ່າວສານ ແຫ່ງຍຸກສຸດທ້າຍໃນພຣະທຳດານີເອນ ແລະ ພຣະທຳພຣະນິມິດ.

ເລື່ອງໃນພຣະຄໍາພີເຫຼົ່ານີ້ ພວກເຮົາຈະເຫັນວ່າ ພຣະເຈົ້າຊົງນໍາສິ່ງຕ່າງໆ ເພື່ອສະ ແດງໃຫ້ພວກເຮົາຮູ້ວ່າ ຈະມີສິ່ງໃດຈະເກີດຂຶ້ນໃນຊ່ວງຍຸກສຸດທ້າຍ.

ໃນສອງສາມອາທິດຂ້າງຫນ້າ, ພວກເຮົາຈະສຶກສາຫຼາຍເລື່ອງທີ່ສໍາຄັນ. ດັ່ງທີ່ ພວກເຮົາຈະເຫັນ, ພຣະເຢຊູຊົງເປັນສ່ວນທີ່ສໍາຄັນທີ່ສຸດຂອງເລື່ອງເຫຼົ່ານີ້. ທຸກສິ່ງທຸກຢ່າງ ທີ່ພຣະຄໍາພີສອນພວກເຮົາກ່ຽວກັບຊ່ວງຍຸກສຸດທ້າຍເລີ່ມຕົ້ນ ແລະ ສິ້ນສຸດລົງດ້ວຍພຣະ ເຢຊູ.