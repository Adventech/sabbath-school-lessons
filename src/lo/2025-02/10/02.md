---
title:  ຄວາມໂກດຮ້າຍຂອງພຣະເມສານ້ອຍ
date:   01/06/2025
---

`ອ່ານກ່ຽວກັບຜູ້ຄົນໃນພຣະນິມິດ 6:12–17. ພວກເຂົາເຫຼົ່ານີ້ດໍາລົງຊີວິດຢູ່ໃນ ຊ່ວງສຸດທ້າຍຂອງປະຫວັດສາດໂລກ. ທ່ານສັງເກດເຫັນຫຍັງແດ່ ກ່ຽວກັບວິທີທີ່ພວກ ເຂົາປະຕິບັດ ແລະ ຮູ້ສຶກ ເມື່ອພວກເຂົາເຫັນສິ່ງທີ່ກໍາລັງເກີດຂື້ນ?`

ທ່ານເຫັນວ່າ ພວກທີ່ສູນເສຍຊີວິດບໍ່ໄດ້ເວົ້າວ່າ "ເກີດຫຍັງຂື້ນ?" ຫຼື "ສິ່ງໃດກຳ ລັງເກີດຂຶ້ນ?" ຄົນທີ່ສູນເສຍຊີວິດເບິ່ງຄືວ່າ ຮູ້ສິ່ງທີ່ກໍາລັງເກີດຂື້ນຢ່າງແນ່ນອນ. ພວກ ເຂົາເອີ້ນນາມພຣະເຢຊູວ່າ ພຣະເມສານ້ອຍຊຶ່ງຫມາຍຄວາມວ່າ ພວກເຂົາຮູ້ຈັກບາງສິ່ງບາງ ຢ່າງກ່ຽວກັບພຣະເຢຊູ. ພວກທີ່ສູນເສຍຊີວິດກໍເບິ່ງຄືເຂົ້າໃຈວ່າ ມື້ແຫ່ງຄວາມໂກດຮ້າຍ ຂອງພຣະເມສານ້ອຍໄດ້ມາເຖິງແລ້ວ. ພວກເຂົາຖາມວ່າ, "ຜູ້ໃດໜໍອາດຈະທົນຢູ່ໄດ້?” (ພຣະນິມິດ 6:17).

ກ່ອນທີ່ຍຸກສຸດທ້າຍຈະມາເຖິງ ປະຊາຊົນຂອງພຣະຈົ້າຈະປະກາດຂ່າວປະເສີດ ກ່ຽວກັບພຣະເຢຊູແກ່ຄົນທຸກຊາດໃນໂລກ (ມັດທາຍ 24:14). ທຸກໆຄົນໃນໂລກຈະໄດ້ ຍິນກ່ຽວກັບຂ່າວສານຂອງທູດສະຫວັນທັງສາມ. ແຕ່ບາງຄົນບໍ່ພ້ອມ. ພວກເຂົາໄດ້ຍິນຂໍ້ ມູນທີ່ພວກເຂົາຕ້ອງການ ເພື່ອໃຫ້ພວກເຂົາສາມາດໄດ້ຮັບການຊ່ວຍໃຫ້ພົ້ນ. ແຕ່ພວກ ເຮົາປະຕິເສດທີ່ຈະເຊື່ອ ແລະ ປະຕິບັດຕາມ. ນັ້ນແມ່ນເຫດຜົນທີ່ບາງຄົນຈະສູນເສຍຊີວິດ ນິລັນດອນໃນຊ່ວງຍຸກສຸດທ້າຍ.

`ພຣະເຢຊູຊົງບອກບົດຮຽນຫຍັງແດ່ ແກ່ພວກເຮົາຈາກເລື່ອງຂອງໂນອາ? ອ່ານ ມັດທາຍ 24:36–44 ສໍາລັບຄໍາຕອບ.`