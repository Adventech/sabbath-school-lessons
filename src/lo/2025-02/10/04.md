---
title:  ເລື່ອງຂອງເມືອງໂຊໂດມ ແລະ ໂກໂມຣາ
date:   03/06/2025
---

ເປໂຕ ໄດ້ກ່າວເຖິງເລື່ອງອີກໜຶ່ງເລື່ອງກ່ຽວກັບຊ່ວງຍຸກສຸດທ້າຍຄື: ເລື່ອງກ່ຽວ ກັບເມືອງໂຊໂດມ ແລະ ເມືອງໂກໂມຣາ. ເມືອງທົ່ງພຽງເຫຼົ່ານີ້ໄດ້ກາຍເປັນທີ່ຮູ້ຈັກໃນ ເລື່ອງຄວາມຊົ່ວຮ້າຍ ແລະ ຄວາມບາບຂອງເຂົາເຈົ້າ. ເມືອງໂຊໂດມ ແລະ ເມືອງໂກໂມຣາ ເປັນຕົວຢ່າງທໍາອິດຂອງສອງເມືອງທີ່ພຣະເຈົ້າຊົງທໍາລາຍດ້ວຍໄຟຈາກສະຫວັນອີກດ້ວຍ.

`ອ່ານ 2 ເປໂຕ 2:4–11; ຢູດາ 5–8 ແລະ ເອຊາຢາ 16:46–50. ຄວາມບາບ ຫຍັງແດ່ທີ່ເຮັດໃຫ້ພຣະເຈົ້າທໍາລາຍເມືອງໂຊໂດມ ແລະ ເມືອງໂກໂມຣາ? ສອງເມືອງນີ້ ເປັນສັນຍາລັກຂອງຕົວເມືອງ ແລະ ບາບທີ່ກໍາລັງເກີດຂື້ນໃນຕົວເມືອງເຫຼົ່ານີ້ໃນປັດຈຸບັນ ແນວໃດ?`

ເລື່ອງຂອງເມືອງໂຊໂດມ ແລະ ເມືອງໂກໂມຣາແມ່ນຄຳເຕືອນສຳລັບຜູ້ຄົນໃນ ຊ່ວງຍຸກສຸດທ້າຍ. ພຣະເຈົ້າຈະຊົງທໍາລາຍຄົນຊົ່ວຮ້າຍດ້ວຍໄຟ ດັ່ງທີ່ພວກເຮົາໄດ້ອ່ານໃນ ພຣະທຳພຣະນິມິດ 20. ບາບເຮັດໃຫ້ພວກຮົາເປັນຄົນຕາບອດຈົນເບິ່ງບໍ່ເຫັນຄວາມຊົ່ວ ຮ້າຍໃນຫົວໃຈຂອງພວກເຮົາ. ພວກເຮົາບໍ່ມີບັນຫາໃນການເບິ່ງເຫັນຄວາມຊົ່ວຮ້າຍໃນ ຄົນອື່ນ. ຊາວຢິວກາຍເປັນຄົນເຊັ່ນນີ້ ໃນສະໄໝເອເຊກຽນຜູ້ເຜີຍພຣະວະຈະນະ ຊຶ່ງເປັນຜູ້ ສົ່ງຂ່າວສານພິເສດຂອງພຣະເຈົ້າ. ພຣະເຈົ້າຊົງໄດ້ບອກປະຊາຊົນຂອງພຣະອົງວ່າ ພຣະອົງ ຊົງຮັກພວກເຂົາຫຼາຍ. ໃນເວລາດຽວກັນ, ພຣະເຈົ້າຊົງໄດ້ເຕືອນຊາວອິດສະຣາເອນວ່າ ພວກເຂົາເລວຮ້າຍກວ່າເມືອງໂຊໂດມ. ຊາວອິດສະຣາເອນກຳລັງ “ສໍ້ໂກງ” ອົງພຣະຜູ້ເປັນ ເຈົ້າດ້ວຍພະອື່ນໆ (ເອເຊກຽນ 16:41).