---
title:  ມະນຸດຊາດ (ຄົນບາບ)ຈະຮູ້ວ່າ ພຣະອົງຊ່ວຍໃຫ້ພົ້ນໄດ້
date:   29/05/2025
---

`ອ່ານເພງສັນລະເສີນ 67. ເພງສັນລະເສີນນີ້ຊ່ວຍໃຫ້ທ່ານເຂົ້າໃຈພັນທະກິດພິ ເສດທີ່ປະຊາຊົນຂອງພຣະເຈົ້າຕ້ອງເຮັດແນວໃດ? ອ່ານພຣະນິມິດ 14:6–12 ສຳລັບຄຳຕອບ.`

ນັກວິທະຍາສາດທີ່ເອັມໄອທີ (MIT) ໄດ້ປະດິດສ້າງສີດໍາຊະນິດໃໝ່. ເມື່ອວັດ ຖຸຖືກປົກຫຸ້ມດ້ວຍສີດໍານີ້, ທ່ານເກືອບບໍ່ສາມາດເຫັນໄດ້ອີກຕໍ່ໄປ. ແສງສະຫວ່າງທີ່ສົດ ໃສທີ່ສຸດບໍ່ສາມາດເບິ່ງເຫັນວັດຖຸທີ່ທາສີດໍານີ້ໄວ້ໄດ້.

ໃນເພງສັນລະເສີນ 67, ດາວິດບອກພວກເຮົາວ່າ ພຣະເຈົ້າຊົງຕ້ອງການໃຫ້ມວນ ມະນຸດທີ່ອາໄສຢູ່ໃນແຜ່ນດິນໂລກນີ້ຮູ້ວ່າ ພຣະອົງຊົງສາມາດຊ່ວຍພວກເຂົາໃຫ້ພົ້ນໄດ້ (ຂໍ້ 2). ແຕ່ຢ່າງເສຍດາຍ, ປະຊາຊົນຂອງພຣະເຈົ້າມັກຈະລົ້ມເຫຼວໃນພາລະກິດນີ້. ປະ ຫວັດສາດຂອງຊາວອິດສະຣາເອນໃນພຣະຄຳພີເດີມປະກອບໄປດ້ວຍບັນດາບົດທີ່ມືດມົນຢູ່ນຳ. ເຊັ່ນດຽວກັນກັບປະຫວັດສາດຂອງຄຣິສຕະຈັກຊາວຄຣິສຕຽນໃນໄລຍະ 2,000 ປີທີ່ຜ່ານມາ. ມັນຄ້າຍຄືກັບວ່າ ພວກເຮົາໄດ້ທາສີໃສ່ຫົວໃຈຂອງພວກເຮົາດ້ວຍສີດຳ ເຂັ້ມທີ່ພວກເຮົາເວົ້າເຖິງກ່ອນໜ້ານີ້. ພວກເຮົາເພິ່ງພໍໃຈທີ່ຈະດູດຊຶມແສງສະຫວ່າງຂອງ ພຣະເຈົ້າ. ແຕ່ພວກເຮົາບໍ່ໄດ້ແບ່ງປັນແສງສະຫວ່າງນັ້ນກັບຄົນອື່ນ.

ຄຣິສຕະຈັກຍຸກສຸດທ້າຍຂອງພຣະເຈົ້າໃນພຣະທຳພຣະນິມິດ 14 ບໍ່ພຽງແຕ່ຢືນຢູ່ ເທິງພູຊີໂອນກັບອົງພຣະເຢຊູເທົ່ານັ້ນ. ພວກເຂົາໄດອອກໄປທົ່ວໂລກ ເພື່ອເຊື້ອເຊີນຄົນ ອື່ນໆ ໃຫ້ເຂົ້າຮ່ວມກັບພວກເຂົາເທິງພູສັກສິດຂອງພຣະເຈົ້າ.

`ພວກເຮົາຄວນຮູ້ສຶກວ່າ ເປັນຫນ້າທີ່ຂອງເຮົາແນວໃດ ທີ່ຈະສອນຄົນອື່ນກ່ຽວ ກັບຄວາມຈິງໃນພຣະຄຳພີທີ່ເຮົາຮັກຫຼາຍ?`