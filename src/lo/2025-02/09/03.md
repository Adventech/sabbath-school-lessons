---
title:  ຄວາມຫວັງໃນຊ່ວງເວລາທີ່ຫຍຸ້ງຍາກລຳບາກ
date:   26/05/2025
---

ພຣະທຳເພງສັນລະເສີນມີເນື້ອຫາສ່ວນຫຼາຍໃຊ້ເປັນຮູບພາບ ແລະ ສັນຍາລັກ. ແຕ່ເມື່ອພຣະທຳເພງສັນລະເສີນເວົ້າເຖິງວິທີການທີ່ພຣະເຈົ້າຈະສ້າງແຜ່ນດິນໂລກໃໝ່, ພວກເຮົາຮູ້ວ່າ ຄໍາຫມັ້ນສັນຍານີ້ບໍ່ແມ່ນຮູບພາບ ຫຼື ສັນຍາລັກ. ຄໍາຫມັ້ນສັນຍາຂອງແຜ່ນ ດິນໂລກໃໝ່ນັ້ນແມ່ນເປັນຈິງ. ເພງສັນລະເສີນ 46 ຊ່ວຍໃຫ້ພວກເຮົາຈື່ໄດ້ວ່າ ການສະ ເດັດກັບມາຄັ້ງທີສອງຈະປ່ຽນແປງໂລກໃບນີ້. ຫຼາຍກ່ວາກ້ອນຫີນ ແລະ ທະເລຈະປ່ຽນ ແປງ. ປະຫວັດສາດຂອງໂລກນີ້ຈະສິ້ນສຸດລົງດ້ວຍການທໍາລາຍອານາຈັກທັງຫມົດໃນ ໂລກນີ້. ການປົກຄອງຂອງມະນຸດເຫຼົ່ານີ້ໄດ້ເຮັດໃຫ້ຫຼາຍຄົນປະສົບກັບຄວາມທຸກທໍລະ ມານຕະຫຼອດປະຫວັດສາດຂອງມະນຸດຫຼາຍພັນປີ.

ໃນທີ່ສຸດ, ອານາຈັກທັງຫມົດນີ້ ແລະ ຄວາມທຸກທໍລະມານ ແລະ ຄວາມຊົ່ວຮ້າຍ ທີ່ພວກເຂົາກໍ່ໃຫ້ເກີດຂຶ້ນຈະສິ້ນສຸດລົງ.

ໃນຄວາມຝັນຂອງດານີເອນ, ລາວເຫັນອານາຈັກຈໍານວນຫຼາຍຢູ່ໃນໂລກນີ້ (ດາ ນີເອນ 7). ອານາຈັກເຫຼົ່ານີ້ບໍ່ມີແຫ່ງໃດເປັນບ້ານທີ່ປອດໄພສໍາລັບປະຊາຊົນຂອງພຣະ ເຈົ້າ. ແຕ່ພວກເຮົາມີຄວາມຫວັງໃນຄຳສັນຍາວ່າ ພວກເຮົາເປັນພົນລະເມືອງແຫ່ງລາຊະອາ ນາຈັກຂອງພຣະເຈົ້າ (ຟີລິບປອຍ 3:20).

`ຊີວິດໃນໂລກຂອງພວກເຮົາຢູ່ເໜືອການຄວບຄຸມ. ຄວາມຝັນໃນດານີເອນ 7 ຄວນໃຫ້ຄວາມຫວັງແນວໃດແກ່ພວກເຮົາວ່າ ພຣະເຈົ້າຈະຈັດການທຸກສິ່ງໃຫ້ສຳເລັດ ຖ້າພວກເຮົາໄວ້ວາງໃຈພຣະອົງ?`