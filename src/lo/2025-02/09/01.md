---
title:  "ໃນພຣະທຳເພງສັນລະເສີນ: ພາກທີ 2"
date:   24/05/2025
---

### ອ່ານບົດຮຽນສຳລັບອາທິດນີ້

ເພງສັນລະເສີນ 4:23–26; 47:1–4; 75; 67; ພຣະນິມິດ 14:6–12.

> <p>ຂໍ້ຄວນຈຳ</p>
> “ຂ້າແດ່ພຣະເຈົ້າ ຂໍໃຫ້ປະຊາຊາດຍ້ອງຍໍສັນລະເສີນພຣະອົງ ຂໍໃຫ້ທຸກຊາດ ທຸກພາສາຍ້ອງຍໍສັນລະເສີນພຣະອົງເທີ້ນ. ຂໍໃຫ້ຊົນຊາດຕ່າງໆ ຊົມຊື່ນ ແລະ ຍິນດີຮ່ວມ ກັນຮ້ອງເພງຢ່າງເບີກບານເຖີດ ເພາະພຣະອົງຕັດສິນບັນດາຊົນຊາດຢ່າງຍຸດຕິທຳ ແລະ ນຳ ພາແຕ່ລະຊົນຊາດເທິງແຜ່ນດິນໂລກນີ້” (ເພງສັນລະເສີນ 67:3, 4).

ເມື່ອພວກເຮົາຄິດເຖິງຊ່ວງຍຸກສຸດທ້າຍ, ພວກເຮົາມັກຈະຄິດເຖິງສັດຮ້າຍ ຫຼື ສັດປ່າ ແລະ ສັນຍາລັກຕ່າງໆໃນພຣະທຳພຣະນິມິດ. ສິ່ງເຫຼົ່ານີ້ມີຄວາມສຳຄັນແນ່ນອນ.

ໃນເວລາດຽວກັນ, ຄວາມຈິງໃນພຣະຄໍາພີກ່ຽວກັບຊ່ວງຍຸກສຸດທ້າຍປະກອບມີ ຫຼາຍຢ່າງເຊັ່ນ: ບາບ ແລະ ຄວາມທຸກທໍລະມານ, ພັນທະກິດຂອງພຣະເຈົ້າໃນຖານະຜູ້ພິ ພາກສາ, ການຕໍ່ສູ້ລະຫວ່າງຄວາມດີ ແລະ ຄວາມຊົ່ວ, ຄວາມຈຳເປັນທີ່ຈະຕ້ອງຍຸດຕິທໍາ, ການໂຈມຕີຕໍ່ປະຊາຊົນຂອງພຣະເຈົ້າ ແລະອື່ນໆ.

ພຣະທຳເພງສັນລະເສີນຍັງເວົ້າເຖິງຫົວຂໍ້ເຫຼົ່ານີ້ດ້ວຍ. ພຣະທຳເພງສັນລະເສີນ ບອກພວກເຮົາໃຫ້ໄປທີ່ພຣະວິຫານຂອງພຣະເຈົ້າ ເພື່ອຫາຄຳຕອບ. ນັກກະວີຫຼາຍຄົນທີ່ ຂຽນພຣະທຳເພງສັນລະເສີນໄດ້ກ່າວເຖິງພຣະເຈົ້າວ່າ ຊົງເປັນຜູ້ສ້າງທຸກສິ່ງທຸກຢ່າງ. ພວກ ເຮົາກໍສົນໃຈຫົວຂໍ້ເຫຼົ່ານີ້ທັງໝົດ ເຊັ່ນກັນ. ດັ່ງນັ້ນ, ພວກເຮົາຈະສືບຕໍ່ສຶກສາພຣະທຳເພງ ສັນລະເສີນ ເພື່ອຮຽນຮູ້ເພີ່ມເຕີມກ່ຽວກັບຄວາມຈິງໃນພຣະຄໍາພີທີ່ສໍາຄັນເຫຼົ່ານີ້.