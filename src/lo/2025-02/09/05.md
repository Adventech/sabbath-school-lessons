---
title:  ເຫຼົ້າອະງຸ່ນ ແລະ ເລືອດ
date:   28/05/2025
---

`ອ່ານເພງສັນລະເສີນ 75. ເພງສັນລະເສີນນີ້ສອນພວກເຮົາຫຍັງແດ່ກ່ຽວກັບ ຄວາມຊົ່ວຮ້າຍບາງຢ່າງທີ່ພຣະເຈົ້າຈະແກ້ໄຂ ໃນເວລາທີ່ພຣະອົງຈະຕັດສິນຜູ້ຄົນໃນໂລກ ນີ້? ອ່ານມັດທາຍ 26:26–29 ແລະ ພຣະນິມິດ 14:9–12 ອີກດ້ວຍ. ຂໍ້ພຣະຄຳພີອື່ນໆ ເຫຼົ່ານີ້ ຊ່ວຍພວກເຮົາໃຫ້ເຂົ້າໃຈພັນທະກິດທີ່ ພຣະເຈົ້າຈະເຮັດແນວໃດ?`

ພວກນັກຄິດພຣະຄຳພີບາງຄົນເຊື່ອວ່າ ຊາວຢິວໄດ້ຮ້ອງບົດເພງໃນເພງສັນລະ ເສີນ 75 ເມື່ອພຣະເຈົ້າຊົງທໍາລາຍກອງທັບຂອງເຈົ້າເຊັນນາເກຣິບ (2 ຂ່າວຄາວ 32; 2 ກະສັດ 19). ເລື່ອງນີ້ ສະແດງໃຫ້ພວກເຮົາເຫັນຈຸດຈົບຂອງຜູ້ທີ່ສູນເສຍຊີວິດໄປໃນພຣະທຳພຣະນິມິດ 20. ປະຊາຊົນຂອງພຣະເຈົ້າຢູ່ໃນນະຄອນສັກສິດກັບກະສັດຜູ້ບໍຣິສຸດຂອງພວກເຂົາ ເມື່ອ ກອງທັບແຫ່ງຄວາມຊົ່ວຮ້າຍເຂົ້າມາລ້ອມຮອບພວກເຂົາ. ພຣະເຈົ້າເອງຊົງທໍາລາຍກອງ ທັບທີ່ຊົ່ວຮ້າຍ. ເມື່ອພຣະເຈົ້າຊົງພິພາກສາໂລກ, ສິ່ງຫນຶ່ງທີ່ພຣະອົງແກ້ໄຂແມ່ນການໃຊ້ ພະລັງອຳນາດ ແລະ ການປົກຄອງທີ່ບໍ່ຖືກຕ້ອງ.

ບັນຫາຂອງພວກເຮົາອາດຈະເລວຮ້າຍຫຼາຍຂື້ນໃນບາງຄັ້ງ. ແຕ່ໃນຖານະພວກ ເຮົາເປັນຊາວຄຣິສຕຽນ, ພວກເຮົາຕ້ອງດໍາລົງຊີວິດດ້ວຍຄວາມຫວັງ. ພວກເຮົາບໍ່ຄວນ ຕັດສິນອະນາຄົດ ໂດຍອີງໃສ່ສິ່ງທີ່ບໍ່ດີທີ່ກໍາລັງເກີດຂື້ນໃນປັດຈຸບັນ. ພວກເຮົາທຸກຄົນ ຕ້ອງເຮັດໜ້າທີ່ຂອງພວກເຮົາໃນປັດຈຸບັນ ເພື່ອພະຍາຍາມເຮັດໃຫ້ຊີວິດຂອງຄົນອື່ນດີ ຂຶ້ນ.

`ເປັນຫຍັງມັນຈຶ່ງເປັນສິ່ງສໍາຄັນທີ່ຈະຈື່ໄວ້ວ່າ ພຣະເຈົ້າຊົງຕ້ອງທໍາລາຍໂລກນີ້ ກ່ອນ ແລະ ຫຼັງຈາກນັ້ນຈະຊົງສ້າງແຜ່ນດິນໂລກໃຫມ່ ກ່ອນທຸກສິ່ງທຸກຢ່າງຈະຖືກຕ້ອງ ຫຼື ຖືກແກ້ໄຂ?`