---
title:  ທູດສະຫວັນສອງອົງ
date:   12/05/2025
---

ຫຼັງຈາກ ອາດາມ ແລະ ເອວາເຮັດບາບແລ້ວ, ພຣະເຈົ້າໄດ້ໄລ່ໃຫ້ພວກເຂົາອອກ ຈາກສວນເດນ. ໃນເວລາດຽວກັນ ພຣະເຈົ້າຊົງປະທານຄວາມຫວັງເຖິງການສະເດັດມາ ຂອງພຣະຜູ້ຊ່ວຍໃຫ້ລອດແກ່ພວກເຂົາ (ປະຖົມມະການ 3:15). ພຣະເຈົ້າຊົງວາງທູດສະ ຫວັນສອງອົງເຝົ້າປະຕູເຂົ້າສູ່ສວນເອເດນ. ແສງສະຫວ່າງທີ່ສົດໃສສ່ອງເຂົ້າມາລະຫວ່າງ ທູດສະຫວັນສອງອົງ. ທ່ານເຫັນບໍ່ວ່າ ພາບທີ່ມີທູດສະຫວັນທີ່ສ່ອງແສງສົດໃສນີ້ ຊ່ວຍ ພວກເຮົາໃຫ້ຈື່ຈຳຫີບຄຳໝັ້ນສັນຍາຂອງພຣະເຈົ້າໄດ້ແນວໃດ (ອົບພະຍົບ 25:18)? ຫີບແຫ່ງຄຳໝັ້ນສັນຍາຂອງພຣະເຈົ້າແມ່ນສັນຍາລັກເຖິງບັນລັງຂອງພຣະອົງ.

`ອ່ານກ່ຽວກັບທູດສະຫວັນສອງອົງໃນປະຖົມມະການ 3:21–24. ພຣະເຈົ້າຊົງ ມອບໝາຍວຽກງານຫຍັງໃຫ້ທູດສະຫວັນ? ເປັນຫຍັງພຣະເຈົ້າຈຶ່ງມອບໝາຍວຽກງານນີ້ ໃຫ້ພວກເຂົາ?`

ທູດສະຫວັນສອງອົງມີໜ້າທີຫ້າມຄົນບາບບໍ່ໃຫ້ກິນໝາກໄມ້ຈາກຕົ້ນໄມ້ແຫ່ງຊີວິດ (ປະຖົມມະການ 3:22). ທູດສະຫວັນສອງອົງນັ້ນ ຍັງເປັນສັນຍາລັກແຫ່ງຄວາມຫວັງ ແລະ ຄໍາຫມັ້ນສັນຍາອີກດ້ວຍ. ພຣະເຈົ້າຊົງສັນຍາວ່າວັນໜຶ່ງມະນຸດຈະໄດ້ອາໄສຢູ່ໃນ ສວນເອເດນອີກຄັ້ງ. "ສວນເອເດນຍັງຄົງຢູ່ໃນໂລກນີ້ດົນນານ ຫຼັງຈາກອາດາມ ແລະ ເອ ວາຖືກໄລ່ອອກຈາກສວນເອເດນ. ຄົນບາບໄດ້ຖືກອະນຸຍາດໃຫ້ມອງເບິ່ງເຮືອນທີ່ສູນເສຍ ໄປຂອງພວກເຂົາ. ແຕ່ທູດສະຫວັນໄດ້ຂັດຂວາງບໍ່ໃຫ້ພວກເຂົາເຂົ້າໄປໃນສວນນັ້ນອີກຕໍ່ ໄປ." (ທ່ານ ນາງ ເອເລນ ຈີໄວທ໌, ໃນໜັງສືບັນພະຊົນ ແລະ ຜູ້ເຜີຍພຣະວະຈະນະ, ໜ້າ 62).