---
title:  ພຣະເຈົ້າຊົງຢູ່ທ່າມກາງປະຊາຊົນຂອງພຣະອົງ
date:   14/05/2025
---

ເສົາເມກນໍາພາຊາວອິດສະຣາເອນໄປສູ່ດິນແດນແຫ່ງພັນທະສັນຍາ. ພຣະເຈົ້າຊົງ ຢູ່ໃນເສົາເມກນັ້ນ. ເມື່ອເສົາເມກຢຸດລົງ, ຊາວອິດສະຣາເອນກໍຢຸດເຊົາ ແລະ ຕັ້ງຫໍເຕັນສັກ ສິດຂອງພຣະເຈົ້າ. ຫຼັງຈາກນັ້ນ, ທັງ 12 ເຜົ່າຂອງອິດສະຣາເອນ ຫຼື ກຸ່ມຄອບຄົວ, ກໍໄດ້ ຕັ້ງຄ້າຍພັກຂອງພວກເຂົາຢູ່ອ້ອມແອ້ມຫໍເຕັນສັກສິດ. ແຕ່ລະດ້ານຂອງຫໍເຕັນສັກສິດຈະມີ ສາມຊົນເຜົ່າຕັ້ງຄ້າຍພັກຢູ່. ຫຼັງຈາກນັ້ນ, ພຣະເຈົ້າຈະສະເດັດລົງມາໃນຫ້ອງສັກສິດທີ່ສຸດ ຂອງຫໍເຕັນ ແລະ ປະທັບຢູ່ທ່າມກາງປະຊາຊົນຂອງພຣະອົງ.

ສີ່ເຜົ່າທີ່ເຂັ້ມແຂງທີ່ສຸດໄດ້ຕັ້ງຄ້າຍຢູ່ແຕ່ລະດ້ານຂອງຫໍເຕັນສັກສິດ. ພຣະທຳຈົດ ບັນຊີ ບົດທີ 2 ເວົ້າກ່ຽວກັບເຜົ່າຕ່າງໆ ເຫຼົ່ານີ້. ຕັ້ງຊື່ເຜົ່າທັງສີ່ ແລະ ບອກຊື່ດ້ານຂອງຫໍ ເຕັນສັກສິດທີ່ພວກເຂົາຢູ່.

ໃຫ້ສັງເກດວ່າ ແຕ່ລະ 4 ເຜົ່າທີ່ເຂັ້ມແຂງທີ່ສຸດຈະມີທຸງໄຊພິເສດຂອງຕົນເອງ. ບັນດາສັນຍາລັກເທິງທຸງໄຊສະແດງໃຫ້ເຫັນວ່າ ພວກເຂົາແມ່ນຜູ້ໃດ.

ເມື່ອພວກເຮົາປຽບທຽບຂໍ້ມູນນີ້ກັບສິ່ງທີ່ພຣະຄຳພີກ່າວກ່ຽວກັບເຢຣູຊາເລັມ ໃຫມ່, ພວກເຮົາເຫັນສິ່ງທີ່ໜ້າສົນໃຈຄື: ມີປະຕູສາມປ່ອງຢູ່ທັ້ງສີ່ດ້ານຂອງເມືອງ (ສິບ ສອງປ່ອງ). ປະຕູແຕ່ລະປ່ອງແມ່ນສັນຍາລັກຂອງສາມຊົນເຜົ່າ. ຂໍ້ມູນກ່ຽວກັບຄ້າຍພັກ ຂອງຊາວອິດສະຣາເອນ ແລະ ນະຄອນເຢຣູຊາເລັມໃຫມ່ຊ່ວຍໃຫ້ພວກເຮົາເຫັນແນວ ຄວາມຄິດທີ່ຫນ້າສົນໃຈຄື: ພຣະເຈົ້າຊົງຕ້ອງການນຳປະຊາຊົນທຸກໆ ຄົນເຂົ້າມາໃກ້ບັນລັງ ຂອງພຣະອົງ.