---
title:  ການລົ້ມລົງສູ່ບາບລູຊີເຟີ
date:   15/05/2025
---

ມັນຍາກທີ່ຈະເຊື່ອວ່າ ລູຊີເຟີ ຫຼື ຕອນນີ້ຄື ຊາຕານ ຊຶ່ງເປັນທູດສະຫວັນທີ່ເຄີຍໃກ້ ຊິດພຣະເຈົ້າ ແລະ ບັນລັງຂອງພຣະອົງຫຼາຍທີ່ສຸດ. ສ່ວນຫນຶ່ງຂອງວຽກງານຂອງຊາຕານ ແມ່ນເພື່ອສະແດງສະຫງ່າຣາສີຂອງພຣະເຈົ້າໃຫ້ແກ່ທຸກໆຄົນໃນສະຫວັນ. ແຕ່ລູຊີເຟີໄດ້ ສົນໃຈຄວາມສະຫງ່າຣາສີຂອງມັນເອງ, ບໍ່ແມ່ນສະຫງ່າຣາສີຂອງພຣະເຈົ້າຜູ້ຊົງສ້າງມັນ. ລູຊີເຟີຮູ້ສຶກວ່າ ມັນບໍ່ໄດ້ຮັບກຽດຕິຍົດ ແລະ ຄວາມຍ້ອງຍໍພຽງພໍ.

`ອ່ານ ເອເຊກຽນ 28:11–17 ແລະ ເອຊາຢາ 14:12–14. ສິ່ງໃດທີ່ເຮັດໃຫ້ລູຊີ ເຟີເຮັດບາບ? ປຽບທຽບຂໍ້ພຣະຄຳພີເຫຼົ່ານີ້ກັບພຣະນິມິດ 14:1–12. ລອງປຽບທຽບ ການລົ້ມລົງສູ່ບາບຂອງລູຊີເຟີກັບກຽດຕິຍົດທີ່ພຣະເຢຊູຊົງປະທານໃຫ້ແກ່ພວກເຮົາ. ແນວຄວາມ ຄິດເຫຼົ່ານີ້ຊ່ວຍທ່ານເຂົ້າໃຈແນວໃດ ເຖິງສິ່ງທີ່ເກີດຂື້ນໃນພຣະທຳພຣະນິມິດ ບົດທີ 14?`

ພຣະເຈົ້າຊົງໄລ່ລູຊີເຟີອອກເທິງພູສັກສິດ. ທ່ານເຫັນບໍ່ວ່າ ຜູ້ທີ່ໄດ້ຮັບຄວາມລອດ ຈະຢືນຢູ່ເທິງພູຊີໂອນກັບລູກແກະພຣະເຈົ້າບໍ? ລູຊີເຟີເຄີຍຢູ່ໃນສວນເອເດນ. ມວນມະນຸດ ໄດ້ດໍາລົງຊີວິດຢູ່ໃນສວນເອເດນ ກ່ອນທີ່ຈະເຮັດບາບ. ລູຊີເຟີຈະບໍ່ມີວັນໄດ້ຢູ່ໃນສວນເອ ເດນອີກຕໍ່ໄປ. ແຕ່ພວກເຮົາຈະໄດ້ດຳລົງຊີວິດຢູ່ໃນເອເດນ ເພາະພຣະເຢຊູ (ອ່ານພຣະນິ ມິດ 22:1–3).

`ຄໍາອ້າງອີງຕໍ່ໄປນີ້ຈາກ ທ່ານ ນາງ ເອເລນ ຈີໄວທ໌ຊ່ວຍໃຫ້ພວກເຮົາເຂົ້າໃຈແນວ ຄວາມຄິດເຫຼົ່ານີ້ຫຼາຍຂຶ້ນຄື: "ພຣະເຈົ້າຈະຊົງຊະນະ." ຜູ້ຄົນທີ່ພຣະເຈົ້າຊົງຊ່ວຍໃຫ້ລອດ ຈະເຂົ້າມາແທນທີ່ຊາຕານ ແລະ ບໍລິວານຂອງມັນ." (ບົດວິຈານຂອງເອັດເວັນຕິສ໌ ແລະ ຂ່າວວັນຊະບາໂຕ, 29 ພຶດສະພາ, ປີ ຄສ. 1900).`