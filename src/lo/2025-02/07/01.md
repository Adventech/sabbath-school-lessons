---
title:  ພຣະເຈົ້າ ແລະ ບັນລັງຂອງພຣະອົງ
date:   10/05/2025
---

### ອ່ານບົດຮຽນສໍາລັບອາທິດນີ້

ເອຊາຢາ 6:6–8; ປະຖົມມະການ 3:21–24; ເອເຊກຽນ 1:4–14; ຈົດບັນຊີ 2:3, 10, 18, 25; ເອເຊກຽນ 28:11–17; ເອຊາຢາ 14:12–14.

> <p>ຂໍ້ຄວນຈຳ</p>
> “ແລ້ວຂ້າພະເຈົ້າກໍໄດ້ຍິນອົງພຣະຜູ້ເປັນເຈົ້າຖາມວ່າ, “ເຮົາຈະໃຊ້ຜູ້ໃດໄປ? ຜູ້ ໃດຈະເປັນຜູ້ນຳຖ້ອຍຄຳຂອງເຮົາໄປກ່າວຕາງເຮົາ?” ຂ້າພະເຈົ້າຈຶ່ງຕອບວ່າ, “ຂ້ານ້ອຍຢູ່ທີ່ ນີ້ ໂຜດໃຊ້ຂ້ານ້ອຍໄປເຖີດ” (ເອຊາຢາ 6:8).

ພຣະເຈົ້າຊົງສ້າງທຸກສິ່ງທຸກຢ່າງ (ພຣະນິມິດ 4:11). ສະນັ້ນ ທຸກສິ່ງທຸກຢ່າງທີ່ ພຣະອົງຊົງສ້າງແມ່ນຢູ່ພາຍໃຕ້ການຄວບຄຸມຂອງພຣະອົງ. ພຣະເຈົ້າຊົງຮັກພວກເຮົາ ແລະ ທຸກສິ່ງທຸກຢ່າງທີ່ພຣະອົງຊົງສ້າງ. ເມື່ອພວກເຮົາຮຽນຮູ້ເພີ່ມເຕີມກ່ຽວກັບຄວາມຮັກຂອງ ພຣະເຈົ້າ, ພວກເຮົາຈະເຂົ້າໃຈເຖິງສາເຫດທີ່ຄົນບາບບໍ່ດີພໍທີ່ຈະໄດ້ຮັບຄວາມຮັກນັ້ນ.

ໃນອາທິດນີ້, ພວກເຮົາຈະສືບຕໍ່ສຶກສາກ່ຽວກັບຄວາມຮັກຂອງພຣະເຈົ້າ ແລະ ບັນລັງຂອງພຣະອົງ. ໃນຂະນະທີ່ພວກເຮົາເຮັດດັ່ງນັ້ນ, ພວກເຮົາຈະຄິດເຖິງວິທີທີ່ພວກ ເຮົາ, ໃນຖານະເປັນຄົນບາບ, ສາມາດມີຄວາມສຳພັນກັບພຣະເຈົ້າຜູ້ບໍຣິສຸດໄດ້. ພວກເຮົາ ຈະເບິ່ງວິທີ ການທີ່ພຣະເຢຊູຊົງເຮັດໃຫ້ພວກເຮົາເປັນຄົນໃໝ່ ແລະ ນໍາພວກເຮົາກັບຄືນສູ່ ບັນລັງຂອງພຣະເຈົ້າ. ພຣະເຈົ້າຊົງວາງແຜນທີ່ຈະສ້າງພວກເຮົາເປັນຄົນໃໝ່ ເພື່ອໃຫ້ພວກ ເຮົາສາມາດສະແດງຄຳສັນລະເສີນຂອງພຣະອົງຕໍ່ທຸກໆ ຄົນໃນສະຫວັນ. ດັ່ງທີ່ພວກເຮົາ ອ່ານພຣະຄຳພີ, ພວກເຮົາຈະໄດ້ຮັບຄຳແນະນຳທີ່ສໍາຄັນທີ່ຈະຊ່ວຍໃຫ້ພວກເຮົາເຂົ້າໃຈດີ ຂຶ້ນກ່ຽວກັບວຽກງານທີ່ສໍາຄັນ ແລະ ສັກສິດທີ່ພຣະເຈົ້າຊົງມອບໃຫ້ແກ່ພວກເຮົາ.

ພຣະເຈົ້າຈະຢຸດຕິບາບ ແລະ ການຕໍ່ສູ້ຕ້ານພຣະບັນຍັດອັນສັກສິດຂອງພຣະອົງ. ແລ້ວພວກເຮົາຈະເຂົ້າໃຈຄວາມຮັກຂອງພຣະອົງ ຫຼາຍຍິ່ງຂື້ນກວ່າທີ່ເປັນຢູ່ໃນປັດຈະບັນ ນີ້.