---
title:  "ໃນພຣະທຳເພງສັນລະເສີນ: ພາກທີ 1"
date:   17/05/2025
---

### ອ່ານບົດຮຽນສໍາລັບອາທິດນີ້

ເຮັບເຣີ 9:11–15; ເພງສັນລະເສີນ 15; ເພງສັນລະເສີນ 24; ອົບພະຍົບ 33:18–23; ເພງສັນລະເສີນ 5; ພຣະນິມິດ 14:1–12.

> <p>ຂໍ້ຄວນຈຳ</p>
> “ແລ້ວຂ້າພະເຈົ້າກໍໄດ້ຫລຽວເບິ່ງ ແລະ ເຫັນພຣະເມສານ້ອຍຢືນຢູ່ເທິງພູເຂົາຊີ ໂອນ ແລະ ຜູ້ທີ່ຢູ່ກັບພຣະອົງແສນສີ່ໝື່ນສີ່ພັນຄົນ ຊຶ່ງເປັນພວກທີ່ມີພຣະນາມຂອງພຣະ ອົງ ແລະ ພຣະນາມພຣະບິດາຂອງພຣະອົງ ຂຽນໄວ້ທີ່ໜ້າຜາກຂອງພວກເຂົາ” (ພຣະນິມິດ 14:1).

ໃນຖານະເປັນຊາວເຊເວັນເດ ເອັດເວັນຕິສ໌, ພວກເຮົາຄົ້ນເລື່ອງຕ່າງໆ ຂອງພຣະ ຄຳພີເດີມ ເພື່ອຊອກຫາສັນຍາລັກດຽວກັນທີ່ຍັງຖືກນໍາໃຊ້ໃນພຣະທຳພຣະນິມິດ. ເລື່ອງ ເຫຼົ່ານີ້ ຊ່ວຍໃຫ້ພວກເຮົາເຂົ້າໃຈດີຂຶ້ນກ່ຽວກັບສັນຍາລັກຕ່າງໆ ໃນພຣະທຳພຣະນິມິດ. ເລື່ອງເຫຼົ່ານີ້ບໍ່ແມ່ນສ່ວນດຽວຂອງພຣະຄໍາພີທີ່ມີສັນຍາລັກຕ່າງໆ.

ພຣະທຳເພງສັນລະເສີນຍັງມີສັນຍາລັກຕ່າງໆ ທີ່ພວກເຮົາໄດ້ອ່ານໃນພຣະທຳ ພຣະນິມິດ. ພຣະທຳເພງສັນລະເສີນເປັນການລວບລວມບົດກະວີ ແລະ ບົດເພງສັກສິດ ຕ່າງໆ. ບັນດາບົດກະວີ ແລະ ບົດເພງເຫຼົ່ານີ້ເວົ້າເຖິງປະສົບການຂອງມະນຸດຫຼາຍຢ່າງ. ປະ ສົບການເຫຼົ່ານີ້ ຮວມທັງຄວາມທຸກທໍລະມານ ແລະ ຄວາມເສົ້າສະຫຼຸດໃຈກ່ຽວກັບຄວາມ ບາບໄປຈົນເຖິງຄວາມຮູ້ສຶກຍິນດີ ເພາະຄໍາຫມັ້ນສັນຍາຂອງພຣະເຈົ້າເລື່ອງການໃຫ້ອະໄພ ແລະ ຄວາມເມດຕາ.

ແນ່ນອນ, ເມື່ອພວກເຮົາອ່ານພຣະທຳເພງສັນລະເສີນຢ່າງລະອຽດ, ພວກເຮົາຈະ ເຂົ້າໃຈພຣະທຳພຣະນິມິດໄດ້ດີຂຶ້ນ. ພວກເຮົາຈະເຂົ້າໃຈພຣະທຳພຣະນິມິດ 14, ຊຶ່ງເວົ້າ ເຖິງພັນທະກິດສຸດທ້າຍຂອງຄຣິສຕະຈັກໃນຊ່ວງຍຸກສຸດທ້າຍຂອງພຣະເຈົ້າ.