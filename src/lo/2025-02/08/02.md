---
title:  ພຣະມະຫາປະໂຣຫິດ ຫຼື ຜູ້ນຳຝ່າຍຈິດວິນຍານສູງສຸດ
date:   18/05/2025
---

ພຣະເຈົ້າຊົງບອກໂມເຊໃຫ້ສ້າງຫໍເຕັນສັກສິດແກ່ພຣະອົງ ເພື່ອໃຫ້ພຣະອົງສາ ມາດສະເດັດລົງມາຢູ່ໃນທ່າມກາງປະຊາຊົນຂອງພຣະອົງໄດ້. ໂມເຊບໍ່ໄດ້ຮັບອະນຸຍາດໃຫ້ ປະຕິບັດຕາມການອອກແບບໃດໆ ທີ່ລາວມັກ. ພຣະເຈົ້າຊົງປະທານແຜນການພິເສດໃຫ້ ແກ່ໂມເຊ ເພື່ອປະຕິບັດຕາມຄື: "‘ຈົ່ງເອົາໃຈໃສ່ເຮັດສິ່ງເຫຼົ່ານີ້ ຕາມແບບແຜນທີ່ເຮົາໄດ້ສຳ ແດງຕໍ່ເຈົ້າທີ່ເທິງພູນັ້ນ” (ອົບພະຍົບ 25:40). ພຣະທຳເຮັບເຮີບອກພວກເຮົາວ່າ ແບບ ແຜນທີ່ໂມເຊໃຊ້ຄື ເງົາແຫ່ງພຣະວິຫານທີ່ສັກສິດໃນສະຫວັນ.

`ອ່ານເຮັບເຣີ 9:11–15 ກ່ຽວກັບພຣະເຢຊູ ຜູ້ຊົງເປັນມະຫາປະໂຣຫິດສູງສຸດ ຂອງພວກເຮົາໃນພຣະວິຫານສັກສິດເທິງສະຫວັນ. ຂໍ້ພຣະຄຳພີເຫຼົ່ານີ້ສອນພວກເຮົາຫຍັງ ແດ່ກ່ຽວກັບສິ່ງທີ່ພຣະເຢຊູຊົງເຮັດ ເພື່ອພວກເຮົາໃນເວລານີ້?`

ບັນດາສັນຍາລັກຂອງພຣະຄຳພີເດີມສໍາລັບການຖວາຍບູຊາ ແລະ ການນະມັດສະ ການສະແດງໃຫ້ເຫັນພັນທະກິດທີ່ພຣະເຢຊູຈະເຮັດໃນອະນາຄົດ. ທຸກສິ່ງທຸກຢ່າງໃນຫໍ ເຕັນສັກສິດ ຕັ້ງແຕ່ເຄື່ອງໃຊ້ຕ່າງໆ ແລະ ເຄື່ອງຖວາຍບູຊາໃຫ້ແກ່ພວກປະໂຣຫິດ ຫຼື ຜູ້ນໍາ ສັກສິດລ້ວນບອກພວກເຮົາກ່ຽວກັບພຣະເຢຊູ.

ພຣະທຳພຣະນິມິດມີສັນຍາລັກເຫຼົ່ານີ້ຢ່າງຫຼວງຫຼາຍ. ດັ່ງທີ່ໂປໂລເວົ້າ, ປະສົບ ການຂອງຊາວອິດສະຣາເອນໃນສະໄໝພຣະຄຳພີເດີມ "ໄດ້ເກີດຂຶ້ນ ເພື່ອສະແດງໃຫ້ພວກ ເຮົາເຫັນບາງສິ່ງບາງຢ່າງ. ການບັນທຶກເຫດການທັງໝົດນີ້ໄວ້ ເພື່ອເຕືອນສະຕິພວກເຮົາ ຊຶ່ງຢູ່ໃນຍຸກສຸດທ້າຍທີ່ກຳລັງຈະມາເຖິງ” (1 ໂກຣິນໂທ 10:11).