---
title:  ພຣະບັນຍັດຖືກຂຽນໄວ້ໃນຫົວໃຈຂອງພວກເຮົາ
date:   20/05/2025
---

ມີກຸ່ມຄົນກຸ່ມໜຶ່ງນ້ອຍໆຢືນຢູ່ເທິງພູຊີໂອນ. ແຕ່ລະຄົນມີຊື່ທີ່ຖືກຂຽນໄວ້ທີ່ໜ້າ ຜາກຂອງເຂົາເຈົ້າ. ຊື່ຂອງຜູ້ໃດ? ຊຶ່ງເປັນພວກທີ່ມີພຣະນາມຂອງພຣະນາມພຣະບິດາ ແລະ ພຣະເມສານ້ອຍ (ລູກແກະ). ຊື່ນີ້ເປັນຊື່ທີ່ແຕກຕ່າງກັນສອງຊື່ແມ່ນບໍ? ບໍ່ແມ່ນແນ່ ນອນ! ພຣະເຢຊູ ແລະ ພຣະບິດາຊົງເປັນໜຶ່ງດຽວກັນແມ່ນບໍ? ຊື່ໃນພຣະຄໍາພີຫມາຍເຖິງ ຫຼາຍກ່ວາເຄື່ອງຫມາຍທີ່ຄົນໃຊ້ກັນ. ຊື່ສະແດງໃຫ້ເຫັນສິ່ງທີ່ຢູ່ໃນຫົວໃຈຂອງຄົນນັ້ນ.

`ອ່ານ ອົບພະຍົບ 33:18–23; 34:1–7 ແລະ ເພງສັນລະເສີນ 119:55. ເມື່ອ ໂມເຊຂໍຊົງໂຜດໃຫ້ໄດ້ເຫັນແສງສຸກໃສແຫ່ງສະຫງ່າຣາສີຂອງພຣະອົງ, ພຣະເຈົ້າຊົງສັນຍາ ວ່າ ຈະສຳແດງສິ່ງໃດໃຫ້ລາວເຫັນ?”`

ບາງຄົນຄິດວ່າ ແສງສຸກໃສແຫ່ງສະຫງ່າຣາສີຂອງພຣະເຈົ້າແມ່ນແສງສະຫວ່າງທີ່ ສົດໃສທີ່ບໍ່ມີໃຜສາມາດເຂົ້າໃກ້ໄດ້. ຄວາມຄິດແບບນີ້ຖືກຕ້ອງແລ້ວ. ໃນເວລາດຽວກັນ, ສະຫງ່າຣາສີຂອງພຣະເຈົ້າແມ່ນແຈ້ງສົດໃສກວ່າດວງຕາເວັນ. ສະຫງ່າຣາສີຂອງພຣະເຈົ້າ ຍັງລວມທັງຄວາມຮັກ ແລະ ຄວາມເມດຕາຂອງພຣະອົງ. ສິ່ງດຽວກັນແມ່ນຄວາມຈິງສໍາ ລັບພຣະນາມຂອງພຣະເຈົ້າ.

ເມື່ອພຣະຄຳພີເວົ້າເຖິງຄົນກຸ່ມນ້ອຍໆທີ່ມີພຣະນາມພຣະບິດາຖືກຂຽນໄວ້ທີ່ໜ້າ ຜາກຂອງພວກເຂົາ, ພຣະຄຳພີບໍ່ໄດ້ເວົ້າເຖິງຕົວອັກສອນຕົວຈິງ ທີ່ຂຽນໄວ້ເທິງໜ້າຜາກ ຂອງເຂົາເຈົ້າ! ຄວາມໝາຍທີ່ແທ້ຈິງຂອງພຣະຄຳພີຄື ຄວາມຮັກ, ການອະໄພ ແລະ ຄວາມ ເມດຕາຂອງພຣະເຈົ້າຖືກຈະລຶກໄວ້ໃນຄວາມຄິດ, ຫົວໃຈ ແລະ ຊີວິດຂອງທ່ານ.