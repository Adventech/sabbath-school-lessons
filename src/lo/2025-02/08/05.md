---
title:  ເພງສັນລະເສີນ 5
date:   21/05/2025
---

`ອ່ານເພງສັນລະເສີນ 5. ໃນບົດກະວີນີ້, ດາວິດໄດ້ປຽບທຽບຜູ້ສູນເສຍຄວາມ ລອດກັບຜູ້ທີ່ໄດ້ຮັບຄວາມລອດ. ປຽບທຽບເພງສັນລະເສີນ 5 ກັບພຣະນິມິດ 14:1-12. ທ່ານພົບເຫັນສິ່ງໃດແດ່ທີ່ເໝືອນກັນໃນບົດກະວີທັງສອງເລື່ອງນີ້? ຄໍາຕອບຂອງທ່ານ ຊ່ວຍໃຫ້ທ່ານເຂົ້າໃຈຄວາມຫມາຍຂອງການເປັນສ່ວນຫນຶ່ງຂອງຄຣິດຕະຈັກໃນຊ່ວງຍຸກ ສຸດທ້າຍຂອງພຣະເຈົ້າແນວໃດ?`

ດາວິດເວົ້າວ່າ "ພຣະອົງບໍ່ແມ່ນພຣະເຈົ້າທີ່ພໍໃຈໃນການບາບຊົ່ວຄວາມຊົ່ວຮ້າຍ ທຸກຊະນິດຈະບໍ່ຢູ່ກັບພຣະອົງ” (ເພງສັນລະເສີນ 5:4). ເຫດຜົນທີ່ພຣະເຈົ້າຊົງບອກປະຊາ ຊົນຂອງພຣະອົງໃຫ້ສ້າງຫໍເຕັ້ນສັກສິດໃຫ້ພຣະອົງ ໃນສະໄໝພຣະຄຳພີເດີມ ແມ່ນເພື່ອ ພຣະອົງຈະໄດ້ສະຖິດຢູ່ກັບພວກເຂົາ. ສິ່ງດຽວກັນຈະເກີດຂຶ້ນໃນລາຊະອານາຈັກຂອງພຣະ ເຈົ້າ (ອ່ານ ພຣະນິມິດ 21:3). ຜູ້ທີ່ເຂົ້າມາໃກ້ບັນລັງຂອງພຣະເຈົ້າຈະຕ້ອງໄດ້ຮັບຄວາມ ລອດ.

ນອກຈາກນັ້ນ, ທ່ານເຫັນບໍວ່າ ຜູ້ທີ່ໄດ້ຮັບຄວາມລອດໃນພຣະນິມິດ 14 ບໍ່ໄດ້ ເວົ້າຕົວະໃດໆ (ພຣະນິມິດ 14:5)? ພວກເຂົາບອກຄວາມຈິງ. ຄໍາເວົ້າ ແລະ ການກະທໍາ ຂອງພວກເຂົາ ສະແດງໃຫ້ເຫັນເຖິງຄວາມຮັກ ແລະ ຄວາມເມດຕາຂອງພຣະເຈົ້າ. ສ່ວນ ຄົນຊົ່ວຮ້າຍບໍ່ໄດ້ເວົ້າຄວາມຈິງ (ເພງສັນລະເສີນ 5:9).

ໂຢຮັນສະແດງໃຫ້ພວກເຮົາເຫັນພາບທີ່ໜ້າອັດສະຈັນໃນສ່ວນນີ້ຂອງພຣະທຳ ພຣະນິມິດ 14. ພຣະເຈົ້າຊົງຊ່ວຍຄົນບາບຈາກຄວາມຕາຍ. ບັດນີ້ ພວກເຂົາກໍຢືນຢູ່ກັບ ພຣະເຈົ້າແລ້ວ. ຄົນບາບເຫຼົ່ານີ້ ບໍ່ໄດ້ຮັບຄວາມໂປດປານນີ້ຈາກພຣະເຈົ້າ ໂດຍຜ່ານການ ເຮັດຄວາມດີ. ພຣະເຈົ້າຊົງປະທານຂອງປະທານນີ້ໃຫ້ແກ່ພວກເຂົາ ເພາະລູກແກະຂອງ ພຣະເຈົ້າຄື ພຣະເຢຊູຄຣິດ ຜູ້ຊົງຢືນຢູ່ທີ່ນັ້ນພ້ອມກັບພວກເຂົາ. ພຣະເຈົ້າຊົງອະໄພເຂົາເຈົ້າ ແລະ ຊ່ວຍພວກເຂົາໃຫ້ລອດ.