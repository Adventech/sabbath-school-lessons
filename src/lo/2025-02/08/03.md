---
title:  ພູຊີໂອນ
date:   19/05/2025
---

`ອ່ານເພງສັນລະເສີນ 15 ແລະ 24, ຊຶ່ງດາວິດຖາມຄໍາຖາມສໍາຄັນວ່າ: "ຜູ້ໃດຈະ ນະມັດສະການທີ່ຊີໂອນເນີນພູສັກສິດຂອງພຣະອົງນັ້ນໄດ້?" (ເພງສັນລະເສີນ 15:1 ແລະ 24:3). ຈົ່ງປຽບທຽບຄໍາຕອບຂອງດາວິດໃນພຣະທຳເພງສັນລະເສີນບົດທີເຫຼົ່ານີ້ ກັບ ພາບຂອງໂຢຮັນທີ່ປະຊາຊົນຢືນຢູ່ເທິງພູຊີໂອ ໃນພຣະນິມິດ 14:1–5. ມີຫຍັງແດ່ຄ້າຍ ຄືກັນໃນທັງເພງສັນລະເສີນສອງບົດຂອງດາວິດ ແລະ ໃນບົດນີ້ທີ່ໂຢຮັນໄດ້ຂຽນ? ພວກ ເຮົາຈະເຂົ້າຮ່ວມກຸ່ມນີ້ແນວໃດ?`

ພຣະເຢຊູ ຊຶ່ງເປັນລູກແກະຂອງພຣະເຈົ້າ ຊົງປະທານກໍາລັງໃຫ້ແກ່ພວກເຮົາ ເພື່ອ ຈະຢືນຢູ່ເທິງຊີໂອນ. ດາວິດບໍ່ໄດ້ເວົ້າກ່ຽວກັບລູກແກະ ໃນບົດເພງຂອງລາວ. ແຕ່ໂຢຮັນ ໄດ້ຂຽນກ່ຽວກັບລູກແກະໃນພຣະທຳພຣະນິມິດ 14. ພຣະນິມິດ 14 ແມ່ນຄໍາຕອບສຳລັບ ຄໍາຖາມຂອງດາວິດ. ເນື່ອງຈາກ ລູກແກະຂອງພຣະເຈົ້າຊົງປະທັບຢືນຢູ່ເທິງພູຊີໂອນ, ໃນພຣະວິຫານສັກສິດຂອງພຣະເຈົ້າ, ພວກເຮົາຈຶ່ງສາມາດດຳລົງຊີວິດຢູ່ທີ່ນັ້ນກັບພຣະອົງ ດ້ວຍຄວາມເຊື່ອໄດ້. ພວກເຮົາສາມາດເຂົ້າໄປໃນສະຖານທີ່ບໍລິສຸດໄດ້ດ້ວຍຄວາມຫວັງ ແລະ ຄວາມກ້າຫານ "ດ້ວຍພຣະໂລຫິດຂອງພຣະເຢຊູເຈົ້າ." ພຣະອົງຊົງສ້າງວິທີການດຳ ລົງຊີວິດໃຫມ່ ແລະ ຫົນທາງໃຫ້ແກ່ພວກເຮົາ. ພຣະອົງຊົງເປີດທາງຂອງພຣະເຈົ້າໃຫ້ພວກ ເຮົາໂດຍສະເພາະ. ມັນຊ່ວຍໃຫ້ພວກເຮົາຜ່ານນ່ານ ຫຼື ເສື້ອຜ້າຜືນໃຫຍ່ທີ່ຊ່ອນພຣະເຈົ້າ ຈາກພວກເຮົາ. ເລື່ອງນີ້ເກີດຂື້ນ ເມື່ອພຣະເຢຊູຊົງສະຫຼະຮ່າງກາຍຂອງພຣະອົງເປັນເຄື່ອງບູ ຊາ” (ເຮັບເຣີ 10:19, 20). ຖ້າປາສະຈາກພຣະໂລຫິດຂອງພຣະເຢຊູ, ພວກເຮົາຈະມີ ຫວັງຫຍັງແດ່? ບໍ່ມີຄວາມຫວັງເລີຍ!