---
title:  ພວກເຮົາຢູ່ທີ່ນີ້ສໍາລັບເວລານີ້
date:   12/06/2025
---

ເປັນຕາເສົ້າໃຈຄຣິດສະຕຽນບາງຄົນເວົ້າແຕ່ເລື່ອງຍາກໆທີ່ຈະເກີດຂຶ້ນໃນຊ່ວງ ຍຸກສຸດທ້າຍ.. ແນ່ນອນ, ເວລາທີ່ຫນ້າຢ້ານກົວແມ່ນຢູ່ຂ້າງຫນ້າພວກເຮົາ. ແຕ່ພວກເຮົາ ຕ້ອງລະມັດລະວັງບໍ່ໃຫ້ຄວາມຢ້ານກົວຂອງພວກເຮົາເຮັດໃຫ້ພວກເຮົາຄິດເຖິງເວລາທີ່ ເລວຮ້າຍ ແລະ ຄວາມທຸກຍາກລຳບາກໃນອະນາຄົດເທົ່ານັ້ນ.

ໃນພຣະທຳພຣະນິມິດ 12, ມານຮ້າຍກຳລັງຕາມລ່າແມ່ຍິງ ຊຶ່ງເປັນຄຣິສຕະຈັກ ທີ່ແທ້ຈິງຂອງພຣະເຈົ້າ. ມານຮ້າຍກຽດຊັງຄຣິດຕະຈັກ ແລະ ເຮັດໃຫ້ນາງເຈັບປວດ. ແຕ່ ພຣະເຈົ້າຊົງຊ່ວຍນາງໃຫ້ພົ້ນ. ເລື່ອງຂອງເອສະເທີຊ່ວຍໃຫ້ພວກເຮົາເຂົ້າໃຈວິທີການທີ່ ພຣະເຈົ້າຈະຊົງຊ່ວຍປະຊາຊົນຂອງພຣະອົງໃຫ້ພົ້ນໃນຊ່ວງຍຸກສຸດທ້າຍ. ເອສະເທີເປັນຣາ ຊີນີທີ່ສວຍງາມ. ພຣະເຈົ້າຊົງໃຊ້ເອສະເທີ ແບບດຽວກັບທີ່ພຣະອົງຈະໃຊ້ຄຣິດຕະຈັກໃນ ຊ່ວງສຸດທ້າຍຂອງພຣະອົງ ເພື່ອຊ່ວຍປະຊາຊົນຂອງພຣະອົງໃນໂລກໃຫ້ພົ້ນ.

`ອ່ານ ເອສະເທີ 4:13, 14; 5:1–3 ແລະ 9:20–28. ພວກເຮົາສາມາດຮຽນຮູ້ ຫຍັງແດ່ຈາກຂໍ້ພຣະຄຳພີເຫຼົ່ານີ້ ກ່ຽວກັບປະສົບການການທົນທຸກທໍລະມານຂອງພວກເຮົາ ເອງໃນຊ່ວງຍຸກສຸດທ້າຍ?`

ພຣະເຈົ້າຊົງສ້າງຕັ້ງຄຣິສຕະຈັກຂອງພຣະອົງໃນຊ່ວງຍຸກສຸດທ້າຍ ເພື່ອຊ່ວງເວລາ ພິເສດໃນປະຫວັດສາດ. ເມື່ອ 1,260 ມື້ແຫ່ງຍຸກມືດສິ້ນສຸດລົງ, ພຣະເຈົ້າຊົງນໍາຄຣິສຕະ ຈັກທີ່ແທ້ຈິງຂອງພຣະອົງອອກຈາກບ່ອນລີ້ຊ່ອນ (ປຽບທຽບກັບ ພຣະນິມິດ 12:14). ອົງພຣະຜູ້ເປັນເຈົ້າຊົງປະທານຂ່າວສານແຫ່ງຄວາມເມດຕາແກ່ຄຣິສຕະຈັກໃນຊ່ວງຍຸກສຸດທ້າຍຂອງພຣະອົງ ເພື່ອສົ່ງເຖິງທຸກໆ ຄົນໃນໂລກຄື: ຂ່າວສານຂອງທູດສະຫວັນທັງສາມ. ພວກເຮົາຢູ່ທີ່ນີ້ ເໝືອນກັບເອສະເທີໃນສະໄໝຂອງນາງ ເພື່ອເວລານີ້ (ເອສະເທີ 4:14).