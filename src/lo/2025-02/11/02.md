---
title:  ມີການອຶດຢາກເກີດຂື້ນ
date:   08/06/2025
---

ບາງຄົນເວົ້າວ່າ ຄວາມຊົ່ວຮ້າຍ ແລະ ຄວາມບາບທັງຫມົດໃນຊີວິດນີ້ ແມ່ນການ ພິສູດວ່າ (1) ບໍ່ມີພຣະເຈົ້າ. ຫຼື (2) ຖ້າວ່າມີພຣະເຈົ້າ, ພຣະອົງບໍ່ສາມາດຢຸດຕິສິ່ງຮ້າຍໄດ້ທີ່ ກຳລັງເກີດຂື້ນ. ຫຼື (3) ພຣະອົງບໍ່ສົນໃຈຄວາມທຸກທໍລະມານຂອງພວກເຮົາ. ເລື່ອງໃນ ພຣະຄຳພີຫຼາຍໆເລື່ອງໄດ້ໃຫ້ຫຼັກຖານພຽງພໍທີ່ຈະພິສູດໃຫ້ເຫັນວ່າ ແນວຄິດເຫຼົ່ານີ້ບໍ່ມີຂໍ້ ໃດຖືກຕ້ອງເລີຍ. ແມ່ນແລ້ວ, ພຣະເຈົ້າຊົງອະນຸຍາດໃຫ້ພວກເຮົາຕ້ອງທົນທຸກທໍລະມານ ກັບສິ່ງທີ່ເກີດຂື້ນ ເມື່ອພວກເຮົາຕໍ່ສູ້ຕ້ານກັບພຣະອົງ ແລະ ລະເມີດພຣະບັນຍັດຂອງພຣະ ອົງ. ໃນເວລາດຽວກັນ, ພຣະເຈົ້າຊົງຢູ່ທີ່ນັ້ນສະເໝີ. ພຣະອົງຊົງທຳພັນທະກິດໃນປະຫວັດ ສາດຂອງມະນຸດສະເໝີ ເພື່ອແກ້ໄຂບັນຫາເລື່ອງບາບ ແລະ ຄວາມທຸກທໍລະມານ. ເລື່ອງ ຂອງນາງຣຸດເປັນຕົວຢ່າງທີ່ສະແດງໃຫ້ພວກເຮົາເຫັນເຖິງວິທີການທີ່ພຣະເຈົ້າຊົງຊ່ວຍ ພວກເຮົາໃຫ້ພົ້ນ.

`ອ່ານນາງຣຸດ 1:1–5. ນາໂອມີ ແລະ ນາງຣຸດຕ້ອງຜ່ານຊ່ວງເວລາທີ່ຍາກລຳບາກ ຢ່າງໃດແດ່? ສິ່ງໃດເຮັດໃຫ້ເກີດຊ່ວງເວລາທີ່ຍຸກບາກເຫຼົ່ານີ້? ເລື່ອງນີ້ສະແດງໃຫ້ເຫັນ ເຖິງຊ່ວງເວລາທີ່ຍາກລຳບາກທີ່ທຸກຄົນໃນໂລກກໍາລັງປະສົບຢູ່ໃນຂະນະນີ້ຢ່າງໃດແດ່?`

ພວກເຮົາກໍເໝືອນກັບນາງນາໂອມີ. ພວກເຮົາໄດ້ສູນເສຍເຮືອນທີ່ພຣະເຈົ້າຊົງ ວາງແຜນໄວ້ໃຫ້ພວກເຮົາໃນຕົ້ນເດີມໄປແລ້ວ. ຊີວິດຂອງພວກເຮົາກາຍເປັນເລື່ອງຍາກ ລຳບາກ. ດຽວນີ້ພວກເຮົາຕ້ອງຄວບຄຸມໂລກທີ່ເຕັມໄປດ້ວຍຄວາມບາບ ແລະ ຄວາມທຸກ ທໍລະມານ. ແຜ່ນດິນໂລກຍັງມອບພຣະພອນແກ່ພວກເຮົາ. ພຣະພອນເຫຼົ່ານີ້ສະແດງໃຫ້ ພວກເຮົາເຫັນຄວາມຮັກຂອງພຣະເຈົ້າ. ແຕ່ພວກເຮົາມັກຈະປະສົບກັບຄວາມທຸກທໍລະ ມານຫຼາຍກ່ວາຄວາມສຸກ. ພວກເຮົາຈະຮູ້ສຶກຂອບຄຸນພຣະເຈົ້າທີ່ຊົງສັນຍາວ່າ ຄວາມທຸກ ທໍລະມານນີ້ຈະສິ້ນສຸດລົງໃນມື້ຫນຶ່ງ.