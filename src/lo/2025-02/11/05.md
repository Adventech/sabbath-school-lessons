---
title:  ຮາມານ ແລະ ຊາຕານ
date:   11/06/2025
---

ໃນເລື່ອງລາວກ່ຽວກັບນາງເອສະເທີ, ພວກເຮົາໄດ້ພົບກັບຮາມານ. ຮາມານຕ້ອງ ການເປັນຄົນສໍາຄັນທີ່ມີອໍານາດໃຫຍ່ຫຼວງ. ຖ້າພວກເຮົາອ່ານກ່ຽວກັບ ລູຊິເຟີ ໃນພຣະທຳ

ເອເຊກຽນ 28:11–15 ແລະ ເອຊາຢາ 14:12–15, ພວກເຮົາເຫັນວ່າ ລູຊິເຟິ ແລະ ຮາ ມານແມ່ນຄ້າຍຄືກັນ. ຮາມານໃຊ້ອໍານາດຂອງລາວ ເພື່ອວາງແຜນທຳລາຍປະຊາຊົນຂອງ ພຣະເຈົ້າ. ຮາມານຍັງປະຕິເສດທີ່ຈະຍອມການຄວບຄຸມຂອງພຣະເຈົ້າເໜືອທຸກສິ່ງທຸກ ຢ່າງ. ຊາຕານສະແດງແຜນການຊົ່ວຮ້າຍຂອງມັນຕໍ່ຕ້ານພຣະເຢຊູ ເມື່ອມັນພະຍາຍາມເຮັດ ໃຫ້ພຣະເຢຊູເຮັດບາບ (ມັດທາຍ 4:8–11).

ໃນພຣະທຳພຣະນິມິດ, ພວກເຮົາເຫັນວິທີການຊົ່ວຮ້າຍຂອງຊາຕານທີ່ຕ້ອງການ ການຄວບຄຸມ ແລະ ການນະມັດສະການເປັນເຫດໃຫ້ປະຫວັດສາດຂອງໂລກສິ້ນສຸດລົງ. ຄຳຕວົະຂອງຊາຕານເຮັດໃຫ້ຄົນເກືອບທຸກໆຄົນໃນໂລກນະມັດສະການອຳນາດຂອງສັດ ຮ້າຍ (ພຣະນິມິດ 13:3, 4). ມີຄົນກຸ່ມນ້ອຍໆກຸ່ມໜຶ່ງທີ່ປະຕິເສດທີ່ຈະນະມັດສະການ ມັນ. ສະນັ້ນ, ຊາຕານຈຶ່ງພະຍາຍາມບັງຄັບໃຫ້ພວກເຂົາກົ້ມຂາບ ແລະ ເຊື່ອຟັງ. ຮາມານ ສັງເກດເຫັນວ່າ ມໍເດໄກບໍ່ຍອມກົ້ມຂາບ ແລະ ນະມັດສະການຕົນ. ລາວກໍໂກດຮ້າຍຫຼາຍ (ເອສະເທີ 3:5, 6). ລາວໄດ້ພະຍາຍາມທີ່ຈະທໍາລາຍລ້າງປະຊາຊົນຂອງມໍເດໄກ, ຊາວ ຢິວ, ທັງໝົດໃນແຜ່ນດິນໂລກ.

`ອ່ານ ເອສະເທີ 3:1–14; ພຣະນິມິດ 12:14–17 ແລະ ພຣະນິມິດ 13:15. ໃນທຸກຂໍ້ພຣະຄຳພີເຫຼົ່ານີ້ມີຫຍັງແດ່ເໝືອນກັນ? ໂຢຮັນເວົ້າຫຍັງແດ່ກ່ຽວກັບປະຊາຊົນ ຂອງພຣະເຈົ້າໃນຊ່ວງຍຸກສຸດທ້າຍ? ຄໍາເວົ້າຂອງໂຢຮັນແມ່ນຄ້າຍຄືກັນກັບຄໍາເວົ້າຂອງຮາ ມານແນວໃດ?`