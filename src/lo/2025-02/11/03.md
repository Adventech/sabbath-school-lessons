---
title:  ນາງຣຸດ ແລະ ໂບອາດ
date:   09/06/2025
---

ນາງຂໍໃຫ້ປ່ຽນຊື່ຂອງນາງເປັນ "ມາຣາ". ມາຣາແປວ່າ "ລົດຊາດຂົມ" ຫຼື "ຍາກ ຫຼາຍທີ່ຈະຍອມຮັບໄດ້." ຊີວິດຂອງນາງນາໂອມີກາຍເປັນເລື່ອງຍາກລຳບາກ ແລະ ເຈັບ ປວດຫຼາຍ (ອ່ານນາງຣຸດ 1:20). ບາບທໍາລາຍຄວາມສໍາພັນຂອງພວກເຮົາກັບພຣະເຈົ້າ. ພວກເຮົາເໝືອນກັບຄົນທຸກຍາກທີ່ບໍ່ມີຫຍັງ. ອະນາຄົດຂອງພວກເຮົາເບິ່ງຄືວ່າ ບໍ່ມີ ຄວາມຫວັງ. ພວກເຮົາໃຊ້ຊ່ວງຊີວິດຂອງພວກເຮົາເຮັດວຽກຄືກັນກັບຣຸດເກັບຮວງເຂົ້າທີ່ ແຄມທົ່ງນາ. ແຕ່ທຸກສິ່ງທຸກຢ່າງປ່ຽນແປງໄປ ເມື່ອພວກເຮົາຄົ້ນພົບສິ່ງທີ່ສໍາຄັນນັ້ນຄື: ພຣະເຈົ້າຊົງຈື່ຈຳພວກເຮົາ ຊຶ່ງເປັນລູກໆຂອງພຣະເຈົ້າ, ເຖິງແມ່ນວ່າ ໃນຊ່ວງເວລາທີ່ ພວກເຮົາມີຄວາມຫຍຸ້ງຍາກລຳບາກ.

`ອ່ານນາງຣຸດ 2:5–20. ເປັນຫຍັງຂໍ້ພຣະຄຳພີເຫຼົ່ານີ້ຈຶ່ງມີຄວາມສໍາຄັນໃນເລື່ອງ ນີ້? ນາງນາໂອມີໄດ້ຄົ້ນພົບວ່າ ໂບອາດແມ່ນໃຜ ແລະ ຍັງມີສາຍສໍາພັນກັບນາງ. ເປັນ ຫຍັງການຄົ້ນພົບຂອງນາງນາໂອມີຈຶ່ງເປັນຂ່າວດີ?`

ຊາວຄຣິສຕຽນເຂົ້າໃຈວ່າ ໂບອາດເປັນສັນຍາລັກສຳລັບພຣະເຢຊູ. ພຣະເຢຊູບໍ່ ພຽງແຕ່ເປັນພຣະເຈົ້າຜູ້ຊົງສ້າງພວກເຮົາເທົ່ານັ້ນ. ພຣະເຢຊູຊົງກາຍເປັນສະມາຊິກໃນຄອບ ຄົວຂອງພວກເຮົາເຊັ່ນກັນ ເມື່ອພຣະອົງເຂົ້າຮ່ວມກຸ່ມເຜົ່າພັນມະນຸດ ແລະ ບັງເກີດມາເປັນ ມະນຸດທີ່ແທ້ໆຈິງ. ເພາະເຫດນີ້, ພຣະເຊຢູຈຶ່ງຕັດຊ້ໍາແລ້ວຊໍ້າເລົ່າວ່າ ພຣະອົງຊົງເປັນບຸດ ມະນຸດ (ມັດທາຍ 12:8; ມາຣະໂກ 8:31; ລູກາ 22:22; ໂຢຮັນ 3:14).

ພາບຂອງພຣະເຈົ້າທີ່ໂບອາດໄດ້ສະແດງໃຫ້ພວກເຮົາເຫັນວ່າພຣະເຈົ້າຊົງຮັກ ພວກເຮົາຢ່າງເລິກເຊິ່ງ. ພຣະເຈົ້າຊົງສັງເກດພວກເຮົາແບບດຽວກັບທີ່ໂບອາດສັງເກດນາງ ຣຸດ. ແມ່ນແລ້ວ, ພວກເຮົາຍາກຈົນ ແລະ ບໍ່ມີຄວາມຮັ່ງມີທາງດ້ານຈິດວິນຍານຂອງພວກ ເຮົາເອງ. ແຕ່ພຣະເຈົ້າຊົງຕ້ອງການໃຫ້ພວກເຮົາເປັນເຈົ້າສາວຂອງພຣະອົງຢູ່ແລ້ວ.