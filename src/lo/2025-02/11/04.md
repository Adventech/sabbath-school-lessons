---
title:  "ໂບອາດ: ສັນຍາລັກຂອງພຣະຜູ້ຊ່ອຍໃຫ້ລອດ"
date:   10/06/2025
---

ໂບອາດຕົກຫຼຸມຮັກນາງຣຸດ ແລະ ຕ້ອງການແຕ່ງງານກັບນາງ. ແຕ່ໂບອາດມີບັນ ຫາຢ່າງໜຶ່ງຄື: ຍັງມີພີ່ນ້ອງໃນຄອບຄົວອີກຄົນຫນຶ່ງໃກ້ຊິດກວ່າທີ່ສາມາດແຕ່ງງານກັບ ນາງຣຸດ ແລະ ປົກປ້ອງທົ່ງນາຂອງເອລີເມເຫຼັກໃຫ້ຢູ່ຕໍ່ໄປກັບຄອບຄົວ.

ໃນນາງຣຸດ 4:1–12 ໂບອາດໄດ້ໄປບ່ອນປະຊຸມທີ່ປະຕູເມືອງເບັດເລເຮັມ. (ຕໍ່ ມາ, ພຣະເຢຊູຈະຊົງບັງເກີດໃນເມືອງດຽວກັນນີ້. ພຣະອົງສະເດັດມາໃນໂລກນີ້ ໃນຖານະ ສະມາຊິກໃນຄອບຄົວທີ່ໃກ້ຊິດຂອງພວກເຮົາ.) ແລ້ວໂບອາດກໍເຊີນເອົາບັນດາຜູ້ນຳຢູ່ໃນ ເມືອງສິບຄົນ ແລະ ພີ່ນ້ອງຜູ້ໃກ້ຊິດຂອງນາໂອມີມານັ່ງໃນບ່ອນນັ້ນຄືກັນ. "ໃນສະໄຫມ ກ່ອນໃນອິດສະຣາເອນມີທໍານຽມບາງປະການ. ທໍານຽມຖືກນໍາໃຊ້ໃນເມື່ອມີການຊື້ທີ່ດິນ ຂອງຄອບຄົວຄືນ ແລະ ປ່ຽນເຈົ້າຂອງ. ຕາມທໍານຽມໄດ້ເຮັດໃຫ້ການຊື້ຂາຍສຳເລັດ. ຕາມທໍານຽມແລ້ວຜູ້ຂາຍຕ້ອງປົດເກີບກິ່ງໜຶ່ງຂອງຕົນອອກ ແລະ ຍື່ນໃຫ້ແກ່ຜູ້ຊື້. ການ ເຮັດເຊັ່ນນີ້ ເປັນພິທີທີ່ຊາວອິດສະຣາເອນສະແດງໃຫ້ເຫັນວ່າ ເລື່ອງລາວໄດ້ຕົກລົງກັນ ແລ້ວ. ດັ່ງນັ້ນ ເມື່ອຊາຍຄົນນັ້ນບອກວ່າ, “ໃຫ້ເຈົ້າຊື້ເອົາສາ”. ລາວຈຶ່ງປົດເກີບຂອງຕົນກິ່ງ ໜຶ່ງອອກແລະຍື່ນໃຫ້ໂບອາດ” (ນາງຣຸດ 4:7, 8). ຊາຍຄົນນັ້ນໄດ້ປົດເກີບຂອງຕົນກິ່ງ ໜຶ່ງອອກໃຫ້ໂບອາດ.

ເລື່ອງນີ້ເກີດຂຶ້ນຢູ່ທີ່ບ່ອນປະຊຸມທີ່ປະຕູເມືອງ. ບັນດາຜູ້ນຳຢູ່ໃນເມືອງໄດ້ຕັດສິນ ໃຈກ່ຽວກັບບັນຫາຕ່າງໆຢູ່ບ່ອນປະຊຸມທີ່ປະຕູເມືອງ. ດັ່ງນັ້ນ, ເຫດການນີ້ເປັນສັນຍາລັກ ແຫ່ງພັນທະກິດຂອງພຣະເຈົ້າໃນຖານະຜູ້ພິພາກສາໃນພຣະທຳດານີເອນ 7:13, 14, 22, 26, 27). ພຣະເຈົ້າຊົງພິພາກສາດ້ວຍເຫັນອົກເຫັນໃຈຂອງພວກເຮົາ. ແຕ່ເພາະ ພຣະເຢ ຊູໄດ້ຊົງຊື້ພວກເຮົາມາດ້ວຍລາຄາສູງ, ເຊັ່ນດຽວກັນກັບໂບອາດໄດ້ເຮັດເພື່ອເຈົ້າສາວຂອງ ລາວ.