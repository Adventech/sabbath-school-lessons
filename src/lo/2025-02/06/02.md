---
title:  ການຖວາຍບໍ່ມີປະໂຫຍດບໍ?
date:   04/05/2025
---

ບາງຄັ້ງການປຽບທຽບສອງແນວຄິດສາມາດຊ່ວຍໃຫ້ພວກເຮົາເຂົ້າໃຈຫົວຂໍ້ໄດ້ດີຂຶ້ນ. ພວກເຮົາສາມາດຮຽນຮູ້ຫຼາຍຢ່າງກ່ຽວກັບເຄື່ອງຖວາຍຕ່າງໆ ໃນພຣະຄຳພີທີ່ພຣະ ເຈົ້າຊົງຍອມຮັບ ເມື່ອພວກເຮົາສຶກສາເຄື່ອງຖວາຍທີ່ພຣະເຈົ້າຊົງປະຕິເສດ.

`ປຽບທຽບເອຊາຢາ 1:2–15 ກັບເອຊາຢາ 56:6, 7 ແລະ ເພງສັນລະເສີນ 51:17. ຂໍ້ພຣະຄຳພີເຫຼົ່ານີ້ສອນພວກເຮົາບົດຮຽນຫຍັງແດ່ແກ່ພວກເຮົາກ່ຽວກັບການ ຖວາຍ?`

ຂໍ້ພຣະຄຳພີເຫຼົ່ານີ້ ເວົ້າເຖິງປະສົບການໃນປະຫວັດສາດຂອງອິດສະຣາເອນ ເມື່ອ ພຣະເຈົ້າຊົງປະຕິເສດການຖວາຍຂອງພວກເຂົາ. ສິ່ງດຽວກັນໄດ້ເກີດຂຶ້ນໃນຕອນຕົ້ນຂອງ ປະຫວັດສາດຂອງມະນຸດ. ພຣະເຈົ້າຊົງຍອມການຖວາຍຂອງອາເບັນ ແຕ່ປະຕິເສດການ ຖວາຍຂອງກາອິນ.

ໃນສະໄຫມຂອງເອຊາຢາ, ຊາວອິດສະຣາເອນໄດ້ເຮັດສິ່ງທີ່ພໍໃຈພຣະເຈົ້າ. ໃນ ຂະນະດຽວກັນ ພວກເຂົາກໍໃຊ້ຊີວິດຕາມຄວາມພໍໃຈຂອງພວກເຂົາເອງ. ການຖວາຍຂອງ ພວກເຂົາລ້ວນເປັນການຖວາຍເພື່ອເຫັນແກ່ຕົວ ເຊັ່ນດຽວກັບຂອງກາອິນ. ຊາວອິດສະຣາ ເອນບໍ່ໄດ້ມອບຊີວິດຂອງພວກເຂົາໃຫ້ແກ່ພຣະເຈົ້າ ຫຼື ບໍ່ເຊື່ອຟັງພຣະເຈົ້າໝົດຈິດໝົດໃຈ.

ກາອິນດໍາລົງຊີວິດຕາມຄວາມມັກຂອງເພິ່ນ. ລາວຖວາຍໃຫ້ແກ່ພຣະເຈົ້າຕາມທີ່ ລາວຕ້ອງການ ແຕ່ບໍ່ແມ່ນຕາມສິ່ງທີ່ພຣະອົງຊົງຂໍ.

ອາເບັນໄດ້ຖວາຍໃຫ້ແກ່ພຣະເຈົ້າ ຕາມທີ່ພຣະອົງຊົງຂໍ. ສັດທື່ຖືກຂ້າທີ່ອາເບັນ ນຳມາຖວາຍໃຫ້ແກ່ພຣະເຈົ້າຂອງອາເບັນໄດ້ສະແດງໃຫ້ເຫັນເຖິງຄໍາຫມັ້ນສັນຍາທີ່ພຣະ ເຈົ້າຊົງໃຫ້ໄວ້ກັບພຣະຜູ້ຊ່ວຍໃຫ້ທີ່ຈະສະເດັດມາ ຄືລູກແກະຂອງພຣະເຈົ້າ.