---
title:  ເລືອດງົວເຖິກ ແລະ ເລືອດແບ້
date:   05/05/2025
---

ບາງຄົນເວົ້າວ່າ ຄວາມຄິດຂອງການຖວາຍເຄື່ອງບູຊາເປັນສິ່ງເລວຮ້າຍ, ບໍ່ຖືກ ຕ້ອງ ແລະ ບໍ່ຍຸຕິທໍາ. ແນ່ນອນ, ມັນບໍ່ຍຸດຕິທໍາ. ການສິ້ນພຣະຊົນຂອງພຣະເຢຊູເທິງໄມ້ ກາງແຂນແມ່ນບໍ່ຍຸຕິທໍາ. ພຣະອົງ ຊຶ່ງເປັນຜູ້ບໍລິສຸດຕາຍເພື່ອຄົນທີ່ເຮັດຜິດ. ບໍ່ມີສິ່ງໃດຍຸດ ຕິທຳເລີຍກ່ຽວກັບສິ່ງນັ້ນ. ແຕ່ສິ່ງນີ້ແມ່ນສິ່ງທີ່ພຣະເຈົ້າຕ້ອງເຮັດ ເພື່ອແກ້ໄຂບັນຫາ ຄວາມບາບ. ທັງຫມົດນີ້ຫມາຍຄວາມວ່າ, ການຖວາຍບູຊາທີ່ບໍ່ຍຸດຕິທຳນັ້ນ ສະແດງໃຫ້ ພວກເຮົາເຫັນເຖິງການຕາຍຂອງພຣະເຢຊູເທິງໄມ້ກາງແຂນໃນອານາຄົດ.

`ອ່ານ ເຮັບເຣີ 10:3–10. ຂໍ້ພຣະຄຳພີເຫຼົ່ານີ້ສອນພວກເຮົາສິ່ງໃດກ່ຽວກັບການ ຖວາຍບູຊາທີ່ປະຊາຊົນຂອງພຣະເຈົ້າໄດ້ຖວາຍໃນພຣະຄຳພີເດີມ? ເປັນຫຍັງປະຊາຊົນຈຶ່ງ ຕ້ອງຖວາຍບູຊາ?`

ການໃຊ້ລູກແກະ ແລະ ສັດອື່ນໆເປັນເຄື່ອງຖວາຍບູຊາແມ່ນພາບທີ່ສະແດງໃຫ້ ເຫັນເຖິງອົງພຣະເຢຊູ. ສິ່ງເຫຼົ່ານັ້ນສະແດງໃຫ້ເຫັນເຖິງການຕາຍຂອງພຣະເຢຊູໃນອະນາ ຄົດ ເພື່ອໄຖ່ບາບຂອງພວກເຮົາ. ການໃຊ້ສັດເຫຼົ່ານີ້ເປັນເຄື່ອງຖວາຍບູຊາ ແມ່ນການສະ ແດງຄວາມເຊື່ອ. ຄົນບາບໄດ້ມອບໃຫ້ເພື່ອສະແດງໃຫ້ເຫັນວ່າ ລາວມີຄວາມເຊື່ອໃນວຽກ ງານຂອງພຣະຜູ້ຊ່ອຍໃຫ້ລອດທີ່ຈະສະເດັດມາ. ຊື່ອື່ນສໍາລັບພາບເຫຼົ່ານີ້ຄືປະເພດ. ເມື່ອສິ່ງ ທີ່ແທ້ຈິງເກີດຂຶ້ນ ຫຼື ປາກົດຂຶ້ນ, ພວກເຮົາເອີ້ນສິ່ງນັ້ນວ່າ ແບບຈຳລອງ. ສະນັ້ນ, ລູກແກະຈຶ່ງແມ່ນພາບທີ່ສະແດງເຖິງພຣະຜູ້ຊ່ວຍໃຫ້ລອດທີ່ກໍາລັງຈະສະເດັດມາ. ພຣະເຢ ຊູຜູ້ຊົງເປັນລູກແກະທີ່ແທ້ຈິງ ຄືແບບຈຳລອງທີ່ແທ້ຈິງ. ເມື່ອພຣະເຢຊູຊົງສິ້ນພຣະຊົນເທິງ ໄມ້ກາງແຂນ ແລະ ຝື້ນຄືນມາຈາກຕາຍແລ້ວ, ແບບຈຳລອງ ຫຼື ການໃຊ້ສັດເປັນເຄື່ອງ ຖວາຍບູຊານັ້ນ ບໍ່ຈໍາເປັນອີກຕໍ່ໄປ.