---
title:  ສຶກສາເພີ່ມເຕີມ
date:   09/05/2025
---

ພຣະຄຳພີເວົ້າວ່າ ພຣະເຢຊູຊົງເປັນຜູ້ດຽວເທົ່ານັ້ນທີ່ຊົງສົມຄວນທີ່ຈະ ຊ່ວຍພວກເຮົາໃຫ້ລອດໄດ້. ພຣະອົງຊົງເປັນຜູ້ດຽວທີ່ໄດ້ດໍາລົງຊີວິດ ໂດຍປາສະຈາກ ບາບ. ພຣະເຢຊູຊົງເປັນລູກແກະຂອງພຣະເຈົ້າ. ຕອນນີ້ ພຣະອົງຊົງໄດ້ໄປຫາພຣະເຈົ້າ ເພື່ອຊ່ວຍພວກເຮົາໃຫ້ລອດ. ພຣະເຢຊູຊົງຍອມຮັບການລົງໂທດສໍາລັບຄວາມບາບຂອງ ພວກເຮົາ. ພຣະອົງຊົງຈ່າຍຄ່າສໍາລັບການລະເມີດພຣະບັນຍັດຂອງພຣະເຈົ້າ. ໂຢຮັນຖືກ ບອກໃຫ້ຢຸດຮ້ອງໄຫ້ ເພາະວ່າ “‘ສິງຈາກເຜົ່າຢູດາ ໜໍ່ແໜງແຫ່ງເຊື້ອສາຍຂອງດາວິດ ເປັນຜູ້ມີໄຊຊະນະແລ້ວ’” (ພຣະນິມິດ 5:5).

ນອກຈາກນີ້ ໃຫ້ຄິດເຖິງເລື່ອງບາບດ້ວຍ. ບາບເປັນສິ່ງເລວຮ້າຍຫຼາຍ, ແມ່ນບໍ່? ມວນມະນຸດຄື ຄົນບາບທີ່ຊົ່ວຮ້າຍ ແລະ ຕ້ອງການພຣະຜູ້ຊ່ວຍໃຫ້ລອດ. ດັ່ງນັ້ນ, ພຽງແຕ່ ການຕາຍຂອງພຣະເຢຊູ, ຜູ້ຊົງເປັນພຣະເຈົ້າ ຈຶ່ງສາມາດແກ້ໄຂບັນຫາບາບໄດ້. ແນ່ນອນ, ຖ້າວ່າ ພຣະເຈົ້າຊົງສາມາດຊ່ວຍພວກເຮົາໃຫ້ລອດໄດ້ໃນວິທີການອື່ນໆ, ພຣະອົງກໍຈະ ເຮັດຢ່າງນັ້ນ.

**ຄຳຖາມສົນທະນາ:**

`ຫຼາຍຄົນເຊື່ອວ່າ ພຣະເຈົ້າບໍ່ເປັນຫ່ວງເປັນໄຍພວກເຮົາ. ພຣະຄຳພີບອກພວກ ເຮົາບາງສິ່ງບາງຢ່າງທີ່ແຕກຕ່າງກັນອອກໄປ. ເພາະວ່າ ພຣະເຈົ້າຊົງຮັກພວກເຮົາ ຫຼາຍທີ່ສຸດ ຈົນໄດ້ປະທານພຣະບຸດອົງດຽວຂອງພຣະອົງ ເພື່ອຊ່ວຍພວກເຮົາໃຫ້ ລອດ. ພຣະເຢຊູຊົງສິ້ນພຣະຊົນຢູ່ເທິງໄມ້ກາງແຂນ ເພື່ອພວກເຮົາ. ໄມ້ກາງແຂນ ຈະປ່ຽນແປງຊີວິດຂອງເຮົາ ແລະ ທຸກສິ່ງທີ່ພວກເຮົາເຮັດແນວໃດ?`

`ພຣະເຈົ້າຕ້ອງເສຍສະຫຼະຫຍັງແດ່ ເພື່ອຊ່ວຍພວກເຮົາໃຫ້ລອດ? ລາຄາ ບອກ ພວກເຮົາຫຍັງແດ່ວ່າ ບາບນັ້ນເລວຮ້າຍຂະໜາດໃດ?`