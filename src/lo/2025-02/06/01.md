---
title:  ຈົ່ງເຂົ້າໃຈສິ່ງທີ່ພຣະເຢຊູຊົງເຮັດເພື່ອພວກເຮົາ
date:   03/05/2025
---

### ອ່ານບົດຮຽນສໍາລັບອາທິດນີ້

ເອຊາຢາ 1: 2–15; ເຮັບເຣີ 10: 3–10; ອົບພະຍົບ 12:1–11; ຮັກກາຍ 2:7–9; ພຣະນິມິດ 4:7–11.

> <p>ຂໍ້ຄວນຈຳ</p>
> “ພວກເຂົາໄດ້ຮ້ອງເພງບົດໃໝ່ວ່າ, “ພຣະອົງຊົງເປັນຜູ້ສົມຄວນທີ່ຈະຮັບເອົາ ໜັງສືມ້ວນ ແລະ ແກະຕາປະທັບ ມາຍໜັງສືມ້ວນນັ້ນດ້ວຍວ່າພຣະອົງຊົງຖືກຂ້າແລ້ວ ແລະ ດ້ວຍເລືອດຂອງພຣະອົງນັ້ນ ພຣະອົງໄດ້ຊົງໄຖ່ມະນຸດທຸກເຜົ່າ, ທຸກຊາດ, ທຸກພາ ສາ, ທຸກເຊື້ອຊາດ ແລະ ທຸກປະເທດໃຫ້ມາເຖິງພຣະເຈົ້າ" (ພຣະນິມິດ 5:9).

ເມື່ອພຣະເຢຊູເຈົ້າມາຫາໂຢຮັນບັດຕິສະໂຕນັ້ນ, ໂຢຮັນໄດ້ປະກາດວ່າ: “ເບິ່ງແມ! ລູກແກະຂອງພຣະເຈົ້າ ຜູ້ຊົງຮັບເອົາບາບກຳຂອງມະນຸດສະໂລກໄປເສຍ (ໂຢຮັນ 1:29). ຄໍາເວົ້າຂອງໂຢຮັນໄດ້ຊ່ວຍໃຫ້ຜູ້ຟັງລາວຈື່ນຳແນວຄິດຂອງການຖວາຍສັດໄດ້. ພວກປະ ໂລຫິດ ຫຼື ພວກຜູ້ນໍາຊາວຢິວຝ່າຍຈິດວິນຍານໄດ້ນໍາເອົາສັດເຫຼົ່ານີ້ມາຖວາຍໃຫ້ແກ່ພຣະ ເຈົ້າ ເພື່ອໄຖ່ບາບຂອງປະຊາຊົນ. ສັດທີ່ຖືກຂ້າຕາຍນັ້ນໄດ້ສະແດງໃຫ້ເຫັນເຖິງວຽກງານທີ່ ພຣະເຢຊູຊົງສະເດັດມາສິ້ນພຣະຊົນເທິງໄມ້ກາງແຂນ ເພື່ອໄຖ່ບາບທຸກໆຄົນ.

ການຖວາຍສັດເປັນສ່ວນໜຶ່ງທີ່ສຳຄັນຂອງພຣະທຳພຣະນິມິດ. ພວກເຮົາເຫັນ ຄວາມຈິງໃນພຣະຄຳພີນີ້ ເມື່ອໂຢຮັນໄປຢ້ຽມຢາມພຣະວິນຫານຂອງພຣະເຈົ້າໃນສະຫວັນ (ພຣະນິມິດ 4 ແລະ 5). ໂຢຮັນໄດ້ເຫັນພຣະເຢຊູເຈົ້າຢູ່ທີ່ນັ້ນ. ສຳລັບໂຢຮັນ, ພຣະເຢຊູ ອົງນີ້ເບິ່ງຄືວ່າໄດ້ຖືກຂ້າແລ້ວ (ພຣະນິມິດ 5:6). ພາບທີ່ສະແດງໃຫ້ເຫັນນີ້ຊ່ວຍໃຫ້ພວກ ເຮົາເຂົ້າໃຈວຽກງານຂອງພຣະເຢຊູເຮັດເພື່ອພວກເຮົາໃນພຣະທຳພຣະນິມິດ 4 ແລະ 5.

ໃນອາທິດນີ້, ພວກເຮົາຈະສັງເກດເບິ່ງການໃຊ້ສັດເປັນເຄື່ອງຖວາຍໃນພຣະຄໍາພີ ແລະ ສິ່ງເຫຼົ່ານັ້ນທີ່ສອນພວກເຮົາກ່ຽວກັບພຣະເຢຊູ.