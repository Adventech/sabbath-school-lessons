---
title:  ພຣະເຢຊູ ຜູ້ຊົງເປັນລູກແກະຂອງພຣະເຈົ້າ
date:   06/05/2025
---

ພຣະທຳພຣະນິມິດກ່າວວ່າ ພຣະເຢຊູຊົງເປັນລູກແກະພຣະເຈົ້າເກືອບ 30 ເທື່ອ. ຕັ້ງແຕ່ສະໄໝທຳອິດ, ປະຊາຊົນຂອງພຣະເຈົ້າໄດ້ໃຊ້ລູກແກະເປັນສັນຍາລັກເຖິງການສະ ເດັດກັບມາຂອງພຣະຜູ້ຊ່ອຍໃຫ້ລອດ.

`ອ່ານ ອົບພະຍົບ 12:1–11; ເອຊາຢາ 53:7, 8; 1 ໂກຣິນໂທ 5:7 ແລະ ພຣະ ນິມິດ 5:6. ຂໍ້ພຣະຄຳພີເຫຼົ່ານີ້ສອນພວກເຮົາຫຍັງແດ່ກ່ຽວກັບພຣະເຢຊູ, ຊຶ່ງເປັນເຄື່ອງ ຖວາຍບູຊາປັດສະຄາຂອງພວກເຮົາ?`

ຫຼາຍປີຫຼັງຈາກພຣະເຢຊູຊົງສິ້ນພຣະຊົນ, ຝື້ນຄືນຈາກຫຼຸມຝັງສົບ ແລະ ສະເດັດ ຂື້ນສູ່ສະຫວັນ, ເປໂຕໄດ້ຂຽນກ່ຽວກັບສິ່ງທີ່ໄດ້ເກີດຂຶ້ນ. ເປໂຕເວົ້າວ່າ "ເພາະພວກເຈົ້າ ກໍຮູ້ຢູ່ແລ້ວວ່າ ພວກເຈົ້າຖືກໄຖ່ໃຫ້ເປັນອິດສະຫຼະຈາກການດຳເນີນຊີວິດອັນບໍ່ມີປະໂຫຍດ ທີ່ສືບທອດມາຈາກບັນພະບຸລຸດຂອງພວກເຈົ້າ ບໍ່ແມ່ນໄຖ່ດ້ວຍສິ່ງຂອງທີ່ເສື່ອມສູນໄປ ເໝືອນດັ່ງເງິນ ຫຼື ຄຳ ແຕ່ຊົງໄຖ່ດ້ວຍພຣະໂລຫິດ ອັນຊົງມີຄ່າຂອງພຣະຄຣິດເໝືອນດັ່ງ ເລືອດລູກແກະທີ່ບໍ່ມີຕຳໜິ ຫຼື ຮອຍດ່າງ " (1 ເປໂຕ 1:18, 19).

ພຣະເຢຊູຊົງດໍາລົງຊີວິດຢ່າງສົມບູນແບບ ແລະ ບໍຣິສຸດ. ພຣະເຈົ້າຊົງຍອມຮັບ ການດຳລົງຊີວິດແບບນີ້ ເພື່ອເປັນເຄື່ອງຖວາຍບູຊາສຳລັບໄຖ່ບາບຂອງພວກເຮົາ. ຊີວິດຂອງພຣະເຢຊູ, ພັນທະກິດຂອງພຣະອົງ ແລະ ຫຼັກຄຳສອນຂອງພຣະອົງທັງຫມົດສະ ແດງໃຫ້ເຫັນວ່າ ພຣະອົງຊົງເປັນລູກແກະທີ່ສົມບູນແບບຂອງພຣະເຈົ້າ.