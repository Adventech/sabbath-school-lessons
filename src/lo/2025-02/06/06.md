---
title:  ພຣະອົງຊົງສ້າງທຸກສິ່ງທຸກຢ່າງ!
date:   08/05/2025
---

ຜູ້ເຜີຍພຣະວະຈະນະ ແລະ ຜູ້ສົ່ງຂ່າວສານພິເສດຈຳນວນໜຶ່ງໄດ້ຮັບອານຸຍາດໃຫ້ ເຂົ້າພົບພຣະເຈົ້າເທິງບັນລັງຂອງພຣະອົງ. ເອເຊກຽນໄດ້ເຫັນບັນລັງຂອງພຣະເຈົ້າຢູ່ເທິງ ທ້ອງຟ້າ (ເອເຊກຽນ 1:26). ໃນຄວາມຝັນ, ເອຊາຢາໄດ້ໄປຢ້ຽມຢາມພຣະວິຫານໃນສະ ຫວັນ ເພື່ອເຂົ້າໄປເບິ່ງບັນລັງຂອງພຣະເຈົ້າ (ເອຊາຢາ 6:1). ໃນພຣະທຳພຣະນິມິດໂຢຮັນ ຖືກພາໄປສະຫວັນໃນຄວາມຝັນ (ພຣະນິມິດ 4 ແລະ 5).

`ອ່ານກ່ຽວກັບຄວາມຝັນຂອງເອຊາຢາ ແລະ ໂຢຮັນໃນເອຊາຢາ 6: 1–5 ແລະ ພຣະນິມິດ 4:7–11. ຄວາມຝັນທັງສອງຢ່າງນີ້ມີຄວາມຫມາຍດຽວກັນແນວໃດ?`

ໃນຄວາມຝັນແຕ່ລະຄັ້ງເຫຼົ່ານີ້, ສິ່ງທໍາອິດທີ່ເກີດຂື້ນຄື ທູດຫວັນທີ່ຢູ່ໃນສະຫວັນ ຈະເວົ້າວ່າ ພຣະເຈົ້າຊົງ “ບໍຣິສຸດ, ບໍຣິສຸດ, ບໍຣິສຸດ. ໃນຄວາມຝັນຂອງເອຊາຢາ, ມີຄວັນ ຄຸມຢູ່ເຕັມພຣະວິຫານ. ເສົາປະຕູສັ່ນໄຫວ ເມື່ອທູດສະຫວັນປະກາດວ່າ ພຣະເຈົ້າຊົງບໍຣິ ສຸດ, ເອຊາຢາເວົ້າວ່າ ລາວບໍ່ສະອາດພໍທີ່ຈະເວົ້າກັບພຣະເຈົ້າ (ເອຊາຢາ 6:5). ໂຢຮັນໄດ້ ຮ້ອງໄຫ້ຢ່າງຂົມຂື່ນ ເພາະບໍ່ມີຜູ້ໃດສົມຄວນຈະມາຍໜັງສືມ້ວນນັ້ນອອກເບິ່ງໄດ້ (ພຣະນິ ມິດ 5:4). ເມື່ອພວກເຮົາຈື່ຈຳໄດ້ວ່າ ພຣະເຈົ້າຊົງບໍຣິສຸດ, ພວກເຮົາເລີ່ມເຂົ້າໃຈວ່າພວກ ເຮົາຕ້ອງການພຣະເຢຊູ ເພື່ອຊ່ວຍພວກເຮົາ.