---
title:  ພຣະເຢຊູສະຖິດຢູ່ໃນພຣະວິຫານ
date:   07/05/2025
---

ພຣະເຈົ້າຊົງຕ້ອງການທີ່ຈະສື່ສານກັບພວກເຮົາ ໃນແບບທີ່ພຣະອົງໄດ້ເຮັດໃນອະ ດີດກ່ອນທີ່ອາດາມ ແລະ ເອວາເຮັດບາບ. ພຣະເຈົ້າຊົງຕ້ອງການທີ່ຈະຢູ່ໃກ້ສິດກັບພວກ ເຮົາໃນພຣະໄທຂອງພຣະອົງ. ແຕ່ຫາກ ພຣະເຈົ້າຊົງອະນຸຍາດໃຫ້ຄົນບາບມາຢູ່ກັບພຣະ ອົງ, ຄວາມສະຫງ່າຣາສີຂອງພຣະອົງຈະທໍາລາຍພວກເຂົາ. ເພາະເຫດນີ້ດາວິດຈຶ່ງເວົ້າວ່າ, "ພຣະອົງບໍ່ແມ່ນພຣະເຈົ້າທີ່ພໍໃຈໃນການບາບຊົ່ວ ຄວາມຊົ່ວຮ້າຍທຸກຊະນິດຈະບໍ່ຢູ່ກັບ ພຣະອົງ” (ເພງສັນລະເສີນ 5:4). ໃນເວລາດຽວກັນ, ດາວິດຍັງຂຽນວ່າ, "ແຕ່ເພາະ ຄວາມຮັກອັນຍິ່ງໃຫຍ່ຂອງພຣະອົງ ຂ້ານ້ອຍຈຶ່ງສາມາດເຂົ້າມາໃນວິຫານຂອງພຣະອົງໄດ້ ຂ້ານ້ອຍນະມັດສະການໃນທີ່ສັກສິດຂອງພຣະອົງ ແລະ ກົ້ມຂາບພຣະອົງດ້ວຍຄວາມຢຳ ເກງຍິ່ງ” (ເພງສັນລະເສີນ 5:7).

`ອ່ານ ຮັກກາຍ 2:7–9. ໃນຂະນະທີ່ພຣະວິຫານຫຼັງທີ່ສອງກໍາລັງກໍ່ສ້າງ, ຮັກ ກາຍ ຊຶ່ງເປັນຜູ້ສົ່ງຂ່າວສານພິເສດຂອງພຣະເຈົ້າໄດ້ໃຫ້ຄໍາຫມັ້ນສັນຍາທີ່ຫນ້າແປກໃຈວ່າ: ພຣະວິຫານຫຼັງໃໝ່ນີ້ຈະສະຫງ່າງາມກວ່າຫຼັງເກົ່າ. ຮັກກາຍຫມາຍເຖິງສິ່ງໃດ?`

ຄໍາຫມັ້ນສັນຍາຂອງຮັກກາຍໄດ້ເກີດຂຶ້ນ ເມື່ອພຣະເຢຊູ, ຜູ້ຊົງເປັນພຣະເຈົ້າໃນ ຮ່າງກາຍຂອງມະນຸດ, ໄດ້ເຂົ້າໄປໃນພຣະວິຫານດ້ວຍຕົນເອງ. ພຣະເຢຊູຊົງກາຍເປັນໜຶ່ງ ໃນພວກເຮົາ ແລະ ຢູ່ຮ່ວມກັບພວກເຮົາໃນການດຳລົງຊີວິດໃນໂລກທີ່ເຕັ່ມໄປດ້ວຍບາບ ແຫ່ງນີ້. ພຣະເຢຊູ, ພຣະບຸດຂອງພຣະເຈົ້າ, ໄດ້ກາຍເປັນພຣະບຸດຂອງມະນຸດ. ພຣະເຈົ້າຜູ້ ຊົງສ້າງສະຫວັນໄດ້ຊົງຫຼຸດພຣະອົງລົງມາຈາກສະຫວັນ ເພື່ອສະເດັດມາຢູ່ທ່າມກາງພວກ ເຮົາໃນແຜ່ນດິນໂລກນີ້. ແລ້ວພຣະອົງຊົງສິ້ນພຣະຊົນ ເພື່ອພວກເຮົາ.