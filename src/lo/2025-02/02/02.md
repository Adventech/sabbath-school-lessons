---
title:  ກົດທີ່ສໍາຄັນ
date:   06/04/2025
---

ໃນພຣະທຳພຣະນິມິດ, ພຣະເຈົ້າຊົງນໍາສະເຫນີແນວຄວາມຄິດທີ່ພວກເຮົາຈະ ອ່ານໄດ້ໃນເຫຼັ້ມອື່ນໆ ໃນພຣະຄໍາພີ. ເມື່ອພຣະຄຳພີເວົ້າເຖິງແນວຄິດ ຫຼື ສັນຍາລັກເປັນ ຄັ້ງທຳອິດ, ພວກເຮົາຈະຮຽນຮູ້ບາງສິ່ງບາງຢ່າງກ່ຽວກັບແນວຄິດ ຫຼື ສັນຍາລັກນີ້ທີ່ຈະ ຊ່ວຍໃຫ້ພວກເຮົາເຂົ້າໃຈວິທີການທີ່ຈະຖືກນໍາໃຊ້ຕໍ່ໄປ.

ຄໍາສອນນີ້ຊ່ວຍໃຫ້ພວກເຮົາເຂົ້າໃຈກົດທີ່ສໍາຄັນໃນການສຶກສາພຣະຄຳພີ. ພຣະ ເຈົ້າ ຊົງປະທານຂໍ້ມູນແກ່ລູກໆ ຂອງພຣະອົງຕະຫຼອດເວລາ. ປະການທີ 1, ພຣະຜູ້ເປັນເຈົ້າ ຊົງປະທານຄໍາແນະນໍາແບບພື້ນຖານໃນພຣະຄໍາພີແກ່ພວກເຮົາ. ຫຼັງຈາກນັ້ນ, ພຣະອົງຊົງ ປະທານຂໍ້ມູນເພີ່ມເຕີມກ່ຽວກັບແນວຄວາມຄິດນີ້ໃນໄລຍະຫຼາຍປີໃນພາກສ່ວນຕ່າງໆ ຂອງພຣະຄໍາພີ.

`ອ່ານເອຊຢາ 40:7, 8; ມາລາກີ 3:6 ແລະ ເຮັບເຣີ 13:8. ທ່ານຮຽນຮູ້ກົດທີ່ສຳ ຄັນຫຍັງແດ່ຈາກຂໍ້ພຣະຄຳພີເຫຼົ່ານີ້? ກົດນີ້ຊ່ວຍທ່ານໄດ້ແນວໃດ ໃນການສຶກສາຂ່າວ ສານພິເສດຂອງພຣະຄໍາພີກ່ຽວກັບອະນາຄົດ?`

ເມື່ອພຣະເຈົ້າຊົງສອນພວກເຮົາເຖິງຄວາມຈິງ, ພຣະອົງຊົງບໍ່ປ່ຽນແປງຄວາມຄິດ ຂອງພຣະອົງກ່ຽວກັບສິ່ງນັ້ນ. ຄວາມຄິດໃຫມ່ກ່ຽວກັບຄວາມຈິງບໍ່ປ່ຽນແປງຄວາມ ຫມາຍຂອງສິ່ງນັ້ນ. ແນວຄວາມຄິດໃຫມ່ຊ່ວຍໃຫ້ພວກເຮົາເຂົ້າໃຈຄວາມຫມາຍແຫ່ງ ຄວາມຈິງໃນພຣະຄໍາພີເດີມໄດ້ດີຂຶ້ນ.

`ເປັນຫຍັງມັນຈຶ່ງສໍາຄັນທີ່ຈະບໍ່ໃຫ້ຜູ້ໃດ ຫຼື ສິ່ງໃດໆ ມາເຮັດໃຫ້ຄວາມເຊື່ອຂອງ ພວກເຮົາໃນພຣະຄໍາພີ ແລະ ຄໍາສອນໃນນັ້ນຫຼຸດນ້ອຍລົງ? ແມ່ນຫຍັງທີ່ເຮັດໃຫ້ຄວາມ ເຊື່ອຂອງພວກເຮົາຕໍ່ຄວາມຈິງໃນພຣະຄຳພີຫຼຸດນ້ອຍລົງ?`