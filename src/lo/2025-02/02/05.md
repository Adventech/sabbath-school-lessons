---
title:  ປະສົບການແຫ່ງຄວາມຕາຍ
date:   09/04/2025
---

ຄວາມຕາຍເປັນຫົວຂໍ້ທີ່ສໍາຄັນໃນຂ່າວສານແຫ່ງຍຸກສຸດທ້າຍຂອງພຣະຄຳພີ. ການທີ່ພຣະຄຳພີເວົ້າເຖິງຄວາມຕາຍຄັ້ງທໍາອິດຊ່ວຍໃຫ້ພວກເຮົາເຂົ້າໃຈບັນຫາເລື່ອງບາບໄດ້ດີຂຶ້ນ. ມັນຍັງຊ່ວຍໃຫ້ພວກເຮົາເຂົ້າໃຈດີຂື້ນເຖິງວິທີທີ່ພຣະເຈົ້າຈະແກ້ໄຂບັນຫາເລື່ອງ ບາບ.

`ຄັ້ງທໍາອິດທີ່ພຣະຄຳພີເວົ້າເຖິງບາງຄົນກຳລັງຈະຕາຍໃນພຣະທຳປະຖົມມະການ 4:8–15. ຄັ້ງທຳອິດທີ່ພຣະຄຳພີເວົ້າເຖິງຄວາມຕາຍຄັ້ງທໍາອິດໃນພຣະທຳປະຖົມມະການ 2:15–17. ອ່ານ 1 ໂກຣິນໂທ 15:15–19 ແລະ ພຣະນິມິດ 1:18 ອີກດ້ວຍ. ຂໍ້ພຣະ ຄຳພີທັງໝົດນີ້ບອກພວກເຮົາເຖິງສາເຫດທີ່ຜູ້ຄົນຕ້ອງຕາຍ ແລະ ພຣະເຈົ້າຄິດແນວໃດ ກ່ຽວກັບຄວາມຕາຍ? ພຣະເຈົ້າຈະແກ້ໄຂບັນຫາຄວາມຕາຍໄດ້ແນວໃດ?`

ພວກເຮົາມັກຈະເວົ້າວ່າ "ຄວາມຕາຍແມ່ນພຽງແຕ່ສ່ວນຫນຶ່ງ ຂອງຊີວິດ". ນັ້ນ ເປັນເລື່ອງຕົວະ. ຄວາມຕາຍກັບຊີວິດແຕກຕ່າງກັນຢ່າງສິ້ນເຊີງ. ຄວາມຕາຍບໍ່ໄດ້ຫມາຍ ຄວາມວ່າ ເປັນສ່ວນຫນຶ່ງຂອງປະສົບການຂອງພວກເຮົາໃນໂລກນີ້. ພວກເຮົາຄຸ້ນເຄີຍກັບ ຄວາມຕາຍແລ້ວ. ແຕ່ພວກເຮົາຕໍ່ສູ້ກັບຄວາມຕາຍຢ່າງຮຸນແຮງ ເມື່ອພວກເຮົາພົບກັບມັນ, ເໝືອນພວກເຮົາໃນຖານະມະນຸດເຂົ້າໃຈວ່າ ມີບາງສິ່ງບາງຢ່າງທີ່ຜິດພາດຫຼາຍກັບຄວາມ ຕາຍ. ເຖິງແມ່ນວ່າ ຄວາມຕາຍຈະເປັນສິ່ງທີ່ເຈັບປວດ ແຕ່ຄວາມຕາຍບາງຄັ້ງອາດເຮັດໃຫ້ ພວກເຮົາຮູ້ສຶກເສຍໃຈຫຼາຍກວ່າ. ເມື່ອເດັກນ້ອຍຄົນໜຶ່ງຕາຍ, ພວກເຮົາຮູ້ສຶກເສົ້າໂສກ ຫຼາຍ. ພວກເຮົາຄາດວ່າ ພໍ່ແມ່ຈະເສຍຊີວິດກ່ອນລູກຂອງພວກເຂົາ. ດັ່ງນັ້ນ, ເມື່ອເດັກ ນ້ອຍຄົນໜຶ່ງຕາຍກ່ອນພໍ່ແມ່ຂອງເຂົາ, ການຕາຍຂອງເຂົາອາດເປັນຄວາມເຈັບປວດຫຼາຍ ສໍາລັບຜູ້ທີ່ຮັກເຂົາ.