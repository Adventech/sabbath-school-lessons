---
title:  ຄວາມເຂົ້າໃຈເຖິງຄວາມຮັກຂອງພຣະເຈົ້າ
date:   07/04/2025
---

ເມື່ອພວກເຮົາເຂົ້າໃຈຄວາມຈິງຂອງພຣະຄຳພີກ່ຽວກັບຄວາມຮັກ, ພວກເຮົາຈະ ເຂົ້າໃຈຂ່າວສານພິເສດຂອງພຣະເຈົ້າກ່ຽວກັບອະນາຄົດໄດ້ດີຂຶ້ນ. ຫົວຂໍ້ສໍາຄັນໃນສົງຄາມ ທົ່ວໂລກລະຫວ່າງຄວາມດີ ແລະ ຄວາມຊົ່ວຄື ຄວາມຮັກຂອງພຣະເຈົ້າ. ຫຼາຍຄົນບໍ່ເຂົ້າໃຈ ຄວາມຈິງຂອງພຣະຄໍາພີກ່ຽວກັບຄວາມຮັກ ແລະ ຄວາມເມດຕາຂອງພຣະເຈົ້າ. ທ່ານ ນາງ ເອເລນ ຈີໄວທ໌ ເວົ້າເຖິງຄວາມຮັກຂອງພຣະເຈົ້າ ຫຼັງຈາກສົງຄາມທົ່ວໂລກລະຫວ່າງ ຄວາມດີ ແລະ ຄວາມຊົ່ວໄດ້ສິ້ນສຸດລົງ: "ທຸກສິ່ງທຸກຢ່າງໃນສະຫວັນ ແລະ ໃນໂລກລ້ວນ ປາສະຈາກມົນທິນ. ທຸກສິ່ງທຸກຢ່າງທີ່ພຣະເຈົ້າຊົງສ້າງຂື້ນລ້ວນມີຄວາມສຳຫງົບ ແລະ ມີຄວາມສຸກ. ພຣະເຈົ້າຊົງເຮັດໃຫ້ທຸກສິ່ງທຸກຢ່າງເຕັ່ມໄປດ້ວຍຊີວິດ, ຄວາມສະຫວ່າງ ແລະ ຄວາມສຸກ. ຈາກສິ່ງທີ່ນ້ອຍທີ່ສຸດທີ່ພຣະເຈົ້າຊົງສ້າງໄປເຖິງໂລກທີ່ໃຫຍ່ໄພສານ, ທຸກສິ່ງທຸກຢ່າງໄດ້ປະກາດວ່າ ພຣະເຈົ້າຊົງເປັນຄວາມຮັກ,” (ໃນໜັງສືສົງຄາມລະຫວ່າງ ຄວາມດີ ແລະ ຄວາມຊົ່ວ", ຫນ້າ 678.)

`ອ່ານ ປະຖົມມະການ 22:1–13. ຄັ້ງທໍາອິດທີ່ພວກເຮົາອ່ານເຖິງເລື່ອງ "ຄວາມ ຮັກ" ໃນພຣະຄໍາພີແມ່ນຢູ່ໃນປະຖົມມະການ 22:2. ເລື່ອງນີ້ສອນພວກເຮົາຫຍັງແດ່ກ່ຽວ ກັບຄວາມຮັກຂອງພຣະເຈົ້າ?`

ບາງຄັ້ງນັກຮຽນພຣະຄຳພີຈະເບິ່ງຄັ້ງທໍາອິດທີ່ພົບວ່າ ໜັງສືເຫຼັ້ມຕ່າງໆ ໃນພຣະ ຄຳພີເວົ້າເຖິງຫົວຂໍ້ດຽວກັນ. ຖ້າຫົວຂໍ້ຂອງພວກເຮົາແມ່ນເລື່ອງ "ຄວາມຮັກ", ພວກເຮົາ ອາດຈະຢາກອ່ານສິ່ງທີ່ນັກຂຽນຂ່າວປະເສີດເວົ້າກ່ຽວກັບສິ່ງນັ້ນ. ບັນດາຜູ້ຂຽນຂ່າວປະ ເສີດຄື: ມັດທາຍ, ມາຣະໂກ, ລູກາ ແລະໂຢຮັນ. ບັນດາຜູ້ຂຽນຂ່າວປະເສີດເວົ້າກ່ຽວກັບ ເລື່ອງ "ຄວາມຮັກ" ໃນມັດທາຍ 3:17; ມາຣະໂກ 1:11; ລູກາ 3:22 ແລະ ໂຢຮັນ 3:16.