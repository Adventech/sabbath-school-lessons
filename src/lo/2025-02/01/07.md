---
title:  ສຶກສາເພີ່ມເຕີມ
date:   04/04/2025
---

ອ່ານ ທ່ານ ນາງ ເອເລນ ຈີໄວທ໌, "ນັກປະຕິຮູບອາເມລິກາ", ຫນ້າ 319-324, ໃນໜັງສືສົງຄາມລະຫວ່າງຄວາມດີ ແລະ ຄວາມຊົ່ວ.

ບັນດາສາສະໜາຈານ ແລະ ຜູ້ຄົນສອນວ່າ ບໍ່ມີໃຜສາມາດເຂົ້າໃຈຂ່າວສານພິ ເສດຂອງພຣະທຳດານີເອນ ແລະ ພຣະນິມິດໄດ້. ແຕ່ພຣະເຢຊູຊົງບອກພວກສາວົກຂອງ ພຣະອົງໃຫ້ອ່ານຄໍາເວົ້າທີ່ດານີເອນໄດ້ຂຽນກ່ຽວກັບສິ່ງທີ່ຈະເກີດຂຶ້ນໃນຊ່ວງຊີວິດຂອງ ເຂົາເຈົ້າ. ພຣະເຢຊູຊົງຕັດວ່າ, [ດານີເອນ 9:27]" ໃຫ້ຜູ້ອ່ານເຂົ້າໃຈເອງ" ມັດທາຍ 24:15. ຊື່ຂອງພຣະທຳພຣະນິມິດບອກພວກເຮົາວ່າ ພຣະເຈົ້າຊົງຕ້ອງການໃຫ້ພວກເຮົາ ເຂົ້າໃຈພຣະທຳເຫຼັ້ມນີ້.

ດັ່ງນັ້ນ, ບໍ່ຄວນມີຜູ້ໃດສອນຄົນອື່ນວ່າ ພຣະທຳພຣະນິມິດແມ່ນຄວາມລຶກລັບທີ່ ຄົນເຮົາບໍ່ສາມາດເຂົ້າໃຈໄດ້. ພຣະທຳພຣະນິມິດແມ່ນຄວາມລຶກລັບທີ່ພຣະເຈົ້າຊົງອະທິ ບາຍ. ພຣະທຳພຣະນິມິດຈະຊ່ວຍໃຫ້ພວກເຮົາຈື່ຈຳພຣະທຳດານີເອນໄດ້. ທັງສອງພຣະ ທຳໄດ້ສອນພວກເຮົາບົດຮຽນ ແລະ ຫຼັກຄຳສອນທີ່ສໍາຄັນຈາກພຣະເຈົ້າ." ທ່ານ ນາງ ເອເລນ ຈີໄວທ໌, ໃນໜັງສືສົງຄາມລະຫວ່າງຄວາມດີ ແລະ ຄວາມຊົ່ວ, ຫນ້າ 341, 324.

**ຄຳຖາມສົນທະນາ:**

`ດານີເອນ 2 ໃຫ້ເຫດຜົນທີ່ຊົງພະລັງແກ່ພວກເຮົາທີ່ຈະໄວ້ວາງໃຈພຣະ ເຈົ້າ ແລະ ຄວາມຮູ້ຂອງພຣະອົງກ່ຽວກັບອະນາຄົດແນວໃດ?`

`ວິທີທີ່ດີທີ່ສຸດທີ່ຈະປົກປ້ອງຕົວພວກເຮົາເອງຈາກຄວາມຄິດທີ່ຜິດຜາດຫຼາຍໆຢ່າງກ່ຽວກັບຂ່າວສານພິເສດຂອງພຣະຄຳພີມີຫຍັງແດ່?`