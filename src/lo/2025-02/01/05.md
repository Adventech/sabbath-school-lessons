---
title:  ການສຶກສາພຣະຄຳພີ
date:   02/04/2025
---

ຄຣິສຕະຈັກເຊເວັນເດ ເອັດເວນຕິສ໌ເປັນໜີ້ບຸນຄຸນ ທ່ານ ວິລຽມ ມິເລີຢ່າງຫຼວງ ຫຼາຍສຳລັບຄວາມເຂົ້າໃຈພຣະຄຳພີກ່ຽວກັບເຫດການໃນຊ່ວງຍຸກສຸດທ້າຍຂອງພຣະຄຳ ພີ. ທ່ານ ມິເລີ ບໍ່ໄດ້ຮັບຄວາມເຂົ້າໃຈຢ່າງຖືກຕ້ອງກ່ຽວກັບບາງຂໍ້ພຣະຄຳພີທີ່ສໍາຄັນກ່ຽວ ກັບຊ່ວງຍຸກສຸດທ້າຍ. ຫນຶ່ງໃນຂໍ້ພຣະຄຳພີເຫຼົ່ານີ້ແມ່ນດານີເອນ 8:14. ແຕ່ທ່ານ ມິເລີ ໄດ້ເຂົ້າໃຈວິທີການສຶກສາຂ່າວສານພິເສດກ່ຽວກັບອະນາຄົດຂອງພຣະຄຳພີ. ຄວາມເຂົ້າ ໃຈຂອງທ່ານໄດ້ຊ່ວຍເຮັດໃຫ້ເກີດການກໍ່ຕັ້ງຄຣິສຕະຈັກເຊເວັນເດ ເອັດເວັນຕິສ໌ຂຶ້ນ.

`ອ່ານມັດທາຍ 5:18; 2 ຕີໂມທຽວ 3:15–17 ແລະ ລູກາ 24:27. ຂໍ້ພຣະຄຳພີ ເຫຼົ່ານີ້ສອນເຮົາຫຍັງແດ່ ກ່ຽວກັບວິທີທີ່ພວກເຮົາຄວນສຶກສາຂ່າວສານພິເສດຂອງພຣະຄຳ ພີກ່ຽວກັບອະນາຄົດ?`

ຊາວຄຣິສຕຽນຫຼາຍໆຄົນໄດ້ເຮັດຜິດພາດ ເມື່ອພວກເຂົາສຶກສາພຣະຄໍາພີ. ພວກເຂົາຈະໃຊ້ຂໍ້ພຣະຄຳພີ ເພື່ອອະທິບາຍເຖິງສິ່ງທີ່ເກີດຂຶ້ນໃນຂ່າວສານຕ່າງໆ. ແຕ່ຊາວ ຄຣິສຕຽນເຫຼົ່ານີ້ບໍ່ໄດ້ປຽບທຽບຂໍ້ພຣະຄຳພີໜຶ່ງໃສ່ກັບຂໍ້ອື່ນໆໃນພຣະຄຳພີ ເພື່ອເຂົ້າໃຈ ຄວາມຫມາຍຂອງຂໍ້ພຣະຄຳພີເຫຼົ່ານັ້ນ.

ມັນເປັນສິ່ງສໍາຄັນທີ່ສຸດທີ່ຈະຮູ້ວິທີການສຶກສາພຣະຄຳພີຢ່າງຖືກຕ້ອງ. ພວກເຮົາ ບໍ່ຄວນເລືອກທີ່ຈະສຶກສາພຽງແຕ່ສອງສາມຂໍ້ເທົ່ານັ້ນ. ພວກເຮົາຄວນສຶກສາທຸກສິ່ງທີ່ ພຣະຄຳພີເວົ້າກ່ຽວກັບຫົວຂໍ້ນັ້ນໆ ຢ່າງລະອຽດອ່ອນ. ແລ້ວພວກເຮົາຈະບໍ່ເຮັດໃຫ້ພຣະ ຄໍາພີກ່າວສິ່ງໃດກໍຕາມທີ່ພວກເຮົາຕ້ອງການ.