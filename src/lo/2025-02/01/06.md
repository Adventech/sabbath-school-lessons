---
title:  ຄຳອຸປະມາ ຫຼື ປະສົບການທີ່ແທ້ຈິງ?
date:   03/04/2025
---

ເມື່ອພວກເຮົາສຶກສາຂ່າວສານພິເສດຂອງພຣະຄຳພີກ່ຽວກັບອະນາຄົດ, ພວກ ເຮົາຕ້ອງຮູ້ວ່າ ເມື່ອໃດທີ່ພຣະຄໍາພີກຳລັງກ່າວເຖິງສັນຍາລັກ ຫຼື ເມື່ອໃດທີ່ພຣະຄຳພີກຳລັງ ກ່າວເຖິງປະສົບການທີ່ແທ້ຈິງ. ສະນັ້ນ, ພວກເຮົາຈະຕັດສິນໃຈໄດ້ແນວໃດວ່າ ຜູ້ຂຽນ ພຣະຄຳພີກຳລັງເວົ້າ ໂດຍໃຊ້ສັນຍາລັກ ຫຼື ຄໍາອຸປະມາ? ພວກເຮົາຈະຮູ້ແນວໃດວ່າ ສັນ ຍາລັກເຫຼົ່ານີ້ຫມາຍເຖິງຫຍັງແທ້ໆ? ວິທີທີ່ດີທີ່ສຸດທີ່ຈະຮູ້ໄດ້ແມ່ນການສັງເກດເບິ່ງວ່າ ຜູ້ຂຽນພຣະຄຳພີຄົນອື່ນໆໃຊ້ສັນຍາລັກ ຫຼື ຄຳອຸປະມາຢ່າງດຽວກັນຕະລອດທັ້ງພຣະຄຳພີ. ພວກເຮົາບໍ່ຄວນສັງເກດເບິ່ງເຖິງວິທີການວ່າ ສັນຍາລັກ ຫຼື ຄຳອຸປະມານັ້ນຖືກນໍາໃຊ້ໃນ ຍຸກປັດຈຸບັນນີ້. ບາງຄົນຄິດວ່າ ໝີໃນດານີເອນ 7 ແມ່ນສັນຍາລັກທີ່ໝາຍເຖິງປະເທດຣັດ ເຊຍ. ຍ້ອນຫຍັງ? ເພາະວ່າ ຫຼາຍຄົນໃນປັດຈຸບັນນີ້ໃຊ້ໝີເປັນສັນຍາລັກທີ່ໝາຍເຖິງປະ ເທດນັ້ນ. ແຕ່ພວກເຮົາບໍ່ຄວນປະຕິບັດຕາມແຜນການນີ້ ເມື່ອພວກເຮົາສຶກສາບັນດາຂ່າວ ສານພິເສດຂອງພຣະຄຳພີ.

`ຈົ່ງຄົ້ນຫາກຸ່ມຂໍ້ພຣະຄຳພີຕໍ່ໄປນີ້. ທ່ານເຫັນສັນຍາລັກໃດແດ່ໃນແຕ່ລະກຸ່ມ ແລະ ສັນຍາລັກຫມາຍເຖິງຫຍັງແດ່? ຈື່ໄວ້ວ່າ ຈົ່ງໃຫ້ພຣະຄຳພີອະທິບາຍພຣະຄຳພີເອງ. (1) ດານີເອນ 7:7; 8:3; 7:24 (2) ພຣະນິມິດ 1:16; ເອເຟໂຊ 6:17; ເຮັບເຣີ 4:12 (3) ພຣະນິມິດ 12:1; 21:2; ເອເຟໂຊ 5:31, 32; ເຢເຣມີຢາ 6:2.`

ອີກເທື່ອຫນຶ່ງ, ພວກເຮົາຕ້ອງໃຫ້ພຣະຄໍາພີອະທິບາຍພຣະຄຳພີເທົ່ານັ້ນ. ຖ້າ ພວກເຮົາປະຕິບັດຕາມກົດທີ່ງ່າຍດາຍນີ້, ບັນຫາຫຼາຍໆຢ່າງໃນການເຂົ້າໃຈພຣະຄໍາພີຈະ ຫາຍໄປ.