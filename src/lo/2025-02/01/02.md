---
title:  ໃຫ້ຜູ້ອ່ານເຂົ້າໃຈເອງ
date:   30/03/2025
---

ໄປຫາຮ້ານຂາຍປື້ມຂອງຄຣິສຕຽນ ແລະ ຄົ້ນຫາປື້ມຕ່າງໆ ກ່ຽວກັບຂ່າວສານພິ ເສດໃນພຣະຄໍາພີກ່ຽວກັບຊ່ວງຍຸກສຸດທ້າຍ. ໃນໄວໆນີ້ທ່ານຈະເຫັນວ່າ ຜູ້ຂຽນມີແນວ ຄິດທີ່ແຕກຕ່າງກັນຫຼາຍ. ຄວາມຄິດເຫຼົ່ານີ້ເຮັດໃຫ້ທ່ານຄິດວ່າ ບໍ່ມີຜູ້ໃດສາມາດເຂົ້າໃຈ ສິ່ງທີ່ພຣະທຳພຣະນິມິດກຳລັງເວົ້າແທ້ຈິງ. ຕົວຢ່າງຫນຶ່ງແມ່ນຫົວຂໍ້ເລື່ອງພຣະຄຣິດປອມ. ພຣະຄຣິດປອມແມ່ນສັດຕູຂອງພຣະເຈົ້າ. ຜູ້ຂຽນພຣະຄຳພີເຫຼັ້ມໜຶ່ງກ່ຽວກັບຂ່າວສານ ຊ່ວງຍຸກສຸດທ້າຍຂອງພຣະຄຳພີກ່າວວ່າ ພຣະຄຣິດປອມບໍ່ມີຈິງ. ພຣະຄຣິດປອມນັ້ນເປັນ ພຽງຄຳອຸປະມາເທົ່ານັ້ນ. ນັກຂຽນອີກຄົນໜຶ່ງເວົ້າວ່າ ພຣະຄຣິດປອມນັ້ນແມ່ນສິ່ງໃດຫນຶ່ງ ຫຼື ຜູ້ໃດຜູ້ຫນຶ່ງທີ່ມີຊີວິດຢູ່ໃນສະໄຫມຂອງອານາຈັກໂຣມ. ບາງຄົນເຊື່ອວ່າ ທ່ານສາມາດ ໃຊ້ພຣະຄຳພີ ເພື່ອສະຫນັບສະຫນູນແນວຄິດໃດໆທີ່ທ່ານຕ້ອງການ.

ແຕ່ພຣະຄຳພີເອງບໍ່ສະຫນັບສະຫນູນແນວຄິດປອມເຫຼົ່ານີ້. ພຣະຄຳພີຊຸກຍູ້ໃຫ້ ພວກເຮົາອ່ານ ແລະ ຮຽນຮູ້. ພຣະຄຳພີສອນພວກເຮົາວ່າ ພວກເຮົາສາມາດຮູ້ ແລະ ເຂົ້າ ໃຈສິ່ງທີ່ພຣະເຈົ້າຊົງບອກພວກເຮົາໃນພຣະຄຳພີ.

`ອ່ານ ມັດທາຍ 24:15; ພຣະນິມິດ 1:3; ມັດທາຍ 11:29 ແລະ ເຢເຣມີຢາ 9:23, 24. ຂໍ້ພຣະຄຳພີເຫຼົ່ານີ້ ສອນພວກເຮົາຫຍັງແດ່ກ່ຽວກັບແຜນການຂອງພຣະເຈົ້າ ສໍາລັບພວກເຮົາທີ່ຈະເຂົ້າໃຈຄວາມຈິງໃນພຣະຄໍາພີ?`