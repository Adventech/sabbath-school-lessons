---
title:  ພຣະເຈົ້າຊົງຕ້ອງການໃຫ້ພວກເຮົາເຂົ້າໃຈພຣະອົງ
date:   31/03/2025
---

ທ່ານເຄີຍຕ້ອງໄດ້ສົນທະນາກັບຄົນໃດຄົນໜຶ່ງໃນຕ່າງປະເທດ ທີ່ທ່ານບໍ່ສາມາດ ເວົ້າພາສາໄດ້ດີບໍ? ທ່ານຮູ້ສິ່ງທີ່ທ່ານຕ້ອງການເວົ້າ. ແຕ່ທ່ານບໍ່ມີຄໍາສັບທີ່ຈະເວົ້າວ່າ ສິ່ງທີ່ ທ່ານຕ້ອງເວົ້າ.

ພຣະເຈົ້າຊົງມີບັນຫາທີ່ແຕກຕ່າງກັນ ເມື່ອພຣະອົງພະຍາຍາມເວົ້າກັບພວກເຮົາ. ພຣະເຈົ້າຊົງກ່າວວ່າ, “‘ຟ້າສະຫວັນສູງກວ່າແຜ່ນດິນໂລກສັນໃດ ວິຖີທາງທັງຄວາມຄິດ ເຮົາກໍສູງກວ່າສັນນັ້ນ” (ເອຊາຢາ 55:9). ບັນຫາບໍ່ແມ່ນວ່າພຣະເຈົ້າບໍ່ມີຄໍາສັບທີ່ຈະເວົ້າ ກັບພວກເຮົາ. ບັນຫາກໍຄື ພວກເຮົາບໍ່ຮູ້.

`ຂໍ້ພຣະຄຳພີຕໍ່ໄປນີ້ສອນພວກເຮົາຫຍັງແດ່ກ່ຽວກັບຄວາມເຂົ້າໃຈຂອງພຣະເຈົ້າ? ຄວາມເຂົ້າໃຈຂອງພຣະເຈົ້າປຽບທຽບກັບຄວາມເຂົ້າໃຈຂອງພວກເຮົາເປັນຢ່າງໃດ? ເພງສັນລະເສີນ 139:1–6, 147:5, ໂຣມ 11:33, 1 ໂຢຮັນ 3:20.`

ແນ່ນອນ, ພວກເຮົາບໍ່ສາມາດເຂົ້າຈິດໃຈຂອງພຣະເຈົ້າໄດ້ຢ່າງສົມບູນ. ພຣະເຈົ້າ ບໍ່ມີຈຸດເລີ່ມຕົ້ນ ແລະ ບໍ່ມີຈຸດສິ້ນສຸດ. ພຣະເຈົ້າຊົງຮູ້ທຸກສິ່ງທຸກຢ່າງ. ພວກເຮົາບໍ່ສາມາດ ເຂົ້າໃຈທຸກຢ່າງກ່ຽວກັບສິ່ງທີ່ພຣະອົງຊົງເຮັດ. ສະນັ້ນ, ພວກເຮົາຈະເຂົ້າໃຈພຣະອົງຢ່າງ ສົມບູນແບບໄດ້ແນວໃດ? ພວກເຮົາບໍ່ສາມາດເຂົ້າໃຈໄດ້. ບາງທີພວກເຮົາບໍ່ສາມາດເຂົ້າ ໃຈທຸກສິ່ງທຸກຢ່າງ. ແຕ່ພວກເຮົາສາມາດເຂົ້າໃຈສິ່ງຕ່າງໆທີ່ພວກເຮົາຕ້ອງການຮູ້ກ່ຽວກັບ ຄວາມເມດຕາຂອງພຣະເຈົ້າທີ່ຈະຊ່ວຍພວກເຮົາໃຫ້ລອດໄດ້ (ອ່ານ 2 ຕີໂມທຽວ 3:14, 15).