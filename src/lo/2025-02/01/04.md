---
title:  “ດານີເອນ, ຈົ່ງຮັກສາຂ່າວສານນີ້ໄວ້ເປັນຄວາມລັບ”
date:   01/04/2025
---

`ອ່ານດານີເອນ 12:4. ພຣະຜູ້ເປັນເຈົ້າຊົງບອກດານີເອນໃຫ້ເຮັດແນວໃດໃນຂໍ້ ນີ້? (ປຽບທຽບກັບພຣະນິມິດ 22:10)`

ນັກເທດສະໜາຫຼາຍຄົນເຊື່ອວ່າ ດານີເອນ 12:4 ສອນວ່າ ຄວາມຮູ້ຂອງພວກ ເຮົາກ່ຽວກັບວິທະຍາສາດຈະເຕີບໂຕຢ່າງໄວວາ ກ່ອນທີ່ພຣະເຢຊູຈະສະເດັດກັບມາ. ນັກ ເທດສະໜາບາງຄົນຍັງເວົ້າວ່າ ດານີເອນ 12:4 ເວົ້າເຖິງວິທີການທີ່ຄົນໃນຊ່ວງຍຸກສຸດ ທ້າຍຈະຄົ້ນຫາວິທີການໃຫມ່ ເພື່ອ ເດີນທາງຢ່າງວ່ອງໄວຈາກບ່ອນຫນຶ່ງໄປຫາອີກບ່ອນ ໜຶ່ງ. ແນ່ນອນ ສິ່ງເຫຼົ່ານີ້ຈະເກີດຂື້ນ. ໃນເວລາດຽວກັນ ດານີເອນ 12:4 ມີຄວາມຫມາຍ ອື່ນບໍ?

ອ່ານຂໍ້ພຣະຄໍາພີອີກເທື່ອຫນຶ່ງ. ສິ່ງທໍາອິດທີ່ທູດສະຫວັນບອກດານີເອນໃຫ້ເຮັດ ຄື "ການຮັກສາຂ່າວສານນີ້ເປັນຄວາມລັບ" (ດານີເອນ 12:4). ທູດສະຫວັນກຳລັງເວົ້າ ເຖິງຂ່າວສານໃດ? ຂ່າວສານນີ້ຄື ພຣະທຳດານີເອນ. ດັ່ງນັ້ນ, ບາງທີຄວາມຮູ້ທີ່ຈະເພີ່ມ ທະວີຂື້ນໃນຊ່ວງຍຸກສຸດທ້າຍແມ່ນຄວາມຮູ້ທີ່ພວກເຮົາຈະໄດ້ຮັບກ່ຽວກັບພຣະທຳດານີ ເອນ.

ຈົ່ງຄິດເບິ່ງວ່າ ມີຊາວຄຣິສຕຽນຈຳນວນເທົ່າໃດຄົນທີ່ບໍ່ເຂົ້າໃຈຄວາມຈິງທີ່ສໍາ ຄັນຂອງພຣະຄໍາພີໃນເວລານີ້. ຊາວຄຣິສຕຽນສ່ວນຫຼາຍນະມັດສະການໃນວັນອາທິດແລະ ບໍ່ແມ່ນວັນຊະບາໂຕ. ຊາວຄຣິສຕຽນຫຼາຍຄົນເຊື່ອວ່າ ຄົນຕາຍຍັງມີຊີວິດຢູ່ ຫຼັງຈາກຮ່າງ ກາຍຂອງເຂົາເຈົ້າຕາຍ ຫຼື ຖືກເຜົາຜານໃນນະລົກຕະຫຼອດໄປ. ດັ່ງນັ້ນ, ພວກເຮົາຈຶ່ງຄວນ ຮູ້ສຶກຂອບຄຸນຕໍ່ຄວາມຈິງທັງຫມົດຂອງພຣະຄໍາພີທີ່ພຣະເຈົ້າຊົງປະທານໃຫ້ແກ່ຄຣິດຕະ ຈັກຂອງພວກເຮົາ.