### ສະຫວັນ ແລະ ແຜ່ນດິນໂລກຮ່ວມເປັນໜຶ້ງດຽວກັນ

ໃຫ້ລອງຄິດເຖິງວຽກທີ່ຫຍຸ້ງຍາກທີ່ສຸດທີ່ທ່ານເຄີຍເຮັດມາ. ແມ່ນຫຍັງເຮັດໃຫ້ ມັນຍາກ? ມັນເປັນຄວາມຄາດຫວັງຕ່າງໆ, ຫຼືເວລາທີ່ຖືກກຳນົດໃນວຽກນັ້ນໆ, ຫຼືທັງ ສອງຢ່າງບໍ? ມັນແມ່ນທັດສະນະຂອງທ່ານຕໍ່ວຽກນັ້ນບໍ? ຫຼືບາງທີອາດຈະແມ່ນຄົນທີ່ ທ່ານເຮັດວຽກນໍາ? ຫຼືບາງທີມັນຄືກັບວ່າເປັນໄປບໍ່ໄດ້ເລີຍທີ່ຈະປະສົບຄວາມສຳເລັດບໍ?	ຂໍໃຫ້ພິຈາລະນາເຖິງຈຸດປະສົງຂອງແຜນການແຫ່ງຄວາມລອດຄື: ການຮ່ວມສະ ຫວັນກັບແຜ່ນໂລກເປັນໜຶ່ງດຽວ ຟັງເບິ່ງຄືເປັນໄປບໍ່ໄດ້ແມ່ນບໍ? ຫາກເບິ່ງໃນມູມມອງ ຂອງມະນຸດ, ແນ່ນອນວ່າມັນເປັນໄປບໍ່ໄດ້. ເຖິງຢ່າງໃດກໍ່ຕາມ, ກ່ອນຈະສະເດັດຂຶ້ນສະ ຫວັນ, ພຣະເຢຊູໄດ້ມອບໝາຍພາລະກິດໃຫ້ແກ່ພວກອັກຄະສາວົກທີ່ເບິ່ງຄືວ່າເປັນໄປບໍ່ ໄດ້: “ເຫດສະນັ້ນ ພວກເຈົ້າຈົ່ງອອກໄປ ຈົ່ງເຮັດໃຫ້ຄົນທຸກຊາດເປັນລູກສິດ ໃຫ້ພວກ ເຂົາຮັບບັບຕິສະມາໃນພຣະນາມແຫ່ງພຣະບິດາ, ພຣະບຸດ ແລະ ພຣະວິນຍານ ບໍຣິສຸດເຈົ້າ ສັ່ງສອນພວກເຂົາໃຫ້ຖືຮັກສາທຸກໆສິ່ງທີ່ເຮົາໄດ້ສັ່ງພວກເຈົ້າໄວ້ແລ້ວນັ້ນ ນີ້ແຫຼະ ເຮົາຢູ່ ກັບເຈົ້າທັງຫລາຍທຸກໆວັນຈົນສິ້ນໂລກນີ້.” (ມທ 28:19, 20).

ພຣະເຢຊູໄດ້ສົ່ງໂປໂລໄປຫາຄົນຕ່າງຊາດເພື່ອເຮັດພາລະກິດທີ່ເບິ່ງຄືວ່າເປັນໄປບໍ່ໄດ້ນີ້ຄື: “ເພື່ອເປີດຕາຂອງພວກເຂົາ ແລະນໍາພວກເຂົາອອກຈາກຄວາມມືດມາສູ່ຄວາມ ສະຫວ່າງ ແລະ ຈາກອຳນາດຂອງຊາຕານມາຫາພຣະເຈົ້າ ເພື່ອພວກເຂົາຈະໄດ້ຮັບການອະ ໄພບາບ ແລະ ໄດ້ຢູ່ໃນທ່າມກາງຜູ້ທີ່ໄດ້ຮັບການຊຳລະໃຫ້ບໍຣິສຸດໂດຍເຊື່ອໃນເຮົາ” (ກຈກ 26:18).

ບາງຄົນອາດຈະຮູ້ສືກທໍ້ແທ້ວາງມືເມື່ອໄດ້ຮັບພາລະກິດເຊັນນັ້ນ. ເຖິງຢ່າງໃດກໍ່ ຕາມ, ເຮົາບໍ່ຄວນມອງຂ້າມຄໍາສັນຍາຕ່າງໆທີ່ພຣະເຢຊູໄດ້ປະທານໃຫ້ທັງໃນສອງໂອກາດ ນີ້. ພຣະອົງກ່າວເສີມຕໍ່ພວກອັກຄະສາວົກວ່າ, “ ແລະ ແນນອນ, ເຮົາຢູ່ກັບພວກເຈົ້າທັງ ຫຼາຍທຸກໆວັນຈົນສິ້ນຍຸກ” (ມທ 28:20). ແລະພຣະເຢຊູກ່າວກັບໂປໂລວ່າ, “ເຮົາໄດ້ມາ ປະກົດແກ່ເຈົ້າກໍເພື່ອຈຸດປະສົງນີ້ ຄືແຕ່ງຕັ້ງເຈົ້າໃຫ້ເປັນຜູ້ຮັບໃຊ້ ແລະ ເປັນພະຍານເຖິງ ສິ່ງທີ່ເຈົ້າໄດ້ເຫັນກ່ຽວກັບເຮົາ ແລະ ສິ່ງທີ່ເຮົາຈະສຳແດງແກ່ເຈົ້າ” (ກຈກ 26:16). 	ເວົ້າແບບສັ້ນໆຄື ພຣະເຢຊູມອບໝາຍພາລະກິດທີ່ເປັນໄປບໍ່ໄດ້ສໍາລັບມະນຸດ ເພື່ອ ໃຫ້ເຮົາເພິ່ງພາພຣະອົງ ແທນທີ່ຈະເພິ່ງພາຕົນເອງ ເພື່ອເຮັດໃຫ້ພາລະກິດສຳເລັດ. ພຣະອົງບໍ່ເຄີຍມອບໝາຍພາລະກິດໃຫ້ເຮົາໂດຍບໍ່ໄດ້ປະທານພະລັງເພື່ອພາລະກິດນັ້ນ. “ເມື່ອຄວາມມຸ້ງໝາຍຂອງມະນຸດຮ່ວມມືກັບພຣະປະສົງຂອງພຣະເຈົ້າ, ມັນກໍຈະກາຍເປັນ ອຳນາດອັນຍິ່ງໃຫຍ່. ສິ່ງໃດກໍ່ຕາມທີ່ພຣະອົງສັ່ງໃຫ້ເຮັດ ຍອມສໍາເລັດໄດ້ດ້ວຍພະລັງອຳ ນາດຂອງພຣະອົງ ຄໍາສັ່ງທັງໝົດຂອງພຣະອົງລ້ວນໃຫ້ອໍານາດ .”—ນາງ ເອເລັນ ຈີ ໄວ, ອຸທະຫອນສອນຊີວິດ, ໜ້າ 333.

ເປັນໜ້າອັດສະຈັນ, ໃນຊ່ວງເວລາທີ່ໂປໂລໄດ້ຂຽນຈົດໝາຍເຖິງຊາວໂກໂລ ຊາຍ, ຂ່າວປະເສີດ “ປະກາດແກ່ທຸກຊີວິດທີ່ຢູ່ໃຕ້ສະຫວັນ” ແລ້ວ (ກລຊ 1:23). ແນ່ ນອນວ່າບໍ່ແມ່ນທຸກຄົນທີ່ຍອມຮັບເອົາຂ່າວປະເສີດ. ແຕ່ຖ້າເຮົາພິຈາລະນາຢ່າງຖີ່ຖ້ວນ ເຖິງພຣະມະຫາບັນຊາທີ່ພຣະອົງໄດ້ມອບໝາຍໃຫ້ແກ່ພວກອັກຄະສາວົກ (ມທ 28: 18–20), ແລະ ແກ່ອັກຄະສາວົກໂປໂລ, ພຣະເຢຊູບໍ່ເຄີຍສັນຍາວ່າທຸກຄົນຈະກາຍເປັນ ສາວົກ ຫຼື ກັບໃຈໃໝ່. ຂ່າວປະເສີດຕ້ອງ “ໄດ້ຖືກປະກາດໄປທົ່ວໂລກເພື່ອເປັນພະ ຍານແກ່ຄົນທຸກຊາດ, ແລ້ວຍຸກສຸດທ້າຍຈະມາເຖິງ” (ມທ 24:14, ເນັ້ນ). ການເປັນພະ ຍານນັ້ນ ມີລັກສະນະແນວໃດ? ມັນຈະສຳເລັດໄດ້ແນວໃດກັນແທ້?

ໄຕມາດນີ້ ເຮົາຈະສຶກສາຈົດໝາຍຂອງໂປໂລເຖິງຄຣິດຕະຈັກຊາວຟີລິບປອຍ ແລະ ຊາວໂກໂລຊາຍ. ຈົດໝາຍເຫຼົ່ານີ້ມີຄວາມຄ້າຍຄືກັນ ແລະທີ່ສຳຄັນເໜືອສິ່ງອື່ນໃດ, ມັນເປີດເຜີຍໃຫ້ເຫັນເຖິງພຣະຄຣິດ, ຜູ້ດຽວທີ່ສາມາດໂຮມສະຫວັນແລະໂລກເຂົ້າກັນໄດ້ ພຣະອົງຄືຂັ້ນໄດທີ່ຢາໂຄບໄດ້ເຫັນຢື້ອອກແຕ່ໂລກຈຸສະຫວັນ (ປມກ 28:12; ທຽບ ຢຮ 1:51). ໃນຖານະພຣະບຸດຂອງມະນຸດ ແລະ ພຣະບຸດຂອງພຣະເຈົ້າ, ພຣະອົງໄດ້ຊົງ ໄຖ່ເຮົາໃຫ້ພົ້ນຈາກບາບ, ແລະ ພຣະອົງຊົງອ້ອນວອນເພື່ອເຮົາທຸກຄົນ.

ໃນການສຶກສາຈົດໝາຍເຫຼົ່ານີ້, ເຮົາຈະເຫັນພຣະເຢຊູທັງສອງດ້ານ. ເຮົາຈະພິຈາ ລະນາຄຳຖະແຫຼງທີ່ສູງສົ່ງທີ່ສຸດບາງປະການກ່ຽວກັບຄວາມເປັນພຣະເຈົ້າຂອງພຣະຄຣິດ ແລະ ພຣະອົງຊົງໄດ້ສະຫຼະທຸກສິ່ງເພື່ອຊ່ວຍໃຫ້ເຮົາໄດ້ຮັບຄວາມລອດຢ່າງໃດ. ເຮົາຈະ ເຫັນອັກຄະທູດໂປໂລຕໍ່ສູ້ກັບປັນຫາຕ່າງໆຈາກຄຸກໃນໂບດແຫ່ງໜຶ່ງທີ່ເພິ່ນກໍ່ຕັ້ງຂຶ້ນມາ (ເມືອງຟີລິບປອຍ) ແລະ ໃນໂບດແຫ່ງໜຶ່ງທີ່ເພິ່ນບໍ່ເຄີຍໄປຢ້ຽມຢາມເລີຍ (ເມືອງໂກໂລ ຊາຍ). ສາຍສໍາພັນທີ່ອັກຄະທູດໂປໂລໄດ້ສ້າງຂຶ້ນທົ່ວ “ຄຣິດຕະຈັກທົ່ວໂລກ” ໃນເວລາ ນັ້ນຊ່ວຍໃຫ້ເພິ່ນສາມາດຕອບສະໜອງຕໍ່ສິ່ງທ້າທາຍຕ່າງໆໄດ້ ເຖິງແມ່ນຈະຢູ່ໃນຄຸກຂອງ ຊາວໂຣມັນກໍຕາມ. ເພິ່ນຮູ້ວ່າເວລາຂອງເພິ່ນມີໜ້ອຍ, ແລະ ເພິ່ນໄດ້ເຮັດທຸກວິທີທາງທີ່ ເພິ່ນສາມາດເຮັດໄດ້ເພື່ອດຶງຄຣິດຕະຈັກໃຫ້ເຂົ້າໃກ້ສະຫວັນ ແລະ ເຂົ້າໃກ້ກັນແລະກັນ ຫຼາຍຍິ່ງຂຶ້ນ. ໂດຍການກະທໍາເຊັ່ນນັ້ນ, ເພິ່ນສະແດງໃຫ້ເຮົາເຫັນວ່າຄຣິດຕະຈັກຂອງພຣະ ເຈົ້າໃນທຸກວັນນີ້ສາມາດເປັນໜື່ງດຽວກັບສະຫວັນໄດ້ ເພື່ອປະຕິບັດຕາມພຣະມະຫາບັນ ຊາໃນຍຸກສຸດທ້າຍຂອງພຣະນິມິດບົດທີ 14ໃຫ້ບັນລຸຜົນ, ເຊິ່ງເຮົາຮູ້ຈັກກັນໃນນາມ “ຂ່າວສານຂອງທູດສະຫວັນສາມອົງ” ຢ່າງໃດ.

ທ່ານ ຄລິນຕັນ ວາຫ໌ເລັນ ຈົບປະລິເອກ ເປັນຮອງອໍານວຍການສະຖາບັນວິໄຈ ພຣະຄໍາພີປະຈໍາກັນທີ່ສາຫະມັດຊາໃຫຍ່ ເພິ່ນມີຄວາມຊ່ຽວຊານດ້ານພຣະຄໍາພີໃຫມ່, ການຕີຄວາມໝາຍພຣະຄໍາພີ ແລະປະຫວັນສາດຂອງແອັດເວັນຕິສ ເພິ່ນເຄີຍຢູ່ແລະເຮັດ ວຽກຢູ່ປະເທດເຢຍລະມັນ, ນິວຊີແລນ, ລັດເຊຍ, ສະຫະລາຊະອານາຈັກ ແລະຟິລິປິນ. ເພິ່ນ ແລະພັນລະຍາຂອງເພິ່ນຈີນາ ມີລູກດ້ວຍກັນສອງຄົນ, ລູກໃພ້ໜື່ງຄົນ ແລະຫຼານ ສອງຄົນ