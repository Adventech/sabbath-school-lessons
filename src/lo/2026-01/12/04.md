---
title:  ຄວາມສໍພັນໃນການດໍາເນີນງານ
date:   17/03/2026
---

`ໃຫ້ອ່ານ ກລຊ 3:22–25 ແລະ ກລຊ 4:1. ມີຄຳແນະນຳຫຍັງແດ່ສໍາລັບ ຂ້າທາດ? ມີຫຼັກການຫຍັງແດ່ຢູ່ໃນຂໍ້ພຣະຄໍາພີນີ້ສຳລັບຄວາມສໍາພັນໃນການດໍາເນີນງານ ໂດຍທົ່ວໄປ?`

ບາງຄັ້ງຜູ້ຄົນໃນປະຈຸບັນກໍ່ຍົກເລື່ອງຂ້າທາດເພື່ອບັນທອນຄຳແນະນຳບາງຢ່າງ ຂອງພຣະຄໍາພີໃຫ້ຈົມລົງໄປໃນອະດີດ, ເພື່ອທຳລາຍຄວາມໜ້າເຊື່ອຖືຂອງພຣະຄຳພີທັງ ໝົດ. ແຕ່ທີ່ໜ້າແປກ ການກະທໍາເຊັນນີ້ບໍ່ໄດ້ຄຳນຶງເຖິງບໍລິບົດທາງປະຫວັດສາດຂອງ ຊາດອິດສະຣາເອນໃນພຣະຄຳພີເດີມ ແລະ ຄຣິສຕະຈັກໃນພຣະຄຳພີໃໝ່ເລີຍ. ມະນຸດ ຖືກສ້າງຂຶ້ນຕາມຮູບລັກສະນະຂອງພຣະເຈົ້າ ແລະ ເໝືອນກັບສິ່ງມີຊີວິດທີ່ມີສະຕິປັນຍາ ທັງໝົດຂອງພຣະເຈົ້າ, ມະນຸດຖືກອອກແບບມາເພື່ອເສລີພາບ. ກົດບັນຍັດຂອງໂມເຊ ຫ້າມຊາວອິດສະຣາເອນເປັນຂ້າທາດຕະຫຼອດຊີວິດ (ພຍສ 15:12) ແລະ ກຳນົດໄລຍະ ເວລາສູງສຸດຂອງການເປັນທາດໄວ້ທີ່ຫົກປີເພື່ອຊຳລະໜີ້ສິນທາງການເງິນ (ອພຍ 21:2–6, ລບລວ 25:39–43). ເຖິງຢ່າງໃດກໍຕາມ ການເປັນທາດໃນພຣະຄໍາພີ ແມ່ນວ່າຈະ ເປັນກຽດຊັງໃນຄວາມຮູ້ສະໄໝໃໝ່ຂອງເຮົາ, ແຕ່ໂດຍປົກກະຕິໄປແລ້ວ ກໍບໍ່ຄືກັບການ ປະຕິບັດຕໍ່ທາດອັນໜ້າລັງກຽດທີ່ພົບເຫັນໃນໂລກຕາເວັນຕົກ, ເຊິ່ງເປັນອາຊະຍາກຳທີ່ຮຸນ ແຮງ ແລະໂຫດຮ້າຍຕໍ່ມະນຸດຊາດ.

ໃນສະໄໝພຣະສັນຍາໃໝ່, ຄຣິສຕະຈັກຕ້ອງດຳເນີນງານພາຍໃນຂອບຂອງກົດ ໝາຍໂຣມັນ, ເຊິ່ງອະນຸຍາດໃຫ້ມີການເປັນເຈົ້າຂອງທາດ, “ແຕ່ແຕກຕ່າງຈາກກັບຮູບ ແບບການເປັນທາດສະໄໝໆ, ກົດໝາຍໂຣມັນໄດ້ໃຫ້ສິດ ແລະ ໂອກາດຫຼາຍຢ່າງແກ່ ທາດ ແລະ ການພະຍາຍາມລົ້ມລ້າງແນວປະຕິບັດອາດເປັນໄພຂົ່ມຂູ່ຕໍ່ການແຜ່ຂະຫຍາຍ ຂອງຂ່າວປະເສີດ.” — Clinton Wahlen, “ວັດທະນະທຳ, ການຕີຄວາມ, ແລະ ພຣະຄຳພີ: ການແຍກແຍະສິ່ງທີ່ເປັນສາກົນ,” ໃນ Frank M. Hasel, ບັນນາທິການ, ກາາຕີຄວາມໃນພຣະຄຳພີ: ວິທີການ Adventist (Silver Spring, MD: ສະຖາບັນຄົ້ນຄວ້າພຣະຄຳພີ/ການທົບທວນ ແລະ Herald Academic, 2020), ໜ້າ 166.

ອັນທີ່ຈິງ, ໃນຄຣິສຕະຈັກ ທາດມີພັນທະຕໍ່ພຣະຜູ້ເປັນເຈົ້າເປັນປະການທໍາອິດ ເຊິງໂດຍທົ່ວໄປພາຍແລ້ວແຕກຕ່າງກັບທາດໃນອານາຈັກໂລມັນ, ແລະ ເຈົ້ານາຍຂອງ ພວກເຂົາໄດ້ຮັບຄຳແນະນຳໃຫ້ປະຕິບັດຕໍ່ພວກເຂົາຢ່າງຍຸດຕິທຳ, “ຈົ່ງຮູ້ໄວ້ວ່າ ພວກເຈົ້າກໍ ມີນາຍອົງໜື່ງຢູ່ໃນສະຫວັນເໝືອນກັນ” (ກລຊ 4:1, NKJV). ຍິ່ງໄປກວ່ານັ້ນ, ອັກຄະທູດໂປໂລໄດ້ຍັງແນະນໍາຟີເລໂມນບໍ່ໃຫ້ປະຕິບັດຕໍ່ໂອເນຊີໂມໃນຖານະເປັນທາດ ຂອງລາວອີກຕໍ່ໄປ ແຕ່ໃນຖານະເປັນອ້າຍນ້ອງທີ່ຮັກຂອງລາວ (ຟລມ 16). ຕາມຄວາມ ເປັນຈິງແລ້ວ, ທັງໃນພຣະສັນຍາເດີມ ແລະ ພຣະສັນຍາໃໝ່, ຜູ້ເຊື່ອຖືກເອີ້ນວ່າທາດ (ຫຼື ຜູ້ຮັບໃຊ້) ຂອງພຣະເຈົ້າ (ເບິ່ງຕົວຢ່າງ, ພສລສ 34:22, ລູກາ 17:10, 1 ປຕ 2:16).

ຖິງແມ່ນວ່າເຮົາບໍ່ມັກສະພາບການທາງວັດທະນະທໍາພຣະຄໍາພີບາງຂໍ້ຂຽນເຖິງ, ເຮົາຍັງຕ້ອງຍອມຮັບສິດອໍານາດຂອງຂໍ້ພຣະຄໍາພີນັ້ນ. ຖ້າບໍ່ດັ່ງນັ້ນ, ເຮົາກໍຈະວາງຕົວເອງ ແລະວັດທະນະທໍາຂອງເຮົາໄວ້ຢູ່ເໜືອພຣະຄໍາພີ. ທາງເລືອກທີ່ດີກວ່າຄື ການພິຈາລະນາ ທຸກຢ່າງທີ່ພຣະຄໍາພີກ່າວເຖິງກ່ຽວໃນຫົວຂໍ້ນັ້ນໆ ກ່ອນທີ່ຈະສະຫຼຸບວ່າພຣະຄໍາພີກໍາລັງ ບອກເຮົາຫຍັງກ່ຽວກັບເລື່ອງນັ້ນ.

ໃຫ້ພິຈາລະນາວ່າພຣະຄໍາພີຂໍ້ສາມາດນຳໃຊ້ກັບຄວາມສໍາພັນຂອງທ່ານໃນບ່ອນ ເຮັດວຽກໄດ້ແນວໃດ? ຫຼັກການຂອງພຣະຄໍາພີນີ້ເປັນປະໂຫຍດຕໍ່ທ່ານ ໃນຖານະເປັນ ນາຍຈ້າງ ຫຼືລູກຈ້າງແນວໃດ?