---
title:  ພໍ່ແມ່ ແລະ ລູກ
date:   16/03/2026
---

ລູກມີບົດບາດສຳຄັນໃນຖານະເປັນສ່ວນໜຶ່ງຂອງບໍລິສັດຄອບຄົວ. ພວກເຂົາຈຳ ເປັນຕ້ອງຮູ້ວ່າພວກເຂົາເປັນທີ່ຮັກ ແລະ ມີຄຸນຄ່າໃນຖານະເປັນສະມາຊິກຂອງຄອບຄົວ ແລະ ພົນລະເມືອງຂອງອານາຈັກສະຫວັນ. ການນະມັດສະການໃນຄອບຄົວເປັນສິ່ງສຳ ຄັນຫຼາຍ, ລຽບງ່າຍ ສະໝໍາສະເໝີ, ທັງໃນຕອນເຊົ້າ ແລະຕອນແລງ. ລູກສາມາດເລີ່ມ ຊ່ວຍວຽກທຳຄວາມສະອາດ ແລະ ຄວາມຮັບຜິດຊອບອື່ນໆໄດ້ຕັ້ງແຕ່ຍັງນ້ອຍ. ສິ່ງທີ່ສຳ ຄັນທີ່ສຸດ, ພວກເຂົາຄວນເຊື່ອຟັງຄຳສັ່ງຂອງອັກຄະທູດໂປໂລທີ່ວ່າ: “ຕ້ອງນົບນ້ອມເຊື່ອ ຟັງພໍ່ແມ່ຂອງຕົນຢູ່ສະເໝີ, ເພາະການປະພືດຢ່າງນັ້ນເປັນທີ່ພໍພຣະໄທຂອງພຣະຜູ້ເປັນ ເຈົ້າ” (ກລຊ 3:20).

**ໃຫ້ອ່ານຂໍ້ພຣະຄຳພີຕໍ່ໄປນີ້. ມີຫຼັກການອັນໃດແດ່ສຳລັບການລ້ຽງລູກ?**

`ສພສ 22: 6,15`

`ມທ 19: 14`

`ພຍສ 6: 6, 7`

`ສພສ 1: 8, 9`

ລູກທີ່ໄດ້ຮັບການຝຶກອົບຮົມຢ່າງຖືກຕ້ອງເພື່ອພຣະຜູ້ເປັນເຈົ້າ ດ້ວຍຫຼັກສິນທໍາ ແລະ ແບບຢ່າງ, ຈະເປັນພະພອນແກ່ຄອບຄົວ, ຄຣິສຕະຈັກ, ແລະ ນອກເໜືອນັ້ນ. ແລະ ຄຳແນະນຳຂອງໂປໂລສຳລັບພໍ່ແມ່, ເຊັ່ນດຽວກັບຄຳແນະນຳຂອງລາວສຳລັບສາມີ ແລະ ພັນລະຍາ, ກໍມີຄວາມສົມດຸນ ແລະ ຊ່ວຍເຫຼື່ອເຊິ່ງກັນແລະກັນ: “ພໍ່ທັງຫຼາຍເອີຍ, ຢ່າຍຸແຍ່ລູກຂອງຕົນ, ຢ້ານວ່າເຂົາເຈົ້າຈະທໍ້ຖອຍໃຈ” (ກລຊ 3:21). ວິທີທີ່ພໍ່ແມ່ມີປະ ຕິກິລິຍາ ແລະ ລົງວິໄນລູກມີຜົນກະທົບຢ່າງເລິກເຊິ່ງຕໍ່ການລ້ຽງດູອົບຮົ່ມທາງຈິດວິນ ຍານຂອງເຂົາເຈົ້າ ໂດຍສະເພາະແມ່ນຜູ້ເປັນພໍ່.

ຈາກການສຶກສາພົບວ່າ ເມື່ອທັງພໍ່ແລະແມ່ໄປໂບດ, ອັດຕາສ່ວນຂອງລູກທີ່ຍັງ ໄປໂບດສູງກວ່າ ເມື່ອທຽບກັບກໍລະນີທີ່ພໍ່ ຫຼືແມ່ພຽງຄົນດຽວໄປໂບດ. ທີ່ໜ້າປະຫລາດ ໃຈກວ່ານັ້ນຄື, ການທີ່ພໍ່ໄປໂບດຢ່າງສະໝ່ຳສະເໝີ, ແມ່ນແຕ່ຫຼາຍກວ່າແມ່, ກໍສົ່ງກະທົບ ໃຫ້ລູກຈຳນວນຫຼາຍຍັງຄົງໄປໂບດເມື່ອເຕີບໂຕເປັນຜູ້ໃຫຍ່. ດັ່ງນັ້ນ, ບົດບາດຂອງພໍ່ໃນ ການລ້ຽງດູອົບຮົ່ມຈິດວິນຍານຂອງລູກຈຶ່ງບໍ່ຖືເບົາ. ການທີ່ພໍ່ທີ່ໃຫ້ຄວາມສໍາຄັນກັບບົດ ບາດຂອງຕົນນັ້ນ ມີຄວາມສຳຄັນຫຼາຍພຽງໃດ.

`ຢ່າງໃດກໍຕາມ, ບໍ່ແມ່ນພໍ່ທຸກຄົນໄດ້ເປັນແບບຢ່າງທີ່ດີໃຫ້ລູກຂອງຕົນ. ຄວາມ ຮູ້ກ່ຽວກັບພຣະເຈົ້າໃນຖານະເປັນພຣະບິດາຂອງເຮົາສາມາດຊ່ວຍນຳເອົາການຢຽວຢາ ບ່ອນທີ່ຈຳເປັນໄດ້ແນວໃດ, ໂດຍສະເພາະເມື່ອຜູ້ເປັນພໍ່ທາງໂລກໄດ້ສ້າງຄວາມເສຍຫາຍ ຢ່າງໃຫຍ່ຫຼວງ?`