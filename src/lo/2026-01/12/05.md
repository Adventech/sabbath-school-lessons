---
title:  ອະທິຖານເພື່ອກັນແລະກັນ
date:   18/03/2026
---

`ໃຫ້ອ່ານ ກລຊ 4:2–4. ທ່ານພົບຫຼັກການອັນໃດແດ່ສຳລັບການອະທິຖານໃນ ຂໍ້ພຣະຄຳພີເຫຼົ່ານີ້? ອັກຄະທູດໂປໂລໄດ້ຂໍອະທິຖານເພື່ອຫຍັງແດ່?`

ຄຳເວົ້າທີ່ສຳຄັນທີ່ສຸດບາງຄຳທີ່ພວກເຮົາສາມາດເວົ້າກັບບາງຄົນທີ່ກຳລັງປະເຊີນ ກັບບັນຫາຕ່າງໆ, ບໍ່ວ່າຈະເປັນເລື່ອງຄອບຄົວ, ສຸຂະພາບ, ການເງິນ, ຫຼືສິ່ງອື່ນໆ, ແມ່ນ “ຂ້າພະເຈົ້າກຳລັງອະທິຖານເພື່ອທ່ານ.” ນີ້ຄືວິທີການເຊື່ອມຕໍ່ ແລະ ປະຕິສໍາພັນທີ່ສະຫວັນ ເລືອກໃຊ້. “ມັນເປັນສ່ວນໜຶ່ງຂອງແຜນການຂອງພຣະເຈົ້າທີ່ຈະປະທານໃຫ້ເຮົາ ເພື່ອ ຕອບຄຳອະທິຖານແຫ່ງຄວາມເຊື່ອ, ເຊິ່ງພຣະເຈົ້າຈະບໍ່ປະທານໃຫ້ເຮົາ ຖ້າເຮົາບໍ່ໄດ້ຂໍເຊັນ ນັ້ນ.” — ເອເລັນ ຈີ. ໄວທ໌, ສົງຄາມລະຫວ່າງຄວາມດີກັັບຄວາມຊົ່ວ, ໜ້າ 525.

ສັງເກດຄຳອະທິບາຍທີ່ຊົງພະລັງກ່ຽວກັບການອະທິຖານທີ່ອັກຄະທູດໂປໂລໃຊ້: “ຈົ່ງສືບຕໍ່” (ຫຼື ອົດທົນ), “ຢ່າງເອົາຈິງເອົາຈັງ,” “ເຝົ້າລະວັງ,” ແລະ “ດ້ວຍການຂອບພຣະ ຄຸນ ” — ເຊິ່ງເປັນສັນຍານວ່ານີ້ເປັນການອະທິຖານດ້ວຍຄວາມເຊື່ອ (ກລຊ 4:2, NK JV). ລາວບອເຮົາໃຫ້ອະທິຖານຢູ່ “ສະເໝີ” (ອຟຊ 6:18) ແລະ “ໂດຍບໍ່ຢຸດຢັ້ງ” (1 ທສນ 5:17). ທີ່ໜ້າອັດສະຈັນໃຈທີ່ສຸດ, ແມ່ນວ່າ “ພວກເຮົາບໍ່ຮູ້ວ່າພວກເຮົາຄວນອະ ທິຖານຂໍສິ່ງໃດຕາມທີ່ເຮົາຄວນ... ພຣະວິນຍານເອງຈະອະທິຖານອ້ອນວອນແທນພວກ ເຮົາ ດ້ວຍການໂອ່ຍຄາງທີ່ບໍ່ອາດຈະຫາຄໍາໃດມາບັນລະຍາຍໄດ້” (ຣ 8:26).

`ໃຫ້ອ່ານຄືນ ກລຊ 4:3. “ປະຕູເພື່ອພຣະຄໍາ”(NKJV) ບານໃດທີ່ພຣະເຈົ້າອາດ ຈະເປີດໃຫ້ທ່ານແບ່ງປັນຄວາມເຊື່ອຂອງທ່ານ?`

ສິ່ງທີ່ສຳຄັນ, ອັກຄະທູດໂປໂລຍັງໄດ້ອະທິຖານເພື່ອຄຳເວົ້າທີ່ເໝາະສົມທີ່ຈະເວົ້າ. ບາງຄັ້ງ, ເມື່ອເຮົາອ່ານຈົດໝາຍ ຫຼື ຄຳປາໄສຂອງລາວໃນພຣະທໍາກິດຈະການ, ເຮົາຄິດ ວ່າອັກຄະສາວົກມີຝີປາກຢູ່ສະເໝີ, ໂດຍບໍໄດ້ສົງໃສໃນສິ່ງທີ່ລາວຄວນເວົ້າ. ແຕ່ໃນພຣະ ຄໍາພີຂໍ້ນີ້ລາວຂໍໃຫ້ອະທິຖານເພື່ອ ເພື່ອລາວໄດ້ປະກາດຂໍ້ເລິກລັບໄດ້ “ຢ່າງຈະແຈ້ງ” (ກລຊ 4:4, NIV). ລາວກໍຍັງໃຊ້ຄຳພາສາກຣີກທີ່ສຳຄັນຫຼາຍ (dei) ໃນສໍານວນສຸດ ທ້າຍຂອງຂໍ້ພຣະຄຳພີນັ້ນ, ເຊິ່ງສາມາດແປໄດ້ວ່າ “ເປັນໄປຕາມທີ່ຂ້າພະເຈົ້າຕ້ອງເວົ້າ,”ໂດຍຊີ້ໃຫ້ເຫັນເຖິງຄວາມຈຳເປັນອັນສັກສິດຂອງພາລະກິດປະກາດຂ່າວປະເສີດ. ລາວໄດ້ ຕະນັກເຖິງຄວາມສຳຄັນຂອງການນຳສະເໜີຂ່າວສານຕໍ່ຜູ້ຄົນໃນລະດັບສູງສຸດຂອງລັດຖະບານໂຣມັນ, ລວມທັງຄອບຄົວຂອງຊີຊາ.

“ມັນບໍ່ຈຳເປັນຕ້ອງຄຸເຂົ່າທຸກຄັ້ງເພື່ອອະທິຖານ. ຈົ່ງປູກຝັງນິໄສການໂອ້ລົມກັບ ພຣະຜູ້ຊ່ວຍໃຫ້ລອດເມື່ອທ່ານຢູ່ຄົນດຽວ, ເມື່ອທ່ານຍ່າງ, ແລະ ເມື່ອທ່ານຫຍຸ້ງກັບວຽກ ປະຈຳວັນຂອງທ່ານ. ຈົ່ງໃຫ້ຈິດໃຈເບິກບານຢູ່ສະເໝີໃນການອ້ອນວອນ ຂໍຄວາມຊ່ວຍ ເຫຼືອ, ເພື່ອແສງສະຫວ່າງ, ເພື່ອຄວາມເຂັ້ມແຂງ, ເພື່ອຄວາມຮູ້ແບບຽບໆ. ໃຫ້ທຸກລົມ ຫາຍໃຈເປັນການອະທິຖານ.” —ເອເລັນ ຈີ. ໄວທ໌, ມະຫັດສະຈັນແຫ່ງການຮັກສາ, ໜ້າ 510, 511.