---
title:  ສຶກສາເພີ່ມເຕີ່ມ
date:   20/03/2026
---

ສະມາຊິກທຸກຄົນໃນຄອບຄົວຄວນຕະນັກວ່າແຕ່ລະຄົນມີຄວາມຮັບຜິດ ຊອບ ໃນການເຮັດໜ້າທີ່ຂອງຕົນ ເພື່ອເພີ່ມຄວາມສະດວກສະບາຍ, ຄວາມເປັນລະບຽບ, ແລະ ລະບົບຂອງຄອບຄົວ. ບໍ່ຄວນມີໃຜເຮັດວຽກຂັດກັບຄົນອື່ນ. ທຸກຄົນຄວນຮ່ວມມື ກັນເຮັດດີໃນການໃຫ້ກຳລັງໃຈເຊິ່ງກັນແລະກັນ; ພວກເຂົາຄວນສະແດງຄວາມອ່ອນ ໂຍນ, ການອົດກັ້ນ, ແລະ ຄວາມອົດທົນ; ເວົ້າຈາດ້ວຍນໍ້າສຽງທີ່ເບົາ ແລະສະຫງົບ, ຫຼີກລ່ຽງຄວາມສັບສົນ, ແລະ ແຕ່ລະຄົນຄວນພະຍາຍາມຢ່າງເຕັມທີ່ເພື່ອແບ່ງເບົາພາລະ ຂອງຜູ້ເປັນແມ່......

“ສະມາຊິກຄອບຄົວແຕ່ລະຄົນຄວນເຂົ້າໃຈບົດບາດຂອງຕົນວ່າຖືກຄາດຫວັງໃຫ້ກະທໍາຮ່ວມກັບຄົນອື່ນ. ທຸກຄົນ, ຕັ້ງແຕ່ເດັກອາຍຸຫົກປີຂຶ້ນໄປ, ຄວນເຂົ້າໃຈວ່າຕົນເອງ ມີໜ້າທີ່ຕ້ອງແບກພາລະຕ່າງໆໃນຊີວິດ.” —ເອເລັນ ຈີ. ໄວທ໌, ບ້ານແອດເວນຕິສ, ໜ້າ 179, 180.

“ເຮົາຕ້ອງໃຫ້ພຣະຄຣິດເຂົ້າມາຢູ່ໃນໃຈ ແລະ ໃນບ້ານຂອງເຮົາ ຖ້າເຮົາຢາກດໍາ ເນີນ ຊີວິດດ້ວຍຄວາມສະຫວ່າງ. ບ້ານຄວນຖືກສ້າງຂຶ້ນຕາມທີ່ຖ້ອຍຄຳຂອງພຣະເຈົ້າສື່ ເຖິງ. ມັນຄວນເປັນສະຫວັນນ້ອຍໆເທິງແຜ່ນດິນໂລກ, ເປັນສະຖານທີ່ທີ່ຄວາມຮັກຖືກ ປູກຝັງແທນທີ່ຈະຖືກຄວບຄຸມບັງຄັບຢ່າງລະມັດລະວັງ. ຄວາມສຸກຂອງເຮົາຂຶ້ນກັບການ ບົ່ມເພາະຄວາມຮັກ, ຄວາມເຫັນອົກເຫັນໃຈ, ແລະ ຄວາມສຸພາບທີ່ແທ້ຈິງຕໍ່ກັນແລະ ກັນ....ເຮົາຄວນເປັນຄົນເຫັນແກ່ຕົວ, ມອງຫາໂອກາດຢູ່ສະເໝີ, ແມ່ນແຕ່ໃນສິ່ງເລັກໆ ນ້ອຍໆ, ເພື່ອສະແດງຄວາມກະຕັນຍູຕໍ່ຄວາມຊ່ວຍເຫຼືອທີ່ເຮົາໄດ້ຮັບຈາກຄົນອື່ນ, ແລະ ມອງຫາໂອກາດທີ່ຈະໃຫ້ກຳລັງໃຈຄົນອື່ນ ແລະ ແບ່ງເບົາ ແລະບັນເທົາຄວາມໂສກເສົ້າ ແລະ ພາລະຂອງພວກເຂົາ ໂດຍການກະທຳທີ່ມີຄວາມເມດຕາທີ່ອ່ອນໂຍນ ແລະ ພືດຕິ ກໍາແຫ່ງຄວາມຮັກ. ມາລະຍາດອັນດີງາມເຫຼົ່ານີ້ທີ່ເລີ່ມຕົ້ນໃນຄອບຄົວຂອງເຮົາ ແລະ ຂະ ຫຍາຍອອກໄປນອກຄອບຄົວ, ຊ່ວຍສ້າງຄວາມສຸກໃຫ້ແກ່ຊີວິດ ແລະ ການລະເລີຍສິ່ງ ເລັກໆນ້ອຍໆເຫຼົ່ານີ້ກໍ່ໃຫ້ເກີດຄວາມຂົມຂື່ນ ແລະ ຄວາມໂສກເສົ້າໃຫ້ແກ່ຊີວິດ.”—ເອເລັນ. ຈີ່ ໄວທ໌, ການເປັນພະຍານໃຫ້ຄຣິສຕະຈັກ, ເຫຼັ້ມທີ 3, ໜ້າ 539, 540.

**ຄຳຖາມສໍາລັບການສົນທະນາ**

`ສຳລັບຄູ່ສົມຣົດ, ຫຼັກການໃດແດ່ທີ່ໄດ້ຊ່ວຍທ່ານໃນຄວາມສໍາພັນຂອງທ່ານ?ທ່ານມີຄຳແນະນຳຫຍັງແດ່ສຳລັບຜູ້ທີ່ຍັງບໍ່ໄດ້ແຕ່ງງານ, ແລະພວກເຂົາຄວນ ກຽມຕົວແນວໃດສຳລັບສິ່ງທ້າທາຍຕ່າງໆທີ່ການແຕ່ງງານນຳມາໃຫ້?`

`ພໍ່ແມ່ທີ່ຮັກ ແລະ ຫ່ວງໄຍຫຼາຍຄົນທີ່ລ້ຽງດູລູກໃນຄອບຄົວຄຣິສຕຽນທີ່ດີ ຕ້ອງຮັບມືກັບລູກທີ່ເປັນຜູ້ໃຫຍ່ທີ່ປະຕິເສດຄວາມເຊື່ອ. ທ່ານມີຄຳແນະນຳ ແລະ ຄໍາປອບໂຍນອັນໃດໃຫ້ແກ່ພວກເຂົາ? ແມ່ນຫຍັງທີ່ບໍ່ເວົ້າອອກມາເລີຍ?`

`ປຶກສາຫາລືເພີ່ມເຕີມກ່ຽວກັບຄຳເຕືອນໃຫ້ “ຈົ່ງດຳເນີນຊີວິດດ້ວຍປັນຍາ.” ໃນ ທາງກົງກັນຂ້າມ, ການດຳເນີນຊີວິດດ້ວຍ “ຄວາມໂງ່” ທີ່ເປັນປໍລະປັກກັບປັນຍາ ໝາຍຄວາມວ່າແນວໃດ? ທ່ານໄດ້ຮຽນຮູ້ຫຍັງຈາກຊ່ວງເວລາຕ່າງໆກັນທີ່ທ່ານ ອາດເຄີຍດຳເນີນຊີວິດໃນແບບໃດ ຫຼືແບບໜື່ງ?`