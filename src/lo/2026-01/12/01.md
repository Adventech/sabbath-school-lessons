---
title:  ໃຊ້ຊີວິດຮ່ວມກັນ
date:   14/03/2026
---

### ໃຫ້ອ່ານສໍາລັບບົດຮຽນອາທິດນີ້
ກລຊ 3:18–4:6; ອຟຊ 5:22–25, 33; ສພສ 22:6, 15; 1 ປຕ 2:16; 1 ທລນ 5:17.

> <p>ຂໍ້ຄວນຈໍາ</p>
> “ຈົ່ງໃຫ້ວາຈາຂອງພວກເຈົ້າເຕັມດ້ວຍພຣະຄຸນຢູ່ສະເໝີ, ປະສົມດ້ວຍເກືອ ເພື່ອພວກເຈົ້າຈະໄດ້ຮູ້ວ່າຄວນຕອບທຸກຄົນຢ່າງໃດ” (ກລຊ 4:6, NKJV).

ເມື່ອຜູ້ຄົນອາໄສ ແລະ ເຮັດວຽກຢູ່ໃກ້ກັນ, ພວກເຂົາພົບກັບສິ່ງທ້າທາຍຫຼາຍ ຢາງ. ຄວາມຄິດເຫັນທີ່ແຕກຕ່າງຂອງອາດຈະກໍ່ໃຫ້ເກີດຄວາມເຄັ່ງຕຶງ; ການໂຕ້ຖຽງກັນ ອາດຈະເກີດຂຶ້ນ. ຍິ່ງຄວາມສຳພັນໃກ້ຊິດກັນຫຼາຍເທົ່າໃດ, ມັນກໍ່ຍິ່ງມີຄວາມສຳຄັນທີ່ຈະ ໃຫ້ທຸກຄົນໃນຄວາມສຳພັນນັ້ນທີ່ເຂົ້າກັນໄດ້ດີເທົ່ານັ້ນ.

ຄວາມສຳພັນທີ່ໃກ້ຊິດທີ່ສຸດ ແນ່ນອນວ່າເປັນຄວາມສໍາພັນພາຍໃນຄອບຄົວ. ບາງຄັ້ງເຮືອນກໍ່ຖືກເອີ້ນວ່າ “ບໍລິສັດຄອບຄົວ”. ມັນເປັນວິທີທີ່ໜ້າສົນໃຈທີ່ຈະອະທິບາຍ ວ່າບ້ານດຳເນີນໄປຢ່າງໃດ. ມີຄວາມຄ້າຍຄືກັນຢ່າງແນ່ນອນລະຫວ່າງການດຳເນີນທຸລະ ກິດ ແລະການດຳເນີນຄອບຄົວ. ຄວນມີຄວາມເຫັນຟ້ອງຕ້ອງການໃນເລື່ອງຄ່ານິຍົມ, ເປົ້າໝາຍ, ແລະ ຈຸດປະສົງ. ທຸກຄົນຄວນເຂົ້າກັນໄດ້ ແລະ ເຮັດໜ້າທີ່ຂອງຕົນໃຫ້ດີ ເພື່ອ ໃຫ້ສິ່ງຕ່າງໆດຳເນີນໄປໂດຍດີ. ຫຼັກການດຽວກັນນີ້ໃຊ້ໄດ້ກັບຄຣິສຕະຈັກ, ເຊິ່ງໂດຍພື້ນ ຖານແລ້ວເປັນຄອບຄົວຂະໜາດໃຫຍ່.

ໃນຂໍ້ພຣະຄໍາພີຂອງເຮົາສຳລັບອາທິດນີ້, ອັກຄະທູດໂປໂລໄດ້ໃຫ້ຫຼັກການສຳຄັນ ບາງປະການກ່ຽວກັບວິທີການທີ່ຄອບຄົວຄຣິສຕຽນດຳເນີນໄດ້ດີທີ່ສຸດ. ເນື່ອງຈາກວ່າ ຄອບຄົວຂອງຊາວຄຣິສຕຽນຄວນໄດ້ຮັບການປົກຄອງໂດຍຫຼັກການໃນພຣະຄຳພີ, ຈື່ງຈຳ ເປັນຕ້ອງດໍາເນີນຊີວິດແຕກຕ່າງຈາກຄອບຄົວຂອງໂຣມັນທົ່ວໄປ. ອັກຄະທູດໂປໂລຍັງໄດ້ ໃຫ້ຫຼັກການທີ່ມີຄຸນຄ່າອື່ນໆທີ່ເປັນປະໂຫຍດຕໍ່ຄວາມສໍາພັນທາງສັງຄົມຕ່າງໆ, ທັງພາຍ ໃນແລະພາຍນອກບ້ານອີກດ້ວຍ.