---
title:  ສາມີ ແລະ ພັນລະຍາ
date:   15/03/2026
---

ພຣະຄຳພີໃໝ່ຄຳແນະນຳຫຼາຍໆຊຸດສຳລັບຄອບຄົວຄຣິສຕຽນ (ເບິ່ງ ອຟຊ 5:21–6:9, ກລຊ 3:18–4:1, ຕຕ 2:1–10, 1 ປຕ 2:18–3:7). ສິ່ງທີ່ໜ້າສັງ ເກດຄື ເອີ້ນຫຼັກການເຫຼົ່ານີ້ວ່າ “ຫຼັກເກນການດໍາເນີນຊີວິດໃນຄອບຄົວ”. ຫຼັກເກນເຫຼົ່ານີ້ ບໍ່ໄດ້ເນັ້ນລະບົບຊັ້ນຢ່າງສິ້ນເຊິງ ແຕ່ມີອົງປະກອບຕ່າງໆທີ່ເຮັດໃຫ້ຄວາມສຳພັນຕອບສະ ໜອງ ແລະ ເສີມສ້າງເຊິ່ງກັນແລະກັນຫຼາຍຂຶ້ນ.

`ໃຫ້ອ່ານ ກລຊ 3:18, 19. ທ່ານເຫັນຄວາມສົມດຸນຫຍັງແດ່? ອັກຄະທູດໂປ ໂລໄດ້ໃຫ້ຄໍາແນະນໍາເພີ່ມເຕີມອັນໃດແດ່ໃນ ອຟຊ 5:22–25, 33?`

ຊາຍບາງຄົນອ້າງຄຳເວົ້າທີ່ວ່າ “ຝ່າຍເມຍທັງຫຼາຍ, ຈົ່ງຍອມເຊື່ອຟັງຜົວຂອງຕົນ” (ກລຊ 3:18), ແລ້ວກໍຢຸດຢູ່ພຽງນີ້, ແຕ່ໃຫ້ສັງເກດເຂື່ອນໄຂສຳຄັນທີ່ອັກຄະທູດໂປໂລ ກ່າວຕື່ມວ່າ: “ເປັນສິ່ງເໝາະສົມໃນພຣະຜູ້ເປັນເຈົ້າ.” ບໍ່ມີບ່ອນໃດໃນພຣະຄຳພີໃໝ່ທີ່ ສອນວ່າ ຜູ້ຍິງຕ້ອງເຊື່ອຟັງຜູ້ຊາຍທຸກຄົນ; ຫຼືວ່າພັນລະຍາຕ້ອງຍອມຈໍານົນ; ຫຼືຖືກບັງຄັບ ຫຼືວ່າພວກເຂົາຕ້ອງຍອມຕາມຄວາມອໍາເພີ ແລະຄວາມປາຖະໜາທຸກຢ່າງຂອງຜູ້ເປັນຜົວ ຢ່າງ ບໍ່ມືນຫູມືນຕາ. ປະເດັນຂອງອັກຄະທູດໂປໂລຄື ຄວາມຈົງຮັກພັກດີຂອງພັນລະຍາ ທີ່ມີຕໍ່ພຣະຜູ້ເປັນເຈົ້າເປັນອັນດັບທໍາອິດ ແລະຕໍ່ຜົວຂອງນາງເປັນອັນດັບສອງ. ຄວາມເປັນ ສ່ວນຕົວຂອງພັນລະຍາຕ້ອງບໍ່ຖືກຜູ້ເປັນຜົວກ້າວກາຍ ຫຼື ຜູ້ເປັນຜົວກໍ່ບໍ່ສາມາດໜ້າທີ່ ເປັນຈິດສຳນຶກຜິດ-ຊອບຂອງຜູ້ເປັນເມຍໄດ້.

ຄວາມຮັກຂອງພຣະຄຣິດທີ່ມີຕໍ່ຄຣິສຕະຈັກໂດຍການເສຍສະລະຕົວເອງເພື່ອ ຄຣິສະຈັກນັ້ນ ສະແດງໃຫ້ເຫັນວ່າຜົວຄວນຮັກເມຍຂອງຕົນຢ່າງໃດ (ອຟຊ 5:25). ຜູ້ເປັນຜົວຈະສັດຊື່ໂດຍບໍ່ຄໍານຶງເຖິງຄ່າທີ່ຕ້ອງຈ່າຍ. ພວກເຂົາຈະຕັດສິນໃຈໃນສິ່ງທີ່ ເປັນຜົນປະໂຫຍດສູງສຸດຕໍ່ຜູ້ເປັນເມຍ, ແມ່ນວ່າໂດຍປົກກະຕິແລ້ວຜົນປະໂຫຍດເຫຼົ່າ ນີ້ຄວນຈະສອດຄ່ອງກັນ. ຄວາມຮັກແບບນີ້ເຮັດໃຫ້ຜູ້ເປັນເມຍເຊື່ອຟັງຄໍາສັ່ງຂອງພຣະ ເຈົ້າທີ່ຈະເຄົາລົບໃຫ້ກຽດຜູ້ຜົວຂອງຕົນໄດ້ງ່າຍຂຶ້ນ (ອຟຊ 5:33).

ຊີວິດສົມຣົດຂອງຄຣິສຕຽນທີ່ເຂັ້ມແຂງມີລັກສະນະເດັ່ນຄື ເພິ່ງພາເຊິ່ງກັນແລະ ກັນ - ການປຶກສາຫາລືກັນ, ຄິດໄຕຕ່ອງຮ່ວມກັນ, ແລະ ການຕັດສິນໃຈຮ່ວມກັນໃນຖາ ນະເປັນຄູ່ສົມຣົດ. ບາງຄັ້ງ, ເມື່ອຕ້ອງຕັດສິນໃຈທີ່ມີຜົນສະທ້ອນຮ້າຍແຮງຕໍ່ທັ້ງຄອບຄົວ, ມັນອາດຈະເໝາະສົມທີ່ຈະໃຫ້ລູກສ່ວນຮ່ວມໃນການປືກສາຫາລື, ແຕ່ພໍ່ແມ່ບໍ່ຄວນຜິດ ຖຽງກັນຕໍ່ໜ້າລູກ. ຫຼັງຈາກນັ້ນ, ຖ້າຜົວແລະເມຍບໍ່ມາດຕົກລົງກັນໄດ້, ຫົນທາງສູ່ສັນຕິ ສຸກຕາມຫຼັກພຣະຄຳພີແມ່ນໃຫ້ຜູ້ເປັນເມຍຍອມຮັບຄຳຕັດສິນຂອງຜົວ, ໂດຍມັນບໍ່ຂັດ ກັບພຣະຄຳຂອງພຣະເຈົ້າ. ໃນທຳນອງດຽວກັນ, ຜົວສ່ວນໃຫຍ່, ເກືອບທຸກຄົນສາມາດ ລະນຶກເຖິງຊ່ວງເວລາທີ່ເຂົາພວກມີຄວາມສຸກທີ່ໄດ້ຟັງເມຍແລະຮັບເອົາຄຳແນະນຳຂອງ ພວກ ເຂົາ. ຍິ່ງສາມີແລະພັນລະຍາເຮັດວຽກຮ່ວມກັນເປັນທີມຫຼາຍເທົ່າໃດ, ຊີວິດແຕ່ງ ງານກໍ່ຈະມີຄວາມສຸກຫຼາຍຂຶ້ນເທົ່ານັ້ນ.

`ເຮົາຈະຫຼີກລ່ຽງການເຮັດໃນສິ່ງທີ່ເຄີຍເກີດມາຕະຫຼອດປະຫວັດສາດໄດ້ແນວໃດ: ນັ້ນຄືການເອົາຫຼັກການອັນງົດງາມທີ່ສະແດງອອກໃນຂໍ້ພຣະຄໍາພີເຫຼົ່ານີ້ ແລະບິດເບື່ອນ ໃຫ້ເປັນສິ່ງຊົ່ວຮ້າຍ?`