---
title:  ດໍາເນີນຊີວິດດ້ວຍສະຕິປັນຍາ
date:   19/03/2026
---

ແມ່ນຫຍັງຄືຄວາມຈິງທີ່ສຳຄັນທີ່ສຸດທີ່ກເຮົາ ໃນຖານະຄຣິສຕຽນຄວນຮູ້? ແນ່ ນອນ, ມັນແມ່ນການພຣະເຢຊູຄຣິດໄດ້ສິ້ນພຣະຊົນເພື່ອບາບຂອງເຮົາ ແລະ ເຮົາສາມາດ ມີຊີວິດນິລັນດອນໂດຍຜ່ານຄວາມເຊື່ອໃນພຣະອົງ. ນີ້ຄືຄວາມຈິງທີ່ພວກເຮົາບໍ່ສາມາດ ເຂົ້າໃຈໄດ້ດ້ວຍຕົວເອງ. ແຕ່ເປັນຄວາມຈິງທີ່ໄດ້ຮັບກການບອກກ່າວ ຫຼື ເປີດເຜີຍຕໍ່ເຮົາ. ແລະ ມັນໄດ້ຮັບການເປີດເຜີຍຕໍ່ເຮົາ - ໃນພຣະຄຳຂອງພຣະເຈົ້າ.

ມີສັດຈະທໍາຄວາມຈິງ, ຄວາມຮູ້, ແລະ ສະຕິປັນຍາຫຼາຍຢ່າງທີ່ພວກເຮົາບໍ່ເຄີຍ ຮູ້ເລີຍ ຖ້າບໍ່ແມ່ນເພາະສິ່ງທີ່ພຣະເຈົ້າໄດ້ເປີດເຜີຍຕໍ່ພເຮົາໃນພຣະຄຳຂອງພຣະອົງ. ແຕ່ ຄວາມຮູ້ ແລະ ສະຕິປັນຍານີ້ບໍ່ໄດ້ຖືກມອບໃຫ້ເຮົາພຽງແຕ່ເປັນຄວາມຮູ້, ພຽງແຕ່ເປັນ ສິ່ງທີ່ຄວນຮູ້ເທົ່ານັ້ນ. ແຕ່ຮົາຕ້ອງດຳເນີນຊີວິດຕາມຄວາມຈິງ, ຄວາມຮູ້, ແລະ ສະຕິປັນ ຍານີ້ໃນຊີວິດຂອງພວກເຮົາເອງ.

`ໃຫ້ອ່ານ ກລຊ 4:5, 6. ໃນສະຖານະການໃດແດ່ທີ່ອັກຄະທູດໂປໂລຊີ້ບອກວ່າ ເຮົາຈໍາເປັນຕ້ອງ “ດຳເນີນຊີວິດດ້ວຍປັນຍາ” ເປັນພິເສດ? ດ້ວຍເຫດໃດຈຶ່ງເປັນແບບ ນັ້ນ?`

ຫນ້າເສຍດາຍທີ່ບາງຄັ້ງ ໃນຖານະທີ່ເປັນຄຣິສຕຽນ, ເຮົາກໍ່ບໍ່ເປັນຄຣິສຕຽນ ຢາງທີ່ຄວນເປັນ! ແລະເປັນດັ່ງທີ່ອັກຄະທູດໂປໂລໄດ້ຊີ້ບອກ (ອ້າງອີງຈາກ ອຊຢ 52:5), ຊົນຊາດອິດສະຣາເອນຍັງເປັນອຸປະສັກສໍາລັບຜູ້ທີ່ບໍ່ເຊື່ອ: “ເພາະນາມຂອງພຣະເຈົ້າຖືກ ໝິ່ນປະໝາດໃນທ່າມກາງຄົນຕ່າງຊາດກໍເພາະພວກເຈົ້າທັງຫຼາ” (ຣ 2:24). ການທີ່ເຮົາ ປະຕິບັດຕໍ່ຄົນອື່ນ, ໂດຍສະເພາະຜູ້ທີ່ບໍ່ມີຄວາມເຊື່ອຄືກັນກັບເຮົານັ້ນ ມີຄວາມສຳຄັນ ຫຼາຍ (ເບິ່ງ ຕຕ 2:5, 2 ປຕ 2:2). ບ້ານທີ່ຄຣິສຕຽນ, ເປັນບ່ອນເຕົ້າໂຮມເຍົາວະຊົນ ເພື່ອການອະທິຖານແທນທີ່ຈະໄປກໍເລື່ອງ, ການສະແດງຄວາມເມດຕາທີ່ລຽບງ່າຍ ແລະ ຈິດໃຈທີ່ອົດທົນສະຫງົບລ້ວນແຕ່ສື່ຄວາມໝາຍໃຫ້ກັບຄົນຜູ້ທີ່ກຳລັງເຝົ້າເບິ່ງການນັບຖື ຂອງເຮົາວ່າຈິງໃຈຫຼືບໍ່.

ໃນພຣະທໍາ ກລຊ 4:6, ອັກຄະທູດໂປໂລເນັ້ນເປັນພິເສດກັບຖ້ອຍຄໍາທີ່ເວົ້າ ອອກໄປວ່າ: “ຈົ່ງໃຫ້ວາຈາຂອງພວກເຈົ້າເຕັມໄປດ້ວຍພຣະຄຸນຢູ່ສະເໝີ” (ESV). ຫຼາຍ ກວ່າຄວາມເມດຕາ ຫຼື ຄວາມສຸພາບທົ່ວໄປ, ຖ້ອຍຄໍາທີ່ເຮົາເວົ້າອອກໄປຄວນໄດ້ຮັບ ການດົນໃຈ ແລະ ຊຶມຊັບໂດຍພຣະຄຸນຂອງພຣະເຈົ້າຜ່ານອິດທິພົນຂອງພຣະວິນຍານບໍ ຣິສຸດ.

“ປະສົມ(ປຸງ)ດ້ວຍເກືອ.” ກົງກັນຂ້າມກັບຄຳນິຍາມຂອງຄຳເວົ້າ “ເຄັມ” ຂອງ ໂລກ, ຄຳເວົ້າຂອງເຮົາຄວນຈະເໝາະສົມ ແລະ ໜ້າຟັງຕໍຜູ້ຄົນທີ່ເຮົາເວົ້ານໍາ.

“ເພື່ອເຈົ້າທັງຫຼາຍຈະໄດ້ຮູ້ວິທີຕອບທີ່ຖືກໃຈແກ່ທຸກຄົນ” (NKJV). ມີພຽງແຕ່ ພຣະວິນຍານບໍຣິສຸດເທົ່ານັ້ນທີ່ສາມາດໃຫ້ຄຳຖ້ອຍຄໍາທີ່ຖືກຕ້ອງໃນເວລາທີ່ເໝາະສົມ ເພື່ອຈຸດປະສົງທີ່ຖືກຕ້ອງ ແລະ ກະກຽມຈິດໃຈຂອງຜູ້ຟັງສຳລັບຂ່າວສານທີ່ເຮົາ “ຕ້ອງ” ແບ່ງປັນ (ໃນທີ່ນີ້, ກໍມີນຳໃຊ້ຄໍາ dei - ເບິ່ງຄຳເຫັນຂອງມື້ວານນີ້ໃນ ກລຊ 4:4).

`ລອງຄິດເຖິງຄຳເວົ້າ, ການກະທຳຂອງທ່ານ, ແລະ ວິທີທີ່ທ່ານດໍາເນີນຊີວິດຕໍ່ ໜ້າຄົນອື່ນ. ທ່ານກຳລັງສົ່ງຂ່າວສານຫຍັງກ່ຽວກັບຄວາມເຊື່ອຂອງທ່ານ ແລະ ການເປັນ ຄຣິສຕຽນມີຄວາມໝາຍແນວໃດ?`