---
title:  ເຫດຜົນຂອງການຂອບພຣະຄຸນ ແລະ ການອະທິຖານ
date:   03/01/2026
---

### ໃຫ້ອ່ານບົດຮຽນອາສໍາລັບທິດນີ້
ຟລປ1:1–18, 1 ກຣທ. 13:1–8, ຢຣມຢ 17:9, ກລຊ 1:1–12, 1 ປຕ 1:4, ພສລສ 119:105, ອຊຢ 30:21.

> <p>ຂໍ້ຄວນຈໍາ</p>
> “ເຮົາແນ່ໃຈວ່າ ພຣະອົງຜູ້ຊົງຕັ້ງຕົ້ນການດີໄວ້ໃນພວກເຈົ້າແລ້ວ ຈະຊົງກະທຳ ໃຫ້ສຳເລັດ ຈົນເຖິງວັນແຫ່ງພຣະເຢຊູຄຣິດເຈົ້າ”(ຟລປ 1:6).

ແທ້ຈິງແລ້ວ ອັກຄະທູດໂປໂລຕັ້ງໃຈເລີ່ມຕົ້ນຈົດໝາຍຂອງລາວດ້ວຍຄຳທັກ ທາຍ ແລະ ຄຳຂອບພຣະຄຸນ. “ຂໍພຣະຄຸນ ແລະ ສັນຕິສຸກຈາກພຣະເຈົ້າພຣະບິດາຂອງ ພວກເຮົາ ແລະ ພຣະເຢຊູຄຣິດ ອົງພຣະຜູ້ເປັນເຈົ້າ ຈົ່ງມີແກ່ທ່ານທັງຫຼາຍ. ພວກເຮົາຂອບ ພຣະຄຸນພຣະເຈົ້າ ແລະ ພຣະບິດາຂອງພຣະເຢຊູຄຣິດເຈົ້າຂອງພວກເຮົາ” (ກລຊ 1:2, 3).

ເຮົາກໍເໝືອນກັບກັບອັກຄະທູດໂປໂລມີຫຼາຍສິ່ງທີ່ຄວນຂອບພຣະຄຸນ. ເຮົາໄດ້ ປະສົບກັບພຣະຄຸນຂອງພຣະເຈົ້າດ້ວຍວິທີຕ່າງໆທີ່ເລິກເຊິ່ງ, ເປັນວິທີແມ່ນແຕ່ທູດສະ ຫວັນກໍບໍ່ສາມາດເຂົ້າໃຈໄດ້. ເປັນຄວາມຈິງດຽວກັນເຖິງຂອງຂວັນແຫ່ງສັນຕິສຸກຂອງ ພຣະເຈົ້າ, ເຊິ່ງສອດຄ່ອງກັບພຣະເຈົ້າ ແລະ ຄວາມຫວັງທີ່ໄຫຼອອກມາຈາກຄວາມຮັກ ຂອງພຣະເຈົ້າ. ຕາມມາດຕະຖານມະນຸດ, ພວກເຮົາສາມາດໃຫ້ ແລະສະແດງການຂອບ ຄຸນຕໍ່ຄົນອື່ນ ແລະຫວັງຜູ້ຄົນນັ້ນເຫັນຄຸນຄ່າສິ່ງຕ່າງໆທີ່ພວກເຮົາເຮັດເພື່ອພວກເຂົາ. ພໍ່ ແມ່ອະທິຖານຂໍໃຫ້ລູກໆຂອງເຂົາເຈົ້າຈະຮັກພຣະເຈົ້າ ແລະ ເຫັນຄຸນຄ່າການເສຍສະລະ ທີ່ແທ້ຈິງ ເພື່ອເປັນການສືກສາອົບຮົມທີ່ດີທີ່ສຸດເທົ່າທີ່ເຂົາເຈົ້າສາມາດເຮັດໄດ້ໃນມື້ໜຶ່ງ, ຖ້າບໍ່ແມ່ນຕອນນີ້. ແຕ່, ໃນຖານະທີ່ເປັນມະນຸດ, ເຮົາເຮັດຜິດພາດຫຼາຍຢ່າງ, ແລະເຮົາ ຮຽນຮູ້ຈາກຄວາມຜິດນັ້ນ (ຫຼືຢ່າງໜ້ອຍເຮົາຄວນຈະ).

ໃນອາທິດນີ້ ເຮົາຈະພິຈາລະນາຄຳເວົ້າເປີດການຂອບພຣະຄຸນ ແລະ ການອະທິ ຖານຂອງອັກຄະທູດໂປໂລໃນພຣະທໍາຟີລິບປອຍ ແລະໂກໂລຊາຍ, ເຊິ່ງອາດຈະເສີມສ້າງ ແລະເພີ່ມພູນຊີວິດການອະທິຖານຂອງເຮົາເອງໃຫ້ດີຂື້ນ.