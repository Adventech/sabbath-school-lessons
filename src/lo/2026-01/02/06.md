---
title:  ຣິດອໍານາດຂອງການອະທິຖານ
date:   08/01/2026
---

`ໃຫ້ອ່ານ 1:9–12. ທ່ານເຫັນຄຳຂໍສະເພາະອັນໃດແດ່ໃນການອະທິຖານຂອງ ອັກຄະທູດໂປໂລ?`

ອັກຄະທູດໂປໂລອະທິຖານ “ເພື່ອພວກເຈົ້າເຕັມລົ້ນໄປດ້ວຍຄວາມຮອບຮູ້ເຖິງ ນໍ້າພຣະໄທຂອງພຣະອົງ.” ລາວອະທິບາຍການຮູ້ນໍ້າພຣະໄທຂອງພຣະເຈົ້າວ່າເປັນ “ປັນຍາ ແລະ ຄວາມເຂົ້າໃຈຝ່າຍວິນຍານ” (ກລຊ 1:9). ກ່ອນອື່ນໝົດ, ປັນຍາເກີດຂຶ້ນໄດ້ໂດຍ ການໄວ້ວາງໃຈພຣະເຈົ້າໂດຍສິ້ນເຊິງ, ເຕັມໃຈທີ່ຈະເຮັດຕາມນໍ້າພຣະໄທຂອງພຣະອົງ (ຢຮ 7:17), ແລະ ບໍ່ເພິ່ງພາຄວາມເຂົ້າໃຈຂອງຕົນເອງ (ສພສ 3:5). ແຕ່ຄຳຖາມມັກ ເກີດຂຶ້ນຕາມມາຄື: “ນໍ້າພຣະໄທ (ພຣະປະສົງ) ຂອງພຣະເຈົ້າສຳລັບຂ້ອຍໃນສະຖານະ ການນີ້ແມ່ນຫຍັງ?” ມີສີ່ແຫຼ່ງຫຼັກທີ່ພວກເຮົາອາດຈະຮຽນຮູ້ນໍ້າພຣະໄທຂອງພຣະເຈົ້າໄດ້ ເມື່ອເຮົາສະແຫວງຫາດ້ວຍການອະທິຖານ:

1. ແຫຼ່ງທີ່ສຳຄັນທີ່ສຸດຂອງປັນຍາຄືປື້ມພຣະຄໍາພີເອງ. “ຖ້ອຍຄຳຂອງພຣະອົງ ເປັນແສງໂຄມນໍາທາງໃຫ້ຂ້ານ້ອຍ ແລະ ແສງແຈ້ງສຳລັບເສັ້ນທາງໃຫ້ຂ້າ ນ້ອຍ” (ພສລສ 119:105).

2. ພຣະເຈົ້າໄດ້ຊົງປະທານປັນຍາພິເສດໃຫ້ແກ່ເຮົາສຳລັບຍຸກສຸດທ້າຍໂດຍຜ່ານຈິດວິນຍານແຫ່ງຄຳພະຍາກອນ (ພນມ 12:17, 19:10) ດັ່ງທີ່ເປີດເຜີຍ ຜ່ານບົດຂຽນຂອງ ເອເລັນ ຈີໄວທ໌. ພຣະຄໍາພີໜູນໃຈເຮົາວ່າ “ຈົ່ງເຊື່ອພຣະ ເຈົ້າຢາເວ ພຣະເຈົ້າຂອງເຈົ້າ, ແລະພວກທ່ານຈະຕັ້ງໝັ້ນຄົງຢູ່; ຈົ່ງເຊື່ອໝັ້ນ ພວກຜູ້ທໍານວາຍຂອງພຣະອງ, ແລະພວກທ່ານຈະສໍາເລັດຜົນ” (2 ຂຄ 20: 20).

3. ພຣະປະສົງ ແລະ ການນຳພາຂອງພຣະເຈົ້າສາມາດຮັບຮູ້ໄດ້ຜ່ານສະຖານະ ການຕ່າງໆທີ່ຊົງຈັດຕຽມໄວ້, ໂດຍການຂໍໃຫ້ພຣະອົງເປີດ ຫຼື ປິດປະຕູ (ເບິ່ງ ກລຊ 4:3).

4. ພຣະວິນຍານບໍຣິສຸດຊົງນໍາເຮົາ ເມື່ອເຮົາຕະນັກເຖິງສຽງຂອງພຣະອົງ: “ຫູ ຂອງເຈົ້າຈະໄດ້ຍິນສຽງຕາມຫຼັງພວກເຈົ້າວ່າ, ‘ຫົນທາງຢູ່ພີ້, ຈົ່ງເດີນໄປແມ’, ເມື່ອເຈົ້າຫັນໄປທາງຂວາ / ຫຼື ເມື່ອເຈົ້າຫັນໄປທາງຊ້າຍ” (ອຊຢ 30:21).

ອັກຄະທູດໂປໂລອະທິຖານວ່າຊາວໂກໂລຊາຍຈະ “ດຳເນີນຊີວິດຕາມທີ່ສົມຄວນ ໃນອົງພຣະຜູ້ເປັນເຈົ້າ” (ກລຊ 1:10). ແນ່ນອນ, ບໍ່ມີໃຜ “ຄູ່ຄວນ” ໂດຍກຳເນີດ, ແຕ່ ພຣະເຈົ້າຖືວ່າເຮົາມີຄູ່ຄວນໂດຍພຣະຄຸນຂອງພຣະອົງ ແລະ ເອີ້ນເຮົາໃຫ້ດຳລົງຊີວິດຕາມ ການເອີ້ນອັນສູງສົ່ງນັ້ນ (ອຟຊ 4:1, 1 ທຊນ 2:12). ອັກຄະທູດໂປໂລໃຊ້ຄຳກິລິຍາ “ດຳເນີນຊີວິດ” ຫຼື “ໄດ້ດຳເນີນຊີວິດ” ອີກສາມເທື່ອໃນຈົດໝາຍສະບັບນີ້ (ກລຊ 2:6, 3:7, 4:5). ມັນໝາຍເຖິງໃຫ້ດຳລົງຊີວິດ ແລະ ປະຕິບັດຕາມກົດບັນຍັດຂອງພຣະເຈົ້າ (ອພຍ 18:20), ເຊິ່ງເປັນໄປໄດ້ໂດຍຜ່ານການດໍາເນີນງານຂອງພຣະວິນຍານບໍຣິສຸດ ເທົ່ານັ້ນ (ອຊກ 36:27).

ອັກຄະທູດໂປໂລຍັງໄດ້ອະທິຖານຂໍໃຫ້ຊີວິດຂອງພວກເຂົາ (ແລະ ຂອງພວກເຮົາ) “ເປັນທີ່ພໍພຣະໄທ” ພຣະຜູ້ເປັນເຈົ້າຢ່າງແທ້ຈິງ ແລະລະບຸວິທີຕ່າງໆໃຫ້ປະຕິບັດຕາມເປັນ ຕົ້ນ: “ໃຫ້ເກີດຜົນໃນການດີທຸກຢ່າງ” (ກລຊ 1:9, 10); ແລ້ວ “ຈະເລີນຂື້ນໃນຄວາມ ຮູ້ເຖິງພຣະເຈົ້າ” (ກລຊ1:10); ແລະ ສຸດທ້າຍ, ໃຫ້ “ໂມທະນາຂອບພຣະຄຸນ” (ກລຊ 1:12).

`ຖ້າມີຄົນຖາມເຈົ້າວ່າ, “ທ່ານຮູ້ຈັກໄດ້ແນວໃດວ່າພຣະເຈົ້າກຳລັງຊົງນໍາໄປ ໃນທິດທາງໃດ?” ເຈົ້າຈະຕອບແນວໃດ—ແລະ ເພາະເຫດໃດ?`