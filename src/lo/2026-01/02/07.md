---
title:  ສຶກສາເພີ່ມເຕີ່ມ
date:   09/01/2026
---

“ຫຼາຍຄົນບໍ່ສາມາດວາງແຜນທີ່ແນ່ນອນສຳລັບອະນາຄົດໄດ້ ຊີວິດຂອງເຂົາເຈົ້າກໍບໍ່ໝັ້ນຄົງ. ພວກເຂົາບໍ່ສາມາດຢັງຮູ້ເຖິງຜົນລັບຂອງເຫດການຕ່າງໆໄ ດ້, ແລະສິ່ງນີ້ມັກຈະເຮັດໃຫ້ເຂົາເຈົ້າກັງວົນແລະມີຄວາມວຸ້ນວາຍ. ຂໍໃຫ້ເຮົາຈື່ໄວ້ວ່າຊີ ວິດຂອງລູກຫຼານຂອງພຣະເຈົ້າໃນໂລກນີ້ຄືກັບຊີວິດຂອງນັກເດີນທາງສະແຫວງຫາບຸນ ຄົນໜື່ງ. ເຮົາບໍ່ມີສະຕິປັນຍາທີ່ຈະວາງແຜນຊີວິດຂອງຕົນເອງ. ມັນບໍ່ແມ່ນໜ້າທີຂອງເຮົາ ທີ່ຈະອອກແບບອະນາຄົດຂອງພວກເຮົາ. “ເພາະດ້ວຍຄວາມເຊື່ອ, ອັບຣາຮາມ ເມື່ອພຣະ ເຈົ້າຊົງເອີ້ນໃຫ້ເພິ່ນອອກເດີນທາງໄປສູ່ດິນແດນບ່ອນທີ່ເພິ່ນຈະຮັບມໍລະດົກ, ເພິ່ນກໍ່ໄດ້ ເຊື່ອຟັງ; ແລະເພິ່ນໄດ້ອອກໄປໂດຍບໍ່ຮູ້ວ່າຈະໄປໃສ.” ຮຣ 11:8.

“ພຣະຄຣິດໃນຊີວິດຂອງພຣະອົງຢູ່ເທິງໂລກນີ້ ບໍ່ໄດ້ວາງແຜນສຳລັບຕົນເອງ. ພຣະອົງຊົງຍອມຮັບແຜນການຂອງພຣະເຈົ້າສຳລັບພຣະອົງ, ແລະພຣະບິດາໄດ້ຊົງເປີດເຜີຍ ແຜນການຂອງພຣະອົງໃນແຕ່ລະມື້. ດັ່ງນັ້ນເຮົາຄວນເພິ່ງພາພຣະເຈົ້າ, ເພື່ອວ່າຊີວິດຂອງ ເຮົາຈະເປັນການປະຕິບັດຕາມພຣະປະສົງຂອງພຣະອົງທີ່ລຽບງ່າຍ. ເມື່ອເຮົາມອບທາງເຮົາ ໃຫ້ກັບພຣະອົງ, ພຣະອົງຈະຊົງນຳບາດກ້າວຊີວິດຂອງເຮົາ.

“ຄົນເປັນຈໍານວນຫຼວງຫຼາຍລົ້ມເຫຼວ ໃນການວາງແຜນເພື່ອອະນາຄົດທີ່ສົດໃສ ຢ່າງສິ້ນເຊີງ. ຈົ່ງໃຫ້ພຣະເຈົ້າວາງແຜນການແທນທ່ານ. ດັ່ງເດັກນ້ອຍຄົນໜື່ງ, ຈົ່ງໄວ້ວາງ ໃຈໃນການຊົງນຳຂອງພຣະອົງຜູ້ທີ່ຈະ ‘ຊົງດູແລບາດກ້າວດໍາເນີນຊີວິດຂອງໄພ່ພົນບໍຣິສຸດ ຂອງພຣະອົງ.’ 1 ຊມອ 2:9. ພຣະເຈົ້າບໍ່ເຄີຍນຳພາລູກຫຼານຂອງພຣະອົງໄປໃນທາງອື່ນ ໃດ ນອກເໜືອທາງທີ່ພວກເຂົາຈະເລືອກໃຫ້ນໍາ, ຖ້າຫາກພວກເຂົາສາມາດເຫັນຈຸດຈົບ ຕັ້ງແຕ່ຕົ້ນ ແລະ ຮັບຮູ້ເຖິງຄວາມປິຕິຍິນດີຂອງພຣະປະສົງ ທີ່ພວກເຂົາກຳລັງທໍາໃຫ້ສໍາ ເລັດ ໃນຖານະເປັນຜູ້ຮ່ວມງານກັບພຣະອົງ.”—ເອເລັນ ຈີໄວທ໌, ມະຫັດສະຈັນແຫ່ງການ ຮັກສາ, ໜ້າ 478, 479.

**ຄຳຖາມສໍາລັບການສົນທະນາ**

`ລອງນຶກເຖິງສັບປະດາທີ່ຜ່ານມາ ແລະ ລະບຸສິ່ງທີ່ທ່ານຮູ້ສຶກຂອບພຣະ ຄຸນ ບາງທີ ທ່ານອາດມີສິ່ງທີ່ຮູ້ສຶກຂອບພຣະຄຸນຫຼາຍກວ່າທີ່ທ່ານຄິດໄດ້?`

`ຈົ່ງພິຈາລະນາຄຳອ້າງແຖວສຸດທ້າຍຂອງ ເອເລັນ ຈີ່ໄວທ໌ຂ້າງເທິງ. ມັນ ເປັນຄຳເວົ້າແຫ່ງຄວາມເຊື່ອທີ່ຊົງພະລັງ ທ່ານສາມາດຮຽນຮູ້ທີ່ຈະໄວ້ວາງໃຈ ພຣະເຈົ້າໃນທາງທີ່ເລິກເຊິ່ງໄດ້ແນວໃດ?`

`ໂດຍອ້າງອີງໃສ່ ພຣະທໍາ ກລຊ1:6, 23, ໃຫ້ພິຈາລະນາຄຳກ່າວຕໍ່ໄປນີ້: “ເປັນເວລາສີ່ສິບປີທີ່ຄວາມບໍ່ເຊື່ອ, ການຕໍ່ວ່າ, ແລະການກະບົດໄດ້ໄດ້ປິດ ກັ້ນຊົນຊາດອິດສະຣາເອນຈາກແຜ່ນດິນການາອານ. ບາບດຽວກັນນີ້ໄດ້ ເລື່ອນການເຂົ້າແຜ່ນດິນການາອານທີ່ເປັນສະຫວັນຂອງອິດສະລາເອນສະໄໝໃໝ່ໃຫ້ລ້າຊ້າ. ບໍ່ວ່າຈະທັງສອງກໍລະນີ, ຄຳສັນຍາຂອງພຣະເຈົ້າບໍ່ມີສ່ວນຜິດ. ຄວາມບໍ່ເຊື່ອ, ຄວາມປາຖະໜາໃນຊີວິດ, ການບໍ່ອຸທິດຕົນ, ແລະ ການຕໍ່ສູ້ ຊິງດີຊິງເດັນໃນທ່າມກາງຄົນທີ່ເຊື່ອຂອງພຣະຜູ້ເປັນເຈົ້າ ຄືສິ່ງທີ່ເຮັດໃຫ້ເຮົາຢູ່ ໃນໂລກແຫ່ງບາບ ແລະຄວາມໂສກເສົ້າເປັນເວລາຫຼາຍປີ. ຖ້າຄຣິສຕະຈັກ ຂອງພຣະຄຣິດໄດ້ເຮັດໜ້າທີ່ໄດ້ຮັບມອບໝາຍໃຫ້ຕາມທີ່ພຣະຜູ້ເປັນເຈົ້າໄດ້ ແຕ່ງຕັ້ງໄວ້, ທົ່ວໂລກຄົງຈະໄດ້ຮັບການເຕືອນກ່ອນໜ້ານີ້ ແລະ ພຣະຜູ້ເປັນ ເຈົ້າພຣະເຢຊູຄົງຈະໄດ້ສະເດັດມາສູ່ໂລກຂອງເຮົາດ້ວຍ ຣິດອຳນາດ ແລະ ສະ ຫງ່າລາສີທີ່ຍິ່ງໃຫຍ່.”—ເອເລັນ. ຈີ່ໄວທ໌, ເຫດການໃນຍຸກສຸດທ້າຍ, ໜ້າ 38. ໃນປະຈຸບັນນີ້ ເຮົາອາດຈະມີຄວາມຜິດໃນສິ່ງດຽວກັນໃນທາງໃດແດ່?`