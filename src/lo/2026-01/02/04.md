---
title:  ການໃຊ້ຄວາມເຂົ້າໃຈຝ່າຍຈິດວິນຍານ
date:   06/01/2026
---

ເປັນທີ່ຮັບຮູ້ກັນວ່າຜູ້ເຊື່ອຊາວຟີລິບປີຮູ້ສຶກທຸກໃຈ ເມື່ອພວກເຂົາໄດ້ຍິນເຖິງການຖືກຄຸມ ຂັງຂອງອັກຄະທູດໂປໂລ. ບັດນີ້ພາລະກິດຂອງລາວຖືກຈຳກັດຢ່າງໜັກ. ລາວບໍ່ສາມາດ ເດີນທາງໄດ້ ລາວບໍ່ສາມາດເທດສະໜາໄດ້ ລາວບໍ່ສາມາດໄປຢ້ຽມຢາມທຳມະສາລາ ແລະສັ່ງສອນຜູ້ຄົນກ່ຽວກັບເລື່ອງພຣະເຢຊູເປັນພຣະເມຊີອາ. ລາວບໍ່ສາມາດກໍ່ຕັ້ງຄຣິດຕະ ຈັກໄດ້ອີກຕໍ່ໄປ. ຜູ້ເຊື່ອຊາວຟີລິບປີໄດ້ສົ່ງເອປາໂຟດີໂຕໄປກວດເບິ່ງສະພາບຂອງອັກຄະ ທູດໂປໂລເພື່ອໃຫ້ກຳລັງໃຈລາວ, ແລະໃຫ້ອນ່ໃຈວ່າຄວາມຕ້ອງການທາງດ້ານຮ່າງກາຍ ຂອງລາວໄດ້ຮັບການຕອບສະໜອງ.

`ໃຫ້ອ່ານ ຟລປ 1:12–18. ອັກຄະທູດໂປໂລມີມູມມອງແນວໃດຕໍ່ການຖືກຄຸມ ຂັງຂອງຕົນ? ພວກເຮົາສາມາດຮຽນຮູ້ບົດຮຽນຫຍັງໄດ້ແດ່ຈາກທັດສະນະຄະຕິຂອງລາວ, ເຖິງແມ່ນວ່າລາວຈະຢູ່ຕົກໃນສະຖານະການເຊັນນັ້ນ?`

ຂ່າວສານທີ່ອັກຄະທູດໂປໂລສົ່ງກັບຄືນໄປດ້ວຍຕົວລາວເອງຄົງເຮັດໃຫ້ຊຜູ້ເຊື່ອ ຊາວຟີລິບປອຍແປກໃຈ. ລາວເຫັນສະຖານະການຂອງຕົນເອງດ້ວຍມູມມອງທີ່ແຕກຕ່າງ ກັນ. ຄວາມເຂົ້າໃຈທາງວິນຍານຂອງລາວໄດ້ພາລາວໃຫ້ເຫັນວ່າ ການຖືກຈໍາຄຸກຂອງ ລາວຖືເປັນສິ່ງທີ່ດີ. ມັນບໍ່ໄດ້ເປັນອຸປະສັກຕໍ່ພາລະກິດຂອງລາວເລີຍ, ແຕ່ “ຄວາມຈິງ ແລ້ວ ມັນໄດ້ກາຍເປັນໂອກາດເພື່ອໃຫ້ຂ່າວປະເສີດແຜ່ຂະຫຍາຍອອກໄປ” (ຟລປ 1: 12). ໃນຂະນະທີ່ຄົນອື່ນເຫັນພຽງແຕ່ໂສ້ແລະຫ້ອງຄຸມຂັງ, ອັກຄະທູດໂປໂລກັບເຫັນບັນ ດາທະຫານຍາມຊາວໂລມັນກາຍເປັນບຸກຄົນທີ່ມີແນວໂນ້ມສາມາດເຂົ້າໃນອານາຈັກຂອງ ພຣະເຈົ້າໄດ້. ລາວຍັງເຫັນອີກວ່າການຖືກຄຸມຂັງຂອງລາວໄດ້ເປັນກໍາລັງໃຈຢ່າງໃຫຍ່ ຫຼວງຕໍ່ກັບຄົນອື່ນໃຫ້ມີຄວາມຫ້າວຫັນ ແລະ ແນວແນຫຼາຍຂື້ນໃນການປະກາດຂ່າວປະ ເສີດ, ເພື່ອເປັນພະຍານຂອງພຣະຄຣິດຢ່າງກ້າຫານໂດຍບໍ່ຢ້ານເຖິງຜົນຕ່າງໆທີ່ຈະຕາມ ມາ.

ມັນອາດຈະຍາກທີ່ຈະຈິນຕະນາການ, ແຕ່ທີ່ຈິງແລ້ວບາງຄົນຄິດວ່າຈະໄດ້ຮັບຜົນ ປະໂຫຍດຈາກການຕິດຄຸກຂອງອັກຄະທູດໂປໂລ. ເປັນທີ່ຊັດເຈນວ່າພວກເຂົາຄິດວ່າການ ທີ່ອັກຄະທູດໂປໂລບໍ່ເປັນທີ່ຮູ້ຈັກຈະເຮັດໃຫ້ມີຄົນສົນໃຈຫຼາຍຍິ່ງຂື້ນ ແລະເພື່ອການປະ ກາດຂ່າວປະເສີດຂອງພວກເຂົາເອງ. ຊ່າງເປັນຕົວຢ່າງທີ່ຊົງພະລັງ ແຕ່ເປັນຕົວຢ່າງແຫ່ງ ຄວາມເຫັນແກ່ຕົວຂອງມະນຸດທີ່ໜ້າເສົ້າ, ແມ່ນແຕ່ໃນຄຣິສຕະຈັກ. ດັ່ງທີ່ເຢເຣມີຢາໄດ້ ກ່າວໄວ້ກອນໂປໂລມາດົນນານແລ້ວວ່າ: “ຈິດໃຈຫຼອກລວງເໜືອກວ່າສິ່ງອື່ນໃດທັງໝົດ, ແລະຊົ່ວຊ້າຢ່າງຮ້າຍແຮງ; ຜູ້ໃດຈະຮູ້ຈັກໃຈນັ້ນ?’” (ຢຣມຢ 17:9).

ໂຊກດີ, ໃນທາງກົງກັນຂ້າມ, ຜູ້ຮັບໃຊ້ທີ່ສັດຊື່ບາງຄົນກໍ່ມີຄວາມກະຕືລືລົ້ນ ຫຼາຍໃນການປະກາດຂ່າວປະເສີດ. ພວກເຂົາຮັກອັກຄະທູດໂປໂລຫຼາຍຈົນຄວາມທຸກທໍ ລະມານທີ່ພວກເຂົາເຫັນລາວທຸກທົນເພື່ອຄວາມເຊື່ອໄດ້ເຮັດໃຫ້ພວກເຂົາໃຫ້ໄວ້ວາງໃຈ ໃນພຣະຄຣິດຫຼາຍຍິ່ງຂຶ້ນ ແລະ ເຮັດໃຫ້ພວກເຂົາກ້າຫານຫ້າວຫັນເພື່ອພຣະຜູ້ເປັນເຈົ້າ ຫຼາຍຍິ່ງຂຶ້ນ. ສິ່ງນີ້ໄດ້ກະຕຸ້ນພວກເຂົາມີພະລັງໄປສະຖານທີ່ທີ່ເມື່ອກ່ອນພວກເຂົາຢ້ານທີ່ ຈະໄປ; ສິ່ງນີ້ເຮັດໃຫ້ພວກເຂົາກ້າເວົ້າໃນສະຖານະການທີ່ກ່ອນໜ້າທີ່ພວກເຂົາມິດງຽບ; ສິ່ງນີ້ເຮັດໃຫ້ຜູ້ຄົນຍອມເອົາຮັບພຣະຄຣິດ ແລະ ປະການຂ່າວປະເສີດແຫ່ງຄວາມລອດ ຫຼາຍຍິ່ງຂື້ນ.

`ທ່ານໄດ້ຮຽນຮູ້ບົດຮຽນຫຍັງແດ່ຈາກປະສົບການທີ່ແມ່ນວ່າຈະບໍ່ດີຢ່າງບໍ່ຕ້ອງສົງ ໄສ ແຕ່ກໍ່ນຳມາເຊິ່ງຜົນປະໂຫຍດບາງຢ່າງ? ເຖິງແມ່ນວ່າໃນກໍລະນີທີ່ຜົນປະໂຫຍດອາດ ຈະປະກົດໃຫ້ເຫັນຊັດເຈນ, ເຮົາຈະຮຽນຮູ້ທີ່ຈະໄວ້ວາງໃຈພຣະເຈົ້າໄດ້ແນວໃດ?`