---
title:  ຜົນແຫ່ງຂ່າວປະເສີດ
date:   07/01/2026
---

ຄວາມສຳພັນຂອງອັກຄະທູດໂປໂລກັບຄຣິດຕະຈັກໂກໂລຊາຍແຕກຕ່າງຈາກ ຄຣິດຕະຈັກທີ່ຢູ່ໃນເມືອງຟີລິບປອຍ. ລາວໄດ້ຈັດລວມພວກເຂົາໄວ້ໃນກຸ່ມຄົນທີ່ “ບໍ່ເຄີຍ ໄດ້ເຫັນໜ້າເຮົາເທື່ອ” (ກລຊ 2:1). ເຖິງຢ່າງໃດກໍ່ຕາມ, ອັກຄະທູດໂປໂລກໍ່ຮັບປະກັນ ກັບພວກເຂົາ, ເຊັ່ນດຽວກັບທີ່ລາວໄດ້ເຮັດກັບຊາວຟີລິບປອຍວ່າ, ລາວຂອບພຣະຄຸນ ພຣະເຈົ້າສຳລັບພວກເຂົາ ແລະ ອະທິຖານເພື່ອພວກເຂົາ “ຢູ່ສະເໝີ.”

`ໃຫ້ອ່ານ ກລຊ 1:3–8. ອັກຄະທູດໂປໂລຂອບພຣະຄຸນພຣະເຈົ້າສຳລັບສາມ ສິ່ງ, ມີສິ່ງໃດແດ່?`

ອັກຄະທູດໂປໂລໄດ້ລວມເອົາຄຸນນະທໍາສາມຢ່າງທີ່ລາວກ່າວເຖິງໃນທີ່ອື່ນໆເຂົ້າກັນຄື: ສັດທາ, ຄວາມຫວັງ, ແລະ ຄວາມຮັກ (ເບິ່ງ 1 ກຣທ 13:13, 1 ທຊນ 1:3, 1 ທຊນ 5:8). ໃຫ້ສັງເກດເບິ່ງວ່າ ອັກຄະທູດໂປໂລບໍ່ໄດ້ຍົກຍ້ອງຊາວໂກໂລຊາຍສຳລັບສິ່ງ ເຫຼົ່ານີ້. ລາວຂອບພຣະຄຸນພຣະບິດາສຳລັບສິ່ງເຫຼົ່ານີ້, ເພາະວ່າດັ່ງທີ່ຢາໂກໂບກ່າວວ່າສິ່ງ ເຫຼົ່ານີ້ເປັນໜຶ່ງໃນຂອງປະທານທີ່ “ດີແລະສົມບູນແບບ” ທີ່ພວກເຮົາໄດ້ຮັບຈາກພຣະອົງ (ຢກບ 1:17). ເມື່ອເຮົາເຫັນຄວາມຮັກທີ່ພຣະເຈົ້າມີຕໍ່ເຮົາ, ສິ່ງນັ້ນຈະນຳເຮົາໄປສູ່ຄວາມ ເຊື່ອ ໃນພຣະຄຣິດ (ອຟຊ 2:4–8), ແລະເຮົາໄດ້ຮັບຄວາມຫວັງແຫ່ງສະຫວັນ. ເປໂຕອະ ທິບາຍມັນວ່າເປັນ “ມໍລະດົກທີ່ບໍ່ເສື່ອມສະລາຍ ແລະ ບໍ່ມີມົນທິນ ແລະ ບໍ່ຫ່ຽວແຫ້ງໄປ ຈັກເທື່ອ, ເຊິ່ງສະຫງວນໄວ້ໃນສະຫວັນສຳລັບທ່ານ” (1 ປຕ 1:4 ).

ອັກຄະທູດໂປໂລຍັງເນັ້ນວ່າຂ່າວປະເສີດໜ້າເຊື່ອຖືໄດ້ ເພາະໄດ້ຕັ້ງຢູ້ເທິງບົນພື້ນ ຖານ “ພຣະຄຳແຫ່ງຄວາມຈິງ.” ນີ້ເປັນຄໍາເວົ້າທີ່ໂປໂລໃຊ້ໃນທີ່ອື່ນເພື່ອອ້າງອີງເຖິງພຣະ ຄຳຂອງພຣະເຈົ້າທີ່ໄດ້ຮັບການດົນໃຈ (ເບິ່ງ 2 ກຣທ 6:7, 2 ຕມທ 2:15). ບໍ່ເໝືອນ ກັບ “ພຣະຄຳຂອງມະນຸດ,” ພຣະຄໍາດໍາເນີນງານ “ຢ່າງມີປະສິດທິພາບ” ຢູ່ພາຍໃນຜູ້ທີ່ ເຊື່ອທັງຫຼາຍ (1 ທຊນ 2:13) ແລະ ບັນລຸພຣະປະສົງຂອງພຣະເຈົ້າ (ອຊຢ 55:11). ດັ່ງ ນັ້ນ, ເມື່ອຂ່າວປະເສີດຖືກປະກາດ, ພະລັງອໍານາດຂອງພຣະເຈົ້າຈຶ່ງປາກົດຂຶ້ນຜ່ານການ ດໍາເນີນງານຂອງພຣະວິນຍານບໍຣິສຸດໃນໃຈຂອງຜູ້ຟັງ, ແລະ ຜູ້ຄົນກໍ່ຕອບສະໜອງ. ຂ່າວ ປະເສີດເອງກໍ່ຜະລິດໝາກຜົນເພາະວ່າມັນເປັນ “ພຣະຄຳແຫ່ງຊີວິດ” (ຟລຊ 2:16).

ບາງທີສິ່ງທີ່ໜ້າອັດສະຈັນທີ່ສຸດຄືການປະກາດຂ່າວປະເສີດໃນໄລຍະເວລາສັ້ນໆ ເຊັນນັ້ນ. ພາຍໃນປະມານສາມສິບປີຫຼັງຈາກການສິ້ນພຣະຊົນແລະການຟື້ນຄືນພຣະຊົນ ຂອງພຣະຄຣິດ, ອັກຄະທູດໂປໂລສາມາດເວົ້າໄດ້ວ່າ ຂ່າວປະເສີດໄດ້ແຜ່ຂະຫຍາຍໄປ “ທົ່ວໂລກ” ແລ້ວ (ກລຊ 1:6). ຕໍ່ມາອີກເລັກນ້ອຍໃນບົດດຽວກັນ, ລາວກ່າວວ່າ ຂ່າວ ປະເສີດ “ໄດ້ຖືກເທດສະໜາ ແລະຂະຫຍາຍໄປສູ່ມວນມະນຸດທົ່ວໃຕ້ຟ້າ” (ກລຊ 1:23). ລະບົບຖະໜົນຂອງໂຣມັນທີ່ແພ່ໄປກວ້າງໄກໄດ້ເຮັດໃຫ້ການສື່ສານແລະການເດີນທາງທີ່ ວ່ອງໄວເປັນໄປໄດ້ ຊຶ່ງເປັນວິທີທີ່ຈົດໝາຍຂອງອັກຄະທູດໂປໂລສາມາດຖືກສົ່ງລໍາລຽງ ໄປໄດ້ຢ່າງກວ້າງຂວາງແລະວ່ອງໄວ. ແຕ່ມັນແມ່ນຣິດອຳນາດຂອງພຣະເຈົ້າທີ່ດໍາເນີນງານ ຜ່ານພຣະຄຳທີ່ເຮັດໃຫ້ກໍາເນີດຊີວິດຝ່າຍຈິດວິນຍານໃນຕົວບຸກຄົນ (ຢກບ 1:18, 1 ປຕ 1:23), ເຊິ່ງເຮັດໃຫ້ພວກເຂົາເປັນສິ່ງມີຊີວິດໃໝ່ໃນພຣະຄຣິດ (2 ກລຊ 5:17).

`ໃນພຣະທໍາ ກລຊ 1:5, ອັກຄະທູດໂປໂລຂຽນເຖິງງ “ຄວາມຫວັງທີ່ຫງວນ ໄວ້ສຳລັບທ່ານໃນສະຫວັນ.” ທ່ານເຂົ້າໃຈຄວາມຫວັງນັ້ນຢ່າງໃດ, ແລະດ້ວຍເຫດໃດ ມັນຈຶ່ງກ່ຽວຂ້ອງກັບທ່ານເປັນການສ່ວນຕົວ, ເຖິງແມ່ນວ່າທ່ານບໍ່ມີຄູ່ຄວນແທ້ໆກໍຕາມ?`