---
title:  ການໃຫ້ອະທິຖານເພື່ອຂອງອັກຄະທູດໂປໂລ
date:   05/01/2026
---

ຫຼາຍປີກ່ອນ, ມີສາສະໜາຈານຄົນໜຶ່ງຜູ້ເວົ້າເຖິງການອະທິຖານທີ່ໝຸນວຽນຢູ່ ກັບຕົວທ່ານເອງ, ຄວາມຕ້ອງການ ຫຼື ຄວາມປາຖະໜາຂອງທ່ານເອງ. ລາວໄດ້ອະທິບາຍ ລັສະນະຄຳອະທິຖານເຫຼົ່ານັ້ນຢ່າງເໝາະເຈາະວ່າເປັນ “ຄຳອະທິຖານທີ່ເຫັນແກ່ຕົວເລັກ ນ້ອຍ” ເພາະວ່າພຣະເຈົ້າມີສິ່ງທີ່ໃຫຍ່ກວ່າຢູ່ໃນໃຈ.

`ໃຫ້ອ່ານຄຳອະທິຖານຂອງອັກຄະທູດໂປໂລໃນ ຟລປ 1:9–11. ຄໍາອະທິຖານ ມຸ້ງເນັ້ນໃສ່ຫຍັງ, ແລະລາວຂໍໃຫ້ຄຳອະທິຖານເພື່ອເລື່ອງສໍາຄັນຫຍັງແດ່? ມັນບອກທ່ານ ຫຍັງເຈົ້າກ່ຽວກັບການອະທິຖານ?`

ຄຳອະທິຖານນີ້ມີພຽງແຕ່ສີ່ສິບສາມຄຳໃນພາສາກຣີກ, ແຕ່ໄດ້ສະຫຼຸບຄວາມ ລວມກັງວົນທັງໝົດຂອງອັກຄະທູດໂປໂລໄວ້, ເຊິ່ງລາວຈະຂະຫຍາຍຄວາມເພີ່ມເຕີມ ໃນຈົດໝາຍອື່ນ: ຄວາມຮັກ, ຄວາມຮູ້, ຄວາມເຂົ້າໃຈ, ການມີຄວາມຈິງໃຈ, ບໍ່ພາ ໃຫ້ເກີດຄວາມຂຸ່ນເຄືອງໃຈ, ແລະຄວາມຊອບທຳທີ່ເຮົາມີຜ່ານທາງພຣະເຢຊູຄຣິດໄດ້. ເຊັ່ນດຽວກັນກັບການສະແດງຄວາມຮູ້ຂອບພຣະຄຸນຂອງອັກຄະທູດໂປໂລກ່ອນໜ້ານີ້, ແກ່ນແທ້ຂອງຄຳອະທິຖານນີ້ແມ່ນການເນັ້ນໜັກໃສ່ຄຣິສຕະຈັກໂດຍລວມ. ຄຳອະທິ ຖານຂອງອັກຄະທູດໂປໂລເນັ້ນໃສ່ຄົນອື່ນຢ່າງສິ້ນເຊິງ, ເພື່ອຜົນປະໂຫຍດ ແລະຄວາມ ຜາສຸກຂອງຄຣິສຕະຈັກໂດຍລວມ. ໃຫ້ເຮົາພິຈາລະນາເບິ່ງອົງປະກອບແຕ່ລະອັນຂອງ ຄຳອະທິຖານໃຫ້ຢ່າງລະອຽດຂື້ນຕື່ມ:

ຄວາມຮັກຕ້ອງເພີ່ມຂື້ນຢູ່ເລື້ອຍໆ ອັກຄະທູດໂປໂລບໍ່ພຽງແຕ່ອະທິຖານເພື່ອ ຄວາມຮັກທະວີຂຶ້ນເທົ່ານັ້ນ ແຕ່ຍັງຂໍໃຫ້ຄວາມຮັກນຳໄປໃນທິດທາງສະເພາະເຈາະຈົງຄື: “ໃນຄວາມຮູ້ ແລະ ຄວາມເຂົ້າໃຈອັນເລິກເຊິ່ງ” (ຟລປ 1:9). ຄໍາວ່າຄວາມຮູ້ບໍ່ໄດ້ໝາຍ ເຖິງຄວາມຮູ້ທາງປັນຍາເທົ່ານັ້ນ ແຕ່ໝາຍເຖິງຄວາມຮູ້ໃນເລື່ອງຝ່າຍວິນຍານ ເຊິ່ງຈະຮັບ ໄດ້ກໍຕໍ່ເມື່ອໂດຍການສະມັກຄີທໍາກັບພຣະເຈົ້າ ແລະການສຶກສາພຣະຄຳຂອງພຣະອົງເທົ່າ ນັ້ນ (ໃຫ້ອ່ານ ອຟຊ 1:17, 4:13, 1 ຕມທ 2:4).

ຄວາມເຂົ້າໃຈອັນເລິກເຊິ່ງ. ອັກຄະທູດໂປໂລໄດ້ອະທິບາຍນີ້ຄືຄວາມສາມາດ “ສັງເກິດເຫັນສິ່ງທີ່ປະເສີດທີ່ສຸດ” (ແຍກອອກຈາກສິ່ງທີ່ເປັນອັນຕະລາຍທາງສິນລະທຳ) “ແລະ ຈະໄດ້ເປັນຄົນຣິສຸດ ແລະບໍ່ມີທີຕິຕຽນ” (ຟລປ 1:10).

ຈິງໃຈ: ຄໍາສັບນີ້ໃນພາສາກຣີກໝາຍເຖິງ “ຖືກພິພາກສາໂດຍແສງຕາເວັນ” ແລະ ໝາຍເຖິງຄວາມຣິລິສຸດແຫ່ງການກະທຳທີ່ໄຮ້ມົນທິນ: “ທຸກສິ່ງທີ່ຄຣິສຕຽນເຮັດ ຄວນໂປ່ງໃສດັ່ງແສງຕາເວັນ” — ເອລເລັນ ຈີ. ໄວທ໌, ການສະທ້ອນເຖິງພຣະຄຣິດ, ໜ້າ 71.

ບໍ່ພາໃຫ້ເກີດຄວາມຂຸ່ນເຄືອງໃຈ. ນີ້ໝາຍເຖິງການບໍ່ເປັນອຸປະສັກ(ສະດຸດໃຈ), ບໍ່ເວົ້າ ຫຼື ເຮັດສິ່ງໃດທີ່ຈະເຮັດໃຫ້ຄົນເຮົາເຊື່ອຍາກຂຶ້ນ.

ຄວາມຊອບທຳຜ່ານທາງພຣະຄຣິດ: ອັກຄະທູດໂປໂລໄດ້ກ່າວເຖິງເລື່ອງນີ້ຢ່າງ ລະອຽດໃນຈົດໝາຍຝາກ(ພຣະທໍາ)ໂຣມ ແລະຄາລາເຕຍ ແລະກໍຈະຂະຫຍາຍຄວາມເພີ່ມ ເຕີ່ມໃນພຣະທໍາຟີລິບປອຍ 3. ເຮົາບໍ່ມີຄວາມຊອບທຳເປັນຂອງເຮົາ ແຕ່ເຮົາມີພຽງສິ່ງທີ່ ໄດ້ຮັບຜ່ານທາງພຣະຄຣິດເທົ່ານັ້ນ.

`ບໍ່ວ່າເຮົາຈະເຮັດຫຍັງລົງໄປ, ຄວາມຮັກຂອງເຮົາຈະ “ທະວີຂຶ້ນ”(ຟລປ 1:9,) ໄດ້ແນວໃດ? ເຫດໃດສິ່ງນີ້ຈຶ່ງສຳຄັນຫຼາຍຕໍ່ຊີວິດຄຣິສຕຽນ? (ເບິ່ງ 1 ກຣທ 13:1–8 ນຳອີກ.)`