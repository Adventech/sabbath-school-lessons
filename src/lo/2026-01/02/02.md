---
title:  ສະມັກຄີທໍາໃນຂ່າວປະເສີດ
date:   04/01/2026
---

`ໃຫ້ອ່ານ ຟລປ 1:3–8. ອັກຄະທູດໂປໂລຮູ້ສຶກຂອບພຣະຄຸນໃນເລື່ອງຫຍັງ? ລາວໄດ້ໃຫ້ຄວາມໝັ້ນໃຈຫຍັງແກ່ຄຣິດຕະຈັກຟີລິບປອຍ, ແລະເປັນຫຍັງມັນຈຶ່ງສຳຄັນ?`

ອັກຄະທູດໂປໂລໄດ້ກໍ່ຕັ້ງຄຣິສຕະຈັກໃນເມືອງຟີລິບປີ; ດັ່ງນັ້ນ, ເຮົາສາມາດ ເຫັນຄວາມອົບອຸ່ນແຫ່ງສະມັກຄີທໍາຂອງຄຣິສຕຽນທີ່ກະຈ່າຍໄປທົ່ວຈົດໝາຍຂອງລາວ. ເຖິງແມ່ນວ່າຈະຢູ່ຫ່າງກັນຫຼາຍຮ້ອຍກິໂລແມັດ, ຖືກລ່າມໂສ້ແລະຖືກຄຸມຂັງ, ອັກຄະທູດ ອັກຄະທູດຍັງແບກຄຣິສຕະຈັກແລະສະມາຊິກໄວ້ໃນໃຈຂອງຕົນ; ລາວປາຖະໜາທີ່ຈະພົບ ພວກເຂົາ “ດ້ວຍຄວາມຮັກຂອງພຣະເຢຊູຄຣິດ” (ຟີລິບປີ 1:8); ລາວຂອບພຣະຄຸນພຣະ ເຈົ້າສຳລັບພວກເຂົາ. ຄຳອະທິຖານຂອບພຣະຄຸນຂອງອັກຄູທູດໂປໂລໃຫ້ເລືອບເຫັນການ ອ້ອນວອນເພື່ອເຮົາຂອງພຣະເຢຊູໃນສະຫວັນ.

ຢູ່ເທິງແຜ່ນປົກເອິກຂອງມະຫາປະໂລຫິດມີຫີນ 12 ກ້ອນທີ່ເປັນຕົວແທນຂອງ ເຜົ່າອິດສະຣາເອນ 12 ເຜົ່າ. ປະຊາຊົນຕ້ອງ “ຢູ່ໃນໃຈຂອງປະໂລຫິດ” ໃນຂະນະທີ່ລາວ ອ້ອນວອນເພື່ອພວກເຂົາ (ອພຍ 28:29). ໃນຖານະມະຫາປະໂລຫິດຂອງພວກເຮົາໃນ ຫໍເຕັ້ນສັກສິດໃນສະຫວັນ, ພຣະເຢຊູຊົງນໍາລາຍຊື່ຂອງປະຊາຊົນ ຂອງພຣະອົງຢູ່ກັບພຣະ ອົງຕໍ່ໜ້າພຣະບິດາດ້ວຍວິທີທີ່ດີກວ່າ.

ສິ່ງທີ່ໜ້າສົນໃຈແມ່ນຖ້ອຍຄຳໃນພຣະທໍາ ຟລປ 1:3 ມີຄວາມໝາຍກໍາກວມ, ເຊິ່ງເນັ້ນເຖິງຄວາມສຳພັນທີ່ໃກ້ຊິດລະຫວ່າງອັກຄະທູດໂປໂລ ແລະຜູ້ເຊື່ອຟີລິບປອຍ. ປົກ ກະຕິແລ້ວ ຈະແປວ່າ ອັກຄະທູດໂປໂລລະນຶກເຖິງພວກເຂົາໃນການອະທິຖານ, ແຕ່ມັນຍັງ ສາມາດໝາຍເຖິງພວກເຂົາລະນຶກເຖິງເພິ່ນໄດ້ເຊັນກັນ. ຢ່າງໃດກໍຕາມ, ຄໍານີ້ເນັ້ນເຖິງ ຄວາມສໍາພັນອັນໃກ້ຊິດທີ່ພວກເຂົາມີຮ່ວມກັນ, ເຊິ່ງຄຳ “ສາມັກຄີທໍາ” (ພາສາກຣີກ: koinonia) ກໍເນັ້ນຢໍ້າເຊັນກັນ.ອັກຄະທູດໂປໂລໄດ້ຮ່ວມທຸກທໍລະມານກັບພຣະຄຣິດ (ຟລປ 3:10)ຢ່າງໃດ, ຜູ້ເຊື່ອຜຸ້ຟີລິບປ່ອຍໄດ້ “ຮ່ວມ” (ພາສາກຣີກ: sunkoinōneō) ໃນຄວາມທຸກທໍລະມານຂອງອັກຄະທູດໂປໂລ ແລະ ຮ່ວມແບ່ງປັນທາງການເງິນເພື່ອສະ ໜັບສະໜູນພັນທະກິດຂອງອັກຄະທູດໂປໂລຢ່າງນັ້ນ(ຟລປ 4:14, 15). ຄວາມສໍາພັນດີ ນີ້, ເຊິ່ງແມ່ນເກີດຂື້ນ “ຕັ້ງແຕ່ຕົ້ນຈົນເຖິງບັດນີ້” (ຟລປ 1:5), ຊັກຈູງລາວໃຫ້ຂອບພຣະ ຄຸນພຣະເຈົ້າສຳລັບພວກເຂົາ ແລະ ອະທິຖານເພື່ອພວກເຂົາ “ດ້ວຍຄວາມຊື່ນຊົມຍິນດີ” (ຟລປ 1:4).

ໜ້າສົນໃຈ, ອັກຄະທູດໂປໂລ ໄດ້ອະທິບາຍເຖິງສະພາບການເປັນຢູ່ໃນຄຸກຂອງ ລາວຄອນຂ້າງເປັນໄປທາງບວກ - ເປັນການໃຫ້ໂອກາດສຳລັບ “ການປ້ອງກັນ ແລະ ການຢືນຢັນເຖິງຂ່າວປະເສີດ” (ຟລປ 1:7). ການໃຊ້ຄຳສັບທາງກົດໝາຍສອງຄໍານີ້ຂອງ ລາວຊີ້ໃຫ້ເຫັນວ່າການພິຈາລະນາຄະດີຂອງລາວໃກ້ຈະມາເຖິງ, ແຕ່ອັກຄະທູດໂປໂລກໍຍັງ ມີສ່ວນຮ່ວມໃນປະກາດຂ່າວປະເສີດກັບທະຫານ ແລະຜູ້ມາຢ້ຽມຢາມຢ່າງຫ້າວຫັນ. ການປົກປ້ອງຂ່າວປະເສດ (ພາສາກຣີກ: ອະໂພໂລເຈຍ) ຈາກການໂຈມຕີ ແລະ ການຢືນ ຢັນຄວາມຈິງນິລັນດອນຂອງຂ່າວປະເສດລ້ວນແຕ່ເປັນສິ່ງຈຳເປັນ. ເໝືອນກັບອັກຄະທູດ ໂປໂລບໍ່ສົນໃຈອະນາຄົດຂອງຕົນເອງເທົ່າກັບການພິສູດຂ່າວປະເສດ. ບໍ່ວ່າຈະມີຊີວິດຢູ່ ຫຼື ຕາຍ, ອັກຄະທູດໂປໂລໝັ້ນໃຈວ່າພຣະເຈົ້າຈະກະທໍໃຫ້ “ການດີ” ທີ່ຊົງຕັ້ງຕົ້ນໄວ້ໃນທຸກ ຄົນຜູ້ທີ່ໄວ້ວາງໃຈໃນພຣະອົງສໍາເລັດ (ຟລປ 1:6).

`ທ່ານເຂົ້າໃຈຄຳສັນຍາທີ່ວ່າພຣະເຈົ້າຈະເຮັດ “ການດີໃນຕົວເຈົ້າ” ໃຫ້ສຳເລັດ (ຟລປ 1:6) ຢ່າງໃດ? ມັນມີໝາຍຄວາມວ່າແນວໃດ? ການນີ້ຈະຈົບລົງກ່ອນການສະ ເດັດມາຄັ້ງທີສອງບໍ?`