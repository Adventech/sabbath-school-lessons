---
title:  ຄວາມແຕກແຍກໃນຄຣິດຕະຈັກຟິລິປອຍ
date:   18/01/2026
---

`ໃຫ້ອ່ານ ຟລປ 2:1–3. ມີປັດໄຈໃດແດ່ທີ່ເໝືອນວ່າພາໃຫ້ເກີດຄວາມແຕກ ແຍກໃນຄຣິສຕະຈັກ? ອັກຄະທູດໂປໂລແນະນໍາວິທີແກ້ໄຂແນວໃດ?`

ມັນຄົງເປັນຄວາມຜິດຫວັງອັນໃຫຍ່ຫຼວງສຳລັບອັກຄະທູດໂປໂລທີ່ໄດ້ເຫັນຄຣິດຕະຈັກທີ່ຕົນໄດ້ສ້າງຂຶ້ນ ແລະຮັກຫຼາຍນັ້ນຖືກທໍາລາຍດ້ວຍການຊິງດີຊິງເດັນ ແລະກືນ ກິນດ້ວຍການຕໍ່ສູ້ແຂງຂັນກັນ. ລາວໃຊ້ພາສາທີ່ຮຸນແຮງຫຼາຍເພື່ອອະທິບາຍເຖິງບັນຫາ ຕ່າງໆ. ຄໍາວ່າ “ຄວາມທະເຍີທະຍານທີ່ເຫັນແກ່ຕົວ” ແປຈາກ (ພາສາກຣີກ, ອີລິທ໌ເທຍ), ທີ່ໃຊ້ໃນຕອນຕົ້ນໃນພຣະທໍາ ຟລປ1:17 ເພື່ອອ້າງອີງເຖິງຄູ່ແຂ່ງທີ່ເຫັນແກ່ຕົວຂອງໂປ ໂລໃນກຸງໂຣມທີ່ຕັ້ງໃຈທີ່ຈະສົ່ງເສີມຕົນເອງຫຼາຍກວ່າສົ່ງເສີມອຸດົມການຂອງພຣະຄຣິດ.

“ຄວາມມັກໃຫຍ່ໃຝ່ສູງທີ່ເຫັນແກ່ຕົວ” ເປັນໜຶ່ງໃນກິດຈະກໍາຂອງເນື້ອໜັງ (ຄ ລຕ 5:20, NKJV) ແລະ ດັ່ງທີ່ຢາໂກໂບກ່າວໄວ້ວ່າ, “ບ່ອນທີ່ມີຄວາມອິດສາແລະການ ເຫັນແກ່ຕົວ, ບ່ອນນັ້ນກໍມີການວຸ້ນວ້າຍ ແລະມີການຊົ່ວຮ້າຍທຸກຊະນິດ” (ຢກບ 3:16, NKJV). ຄຳສັບພາສາກຣີກສຳລັບ “ຄວາມອວດດີ” ຖືກໃຊ້ພຽງແຕ່ໃນພຣະຄຳພີໃໝ່ ເທົ່ານັ້ນ, ແຕ່ປາກົດຢູ່ໃນວັນນະຄະດີນອກພຣະຄໍາພີໃນຄວາມໝາຍຂອງຄວາມທະນົງ ຕົວ, ຄວາມຈອງຫອງທີ່ບໍ່ມີປະໂຫຍດ, ແລະ ມີຄວາມຮູ້ສຶກຫຼົງຕົນເອງ. ອັກຄະທູດໂປ ໂລໃຊ້ຄຳສັບທີ່ກ່ຽວຂ້ອງຢ່າງໃກ້ຊິດໃນການຕັກເຕືອນຊາວຄາລາເຕຍວ່າ: “ຢ່າໃຫ້ພວກ ເຮົາກາຍເປັນຄົນຈອງຫອງ, ທ້າທາຍ(ຍຸແຍ) ແລະອິດສາກັນ” (ຄລຕ 5:26).

ໃຫ້ສັງເກດວິທີແກ້ໄຂບັນຫາຕ່າງໆທີ່ໂປໂລລະບຸໄວ້ລຸ່ມນີ້:

1. ການປອບປະໂລມໃນພຣະຄຣິດ. ໂປໂລຈະສືບຕໍ່ໃຊ້ແບບຢ່າງຂອງ ພຣະຄຣິດເປັນແຮງຈູງໃຈອັນຊົງພະລັງ.

2. ການປອບປະໂລມດ້ວຍຄວາມຮັກ. ພຣະເຢຊູເປີດເຜີຍຄວາມຮັກອັນ ສູງສົ່ງຂອງພຣະເຈົ້າ ແລະສັ່ງເຮົາໃຫ້ “ຈົ່ງຮັກເຊິ່ງກັນແລະກັນເໝືອນ ດັ່ງທີ່ເຮົາໄດ້ຮັກພວກເຈົ້າ” (ຢຮ 15:12).

3. ສາມັກຄີທໍາກັບພຣະວິນຍານ. ການສະຖິດຢູ່ຂອງພຣະວິນຍານບໍຣິສຸດ ສ້າງຄວາມສໍາພັນຂອງຄຣິສຕຽນທີ່ໃກ້ຊິດຄືກັບທີ່ແຜ່ລາມໄປທົ່ວຄຣິດຕະຈັກໃນຍຸກແລກ (ກຈກ 2:42; ທຽບ 2 ກຣທ 13:14).

4. ຄວາມຮັກ (ຫຼື ຄວາມເມດຕາ). ເຮົາເຫັນລັກສະນະນີ້ຂອງພຣະເຈົ້າ ສໍາແດງອອກເປັນປະຈໍາໃນຊີວິດຂອງພຣະຄຣິດ (ເບິ່ງ ມທ 9:36, ມທ 20:34, ມຣກ 1:41) ແລະ ອະທິບາຍໄວ້ໃນຄຳອຸປະມາເລື່ອງ ຊາວຊາມາເຣຍໃຈດີ (ລກ 10:33) ແລະ ລູກຊາຍທີ່ຫຼົງຫາຍ (ລູກາ 15:20).

5. ຄວາມເມດຕາ. ພຣະເຢຊູຊົງໄດ້ສໍາແດງລັກສະນະໃຫ້ເຫັນເປັນຕົວ ຢ່າງ, ເຊິ່ງສາມາດເຫັນໄດ້ໃນຊີວິດຂອງບັນດາຜູ້ເຊື່ອພຣະອົງ (ລູກາ 6:36).

ຄວາມເປັນນໍ້າໜື່ງໃຈດຽວຄື, ການມີຄວາມຮັກອັນດຽວກັນ, ມີຄວາມຄິດດຽວ ກັນ, ມີຄວາມຄິດດຽວກັນ. ຊ່າງເປັນພາບທີ່ໜ້າປະທັບໃ! ມັນເປັນເລື່ອງຍາກທີ່ຈະຈິນຕະ ນາການວ່າ ໂອັກຄະທູດໂປໂລ ເນັ້ນເຖິງຄວາມສຳຄັນຂອງຄວາມເປັນນ້ຳໜຶ່ງໃຈດຽວກັນ ໄດ້ຢ່າງແຂງແຮງກວ່ານີ້ໄດ້ແນວໃດ. ດັ່ງທີ່ອັກຄະທູກໂປໂລຈະຊີ້ໃຫ້ເຫັນວ່າ, ຈິດໃຈທີ່ ເຮົາຕ້ອງມີໃຫ້ເໝືອນ “ຢ່າງທີ່ມີຢູ່ໃນພຣະເຢຊູຄຣິດ” (ຟລປ 2:5).