---
title:  ຄວາມເປັນຈິດໜື່ງໃຈດຽວກັນດ້ວຍການຖ່ອມຕົວ
date:   17/01/2026
---

### ໃຫ້ອ່ານສໍາລັບບົດຮຽນອາທິດນີ້
ຟລປ 2:1–11, ຢຣມຢ 17:9, ຟລປ 4:8, 1 ກຣທ 8:2 , ຣ 8:3, ຮຣ 2:14–18.

> <p>ຂໍ້ຄວນຈໍາ</p>
> “ກໍຂໍໃຫ້ເຈົ້າທັງຫຼາຍເຮັດໃຫ້ຄວາມຍິນດີຂອງເຮົາຄົບເຕັມ ດ້ວຍການທີ່ມີ ຄວາມຄິດຢ່າງດຽວກັນ ມີຄວາມຮັກຢ່າງດຽວກັນ ມີໃຈຮ່ວມສາມັກຄີເປັນນໍ້າໜື່ງໃຈ ດຽວ” (ຟລປ 2:2 ).

ຄວາມເປັນນໍ້າໜື່ງໃຈດຽວເປັນຄວາມເຂັ້ມແຂງ ແຕ່ການຮູ້ແມ່ນຫຍັງຄືຄວາມ ຈິງບໍ່ຄືກັນກັບການລົງມືເຮັດ ບາງຄັ້ງເຮົາທຸກຄົນກໍລົ້ມເຫຼວ, ແມ່ນວ່າເຮົາຈະພະຍາຍາມ ເຮັດດີທີ່ສຸດເພື່ອຄວາມເປັນນໍ້າໜື່ງໃຈດຽວກໍຕາມ ແຕ່ນັ້ນບໍ່ຄືກັນກັບການທຳລາຍຄວາມ ເປັນນໍ້າໜື່ງໃຈດຽວໂດຍເຈາະຈົງ. ດັ່ງນັ້ນ, ຈື່ງບໍ່ແປກໃຈເລີຍໃນຂະນະທີ່ອັກຄະທູດໂປ ໂລສືບຕໍ່ຂຽນຈົດໝາຍເຖິງຊາວຟີລິບປອຍ, ລາວຕ້ອງການໃຫ້ພວກເຂົາຮ່ວມ “ເປັນໜຶ່ງ ດຽວກັນ, ທາງຄວາມຄິດແລະຈິດໃຈ.”

ອັກຄະທູດໂປໂລວາງຄວາມສໍາຄັນຂອງຄວາມເປັນນໍ້າໜື່ງໃຈດຽວກັນບົນພື້ນ ຖານຫຼັກຄໍາສອນ ແລະ ຕົວຢ່າງຂອງພຣະເຢຊູ. ນັ້ນເປັນຫົວຂໍ້ປະເດັນຫຼັກທີ່ເຮົາພົບເຫັນ ທົ່ວພຣະຄຳພີໃໝ່ ແລະ ໂດຍສະເພາະໃນຈົດໝາຍຝາກຂອງອັກຄະທູດ. ຕົ້ນກຳເນີດຂອງ ຄວາມແຕກແຍກໃນຈັກກະວານເກີດຈາກຄວາມທະນົງຕົວ ແລະ ຄວາມກະຫາຍໃນຕຳ ແໜ່ງ ແລະອຳນາດຂອງທູດສະຫວັນອົງໜື່ງໃນສະຫວັນ, ເຊິ່ງເປັນຄວາມຮູ້ສຶກອ່ອນໄວ ທີ່ແຜ່ລາມໄປຢ່າງວອງໄວ, ແມ່ນວ່າຢູ່ໃນສະພາບແວດລ້ອມທີ່ສົມບູນແບບ (ເບິ່ງ ອຊຢ 14:12–14). ຈາກນັ້ນຄວາມຮູ້ສືກນີ້ກໍໄດ້ຢັງຮາກລົງໃນສວນເອເດນ ໂດຍຜ່ານຄວາມ ບໍ່ພໍໃຈທີ່ຄ້າຍຄືກັນຕໍ່ກັບກົດລະບຽບທີ່ພຣະເຈົ້າໄດ້ວາງໄວ້ ແລະ ຄວາມປາຖະໜາທີ່ຈະ ກ້າວຂຶ້ນສູ່ລະດັບທີ່ສູງກວ່າສິ່ງທີ່ພຣະເຈົ້າໄດ້ກໍານົດໄວ້ (ປມກ 3:1–6).

ໃນອາທິດນີ້ ເຮົາຈະພິຈາລະນາພື້ນຖານໃນພຣະຄຳພີສຳລັບຄວາມເປັນນໍ້າໜື່ງ ໃຈດຽວໃນຄຣິສຕະຈັກ, ໂດຍສະເພາະເນັ້ນໃສ່ການຖ່ອມຕົວອັນໜ້າອັດສະຈັນຂອງພຣະ ເຢຊູ, ເຊິ່ງເປັນບົດຮຽນທີ່ເຮົາສາມາດໄດ້ຮຽນຮູ້ຈາກການປັກຕາເບິ່ງທີ່ພຣະອົງ ແລະ ວິທີ ທີ່ເຮົາສາມາດເຕີບ ໂຕເປັນເໝືອນພຣະອົງຫຼາຍຍິ່ງຂຶ້ນ.