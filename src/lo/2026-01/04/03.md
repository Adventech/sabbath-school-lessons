---
title:  ແຫຼ່ງຂອງຄວາມເປັນນໍ້າໜື່ງໃຈດຽວ
date:   19/01/2026
---

ລອງຄິດເພີ່ມເຕີມກ່ຽວກັບການທີ່ອັກຄະທູດໂປໂລເນັ້ນເຖິງຄວາມເປັນນໍ້າໜື່ງ ໃຈດຽວກັນໃນພຣະທໍາ ຟລປ 2:2, ໂດຍກ່າວເຖິງສິ່ງດຽວກັນໃນສີ່ວິທີທີ່ແຕກຕ່າງກັນ ຢ່າງສໍາຄັນ. ໃຫ້ສັງເກດເບິ່ງການທີ່ລາວເນັ້ນໃສ່ຈິດໃຈ, ຄວາມຄິດ, ແລະຄວາມຮູ້ສຶກ. ໃນຂະນະທີ່ພວກຜູ້ນຳທາງສາສະໜາມັກຈະເນັ້ນໃສ່ພຶດຕິກຳພາຍນອກ, ພຣະເຢຊູຊົງເນັ້ນ ໃສ່ຄວາມຄິດແລະຄວາມຮູ້ສຶກຂອງເຮົາ. ຕົວຢ່າງເຊັ່ນ, ເສດຖີໜຸ່ມອ້າງວ່າໄດ້ຮັກສາກົດ ບັນຍັດມາຕະຫຼອດ, ແຕ່ໂດຍການບອກໃຫ້ລາວຂາຍທຸກສິ່ງທີ່ມີໃຫ້ກັບຄົນທຸກຍາກ, ແລະ ຕິດຕາມພຣະອົງ, ພຣະເຢຊູຊົງທົດສອບການຢືດຕິດກັບວັຖຸສິ່ງຂອງທາງໂລກຂອງ ລາວ. ພຣະອົງຍັງໄດ້ກ່າວອີກວ່າມັນເປັນສິ່ງທີ່ມາຈາກໃຈ (ຫຼືຈິດໃຈ) ທີ່ເຮັດໃຫ້ຄົນເປັນ ມົນທິນ: “ເພາະວ່າຄວາມຄິດຊົ່ວຮ້າຍ, ການຂ້າຄົນ, ການຫລິ້ນຊູ້, ການຜິດສິນທໍາທາງ ເພດ, ການລັກ, ການເປັນພະຍານບໍ່ຈິ່ງ, ໃສ່ຮ້າຍປາຍສີ ລ້ວນແຕ່ອອກມາຈາກຈິດໃຈ” (ມທ 15:19), ແລະ “ໃຈເຕັມລົ້ນດ້ວຍສິ່ງໃດ ປາກກໍເວົ້າສິ່ງນັ້ນອອກມາ” (ມທ 12: 34).

`ໃຫ້ອ່ານ ຟລປ 2:3, 4. ຂັ້ນຕອນການປະຕິບັດທີ່ອັກຄະທູດໂປໂລແນະນໍາເພື່ອ ໃຫ້ມີຄວາມເປັນນໍ້າໜື່ງໃຈດຽວໃນຄຣິສຕະຈັກມີຫຍັງແດ່?`

ຖ້ອຍຄຳຂອງໂປໂລສະແດງໃຫ້ເຫັນເຖິງຄວາມຖ່ອມຕົວ: ຄວາມຖ່ອມໃຈ, ເຫັນ ຄົນອື່ນດີກ່ວາຕົວເຮົາເອງ, ມອງເຫັນຜົນປະໂຫຍດຂອງຄົນອື່ນ ແລະ ບໍ່ພຽງແຕ່ຂອງເທົ່າ ນັ້ນ. ເວົ້າງ່າຍກວ່າການລົງມືເຮັດ, ແມ່ນບໍ? ແຕ່ສິ່ງເຫຼົ່ານີ້ເປັນຫຼັກການທີ່ສຳຄັນທີ່ຕ້ອງຄໍາ ນືງເຖິງໃນທຸກການປະຕິບັດຕໍ່ກັນຂອງເຮົາ. ຫຼາຍໆຄັ້ງ ໃນການສົນທະນາມັກມີແນວ ໂນ້ມໃສໃຈໃນຄຳຕອບຂອງເຮົາຕໍ່ສິ່ງທີ່ກຳລັງເວົ້າ ແທນທີ່ຈະໃສ່ໃຈຕໍ່ການຟັງເພື່ອເຂົ້າໃຈ ສິ່ງທີ່ຄົນອື່ນກຳລັງເວົ້າ ແລະ ພະຍາຍາມເຂົ້າໃຈບັນຫາຈາກມຸມມອງຂອງພວກເຂົາ. ຫຼາຍ ຄັ້ງ ການຂັດແຍ້ງເກີດຂຶ້ນເກີດຈາກຄວາມເຂົ້າໃຈຜິດເລັກໆນ້ອຍໆ ທີ່ສາມາດຫຼີກລ່ຽງໄດ້ ຢ່າງ່າຍດ່າຍໂດຍການຟັງຢ່າງຕັ້ງໃຈ. ເຮົາອາດຈະບໍ່ເຫັນດີນຳ, ແຕ່ການຟັງ ແລະການພະ ຍາຍາມຄວາມເຂົ້າໃຈທັດສະນະຄະຕິຂອງຄົນອື່ນ ເປັນບາດກ້າວທຳອິດໃນການສົ່ງເສີມ ການສື່ສານ ແລະການວາງໃຈທີ່ດີ່.

ອັກຄະທູດໂປໂລກ່າວເຖິງຄວາມເປັນນໍ້າໜື່ງໃຈດຽວ “[ທີ່ເກີດຈາກ]ພຣະວິນ ຍານ” (ອຟຊ4:3, AMPC), ເຊິ່ງສ້າງ “ຄວາມສະຫງົບສຸກທີ່ເຊື່ອມເຮົາເຂົ້າກັນ” (ອຟຊ 4: 3, EXB). ຖ້າຫາກເກີດການຂັດແຍ້ງກັນໃນຄຣິສຕະຈັກ, ພຣະວິນຍານບໍຣິສຸດສາ ມາດ ເຮັດໃຫ້ສະຫງົບລົງ ແລະນຳເຮົາເຂົ້າສູ່ຄວາມເປັນໜື່ງດຽວ, ທີ່ສ້າງຄວາມປອງດອງ. ໃນ ບົດດຽວກັນ, ອັກຄະທູດໂປໂລກ່າວເຖິງ “ຄວາມເປັນນໍ້າໜື່ງໃຈດຽວກັນໃນຄວາມ ເຊື່ອ ແລະຄວາມຮູ້ເຖິງເລື່ອງພຣະບຸດຂອງພຣະເຈົ້າ” (ອຟຊ 4:13, NKJV) ທັງສອງ ຢ່າງນີ້ ກ່ຽວຂ້ອງກັນ ມີຄວາມເຊື່ອດຽວກັນ, ມີຄວາມເຂົ້າໃຈໃນພຣະຄຳພີດຽວກັນທີ່ ເກີດຈາກການຮູ້ຈັກພຣະຄຣິດ ແລະ ຄຳສອນຂອງພຣະອົງ, ເຊິ່ງມີຄວາມສໍາຄັນຕໍ່ຄວາມ ເປັນນໍ້າໜື່ງໃຈດຽວກັນທີ່ຈະຢູ່ທ່າມກາງເຮົາ.

`ການຕາຍຕໍ່ຕົວເອງແບບໃດທີ່ຈະນຳພາພວກເຮົາໄປສູ່ຈຸດທີ່ເຮົາເຫັນຄົນອື່ນດີ ກວ່າຕົວເຮົາເອງ? ເຮົາສາມາດຮຽນຮູ້ທີ່ຈະເຮັດແນວນັ້ນໄດ້ແນວໃດ? ຖ້າເຮົາທຸກຄົນດຳ ເນີນຊີວິດແບບນັ້ນ ຄວາມສຳພັນຂອງເຮົາຈະແຕກຕ່າງອອກແນວໃດ?`