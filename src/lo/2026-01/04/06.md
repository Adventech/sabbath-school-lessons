---
title:  ຂໍ້ລັບເລິກແຫ່ງການເປັນພຣະເຈົ້າ
date:   22/01/2026
---

ຂໍ້ພຣະຄຳພີທີ່ໄດ້ຮັບຄວາມນິຍົມຄື 1 ກຣທ 8:2: “ຖ້າຜູ້ໃດ ຖືວ່າຕົນຮູ້ສິ່ງໃດ ແລ້ວ, ຜູ້ນັ້ນຍັງບໍ່ຮູ້ຕາມທີ່ຕົນຄວນຈະຮູ້” (NKJV). ບໍ່ມີເລື່ອງໃດທີ່ເຮົາຮູ້ທຸກຢ່າງ ເຮົາສາ ມາດຮຽນຮູ້ບາງສິ່ງບາງຢ່າງເພີ່ມເຕີມກ່ຽວກັບທຸກສິ່ງສະເໝີ. ຄວາມຈິງນິລັນດອນທີ່ ເຊື່ອມໂຍງກັບຄວາມເປັນພຣະເຈົ້າ ແລະການມາເກີດເປັນມະນຸດນັ້ນຈິງຍິ່ງຫຼາຍກວ່າພຽງ ໃດ? ອັກຄະທູດໂປໂລມັກອ້າງເຖິງການຖ່ອມຕົວລົງອັນອັດສະຈັນຂອງພຣະຄຣິດໃນ ການເກີດເປັນມະນຸດ ມັນເປັນຫົວເລື່ອງທີ່ແມ່ນວ່ານິລັນດອນກໍ່ບໍ່ສາມາດອະທິບາຍໄດ້ ທັງໝົດ.

`ໃຫ້ອ່ານ ລ 8:3, ຮຣ 2:14–18, ແລະ ຮຣ 4:15. ສິ່ງໃດສະແດງລັກສະນະ ເຖິງການຖ່ອມຕົວລົງຂອງພຣະເຢຊູ ແລະການເປັນມະນຸດຂອງພຣະອົງ?`

ມັນເປັນໄປໄດ້ແນວໃດທີ່ພຣະບຸດຜູ້ເປັນນິລັນດອນຂອງພຣະເຈົ້າ, ຜ່ານການດຳ ເນີນງານຂອງພຣະວິນຍານບໍລິສຸດ (ລູກາ 1:35), ກາຍເປັນພຣະເຈົ້າໃນຮ່າງມະນຸດໃນ ທອງຂອງມາຣີ? ມັນເຮັດໃຫ້ມຶນງົງວ່າສິ່ງທີ່ບໍ່ສິ້ນສຸດ ແລະນິລັນດສາມາດກາຍເປັນມະ ນຸດທີ່ມີຂອບເຂດຈຳກັດທີ່ຕ້ອງຕາຍທັນທີໄດ້ຢ່າງໃດ. ນັ້ນເປັນຫົວໃຈສໍາຄັນເຖິງສິ່ງທີ່ ອັກຄະທູດໂປໂລເອີ້ນວ່າ “ຂໍ້ລັບເລິກແຫ່ງຄວາມເຊື່ອຂອງພວກເຮົາ” (1 ຕມທ 3: 16).

ໃນເພງສັນລະເສີນອັນມ່ວນໃນພຣະທໍາ ຟລປ 2, ອັກຄະທູດໂປໂລໄດ້ອະທິບາຍ ການຖ່ອມຕົວລົງນີ້ຢ່າງຄົບຖ້ວນຫຼາຍກວ່າທີ່ໃດໆໃນພຣະຄຳພີວ່າ:

- “ຊົງຢູ່ໃນສະພາບຂອງພຣະເຈົ້າ” (ຟລປ 2:6). ຄຳວ່າ ມໍຣ໌ເຟ ໝາຍ ເຖິງລັກສະນະອັນສູງສົ່ງຂອງພຣະອົງ, ວ່າພຣະເຢຊູເທົ່າກັບພຣະບິດາ (ທຽບກັບ ຢຮ 1:1).
- “ສະລະພຣະອົງເອງ” (ຟລປ 2:7, NASB). ລັກສະນະທີ່ເລິກລັບຂອງ ການທີ່ພຣະເຢຊູສະລະພຣະອົງເອງຈາກສິດທິພິເສດອັນສູງສົ່ງຂອງພຣະອົງ - ເພື່ອວ່າພຣະອົງຈະສາມາດກາຍເປັນມະນຸດຢ່າງແທ້ຈິງ ແລະຖືກລໍ້ ລວງຄືກັນກັບເຮົາ - ເປັນສິ່ງທີ່ໜ້າສະຈັນໃຈຫຼາຍ.
- “ພຣະອົງຊົງຖ່ອມພຣະອົງເອງລົງ” (ຟລປ 2:8). ໃນການຮັບເອົາລັກ ສະນະຂອງມະນຸດ, ພຣະເຢຊູຊົງປ່ຽນຈາກອຳນາດສູງສຸດໃນຈັກະວານ ສູ່ການເປັນຜູ້ຮັບໃຊ້ຢ່າງເຕັມປ່ຽມ, ເຊິ່ງຢູ່ກົງກັນຂ້າມກັບຈຸດມຸງໝາຍ ຂອງລູຊີເຟີ.
- “ຄວາມຕາຍ, ແມ່ນແຕ່ຍອມຄວາມຕາຍເທິງໄມ້ກາງແຂນ” (ຟລປ 2: 8). ບໍ່ມີວິທີການຕາຍໃດທີ່ໜ້າອັບອາຍໄປກວ່າວິທີທີ່ພຣະເຢຊູຊົງ ເລືອກ, ໂດຍຊົງວາງແຜນໄວ້ກັບພຣະບິດາໃນ “ການປຶກສາຫາລືແຫ່ງ ສັນຕິສຸກ” (ຊກຣຢ 6:13), ເພື່ອເປັນເປີດເຜີຍໃຫ້ເຫັນລ່ວງໜ້າໂດຍ ຜ່ານການຍົກງູທອງສໍາຣິດຂຶ້ນຂອງໂມເຊ (ຈບຊ 21:9, ຢຮ 3:14), ແລະ ດ້ວຍເຫດນີ້ຈຶ່ງກາຍເປັນຄົນ “ບາບແທນພວກເຮົາ . . . ເພື່ອວ່າພວກເຮົາຈະກາຍເປັນຜູ້ຊອບທຳຂອງພຣະເຈົ້າໃນພຣະອົງ” (2 ກຣທ 5:21).

`ເຮົາສາມາດແລະຄວນໃຫ້ຄວາມໃສ່ໃຈຕໍ່ສິ່ງທີ່ພຣະເຢຊູກະທໍາເພື່ອເຮົາເທິງໄມ້ ກາງແຂນ - ເພື່ອເຫັນໄມ້ກາງແຂນເປັນຕົວຢ່າງແຫ່ງການຍອມຈຳນົນ ແລະຄວາມຖ່ອມ ຕົວລົງ - ເພື່ອເຮັດໃຫ້ເຮົາຖ່ອມຕົວ ແລະຍອມຈໍານົນຕໍ່ພຣະເຈົ້າຫຼາຍຍິ່ງຂຶ້ນຢ່າງໃດ?`