---
title:  ສຶກສາເພີ່ມເຕີ່ມ
date:   23/01/2026
---

“ຄວາມຮັກທັງໝົດຂອງພໍ່ທີ່ສືບທອດຈາກລຸ້ນສູ່ລຸ້ນໜຶ່ງຜ່ານທາງຂອງ ຫົວ ໃຈມະນຸດ, ຄວາມອ່ອນໂຍນທັງປວງທີ່ຢູ່ໃນຈິດວິນຍານຂອງມະນຸດນັ້ນປຽບເໝືອນ ຮ່ອງນ້ຳນ້ອຍໆກັບມະຫາສະໝຸດອັນກວ້າງໃຫຍ່ໄຜສານ ເມື່ອປຽບໃ່ສ່ຄວາມຮັກທີ່ໄຮ້ຂີດ ຈໍາກັດ ແລະ ບໍ່ສິ້ນສຸດຂອງພຣະເຈົ້າ. ປາກບໍ່ສາມາດກ່າວອອກມາເປັນຄໍາເວົ້າໄດ້; ປາກ ກາບໍ່ສາມາດພັນລະນາເຖິງໄດ້. ເຈົ້າອາດຈະໄຕ່ຕອງພາລະນາມທຸກມື້ໃນຊີວິດຂອງເຈົ້າ; ເຈົ້າອາດຈະຄົ້ນຫາພຣະຄຳພີຢ່າງຂະຫຍັນຂັນແຂ່ງ ເພື່ອທໍາຄວາມເຂົ້າເຖິງໃຈຄວາມຮັກ; ເຈົ້າອາດຈະໃຊ້ພາລະກໍາລັງ ແລະ ຄວາມສາມາດທຸກຢ່າງທີ່ພຣະເຈົ້າໄດ້ປະທານໃຫ້ເຈົ້າ, ເພື່ອພະຍາ ຍາມເຂົ້າໃຈຄວາມຮັກ ແລະ ຄວາມເມດຕາຂອງພຣະບິດາເທິງສະຫວັນ; ແລະ ກໍຍັງມີຄວາມໄຮ້ຂອບເຂດທີ່ຢູ່ເໜືອກວ່າ. ເຈົ້າອາດຈະສຶກສາຄວາມຮັກ ນັ້ນໃຊ້ເວລາ ເປັນເວລາດົນນານຫຼາຍຍຸກສະໄໝ; ແຕ່ເຈົ້າບໍ່ມີວັນເຂົ້າໃຈຢ່າງເຕັມທີ່ເຖິງກັບຄວາມຍາວ ແລະຄວາມກວ້າງ, ຄວາມເລິກ ແລະຄວາມສູງແຫ່ງຄວາມຮັກຂອງພຣະເຈົ້າໃນການ ຖວາຍພຣະບຸດ ຂອງພຣະອົງສິ້ນພຣະຊົນເພື່ອໂລກ. ແມ່ນແຕ່ຄວາມເປັນນິລັນດອນເອງ ກໍບໍ່ສາມາດເປີດເຜີຍເຖິງຄວາມຮັກໄດ້ຢ່າງເຕັມທີ່. ແຕ່ເມື່ອພວກເຮົາສຶກສາພຣະຄຳພີ ແລະ ໄຕ່ຕອງເຖິງຊີວິດຂອງພຣະຄຣິດ ແລະ ແຜນການໄຖ່, ຫົວຂໍ້ສໍາຄັນເຫຼົ່ານີ້ຈະເປີດ ເຜີຍຄວາມເຂົ້າໃຈຂອງເຮົາຫຼາຍຂຶ້ນເລື້ອຍໆ.” — ເອເລັນ ຈີໄວທ໌, ການເປັນພະຍານ ເພື່ອຄຣິດຕະຈັກ, ເຫຼັ້ມທີ 5, ໜ້າ. 740.

“ເມື່ອເຮົາໄດ້ຮັບການຝຶກອົບຮົມ, ເຊັ່ນດຽວກັບໂມເຊໃນໂຮງຮຽນຂອງພຣະ ຄຣິດ, ເຮົາຈະຮຽນຮູ້ຫຍັງ?—ເພື່ອເປັນຄົນທະນົງຕົວບໍ?—ເພື່ອໃຫ້ມີຄວາມຄິດວ່າຕົນ ເອງເໜືອກວ່າຄົນອື່ນບໍ?—ແທ້ຈິງແລ້ວ ບໍ່ແມ່ນແບບນັ້ນ.ຍິ່ງເຮົາຮຽນຮູ້ໃນໂຮງຮຽນ ແຫ່ງນີ້ນີ້ຫຼາຍເທົ່າໃດ, ເຮົາກໍ່ຈະເຕີບໂຕໃນຄວາມອ່ອນໂຍນແລະຄວາມຖ່ອມຕົວລົງທາງ ຈິດໃຈຍິ່ງຂື້ນເທົ່ານັ້ນ ຮົາບໍ່ຄວນຮູ້ສຶກວ່າເຮົາໄດ້ຮຽນຮູ້ທຸກສິ່ງທຸກຢ່າງທີ່ຄວນຮູ້ແລ້ວ. ເຮົາຄວນໃຊ້ພອນສະຫວັນທີ່ພຣະເຈົ້າໄດ້ປະທານໃຫ້ເຮົາໃຫ້ດີທີ່ສຸດ, ເພື່ອວ່າເມື່ອເຮົາ ຖືກປ່ຽນຈາກຄວາມຕາຍໄປສູ່ຄວາມເປັນອະມະຕະ, ເຮົາຈະບໍ່ປະຖິ້ມສິ່ງທີ່ເຮົາໄດ້ຮັບໄວ້ ຂ້າງຫຼັງ, ແຕ່ຈະມັນຕິດຕົວເຮົາໄປອີກຟາກໜຶ່ງ. ຕະຫຼອດຊົວນິລັນດອນ, ພຣະຄຣິດ ແລະ ພາລະກິດແຫ່ງການໄຖ່ຂອງພຣະອົງຈະເປັນຫົວຂໍ້ຫຼັກໃນການສຶກສາຂອງເຮົາ.” — ເອ ເລັນ ຈີ. ໄວທ໌, ສະບັບທີ 36, 1885.

**ຄຳຖາມສໍາລັບການສົນທະນາ**

`ມີວິທີໃດແດ່ທີ່ທ່ານໄດ້ສໍາພັດກັບຄວາມເປັນຈິງແຫ່ງຄວາມຮັກຂອງພຣະເຈົ້າ ດ້ວຍຕົວທ່ານເອງ? ໃຫ້ໂອ້ລົມກັນກ່ຽວກັບວິທີຕ່າງໆທີ່ທ່ານໄດ້ມາຮູ້ຈັກ ແລະ ສໍາພັດກັບຄວາມຮັກຂອງພຣະອົງ.`

`ພຣະເຢຊູໄດ້ສະເດັດມາ “ໃນສະພາບຂອງມະນຸດ” (ຟລປ2:7) ມີໝາຍຄວາມ ວ່າແນວໃດກັນແທ້? ປຽບກັບ ລ 8:3. ຈົ່ງສົນທະນາຂໍ້ພຣະຄໍາທັງສອງນີ້ ໂດຍ ການອ້າງອີງເຊິ່ງກັນແລະກັນ.`

`ສິ່ງທ້າທ້າຍຕໍ່ຄວາມເປັນນໍ້າໜື່ງໃຈດຽວກັນທີ່ຄຣິສຕະຈັກໃນພື້ນທີ່ຂອງທ່ານ ປະເຊີນຢູ່ມີຫຍັງແດ່? ບໍ່ວ່າບັນຫາຈະເປັນສິ່ງໃດກໍຕາມ, ເປັນຫຍັງຄວາມເຕັມ ໃຈທີ່ຈະຖ່ອມຕົວລັງ, ບໍ່ກະທໍາສິ່ງໃດດ້ວຍ “ຄວາມທະເຍີທະຍານທີ່ເຫັນແກ່ຕົວ ຫຼື ຄວາມທະນົງຕົວ” (ຟລປ 2:3), ຢາງໜ້ອຍຈຶ່ງເປັນວິທີທີ່ດີທີ່ຈະເລີ່ມຕົ້ນແກ້ ໄຂບັນຫາຕ່າງໆ?`