---
title:  ຄວາມເຊື່ອໝັ້ນມີຢູ່ໃນພຣະຄຣິດເທົ່ານັ້ນ
date:   31/01/2026
---

### ໃຫ້ອ່ານສໍາລັບບົດຮຽນອາທິດນີ້
ຟລປ 3:1–16; ຣ 2:25–29; ຢຮ 9:1–39; ອຟຊ 1:4, 10; 1 ກຣທ 9:24–27.

> <p>ຂໍ້ຄວນຈໍາ</p>
> “ເພື່ອເຮົາຈະໄດ້ຮູ້ຈັກພຣະອົງ ແລະ ລິດເດດແຫ່ງການເປັນຄືນມາຈາກຕາຍ ຂອງພຣະອົງ, ແລະ ການມີສ່ວນຮ່ວມໃນຄວາມທົນທຸກຂອງພຣະອົງ, ຄືຍອມຮັບຄວາມ ຕາຍເໝືອນຢ່າງພຣະອົງ, ຫາກໂດຍວິທີໃດໜື່ງ, ເຮົາຈະເປັນຄືນຈາກຄວາມຕາຍ.” ( ຟລປ 3:10, 11 NKJV).

ມີບາງສິ່ງບາງຢ່າງກ່ຽວກັບຕົວເຮົາທີ່ຍັງຄົງເຮັດໃຫ້ເຮົາສົງໄສ ກ່ຽວກັບການໄດ້ ຮັບຄວາມລອດໂດຍຄວາມເຊື່ອຢ່າງດຽວ, ໂດຍປາສະຈາກການກະທຳຕາມກົດບັນຍັດ. ດ້ວຍເຫດຜົນບາງຢ່າງ, ນັ້ນກໍຄືເຮົາທຸກຄົນມັກຈະເພິ່ງພາການກະທຳຂອງເຮົາ, ເໝືອນ ກັບວ່າການກະທໍາຂອງເຮົານັ້ນສາມາດເພີ່ມຄວາມລອດຂອງເຮົາໄດ້. ດ້ວຍວິທີທີ່ໜ້າປະ ທັບໃຈ, ອັກຄະທູດໂປໂລໄດ້ຈັດການກັບປະເດັນນີ້ດ້ວຍການໂຕ້ຖຽງຢ່າງດຸເດືອດກັບຜູ້ທີ່ ຢືນຢັນວ່າການເຂົ້າພິທີຕັດມີຈຳເປັນຕໍ່ຄວາມລອດ.

ເພື່ອປ້ອງກັນຄວາມເປັນໄປໄດ້ທີ່ບາງຄົນອາດຈະພິຈາລະນາວ່າການກະທຳຂອງ ເຂົາເຈົ້າ, ເຊັ່ນ: ການເຂົ້າພິທີຕັດມີສ່ວນຊ່ວຍໃນຄວາມລອດຂອງພວກເຂົາ,ອັກຄະທູດ ໂປໂລຈຶ່ງໄດ້ຊີ້ແຈງໃຫ້ຊັດເຈນວ່າ ຄວາມຊອບທຳແມ່ນມາຈາກພຣະຄຣິດເປັນຂອງປະ ທານທີ່ໄດ້ມາໂດຍຄວາມເຊື່ອ, ບໍ່ແມ່ນໄດ້ມາໂດຍການປະຕິບັດຕາມກົດບັນຍັດ. ເຖິງ ແມ່ນວ່າການ ເຂົ້າພິທີຕັດອາດຈະບໍ່ເປັນບັນຫາໃນປະຈຸບັນ, ແຕ່ຫຼັກການທີ່ກ່ຽວກັບ ເລື່ອງນີ້ຍັງເປັນປະເດັນຢູ່ຢ່າງແນ່ນອນ.

ການປະຕິຮູບສາສະໜາຂອງນິກາຍໂປແຕສະແຕນເອງກໍໄດ້ເລີ່ມຕົ້ນຈາກບັນຫານີ້ແຫຼະ: ນັ້ນຄືບົດບາດຂອງຄວາມເຊື່ອ ແລະການກະທໍາໃນປະສົບການຂອງຜູ້ເຊື່ອພຣະ ຄຣິດ. ໃນທີ່ສຸດແລ້ວ, ພຣະຄຣິດຊົງເປັນທຸກສິ່ງທຸກຢ່າງສຳລັບເຮົາ, “ຜູ້ບຸກເບີກຄວາມ ເຊື່ອ ແລະຜູ້ເຮັດໃຫ້ຄວາມເຊື່ອຂອງພວກເຮົາເຖິງທີ່ສຳເລັດ” (ຮຣ 12:2). ຖ້າຫາກເຮົາ ຈັດລໍາດັບຄວາມສໍາຄັນໄດ້ຢ່າງຖືກຕ້ອງ, ເຮົາຈະມີຊີວິດຢູ່ດ້ວຍຄວາມໝັ້ນໃຈໃນຄວາມ ຮັກຂອງພຣະເຈົ້າ ແລະຊື່ນຊົມຍິນດີກັບພຣະສັນຍາແຫ່ງຄວາມລອດ, ແມ່ນວ່າໃນຕອນ ນີ້, “ບໍ່ໄດ້ໄວ້ໃຈໃນຝ່າຍມະນຸດ(ເນື້ອໜັງ)ກໍຕາມ” (ຟລປ 3:3).