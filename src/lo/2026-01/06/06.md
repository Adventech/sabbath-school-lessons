---
title:  ສິ່ງສໍາຄັນພຽງຢ່າງດຽວ - ຄືການຮູ້ຈັກພຣະຄຮິດ
date:   05/02/2026
---

`ໃຫ້ອ່ານ ຟລປ 3:10–16. ປະເດັນຫຼັກທີ່ອັກຄະທູດໂປໂລກ່າວໃນຂໍ້ພຣະຄຳພີ ນີ້ມີຫຍັງແດ່?`

ແນ່ນອນເລີຍວ່າ ບໍ່ມີຫຍັງສຳຄັນໄປກວ່າການຮູ້ຈັກພຣະຄຣິດ, ເຊິ່ງຮັບປະກັນ ວ່າໃນທີ່ສຸດແລ້ວພຣະອົງຈະຮູ້ຈັກພວກເຮົາ ແລະຍອມຮັບເຮົາຕໍ່ໜ້າພຣະບິດາ (ເບິ່ງ ມທ 7:21–23; ມທ 10:32, 33). ເຮົາຈະຮູ້ຈັກພຣະອົງໄດ້ແນວໃດ? ຜ່ານພຣະຄຳທີ່ບັນ ທຶກໄວ້ຂອງພຣະອົງ - ໂດຍການອ່ານພຣະຄໍາພີ ແລະການດຳລົງຊີວິດຕາມພຣະຄໍາພີ. ເຮົາ ບໍ່ສາມາດຮູ້ຈັກພຣະອົງເຊິງໜ້າໄດ້ເໝືອນກັບພວກສາວົກ. ແຕ່ສິ່ງທີ່ໜ້າສົນໃຈກໍຄື, ແມ່ນຈະມີຄວາມຮູ້ເຊັນນັ້ນ, ພວກເຂົາຍັງບໍ່ເຂົ້າໃຈພຣະຄຳຂອງພຣະອົງ, ເຊິ່ງເນັ້ນໃຫ້ ເຫັນເຖິງຄວາມຈໍາເປັນທີ່ເຮົາຕ້ອງການພຣະວິນຍານບໍຣິສຸດນຳທາງເຮົາ (ເບິ່ງ ຢຮ 16: 13). ຍິ່ງເຮົາຮູ້ຈັກພຣະອົງຫຼາຍເທົ່າໃດ, ເຮົາກໍ່ຍິ່ງໃກ້ຊິດພຣະອົງຫຼາຍຂຶ້ນເທົ່ານັ້ນ ເພາະ ວ່າເຮົາໄດ້ສໍາພັດ “ຣິດອຳນາດແຫ່ງການຄືນພຮະຊົນຂອງພຣະອົງ” (ຟລປ 3: 10), ເຊິ່ງ ຍົກເຮົາຂຶ້ນສູ່ “ຊີວິດໃໝ່” (ຣ 6:4).

ອີກວິທີໜຶ່ງທີ່ເຮົາເຂົ້າໃກ້ພຣະເຢຊູຫຼາຍຍິ່ງຂື້ນແມ່ນຜ່ານ “ການຮ່ວມຄວາມທຸກ ກັບພຣະອົງ” (ຟລປ 3:10). ການທົດລອງທຸກປະການທີ່ເຮົາປະເຊີນ ແລະປະສົບການທີ່ ເຈັບ ປວດທຸກຢ່າງທີ່ເຮົາແບກຮັບຊ່ວຍໃຫ້ເຮົາກໍຍິ່ງຮູ້ຈັກ ແລະຊາບຊຶ້ງສິ່ງທີ່ພຣະເຢຊູໄດ້ ຊົງ ທົນ ທຸກເພື່ອເຮົາຫຼາຍຂຶ້ນ ແລະຍັງເຂົ້າໃຈພຣະອົງ ແລະພຣະປະສົງຂອງພຣະອົງຊັດ ເຈນຍິ່ງຂຶ້ນ.

ວິທີທີສາມທີ່ເຮົາເຂົ້າໃກ້ພຣະເຢຊູຫຼາຍຍິ່ງຂື້ນຄື ການນ້ອມຕົວກ້າວອອກໄປຂ້າງ ໜ້າ “ສູ່ເປົ້າໝາຍ” (ຟລປ 3:14). ເປົ້າໝາຍນັ້ນແມ່ນຫຍັງ?ແປຄຳສັບ(skopos)ທີ່ໃຊ້ສະເພາະໃນພຣະຄຳພີໃໝ່ເທົ່ານັ້ນ. ມັນໝາຍເຖິງເສັ້ນໄຊຂອງການແຂ່ງຂັນ ແລະ ລາງວັນທີ່ມອບໃຫ້ຜູ້ຊະນະ. ອັກຄະທູດໂປໂລເອີ້ນວ່າ “ລາງວັນແຫ່ງຮຽກເອີ້ນຈາກເບື້ອງ ເທິງຂອງພຣະເຈົ້າໃນພຣະເຢຊູຄຣິດ” (ຟລປ 3:14). ເຊັ່ນດຽວກັບທີ່ພຣະຄຣິດສະເດັດ ຂື້ນສະຫວັນ ໂດຍຜ່ານການສິ້ນພຣະຊົນ ແລະການຄືນພຣະຊົນຂອງພຣະອົງ, ພຣະເຈົ້າ ກໍຊົງເຊື້ອເຊີນເຮົາໃຫ້ຮັບລາງວັນແຫ່ງສະຫວັນອັນດຽວກັນນີ້ ນັ້ນຄືຊີວິດນິລັນດອນ.

ເຫັນໄດ້ຊັດເຈນວ່າ, ເຮົາຍັງໄປບໍ່ທັນເຖິງຈຸດນັ້ນເທື່ອ. ເຮົາຈະບໍ່ສົມບູນແບບ ຢ່າງແທ້ຈິງຈົນກວ່າ “ຮ່າງກາຍອັນຕ່ຳຕ້ອຍ” ຂອງເຮົາ “ຮັບການປ່ຽນແປງ” ເພື່ອໃຫ້ເປັນ ເໝືອນພຣະກາຍອັນຊົງສະຫງ່າຣີສີຂອງພຣະອົງ” (ຟລປ 3:21). ແຕ່ໂດຍການ ຮູ້ຈັກພຣະອົງ ແລະເຊີນພຣະອົງເຂົ້າມາໃນຊີວິດຂອງເຮົາທຸກວັນເວລາ, ເຮົາກໍນ້ອມຕົວ ກ້າວອອກໄປສູ່ເປົ້າໝາຍຂອງການເປັນເໝືອນກັບພຣະເຢຊູໃນທຸກໆດ້ານເທົ່າທີ່ເປັນໄປ ໄດ້ໃນຕອນນີ້. ນີ້ເປັນ “ສິ່ງດຽວ” ທີ່ອັກຄະທູດໂປໂລຈົດຈໍໃສ່ເຊັ່ນກັນ. ເຊັ່ນດຽວກັບ ການແລ່ນແຂ່ງຂັນ (ເບິ່ງ 1 ກຣທ 9:24–27), ເຮົາບໍ່ສົນໃຈວ່າເຮົາຢູ່ຈຸດໃດ ຫຼື ມີໃຜຕາມຫຼັງເຮົາມາ. ເປົ້າໝາຍດຽວຂອງເຮົາຄືສິ່ງທີ່ຢູ່ຂ້າງໜ້າ -ນັ້ນຄືລາງວັນແຫ່ງສະ ຫວັນທີ່ລໍຖ້າເຮົາຢູ່. ພາບທີ່ນໍາສະເໜີທີ່ນີ້ຊັດເຈນ: ນັກແລ່ນເລັງໃສ່ເປົ້າໝາຍຢ່າງເຕັມທີ່,ເບັ່ງກ້າມເນື້ອທຸກພາກສ່ວນ ແລະນ້ອມຕົວໄປຂ້າງໜ້າເພື່ອໄປສູ່ຫຼັກໄຊ.

`ໃນການດໍາເນີນຊີວິດກັບພຣະຜູ້ເປັນເຈົ້າ ເປັນຫຍັງມັນຈຶ່ງສຳຄັນຫຼາຍທີ່ຈະບໍ່ ຫຼຽວຫຼັງ, ໂດຍສະເພາະຫຼຽວເບິ່ງຄວາມບາບ ແລະຄວາມລົ້ມເຫຼວຂອງທ່ານ, ແຕ່ໃຫ້ເບິ່ງ ໄປຂ້າງໜ້າເຖິງສິ່ງທີ່ພຣະເຈົ້າໄດ້ຊົງສັນຍາໄວ້ໃນພຣະຄຣິດໃນຕອນນີ້ແທນ?`