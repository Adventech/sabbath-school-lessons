---
title:  ປິຕິຍິນດີໃນພຣະຜູ້ເປັນເຈົ້າ
date:   01/02/2026
---

`ໃຫ້ອ່ານ ຟລປ 3:1–3. ອັກຄະທູດໂປໂລກ່າວເຖິງແງ່ບວກ ແລະແງ່ລົບອັນໃດ ແດ່ໃນທີ່ນີ້, ແລະມັນກ່ຽວຂ້ອງກັນແນວໃດ? ລາວໄດ້ອະທິບາຍເຖິງຜູ້ທີ່ເຊື່ອແນວໃດ?`

ໂປໂລເລີ່ມຕົ້ນດ້ວຍຂໍ້ຄິດທີ່ເປັນທາງບວກຫຼາຍ ແລະເບິ່ງຄືວ່າລາວກຳລັງຈະຈົບ ລົງຈົດໝາຍສະບັບນີ້ແລ້ວ ແຕ່ລາວຍັງບໍ່ທັນຈົບເທື່ອ. ລາວຫັນໄປເວົ້າເຖິງຫົວຂໍ້ຫຼັກຂໍ້ ໜຶ່ງຂອງຈົດໝາຍສະບັບນີ້ຄື: ຄວາມປິຕິຍິນດີໃນພຣະຜູ້ເປັນເຈົ້າ. ແລະລາວກໍໃຫ້ເຫດ ຜົນຫຼາຍປະການສຳລັບເລື່ອງນີ້. ສິ່ງທີ່ສຳຄັນທີ່ສຸດ, ເຮົາຕ້ອງມີຄວາມໝັ້ນໃຈໃນພຣະ ຄຣິດ, ບໍ່ແມ່ນໃນຕົວເຮົາເອງ: “ພວກເຮົາ...ປິຕິຍິນດີໃນພຣະເຢຊູຄຣິດ ແລະບໍ່ມີຄວາມ ໝັ້ນໃຈໃນຝ່າຍມະນຸດ” (ຟລປ 3:3). ໃນພວກເຮົາ, ມີໃຜແດ່ທີ່ໄດ້ຮຽນຮູ້ບົດຮຽນ ອັນຍາກລຳບາກກ່ຽວກັບການບໍ່ໝັ້ນໃຈໃນຝ່າຍເນື້ອໜັງໃນທາງໃດທາງໜຶ່ງ?

ຄຳເຕືອນທີ່ຮຸນແຮງວ່າ “ຈົ່ງລະວັງ” (ສາມຄັ້ງ) ບໍ່ປາກົດທີ່ໃດໃນພຣະຄຳພີອີກ ເລີຍ. ເຫັນໄດ້ຊັດເຈນວ່າ ຊາວຟີລິບປອຍຮູ້ດີວ່າໄພຄຸກຄາມອັກຄະທູດໂປໂລກຳລັງກ່າວ ເຖິງນັ້ນແມ່ນຫຍັງ. ແທນທີ່ຈະຈະແຍກບັນຫາອອກເປັນສາມປະເດັນຕ່າງຫາກ, ປະກົດ ວ່າ ຄຳເຕືອນໝາຍເຖິງກຸ່ມຄູສອນປອມທີ່ຖືກອະທິບາຍໃນສາມແບບແຕກຕ່າງກັນ.

ຄົນຊົ່ວຮ້າຍ ຫຼື ບໍ່ມີສາສະໜາໃນອິດສະຣາເອນບາງຄັ້ງຖືກເອີ້ນວ່າ “ໝາ” (ຟລປ 3:2; ທຽບກັບ ພສລສ 22:16; ອຢຊ 56:10; ມທ 7:6; 2 ປຕ 2:21, 22). ຄູສອນປອມຍັງສາມາດຖືກອະທິບາຍໄດ້ຢ່າງເໝາະສົມວ່າເປັນ “ຄົນງານຊົ່ວຮ້າຍ”. ການ ເອີ້ນພວກເຂົາວ່າເປັນ “ຜູ້ປາດເນື້ອເຖືອໜັງ” (ຟລປ 3:2, NKJV) ຫຼື “ກຸ່ມຄົນທີ່ປາດ ເນື້ອໜັງ” (ESV) ສະແດງໃຫ້ເຫັນວ່າ ພວກເຂົາກຳລັງພະຍາຍາມບິດບັງຄັບໃຫ້ຜູ້ທີ່ເຊື່ອ ຊາວຕ່າງຊາດຮັບພິທີຕັດ, ເຊັ່ນດຽວກັບໃນຄາລາເຕຍ ແລະສະຖານທີ່ອື່ນໆ, ເຊິ່ງຂັດກັບ ຄໍາຕັດສິນຂອງສະພາອັກຄະສາວົກ (ໃຫ້ເບິ່ງ ກຈກ 15).

ສິ່ງທີ່ໜ້າສົນໃຈ ເບິ່ງຄືວ່າວິທີໜື່ງໃນການແກ້ໄຂບັນຫາທາງວິນຍານ, ລວມທັງ ການເຜີຍແຜ່ຫຼັກຄຳສອນທີ່ບໍ່ຖືກຕ້ອງ ຄືການ “ປິຕິຍິນດີໃນພຣະຜູ້ເປັນເຈົ້າ” (ຟລປ 3: 1 ; ທຽບກັບ ຟລປ 4:4).

ສິ່ງໃດກໍຕາມທີ່ເຮົາຊື່ນຊົມຍິນດີກໍຈະນຳຄວາມສຸກມາໃຫ້ເຮົາ (ເຊັ່ນດຽວກັບ ພາສາອັງກິດ, ຄຳພາສາກຣີກສອງຄໍານີ້ມີແນວຄວາມຄິດທີ່ກ່ຽວຂ້ອງກັນ). ພຣະເຈົ້າຊົງ ປາດຖະໜາໃຫ້ເຮົາມີຄວາມສຸກ, ແລະພຣະຄຳຂອງພຣະອົງເປັນຄູ່ມືແນະນຳສຳລັບຄວາມ ສຸກທີ່ແທ້ຈິງ ແລະຄວາມຊື່ນຊົມຍິນດີທີ່ນິລັນ. ສິ່ງເຫຼົ່ານີ້ລວມເຖິງການໄດ້ຮັບພຣະເມດ ຕາຂອງພຣະເຈົ້າ (ພສລສ 31:7); ການວາງໃຈໃນພຣະອົງ (ພສລສ 5:11); ການໄດ້ ຮັບພຣະພອນແຫ່ງຄວາມລອດ (ພສລສ 9:14); ການນໍາພຣະບັນຍັດຂອງພຣະເຈົ້າມາ ໃຊ້ເປັນວິຖີຊີວິດຂອງເຮົາ (ພສລສ 119:14), ລວມທັງວັນຊະບາໂຕ (ອຊຢ 58:13, 14); ການເຊື່ອໃນພຣະຄຳຂອງພຣະອົງ (ພສລສ 119:162); ແລະການລ້ຽງດູລູກຫຼານ ໃຫ້ເປັນຄົນດີມີສິນທໍາ (ສພສ 23:24, 25).

`ຊີວິດອາດຍາກລໍາບາກຫຼາຍສຳລັບເຮົາທຸກຄົນ, ບໍ່ວ່າສະຖານະການໃນຕອນນີ້ ຈະເປັນໄປດ້ວຍດີປານໃດກໍຕາມ. ແຕ່ເຖິງແມ່ນວ່າ ສະຖານະການຈະບໍ່ເປັນໄປດ້ວຍດີ, ທ່ານຍັງສາມາດ ແລະຄວນຊື່ນຊົມຍິນດີກັບສິ່ງໃດແດ່? ມີສິ່ງໃດຂັດຂວາງທ່ານບໍ່ໃຫ້ເຮັດ ເຊັນນັ້ນ?`