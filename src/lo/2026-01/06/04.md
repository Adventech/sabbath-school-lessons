---
title:  ສິ່ງທີ່ສໍາຄັນ
date:   03/02/2026
---

ດັ່ງທີ່ບົດຮຽນມື້ວານນີ້ໄດ້ຊີ້ໃຫ້ເຫັນ, ສິ່ງທີ່ເຄີຍເຮັດໃຫ້ອັກຄະທູດໂປໂລພູມໃຈ ໃນເມື່ອກ່ອນເປັນອຸປະສັກຕໍ່ຄວາມເຊື່ອ ເພາະມັນເຮັດໃຫ້ລາວຕາບອດເບິ່ງບໍ່ເຫັນຕໍ່ ຄວາມຈໍາເປັນທີ່ຈະຕ້ອງມີພຣະຄຣິດ. ອັກຄະທູດໂປໂລໃຊ້ພາສາຂອງການຄ້າ, ກຳໄລ ແລະການລຸບທືນ, ເພື່ອອະທິບາຍບັນຊີທາງວິນຍານຂອງລາວກ່ອນຈະມີຄວາມເຊື່ອ. ແມ່ນວ່າເຮົາບໍ່ຄອຍມັກຄິດເຖິງເລື່ອງນີ້ຫຼາຍ, ແຕ່ມະນຸດທຸກຄົນມີ “ບັນຊີທາງວິນຍານ”. ກ່ອນໜ້ານີ້, ບັນຊີຂອງອັກຄະທູດໂປໂລຖືກວັດດ້ວຍຄຄ່ານິຍົມຂອງຄົນຢິວໃນສະໄໝ ນັ້ນ ຫຼາຍກວ່າຄ່ານິຍົມຕາມແບບພຣະຄຳພີທີ່ພຣະເຢຊູສອນໄດ້ສອນໄວ້.

ຫຼັງຈາກທີ່ລາວປ່ຽນຄວາມເຊື່ອ, ບັນຊີທາງວິນຍານຂອງລາວກໍປາກົດວ່າແຕກ ຕ່າງຫຼາຍ ເພາະວ່າສັດສ່ວນຂອງຄ່ານິຍົມໄດ້ປ່ຽນແປງຢ່າງສິ້ນເຊິງ, ຈາກ “ສະກຸນເງິນ” ຂອງສາສະໜາຢິວເປັນ “ສະກຸນເງິນຂອງສະຫວັນ.”

“ພຣະອົງຜູ້ສະເດັດລົງມາຈາກສະຫວັນສາມາດກ່າວເຖິງສະຫວັນ ແລະຊົງນຳສະ ເໜີສິ່ງຕ່າງໆທີ່ເປັນຮູບແບບສະກຸນເງິນຂອງສະຫວັນຢ່າງຖືກຕ້ອງ, ເຊິ່ງພຣະອົງໄດ້ຊົງປະ ທັບຕາພຣະລັກສະນະ ແລະເຄື່ອງໝາຍຂອງພຣະອົງ. ພຣະອົງຊົງຮູ້ດີເຖິງອັນຕະລາຍໃນ ການທີ່ພຣະອົງສະເດັດມາເພື່ອຍົກພວກເຂົາຂຶ້ນຈາກຄວາມເສື່ອມຊາມ, ແລະຍົກຍ້ອງໃຫ້ ຂື້ນໄປຢູ່ຄຽງຂ້າງພຣະອົງເອງເທິງບັນລັງ. ພຣະອົງຊີ້ໃຫ້ເຫັນເຖິງອັນຕະລາຍຂອງພວກເຂົາ ໃນການທຸມເທຄວາມຮັກຢ່າງຟຸ່ມເຟືອຍໃຫ້ກັບສິ່ງທີ່ໄຮ້ປະໂຫຍດ ແລະເປັນພິດໄພ. ພຣະ ອົງຊົງພະຍາຍາມດຶງຈິດໃຈອອກຈາກສິ່ທີ່ເປັນໂລກີໄປສູ່ສິ່ງທີ່ເປັນສະຫວັນ, ເພື່ອວ່າເຮົາ ຈະເປື່ອງເສຍເວລາ, ພອນສະຫວັນ, ແລະໂອກາດໄປກັບສິ່ງທີ່ເປັນອະນິຈັງທັງໝົດ.”—ເອເລັນ ຈີ. ໄວທ໌, ໃນ The Advent Review ແລະ Sabbath Herald, ວັນທີ 1 ກໍລະກົດ 1890.

ໃນໂລກຂອງສາສະໜາຢິວໃນສະຕະວັດທີໜຶ່ງ, ໂປໂລເຄີຍເປັນດາວຮຸ່ງພຸງແຮງ ຈົນກະທັ່ງຕາບອດເມື່ອເຫັນພຣະເຢຊູ ຜູ້ເຕັມໄປດ້ວຍພຣະສິລິເທິງເສັ້ນທາງດາມັສກັດ (ກຈກ 9), ສາຍຕາຝ່າຍຈິດວິນຍານຂອງລາວໄດ້ຮັບການແກ້ໄຂ ແລະລາວໄດ້ເຫັນຢ່າງ ຊັດເຈນ.

`ໂຢຮັນ 9 ເລົ່າເລື່ອງຊາຍອີກຄົນໜຶ່ງທີ່ຕາບອດ ແລະຫຼັງຈາກນັ້ນໄດ້ເຫັນພຣະ ເຢຊູຢ່າງຊັດເຈນ. ພຣະເຢຊູກ່າວວ່າພຣະອົງໄດ້ສະເດັດມາໃນໂລກເພື່ອວ່າ “ຄົນທີ່ຕາ ບອດຈະເຫັນຮຸ່ງ, ແລະຜູ້ທີ່ເຫັນຮຸ່ງຈະກາຍເປັນຄົນຕາບອດ” (ຢຮ 9:39, NKJV). ຫຼັກ ການນີ້ສາມາດຈະນຳໄປປະຫຍຸກໃຊ້ກັບຊີວິດຂອງທ່ານເອງໄດ້ແນວໃດ?`

ແມ່ນຫຍັງມີຄ່າກວ່າຊີວິດນິລັນດອນໃນສະຫວັນ ແລະເທິງແຜ່ນດິນໂລກໃໝ່? ແຕ່ຄ່ານິຍົມທາງໂລກບົດບັງຄວາມເປັນຈິງນີ້ຈາກຄົນເປັນຈໍານວນຫຼວງຫຼາຍ ມີການແຂ່ງ ຂັນທີ່ຫຼີກລຽງບໍ່ໄດ້ລະຫວ່າງສິ່ງທີ່ມີຄ່າໃນໂລກນີ້ (ເບິ່ງ ມທ 13:22; ລູກາ 4:5, 6; 1 ຢຮ 2:16) ແລະສິ່ງທີ່ມີຄ່າໃນສະຫວັນ - ຄືມີລັກສະນະເໝືອນກັນກັບພຣະຄຣິດ ແລະ ຊ່ວຍຜູ້ຄົນໃຫ້ໄດ້ຮັບຄວາມລອດ.

`ໂລກອາດເຮັດໃຫ້ເຮົາເບິ່ງບໍ່ເຫັນຄວາມຈິງທາງວິນຍານ ແລະ ສິ່ງທີ່ສຳຄັນທີ່ແທ້ ຈິງ. ແມ່ນຫຍັງຄືກະແຈສຳຄັນໃນການຮັກສາສາຍຕາຂອງເຮົາປັກຕາເບິ່ງສິ່ງທີ່ສໍາຄັນທີ່ ສຸດທີ່ແທ້ຈິງ?`