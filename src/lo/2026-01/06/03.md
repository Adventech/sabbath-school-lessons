---
title:  ຊີວິດໃນອາດີດຂອງອັກຄະທູດໂປໂລ
date:   02/02/2026
---

ມັນເປັນປະສົບປົກະຕິທີ່ຜູ້ທີ່ມາເປັນຄຣິສຕຽນທີ່ຈະຄິດເຖິງຊີວິດຂອງຕົນໃນວາລະກ່ອນຮັບເຊື່ອພຣະເຢຊູ ແລະຫຼັງຮັບເຊື່ອ, ເຊັ່ນດຽວກັບທີ່ອັກຄະທູດໂປໂລເຮັດໃນ ພຣະທໍາ ຟລປ 3. ເຖິງຢ່າງໃດກໍ່ດີ, ບໍ່ວ່າຈະຖືກຫຼືຈະຖືກຜິດ, ບາງຄັ້ງເຮົາກໍ່ເວົ້າເຖິງຜູ້ ທີ່ບໍ່ເປັນຄຣິສຕຽນວ່າເປັນ “ຄົນດີ,” ແລະຢ່າງໜ້ອຍ ຫຼາຍຄົນກໍ່ຄົນດີແທ້ໆຕາມມາດຕະ ຖານຂອງໂລກ. ໃນທາງກົງກັນຂ້າມ, ເມື່ອທຽບກັບມາດຕະຖານຂອງພຣະເຈົ້າ, ບໍ່ມີໃຜ ເປັນຄົນດີ, ແມ່ນແຕ່ຄຣິສຕຽນກໍ່ບໍ່ມີເລີຍ.

`ໃນ ຟລປ 3:4–6, ອັກຄະທູດໂປໂລຊີ້ໃຫ້ເຫັນຫຼາຍສິ່ງຫຼາຍຢ່າງໃນຊີວິດຂອງ ລາວທີ່ລາວເຄີຍພາກພູມໃຈ. ສິ່ງເຫຼົ່ານັ້ນແມ່ນຫຍັງ? ທ່ານຈະອະທິບາຍ "ຄວາມດີ" ໃນ ຊີວິດຂອງທ່ານເອງ (ອະດີດ ແລະ ປະຈຸບັນ) ແນວໃດ?`

ອັກຄະທູດໂປໂລໄດ້ປຽບທຽບຄວາມແຕກຕ່າງຢ່າງຈະແຈ້ງລະຫວ່າງຜູ້ເຊື່ອຊາວຢິວທີ່ກຳລັງເຜີຍແຜ່ຫຼັກຄຳສອນທີ່ບໍ່ຖືກຕ້ອງ ແລະຜູ້ເຊື່ອບໍ່ໄດ້ຮັບພິທີຕັດຜູ້ທີ່ເພິ່ງພາພຣະ ຄຣິດຢ່າງສິ້ນເຊິງເພື່ອຄວາມລອດຂອງພວກເຂົາ ແລະບໍ່ໄວ້ວາງໃຈໃນການກະທໍາຂອງມະ ນຸດເທົ່າເຊັ່ນ: ການເຂົ້າພິທີຕັດ (ເບິ່ງ ຮຣ 6:1, 9:14; ທຽບກັບ ຣ 2:25–29). ເຖິງ ແມ່ນວ່າຊີວິດໃນອະດີດ ແລະວົງຕະກຸນຂອງອັກຄະທູດໂປໂລຈະໜ້າປະທັບໃຈຫຼາຍຕໍ່ ເພື່ອນຊາວຢິວດ້ວຍກັນ, ແຕ່ສິ່ງເຫຼົ່ານີ້ບໍ່ໄດ້ຊ່ວຍໃຫ້ລາວໄດ້ຮັບຄວາມລອດ. ໃນຄວາມ ເປັນຈິງ, ສິ່ງເຫຼົ່ານີ້ກັບເປັນອຸປະສັກຕໍ່ຄວາມລອດຂອງລາວ ເພາະເຮັດໃຫ້ລາວຕາບອດ ຊົ່ວໄລຍະໜຶ່ງຕໍ່ຄວາມຈໍາເປັນທີ່ຕ້ອງເພິງພຣະຄຣິດ.

ອັກຄະທູດໂປໂລບໍ່ພຽງແຕ່ໄດ້ຮັບພິທີຕັດເທົ່ານັ້ນ - ລາວເປັນຜູ້ໄດ້ຮັບພິທີຕັດ ໃນ “ມື້ທີແປດ,” ເຊິ່ງໝາຍຄວາມວ່າລາວ, ເປັນຄົນອິດສະຣາເອນໂດຍກຳເນີດ ແລະເປັນ ສ່ວນໜື່ງຂອງຊົນຊາດແຫ່ງພັນທະສັນຍາ, ຈຶ່ງໄດ້ຮັບພິທີຕັດໃນມື້ທີແປດ. ຍິ່ງໄປກວ່າ ນັ້ນ, ລາວມາຈາກເຜົ່າເບັນຢາມິນ, ຊຶ່ງຂດແດນຂອງເຜົ່ານີ້ກວມເອົາເມືອງທີ່ສຳຄັນທີ່ສຸດ ຂອງອິດສະຣາເອນຫຼາຍແຫ່ງ. ອັກຄະທູດໂປໂລບໍ່ພຽງແຕ່ຮູ້ພາສາເຮັບເຣີເທົ່ານັ້ນ, ແຕ່ໃນ ຖານະທີ່ເປັນລູກສິດຂອງອາຈານຄາມາລີເອັນທີ່ເປັນຜູ້ອາວຸໂສ (ກຈກ 22:3, ກຈກ 26:4, 5) ແລະໃນຖານະເປັນສະມາຊິກຂອງຄະນະຟາຣີາຍ, ລາວໄດ້ກາຍເປັນຜູ້ມີຄວາມ ຮູ້ຢ່າງເລິກເຊິ່ງກ່ຽວກັບກົດບັນຍັດ ແລະວິທີການນຳໃຊ້ກົດບັນຍັດ ຢ່າງໜ້ອຍຕາມທໍາ ນຽມປະຕິບັດ.

ອັກຄະທູດໂປໂລມີຄວາມກະຕືລືລົ້ນຕໍ່ກົດບັນຍັດຫຼາຍຈົນລາວໄດ້ຂົ່ມເຫັງຄຣິດຕະຈັກຍ້ອນເຂົ້າໃຈວ່າກົດບັນຍັດເປັນໄພຄຸກຄານຕໍ່ວິຖີຊີວິດຂອງຊາວຢິວ, ເຊິ່ງລາວຄິດ ວ່າກົດບັນຍັດໄດ້ກຳນົດໄວ້. ເປັນທີ່ໜ້າສົນໃຈ, ເຖິງແມ່ນວ່າ “ໄຮ້ທີ່ຕິ” ໃນແງ່ຂອງ “ຄວາມຊອບທຳ” ທີ່ມະນຸດສ້າງຂື້ນ, ອັກຄະທູດໂປໂລຕະນັກວ່າກົດບັນຍັດນັ້ນເລິກເຊິ່ງ ກວ່າ ແລະຮຽກຮ້ອງຫຼາຍກວ່າທີ່ລາວສາມາດຈິນຕະນາການໄດ້ ແລະປາສະຈາກພຣະ ຄຣິດ, ລາວກໍຖືກຕັດສິນໂທດໂດຍກົດບັນຍັດ.

`ໃຫ້ທຽບ ຣ 7:7–12 ກັບ ມທ 5:21, 22, 27, 28. ທັງພຣະເຢຊູ ແລະ ອັກຄະທູດໂປໂລ ເນັ້ນປະເດັນສຳຄັນອັນໃດແດ່ກ່ຽວກັບກົດບັນຍັດ, ແລະ ເປັນຫຍັງ “ຄວາມເຊື່ອໃນພຣະຄຣິດ” (ຟີລິບ 3:9, NKJV), ຈຶ່ງເປັນແຫຼ່ງດຽວແຫ່ງຄວາມຊອບທຳ ຫຼາຍກວ່າເປັນກົດບັນຍັດ? ໃຫ້ພິຈາລະນາເບິງແບບນີ້ວ່າ: ທ່ານປະຕິບັດຕາມກົດບັນຍັດ ໄດ້ດີພຽງໃດ, ຢ່າງໜ້ອຍໃນແບບທີ່ພຣະເຢຊູໄດ້ກ່າວໄວ້ວ່າເຮົາຄວນເຮັດ?`