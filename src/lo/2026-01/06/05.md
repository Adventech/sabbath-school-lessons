---
title:  ຄວາມເຊື່ອຂອງພຣະຄຣິດ
date:   04/02/2026
---

ປະເດັນສຳຄັນຂອງອັກຄະທູດໂປໂລນັ້ນບໍ່ຄວນມອງຂ້າມ ລາວໄດ້ຮັບປະສົບ ການປ່ຽນແປງທີ່ອັນສະຈັນເທິງເສັ້ນທາງໄປດາມາສກັດ ໂດຍການແລກປ່ຽນຊີວິດເກົ່າທີ່ ຢືດຫຼັການກົດບັນຍັດເພື່ອການຊົງສະຖິດຢູ່ຂອງພຣະຄຣິດເອງ "ເພື່ອວ່າຂ້າຈະໄດ້ເຫັນ ພຣະຄຣິດ ແລະປາກົດຢູ່ໃນພຣະອົງ" (ຟລປ 3:8, 9).

`ການປາກົດ “ໃນພຣະອົງ” ນັ້ນຄືໃນພຣະຄຣິດ ເປັນສໍານວນທີ່ໜ້າສົນໃຈ. ໃຫ້ອ່ານ ອຟຊ 1:4, 2 ກຣທ 5:21, ກລຊ 2:9, ແລະ ຄລຕ 2:20. ອີງຕາມຂໍ້ພຣະ ຄຳພີເຫຼົ່ານີ້, ທ່ານຄິດວ່າອັກຄະທູດໂປໂລໝາຍຄວາມວ່າແນວໃດໂດຍແນວຄວາມຄິດນີ້?`

ຄໍກ່າວເຖິງຂອງອັກຄະທູດໂປໂລກ່ຽວກັບການຢູ່ໃນພຣະຄຣິດຂອງໂປໂລໄດ້ຮັບ ການໂຕ້ຖຽງຢ່າງກວ້າງຂວາງ. ບໍ່ໜ້າແປກໃຈເລີຍ, ຄຳອະທິບາຍທີ່ດີທີ່ສຸດກ່ຽວກັບເລື່ອງ ນີ້ ອາດມາຈາກອັກຄະທູດໂປໂລເອງ: “ເພື່ອວ່າໃນເວລາທີ່ກໍານົດຄົບບໍຣິບູນແລ້ວ ພຣະອົງ ຈະຊົງຮວບຮວມສິ່ງສາລະພັດທັງມີຢູ່ໃນສະຫວັນ ແລະເທິງແຜ່ນດິນໂລກໄວ້ໃນພຣະຄຣິດ ຜູ້ຊົງເປັນພຣະປະມຸກ” (ອຟຊ 1:10 NKJV). ນັ້ນເປັນພຣະປະສົງຂອງພຣະເຈົ້າຕັ້ງແຕ່ ເລີ່ມຕົ້ນ ແລະ ອັກຄະທູດໂປໂລໄດ້ອະທິບາຍຢ່າງຊັດເຈນວ່າສິ່ງນັ້ນເກີດຂຶ້ນແນວໃດ: “ເຈົ້າທັງຫຼາຍຈຶ່ງຢູ່ໃນພຣະຄຣິດເຈົ້າເຢຊູ, ຜູ້ຊົງເປັນປັນຍາຈາກພຣະເຈົ້າ ແລະຊົງເປັນຜູ້ ເຮັດໃຫ້ເຮົາຊອບທຳ, ຊຳລະເຮົາໃຫ້ເປັນໄພ່ພົນບໍຣິສຸດ ແລະຊົງໄຖ່ເຮົາໃຫ້ພົ້ນ” (1 ກຣທ 1:30. NKJV).

ການເປັນ “ຢູ່ໃນພຣະຄຣິດ” ລວມເຖິງທຸກສິ່ງທຸກຢ່າງທີ່ແຜນການແຫ່ງຄວາມ ລອດຮວບຮວມເອົາ, ຕັ້ງແຕ່ການເລີ່ມຕົ້ນຂອງສະຕິປັນຍາທາງວິນຍານຂອງເຮົາ (ປັນ ຍາ) ຈົນເຖິງການຊໍາລະໃຫ້ບໍຣິສຸດໂດຍຄວາມເຊື່ອ (ຄວາມຊອບທຳ), ຈົນເຖິງການກະ ກຽມຕົວເພື່ອສະຫວັນ (ການຊຳລະໃຫ້ບໍຣິສຸດ), ແລະສຸດທ້າຍຈົນເຖິງການຮັບກຽດ ໃນການສະເດັດມາຄັ້ງທີສອງ (ການໄຖ່ໃຫ້ລອດ). ຄວາມລອດເປັນພາລະກິດຂອງພຣະ ຄຣິດຕັ້ງແຕ່ຕົ້ນຈົນຈົບ - ເພື່ອກເຮົາ ແລະໃນເຮົາ. ດັ່ງນັ້ນ, ໂດຍການຍອມຮັບເອົາພຣະ ຄຣິດ, ເຮົາກໍມີທຸກສິ່ງທີ່ເຮົາຕ້ອງການ.

`ໃຫ້ອ່ານ ຟລປ 3:9. ສອງສິ່ງທີ່ອັກຄະທູດໂປໂລປຽບທຽບມີຫຍັງແດ່ ແລະ ດ້ວຍເຫດໃດການປຽບທຽບນີ້ຈຶ່ງສຳຄັນທີ່ຈົດຈໍາໄວ້ສະເໝີ?`

ດັ່ງທີ່ໂປໂລໄດ້ຕະນັກ, ການມີ “ຄວາມຊອບທຳຂອງຕົນເອງ” ບໍ່ແມ່ນຄວາມ ຊອບທຳທີ່ແທ້ຈິງ ເພາະວ່າກົດບັນຍັດບໍ່ສາມາດໃຫ້ຊີວິດໄດ້ (ເບິ່ງ ຄລຕ 3:21, 22); ມີ ແຕ່ພຣະຄຣິດເທົ່ານັ້ນທີ່ສາມາດໃຫ້ໄດ້, ໂດຍຜ່ານຄວາມເຊື່ອ ແລະບໍ່ແມ່ນຄວາມເຊື່ອ ໃດໆກໍ່ໄດ້. ແມ່ນແຕ່ພວກຜີມານຮ້າຍກໍ່ເຊື່ອເໝືອນກັນ ແລະມັນກໍຢ້ານຈົນຕົວສັ່ນ (ຢກບ 2:19). ຄວາມເຊື່ອທີ່ຊ່ວຍໃຫ້ລອດໄດ້ມີພຽງ “ຄວາມເຊື່ອຂອງພຣະຄຣິດ” ເທົ່ານັ້ນ ຄວາມເຊື່ອຂອງພຣະອົງເທົ່ານັ້ນທີ່ເຊື່ອຟັງຢ່າງຄົບຖ້ວນທີ່ແລະສາມາດເຊື່ອຟັງ ໄດ້. (ຄຳພາສາກຣີກສຳລັບຄວາມເຊື່ອແມ່ນpistis, ຍັງໝາຍເຖິງຄວາມຊື່ສັດ.) ດັ່ງນັ້ນ, ຖ້າເຮົາຢູ່ໃນພຣະຄຣິດແລະພຣະອົງຊົງສະຖິດຢູ່ໃນເຮົາ (ຄລຕ 2:20), ແລ້ວເຮົາກໍ່ ດຳລົງຊີວິດດ້ວຍຄວາມເຊື່ອຂອງພຣະອົງຜ່ານຄວາມເຊື່ອຂອງເຮົາໃນພຣະອົງ.