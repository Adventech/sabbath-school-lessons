---
title:  ສຶກສາເພີ່ມເຕີ່ມ
date:   30/01/2026
---

ໃຜູ້ທີ່ຢືນຢູ່ໃກ້ພຣະຄຣິດທີ່ສຸດຄືຜູ້ທີ່ໄດ້ສໍາຜັດເຖິງຈິດວິນຍານ ແຫ່ງຄວາມຮັກທີ່ເສຍສະລະຕົນເອງຂອງພຣະອົງຢ່າງເລິກເຊິ່ງທີ່ສຸດໃນໂລກນີ້,—ເປັນ ຄວາມຮັກທີ່ ‘ບໍ່ອວດອ້າງ, ບໍ່ຈອງຫອງ......ບໍ່ຄິດເຫັນປະໂຫຍດສ່ວນຕົວ, ບໍ່ໃຈຮ້າຍງ່າຍ, ບໍ່ຄິດຊົ່ວ’ (1 ກຣທ 13:4, 5),—ເປັນຄວາມຮັກທີ່ໜູນໃຈພວກສາວົກ, ດັ່ງທີ່ໜູນໃຈ ພຣະຜູ້ເປັນເຈົ້າຂອງເຮົາ ໃຫ້ທຸມເທ້ທຸກຢ່າງ, ໃຫ້ດໍາເນີນຊີວິດ, ເຮັດວຽກ ແລະ ເສຍສະ ລະ, ແມ່ນແຕ່ຈົນເຖິງຄວາມຕາຍ ເພື່ອຊ່ວຍມະນຸດໃຫ້ໄດ້ຄວາມລອດ. ຈິດວິນຍານນີ້ ໄດ້ປາກົດຂຶ້ນໃນຊີວິດຂອງອັກຄະທູດໂປໂລ. ລາວກ່າວໄວ້ວ່າ, ‘ເພາະສຳລັບເຮົາແລ້ວ ການມີຊີວິດຢູ່ເພື່ອພຣະຄຣິດ; ເພາະຊີວິດຂອງລາວໄດ້ເປີດເຜີຍ ໃຫ້ຄົນທັງຫຼາຍເຫັນເຖິງ ພຣະຄຣິດ; ແລະການຕາຍຄືກຳໄລ’—ເປັນກຳໄລໃຫ້ແກ່ພຣະຄຣິດ; ຄວາມຕາຍເອງຈະ ເຮັດໃຫ້ຣິດອໍານາດແຫ່ງພຣະຄຸນຂອງພຣະອົງປະກົດຂຶ້ນ, ແລະລວບລວມຜູ້ຄົນໃຫ້ມາຫາ ພຣະອົງ. ‘ພຣະຄຣິດຈະໄດ້ຮັບການຍົກຍ້ອງໃນຮ່າງກາຍຂອງເຮົາ,’ ລາວເວົ້າວ່າ, ‘ບໍ່ວ່າຈະ ດ້ວຍຊີວິດ ຫຼື ດ້ວຍຄວາມຕາຍ.’ ຟລປ 1:21, 20.—ເອເລັນ ຈີ. ໄວທ໌, ຄວາມປາດ ຖະໜາຂອງປວງຊົນ, ໜ້າ 549.

“ເວລາແຫ່ງການທົດສອບຈະມາເຖິງທຸກຄົນໃນບໍ່ຊ້າ. ເຄື່ອງໝາຍຂອງສັດຮ້າຍ ຈະຖືກປະທັບຕາເທິງໂຕເຮົາ. ຜູ້ທີ່ໄດ້ຍອມຈຳນົນຕໍ່ຄວາມຕ້ອງການຂອງໂລກ ແລະ ປະຕິ ບັດຕາມຮີດຄອງປະເພນີຂອງໂລກເທື່ອລະເລັກລະນ້ອຍ ຈະບໍ່ພົບວ່າການຍອມຈຳນົນຕໍ່ ອຳນາດທີ່ມີຢູ່ເປັນເລື່ອງຍາກ, ດີກວ່າການຍອມໃຫ້ຕົນເອງຖູກເຍາະເຍີ້ຍ, ດູຖູກ, ຂົ່ມຂູ່ ທີ່ຈະຕິດຄຸກ, ແລະ ການປະຫານຊີວິດ. . . .

“ເມື່ອຝຸງຊົນແຫ່ງຜູ້ເຊື່ອທີ່ຈອມປອມ ຖືກແຍກອອກຈາກຜູ້ເຊື່ອທີ່ແທ້ຈິງແລ້ວ, ຜູ້ທີ່ປິດບັງຈະຖືກເປີດເຜີຍໃຫ້ເຫັນ, ແລະຜູ້ຄົນຈະແຫ່ກັນມາຢູ່ໃຕ້ທຸງຂອງພຣະຄຣິດ ພ້ອມກັບສຽງໂຫ່ຮ້ອງຍິນດີ. ຜູ້ທີ່ຂີ້ອາຍ ແລະ ບໍ່ໝັ້ນໃຈຕົນເອງຈະປະກາດຕົນເອງຢ່າງ ເປີດເຜີຍເພື່ອພຣະຄຣິດ ແລະຄວາມຈິງຂອງພຣະອົງ. ຜູ້ທີ່ອ່ອນແອ ແລະ ລັງເລໃຈທີ່ສຸດ ໃນຄຣິສຕະຈັກຈະເປັນຄືກັບດາວິດ—ເຕັມໃຈທີ່ຈະເຮັດ ແລະມີກ້າຫານ. ຍິ່ງຄວາມມືດ ມົນປົກຄຸມປະຊາຊົນຂອງພຣະເຈົ້າເທົ່າໃດ, ດວງດາວກໍ່ຍິ່ງສ່ອງສະຫວ່າງຫຼາຍຂຶ້ນເທົ່າ ນັ້ນ. ຊາຕານຈະກໍ່ກວນຜູ້ທີ່ສັດຊື່ຢ່າງໜັກ; ແຕ່ໃນພຣະນາມຂອງພຣະເຢຊູ, ພວກເຂົາ ຈະຮັບໄຊຊະນະຍິ່ງກວ່າຜູ້ຟິຊິກ.”—ເອເລັນ ຈີ. ໄວທ໌, ປະຈັກພະຍານສຳລັບຄຣິສຕະຈັກ, ເຫຼັ້ມທີ 5, ໜ້າ 81, 82.

**ຄຳຖາມສໍາລັບການສົນທະນາ**

`ໃຫ້ພິຈາລະນາເຖິງຄຳເຕືອນໃນຄຳເວົ້າຂ້າງເທິງກ່ຽວກັບຜູ້ທີ່ “ຍອມຕາມ ຄວາມຕ້ອງການ ແລະປະຕິບັດຕາມຮີດຄອງປະເພນີຂອງໂລກເທື່ອລະເລັກລະ ນ້ອຍ.” ສິ່ງນັ້ນອາດລວມເຖິງເລື່ອງຫຍັງແດ່? ໃຫ້ສະແດງຄວາມເຫັນວ່າສິ່ງ ນີ້ອາດຈະກ່ຽວຂ້ອງບໍ່ພຽງແຕ່ກັບສ່ວນບຸກຄົນເທົ່ານັ້ນ ແຕ່ຍັງກ່ຽວຂ້ອງກັບ ຄຣິສຕະຈັກໂດຍລວມຢ່າງໃດ?`

`ພຣະເຈົ້າກ່າວວ່າ, “‘ເຮົາຈະໃຫ້ກຽດຜູ້ທີ່ໃຫ້ກຽດເຮົາ’” (1 ຊມອ 2:30). ເຮົາໃຫ້ກຽດແກ່ພຣະເຈົ້າໃນທາງໃດແດ່? ມັນເໝືອນກັນກັບການ “ຖວາຍ ກຽດແກ່ພຣະອົງ” (ພນມ 14:7) ບໍ? ເພາະເຫດໃດ, ຫຼື ເພາະເຫດໃດຈື່ງບໍ່ ເໝືອນກັນ?`

`ເຮົາຈະເຂົ້າໃຈແນວຄວາມຄິດຂອງການກະທໍາເພື່ອຄວາມລອດຂອງເຮົາເອງ ໄດ້ແນວໃດໂດຍບໍ່ຕົກລົງສູ່ກັບດັກຂອງການຢືດຖືຕາມກົດ?`