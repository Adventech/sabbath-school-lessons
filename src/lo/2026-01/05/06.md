---
title:  ຈົ່ງໃຫ້ກຽດບຸກຄົນເຊັນນີ້
date:   29/01/2026
---

`ໃຫ້ອ່ານ ຟລປ 2:25–30. ອັກຄະທູດໂປໂລໄດ້ອະທິບາຍເຖິງເອປາໂຟດີໂຕ ແນວໃດ? ທັດສະນະຄະຕິ ແລະການກະທຳສະເພາະຫຍັງແດ່ທີ່ຜູ້ຮັບໃຊ້ຄຣິສຕຽນຄົນນີ້ ທີ່ເປີດເຜີຍເຫັນເຖິງລັກສະນະນິໄສຂອງຕົນ?`

ເອປາໂຟດີໂຕໄດ້ຖືກກ່າວເຖິງໃນຈົດໝາຍສະບັບນີ້ເທົ່ານັ້ນ, ແຕ່ເຮົາຮຽນຮູ້ກ່ຽວ ກັບລາວຫຼາຍພໍຄວນຈາກຄໍາກ່າວເຖິງສອງສາມຢ່າງສັ້ນໆທີ່ປາກົດຂື້ນ. ເມື່ອພິຈາລະນາ ຈາກຊື່ຂອງລາວ (ເຊິ່ງໝາຍເຖິງລັດທິຂອງອາໂຟດີຕຸສ), ລາວໄດ້ປ່ຽນຄວາມເຊື່ອມາຈາກ ຄົນທີ່ມີພູມຫຼັງທີ່ບໍ່ເຊື່ອພຣະເຈົ້າ. ການເອີ້ນລາວວ່າເປັນ “ເພື່ອນຮ່ວມງານ” ຊີ້ໃຫ້ເຫັນວ່າ ລາວມີຄວາມຫ້າວຫັນໃນພາລະກິດການຮັບໃຊ້, ບາງທີອາດຈະເຮັດວຽກຮັັບໃຊ້ຄຽງຂ້າງ ກັບອັກຄະທູດໂປໂລໃນເມືອງຟີລິບປີ. ການເປັນ “ຜູ້ສູ້ຮົບຄ່ຽງບ່າຄ່ຽງໄຫຼ່” (ທຽບກັບ ຟລປ 1:27) ອາດຈະໝາຍເຖິງຄວາມຂັດແຍ້ງທີ່ເອປາໂຟດີໂຕປະເຊີນໃນການປະກາດ ຂ່າວປະເສີດ ແລະ ເຕັມໃຈທີ່ຈະສ່ຽງຊີວິດຂອງລາວ (ຟລປ 2:30).

ໃນຖານະທີ່ເປັນ “ຜູ້ສົ່ງຂ່າວ” (ພາສາກຣີກ:ອາໂພສໂຕໂລສ) ທີ່ໄດ້ຮັບການແຕ່ງ ຕັ້ງຈາກຄຣິສຕະຈັກໃນເມືອງຟີລິບປີ, ເອປາໂຟດີໂຕຖືກສົ່ງໄປເພື່ອດູແລອັກຄະທູດໂປໂລ ໃນຄຸກ ແລະເພື່ອເບິ່ງແຍງຄວາມຕ້ອງການອື່ນໆທີ່ລາວອາດຈະ ຕ້ອງການ (ຟລປ 2:25). ລາວເປັນຜູ້ທີ່ຊາວຟີລິບປີໄດ້ໄວ້ໃຈມອບໝາຍໃຫ້ດູແລຂອງບໍລິຈາກທາງດ້ານການເງິນ ໃຫ້ແກ່ອັກຄະທູດໂປໂລ (ຟລປ 4:18). ເຄື່ອງຖວາຍເຫຼົ່ານີ້ມີຄວາມສຳຄັນຫຼາຍຂັ້ນສຸກ ເສີນ ເພາະວ່າອາຫານ, ເຄື່ອງນຸ່ງຫົ່ມ, ເຄື່ອງນອນ, ຫຼື ສິ່ງຈຳເປັນອື່ນໆທີ່ນັກໂທດຊາວ ໂຣມັນອາດຈະຕ້ອງການຊື້ດ້ວຍຕົນເອງ ຫຼື ຍາດຕິພີ່ນ້ອງແລະໝູ່ເພື່ອນນໍາມາໃຫ້ (ທຽບ ກັບ ກຈກ 24:23). ເມື່ອການຖືກຄຸກຄັ້ງທີສອງຂອງລາວໃນກຸງໂຣມໃກ້ຈະສິ້ນສຸດ, ອັກຄະທູດໂປໂລໄດ້ຂໍໃຫ້ຕີໂມທຽວ “ພະຍາຍາມມາຫາເຮົາ ກ່ອນລະດູໜາວໃຫ້ໄດ້” ແລະ “ເອົາເສື້ອຄຸມມາ” ທີ່ປະໄວ້ຢູ່ທີ່ເມືອງໂທອາດ (2 ຕມທ 4:21, 13, NKJV). ເຫັນໄດ້ຊັດເຈນວ່າ ອັກຄະທູດໂປໂລຕ້ອງການເສື້ອຄຸມຂົນແກະໜາໆຜືນນີ້ໃນຫ້ອງຂັງທີ່ ໜາວເຢັນ. ນອກຈາກນີ້ ເອປາໂຟດີໂຕກໍຍັງໄດ້ຮັບມອບໝາຍໃຫ້ຖືຈົດໝາຍສະບັບນີ້ ກັບຄືນໄປຟີລິບປີ (ເບິ່ງ ເອເລັນ ຈີ່ ໄວທ໌, ກິດຈະການຂອງອັກຄະສາວົກ, ໜ້າ 479).

ອາດເປັນເພາະບັນຫາຕ່າງໆໃນເມືອງຟີລິບ (ເບິ່ງບົດຮຽນທີ 4), ອັກຄະທູດໂປ ໂລຈຶ່ງ “ເຫັນວ່າຈຳເປັນ” ທີ່ຈະສົ່ງເອປາໂຟດີໂຕກັບຄືນໄປໄວກວ່າທີ່ຄາດໄວ້, ແລະ ຂໍໃຫ້ ຊາວຟີລິບປອຍ “ຕ້ອນຮັບລາວດ້ວຍຄວາມປິຕິຍິນດີຢ່າງຍິ່ງໃນພຣະຜູ້ເປັນເຈົ້າ” (ຟລປ 2:29, NIV). ອັກຄະທູດໂປໂລຕ້ອງການໃຫ້ແນ່ໃຈວ່າພວກເຂົາບໍ່ຕ້ອງກັງວົນກ່ຽວກັບ ສະຖານະການຂອງຕົນເອງໃນຄຸກ. ລາວຍັງໄດ້ເນັ້ນອີກວ່າເອປາໂຟດີໂຕເປັນບຸກຄົນທີ່ ຄຣິສຕຽນຄວນເຄົາລົບນັບຖືຢ່າງສູງ, ບໍ່ແມ່ນຍ້ອນຄວາມຮັ່ງມີ ຫຼື ຖານະທາງສັງຄົມ, ແຕ່ ຍ້ອນຈິດໃຈອັນເສຍສະລະຂອງລາວໃນການດໍາເນີນຕາມຕົວຢ່າງຂອງພຣະເຢຊູ (ຟລປ 2:6–11, 29, 30; ປຽບກັບ 22:25–27). ຄຳພາສາກຣີກທີ່ແປວ່າ ເຄົາລົບ ຫຼື ກຽດ ປາກົດພຽງແຕ່ສອງສາມຄັ້ງໃນພຣະຄຳພີໃໝ່ເປັນຕົ້ນ: ຜູ້ຮັບໃຊ້ຂອງນາຍຮ້ອຍເປັນຜູ້ທີ່ “ໄດ້ໃຫ້ກຽດຢ່າງສູງ” (ລູກາ 7:2, NRSV), ຜູ້ຄົນທີ່ໄດ້ຮັບກຽດດ້ວຍທີ່ນັ່ງໃນພິທີສົມ ຣົດ(ລູກາ 14:8), ແລະພຣະເຢຊູໃນຖານະເປັນຫີນເສົາເອກທີ່ມີ “ຄ່າອັນປະເສີດ (1 ປຕ 2:4, 6). ການທີ່ເອປາໂຟດີໂຕຖືກລວມຢູ່ໃນກຸ່ມນັ້ນ ສະແດງລາວຕ້ອງເປັນຄົນທີ່ສັດ ຊື່ແທ້ໆ.