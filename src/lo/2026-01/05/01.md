---
title:  ໝາຍສໍາຄັນເປັນດັ່ງແສງສະຫວ່າງໃນຍາໃຄໍ່າຄືນ
date:   24/01/2026
---

### ໃຫ້ອ່ານສຳລັບບົດຮຽນອາທິດນີ້: ຟລປ 2:12–30; ຣ 3:23, 24; ຣ 5:8; 2 ຕມທ 4:6; 1 ກຣທ 4:17; 2 ຕມທ 4:21, 13; ລກ 7:2.

> <p>ຂໍ້ຄວນຈໍາ</p>
> “ຈົ່ງເຮັດທຸກສິ່ງໂດຍບໍ່ມີການຈົ່ມ ການການຖົກຖຽງກັນ, ເພື່ອວ່າເຈົ້າຈະກາຍ ເປັນຜູ້ບໍ່ມີຕຳໜິ ແລະບໍຣິສຸດ, ເປັນລູກຂອງພຣະເຈົ້າຜູ້ປາສະຈາກຄວາມຜິດໃນຍຸກທີ່ບິດ ເບືອນ ແລະຄົດໂກງ. ແລ້ວພວກເຈົ້າຈະສ່ອງສະຫວ່າງທ່າມກາງພວກເຂົາເໝືອນດັ່ງດວງ ດາວໃນທ້ອງຟ້າ (ຟລປ 2:14, 15 NKJV).”

ພຣະເຈົ້າໄດ້ບອກຊາວເຮັບເຣີໃຫ້ເຊື່ອຟັງ ກໍເພາະວ່າການເຊື່ອຟັງນັ້ນ “ເປັນສະຕິ ປັນຍາ ແລະຄວາມເຂົ້າໃຈຂອງພວກເຈົ້າຕໍ່ໜ້າປະຊາຊົນຊາດອື່ນ ຜູ້ທີ່ຈະໄດ້ຍິນພຣະບັນ ຍັດທັງໝົດນີ້ ແລະເວົ້າວ່າ, ‘ຊົນຊາດທີ່ຍິ່ງໃຫຍ່ນີ້ຊ່າງມີປັນຍາ ແລະຄວາມຮອບຮູ້ແທ້ນໍ’ (ພບຍສ 4:6).

ຫຼາຍສັດຕະວັດຕໍ່ມາ ພຣະເຢຊູໄດ້ກ່າວວ່າ, “ເຮົານີ້ແຫຼະ ເປັນຄວາມສະຫວ່າງ ຂອງໂລກ ຜູ້ທີ່ຕິດຕາມເຮົາຈະບໍ່ຍ່າງໃນຄວາມມືດ, ແຕ່ຈະມີຄວາມສະຫວ່າງແຫ່ງຊີວິດ” (ຢຮ 8:12). ພຣະອົງຍັງໄດ້ກ່າວອີກວ່າ, “ພວກເຈົ້າເປັນຄວາມສະຫວ່າງສໍາລັບໂລກນີ້. ເມືອງເຊິ່ງຕັ້ງຢູ່ເທິງໂນນພູກໍເປັນທີ່ບັງໄວ້ບໍ່ໄດ້” (ມທ 5:14). ເຮົາຈະເປັນຄວາມສະ ຫວ່າງນັ້ນໄດ້ແນວໃດ? ໄດ້ກໍ່ຕໍເມື່ອເຮົາມີຄວາມສໍາພັນຢ່າງໃກ້ຊິດກັບພຣະເຢຊູເທົ່ານັ້ນ ທີ່ເປັນ “ຄວາມສະຫວ່າງທີ່ແທ້ຈິງທີ່ໃຫ້ຄວາມສະຫວ່າງແກ່ທຸກຄົນ” (ຢຮ 1:9). ດັ່ງທີ່ ພຣະທໍາຟິລິບປອຍ 2 ໄດ້ກ່າວໄວ້ວ່າ, ພຣະເຈົ້າ “ໄດ້ຊົງຍົກພຣະອົງຂຶ້ນເທິງທີ່ສູງສຸດ ແລະ ໄດ້ຊົງປະທານພຣະນາມນັ້ນຢູ່ເໜືອນາມທັງປວງໃຫ້ແກ່ພຣະອົງ ເພື່ອເພາະພຣະນາມນັ້ນ ທຸກຫົວເຂົ່າຈະຄຸກເຂົ່າລົງ . . . ແລະເພື່ອທຸກລີ້ນຈະຍອມຮັບວ່າພຣະເຢຊູຄຣິດເຈົ້າຊົງ ເປັນອົງພຣະຜູ້ເປັນເຈົ້າ” (ຟລປ 2:9–11).

ຄວາມສະຫວ່າງ ແລະອຳນາດແຫ່ງຟ້າສະຫວັນມີໄວ້ສຳລັບເຮົາທຸກຄົນຜູ້ທີ່ໄດ້ ມອບຊີວິດຂອງເຮົາໄວ້ໃຫ້ກັບພຣະເຢຊູ. ແຕ່ຫຼາຍຄັ້ງເຫຼືອເກີນ ບໍ່ວ່າເຮົາຄາດຫວັງໃຫ້ ພຣະເຈົ້າເຮັດທຸກຢ່າງ ຫຼື ຄວາມຄິດ ແລະແຜນການຂອງເຮົາເອງກັບກາຍເປັນອຸປະສັກ ຂັດຂວາງ. ນັ້ນເປັນເຫດຜົນທີ່ຄຳເວົ້າຂອງໂປໂລຕໍ່ຊາວຟີລິບປອຍຈື່ງສອດຄ່ອງຫຼາຍກັບ ປະຈຸບັນນີ້.