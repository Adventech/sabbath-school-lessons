---
title:  ຄວາມສະຫວ່າງໃນຄວາມມືດ
date:   26/01/2026
---

ໃນ ຟລປ 2:14, ອັກຄະທູດໂປໂລໄດ້ໜູນໃຈຊາວເມືອງຟິລິບປອຍ “ຈົ່ງເຮັດ ທຸກສິ່ງໂດຍບໍ່ມີການຈົ່ມແລະຖົກຖຽງກັນ” (NKJV). ສິ່ງທ້າທາຍຕໍ່ຄວາມເປັນນໍ້າໜື່ງ ໃຈດຽວກັນຂອງຄຣິສຕະຈັກນັ້ນຮ້າຍແຮງຫຼາຍຈົນບໍ່ສາມາດຮັກສາໄວ້ໄດ້ ຖ້າຫາກປາສະ ຈາກຄວາມພະຍາຍາມຢ່າງໜັກຈາກເຮົາ. ຄວາມເປັນຈິດໜື່ງໃຈດຽວກັນໃນຄຣິສຕະຈັກ ເປັນຜົນໄດ້ມາຈາກຄວາມເປັນນໍ້າໜື່ງໃຈດຽວກັນຂອງເຮົາກັບພຣະຄຣິດ ແລະການເຊື່ອ ຟັງພຣະຄຳຂອງພຣະອົງ. ແລະມັນສຳຄັນຫຼາຍຕໍ່ການເປັນພະຍານຂອງເຮົາ, ດັ່ງທີ່ອັກຄະ ທູດໂປໂລໄດ້ຊີ້ໃຫ້ເຫັນ,ເພື່ອຮຽກຮ້ອງໃຫ້ເຮົາ “ສ່ອງແສງຄືກັບຄວາມສະຫວ່າງໃນໂລກ” (ຟລປ 2:15).

ໃນຄໍາຄືນເດືອນມືດ, ຫ່າງຈາກແສງເຈີດຈ້າຂອງຕົວເມືອງ ແລະໄຟຖະໜົນ, ຈະ ເຫັນດວງດາວຫຼາຍຂື້ນ, ແລະເບິ່ງຄືວ່າດວງດາວເຫຼົ່ານັ້ນຈະເປ່ງປະກາຍຍິ່ງຂຶ້ນ. ມັນແມ່ນ ຄວາມແຕກຕ່າງທີ່ເຮັດໃຫ້ເກີດຄວາມແຕກຕ່າງ. ທ້ອງຟ້າມືດມົນຫຼາຍເທົ່າໃດ, ດວງດາວ ກໍ່ຍິ່ງໂດດເດັ່ນຍິ່ງຂຶ້ນເທົ່ານັ້ນ ມັນຄືກັນກັບການເປັນພະຍານຂອງເຮົາ. ຄວາມມືດມົນ ທາງສິນທຳທີ່ຢູ່ອ້ອມຮອບເຮົາຫຼາຍເທົ່າໃດ, ຄວາມແຕກຕ່າງລະຫວ່າງຊີວິດຂອງຜູ້ຕິດ ຕາມທີ່ແທ້ຈິງຂອງພຣະເຈົ້າ ແລະ ຊີວິດຂອງຄົນທາງໂລກກໍ່ຍິ່ງຊັດເຈນຂຶ້ນເທົ່ານັ້ນ. ດັ່ງ ນັ້ນ, ມັນຈຶ່ງສຳຄັນຫຼາຍທີ່ຈະບໍ່ປ່ອຍໃຫ້ແສງທຽມຈາກຄວາມຄິດ, ຄວາມກົດດັນ, ແລະ ການປະຕິບັດທາງໂລກເຮັດໃຫ້ການເປັນພະຍານຂອງເຮົາຈືດຈາງໄປຂ້າງຫຼັງ ຫຼື ຫາຍໄປ ໝົດສິ້ນ.

`ໃຫ້ອ່ານ ຟລປ 2:15, 16. ອັກຄະທູດ ໂປໂລອະທິບາຍໃນຖານະທີ່ເປັນລູກ ຂອງພຣະເຈົ້າ ເຮົາຕອງເປັນ ແລະ ເຮັດຫຍັງ?`

“ຄົນດີບໍ່ມີຕຳໜິ” ໝາຍເຖິງ “ບໍ່ມີຂໍ້ບົກພ່ອງ, ບໍ່ມີຕຳໜິ.” ຄໍານີ້ຖືກໃຊ້ສະເພາະ ກັບໂຢບ ແລະລັກສະນະທີ່ໄຮ້ຄວາມຂໍ້ບົກພ່ອງຂອງລາວ (ໂຢບ 1:1, 8; 2:3; 11:4; ແລະ 33:9). ຄໍາສັບພາສາກຣີກທີ່ແປວ່າ “ບໍ່ມີພິດໄພ” ໝາຍຄວາມແທ້ໆວ່າ “ບໍ່ປະສົມ, ບໍຣິສຸດ.” ເມື່ອພິຈາລະນາເຖິງພະຍານຂອງພຣະເຢຊູທີ່ປະເຊີນກັບການໂຈມຕີທີ່ໂຫດຮ້າຍ, ພຣະອົງ ໄດ້ໜູນໃຈເຮົາ “ໄຮ້ພິດໄພຄືກັບນົກເຂົາ” (ມທ 10:16). ອັກຄະທູດໂປໂລຍັງໜູນໃຈ ເຮົາໃນທໍານອງດຽວກັນວ່າ “ໃຫ້ເປັນຄົນໂງ່ໃນການຊົ່ວ” (ຣ 16:19). ຊ່ອງທາງສື່ສະ ໄໝໃໝ່ຂອງເຮົາບໍ່ໄດ້ຂື້ນຊື່ເປັນເລື່ອງເນື້ອຫາທີ່ບໍຣສຸດ, ໃຫ້ກໍາລັງໃຈ, ແລະເປັນແຮງບັນ ດານໃຈ. ໃນຊ່ວງເວລາແບບນີ້, ການປະຕິບັດຂອງດາວິດຈຶ່ງເປັນຫຼັກການທີ່ດີສຳລັບເຮົາ ໃນທຸກມື້ນີ້: “ຂ້ານ້ອຍຈະບໍ່ຕັ້ງໃດໆທີ່ສິ່ງຊົ່ວຮ້າຍໄວ້ຕໍ່ໜ້າຕໍ່ຕາຂ້ານ້ອຍ” (ພສລສ 101:3).

ເຮົາບໍ່ຄວນຢ້ານທີ່ຈະແຕກຕ່າງ - ຄວາມເຊື່ອຂອງເຮົາຄວນຈະເຮັດໃຫ້ເຮົາໂດດ ເດັ່ນແຕກຕ່າງຫຼາຍຍິ່ງເລື້ອຍໆ. ເປົ້າໝາຍແມ່ນເພື່ອ “ສ່ອງແສງຄືກັບຄວາມສະຫວ່າງໃນ ໂລກ” (ຟລປ 2:15). ວິທີດຽວທີ່ຈະເຮັດແບບນັ້ນກໍຄືການປະຕິເສດການດໍາເນີນຊີວິດ ເໝືອນຢ່າງຄົນໂລກນີ້ (ຣ 12:2) ໂດຍການ “ຢືດໝັ້ນພຣະຄຳແຫ່ງຊີວິດ” (ຟລປ 2:16, NKJV). ການເລືອກຂອງເຮົາເປັນຕົວກຳນົດວ່າເຮົາໄດ້ດຳລົງຊີວິດຄໍານືງເຖິງ “ວັນຂອງ ພຣະຄຣິດ” ຫຼືໄດ້ “ດໍເນີນຊີວິດໂດຍໄຮ້ປະໂຫຍດ” (ຟລປ 2:16, NKJV; ທຽບກັບ 1 ກຣທ 9:24–27).

`ຫາກມີບາງດ້ານໃນຊີວິດຂອງທ່ານທີ່ທ່ານຄິດວ່າ “ເປັນເລື່ອງທາງໂລກ” (ແລະ ອາດຈະມີຢ), ທ່ານຈະໄດ້ຮັບການຊຳລະລ້າງຈາກສິ່ງເຫຼົ່ານັ້ນໄດ້ແນວໃດ?`