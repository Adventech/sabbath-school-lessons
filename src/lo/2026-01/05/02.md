---
title:  ເຮົາດໍາເນີນສິ່ງທີ່ພຣະເຈົ້າຊົງກະທໍາຢູ່ໃຫ້ສໍາເລັດ
date:   25/01/2026
---

ຫຼັງຈາກໄດ້ນຳສະເໜີພຣະເຢຊູເປັນຕົວຢ່າງທີ່ສົມບູນແບບຂອງຄວາມຖ່ອມຕົວ ແລະ ການເຊື່ອຟັງຕໍ່ພຣະປະສົງຂອງພຣະເຈົ້າແລ້ວ, ອັກຄະທູດໂປໂລກໍຫັນມາເວົ້າຫາຊາວ ຟີລິບປອຍ. ລາວຢືນຢັນເຖິງການເຊື່ອຟັງຂອງພວກເຂົາທີ່ມີຕໍ່ພຣະຜູ້ເປັນເຈົ້າ ຫຼັງຈາກທີ່ ພວກເຂົາໄດ້ຮັບຂ່າວປະເສີດ (ກຈກ 16:13–15, 32, 33) ແລະໜູນໃຈພວກເຂົາໃຫ້ ໝັ້ນຄົງໃນການເຊື່ອຟັງຕໍ່ໄປ.

ຫຼັງຈາກໄດ້ນຳສະເໜີຕົວຢ່າງຂອງຊີວິດຂອງພຣະຄຣິດ ແລະໄມ້ກາງແຂນເປັນ ທາງແຫ່ງຄວາມລອດແລ້ວ, ອັກຄະທູດໂປໂລກໍເນັ້ນເຖິງວິທີການນໍາສິ່ງເຫຼົ່ານີ້ໄປໃຊ້ໃນ ການປະຕິບັດໂດຍກົງຫຼາຍຂື້ນ.

`ໃຫ້ອ່ານ ຟລປ 2:12, 13. ອັກຄະທູດໂປໂລໝາຍຄວາມວ່າແນວໃດກັບຄໍາ ເວົ້າທີ່ວ່າ, “ຈົ່ງເຮັດການເພື່ອຄວາມລອດຂອງຕົນເອງໃຫ້ສຳເລັດ”? ທ່ານຈະອະທິບາຍ ຄວາມສຳພັນລະຫວ່າງຄວາມເຊື່ອ ແລະ ການກະທຳແນວໃດ?`

ໃນພຣະຄໍາສອງຂໍ້ນີ້, ອັກຄະທູດໂປໂລບໍ່ໄດ້ນຳສະເໜີຂ່າວປະເສີດທີ່ແຕກຕ່າງ ຈາກສິ່ງທີ່ລາວໄດ້ກ່າວໃນພຣະທຳໂຣມ ແລະໃນພຣະທໍາອື່ນໆຂອງລາວ. ເຮົາສາມາດ ໝັ້ນໃຈໄດ້ວ່າຂ່າວສານທີ່ຢູ່ໃນພຣະທໍານີ້ສອດຄ່ອງກັບຂ່າວປະເສີດແຫ່ງຄວາມຊອບທຳ ໂດຍຄວາມເຊື່ອ, ທີ່ລາວໄດ້ເທດສະໜາຢູ່ໃນເມືອງຟີລິບປອຍ ແລະ ສະຖານທີ່ອື່ນໆ ແຕ່ ສິ່ງສຳຄັນຄືຕ້ອງພິຈາລະນາສິ່ງທີ່ພຣະຄໍາພີກ່າວໄວ້ທັງໝົດໃນຫົວຂໍ້ໃດໜຶ່ງ, ໂດຍສະເພາະ ກ່ຽວກັບຫົວຂໍ້ແຫ່ງຄວາມລອດ, ເຊິ່ງສາມາດເຂົ້າໃຈຜິດໄດ້.

`ໃຫ້ອ່ານ ຣ 3:23, 24; ຣ 5:8; ແລະ ອຟຊ 2:8–10. ຂໍ້ພຣະຄຳພີເຫຼົ່ານີ້ສອນ ຫຍັງກ່ຽວກັບຄວາມລອດ?`

ໂດຍບໍ່ຕ້ອງສົງໃສ, ຄວາມລອດເປັນພາລະກິດຂອງພຣະເຈົ້າ, ແລະເຮົາບໍ່ສາມາດ ອ້າງເອົາຄຸນງາມຄວາມດີໃນເລື່ອງຄວາມລອດດ້ວຍຕົວເຮົາເອງຢ່າງບໍ່ມີເງື່ອນໄຂ. ແມ່ນ ແຕ່ຄວາມເຊື່ອເອງກໍ່ເປັນຂອງຂວັນ, ທີ່ໄດ້ຮັບການໜູນໃຈໂດຍຜ່ານການດໍາເນີນງານ ຂອງພຣະວິນຍານບໍຣິສຸດ. ການກະທໍາຂອງເຮົາບໍ່ສາມາດຊ່ວຍເຮົາໄດ້ໃຫ້ໄດ້ຮັບຄວາມ ລອດໄດ້; ແຕ່ຜ່ານການເກີດໃໝ່, ເຊິງພຣະເຈົ້າຊົງສ້າງເຮົາຄືນໃໝ່ຝ່າຍຈິດວິນຍານ ທີ່ ເຮັດໃຫ້ເຮົາສາມາດເຮັດການດີໄດ້. ພຣະວິນຍານຂອງພຣະເຈົ້າດໍາເນີນຢູ່ໃນຕົວເຮົາ, ເຊິ່ງ ເສີມພະລັງເຈດຈໍານົງຂອງເຮົາເລືອກສິ່ງທີ່ຖືກຕ້ອງ, ຕ້ານທານກັບການລໍ້ລວງ, ແລະ ຕັດສິນໃຈເລືອກສິ່ງທີ່ຖືກຕ້ອງ.

ດັ່ງນັ້ນ, “ເຮົາຈະດຳເນີນສິ່ງທີ່ພຣະເຈົ້າຊົງກະທໍາຢູ່ໃຫ້ສໍາເລັດ,” ດ້ວຍຄວາມຢໍາ ເກງ ແລະຕົວສັ່ນ” (ຟລປ 2:12). ນັ້ນກໍໝາຍຄວາມວ່າ ເຮົາຄວນຢ້ານການພິພາກສາ ຂອງພຣະເຈົ້າຕໍ່ຄວາມພະຍາຍາມທີ່ອ່ອນແອຂອງພວກເຮົາທີ່ຈະເຊື່ອຟັງບໍ? ແນ່ນອນວ່າ ບໍ່ແມ່ນ. ສໍານວນນີ້ໝາຍເຖິງການຮູ້ສຶກເຖິງການປະທັບຢູ່ຂອງພຣະເຈົ້າ (ເບິ່ງ ພສລສ 2: 11) ແລະຄວາມຈໍາເປັນເທີ່ເຮົາຈະຕ້ອງເຊື່ອຟັງພຣະອົງ.

`ທ່ານເຄີຍສໍາພັດພຣະຄຣິດຊົງດໍາເນີນງານໃນຕົວທ່ານໃນທາງໃດແດ່? ນິໄສ ທີ່ບາບຂອງທ່ານຕໍ່ສູ້ກັບສິ່ງທີ່ພຣະເຈົ້າກຳລັງດໍາເນີນງານໃນຕົວທ່ານແນວໃດ ແລະ ທ່ານສາມາດຕ້ານທານກັບແຮງຊັກຈູງນັ້ນໄດ້ແນວໃດ?`