---
title:  ເຄື່ອງບູຊາທີ່ມີຊີວິດ
date:   27/01/2026
---

`ໃຫ້ອ່ານ ຟລປ 2:17; 2 ຕມທ 4:6; ຣ 12:1, 2; ແລະ 1 ກຣທ 11:1. ອັກຄະທູດໂປໂລກຳລັງເວົ້າເຖິງຫຍັງໃນຂໍ້ພຣະຄຳພີເຫຼົ່ານີ້?`

ອັກຄະທູດໂປໂລໄດ້ສະແດງທັດສະນະ ທີ່ບໍ່ຊັດເຈນຢ່າງໜ້າແປກໃຈກ່ຽວກັບ ລາວຈະມີຊີວິດຢູ່ຫຼືຕາຍໃນການຮັບໃຊ້ພຣະຄຣິດ (ຟລປ 1:20–23). ບັດນີ້ລາວແນະ ນຳຄວາມເປັນໄປໄດ້ທີ່ແທ້ຈິງຂອງການ “ຖືກເທອອກເໝືອນເຄື່ອງດື່ມຖວາຍໃສ່ບ່ອນ ຖວາຍບູຊາ” (ຟລປ 2:17). ພາບປຽບທຽບນີ້ມາຈາກການພິທີການຖວາຍເຄື່ອງບູຊາ, ເຊິ່ງກ່ຽວຂ້ອງກັບການຖອກຂອງເຫຼວ (ເຊັ່ນ: ນ້ຳມັນ, ເຫຼົ້າອະງຸ່ນ, ຫຼືນ້ຳ) ເປັນການ ຖວາຍແກ່ພຣະເຈົ້າ (ເບິ່ງຕົວຢ່າງ ປຖມກ 35:14, ອພຍ 29:40, 2 ຊມອ 23:15–17). ການ “ສູນເສຍ” ຂອງຂອງເຫຼວທີ່ມີຄ່າໃນການອຸທິດຕົນອາດຈະເຕືອນເຮົາເຖິງການ ກະທຳຂອງນາງມາຣີທີ່ເຈີມຫົວແລະຕີນຂອງພຣະເຢຊູດ້ວຍ “ນ້ຳມັນຫອມລະເຫີຍທີ່ມີລາ ຄາແພງ” (ມຣກ 14:3–9, NKJV; ຢຮ 12:3, NKJV). ແມ່ນວ່າຈະບໍ່ແມ່ນການຖວາຍ ເຄື່ອງດື່ມໂດຍກົງ, ແຕ່ມັນກໍສະແດງໃຫ້ເຫັນເຖິງການເສຍສະລະອັນໃຫຍ່ຫຼວງ ເຊິງສະ ທ້ອນ ຫ້ເຫັນເຖິງການເສຍສະລະອັນບໍ່ສິ້ນສຸດຂອງ ພຣະຄຣິດເພື່ອຄວາມລອດຂອງເຮົາ ຢ່າງເໝາະສົມ.

ຖ້າໂປໂລຖືກປະຫານຊີວິດ ຍ້ອນພາລະກິດການປະກາດຂ່າວປະເສີດຂອງລາວ, ລາວຈະຊື່ນຊົມຍິນດີເພາະວ່າຊີວິດຂອງລາວໄດ້ຖືກ “ເທອອກ” ເພື່ອເປັນເຄື່ອງບູຊາໃຫ້ ແກ່ພຣະເຈົ້າ. ເນື່ອງຈາກວ່າການຖວາຍເຄື່ອງບູຊາເຄື່ອງດື່ມໃນພຣະຄຳພີພາສາເຮັບເຣີ ໂດຍທົ່ວໄປແລ້ວ ບໍ່ມີແຕ່ພິທີຢ່າງດຽວ ແຕ່ມາພ້ອມກັບເຄື່ອງບູຊາ (ເບິ່ງ ຈບຊ 15:1–10, 28:1–15), ອັກຄະທູດໂປໂລກໍເລີຍພິຈາລະນາການຖວາຍຊີວິດຂອງຕົນເປັນການ ເຕີມເຕັມທີ່ເໝາະສົມກັບ “ການເສຍສະລະແລະການຮັບໃຊ້” ຂອງຜູ້ທີ່ເຊື່ອໃນເມືອງຟີລິບ ປອຍ, ຜູ້ທີ່ໄດ້ເລືອກອຸທິດຊີວິດຂອງເຂົາເຈົ້າໃຫ້ແກ່ພຣະເຈົ້າເປັນ “ເຄື່ອງບູຊາທີ່ມີຊີວິດ” ໂດຍຜ່ານທາງຄວາມເຊື່ອ (ຣ 12:1).

ຄຣິດສະຕຽນໃນຍຸກທໍາອິດ ລວມທັງຜູ້ເຊື່ອທີ່ຢູ່ໃນເມືອງຟີລິບປອຍ (ຟລປ 1:27–29), ມີຄວາມຫ້າວຫັນໃນການແບ່ງປັນຄວາມເຊື່ອ. ພວກເຂົາໄດ້ປະກາດຂ່າວ ປະເສີດຈາກເຮືອນສູ່ເຮືອນ (ກຈກ 5:42). ພວກເຂົາໄດ້ເປີດເຮືອນຂອງເຂົາເຈົ້າເພື່ອສຶກ ສາພຣະຄຳພີ (ກຈກ 12:12; 1 ກຣທ 16:19; ກລຊ 4:15; ຟລມ 1, 2), ແລະສາ ມາດໃຫ້ເຫດຜົນຈາກພຣະຄຳພີສຳລັບສິ່ງທີ່ເຂົາເຈົ້າເຊື່ອ (ກຈກ 17:11, 18:26, 1 ປຕ 3:15). ຜູ້ບຸກເບີກແອັດເວັນຕິສຂອງເຮົາໄດ້ເຮັດແບບດຽວກັນ. ແທນທີ່ຈະເພິ່ງພາສິດຍາ ພິບານເພື່ອໃນເຜີຍແຜ່ຂ່າວປະເສີດແກ່ເພື່ອນບ້ານ, ພວກເຂົາກໍ່ແບ່ງປັນຄວາມເຊື່ອ, ສອນພຣະຄຳພີ, ແລະກະກຽມຜູ້ຄົນເພື່ອໃຫ້ພວກເຂົາພ້ອມທີ່ຈະຮັບບັບຕິສະມາ ເມື່ອ ສິດຍາພິບານກັບມາ.

ສະຫຼຸບແລ້ວ, ພວກເຂົາເສຍສະລະຕົນເອງຫຼາຍ ໃນຖານະເປັນ “ເຄື່ອງບູຊາທີ່ມີ ຊີວິດ” ພວກເຂົາໄດ້ເຮັດພາລະກິດເພື່ອປະກາດຂ່າວປະເສີດ. ເຮົາຄວນເຮັດໜ້ອຍກວ່າ ພວກເຂົາບໍ?

`ລອງຄິດໄຕ່ຕອງວ່າການເປັນ “ເຄື່ອງບູຊາທີ່ມີຊີວິດ” ໃນຊີວິດຂອງທ່ານມີຄວາມ ໝາຍຄວາມວ່າແນວໃດ? ທ່ານເສຍສະລະຫຼາຍເທົ່າໃດເພື່ອອານາຈັກຂອງພຣະເຈົ້າ ແລະ ຄຳຕອບຂອງທ່ານບອກຫຍັງແດ່ເຈົ້າກ່ຽວກັບຕົວທ່ານ?`