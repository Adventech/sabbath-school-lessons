---
title:  ບຸກຄະລິກທີ່ໄດ້ຮັບການພິສູດ
date:   28/01/2026
---

ບົດບາດຂອງຕີໂມທຽວໃນຖານະເປັນຜູ້ຮ່ວມສົ່ງຈົດໝາຍສະບັບນີ້ໄດ້ຖືກກ່າວ ເຖິງແລ້ວ (ຟລປ 1:1). ຕອນນີ້ອັກຄະທູດໂປໂລເລີ່ມລະບຸລາຍລະອຽດວ່າຕີໂມທຽວສໍາ ຄັນພຽງໃດໃນຖານະເປັນເພື່ອນຮ່ວມງານຄົນໜຶ່ງຂອງລາວ. ຕີໂມທຽວຖືກລະບຸວ່າເປັນຜູ້ ປະກາດຂ່າວປະເສີດ (2 ຕມທ 4:5) ຜູ້ທີ່ໂປໂລໄດ້ສົ່ງໄປມາເຊໂດນີ (1 ທຊລນ 3:2;ທຽບ ກຈກ 18:5, 19:22) ແລະ ໃນຫຼາຍໆໂອກາດກໍຂຽນສົ່ງໄປເມືອງໂກລິນໂທ (1 ກຣທ 4:17, 1 ກຣທ 16:10). ກ່ອນໜ້ານີ້ຕີໂມທຽວເຄີຍເຮັດວຽກກັບໂປໂລ ແລະ ຊີລາໃນເມືອງໂກລິນໂທ (1 ທຊລນ 1:1, 2 ທຊລນ 1:1) ແລະ ຕໍ່ມາໃນເມືອງເອເຟ ໂຊ (1 ຕມທ 1:2, 3; ທຽບ ກຈກ 19:22). ອັກຄະທູດໂປໂລອະທິບາຍວ່າຕີໂມທຽວ ເປັນຄົນທີ່ມີ “ຄວາມຄິດຄືກັນ” (ຟລປ 2:20). ໃນຄຳພາສາກຣີກ (ແປວ່າຕາມຕົງວ່າ “ເທົ່າທຽມກັນທາງຈິດວິນຍານ”) ເປັນການຊີ້ໃຫ້ເຫັນວ່າລາວຄືກັບອັກຄະທູດໂປໂລໃນ ຫຼາຍໆດ້ານ, ລວມທັງການອຸທິດຊີວິດຕໍ່ພຣະຄຣິດ, ຄວາມພະຍາຍາມຢ່າງກະຕື້ລື້ລົ້ນໃນ ການປະກາດຂ່າວປະເສີດ, ແລະ ຄວາມເປັນຫ່ວງເປັນໄຍຂອງລາວທີ່ມີຕໍ່ຊາວຟີລິບປອຍ ໂດຍສະເພາະ.

`ເຈົ້າຄິດວ່າເປັນຫຍັງອັກຄະທູດໂປໂລຈຶ່ງເວົ້າເຖິງຕີໂມທຽວໃນທາງບວກ ແລະ ຢ່າງລະອຽດເຊັນນີ້ (ເບິ່ງ ຟລປ 2:19–23)? ມີຫຍັງອີກທີ່ອັກຄະທູດໂປໂລກ່ຽວກັບ ຕີໂມທຽວ (ເບິ່ງ 1 ກຣທ 4:17, 2 ຕມທ 1:5)?`

ຄຸນສົມບັດອີກປະການໜຶ່ງຂອງຕີໂມເຕທີ່ໂປໂລກ່າວເຖິງແມ່ນ “ບຸກຄະລິກທີ່ພິ ສູດແລ້ວ” ຂອງລາວ (ຟລປ 2:22). ໃນພາສາກຣີກຄໍານີ້ອະທິບາຍເຖິງບຸກຄົນທີ່ໄດ້ຮັບ ການທົດສອບຢ່າງແທ້ຈິງໂດຍການທົດລອງຕ່າງໆ (ຣ 5:4) ແລະບຸກຄະລິກແລະການຮັບ ໃຊ້ຂອງລາວໄດ້ພິສູດວ່າເປັນຄວາມຈິງ (2 ກຣທ 2:9, 2 ກຣທ 9:13). ອັກຄະທູດໂປ ໂລຮູ້ດີວ່າ ສິ່ງນີ້ເປັນຄວາມຈິງກ່ຽວກັບຕີໂມທຽວ ເພາະວ່າລາວໄດ້ເຫັນບຸກຄະລິກສະແດງ ອອກໃນຫຼາຍຄັ້ງຫຼາຍຄາ ທີ່ພວກເຂົາເຮັດວຽກຮ່ວມກັນໃນການປະກາດຂ່າວປະເສີດ.

ປະສົບການທີ່ຍາກລໍາບາກໃນຊີວິດເປັນສິ່ງທົດສອບຄວາມກ້າຫານຂອງເຮົາ ແລະ ພິສູດວ່າໃຜຢູ່ຄຽງຂ້າງເຮົາ. ເອເລນ ຈີ່ ໄວທ໌ ກ່າວໄວ້ເຊັ່ນນີ້ວ່າ: “ຊີວິດຄືກ່ານເຝິກ ວິໄນ... ຈະມີການຍຸຍົງເພື່ອທົດສອບອາລົມ; ແລະການປະເຊີນກັບສິ່ງເຫຼົ່ານີ້ດ້ວຍຈິດວິນ ຍານອັນຖືກຕ້ອງທີ່ຈະຊ່ວຍພັດທະນາຄຸນະທໍາຂອງຄຣິສຕຽນໄດ້. 	ຖ້າທົນຕໍ່ການເຈັບປວດແລະການດູຖູກຢ່າງອ່ອນໂຍນ, ຖ້າຕອບໂຕ້ຄໍາດູໝິ່ນ ດ້ວຍຄໍາຕອບນິມນວນ ແລະການກົດຂີ່ຂົ່ມເຫັງດ້ວຍຄວາມເມດຕາ, ການກະທໍານີ້ເປັນ ຫຼັກຖານພິສູດວ່າພຣະວິນຍານຂອງພຣະຄຣິດສະຖິດຢູ່ໃນຫົວໃຈ.”—ການເປັນພະຍານ ໃຫ້ກັບຄຣິດຕະຈັກ, ຊຸດ. 5, ໜ້າ. 344. ນາງກ່າວຕໍ່ໄປອີກວ່າ ຖ້າທີ່ເຮົາຖືກຮຽກເອີ້ນ ໃຫ້ແບບຮັບ “ຄວາມລຳບາກ ແລະ ການລົບກວນ” ໄດ້ດີ, ອຸປະສັກເຫຼົ່ານັ້ນກໍພັດທະນາ ບຸກຄະລິກທີ່ເໝືອນກັບພຣະຄຣິດ ແລະແຍກຄຣິສຕຽນອອກຈາກຄົນທາງໂລກ”.—ການ ເປັນພະຍານໃຫ້ກັບຄຣິດຕະຈັກ, ຊຸດ. 5, ໜ້າ. 344.

`ລອງຄິດເຖິງສິ່ງຍຸຍົງ, ຄວາມລຳບາກແລະການລົບກວນທີ່ທ່ານໄດ້ປະເຊີນຢູ່ເມື່ອ ບໍ່ດົນມານີ້. ທ່ານ “ອົດທົນຢ່າງອ່ອນໂຍນ” ແລະ “ແບບຮັບໄດ້ດີ” ຕໍ່ສິ່ງເຫຼົ່ານີ້ບໍ? ທ່ານສາມາດເຮັດຫຍັງໄດ້ແດ່ ເພື່ອເຮັດໃຫ້ປະສົບການເຫຼົ່ານີ້ຊ່ວຍໃຫ້ທ່ານມີວິໄນຫຼາຍ ຂຶ້ນ?`