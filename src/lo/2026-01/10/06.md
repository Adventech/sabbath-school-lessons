---
title:  ກົດເກນຕ່າງໆຂອງມະນຸດ
date:   05/03/2026
---

`ໃຫ້ອ່ານ ກລຊ 2:20–23. ທ່ານເຂົ້າໃຈຄຳຕັກເຕືອນຂອງໂປໂລແນວໃດ ເມື່ອພິຈາລະນາຈາກອົງປະກອບອື່ນໆທີ່ໄດ້ກ່າວເຖິງໃນບົດນີ້?`

ເຊັ່ນດຽວກັບໃນຈົດໝາຍເຖິງຊາວຄາລາເຕຍ, ອັກຄະທູດໂປໂລໄດ້ອະທິບາຍ ເຖິງຄວາມກັງວົນກ່ຽວກັບການປະຕິບັດຕາມພິທີກຳຕ່າງໆຂອງຊາວຢິວວ່າເປັນ “ຫຼັກການ ພື້ນຖານຂອງໂລກ” ( ກລຊ 2:8, 20, NKJV; ທຽບກັບ ຄລຕ 4:3, 9). ເວົ້າອີກຢ່າງ ໜຶ່ງ, ເໝືອນກັນກັບວິຫານໃນໂລກ, ສິ່ງເຫຼົ່ານີ້ກໍ່ເປັນຂອງໂລກ, ແຕ່ຄວາມພົນລະເມືອງ ຂອງເຮົາຢູ່ໃນສະຫວັນ. ເຮົາບໍ່ຈຳເປັນຕ້ອງມີພາລະກັບກົດບັນຍັດທາງພິທີກຳ ເພາະມັນ ເປັນພຽງລາງບອກເຫດເຖິງຄວາມເປັນຈິງທີ່ພວກເຮົາໄດ້ຮັບຜ່ານພຣະຄຣິດໃນປັດຈຸບັນ. ນັ້ນຄື, ແມ່ນວ່າພຣະເຈົ້າໄດ້ປະທານໃຫ້ໃນເບື້ອງຕົ້ນ, ພິທີກໍາເຫຼົ່ານີ້ຈຶ່ງບໍ່ຈຳເປັນອີກຕໍ່ໄປ

ເມື່ອໄດ້ປະຕິບັດໜ້າທີ່ຂອງມັນແລ້ວ.

ເນື່ອງຈາກກົດເກນທັງໝົດເຫຼົ່ານີ້ຖືກຍົກເລີກໄປແລ້ວທີ່ໄມ້ກາງແຂນ, ດັ່ງທີ່ໄດ້ ຊີ້ໃຫ້ເຫັນໂດຍມືຂອງພຣະເຈົ້າທີ່ຈີກຜ້າກັ້ງໃນພຣະວິຫານ (ມທ 27:51; ທຽບ ດນອ 9:27), ຄຣິສຕຽນ (ລວມທັງຄຣິສຕຽນຊາວຢິວ) ບໍ່ໄດ້ຢູ່ພາຍໃຕ້ກົດເກນເຫຼົ່ານີ້. ການ ຍອມຢູ່ໃຕ້ກົດເກນເຫຼົ່ານີ້, ແທ້ຈິງແລ້ວເຮົາກໍາລັງຊິ້ຕົວເອງວ່າເປັນອັນດຽວກັບໂລກນີ້ ທີ່ ກຳລັງຈະຜ່ານພົ້ນໄປ, ເຊິ່ງກົງກັນຂ້າມກັບໂລກໃໝ່ທີ່ສັນຍາໄວ້ກັບເຮົາໃນພຣະຄຣິດ.

ຫຼັງຈາກນັ້ນ, ເຮົາຕາງກໍເຝົ້າຄອຍ “ຟ້າສະຫວັນໃໝ່ ແລະ ແຜ່ນດິນໂລກໃໝ່,ບ່ອນທີ່ຄວາມຊອບທຳຕັ້ງຢູ່” (2 ປຕ 3:13) ແລະ ບໍ່ພຽງແຕ່ການສ້ອມແຊມປັບປຸຂອງ ຟ້າສະຫວັນເກົ່າເທົ່ານັ້ນ.

ນອກຈາກຄວາມຈິງທີ່ວ່າພວກຟາຣີຊາຍ ແລະ ພວກທໍາມະຈານໄດ້ເພີ່ມຂໍ້ກຳ ນົດເພີ່ມເຕີມຂອງມະນຸດນອກເໜືອໄປຈາກກົດລະບຽບຂອງໂມເຊ (ເບິ່ງ ມຣກ 7:1–13), ການສືບທອດພິທີກຳໃນພຣະຄຳພີເດີມ, ເຊິ່ງພຣະຄຣິດໄດ້ທໍາໃຫ້ສໍາເລັດນັ້ນ, ບໍ່ສາ ມາດຖືວ່າເປັນສິ່ງທີ່ພຣະເຈົ້າຮຽກຮ້ອງໄດ້ອີກຕໍ່ໄປ, ແຕ່ເປັນພຽງແຕ່ໜ້າທີ່ທີ່ມະນຸດກຳ ນົດໄວ້ເທົ່ານັ້ນ. ແທ້ຈິງແລ້ວ, ເໝືອນກັບວ່າສິ່ງເຫຼົ່ານີ້ກາຍເປັນພາລະຕໍ່ຄວາມເຊື່ອ, ແທນ ທີ່ຈະເປັນສິ່ງເສີມສ້າງຄວາມເຊື່ອ. ມັນງ່າຍຫຼາຍທີ່ຈະເລີ່ມເບິ່ງວ່າການເຮັດສິ່ງເຫຼົ່ານີ້ບໍ່ພຽງ ແຕ່ເຮັດໃຫ້ຕົນເອງເໜືອກວ່າຜູ້ທີ່ບໍ່ເຮັດ, ເຊິ່ງເປັນສິ່ງທີ່ບໍ່ດີພໍ, ແຕ່ບາງທີອາດຈະເປັນ ແອບແຝງໄປດ້ວຍຄວາມຄິດວ່າຕົນເອງມີຄຸນງາມຄວາມດີທີ່ຈະໄດ້ຮັບຄວາມລອດ, ເຊິ່ງ ເປັນກັບດັກທີ່ເຮົາບໍ່ຄວນເຂົ້າໄປຫຍຸ້ງກ່ຽວ.

ຕະຫຼອດປະຫວັດສາດຄຣິສຕຽນ, ຜູ້ຊ່ຽວຊານດ້ານພຣະຄໍາພີໄດ້ຍອມຈຳນົນຕໍ່ ການລໍ້ລວງໃຫ້ປະກາດທາງສາສະໜາ, ໂດຍແຍ່ງຊິງບົດບາດຂອງພຣະວິນຍານບໍຣິສຸດໃນ ການນຳພາຜູ້ທີ່ເຊື່ອໃຫ້ເຂົ້າໃຈຄວາມໝາຍຂອງຂໍ້ພຣະຄໍາພີ. ພຣະຄຣິດເອງເປັນແຫຼ່ງບໍ່ ເກີດແຫ່ງຄວາມຈິງຂອງພຣະຄຳພີ ດັ່ງທີ່ອັກຄະທູດໂປໂລ ແລະ ຜູ້ຂຽນພຣະຄໍາພີຄົນ ອື່ນໆໄດ້ສອນໄວ້.

`ເຮົາຈະແນ່ໃຈໄດ້ແນວໃດວ່າເຮົາເຂົ້າໃຈວ່າຮາກຖານແຫ່ງຄວາມລອດຂອງເຮົານັ້ນ ມາຈາກສິ່ງທີ່ພຣະເຢຊູໄດ້ເຮັດເພື່ອເຮົາ, ນອກເໜືອເຮົາ, ໃນທີ່ທີ່ພຣະອົງທໍາ ແທນເຮົາ - ໂດຍບໍ່ຄໍານຶງເຖິງສິ່ງທີ່ພຣະອົງຊົງທໍາໃນຕົວເຮົາ?`