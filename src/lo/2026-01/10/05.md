---
title:  ເປັນເງົາ ຫຼື ແກ່ນແທ້
date:   04/03/2026
---

`ໃຫ້ອ່ານ ກລຊ 2:16–19. ອັກຄະທູດໂປໂລເນັ້ນຍໍ້າເຖິງທໍານຽມຂອງການປະ ຕິບັດຂອງຄຣິດສະຕຽນທີ່ເປັນຄົນຢິວໃນຂໍ້ພຣະຄໍານີ້ມີຫຍັງແດ່?`

ເຫັນໄດ້ຊັດເຈນວ່າ, ກລຊ 2:16 ລະບຸເຖິງທໍານຽມປະຕິບັດຕ່າງໆຂອງຄົນຢິວ ທີ່ເບິ່ງຄືວ່າຍັງສືບຕໍ່ປະຕິບັດໃນກຸ່ມຄົນຢິວທີ່ປ່ຽນມານັບຖືສາສະໜາຄຣິສ. ແຕ່ຍິ່ງໄປ ກວ່ານັ້ນອົງປະປະກອບຕ່າງໆໃນພຣະທໍາໂກໂລຊາຍ 2:18 ກໍ່ຢູ່ໃນບໍລິບົດດຽວກັນ. ພຣະ ເຢຊູໄດ້ຕໍານິການທໍາທ່າເປັນຄົນຖ່ອມຕົວໃນກຸ່ມດາຜູ້ນຳທາງສາສະໜາ (ຕົວຢ່າງ,ມທ 6: 1, 5, 7, 16). ຈາກມ້ວນໜັງສື Qumran, ເຮົາຮຽນຮູ້ວ່າທູດສະຫວັນມີບົດບາດສໍາ ຄັນໃນແນວຄິດບາງຢ່າງຂອງຊາວຢິວກ່ຽວກັບການນະມັດສະການ. ດັ່ງນັ້ນ, ບັນຫາທີ່ໂປ ໂລກຳລັງປະເຊີນຢູ່ໃນໂກໂລຊາຍອາດຈະຄ້າຍຄືກັນກັບບັນຫາທີ່ລາວປະເຊີນຢູ່ບ່ອນອື່ນ.

ໃນເມື່ອ ພຣະທໍາ ກລຊ2:16 ມັກຖືກເຂົ້າໃຈຜິດ, ມັນຈຶ່ງສຳຄັນທີ່ຕ້ອງພິຈາລະ ນາໃຫ້ລະອຽດື້ນຕື່ມ. ໃຫ້ສັງເກດປະເດັນເຫຼົ່ານີ້ຄື:

ການໃຊ້ຄຳວ່າ “ດັ່ງນັ້ນ” (ESV) ຂອງອັກຄະທູດໂປໂລຊີ້ໃຫ້ເຫັນວ່າ ນີ້ແມ່ນບົດ ສະຫຼຸບທີ່ມາຈາກສິ່ງທີ່ລາວໄດ້ໄວ້ແລ້ວ. ກ່ອນໜ້ານີ້, ຄວາມຈຳເປັນຂອງການຕັດໜັງຈິງ ໄດ້ຮັບການຍົກເລິກ ເພາະສິ່ງທີ່ສໍາຄັນການປ່ຽນແປງພາຍໃນຈິດໃຈ (ກລຊ 2:11–15).

“ອາຫານ ແລະ ເຄື່ອງດື່ມ” ໝາຍເຖິງເຄື່ອງບູຊາອາຫານແລະເຄື່ອງດື່ມທີ່ຊາວອິດ ສະລາເອນນຳມາທີ່ວິຫານ.

ການລະບຸເຖິງ “ງານເທດສະການບຸນ ຫຼື ວັນເດືອນອອກໃໝ່ ຫຼື ວັນຊະບາໂຕ” (ກລຊ 2:16, NKJV) ການເປັນອ້າງເຖິງ ຮຊຢ 2:11, ເຊິ່ງກ່າວເຖິງລຳດັບຂອງວັນປະ ກອບພິທີກໍາດຽວກັນ, ລວມທັງວັນຊະບາໂຕທີ່ເປັນພິທີກໍາ (ເບິ່ງຕົວຢ່າງ, ລບລວ 23:11, 24, 32).

ສິ່ງສຳຄັນຕໍ່ຄວາມເຂົ້າໃຈຂອງເຮົາກ່ຽວກັບຂໍ້ນີ້ຄືການຕີຄວາມໝາຍຂອງອັກຄະ ທູດໂປໂລເອງວ່າ: ສິ່ງເຫຼົ່ານີ້ “ເປັນພຽງເງົາຂອງສິ່ງທີ່ຈະມາພາຍຫຼັງ, ແຕ່ແກ່ນແທ້ແມ່ນ ພຣະຄຣິດ” ( ກລຊ 2:17, NKJV). ວັນເທດສະການທາງພິທີກຳເຫຼົ່ານີ້, ເຊັ່ນດຽວກັບ ການບູຊາຖວາຍຊີ້ໃຫ້ເຫັນເຖິງພາລະກິດຂອງພຣະຄຣິດ (ເບິ່ງ 1 ກຣທ 5:7, 1 ກຣທ 15:23). ໃນທາງກົງກັນຂ້າມ, ວັນຊະບາໂຕວັນທີເຈັດໄດ້ຖືກສ້າງຕັ້ງຂຶ້ນໃນສວນເອ ເດັນ, ກ່ອນທີ່ຄວາມບາບຈະເກີດຂື້ນ, ແລະ ມີດົນນານກ່ອນທີ່ພິທີກໍາການຖວາຍບູຊາໃນ ທີສະຖານສັກສິດຈະຖືກນໍາມາໃຊ້; ດັ່ງນັ້ນ, ວັນຊະບາໂຕຈຶ່ງບໍ່ແມ່ນເງົາທີ່ຈະຖືກຍົກເລິກ ຫຼັງຈາກໄມ້ກາງແຂນ.

`ເຖິງແມ່ນວ່າວັນຊະບາໂຕວັນທີເຈັດບໍ່ມີບັນຫາຢູ່ທີ່ນີ້, ແຕ່ທ່ານອາດຈະນຳຄຳ ແນະນຳຂອງອັກຄະທູດໂປໂລໄປໃຊ້ເພື່ອບໍ່ເປັນການຕັດສິນຄົນອື່ນໄດ້ແນວໃດ?`