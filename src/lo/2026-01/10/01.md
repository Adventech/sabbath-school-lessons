---
title:  ສົມບູນແບບໃນພຣະຄຣິດ
date:   28/02/2026
---

### ໃຫ້ອ່ານສໍາລັດບົດຮຽນອາທິດນີ້
ກລຊ 2; ຮຣ 7:11; ອຊຢ 61:3; 1 ກຣທ 3:6; ພຍສ 31:24–26; ຣ 2:28, 29; ຣ 7:7.

> <p>ຂໍ້ຄວນຈໍາ</p>
> “ເຫດສະນັ້ນ ຢ່າໃຫ້ຜູ້ໃດຕັດສິນພວກເຈົ້າໃນເລື່ອງການກິນ ຫຼື ການດື່ມ ຫຼື ໃນເລື່ອງວັນເທດສະການທາງສາສະໜາ ຫຼືໃນເລື່ອງງານສະຫຼອງວັນຂຶ້ນເດືອນອອກໃໝ່ ຫຼືໃນເລື່ອງວັນຊະບາໂຕ. ສິ່ງເຫຼົ່ານີ້ເປັນພຽງເງົາຂອງສິ່ງທີ່ຈະມາພາຍຫຼັງ ສ່ວນຄວາມຈິງ ແທ້ແມ່ນພົບໃນພຣະຄຣິດເຈົ້າ” (ກລຊ 2:16, 17, NKJV).

ທ່ານເຄີຍຖືກຖາມບໍ່ວ່າເປັນຫຍັງຈຶ່ງຮັກສາວັນຊະບາໂຕ?

ບາງທີຂໍ້ຄວນຈໍາໃນອາທິດນີ້ອາດຈະຖືກໃຊ້ເປັນ “ຫຼັກຖານ” ໃນການຕໍ່ຕ້ານການຮັກສາ ວັນຊະບາໂຕ. ເຖິງຢ່າງໃດກໍ່ຕາມ, ຂໍ້ພຣະຄໍາພີດັ່ງກ່າວບໍ່ໄດ້ຂຽນກ່ຽວກັບພຣະບັນຍັດຂໍ້ ທີສີ່, ແຕ່ຂຽນເພື່ອຕອບໂຕ້ຄວາມຜິດພາດທີ່ສອນໂດຍຄູສອນປອມບາງຄົນໃນໂບດ ຄວາມຜິດພາດເຫຼົ່ານີ້ແມ່ນຫຍັງ?

ປະການທຳອິດ, ຄຳສອນປອມນັ້ນຖືກອະທິບາຍວ່າເປັນ “ປັດຊະຍາ,” “ປະເພນີ ຂອງມະນຸດ,” “ຫຼັກການພື້ນຖານຕ່າງໆຂອງໂລກ,” ແລະ “ບໍ່ເປັນໄປຕາມພຣະຄຣິດ” (ໂກໂລ 2:8, NKJV).

ນອກຈາກນີ້ ມັນຍັງກ່ຽວຂ້ອງກັບພິທີຕັດ ແລະ ການຮັກສາງານເທດສະການ ຕ່າງໆຂອງຊາວຢິວ (ກລຊ 2:11, 16), ພ້ອມກັບພິທີ ແລະ ກົດເກນຄວາມບໍຣິສຸດ ຕ່າງໆທີ່ຂ້ອງກັບອາຫານ (ກລຊ 2:16, 21). ມັນຍັງກ່ຽວຂ້ອງກັບການນະມັດສະການ ຫຼື ທູດສະຫວັນ ຫຼື ຄວາມພະຍາຍາມທີ່ຈະຮຽນແບບການນະມັດສະການທູດສະຫວັນ (ກລຊ 2:18). ແລະ ປະການສຸດທ້າຍ, ອີງໃສ່ “ຫຼັກທໍາ ແລະ ຄຳສອນຂອງມະນຸດ” ແລະ ອາດຈະກ່ຽວຂ້ອງກັບການປະຕິບັດແບບບໍາເພັນ (ກລຊ 2:22, 23).

ເຫັນໄດ້ຊັດເຈນວ່າຄູສອນປອມເຫຼົ່ານີ້ເປັນຄົນທີ່ເຄັ່ງສາສະໜາ ແລະຈິງໃຈ, ແຕ່ ພວກເຂົາກໍ່ເຂົ້າໃຈຂ່າວປະເສີດຜິດເຊັນກັນ. ໃນອາທິດນີ້ເຮົາຈະເຫັນວ່າເຫດຜົນວ່າເປັນ ແລະ ເຮົາຈະເຫັນວ່າເປັນຫຍັງພຣະຄໍາພີຂໍ້ຄວນຈໍາບໍ່ກ່ຽວຂ້ອງຫຍັງກັບການຮັກສາວັນຊະ ບາໂຕທີ່ເຈັດຂອງເຮົາ.