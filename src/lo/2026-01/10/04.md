---
title:  ຖືກຄຶງໄວ້ທີ່ໄມ້ກາງແຂນ
date:   03/03/2026
---

`ໃຫ້ອ່ານ ກລຊ 2:11–15. ບິ່ງຄືວ່າອັກຄະທູດໂປໂລກຳລັງຕໍ່ສູ້ກັບບັນຫາຫຍັງ ແດ່ໃນຂໍ້ພຣະຄໍາພີນີ້?`

ເຮົາເຄີຍເຫັນຂໍ້ພຣະຄໍາພີເຫຼົ່ານີ້, ໂດຍສະເພາະ ກລຊ 2:14, ຖືກໃຊ້ໃນທາງທີ່ ຜິດເປັນການໂຕ້ແຍ້ງຕໍ່ຕ້ານກົດບັນຍັດ ແລະ ການຮັກສາວັນຊະບາໂຕເລື້ອຍປານໃດ?ເພື່ອຊ່ວຍໃຫ້ເຂົ້າໃຈຂໍ້ພຣະຄໍາພີເຫຼົ່ານີ້, ເຊເວັນເດແອດເວນຕິສໄດ້ສະເໜີການຕີຄວາມ ໝາຍຫຼັກໃຫ້ພິຈາລະນາສອງປະການດ້ວຍກັນຄື: ໜຶ່ງ, “ລາຍມື” ທີ່ຕອກໃສ່ໄມ້ກາງ ແຂນ ເປັນລາຍການຂໍ້ກ່າວຫາທີ່ “ກ່າວຫາເຮົາ” ຄ້າຍຄືກັບຂໍ້ຄວາມທີ່ປີລາດແຂວນໄວ້ ເທິງໄມ້ກາງແຂນຂອງພຣະເຢຊູ (ມທ 27:37; ຢຮ 19:19, 20). ຫຼື ສອງ, ກົດບັນຍັດ ທາງພິທີກຳທີ່ໂມເຊຂຽນຂື້ນ (ເບິ່ງ ພຍສ 31:24–26) ຖືກຕອກຕິດໄມ້ກາງແຂນແລ້ວ.

ເມື່ອເຮົາພິຈາລະນາຂໍ້ພຣະຄຳພີໃນບໍລິບົດທີ່ກວ້າງຂວາງ, ເຮົາສາມາດເຫັນໄດ້ວ່າ ມັນກຳລັງເວົ້າເຖິງກົດບັນຍັດທາງພິທີກຳຢ່າງຈະແຈ້ງ. ອັກຄະທູດໂປໂລຍັງກ່າວເຖິງ “ພິທີ ຕັດທີ່ບໍ່ໄດ້ເຮັດດ້ວຍມືມະນຸດ” (ກລຊ 2:11), ນັ້ນຄື “ການຮັບທາງຈິດໃຈ” (ຣ 2:28, 29; ທຽບ ພຍສ 30:16), ທີ່ແຕກຕ່າງຢ່າງເຫັນໄດ້ຊັດເຈນກັບພິທີຕັດທາງເນື້ອໜັງ, ເຊິ່ງເປັນໜຶ່ງໃນຂໍ້ກຳນົດທີ່ສຳຄັນທີ່ສຸດຂອງກົດບັນຍັດທາງພິທີກຳ (ລບລວ 12:3; ທຽບ ອພຍ 12:48).

ຫຼັງຈາກນັ້ນ, ອັກຄະທູດໂປໂລໄດ້ເຊື່ອມຕໍ່ການປ່ຽນແປງພາຍໃນນີ້ດ້ວຍ “ການປະຖິ້ມທໍາ ມະຊາດບາບ” ແລະ ການຮັບບັບຕິສະມາໂດຍການຈຸ່ມລົງໃນນ້ຳ. ດ້ວຍການຮັບບັບຕິສະ ມານີ້, ເຮົາຈຶ່ງພິຈາລະນາຕົວເຮົາເປັນໜື່ງດຽວເອງກັບການສິ້ນພຣະຊົນ ແລະ ການຄືນ ພຣະຊົນຂອງພຣະຄຣິດ (ກລຊ 2:11, 12).

ປະສົບການການປ່ຽນແປງທາງຄວາມເຊື່ອນີ້ປຽບເໝືອນການ “ຕາຍແລ້ວໃນ ບາບ” ແລະ “ໄດ້ຮັບ...ມີຊີວິດໃໝ່” ກັບພຣະຄຣິດ, ຜູ້ທີ່ “ໃຫ້ອະໄພຄວາມບາບທັງໝົດ ຂອງພວກເຮົາ” (ກລຊ 2:13, NRSV).

ຄຳວ່າ “ກົດເກນຕ່າງໆ” (ກລຊ 2:14) ໝາຍເຖິງຄໍາສັ່ງ, ບໍ່ວ່າຈະເປັນທາງໂລກ (ລູກາ 2:1, ກຈກ 17:7) ຫຼື ທາງສາສະໜາ (ກຈກ 16:4). ຄຳນີ້ໃນພາສາກຣີກປາ ກົດຢູ່ໃນບົດຂຽນຂອງອັກຄະທູດໂປໂລໝາຍເທົ່ານັ້ນ ເຊິ່ງໝາຍເຖິງກົດບັນຍັດທາງພິທິ ກໍາ, ທີ່ສ້າງກຳແພງກັ້ນລະຫວ່າງຊາວຢິວ ແລະ ຄົນຕ່າງຊາດ (ອຟຊ 2:14, 15).

ເນື່ອງຈາກໂປໂລໄດ້ກ່າວເຖິງການໃຫ້ອະໄພບາບ ແລະ ການປ່ຽນແປງພາຍໃນ ທີ່ເປັນສັນຍາລັກຂອງການບັບຕິສະມາແລ້ວ, ຈຶ່ງບໍ່ໜ້າຈະເປັນໄປໄດ້ທີ່ລາວຈະກັບໄປເວົ້າ ຫົວຂໍ້ນັ້ນອີກຄັ້ງດ້ວຍຄຳປຽບທຽບທີ່ແຕກຕ່າງທີ່ບໍ່ໄດ້ໃຊ້ໃນບ່ອນອື່ນໃນພຣະຄຳພີ. ຍິ່ງ ໄປກວ່ານັ້ນ, ເໝືອນກັບວ່າອັກຄະທູດໂປໂລຈະເນັ້ນຍໍ້າເຖິງຈຸດທີ່ຄ້າຍຄືກັນກັບທີ່ໄດ້ກ່າວ ໄວ້ໃນພຣະທໍາເອເຟໂຊ: ວ່າຜູ້ເຊື່ອທີ່ເປັນຄົນຕ່າງຊາດໃນໂກໂລຊາຍບໍ່ຈຳເປັນຕ້ອງກັງວົນ ກ່ຽວກັບການຮັກສາກົດບັນຍັດທາງພິທີກຳ, ລວມທັງພິທິຕັດ, ຫຼື ກົດເກນກ່ຽວຄວາມບໍ ຣິສຸດທີ່ມາພ້ອມກັບຄຳໝັ້ນສັນຍາດັ່ງກ່າວ (ທຽບກັບ ກຈກ 10:28, 34, 35).

ເປັນທີ່ຊັດເຈນວ່າ ອັກຄະທູດໂປໂລບໍ່ໄດ້ແນະນຳວ່າບັນຍັດສິບປະການຖືກຕອກ ໄວ້ທີ່ໄມ້ກາງແຂນ, ເພາະບໍ່ມີບ່ອນອື່ນທີ່ລາວໃຫ້ນິຍາມວ່າບາບເປັນການລະເມີດບັນຍັດ ສິບປະການ (ຣ7:7).