---
title:  ສຶກສາເພີ່ມເຕີ່ມ
date:   06/03/2026
---

“ໃນສະໄໝຂອງພວກອັກຄະສາວົກ ມະນຸດໄດ້ຖືກລໍ້ລວງໂດຍ ປະເພນີ ແລະ ປັດຊະຍາເພື່ອທຳລາຍຄວາມເຊື່ອໃນພຣະຄຳພີຢ່າງໃດ, ສັດຕູແຫ່ງຄວາມຊອບທຳ ກໍາລັງພະຍາຍາມນຳຜູ້ຄົນໄປສູ່ເສັ້ນທາງທີ່ຕ້ອງຫ້າມ ດ້ວຍຄວາມຮູ້ສຶກພໍໃຈໃນການວິ ພາກວິຈານ, ວິວັດທະນາການ, ວິນຍານນິຍົມ, ເທວະວິທະຍາ, ແລະ ພຣະເຈົ້າຊົງສະຖິດ ຢູ່ກັບທຸກສິ່ງ ໃນປັດຈຸບັນຢ່າງນັ້ນ. ສຳລັບຫຼາຍຄົນແລ້ວ, ພຣະຄຳພີເປັນດັ່ງໂຄມໄຟທີ່ບໍ່ ມີນ້ຳມັນ, ເພາະວ່າພວກເຂົາໄດ້ປ່ຽນຄວາມຄິດຂອງຕົນໃຫ້ເປັນຊ່ອງທາງແຫ່ງການຄາດ ເດົາ ທີ່ນຳວາມເຂົ້າໃຈຜິດ ແລະ ຄວາມສັບສົນ. ວຽກງານຂອງການວິພາກວິຈານ, ໃນ ການວິເຄາະ, ການຄາດເດົາ, ການກໍ່ສ້າງຄືນໃໝ່, ກຳລັງທຳລາຍຄວາມເຊື່ອໃນພຣະຄຳ ພີວ່າເປັນການເປີດເຜີຍຂອງພຣະເຈົ້າ. ມັນກຳລັງລັກເອົາຖ້ອຍຄຳແຫ່ງພະລັງຂອງພຣະເຈົ້າ ໃນການຄວບຄຸມ, ຍົກລະດັບ, ແລະ ສ້າງແຮງບັນດານໃຈໃຫ້ແກ່ຊີວິດ ມະນຸດ. ໂດຍວິນ ຍານນິຍົມ, ຜູ້ຄົນຈຳນວນຫຼວງຫຼາຍຖືກສອນໃຫ້ເຊື່ອວ່າຄວາມປາຖະ ໜາຄືກົດສູງທີ່ສຸດ, ສິດທິຄືເສລີພາບ, ແລະ ມະນຸດຕ້ອງຮັບຜິດຊອບຕໍ່ຕົນເອງເທົ່ານັ້ນ.”

ຜູ້ຕິດຕາມພຣະຄຣິດຈະພົບກັບ ‘ຖ້ອຍຄຳທີ່ລໍ້ໃຈ’ ທີ່ອັກຄະສາວົກໄດ້ເຕືອນຜູ້ທີ່ ເຊື່ອໃນເມືອງໂກໂລຊາຍ. ລາວຈະພົບກັບການຕີຄວາມພຣະຄຳພີເຊິງໄຊຍະສາດ, ແຕ່ ລາວຕ້ອງບໍ່ຍອມຮັບສິ່ງເຫຼົ່ານັ້ນ. ລາວຕ້ອງເປັງສຽງນການຢືນຢັນຄວາມຈິງນິລັນຂອງ ພຣະຄຳພີຢ່າງຊັດເຈນ. ລາວຕ້ອງກ້າວໄປຂ້າງໜ້າຢ່າງໝັ້ນຄົງໃນເສັ້ນທາງທີ່ໄດ້ກຳນົດ ໄວ້ ໂດຍການປັກຕາເບິ່ງທີ່ພຣະຄຣິດ ແລະ ປະຖິ້ມແນວຄິດທັງໝົດທີ່ບໍ່ສອດຄ່ອງກັບຄຳ ສອນຂອງພຣະອົງ. ຄວາມຈິງຂອງພຣະເຈົ້າຈະເປັນຫົວຂໍ້ສຳລັບການໄຕ່ຕອງ ແລະ ພາວະ ນາຂອງລາວ. ລາວຕ້ອງຖືວ່າພຣະຄຳພີເປັນສຽງຂອງພຣະເຈົ້າທີ່ເວົ້າກັບລາວໂດຍກົງ. ດັ່ງ ນັ້ນລາວຈະພົບປັນຍາທີ່ມາຈາກພຣະເຈົ້າ.”—ເອເລັນ ຈີ. ໄວທ໌, ກິດຈະການຂອງອັກຄະ ສາວົກ, ໜ້າ 474, 475.

**ຄຳຖາມສໍາລັບການສົນທະນາ**

`ພຣະຄຣິດມີ “ພຣະລັກສະນະທັງໝົດຂອງພຣະເຈົ້າດໍາລົງຢູ່ຢ່າງເຕັມບໍລິບູນ ໃນກາຍຂອງພຣະອົງ” ແລະ ພຣະອົງ “ເປັນຫົວເໜືອອໍານາດ ແລະ ຜູ້ມີອຳ ນາດທັງປວງ” ໝາຍຄວາມວ່າແນວໃດ? (ກລຊ 2:9, 10)? ເບິ່ງ ຢຮ 1:1, ຮຣ 1:3, ແລະ 1 ປຕ 3:22 ນຳອີກ.`

`ເຮົາທຸກຄົນອາດຈະເຄີຍໄດ້ຍິນ ການໃຊ້ ກລຊ 2:14–16 ເປັນຫົວຂໍ້ໂຕ້ ແຍ້ງຕໍ່ຕ້ານວັນຊະບາໂຕທີເຈັດກັນມາແນ່. ນອກຈາກສິ່ງທີ່ບົດຮຽນໃນອາ ທິດນີ້ໄດ້ກ່າວມາແລ້ວ, ການໃຊ້ຂໍ້ພຣະຄຳພີເຫຼົ່ານີ້ເພື່ອຕອບໂຕ້ວ່າເຮົາບໍ່ຈຳ ເປັນ ຕ້ອງຮັກສາພຣະບັນຍັດຂໍ້ທີສີ່ອີກຕໍ່ໄປ ຍັງມີປັນຫາຫຍັງແດ່?`

`ທ່ານຮັບມືກັບຜູ້ທີ່ຢືນຢັນວ່າ ເຮົາຕ້ອງປະຕິບັດຕາມກົດພິທີກຳແນວໃດ?ແມ່ນວ່າ, ການປະຕິບັດຕາມກົດເຫຼົ່ານັ້ນອາດຈະຮັບພອນທາງຝ່າຍຈິດວິນ ຍານ ຫຼື ທາງດ້ານສາສະໜາສາດ, ແຕ່ມີບັນຫາທີ່ເກີດຂຶ້ນຈາກການຢືນຢັນ ວ່າຕ້ອງປະຕິບັດຕາມກົດເຫຼົ່ານັ້ນມີຫຍັງແດ່?`

`ທ່ານນາງ ເອເລັນ ຈີ່. ໄວທ໌ ໄດ້ຂຽນໄວ້ຂ້າງເທິງວ່າ ພວກເຮົາຄວນຖືວ່າ ພຣະຄໍາພີ “ເປັນສຽງຂອງພຣະເຈົ້າທີ່ເວົ້າໂດຍກົງ” ກັບພວກເຮົາ. ດັ່ງນັ້ນ,ເປັນຫຍັງເຮົາຈຶ່ງຕ້ອງປົກປ້ອງຕົນເອງຢ່າງພາກພຽນຈາກບຸກຄົນ ຫຼື ສິ່ງໃດ ກໍ່ຕາມທີ່ຈະເຮັດໃຫ້ຄວາມເຊື່ອຂອງພວກເຮົາໃນສິດອຳນາດ ແລະ ການດົນ ໃຈຂອງພຣະຄຳພີທັງໝົດອ່ອນແອລົງ, ແມ່ນແຕ່ມີບາງສວ່ນທີ່ອາດເຮັດໃຫ້ ເຮົາບໍ່ສະບາຍໃຈ?`