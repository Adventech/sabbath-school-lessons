---
title:  ຢັ່ງຮາກລົງ ແລະ ເຕີບໂຕໃນພຣະຄຣິດ
date:   02/03/2026
---

ໃຈຄວາມຫຼັກຂອງພຣະທຳໂກໂລຊາຍເປັນຫຼັກການທີ່ຊັດເຈນທີ່ສຸດຂໍ້ໜື່ງ ສຳ ລັບການດຳເນີນຊີວິດແບບຄຣິສຕຽນຄື: “ໃນເມື່ອພວກເຈົ້າໄດ້ຮັບພຣະເຢຊູຄຣິດເປັນ ພຣະຜູ້ເປັນເຈົ້າແລ້ວ, ຈົ່ງດຳເນີນຊີວິດໃນພຣະອົງດ້ວຍ” (ກລຊ 2:6). ເຮົາໄດ້ຮັບຄວາມ ລອດໂດຍການໄດ້ຮັບພຣະບຸກຄົນ, ບໍ່ພຽງແຕ່ຮັບຫຼັກຄຳສອນເທົ່ານັ້ນ. ແຕ່ການຮັບເອົາ ພຣະເຢຊູຍັງລວມເຖິງການຮັບເອົາຄຳສອນທັງໝົດຂອງພຣະອົງດ້ວຍ, ເຊິ່ງໄດ້ຖ່າຍທອດ ຜ່ານທາງພວກອັກຄະສາວົກ ແລະ ຜູ້ປະກາດພຣະທໍາໃນພຣະຄໍາພີ (ເບິ່ງ ອຟຊ 2:20).

ສຳຄັນກວ່າສິ່ງອື່ນໃດ, ການຮັບເອົາພຣະຄຣິດໝາຍເຖິງການຕາຍຕໍ່ຕົນເອງ,ການຍອມຈຳນົນຕົນເອງຢ່າງສົມບູນຕໍ່ພຣະຄຣິດຜູ້ຊົງພຣະຊົນຢູ່.

ພຣະຄຳທີ່ມີຊີວິດ (ພຣະເຢຊູ) ບໍ່ສາມາດແຍກອອກຈາກພຣະວັດຈະນະທີ່ຂຽນ ໄວ້ (ພຣະຄໍາພີ) ໄດ້. ທາງສອງເປັນສອງດ້ານຂອງຫຼຽນດຽວກັນ. ອັນທີ່ຈິງ, ເຮົາສາ ມາດຮູ້ຈັກພຣະເຢຊູໄດ້ໂດຍທາງພຣະຄຳພີເທົ່ານັ້ນ. ເຮົາ “ດຳເນີນຊີວິດ” ຫຼື ໃຊ້ຊີວິດ “ໃນພຣະອົງ ຊຶ່ງໝາຍຄວາມວ່າເຮົາຍອມໃຫ້ພຣະຄຳ ແລະ ພຣະວິນຍານຂອງພຣະອົງ ນຳເຮົາໃນການຕັດສິນໃຈ ແລະ ການປະຕິບັດທັງໝົດຂອງເຮົາ.

ໃນໂກໂລຊາຍ 2:7, ອັກຄະທູດໂປໂລໄໃຊ້ຄຳປຽບທຽບທີ່ພົບໄດ້ທົ່ວໄປໃນ ພຣະຄຳພີທີ່ ເຊິ່ງປຽບທຽບຄຣິສຕຽນກັບຕົ້ນໄມ້. ເຮົາຢັ່ງຮາກຢູ່ໃນພຣະຄຣິດໂດຍ ການຍອມຮັບພຣະອົງເປັນພຣະຜູ້ຊ່ວຍໃຫ້ລອດຂອງເຮົາ ແລະ ຈັດລະບຽບຊີວິດຂອງ ເຮົາຕາມພຣະຄຳຂອງພຣະອົງ. ນັ້ນແມ່ນວິທີທີ່ເຮົາ “ຕັ້ງໝັ້ນຢູ່ໃນຄວາມເຊື່ອ.”

`ຂໍ້ພຣະຄໍາພີຕໍ່ໄປນີ້ອະທິບາຍໃຫ້ເຫັນຄຳປຽບທຽບຕົ້ນໄມ້ ເປັນດັ່ງສັນຍະລັກ ຂອງຜູ້ເຊື່ອແນວໃດ? (ເບິ່ງ ອຊຢ 61:3, ມທ 3:10, ລູກາ 8:11–15, 1 ກຣທ 3:6.)`

ອັກຄະທູດໂປໂລໄດ້ອະທິບາຍຢ່າງຊັດເຈນເຖິງສອງທາງເລືອກເປີດໃຫ້ຜູ້ເຊື່ອ.ທາງເລືອກທໍອິດຄືການຍັງເປັນ “ຕົ້ນໄມ້ທີ່ພຣະຜູ້ເປັນເຈົ້າປູກ” (ອຢຊ 61:3) ແລະດໍາລົງ ໃຫ້ສົມບູນໃນພຣະຄຣິດ ໂດຍການຍຶດໝັ້ນໃນພຣະອົງແລະຄຳສອນຂອງພຣະອົງ. ອີກ ທາງເລືອກໜື່ງສາມາດປຽບໄດ້ກັບຕົ້ນໄມ້ທຽມທີ່ເບິ່ງຄືຈິງ ແຕ່ຄວາມເປັນຈິງແລ້ວບໍ່ມີຊີ ວິດ. ໂດຍການຮັບເອົາປັດຊະຍາແລະປະເພນີຂອງມະນຸດ, ເຮົາຈຶ່ງຕົກເປັນ “ຊະເລີຍ” (ກລຊ 2:8, ESV). ເຖິງແມ່ນວ່າພຣະຄຣິດໄດ້ປົດປ່ອຍເຮົາໃຫ້ເປັນອິດສະຫຼະແລ້ວ, ແຕ່ກໍ່ເປັນໄປໄດ້ທີ່ຈະຕົກເປັນທາດອີກຄັ້ງດ້ວຍແອກຂອງການເປັນຂ້າທາດ (ຄລຕ 5:1; ທຽບ ກຈກ 15:10).

ສະຫຼຸບແລ້ວ, ການຍອມຮັບຄຳສອນທີ່ບໍ່ສອດຄ່ອງຕາມພຣະຄໍາພີໝາຍເຖິງການ ປະຕິເສດພຣະຄຣິດ ເພາະວ່າຜູ້ທີ່ຍອມຮັບຄຳສອນທີ່ບໍ່ຖືກຕ້ອງນັ້ນ ຢ່າງໜ້າເສຍດາຍ ໄດ້ ຮັບເອົາຂ່າວປະເສີດທີ່ແຕກຕ່າງ ແລະ ໄດ້ຍອມຮັບເອົາອຳນາດຂອງມະນຸດເໜືອອຳນາດ ຂອງພຣະຄຳພີ (ເບິ່ງ ຄລຕ 1:6–9). ນີ້ເປັນສິ່ງອັນຕະລາຍຮູບແບບໜຶ່ງໃນຄຣິສຕະຈັກ ໃນຍຸກທໍາອິດຢ່າງໃດ ແລະ ກໍຍັງຄົງເປັນອັນຕະລາຍຈົນເຖິງທຸກມື້ນີ້ຢ່າງນັ້ນ.

`ປະສົບການຂອງທ່ານເອງກັບຄວາມໝາຍຕາຍຕໍ່ຕົນເອງເພື່ອຮັບເອົາພຣະຄຣິດ ນັ້ນເປັນຢ່າງໃດ? ເປັນຫຍັງມັນຕ້ອງເປັນຂະບວນການທີ່ຕໍ່ເນື່ອງ?`