---
title:  ສະຕິປັນຍາ ແລະ ຄວາມຮູ້ຂອງພຣະເຈົ້າ
date:   01/03/2026
---

ໂຢບໄດ້ຖາມວ່າ, “ປັນຍານັ້ນຈະຊອກຫາໄດ້ຢູ່ໃສ? ແລະຢູ່ທີ່ໃດພວກເຮົາຈະ ຮຽນເອົາຄວາມເຂົ້າໃຈໄດ້?” (ໂຢບ 28:12). ໂປໂລຕອບວ່າ: ໃນພຣະຄຣິດ, “ໃນພຣະ ອົງນັ້ນເຊິ່ງຊັບສົມບັດແຫ່ງສະຕິປັນຍາ ແລະ ຄວາມຮູ້ທັງໝົດເຊື່ອຊ້ອນໄວ້ໃນພຣະອົງ” (ກລຊ 2:3; ທຽບ 1 ກຣທ 1:30). ຖ້າເຮົາມີພຣະຄຣິດ, ເຮົາກໍ່ມີທຸກສິ່ງ, ແມ່ນແຕ່ “ຄວາມເຂົ້າໃຈອັນຄົບຖ້ວນ” ໃນຈຸດປະສົງຂອງຊີວິດ (ກລຊ 2:2). ໂດຍທາງພຣະອົງ, ຄວາມເລິກລັບຂອງພຣະເຈົ້າ, ເຊິ່ງກວມເອົາແຜນການແຫ່ງຄວາມລອດທັງໝົດ, ໄດ້ຮັບ ການເປີດເຜີຍ.

`ໃຫ້ອ່ານ ກລຊ 2:1–7. ຈຸດປະສົງຂອງອັກຄະທູດໂປໂລໃນການຂຽນຈົດໝາຍ ສະບັບນີ້ແມ່ນຫຍັງ?`

ຄຳວ່າ taxis ໃນພາສາກຣີກ, ແປວ່າ “ລະບຽບ” ຖືກໃຊ້ໃນພຣະຄຳພີໃໝ່ເພື່ອ ອ້າງເຖິງລະບົບໜ້າທີຂອງປະໂລຫິດຂອງອາໂຣນ (ລູກາ 1:8, ຮຣ 7:11) ແລະ ເມຄີເຊ ເດັກ (ຮຣ 5:6, 10, NKJV; ຮຣ 6:20, NKJV; ຮຣ 7:11, 17, NKJV), ແຕ່ອັກ ຄະທູດໂປໂລນໍາມາໃຊ້ມັນກັບລະບຽບໃນຄຣິສຕະຈັກ (1 ກຣທ 14:40) ລວມທັງທີໃຊ້ ໃນທີ່ນີ້ດ້ວຍ. ບາງຄັ້ງມີແນວໂນ້ມທີ່ຈະພິຈາລະນາລະບຽບ ແລະ ການຈັດຕັ້ງຂອງຄຣິດ ຕະຈັກວ່າ ເປັນພຽງສະຖາບັນຂອງສາສະໜາຈັກທີ່ບໍ່ມີຄວາມສຳຄັນທາງດ້ານສາສະໜາ ສາດ.

ແຕ່ໂດຍການກຳນົດຄຸນສົມບັດທີ່ເໝາະສົມໃນການນະມັດສະການ (ເບິ່ງຕົວຢ່າງ 1 ກຣທ 11), ແລະ ລະບຸວິທີການຄັດເລືອກຜູ້ປົກຄອງ ແລະ ມັກຄະນາຍົກ (1 ຕມທ 3, ຕຕ 1), ອັກຄະທູດໂປໂລໄດ້ລະມັດລະວັງຫຼາຍໃນການຮັກສາຄວາມເປັນລະບຽບໃນ ຄຣິດຕະຈັກ. ດ້ວຍມາດຕະການເຫຼົ່ານີ້, ພຣະປັນຍາຂອງພຣະເຈົ້າ ແລະ ຫຼັກຄຳສອນຂອງ ພຣະຄໍາພີໄດ້ຮັບການຮັກສາ ແລະ ເຜີຍແຜ່.

ຜົນຈາກຫຼັກຄຳສອນທີ່ຖືກຕ້ອງທີ່ຊາວໂກໂລຊາຍໄດ້ຮັບຈາກເພື່ອນຮ່ວມງານ ຂອງອັກຄະທູດໂປໂລ, ພວກເຂົາຈຶ່ງມີ “ຄວາມໝັ້ນຄົງ” ໃນຄວາມເຊື່ອ. ມັນຈະບໍ່ສັ່ນ ຄອນ ເພາະຕັ້ງຢູ່ເທິ່ງຮາກຖານຂອງພຣະຄໍາພີທີ່ໝັ້ນຄົງ ທີ່ຈະຊ່ວຍປົກປ້ອງພວກເຂົາຈາກ ຄວາມຜິດພາດທີ່ຖືກສົ່ງເສີມໂດຍຄູສອນປອມ ຫາກຍຶດໝັ້ນຫຼັກຄໍາສອນທີ່ຖືກຕ້ອງ.

`ປະສົບການຂອງທ່ານກັບຄວາມຈໍາເປັນຂອງ “ຄວາມເປັນລະບຽບ” ໃນຊີວິດ ຝ່າຍວິນຍານຂອງທ່ານເປັນແບບໃດ?`