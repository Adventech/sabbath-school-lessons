---
title:  ການເຊື່ອມສໍາພັນຂອງຄຣິສຕະຈັກ
date:   23/03/2026
---

ໃນໂລກທີ່ເຊື່ອມຕໍ່ກັນດ້ວຍອິນເຕີເນັດ, ສື່ສັງຄົມອອນລາຍ, ແລະ ອຸປະກອນ ເຄື່ອງປະດິດຕ່າງໆນັບບໍ່ຖ້ວນ, ມັນຍາກທີ່ຈະຈິນຕະນາການເຖິງສິ່ງທ້າທາຍທີ່ອັກຄະທູດ ໂປໂລປະເຊີນໃນການຊ່ວຍໃຫ້ຄຣິສຕະຈັກຕ່າງໆຮູ້ສຶກວ່າ ພວກເຂົາເປັນສ່ວນໜຶ່ງຂອງ ສິ່ງທີ່ໃຫຍ່ກວ່າກຸ່ມສາສະນິກາຊົນທ້ອງຖິ່ນຂອງພວກເຂົາເອງ.

`ໃຫ້ອ່ານ ກລຊ 4:10, 11. ນອກຈາກສົ່ງຂ່າວໄປມາຜ່ານທູດຜູ້ສົ່ງຂ່າວ (ກລຊ 4:7–9) ແລ້ວ, ອັກຄະທູກໂປໂລກໍ່ໄດ້ຊຸກຍູ້ສົງເສີມການຕິດຕໍ່ສື່ສານດ້ວຍວິທີອື່ນໃດ ອີກແດ່? ເມື່ອພິຈາລະນາເບິ່ງເຖິງບັນຫາບາງປະການທີ່ອັກຄະທູດໂປໂລໄດ້ກ່າວເຖິງໃນ ຈົດໝາຍສະບັບນີ້, ຂ່າວສານໃດທີ່ອາດສື່ຜ່ານຄຳທັກທາຍເຫຼົ່ານີ້?`

ໂປໂລໄດ້ສ້າງ ແລະ ສົ່ງເສີມການເຊື່ອມສໍາພັນລະຫວ່າງຜູ້ເຊື່ອດ້ວຍກັນດ້ວຍຄໍາ ທັກທາຍເຫຼົ່ານີ້,. ເຮົາຮຽນຮູ້ຈາກທີ່ນີ້ວ່າມາຣະໂກເປັນພີ່ນ້ອງແທ້ຂອງບາຣະນາບາ. ດັ່ງ ນັ້ນ ອັກຄະທູດໂປໂລຈຶ່ງປູທາງໃຫ້ມາຣະໂກສາມາດໄປຢ້ຽມຢາມເມືອງໂກໂລຊາຍໄດ້. ອາຣິດຕາໂຂຖືກກ່າວເຖິງຕາມຕົວອັກສອນວ່າເປັນ “ເພື່ອນນັກໂທດ(ຮ່ວມຄຸກຝ” ນັ້ນຄື, ລາວຖືກຄຸກພ້ອມກັນກັບອັກຄະທູດໂປໂລ. ພວກເຂົາທັງສອງຄົນເປັນທະຫານທີ່ມີສວມ “ອາວຸດຍຸດທະພັນຂອງພຣະເຈົ້າ” (ອຟຊ 6:10, 11) ຕໍ່ສູ້ເພື່ອປົດປ່ອຍຊະເລີຍຂອງຊາ ຕານໃຫ້ໄດ້ຮັບການຮັບໃຊ້ໃນອານາຈັກຂອງພຣະເຈົ້າ (ເບິ່ງ 2 ຕຕ 2:1–4). ພຣະເຢຊູ/ຢູສະໂຕ (ຊື່ຢິວ ແລະ ໂຣມັນທີ່ມີສຽງຄ້າຍຄືກັນຫຼາຍໃນພາສາກຣີກ, ຄືກັບໂຊໂລ/ໂປໂລ) ກໍ່ໄດ້ຮັບການແນະນໍາໃຫ້ພວກເຂົາເປັນເພື່ອນຮ່ວມງານທີ່ໜ້າເຊື່ອຖືໃນການປະກາດຂ່າວ ປະເສີດດ້ວຍ.

ອັກຄະທູດໂປໂລເນັ້ນຍໍ້າວ່າ ອາຣິດຕາໂຂ, ມາຣະໂກ ແລະ ຢຸສະໂຕເປັນຜູ້ເຊື່ອ ຊາວຢິວ (“ທີ່ໄດ້ຮັບພິທີຕັດ”). ຫຼັງຈາກນັ້ນ, ລາວກໍກ່າວເຖິງຊາວຕ່າງຊາດສາມຄົນຄື: ເອປາຟາ, ລູກາ ແລະ ເດມາ (ກລຊ 4:12–14). ມັນເປັນເລື່ອງສຳຄັນທີ່ ເພື່ອນຮ່ວມ ງານເຫຼົ່ານີ້ສາມາດເຮັດວຽກຮ່ວມກັນໄດ້ຢ່າງມີປະສິດທິພາບ, ຢ່າງເປັນອັນໜື່ງອັນດຽວ ກັນ ແລະຢ່າງເຂົ້າກັນໄດ້ດີ ເຖິງແມ່ນວ່າຈະມີຄວາມເຄັ່ງຕຶງບາງຢ່າງໃນຄຣິສຕະຈັກລະ ຫວ່າງຊາວຢິວແລະຄົນຕ່າງຊາດ. ຢ່າງໃດກໍຕາມ ການທີ່ອັກຄະທູດກ່າວວ່າ “ພຽງແຕ່”, ນັ້ນ ເໝືອນຈະສະແດງເຖິງຄວາມຜິດຫວັງໃນເລື່ອງທີ່ຄຣິສຕຽນຊາວຢິວຫຼາຍຄົນ ບໍ່ໄດ້ ຢືນຢູ່ຄຽງຂ້າງລາວໃນຍາມທຸກຍາມລໍບາກ. ເຖິງຢ່າງໃດກໍ່ຕາມ, ມັນເປັນເລື່ອງສຳຄັນທີ່ ໃນເວລານີ້, ໂຢຮັນມາຣະໂກ, ຜູ້ທີ່ໄດ້ປະຖິ້ມອັກຄະທູດໂປໂລ ແລະບາຣະນາບາໃນລະ ຫວ່າງການເດີນທາງເຜີຍແຜ່ສາສະໜາຄັ້ງທຳອິດຂອງພວກເຂົາ ເມື່ອຫຼາຍປີກ່ອນ (ກຈກ 13:13), ກັບພິສູດໃຫ້ເຫັນວ່າບໍ່ພຽງຈົງຮັກພັກດີເທົ່ານັ້ນ ແຕ່ຍັງເປັນ “ຜູ້ປອບໃຈ” ໃຫ້ແກ່ອັກຄະທູດໂປໂລອີກດ້ວຍ (ກຈກ 15:36–40).

ໄພຄຸກຄາມຕໍ່ຄວາມເປັນໜື່ງດຽວກັນບໍ່ແມ່ນເລື່ອງໃໝ່. ໃນຊຸມປີມໍ່ໆມານີ້,ຄຣິສຕະຈັກແອັດເວນຕິສໄດ້ມີການປ່ຽນແປງຢ່າງເລິກເຊິ່ງ ໃນຂະນະທີຂະຫຍາຍໄປທົ່ວ ໂລກ ແລະ ປັດໄຈຕ່າງໆໄດ້ບັນທອນຄວາມເປັນໜື່ງດຽວ. ຄວາມກົດດັນຕໍ່ຄວາມເປັນ ໜື່ງດຽວນີ້ສາມາດສໍາຜັດໄດ້ໃນທຸກລະດັບຂອງຄຣິສຕະຈັກ.

`ທ່ານຈະເຮັດຢ່າງໃດໃນຄຣິສຕະຈັກທ້ອງຖິ່ນຂອງທ່ານ ພື່ອຫຼຸດຜ່ອນສິ່ງຕ່າງໆທີ່ ເປັນໄພຄຸກຄາມຕໍ່ຄວາມເປັນນໍ້າໜື່ງໃຈດຽວກັນຂອງເຮົາ? ຄວາມເຄັ່ງຕຶງເຫຼົ່ານີ້ໃນລະ ດັບທ້ອງຖິ່ນມີຫຍັງແດ່ ແລະ ສາມາດເຮັດຫຍັງແດ່ກັບສິ່ງເຫຼົ່ານີ້?`