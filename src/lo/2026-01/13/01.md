---
title:  ຢືນຢັດໃນທຸກສິ່ງເພື່ອພຣະຄຣິດ
date:   21/03/2026
---

### ໃຫ້ອ່ານສໍາລັບບົດຮຽນາທິດນີ້
ກລຊ 4:7–18; ອຟຊ 6:21; ກຈກ 15:36–40; 2 ຕມທ 4:10, 11; 2 ປຕ 3:10–14; ອຊຢ 60:1–3.

> <p>ຂໍ້ຄວນຈໍາ</p>
> “ຈົ່ງໂມທະນາຂອບພຣະຄຸນພຣະເຈົ້າໃນທຸກສິ່ງ ເພາະນີ້ແຫຼະ ແມ່ນສິ່ງທີ່ພຣະ ເຈົ້າພຣະໄທ ເຊິ່ງປະກົດໃນນພຣະຄຣິດເຢຊູສຳລັບເຈົ້າທັງຫລາຍ” (1 ທສນ 5:18, NKJV)

ພາກສ່ວນສຸດທ້າຍຂອງພຣະທຳໂກໂລຊາຍເປີດເຜີຍໃຫ້ເຫັນເຖິງເຄືອຂ່າຍເພື່ອນຮ່ວມງານທີ່ກວ້າງຂວາງຍິ່ງຂື້ນຂອງອັກຄະທູດໂປໂລ. ພຣະທໍາກິດຈະການສະແດງໃຫ້ ເຫັນວ່າລາວຮ່ວມມືກັບບາຣະນາບາກ່ອນ, ຈາກນັ້ນກັບຊີລາ ແລະຈາກນັ້ນໃຫ້ພາບລວມ ຂອງການເດີນທາງເຜີຍແຜ່ສາດສະໜາສາມຄັ້ງຂອງລາວ.

ໃນອາທິດນີ້ເຮົາຈະມາເບິ່ງຍຸດທະສາດເຜີຍແຜ່ສາດສະໜາຂອງອັກຄະທູດໂປໂລ, ເຊິ່ງກ່ຽວຂ້ອງກັບການໃຊ້ເວລາ ແລະຊັບພະຍາກອນຢ່າງມີປະສິດທິພາບໃນການເຂົ້າເຖິງ ຈຸດສູນກາງທີ່ສຳຄັນຂອງອານາຈັກໂຣມັນ, ລວມເຖິງຝຶກອົບຮົມຜູ້ຮັບໃຊ້ພຣະເຈົ້າທີ່ມີ ແວວ ເພື່ອໄປເຖິງເມືອງໃຫຍ່ແລະເມື່ອງນ້ອຍໆທີ່ໂປໂລບໍ່ໄດ້ໄປຢ້ຽມຢາມ, ເຊັ່ນ: ໂກໂລ ຊາຍ, ເລົາດີເຊຍ, ແລະ ເຮຣາໂປລີ.

ຜ່ານການຢ້ຽມຢາມສ່ວນຕົວໃນລະຫວ່າງການເດີນທາງຂອງລາວ ແລະ ໂດຍ ສະເພາະໃນຖານະເປັນນັກໂທດ, ໂປໂລໄດ້ຕິດຕໍ່ພົວພັນຜູ້ຄົນ ແລະ ຄຣິສຕະຈັກຢ່າງບໍ່ ຂາດ ໂດຍຜ່ານຈົດໝາຍຂອງລາວ. ລາວຮັບຮູ້ດີວ່າຄວາມສຳເລັດຂອງພາລະກິດຂ່າວປະ ເສີດຂຶ້ນກັບທຸກຄົນທີ່ຮ່ວມມືກັນ - ທັງຄຣິສຕຽນທີ່ເປັນຊາວຢິວ ແລະຕ່າງຊາດ; ຜູ້ຊາຍ ແລະຜູ້ຍິງ; ເຊັ່ນຄົນຢ່າງ ຕີຄີກ, ອາຣິສຕາກ, ຢຸສໂຕ, ເອປາຟຣັດ, ລູກາ, ແລະ ນິມຟາ. ສິ່ງທີ່ໜ້າສົນໃຈ, 	ເຮົາຍັງໄດ້ຍິນກ່ຽວກັບຈົດໝາຍສະບັບໜື່ງທີ່ລາວຂຽນເຖິງລາວດີເກອາ ທີ່ບໍ່ໄດ້ ຖືກຮັກສາໄວ້ສຳລັບເຮົາໃນປະຈຸບັນ. ໂປໂລໄດ້ລວບລວມເອົາຫຼາຍສິ່ງຫຼາຍຢ່າງໄວ້ໃນຂໍ້ ສຸດທ້າຍເຫຼົ່ານີ້, ລວມທັງຄຳເຕືອນສ່ວນຕົວຕໍ່ຊາຍຄົນໜຶ່ງຊື່ວ່າ ອາຄິບໂປ. ລາວໄດ້ເຮັດ ທຸກວິທີທາງເພື່ອເສີມສ້າງຄຣິສຕະຈັກໃນຂະນະທີ່ລາວຍັງສາມາດເຮັດໄດ້.