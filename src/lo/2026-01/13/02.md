---
title:  ບົດຮຽນກ່ຽວກັບການເຜີຍແຜ່ຄວາມເຊື່ອ
date:   22/03/2026
---

ເຮົາຮຽນຮູ້ຫຼາຍຢ່າງຈາກໂປໂລກ່ຽວກັບການເຜີຍແຜ່ຂ່າວປະເສີດ. ການເດີນ ທາງຂອງລາວກວມໄລຍະທາງປະມານ 13,400 ໄມລ໌. ນີ້ເປັນເລື່ອງທີ່ອັດສະຈັນໃຈ, ເພາະວ່າສ່ວນໃຫຍ່ເປັນການຍ່າງ ແລະ ບາງຄັ້ງລາວກໍຢູ່ໃນຄຸກ.

ໂປໂລໄດ້ໃຊ້ເວລາຫຼາຍພໍຄວນຢູ່ໃນສູນກາງການຄ້າ, ເຊັ່ນ: ເມືອງໂກລິນໂທ ແລະ ເມືອງເອເຟໂຊ, ຈາກທີ່ນັ້ນຂ່າວສານສາມາດແຜ່ລາມໄປສູ່ເມືອງທ້ອງຖິ່ນຕ່າງໆ. ລາວຍັງໄດ້ກັບຄືນໄປຄຣິສຕະຈັກຕ່າງໆທີ່ລາວໄດ້ກໍ່ຕັ້ງຂຶ້ນເພື່ອເສີມສ້າງ ແລະ ໃຫ້ກຳລັງ ໃຈຜູ້ເຊື່ອໃໝ່ຢູ່ທີ່ນັ້ນ. ເມື່ອລາວບໍ່ສາມາດໄປຢ້ຽມຢາມຄຣິສຕະຈັກຕ່າງໆດ້ວຍຕົນເອງ ໄດ້, ລາວກໍສົ່ງຈົດໝາຍໄປ. ດ້ວຍວິທີນີ້, ຜູ້ເຊື່ອຈື່ງຮູ້ວ່າລາວຍັງລະນຶກເຖິງພວກເຂົາ ແລະ ເປັນຫ່ວງພວກເຂົາຢູ່.

`ໃຫ້ອ່ານ ກລຊ 4:7–9; ທຽບ ອຟຊ 6:21. ຕີຂີໂກຖືກກ່າວເຖິງຢ່າງໃດ ແລະ ໂປໂລໃຫ້ເຫດຜົນຫຍັງແດ່ສຳລັບການສົ່ງລາວ ແລະ ໂອເນຊີໂມໄປເມືອງໂກໂລຊາຍ?`

ບາງສິ່ງສື່ສານດ້ວຍວາຈາດີກວ່າການຂຽນ. ມັນໜ້າສົນໃຈທີ່ຈະຮູ້ວ່າຂ່າວຫຍັງ ທີ່ຊາຍສອງຄົນນີ້ສົ່ງໃຫ້ຊາວໂກໂລຊາຍ. ເມື່ອພິຈາລະນາຈາກເຈດຕະນາຂອງໂປໂລທີ່ ວ່າເລື່ອງເຫຼົ່ານີ້ຈະ “ປອບໂຍນ” (NKJV) ແລະ “ໃຫ້ກຳລັງໃຈ” ພວກເຂົາ (ກລຊ 4:7–9, ESV), ມັນໜ້າຈະມີລາຍລະອຽດກ່ຽວກັບສະຖານະການຂອງອັກຄະທູດໂປໂລໃນ ຄຸກລວມຢູ່ດ້ວຍ. ບໍ່ວ່າໃນກໍລະນີໃດໆ, ການສື່ສານເຊັນນີ້ກໍມີຄວາມສຳຄັນໃນຖານະເປັນ ວິທີການຮັກສາຄວາມສໍາພັນສ່ວນຕົວທີ່ຜູກມັດຜູ້ເຊື່ອເຂົ້າດ້ວຍກັນ.

ຕີຂີໂກ, ຊື່ຂອງລາວມີຄວາມໝາຍວ່າ “ໂຊກດີ,” ເປັນທູດທີ່ໜ້າເຊື່ອຖືໄດ້ທີ່ ເຫັນຢ່າງຊັດເຈນ. ລາວໄດ້ຮັບການກ່າວເຖິງວ່າເປັນ “ຜູ້ຮັບໃຊ້ທີ່ສັດຊື່” ແລະ “ເພື່ອນ ຮ່ວມງານ”, ລາວເປັນໜຶ່ງໃນສອງຄົນຈາກອາຊີທີ່ອັກຄະທູດໂປໂລເລືອກ (ກຈກ 20:4) ໃຫ້ຮ່ວມເດີນທາງໄປກັບລາວເພື່ອຮວມຮ່ວມເງິນບໍລິຈາກສຳລັບຜູ້ເຊື່ອທີ່ຂັດສົນໃນເຢຣູຊາເລັມ. ລາວຍັງຢູ່ກັບອັກຄະທູດໂປໂລໃນລະຫວ່າງຖືກຈໍາຄຸກຄັ້ງທີສອງຂອງລາວໃນກຸງ ໂຣມ, ຈາກທີ່ນັ້ນລາວກໍຖືກສົ່ງໄປເມືອງເອເຟໂຊເພື່ອເສີມສ້າງວຽກງານຢູ່ທີ່ນັ້ນ (2 ຕມ ທ 4:12). ໂປໂລຍັງຄິດກ່ຽວກັບການສົ່ງລາວໄປຫາຕີໂຕ, ໃນເກາະເຄຣດ (ຕຕ 3:12). ຄົນທີ່ໄປກັບລາວແມ່ນໂອເນຊີໂມ, ຜູ້ທີ່ອັກຄະທູດໂປໂລໃຫ້ກັບໃຈເຊື່ອໃນກຸງໂຣມ (ເບິ່ງ ບົດຮຽນທີ 1) ແລະອະທິບາຍວ່າເປັນ “ຜູ້ສັດຊື່.”

ເໝືອນວ່າອັກຄະທູດໂປໂລຍັງຢາກຮູ້ກ່ຽວກັບສະຖານະການຂອງຜູ້ເຊື່ອໃນໂກ ໂລຊາຍດ້ວຍ. ການສົ່ງຂ່າວກັບຫາລາວໂດຍຜູ້ໃດຜູ້ໜຶ່ງກໍຄົງບໍ່ເປັນເລື່ອງຍາກ ຖ້າຄົນນັ້ນ ບໍ່ແມ່ນຕີຂີໂກເອງ. ນີ້ແມ່ນອີກວິທີໜຶ່ງທີ່ອັກຄະທູດໂປໂລສະແດງຄວາມຮັກ ແລະ ຄວາມເປັນຫ່ວງເປັນໄຍຂອງລາວຕໍ່ຜູ້ເຊື່ອຢູ່ທີ່ນັ້ນ, ເຖິງແມ່ນວ່າລາວບໍ່ໄດ້ໄປຢ້ຽມຢາມ ຄຣິສຕະຈັກດ້ວຍຕົວເອງ ແລະເປັນວິທີທີ່ລາວໄດ້ເສີມສ້າງພວກເຂົາໃນຄວາມເຊື່ອເພື່ອ ໃຫ້ພວກເຂົາສາມາດເຂົ້າເຖິງຄົນອື່ນໄດ້.

`ເລື່ອງລາວສ່ວນຕົວເຫຼົ່ານີ້ໃນຈົດໝາຍຂອງອັກຄະທູດໂປໂລບໍ່ພຽງແຕ່ສະແດງ ໃຫ້ເຫັນເຖິງຄວາມເປັນມະນຸດຂອງລາວເທົ່ານັ້ນ, ແຕ່ຍັງເປັນການຢືນຢັນການມີຫຼັກການ ໃນການຮັບໃຊ້ຂອງລາວດ້ວຍວິທີຖ່ອມຕົວແນວໃດ?`