---
title:  ສຶກສາເພີ່ມເຕີ່ມ
date:   27/03/2026
---

“ຄົນທີ່ຍອມຈໍານົນຕໍພຣະຄຣິດຈະກາຍເປັນປ້ອມປາການຂອງພຣະອົງ ເອງ, ເຊິ່ງພຣະອົງຊົງຄອບຄອງຢູ່ໃນໂລກທີ່ມີການກະບົດ ແລະພຣະອົງຊົງປະສົງວ່າ ຈະບໍ່ ມີອຳນາດໃດໃນໂລກເປັນທີ່ຮູ້ຈັກ ນອກຈາກອໍານາດຂອງພຣະອົງເອງ. ບຸກຄົນທີ່ຢູ່ໃຕ້ ການຄອບຄອງຈາກເຫຼົ່າທູກສະຫວັນຈະຕ້ານທານຕໍ່ການໂຈມຕີການໂຈມຕີຂອງຊາຕານ ໄດ້. ແຕ່ຈົນກວ່າເຮົາຍອມຈຳນົນຕໍ່ການຄວບຄຸມຂອງພຣະຄຣິດ, ເຮົາກໍຈະຖືກຄອບງຳ ໂດຍຄົນຊົ່ວ. ຮົາຕ້ອງຍອມຢູ່ພາຍໃຕ້ການຄວບຄຸມຂອງຜູ້ມີອຳນາດຍິ່ງໃຫຍ່ຜູ້ໜຶ່ງ ຫຼື ອີກຜູ້ໜື່ງທີ່ກຳລັງແຍງຊິງກັນເພື່ອອຳນາດສູງສຸດຂອງໂລກຢ່າງຫຼີກລ່ຽງບໍ່ໄດ້. ມັນບໍ່ຈຳ ເປັນທີ່ເຮົາທີ່ຈະເລືອກຮັບໃຊ້ອານາຈັກແຫ່ງຄວາມມືດໂດຍເຈດຕະນາ ເພື່ອທີ່ຈະຢູ່ພາຍ ໃຕ້ການຄອບງໍາຂອງມັນ. ເຮົາພຽງແຕ່ຕ້ອງລະເລີຍທີ່ຈະສໍາພັນກັບອານາຈັກແຫ່ງຄວາມ ສະຫວ່າງ. ຖ້າຫາກຈາກເຮົາບໍ່ໃຫ້ການຮ່ວມມືກັບເຫຼົ່າທູກສະຫວັນ, ຊາຕານຈະເຂົ້າຄອບ ຄອງຫົວໃຈຂອງເຮົາ ແລະຈະເຮັດໃຫ້ຫົວໃຈເຮົາເປັນທີ່ພັກອາໄສຂອງມັນ. ການປ້ອງກັນ ຄວາມຊົ່ວຮ້າຍມີພຽງວິທີດຽວຄື ໃຫ້ພຣະຄຣິດມາສະຖິດຢູ່ໃນຫົວໃຈຂອງເຮົາ ໂດຍ ຄວາມເຊື່ອໃນຄວາມຊອບທຳຂອງພຣະອົງ.

ນອກເສຍຈາກເຮົາເຊື່ອມຕໍ່ຢ່າງຂາດບໍ່ໄດ້ກັບພຣະເຈົ້າ, ເຮົາກໍບໍ່ສາມາດຕ້ານ ທານອິດທິພົນຂອງການຮັກຕົນເອງ, ການເອົາແຕ່ໃຈຕົນເອງ ແລະການລໍ້ລວງທີ່ຊົ່ວຮ້າຍ ໃຫ້ເຮັດບາບໄດ້. ເຮົາອາດຈະປະຖິ້ມນິໄສທີ່ບໍ່ດີຫຼາຍຢ່າງ ເພາະວ່າເວລານັ້ນເຮົາອາດແຍກ ທາງກັບຊາຕານ; ແຕ່ຖ້າບໍ່ມີການເຊື່ອມຕໍ່ທີ່ຈໍາເປັນກັບພຣະເຈົ້າ, ໂດຍການຍອມຈຳນົນ ຕົນເອງຕໍ່ພຣະອົງໃນທຸກຊ່ວງເວລາ, ເຮົາກໍຈະພ່າຍແພ້. ຫາກປາສະຈາກຄວາມຄຸ້ນເຄີຍສ່ວນຕົວກັບພຣະຄຣິດ ແລະຄວາມສຳພັນຢ່າງຕໍ່ເນື່ອງ, ເຮົາ ຈະຕົກຢູ່ໃນຄວາມອະນຸເຄາະຂອງສັດຕູ, ແລະຈະເຮັດຕາມຄຳສັ່ງຂອງມັນ ໃນທີ່ສຸດ.” —ນາງເອເລັນ ຈີ. ໄວທ໌, ຄວາມປາຖະໜາແຫ່ງປວງຊົນ, ໜ້າ 324.

**ຄຳຖາມສໍາລັບການສົນທະນາ**

`ໃຫ້ພິຈາລະນາຄຳເວົ້າຂອງ ເອເລັນ ຈີ່. ໄວທຼທີ່ກ່າວໄວ້ຂ້າງເທິງ. ແມ່ນແລ້ວ, ມີພຽງແຕ່ສອງຝ່າຍໃນສົງຄາມແຫ່ງຈັກກະວານລະຫວ່າງຄວາມດີກັບຄວາມຊົ່ວ ແລະ ເວັ້ນເສຍແຕ່ວ່າເຮົາເລືອກພຣະຄຣິດຢ່າງມີສະຕິ, ເຮົາກໍຢູ່ຝ່າຍ ຊາ ຕານ (ລູກາ 11:23). ບໍ່ວ່າຄວາມຄິດນັ້ນອາດຈະລົບກວນຄວາມຮູ້ສຶກ ຂອງເຮົາຫຼາຍປານໃດ, ພຣະເຈົ້າຈະບໍ່ມີຂໍ້ຜູກມັດໃດໆເພື່ອໃຫ້ແນ່ໃຈວ່າ ຄວາມຈິງຂອງພຣະອົງຈະບໍ່ເຮັດໃຫ້ພວກເຂົາຂຸ່ນເຄືອງໃຈ. ຄວາມເປັນຈິງນີ້ ບອກຫຍັງທ່ານກ່ຽວກັບການຍອມຈຳນົນຄວາມປາດຖະໜາຂອງທ່ານຕໍ່ພຣະຄຣິດສໍາຄັນຢ່າງໃດກັນແທ້?`

`ໃຫ້ອ່ານ ພນມ 14:14–16. ຝົນຕົ້ນລະດູໃນວັນເພນເຕຄອດຊ່ວຍໃຫ້ ເມັດພືດແຫ່ງຂ່າວປະເສີດງອກ ແລະເຕີບໂຕຂື້ນ, ໃນຂະນະທີ່ຝົນທ້າຍລະດູ ກະກຽມໂລກສໍາລັບການເກັບກ່ຽວຄັ້ງສຸດທ້າຍ. ພນມ 14:12 ກ່ຽວຂ້ອງ ກັບເລື່ອງນີ້ແນວໃດ?`

`ວັດທະນາທໍາ ແລະໂລກຮອບຕົວເຮົາສົ່ງຜົນກະທົບຕໍ່ເຮົາໃນຖານະທີ່ເປັນ ຄຣິສຕະຈັກໂດຍລວມ ແລະ ຜູ້ເຊື່ອແຕ່ລະຄົນໂດຍສ່ວນຕົວໃນຮູບແບບໃດ ແດ່? ເຮົາຈະໄດ້ຮັບການປົກປ້ອງຈາກອິດທິພົນທາງລົບຂອງໂລກ, ເຊິ່ງເປັນ ບັນຫາທີ່ປະຊາຊົນຂອງພຣະເຈົ້າຢູ່ສະເໝີໃນທຸກຍຸກທຸກສະໄໝໄດ້ແນວໃດ?`