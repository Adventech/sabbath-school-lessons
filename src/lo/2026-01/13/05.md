---
title:  ໃຫ້ດໍາເນີນຊີວິດຢູ່ໃນໂລກນີ້ ແຕ່ບໍ່ໃຫ້ເປັນຂອງໂລກນີ້
date:   25/03/2026
---

`ໃຫ້ອ່ານ ກລຊ 4:14, 15 ແລະ 2 ຕມທ 4:10, 11. ລູກາແຕກຕ່າງຈາກ ເດ ມາແນວໃດ ແລະດ້ວຍເຫດໃດ?`

ອັກຄະສາວົກໂຢຮັນບອກເຮົາວ່າ, “ຢ່າຮັກໂລກ ຫຼື ສິ່ງຂອງທີ່ຢູ່ໃນໂລກ. ຖ້າຜູ້ ໃດຮັກໂລກ, ຄວາມຮັກຂອງພຣະບິດາເຈົ້າກໍບໍ່ໄດ້ຢູ່ໃນຜູ້ນັ້ນ” (1 ຢຮ 2:15). ຄວາມ ຮັກຂອງລູກາທີ່ມີຕໍ່ພຣະເຢຊູ ແລະ ອານາຈັກຂອງພຣະອົງໄດ້ນຳລາວໃຫ້ມາຢືນຄຽງຂ້າງ ອັກຄະທູດໂປໂລຈົນເຖິງນາທີສຸດທ້າຍ, ບໍ່ວ່າຈະເກີດຫຍັງຂຶ້ນກໍຕາມ, ໃນຂະນະທີ່ເດມາ ຮັກໂລກນີ້ຫຼາຍກວ່າໂລກທີ່ຈະມາເຖິງໃນພາຍພາກໜ້າ.

**ໃຫ້ອ່ານຂໍ້ພຣະຄຳພີຕໍ່ໄປນີ້. ມີຄຳແນະນຳຫຍັງແດ່ທີ່ມອບໃຫ້ຜູ້ທີ່ລໍຖ້າການສະ ເດັດມາຄັ້ງທີສອງ?**

`ມຣກ 13: 32-37`

`ຕຕ 2: 11-14`

`2 ປຕ 3: 10-14`

`ພນມ 3: 17-21`

ພຣະເຢຊູ ແລະ ພວກອັກຄະສາວົກມັກເຕືອນເຮົາເປັນປະຈໍາວ່າໃຫ້ “ເຝົ້າລະວັງ,” ຈົ່ງລະມັດລະວັງ ແລະ ຈົ່ງກຽມພ້ອມສະເໝີສຳລັບການສະເດັດມາຂອງພຣະຜູ້ເປັນເຈົ້າ ເພື່ອບໍ່ໃຫ້ເຮົາປະຫຼາດໃຈ. ແຕ່ໜ້າເສຍດາຍ, ທີ່ຫຼາຍຄົນບໍ່ໄດ້ກຽມຕົວໃຫ້ພ້ອມເໝືອນ ກັບພວກສາວົກທີ່ລະເລີຍ ແລະ ບໍ່ໃສ່ໃຈຕໍ່ຄຳສັ່ງຂອງພຣະເຢຊູທີ່ໃຫ້ “ເຝົ້າລະວັງ ແລະ ອະທິຖານ” (ມຣກ 14:38). ທັງໝົດຂຶ້ນຢູ່ກັບວ່າໃຜ ຫຼື ສິ່ງໃດຢູ່ໃນໃຈຂອງເຮົາ ເພາະ ເຮົາບໍ່ສາມາດເປັນຄົນສອງເຈົ້າບ່າວສອງນາຍໄດ້.

ໃນຂ່າວສານທີ່ສົ່ງເຖິງເມືອງລາວດີເກອາ, ພຣະເຢຊູໄດ້ໃຫ້ຄໍາອະທິບາຍທີ່ຈະ ແຈ້ງແກ່ເຮົາແລ້ວ. ປະການທີ່ໜື່ງ, ຈົ່ງກັບໃຈຈາກບາບຂອງເຮົາເສຍ. ປະການທີສອງ, ເຮົາຕ້ອງເປີດໃຈຂອງເຮົາໃຫ້ກັບພຣະເຢຊູ ແລະ ປ່ອຍໃຫ້ພຣະອົງຄວບຄຸມ, ແລະ (ປະ ການທີ່ສາມ) ເຮັດໃຫ້ເຮົາສາມາດໄດ້ຮັບ “ຄຳ” ແຫ່ງຄວາມເຊື່ອ ແລະ ຄວາມຮັກທີ່ຜ່ານ ບົດທົດສອບ ແລະ ໄດ້ຮັບເອົາໄຊຊະນະເໜືອການລໍ້ລວງ.

`ພຣະເຢຊູອາດກໍາລັງຂໍໃຫ້ທ່ານກັບໃຈໃນເລື່ອງສະເພາະອັນໃດແດ່ໃນຊີວິດຂອງທ່ານ? ທ່ານຄິດຄໍາສັ່ງສ່ວນໃດຂອງພຣະອົງທີ່ຈໍາເປັນທີ່ສຸດໃນຊີວິດຂອງທ່ານ?`