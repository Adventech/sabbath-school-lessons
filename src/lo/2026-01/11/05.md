---
title:  ລັກສະນະຂອງຊີວິດໃໝ່
date:   11/03/2026
---

ຫຼັງຈາກໄດ້ອະທິບາຍເຖິງນິໄສທີ່ບໍ່ດີ ແລະ ຄຸນລັກສະນະທາງລົບທີ່ຖືກກຳຈັດ ແລະ ປະຖິ້ມໄປເມື່ອເຮົາມາຫາພຣະຄຣິດ, ອັກຄະທູດໂປໂລກໍ່ໄດ້ກ່າວເຖິງດ້ານບວກ - ເຊັ່ນ ປ່ຽນຈາກຄວາມມືດໄປສູ່ຄວາມສະຫວ່າງ.

`ໃຫ້ອ່ານ ກລຊ 3:12–14. ຜູ້ເຊື່ອໄດ້ຖືກບັນລະຍາຍໄວ້ແນວໃດ ແລະ ທ່ານ ຄິດວ່າມັນກ່ຽວຂ້ອງກັບຄຸນລັກສະນະທີ່ພວກເຂົາຄວນ “ສວມໃສ່” ແນວໃດ?`

ເຊັ່ນດຽວກັບຊາວອິດສະລາເອນ, ທີ່ພຣະເຈົ້າຊົງຮຽກເອີ້ນໃຫ້ເປັນ ປະຊາກອນ ພິເສດຂອງພຣະອົງ ແລະ ສະທ້ອນເຖິງພຣະລັກສະນະຂອງພຣະອົງ, ຜູ້ເຊື່ອໃນພຣະເຢຊູ ເປັນ “ຜູ້ທີ່ຖືກເລືອກຂອງພຣະເຈົ້າ” (ກລຊ 3:12, NKJV), “ຜູ້ທີ່ຖືກເລືອກ” ຂອງພຣະ ອົງ (ESV). ຢ່າງໃດກໍຕາມ ບໍ່ແມ່ນທຸກຄົນດຳເນີນຊີວິດຕາມການຮຽກເອີ້ນ. ດັ່ງທີ່ພຣະ ເຢຊູໄດ້ກ່າວວ່າ, “ຫຼາຍຄົນຖືກເອີ້ນ, ແຕ່ມີໜ້ອຍຄົນຖືກເລືອກ” (ມທ 22:14; ທຽບ ກັບ ມທ 24:22, 24, 31). ຄໍາກ່າວຂອງອັກຄະທູດໂປໂລເຖິງຜູ້ທີ່ຖືກເລືອກມີຄວາມ ໝາຍຄ້າຍຄືກັນ (ຣ 8:33, 2 ຕມທ 2:10). ເຊັ່ນດຽວກັບຊາວອິດສະລາເອນ, ຜູ້ເຊື່ອ ເປັນ “ທີ່ຮັກ” ຂອງພຣະເຈົ້າ ແລະ “ບໍລິສຸດ” (ພຍສ 7:6–8). ສິດທິພິເສດນີ້ມາພ້ອມ ຄວາມຮັບຜິດຊອບທີ່ສຳຄັນເປັນຕົ້ນ: “ເພື່ອປະກາດພຣະບາລາມີຂອງພຣະອົງ ຜູ້ໄດ້ຊົງ ເອີ້ນພວກເຈົ້າໃຫ້ອອກຈາກຄວາມມືດ ເຂົ້າສູ່ຄວາມສະຫວ່າງອັນມະຫັດສະຈັນຂອງພຣະ ອົງ” (1 ປຕ 2:9, NKJV). ແລະເຮົາເຮັດເຊັນນັ້ນໄດ້ດ້ວຍການດຳເນີນຊີວິດຂອງເຮົາໃນ ປະຈຸບັນ.

ຄຸນສົມບັດແປດຢ່າງທີ່ໂປໂລໄດ້ກ່າວເຖິງນັ້ນມີມາກມາຍເຫຼືອເກີນ! “ຄວາມ ເມດຕາ, ຄວາມປານີ, ຄວາມຖ່ອມຕົວ, ຄວາມອ່ອນສຸພາບ, ຄວາມອົດທົນ, ຈົ່ງອົດທົນ ຕໍ່ກັນ, ແລະ ການໃຫ້ອະໄພເຊິ່ງກັນແລະກັນ,” ແລະ “ເໜືອກວ່າສິ່ງໃດຄື...ຄວາມຮັກ” (ກລຊ 3:12–14). ຄຸນສົມບັດຫຼົ່ານີ້ສາມາດເກີດຂຶ້ນໄດ້ກໍຕໍ່ເມືອຈາກຫົວໃຈທີ່ເປັນອັນ ໜຶ່ງອັນດຽວກັນກັບພຣະຄຣິດ, ເພາະຄຸນສົມບັດເຫຼົ່ານີ້ບັນຍາຍເຖິງພຣະລັກສະນະຂອງ ພຣະອົງ ແລະ ວິທີທີ່ພຣະອົງໄດ້ປະຕິບັດຕໍ່ເຮົາ. ເຮົາຕ້ອງໃຫ້ອະໄພຄົນອື່ນ “ເໝືອນກັບທີ່ ພຣະຄຣິດໄດ້ໃຫ້ອະໄພທ່ານ” (ກລຊ 3:13). ຄວາມຮັກເປັນ “ຂໍ້ຜູກມັດຂອງຄວາມສົມ ບູນ” (ກລຊ 3:14) ເພາະເປັນຄວາມຮັກຂອງພຣະອົງທີ່ມີຕໍ່ເຮົາທີ່ຜູກມັດເຮົາກັບພຣະ ອົງ ແລະ ເຮັດໃຫ້ເຮົາສາມາດຮັກຄົນອື່ນຢ່າງແທ້ຈິງ (1 ຢຮ 4:11, 12).

ຄຸນສົມບັດເຫຼົ່ານີ້ສົ່ງຜົນກະທົບຕໍ່ສາຍສໍາພັນຂອງເຮົາໃນສອງດ້ານ. ດ້ານທີ່ຫນຶ່ງ ຄື ການສະແດງຄວາມຮັກ, ຄວາມເມດຕາ, ຄວາມກະລຸນາ, ແລະ ການໃຫ້ອະໄພຕໍ່ຄົນ ອື່ນເປັນພອນແກ່ເຮົາ ແລະ ຄົນອື່ນ. ການຮັກ ແລະ ການໃຫ້ພອນຄົນອື່ນເປັນສິ່ງທີ່ເຕີມ ເຕັມຊີວິດ. ໂດຍທົ່ວໄປແລ້ວ ຜູ້ຄົນຈະມັກຕອບສະໜອງເຮົາດ້ວຍຄວາມຕາເຊັນກັນ, ແລະ ເຮົາກໍຄົງຍັງໄດ້ຮັບຄວາມເມດຕາ ແລະ ການໃຫ້ອະໄພຈາກພຣະເຈົ້າຕໍ່ໄປ (ມທ 5:7, 6:14). ດ້ານທີ່ສອງ, ແລະ ສຳຄັນກວ່ານັ້ນ, ຄືເປັນສັນລະເສີນພຣະເຈົ້າ ແລະ ອາດສົ່ງເສີມໃຫ້ຄົນອື່ນເຊື່ອ ແລະ ຕິດຕາມພຣະເຢຊູ, ເພາະມັນເປັນການສະແດງໃຫ້ ເຫັນເຖິງພະລັງແຫ່ງພຣະຄຸນອງພຣະເຈົ້າ. “ບໍ່ມີອິດທິພົນໃດທີ່ສາມາດອ້ອມຮອບຈິດວິນ ຍານຂອງມະນຸດໄດ້ ມີພະລັງເຊັນນັ້ນເທົ່າກັບອິດທິພົນຂອງຊີວິດທີ່ບໍ່ເຫັນແກ່ຕົວ. ຂໍ້ພິ ສູດທີ່ດີທີ່ສຸດໃນການສະໜັບສະໜູນຂ່າວປະເສີດຄື ການເປັນຄຣິສຕຽນທີ່ເຕັມໄປດ້ວຍ ຄວາມຮັກ ແລະ ໜ້າຮັກ.”—ເອເລນ ຈີ. ໄວທ໌, ມະຫັດສະຈັນແຫ່ງການຮັກສາ, ໜ້າ 470.

`ທ່ານເປັນຕົວແທນຂອງພຣະເຢຊູດ້ວຍວິທີທີ່ທ່ານປະຕິບັດຕໍ່ຄົນອື່ນໄດ້ດີເທົ່າໃດໂດຍສະເພາະຕໍ່ຜູ້ທີ່ອາດໄຮ້ຄວາມເມດຕາຕໍ່ທ່ານ?`