---
title:  ຖືກສ້າງຂື້ນໃໝ່ໃນການຮູ້ຈັກພຣະເຈົ້າ
date:   10/03/2026
---

`ໃຫ້ອ່ານ ກລຊ3:6–11. ອັກຄະທູດໂປໂລຍັງຄົງສານຕໍ່ຄວາມຄິດນີ້ແນວໃດ?`

ຄຳເວົ້າຂື້ນຕົ້ນຂອງ ພຣະທໍາ 3:8 ບົ່ງບອກເຖິງການປ່ຽນແປງຄັ້ງສໍາຄັນ ແລະ ເດັດຂາດຈາກຄວາມຕາຍໄປສູ່ຊີວິດ: “ແຕ່ບັດນີ້.” ຄຳວ່າ “ບັດນີ້” ໃນພາສາກຣີກເປັນ ການເນັ້ນໜັກ. ບັດນີ້, ໝາຍຄວາມວ່າ ເພາະພວກເຈົ້າໄດ້ຟື້ນຄືນຊີວິດກັບພຣະຄຣິດ ແລະ ສະແຫວງຫາສິ່ງທີ່ຢູ່ເບື້ອງເທິງ, ຊີວິດປະຈຸບັນຂອງພວກເຈົ້າຈຶ່ງຕ້ອງສະແດງຄວາມ ແຕກຕ່າງຈາກຊີວິດໃນອະດີດຂອງພວກເຈົ້າ. ຫຼັງຈາກໄດ້ຂ້າ “ສິ່ງທີ່ເປັນຂອງໂລກໃນຕົວ ພວກເຈົ້າແລ້ວ” ( ກລຊ 3:5, ESV), “ບັດນີ້ພວກເຈົ້າຈົ່ງກຳຈັດສິ່ງເຫຼົ່ານີ້ທັງໝົດອອກ ຈາກພວກເຈົ້າ - ຄວາມໃຈຮ້າຍ, ຄວາມໂກດຮ້າຍ, ການປອງຮ້າຍ, ການໃສ່ຮ້າຍປ້າຍສີ, ແລະ ຄຳເວົ້າເປຶ້ອນເປິຈາກປາກຂອງພວກເຈົ້າ” (ກລຊ 3:8, NRSV).

ທັງຄວາມໃຈຮ້າຍ ແລະ ຄວາມໂກດແຄ້ນສາມາດອະທິບາຍເຖິງການຕອບສະ ໜອງທີ່ຊອບທຳຂອງພຣະເຈົ້າຕໍ່ບາບ (ທີ່ໄດ້ກ່າວມາແລ້ວໃນມື້ວານນີ້) ເຊັ່ນດຽວກັບທີ່ ເກີດຂື້ນກັບພຣະເຢຊູ (ມຣກ 3:5, ພນມ 6:16). ໃນທາງກົງກັນຂ້າມ, ເຮົາໄດ້ຮັບການ ແນະນໍາໃຫ້ “ໄວໃນການຟັງ, ຊ້າໃນການເວົ້າ, ຊ້າໃນການໂກດຮ້າຍ; ເພາະວ່າຄວາມໂກດ ຮ້າຍຂອງມະນຸດບໍ່ໄດ້ເຮັດໃຫ້ເກີດຄວາມຊອບທຳທີ່ພຣະເຈົ້າປະສົງ” (ຢກບ 1:19, 20, NKJV). ຄວາມອາຄາດປາດຖະໜາໃຫ້ຄົນອື່ນປະສົບຄວາມໂຊກຮ້າຍ. ການໃສ່ຮ້າຍປ້າຍ ສີຖືກອອກແບມາເພື່ອເຮັດໃຫ້ເສຍຊື່ສຽງ. ອັກຄະທູດໂປໂລຍັງປະນາມພາສາທີ່ຢຽດຢາມ ແລະ ລາມົກ. ສຸດທ້າຍ, ການຕົວະກັນແມ່ນເປັນສິ່ງຕ້ອງຫ້າມ (ທຽບກັບ ລບລວ 19:11, 18), “ເພາະວ່າພວກເຈົ້າໄດ້ຖອດຖິ້ມສະພາບມະນຸດພ້ອມກັບຄວາມປະພືດ ແບບເກົ່າຖິ້ມແລ້ວ” (ກລຊ 3:9, NKJV).

`ໂປໂລໝາຍຄວາມວ່າແນວໃດ ເມື່ອເວົ້າວ່າ “ຄົນເກົ່າ” ຕ່າງກັບ “ຄົນໃໝ່”? ເບິ່ງ ຣ 6:6 ແລະ ອຟຊ 4:22–24.`

ຄຳກິລິຍາທີ່ໂປໂລໃຊ້ສຳລັບການປ່ຽນຈາກເກົ່າໄປຫາໃໝ່ນີ້ໝາຍເຖິງເຄື່ອງນຸ່ງ ຫົ່ມ, ຄືກັບວ່າຄົນຜູ້ໜຶ່ງໄດ້ຖອດເສື້ອຜ້າເກົ່າທີ່ເປື້ອນເປິອອກ ແລະ ນຸ່ງເສື້ອຜ້າໃໝ່ສີ ຂາວ(ທຽບກັບ ຊກຣຢ 3:4). ການແບ່ງແຍກເກົ່າ/ໃໝ່ແບບດຽວກັນນີ້ເກີດຂື້ນ ຍັງ ກ່ຽວກັບພັນທະສັນຍາເກົ່າ ແລະ ພັນທະສັນຍາໃໝ່, ເຊິ່ງກໍານົດລັກສະນະດ້ວຍອັກສອນ ພາຍນອກຂອງກົດບັນຍັດ ແລະ ດ້ວຍກົດບັນຍັດທີ່ຈາລຶກໄວ້ໃນໃຈໂດຍພຣະວິນຍານ (2 ກຣທ 3:4–18).

ຄຳອຸປະມາເຫຼົ່ານີ້ອະທິບາຍເຖິງການກັບໃຈ ແລະ ການບັງເກີດຜົນ, ເຊິ່ງອັກຄະ ທູດໂປໂລເອີ້ນວ່າ “ການສ້າງໃໝ່” (2 ກຣທ 5:17). ເຮົາ “ຖືກສ້າງຂື້ນໃໝ່ໃນຄວາມ ຮູ້ຕາມແບບຢ່າງຂອງພຣະອົງ [ພຣະຄຣິດ]” (ກລຊ 3:10, NKJV), ຜູ້ເປັນພຣະລັກສະນະ ຂອງພຣະເຈົ້າທີ່ເບິ່ງບໍ່ເຫັນ(ກລຊ 1:15). ການມີຄວາມຮູ້ເຖິງພຣະຄຣິດໂດຍຜ່ານພຣະ ຄຳຂອງພຣະອົງປ່ຽນແປງເຮົາທັງຫຼາຍ “ປ່ຽນມີລັກສະນະເໝືອນພຣະອົງໂດຍມີສະຫງ່າຣາ ສີເປັນລໍາດັບຂື້ນໄປ” (2 ກຣທ 3:18). ສິ່ງນີ້ເຮັດໃຫ້ເຮົາຢູ່ເໜືອຂອບເຂດທາງເຊື້ອ ຊາດ, ພູມສາດ, ແລະ ສັງຄົມທັງໝົດ (ກລຊ 3:11) ເພາະວ່າພວກເຮົາເປັນພົນລະເມືອງ ຂອງອານາຈັກທີ່ສູງກວ່າ.