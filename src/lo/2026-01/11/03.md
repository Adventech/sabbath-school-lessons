---
title:  ຄວາມເປັນໂລກສິ້ນສຸດລົງ
date:   09/03/2026
---

ໃນທຸກມື້ນີ້ ເຮົາໄດ້ຍິນຄຳຂວັນຫຼາຍຢ່າງທີ່ວ່າ: “ຢຸດຕິສົງຄາມ!” “ຢຸດຕິການຕັດ ໄມ້ທຳລາຍປ່າ!” “ຢຸດຕິອາວຸດນິວເຄຼຍ!” ແຕ່ຄຳຂວັນໜຶ່ງທີ່ເຮົາອາດຈະບໍ່ເຄີຍໄດ້ຍິນຄື “ຢຸດຕິຄວາມເປັນໂລກ!” ຄໍາຂັວນນີ້ບໍ່ສອດຄ່ອງກັບຄວາມຮູ້ສຶກຂອງໂລກເຮົາ. ບໍ່ແມ່ນ ວ່າຄຳຂວັນອື່ນໆຜິດ ຫຼື ສິ່ງທີ່ຄໍາຂັວນອື່ນສະໜັບສະໜູນແມ່ນຜິດ. ຄໍາຂັວນອື່ນພຽງແຕ່ ມອງການສັ້ນເກີນໄປ, ເມື່ອພິຈາລະນາເຖິງຄວາມໃກ້ຊິດຂອງນິລັນການ. ຈຸດມຸ່ງໝາຍ ຂອງເຮົາຕ້ອງສູງຂື້ນ, ສູງຂື້ນຕະຫຼອດການ.

`ໃຫ້ອ່ານ ກລຊ 3:5, 6 (ເບິ່ງ ຣ 6:1–7 ນຳ). ເຮົາຈະສໍາຜັດກັບຄວາມໝາຍ ຂອງ ການຕາຍຕໍ່ຕົວເອງ ແລະ ຕໍ່ຄວາມເປັນໂລກ ແລະ ມີຊີວິດຢູ່ຕໍ່ “ສິ່ງທີ່ຢູ່ເບື້ອງເທິງ” ແນວໃດ (ກລຊ 3:1)?`

ແມ່ນວ່າໃນທາງຝ່າຍຈິດວິນຍານເຮົາໄດ້ຕາຍໄປພ້ອມກັບພຣະຄຣິດແລ້ວ, ແຕ່ “ກິເລດຕັນຫາ” ຂອງພວກເຮົາ — ນັ້ນຄືການລໍ້ລວງທີ່ຮ່າງກາຍແລະຈິດໃຈຂອງເຮົານຳ ມາມອບເຮົານັ້ນ— ຈຳເປັນຕ້ອງຖືກກໍາຈັດໃຫ້ສິ້ນຊາກ.

ແຕ່ເຮົາຄວນຕະນັກວ່າມີສອງຢ່າງທີ່ກ່ຽວຂ້ອງກັບຄຳສັ່ງນີ້. ປະການທຳອິດ, ໃນ ໂກໂລຊາຍ 3:1, ທີ່ຈິງແລ້ວ ຮູບແບບພາສາກຮີກທີ່ອັກຄະທູດໂປໂລໃຊ້ຍອມຮັບວ່າ ເຮົາ ໄດ້ຮັບການຟື້ນຄືນຊີວິດພ້ອມກັບພຣະຄຣິດ. ປະການທີສອງ, ຄຳສັ່ງໃນໂກໂລຊາຍ 3:5 ແມ່ນຜົນມາຈາກຄວາມຈິງນັ້ນ (“ດັ່ງນັ້ນ”). ຮົາສາມາດກໍາຈັດສິ່ງທີ່ຢູ່ໃນໂລກ (ການຜິດ ສິນທໍາທາງເພດ, ຄວາມບໍ່ສະອາດ, ລາຄະຕັນຫາ, ຄວາມປາຖະໜາຊົ່ວຮ້າຍ, ຄວາມ ໂລບ ແລະ ອື່ນໆ) ໄດ້ໂດຍເຮົາໄດ້ຮັບການຟື້ນຄືນຊີວິດພ້ອມກັບພຣະຄຣິດເທົ່ານັ້ນ ແລະ ມີຊີວິດຝ່າຍຈິດວິນຍານ ແລະ ອຳນາດຂອງພຣະອົງທີ່ຈະກຳຈັດສິ່ງເຫຼົ່ານີ້ອອກຈາກຄວາມ ຄິດ ແລະ ຊີວິດຂອງເຮົາ.

ໜ້າສົນໃຈກໍຄື ສໍານວນພາສາກຣີກ “ພຣະພິໂລດຂອງພຣະເຈົ້າ” ທີ່ປາກົດຢູ່ໃນ ພຣະທໍາໂກໂລຊາຍ 3:6 ເທົ່ານັ້ນ ກໍປາກົດໃນພຣະທໍາໂຣມ 1:18. ພຣະເຈົ້າຊົງ “ຍອມ ປ່ອຍ” ໃຫ້ຜູ້ຄົນຕົກຢູ່ໃນທາງແຫ່ງຄວາມຊົ່ວຮ້າຍຂອງຕົນເອງ, ແລະເພື່ອທີ່ພຣະພິໂລດ ຂອງພຣະອົງຈຶ່ງ “ມາເຖິງ” (ເບິ່ງ ພນມ 6:16, 17) “ເທິງຜູ້ທີ່ບໍ່ເຊື່ອຟັງ” (ກລຊ 3:6, NRSV). ໃນ ຣ 1:18, ໂປໂລໝາຍເຖິງ “ຄວາມບໍ່ເຊື່ອຖືພຣະເຈົ້າ ແລະ ຄວາມອະທຳ,” ຖືວ່າເທົ່າທຽມກັບ “ຄວາມບໍ່ສະອາດ” (ໂດຍໃຊ້ຄຳພາສາກຣີກດຽວກັນທີ່ພົບໃນ ກລຊ 3:5) ໂດຍສະເພາະກັບຄົນທີ່ປ່ອຍໃຫ້ “ຕັນຫາຊົ່ວໃນໃຈຂອງພວກເຂົາ, ເຮັດສິ່ງທີ່ໜ້າ ອັບອາຍທາງຮ່າງກາຍຂອງພວກເຂົາ” (ຣ 1:24, NKJV).

ພວກເຂົາເຮັດໃຫ້ຮ່າງກາຍຂອງພວກເຂົາເສື່ອມເສຍກຽດແນວໃດ? ທຳອິດ ເພາະວ່າພວກເຂົາປະຕິເສດທີ່ຈະຍອມຮັບເອົາພຣະຜູ້ສ້າງ ແຕ່ລວມເຖິງ “ຄວາມປາຖະໜາ ອັນຊົ່ວຮ້າຍອີກດ້ວຍ. ເພາະວ່າແມ່ນແຕ່ພວກແມ່ຍິງຂອງພວກເຂົາກໍປ່ຽນຈາກການມີ ຄວາມສໍາພັນທາງເພດຕາມທຳມະຊາດໃຫ້ຜິດທຳມະຊາດ. ໃນທຳນອງດຽວກັນ, ພວກຜູ້ ຊາຍກໍເລິກມີຄວາມສໍາພັນທາງເພດຕາມທຳມະຊາດກັບແມ່ຍິງ ແລະເຕັມໄປດ້ວຍໄຟກິ ເລດຕັນຫາຕໍ່ກັນ, ໂດຍຜູ້ຊາຍກັບຜູ້ຊາຍເຮັດການຊົ່ວໜ້າອັບອາຍຕໍ່ກັນ” (ຣ 1:26, 27, NKJV).

`ເຮົາຈະປະຕິບັດຕາມຄຳວ່າ “ຈົ່ງຂ້າຕັນຫາຝ່າຍໂລກຂອງພວກເຈົ້າເສຍ” (ກລຊ 3:5) ແນວໃດ?`