---
title:  ການດໍາເນີນຊີວິດໃໝ່
date:   12/03/2026
---

ຄວາມເປັນຫ່ວງເປັນໄຍຂອງອັກຄະທູດໂປໂລຕໍ່ຄວາມສະຫງົບສຸກ ແລະ ຄວາມ ປອງດອງໃນຄຣິສຕະຈັກປາກົດຢ່າງຊັດເຈນໃນຂໍ້ສຸດທ້າຍຂອງພຣະທໍາໂກໂລຊາຍ 3. ເຮົາໄດ້ພິຈາລະນາເຖິງສັນຕິສຸດຂອງພຣະເຈົ້າຢ່າງລະອຽດໄປແລ້ວ (ເບິ່ງບົດຮຽນທີ 7). ບໍ່ເຫມືອນກັບສັນຕິສຸກແບບໂລມັນ, ສັນຕິສຸກຂອງພຣະຄຣິດແຕກຕ່າງທີ່ຖູກກໍານົດຈາກ ພາຍນອກ ແຕ່ເປັນສັນຕິສຸກທີ່ “ປົກຄອງ” ເຮົາຈາກພາຍໃນ. ສິ່ງນັ້ນສາມາດເກີດຂຶ້ນໄດ້ ກໍ່ຕໍ່ເມື່ອພຣະຄຣິດຊົງຄວບຄຸມເທົ່ານັ້ນ.

`ໃຫ້ອ່ານ ກລຊ 3:16, 17. ແມ່ນຫຍັງເປັນປັດໃຈເຮັດໃຫ້ພຣະຄຣິດຄວບຄຸມ ໄດ້ ແລະດົນຕີມີບົດບາດຫຍັງໃນເລື່ອງນີ້?`

ພາສາເປັນການພັນລະນາເຖິງຮູບຮ່າງລັກສະນະ ມັນສະແດງໃຫ້ເຫັນເຖິງພຣະ ຄຳຂອງພຣະຄຣິດທີ່ເຂົ້າມາສະຖິດໃນຕົວເຮົາ. ສິ່ງນັ້ນເກີດຂຶ້ນເມື່ອເຮົາອ່ານພຣະຄໍາພີຢ່າງ ຕັ້ງໃຈ ເພື່ອຟັງ ແລະ ຮຽນຮູ້ຈາກປັນຍາຂອງພຣະເຈົ້າ. ເຫັນໄດ້ຊັດເຈນ, ແມ່ນວ່າຂໍ້ ຄວາມພາສາກຣີກມີຄວາມກໍາກວມ, ແຕ່ດົນຕີມີບົດບາດສຳຄັນໃນການ “ສອນ ແລະ ຕັກເຕືອນເຊິ່ງກັນແລະກັນ” (ກລຊ 3:16).

ແຕ່ບໍ່ແມ່ນດົນຕີທົ່ວໄປ. ອັກຄະທູດໂປໂລໃຊ້ຄຳສັບສະເພາະເຈາະຈົງທັງໃນຂໍ້ ພຣະຄໍານີ້ ແລະ ໃນ ອຟຊ 5:19: “ເພງສັນລະເສີນ, ເພງນາມັດສະການ, ແລະ ເພງທາງຈິດວິນຍານ.”

ເຖິງແມ່ນວ່າເຮົາບໍ່ສາມາດແນ່ໃຈໄດ້, ແຕ່ເໝືອນວ່າມີຄວາມແຕກຕ່າງໃນທີ່ນີ້ ລະຫວ່າງເພງສັນລະເສີນໃນພຣະຄຳພີເດີມທີ່ມີຢູ່ ກັບ ເພງນາມັດສະການໃນພຣະຄຳພີ ໃໝ່ທີ່ກໍາລັງເພີ່ມຈໍານວນຂຶ້ນ. “ເພງທາງຈິດວິນຍານ” ອາດເປັນຄຳສັບທົ່ວໄປທີ່ໃຊ້ຮຽກ ເພງສັນລະເສີນໃດໆທີ່ກ່ຽວຂ້ອງກັບຊີວິດທາງຈິດວິນຍານ ຫຼື ຊີວິດຂອງຄຣິສຕະຈັກ. ເນື້ອຫາຂອງເພງເປັນເຄື່ອງມືໃນການສອນຄວາມຈິງ ແລະ ໃຫ້ຄຳແນະນຳກ່ຽວກັບການ ດຳເນີນຊີວິດໃໝ່ຂອງຄຣິສຕຽນ. ບົດເພງສັນລະເສີນທີ່ຍິ່ງໃຫຍ່ຫຼາຍບົດໃນສອງສາມສະ ຕະວັດທີ່ຜ່ານມາ ມີເນື້ອຫາແຫ່ງຄວາມຫວັງທີ່ຊົງພະລັງໃນການຍົກລະດັບຈິດໃຈ ແລະ ຄວາມໝັ້ນໃຈ, ເຊິ່ງມີຄວາມຈຳເປັນຫຼາຍໃນໂລກທີ່ເຮັດໃຫ້ເຮົາທຸກຄົນທໍ້ແທ້ໄດ້ງ່າຍ.

ອິດທິພົນຂອງດົນຕີມີພະລັງຫຼາຍ. ການຫຼິ້ນພິນຂອງດາວິດມີຜົນເຮັດໃຫ້ກະສັດ ຊາອູນສະຫງົບລົງ (1 ຊມອ 16:23). ແຕ່ເມື່ອດາວິດກາຍເປັນຄູ່ແຂ່ງ, ຄວາມໂກດຮ້າຍແລະຄວາມຄັບແຄ້ນໃຈຂອງຊາອູນກໍ່ເພີ່ມຂຶ້ນ (1 ຊມອ 18:10, 11). ດົນຕີຄລາສສິກທີ່ສະຫງົບໄດ້ຮັບພິສູດທາງດ້ານການແພດແລ້ວວ່າ ຊ່ວຍຫຼຸດຜ່ອນຄວາມ ກັງວົນ, ເພີ່ມປະສິດທິພາບການເຮັດວຽກຂອງສະໝອງ, ເພີ່ມການຜ່ອນຄາຍ, ຊ່ວຍບັນ ເທົາອາການເຈັບປວດ, ແລະເພີ່ມການເຂົ້າສັງຄົມ.

ມີໃຜໃນພວກເຮົາທີ່ບໍ່ເຄີຍເຫັນດ້ວຍຕົນເອງເຖິງອິດທິພົນອັນຊົງພະລັງຂອງດົນຕີ ທັງໃນແງ່ດີ ແລະແງ່ບໍ່ດີ ທີ່ມີຕໍ່ອາລົມແລະຄວາມຄິດຂອງເຮົາ? ດົນຕີ - ດົນຕີທີ່ຖືກ ຕ້ອງ - ສາມາດຍົກລະດັບທາງຈິດວິນຍານໄດ້.

`ເຮົາໄດ້ຮັບຮູ້ວ່າ ບໍ່ວ່າເຮົາເຮັດສິ່ງໃດກໍຕາມ, “ຈົ່ງເຮັດທຸກສິ່ງໃນພຣະນາມຂອງ ພຣະຜູ້ເປັນເຈົ້າພຣະເຢຊູ” (ກລຊ 3:17). ທ່ານສາມາດເວົ້າໄດ້ແທ້ໆວ່າເຈົ້າເຮັດແບບ ນັ້ນບໍ? ຖ້າບໍ່,ເຈົ້າສາມາດປ່ຽນແປງໄດ້ແນວໃດ; ນັ້ນຄື, ທ່ານຕ້ອງຢຸດເຮັດຫຍັງຖ້າທ່ານ ບໍ່ສາມາດເຮັດໄດ້ໃນພຣະນາມຂອງພຣະຜູ້ເປັນເຈົ້າ?`