---
title:  ດໍານເນີນຊີວິດກັບພຣະຄຣິດ
date:   07/03/2026
---

### ໃຫ້ອ່ານເພື່ອບົດຮຽນອາທິດນີ້
ກລຊ 3:1–17, ຣ 1:18, ຣ 6:1–7, ອຟຊ 4:22–24, ພຍສ 7:6–8, 1 ຊມອ 16:23.

> <p>ຂໍ້ຄວນຈໍາ</p>
> “ແຕ່ເໜືອກວ່າສິ່ງໃດທັງໝົດ ຈົ່ງເອົາຄວາມຮັກເປັນສາຍຜູດມັດທຸກສິ່ງໄວ້ ໃຫ້ເຖິງຄວາມຄົບຖ້ວນ” (ກລຊ 3:14, NKJV).

ໂດຍທົ່ວໄປເຮົາມັກຖືກຊັກນໍາໃຫ້ບໍ່ໃຫ້ຄິດເຖິງເລື່ອງສະຫວັນຫຼາຍເກີນໄປ ຖ້າ ບໍ່ດັ່ງນັ້ນ, ເຮົາຈະບໍ່ມີປະໂຫຍດຫຍັງໃນໂລກ. ໃນຂະນະທີ່ຄວາມຈິງຂໍ້ນີ້ເປັນຈິງໃນບາງ ແງ່ມຸມ, ກໍມີແນວຄິດທີ່ສຳຄັນເທົ່າທຽມກັນກັບທີ່ອັກຄະທູດໂປໂລໄດ້ເນັ້ນໃຫ້ເຫັນໃນ ພຣະທໍາ ກລຊ 3ວ່າ: ຖ້າເຮົາມີຄວາມຄິດແບບໂລກຫຼາຍເກີນໄປ, ເຮົາກໍຈະບໍ່ມີປະໂຫຍດ ຫຍັງກັບສະຫວັນຕໍ່ພຣະຜູ້ເປັນເຈົ້າ.

ອັກຄະທູດໂປໂລດຶງຄວາມສົນໃຈຂອງເຮົາໄປສູ່ຫຼັກການທີ່ໃຊ້ໄດ້ຈິງໃນຊີວິດປະຈໍາວັນຫຼາຍປະການ ທີ່ເກີດຈາກສະຫວັນ ແລະ ສາມາດເຂົ້າໃຈໄດ້ໂດຍຜູ້ທີ່ “ເປັນຄືນ ດ້ວຍກັນກັບພຣະຄຣິດ” (ກລຊ3:1).

ຄຳແນະນຳຂອງອັກຄະທູດໂປໂລເປັນຫຼັກການກົງໄປກົງມາທາງປະຕິບັດ ທີ່ຈະ ຊ່ວຍເສີມສ້າງສາຍສໍາພັນທັງໝົດຂອງເຮົາ, ແລະບໍ່ພຽງແຕ່ພາຍໃນຄຣິດສຕະຈັກເທົ່ານັ້ນ.

ພຣະເຢຊູກ່າວວ່າ, “ຈົ່ງຮັກສັດຕູຂອງພວກເຈົ້າ, ຈົ່ງອວຍພອນຜູ້ທີ່ສາບແຊ່ງເຈົ້າ, ຈົ່ງເຮັດດີຕໍ່ຜູ້ທີ່ກຽດຊັງພວກເຈົ້າ.....ເພື່ອພວກເຈົ້າຈະໄດ້ເປັນລູກຂອງພຣະບິດາເຈົ້າຜູ້ສະ ຖິດຢູ່ໃນສະຫວັນ; ເພາະພຣະອົງຊົງໃຫ້ດວງອາທິດຂອງພຣະອົງຂຶ້ນເທິງຄົນຊົ່ວ ແລະ ຄົນດີ, ໃຫ້ຝົນຕົກເທິງຄົນຊອບທຳ ແລະ ຄົນອະທຳ’” (ມທ 5:44, 45, NKJV).

ຟັງເບິ່ງແລ້ວຄືເປັນໄປບໍ່ໄດ້ແມ່ນບໍ? ເວົ້າໃນແງ່ຂອງມະນຸດແລ້ວ ມັນເປັນໄປ ບໍ່ໄດ້. ເຮົາຕ້ອງຕາຍສາກ່ອນກ່ອນທີ່ເຮົາຈະສາມາດມີຊີວິດຢູ່ເພື່ອພຣະເຈົ້າໄດ້ຢ່າງແທ້ຈິງ. ນັ້ນຄືເຫດຜົນທີ່ເຮົາຕ້ອງມີຄວາມຄິດແບບສະຫວັນ ຖ້າຫາກເຮົາຫວັງຈະເປັນປະໂຫຍດ ເພື່ອພຣະບິດາຜູ້ສະຖິດຢູ່ໃນສະຫວັນຂອງເຮົາເທິງໂລກນີ້.

ໃນອາທິດນີ້ ເຮົາຈະມາພິຈາລະນາເບິ່ງວິທີຕ່າງໆທີ່ການດໍາເນີນຊີວິດກັບພຣະ ຄຣິດ ສາມາດສ້າງຄວາມແຕກຕ່າງໄດ້ ທັງໃນປະຈຸບັນ ແລະ ຕະຫຼອດໄປ.