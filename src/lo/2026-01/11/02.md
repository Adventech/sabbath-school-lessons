---
title:  ຄວາມຄິດທີ່ຈົດຈໍ່ຢູ່ກັບສິ່ງທີ່ຢູ່ເບື້ອງເທິງ(ສະຫວັນ)
date:   08/03/2026
---

`ໃຫ້ອ່ານ ກລຊ 3:1–4. ອັກຄະທູດໂປໂລລະບຸເງື່ອນໄຂໃດທີ່ຈຳເປັນສຳລັບ ເຮົາທີ່ຈະມີຄວາມຄິດຈົດຈໍ່ຢູ່ກັບສະຫວັນ? ທ່ານຄິດວ່າມັນໝາຍຄວາມວ່າແນວໃດ?`

ແຕ່ເປັນໄປໄດ້ ພຽງຜ່ານການອັດສະຈັນແຫ່ງພຣະຄຸນ, ໂດຍທີ່ເຮົາໄດ້ຕາຍກັບ ພຣະຄຣິດ ແລະ ເປັນຄືນມາຈາກຕາຍກັບພຣະອົງ (ພາບປຽບທຽບກັບການບັບຕິສະມາ [ກລຊ 2:12, 13]),ທີ່ຈະເຂົ້າໃກ້ສະຫວັນຫຼາຍຂຶ້ນ. ໃຫ້ສັງເກດຕັ້ງແຕ່ຕົ້ນບົດທີ 3 ຂອງພຣະທໍາໂກໂລຊາຍ ມີການເນັ້ນຊ້ຳເຖິງສິ່ງທີ່ຢູ່ເບື້ອງເທິງ, ນັ້ນຄືສິ່ງທີ່ມີຢູ່ໃນສະ ຫວັນ: “ສິ່ງຕ່າງໆທີ່ຢູ່ເບື້ອງເທິງ,” “ບ່ອນທີ່ພຣະຄຣິດຢູ່,” “ສິ່ງທີ່ຢູ່ເບື້ອງເທິງ,” “ກັບພຣະ ຄຣິດໃນພຣະເຈົ້າ,” “ກັບພຣະອົງໃນສະຫງ່າຣາສີ” (ກລຊ. 3:1–4, NKJV).

ຕ້ອງຍອມຮັບວ່າ ໃນຊີວິດຄຣິສຕຽນມີຫຼາຍຢ່າງທີ່ບໍ່ສາມາດອະທິບາຍໄດ້. ຄົນ ໜື່ງຈະ “ຕາຍ” ແລະ “ເປັນຄືນຈາກຕາຍ” ໄດ້ແນວໃດກັນແທ້ ໃນເມື່ອສິ່ງທີ່ປາກົດໃຫ້ ເຫັນ ລາວກໍຍັງເປັນຄົນເດີມ ແລະ ບໍ່ມີປະສົບການຊີວິດ ແລະ ຄວາມຕາຍແບບນັ້ນເລີຍ? ມີຫຼາຍສິ່ງທີ່ບໍ່ມີເຫດຜົນສໍາລັບທຳມະຊາດ ທີ່ປາສະຈາກອິດທິພົນຂອງພຣະວິນຍານບໍຣິ ສຸດ. ແຕ່ສຳລັບຄົນຜູ້ທີ່ມີຈິດໃຈທາງຈິດວິນຍານ, ເພາະພວກເຂົາໄດ້ຮັບຫົວໃຈໃໝ່ທີ່ ພຣະເຈົ້າສັນຍາໄວ້, ການຕາຍຕໍ່ບາບ ແລະ ການຟື້ນຄືນຊີວິດກັບພຣະຄຣິດຈຶ່ງເປັນຄວາມ ຈິງທີ່ແທ້ຈິງ. ດັ່ງທີ່ບົດເພງສັນລະເສີນຢືນຢັນວ່າ: ທ່ານຖາມຂ້າພະເຈົ້າວ່າ ຂ້າພະເຈົ້າຮູ້ໄດ້ ແນວໃດວ່າພຣະອົງຊົງພຣະຊົນຢູ່? ພຣະອົງຊົງສະຖິດຢູ່ໃນຫົວໃຈຂອງຂ້າພະເຈົ້າ.”

ຢ່າງໃດກໍ່ຕາມ, ອັກຄະທູດໂປໂລໄດ້ໃຫ້ຄຳສັ່ງເຫຼົ່ານີ້ເພາະມີຄວາມຈໍາເປັນຢ່າງຕໍ່ ເນື່ອງທີ່ຊີວິດທາງຈິດວິນຍານນີ້ໄດ້ຮັບການຟື້ນຟູຄືນໃໝ່ (ເບິ່ງ 2 ກຣທ 4:16). ແທ້ຈິງ ແລ້ວ, ເຮົາສາມາດຫຼົງຜິດ ແລະ ຫຼົງທາງໄດ້! ແລະ ເຮົາບໍ່ເຄີຍປອດໄພຈາກການລໍ້ລວງໃນ ຊີວິດນີ້ເລີຍໄດ້.

ດັ່ງນັ້ນ, ເຮົາຕ້ອງເລືອກ “ສະແຫວງຫາສິ່ງທີ່ຢູ່ເບື້ອງເທິງ” ທຸກໆມື້ (ກລຊ 3:1). ເຊີວິດນິລັນຂອງພວກເຮົາຖືກ “ເຊື່ອງຊ້ອນໄວ້ກັບພຣະຄຣິດໃນພຣະເຈົ້າ” ຢ່າງປອດໄພ (ກລຊ 3:3, NKJV), ແຕ່ການສະແດງອອກພາຍນອກຂອງຊີວິດເຮົານັ້ນບໍ່ຖືກເຊື່ອງໄວ້ ເລີຍ.

`ຄວາມຄິດຂອງເຈົ້າຢູ່ໃສ: ໂດຍປົກກະຕິແລ້ວ, ຈົດຈໍ່ກັບສິ່ງຢູ່ເບື້ອງເທິງ ຫຼື ຢູ່ ເບື້ອງລຸ່ມ? ຖ້າຈົດຈໍ່ຢູ່ເບື້ອງລຸ່ມ, ທ່ານຈະປ່ຽນທິດທາງຄວາມຄິດຂອງທ່ານແນວໃດ?`