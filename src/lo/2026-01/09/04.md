---
title:  ແຜນການນິລັນຂອງພຣະເຈົ້າ
date:   24/02/2026
---

`ໃຫ້ອ່ານ ກລຊ 1:24, 25. ອັກຄະທູດໂປໂລເວົ້າແນວໃດກ່ຽວກັບຄວາມທຸກ ທໍລະມານຂອງລາວເພື່ອເຫັນແກ່ພຣະຄຣິດ?`

ເຖິງແມ່ນວ່າອັກຄະທູດໂປໂລໄດ້ຂຽນພຣະທໍາໂກໂລຊາຍໃນຂະນະທີ່ຖືກກັກບໍລິ ເວນຢູ່ໃນເຮືອນໃນກຸງໂຣມ, ບາງທີຄວາມທຸກທໍລະມານທີ່ສຸດຂອງລາວອາດຈະມາຈາກ ການບໍ່ສາມາດຮັບໃຊ້ພຣະເຈົ້າຢ່າງຈິງຈັງໃນເດີນທາງໄປສະຖານທີ່ຕ່າງໆ ແລະຕາມບ້ານ ຕ່າງໆ ດັ່ງທີ່ລາວໄດ້ເຮັດມາກ່ອນໜ້ານັ້ນ (ກຈກ 20:20). ຄວາມທຸກທໍລະມານເຫຼົ່ານີ້ (ຫຼື ຄວາມລຳບາກ), ເຊິ່ງພຣະຄຣິດໄດ້ເຕືອນລ່ວງໜ້າ (ມທ 24:9, ຢຮ 16:33), “ບໍ່ສົມຄວນນໍາມາປຽບທຽບກັບສະຫງ່າຣີສີທີ່ຈະປາກົດໃນເຮົາ” (ຣ 8:18). ນີ້ຄືພາບ ລວມທີ່ໃຫຍ່ກວ່າ. ດັ່ງທີ່ອກຄະທູດໂປໂລໄດ້ຂຽນເຖິງຊາວຄຣິດສະຕຽນໃນຟີລິບປອຍ, ດຽວນີ້ລາວກໍຍິນດີໃນການທົນທຸກຂອງລາວຕໍ່ຊາວໂກໂລຊາຍ ເພາະຄວາມທົນທຸກນັ້ນ ເປັນຜົນປະໂຫຍດຂອງພວກເຂົາ (ກລຊ 1:24).

ອັກຄະທູດໂປໂລອາດຈະຢູ່ໃນຄຸກ, ແຕ່ “ພຣະຄຳຂອງພຣະເຈົ້າບໍ່ໄດ້ຖືກຈໍາກັດ” (2 ຕມທ 2:9). ໃນຂະນະທີ່ອັກຄະທູດໂປໂລຢູ່ໃນການຄຸກ, ລາວກໍ່ໄດ້ຂຽນພະຄໍາຟີລິບ ປອຍ, ເອເຟໂຊ, ແລະ ຟີເລໂມນ. ຫຼັງຈາກທີ່ລາວໄດ້ຮັບການປ່ອຍຕົວ, ພຣະເຈົ້າໄດ້ດົນ ໃຈໃຫ້ລາວຂຽນຄໍາແນະນໍາທີ່ສໍາຄັນໃນ 1 ຕີໂມເຕ ແລະຕີໂຕ. ຈາກນັ້ນ, ໃນຊ່ວງລາວ ຖືກຄຸມຂັງຄັ້ງສຸດທ້າຍໃນຄຸກໂລມ, ລາວໄດ້ຂຽນ 2 ຕີໂມເຕ. ສະຫຼຸບແລ້ວ, ປີສຸດທ້າຍ ເຫຼົ່ານີ້ເປັນໂອກາດໃຫ້ອັກຄະທູດໂປໂລໃນການຂຽນສ່ວນສໍາຄັນຂອງພຣະສັນຍາໃໝ່,ເຊິ່ງອາດຈະລວມເຖິງພຣະຄໍາພີເຮັບເຣີ.

ແຜນການນິລັນຂອງພຣະເຈົ້າໄດ້ມອງເຫັນສິ່ງເຫຼົ່ານີ້ ແລະອີກມາກມາຍ. ຄຳພາ ສາກຣີກທີ່ອັກຄະທູດໂປໂລໃຊ້ໃນ ກລຊ 1:25, ແມ່ນoikonomia ໂດຍທົ່ວໄປແລ້ວ ແປວ່າ “ສັນທະພາລະ”. ຫາກໃຊ້ໃນຄວາມໝາຍທີ່ຈຳກັດ (ຕົວຢ່າງໃນ 1 ຕມທ 1:4), ມັນໝາຍເຖິງ “ວິທີການຈັດລະບຽບສິ່ງຕ່າງໆຂອງພຣະເຈົ້າ.” - ລູກ ທິໂມທີ ຈອນສັນ, ຈົດໝາຍສະບັບທຳອິດ ແລະ ສະບັບທີສອງເຖິງຕີໂມເຕ (ນິວຢອກ: ດັບເບິວເດ, 2001), ໜ້າ 164. ນັ້ນຈະລວມເຖິງການເປັນອັກຄະສາວົກຂອງອັກຄິະທູດໂປໂລອີກດ້ວຍ. ແຕ່ ໃນຄວາມໝາຍທີ່ກວ້າງຂວາງນັ້ນ, ມັນລວມເຖິງການຈັດຕຽມທັງໝົດທີ່ພຣະເຈົ້າໄດ້ກະ ທຳໃນແຜນການແຫ່ງຄວາມລອດ. ພາລະກິດຮັບໃຊ້ຂອງອັກຄະທູດໂປໂລ, ອັກຄະສາວົກ ຄົນອື່ນໆ, ແລະແມ່ນແຕ່ຜູ້ປະກາດພຣະທໍາໃນພຣະຄຳພີເດີມ (ອຟຊ 2:20, ອຟຊ 3:5), ລວມທັງໂມເຊກໍຖືກອອກແບບມາ “ເພື່ອເຮັດໃຫ້ພຣະຄຳຂອງພຣະເຈົ້າສຳເລັດ” (ກລຊ 1:25), ທັງໝົດກ່ຽວຂ້ອງກັບແຜນການຂອງພຣະເຈົ້າ.

ແມ່ນວ່າເຮົາຈະພິຈາລະນາຫົວຂໍ້ນີ້ຢ່າງລະອຽດໃນການສຶກສາມື້ອື່ນ, ແຕ່ມັນ ເປັນປະໂຫຍດໃນຈຸດນີ້ທີ່ຈະສັງເກດວ່າອັກຄະທູກໂປໂລຕະນັກີວ່າການພາລະກິດຮັບໃຊ້ ຂອງລາວເປັນພຽງສ່ວນນ້ອຍໆສ່ວນໜື່ງຂອງແຜນການອັນໃຫຍ່ຫຼວງ ແລະໄລຍະຍາວ ນານທີ່ເລີ່ມດໍາເນີນການ “ຕັ້ງແຕ່ການວາງຮາກຖານຂອງໂລກ” (ມທ 13:35, ອຟຊ 1:4).

ລອງຄິດກ່ຽວກັບຊີວິດຂອງທ່ານເອງ. ການຕັດສິນໃຈທີ່ທ່ານ (ທັງເລື່ຶອງໃຫຍ່ ແລະເລື່ອງນ້ອຍ) ອາດຈະເຂົ້າກັບແຜນການທີ່ໃຫຍ່ຂອງພຣະເຈົ້າໄດ້ແນວໃດ? ເຮົາສາ ມາດ ຮູ້ໄດ້ວ່າການຕັດສິນໃຈນັ້ນ "ນ້ອຍ" ແທ້ໆບໍ? ມັນອາດຈະມີຜົນກະທົບທີ່ໃຫຍ່ກວ່າ ເຊິ່ງຈະປາກົດຊັດເຈນໃນພາຍຫຼັງໄດ້ແນວໃດ?