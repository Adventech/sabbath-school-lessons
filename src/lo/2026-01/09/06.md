---
title:  ຣິດອໍານາດຂອງຂ່າວປະເສີດ
date:   26/02/2026
---

`ອ່ານ ກລຊ 1:28, 29. ອັກຄະທູດໂປໂລເນັ້ນເລື່ອງຫຍັງ? ທ່ານຄິດວ່າເປັນ ຫຍັງ ຄຳວ່າ “ທຸກຄົນ” (ESV) ຈຶ່ງຖືກເວົ້າຊ້ຳສາມເທື່ອ?`

ການເທດສະໜາຂອງອັກຄະທູດໂປໂລເນັ້ນເຖິງພຣະຄຣິດ ແລະ ພຣະອົງຖືກຄຶງ ເທິງໄມ້ກາງແຂນ (1 ກຣທ 1:23). ອີງຕາມ ອຟຊ 5:27, ພຣະປະສົງຂອງການເສຍ ສະລະຂອງພຣະຄຣິດແມ່ນ “ເພື່ອຖວາຍຄຣິສຕະຈັກນັ້ນແກ່ພຣະອົງເອງເປັນຄຣິສຕະຈັກ ທີ່ສະຫງ່າງາມ, ປາສະຈາກຮອຍດ່າງ ຫຼື ຮອຍຫຍໍ່ ຫຼື ຕໍາໜິໃດໆ, ແຕ່ເພື່ອບໍລິສຸດ ແລະ ບໍ່ມີຕໍາໜິ” (NKJV). ດັ່ງນັ້ນ, ເປົ້າໝາຍຂອງການປະກາດຂ່າວປະເສີດເຂອງອັກຄະ ທູດໂປໂລແມ່ນເພື່ອ “ຖວາຍທຸກຄົນໃຫ້ເປັນຜູ້ໃຫຍ່ໃນພຣະຄຣິດ” (ກລຊ 1:28, ESV). ລາວເຮັດສິ່ງນີ້ໂດຍການສອນ ແລະ ການຕັກເຕືອນ—ການສັ່ງສອນປະເດັນຕ່າງໆ ທີ່ເປັນຫຼັກຄຳສອນ ແລະ ຫຼັກການປະຕິບັດຂອງຄຣິສຕຽນ (2 ທຊນ 2:15, 1 ຕມທ 4:11, 1 ຕມທ 5:7, ຕຕ 1:9) ແລະຕັກເຖິງເຖິງຜົນຈະຕາມມາຈາກການປະຕິເສດ ຂ່າວປະເສີດ ແລະ ເຖິງອັນຕະລາຍຂອງຄູສອນປອມ (ກຈກ 20:29–31, ຣ 16:17).

ນີ້ແມ່ນວິທີທີ່ເຮົາເຕີບໂຕເປັນຄຣິສຕຽນທີ່ເປັນຜູ້ໃຫຍ່ແລ້ວ, ໂດຍການຍອມຮັບ ຫຼັກຄຳສອນ ແລະ ເອົາໃຈໃສ່ຕໍ່ຄຳເຕືອນຂອງພຣະຄຳພີ. ການເປັນຜູ້ໃຫຍ່ເປັນແນວຄິດ ທີ່ສຳຄັນ. ພໍ່ແມ່ຂອງເດັກນ້ອຍເກີດໃໝ່ສະຫຼອງທຸກໆເຫດການສຳຄັນ - ບໍ່ວ່າຈະເປັນ ການເວົ້າທຳອິດ, ການຮຽນຍ່າງທໍາອິດ, ແລະ ການຮຽນອ່ານທໍາອິດ. ພໍ່ແມ່ຄົນໃດຈະບໍ່ ຕົກໃຈຖ້າລູກຂອງພວກເຂົາ, ຫຼັງຈາກຫຼາຍປີຜ່ານໄປແລ້ວ, ຍັງບໍ່ສາມາດຍ່າງ ຫຼື ເວົ້າໄດ້ ແມ່ນບໍ? ການເຕີບໃຫຍ່ ແລະ ການພັດທະນາເປັນເລື່ອງປົກກະຕິ ແລະ ເປັນສີ່ງ ຄາດຫວັງໄດ້. ສິ່ງດຽວກັນນີ້ກໍ່ເປັນຄວາມຈິງໃນຊີວິດຄຣິສຕຽນ.

ຄຳພາສາກຣີກທີ່ແປວ່າ “ເປັນຜູ້ໃຫຍ່” (teleios) ໝາຍເຖິງສົມບູນແບບ ແລະ ບໍ່ມີຂໍ້ບົກພ່ອງ. ໂດຍຜ່ານຂະບວນການເຕີບໃຫຍ່ຂອງຄຣິສຕຽນ, ເຮົາຕະນັກຢ່າງຊັດເຈນ ເຖິງຄວາມເລິກແຫ່ງກົດບັນຍັດຂອງພຣະເຈົ້າ ແລະ ຂໍ້ກຳນົດຕ່າງໆນັ້ນ “ກວ້າງໄກເກີນ ໄປ” (ພສລສ 119:96, NKJV). ເຮົາເຂົ້າໃຈວ່າມັນກວມເຖິງ “ຄວາມຄິດ ແລະ ຄວາມມຸງໝາຍໃນໃຈ” (ເຮັບເຣີ 4:12).

ແຕ່ເຮົາຕ້ອງລະມັດລະວັງ, ຊຶ່ງເປັນເຫດຜົນທີ່ອັກຄະທູດໂປໂລໃຊ້ຄຳວ່າ “ຄຳ ເຕືອນ” ໃນ ກລຊ 1:28. ຫົນທາງທີ່ “ເບິ່ງຄືວ່າຖືກຕ້ອງ..... ເປັນທາງແຫ່ງຄວາມຕາຍ” (ສພສ 14:12, NKJV). ການຢັງຮູ້ທາງຈິດວິນຍານມາຈາກການຮູ້ພຣະຄຳຂອງພຣະ ເຈົ້າໂດຍໄດ້ຮັບການຊົງນໍາຈາກພຣະວິນຍານ. ຄຳສອນປອມມັກຈະມີບາງສ່ວນເປັນ ຄວາມຈິງບາງ ແຕ່ອາດຈະເພີ່ມ ຫຼື ຕັດບາງສິ່ງບາງຢ່າງອອກຈາກສິ່ງທີ່ພຣະຄໍາພີໄດ້ກ່າວ ໄວ້ (ເບິ່ງ ອຊຢ 8:20). ວິທີ່ຫຼັງມັກຈະປະສົບຜົນສຳເລັດ, ຖ້າບໍ່ແມ່ນໂດຍການ ຕັ້ງຂໍ້ສົງໄສໃນສິ່ງທີ່ພຣະເຈົ້າເວົ້າໂດຍກົງ ແລະຢ່າງໜ້ອຍ ດວ້ຍຍການຕັ້ງຄຳຖາມວ່າມັນ ເປັນໄປໄດ້ຈິງຫຼືບໍ ຫຼື ມັນໃຊ້ໄດ້ກັບຍຸກສະໄໝຂອງພວກເຮົາຫຼືບໍ່. ເຮົາຕ້ອງສະຫຼາດຄື ກັບງູ ແຕ່ສຸພາບຄືກັບນົກເຂົາ ເມື່ອເວົ້າເຖິງການແຍກແຍະຄວາມຈິງທາງດ້ານຫຼັກຄໍາ ສອນຈາກຄວາມຜິດພາດ.

`ທ່ານເຂົ້າໃຈແນວໃດວ່າການເປັນ “ຄົນສົມບູນແບບໃນພຣະເຢຊູຄຣິດນັ້ນ” (ກລຊ 1:28) ໝາຍຄວາມວ່າແນວໃດ? ຄວາມເຂົ້າໃຈສິ່ງທີ່ພຣະເຢຊູໄດ້ກະທຳເພື່ອ ເຮົາຢູ່ທິງໄມ້ກາງແຂນຊ່ວຍໃຫ້ເຮົາເຂົ້າໃຈຄວາມໝາຍຂອງການເປັນ “ຜູ້ສົມບູນແບບໃນ ພຣະເຢຊູຄຣິດ” ວ່າແນວໃດ?`