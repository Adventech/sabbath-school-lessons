---
title:  ກັບຄືນດີດ້ວຍການຫັນໜີພືດຕິທໍາທີ່ຊົ່ວຮ້າຍ
date:   22/02/2026
---

`ໃຫ້ອ່ານ ກລຊ 1:21, 22. ອັກຄະທູດໂປໂລກຳລັງເວົ້າເຖິງຫຍັງ ເມື່ອກ່າວ ເຖິງຄວາມຫ່າງເຫີນ ແລະການເປັນສັດຕູ? ແລະຜົນສຸດທ້າຍທີ່ຄາດຫວັງຈາກການສິ້ນ ພຣະຊົນຂອງພຣະຄຣິດແມ່ນຫຍັງ (ເບິ່ງ ອຟຊ 5:27)?`

ໂປໂລໄດ້ມັກວາດພາບມະນຸດໃນແງ່ຮ້າຍສະເໝີ, ຢ່າງໜ້ອຍກໍ່ມະນຸດທີ່ປາສະ ຈາກຄວາມຊອບທຳຂອງພຣະຄຣິດ. ແລະໃນປະຈຸບັນ ເກືອບສອງພັນປີຕໍ່ມາ, ໃຜສາ ມາດໂຕ້ຖຽງກັບຄວາມຮູ້ສຶກນັ້ນໄດ້? ມີຄົນເຄີຍເວົ້າວ່າຫຼັກຄຳສອນຂອງຄຣິສຕຽນຂໍ້ໜື່ງ ທີ່ບໍ່ຈຳເປັນຕ້ອງຮັບເອົາຄວາມເຊື່ອແມ່ນເປັນຄວາມບາບຂອງມະນຸດ. ຢ່າງໃດກໍຕາມ, ນັບຕັ້ງແຕ່ບາບເຂົ້າມາໃນໂລກ, ພຣະເຈົ້າກໍໄດ້ເປັນລິເລີ່ມທີ່ຈະຄືນດີເຮົາກັບພຣະອົງເອງ ແມ່ນວ່າເຮົາຈະບໍ່ດີປານໃດກໍຕາມ. ນັ້ນຄື ພຣະເຈົ້າໄດ້ດໍາເນີນງານເພື່ອແກ້ໄຂບັນຫາຂອງ ບາບຕັ້ງແຕ່ເລີ່ມຕົ້ນ, ແມ່ນວ່າວິທີແກ້ໄຂສາມາດພົບໄດ້ພຽງແຕ່ໃນການຕາຍຂອງພຣະ ອົງເອງເທິງໄມ້ກາງແຂນເທົ່ານັ້ນ.

ໃນສວນເອເດນ, ພຣະອົງໄດ້ຮ້ອງຫາອາດາມທີ່ຜົນງານທີ່ດີທີ່ສຸດແຫ່ງນິຣະມິດ ສ້າງຂອງພຣະອົງວ່າ, “ເຈົ້າຢູ່ໃສ?” (ປຖມກ 3:9). ແລະໃນມື້ນີ້, ພຣະອົງຍັງສືບຕໍ່ຊອກ ຫາແກະທີ່ຫາຍໄປໂຕດຽວຂອງພຣະອົງຄືເຮົາ. ພຣະອົງຊອກຫາເຮົາແຕ່ລະຄົນ ພຣະອົງມີ ແຜນການທີ່ສົມບູນແບບທີ່ຈະເຂົ້າເຖິງເຮົາ, ໂດຍການໃຊ້ຄຳສັນຍາແຫ່ງຂ່າວປະເສີດ ເບື້ອງຕົ້ນໃນປະຖົມມະການ 3:15, ເຮັດໃຫ້ເຮົາເປັນສັດຕູກັນລະຫວ່າງພວກເຮົາກັບຊາ ຕານ.

ບາງຄັ້ງພຣະກິດຕິຄຸນກໍ່ສັບສົນ ແລະ ຫຼັກການຫຼາຍເກີນໄປຈົນເກືອບບໍ່ມີຄວາມ ໝາຍໃນການປະຕິບັດສຳລັບການດຳລົງຊີວິດໃນສະຕະວັດທີ 21. ແຕ່ແທ້ຈິງແລ້ວ ຂ່າວ ປະເສີດນັ້ນເຂົ້າໃຈງ່າຍ ແລະກົງໄປກົງມາ.

ຂ່າວປະເສີດປະກອບມີສາມພາກສ່ວນຄື:

ປະມານທໍາອິດ, ເນື່ອງຈາກເຮົາບໍ່ສາມາດຊ່ວຍຕົນເອງໃຫ້ລອດໄດ້, ພຣະເຢຊູ ຈື່ງໄດ້ສະເດັດມາແລະສິ້ນພຣະຊົນເພື່ອບາບຂອງເຮົາ. (ເບິ່ງ ຣ 5:6–8.)

ປະມານທີ່ສອງ, ໂດຍການຍອມຮັບການຊິ້ນພຣະອົງຂອງພຣະອົງເປັນຂອງເຮົາ ໂດຍຜ່ານຄວາມເຊື່ອ, ການກັບໃຈ, ແລະການບັບຕິສະມາ ເຮົາຈຶ່ງໄດ້ຮັບການຊໍາຣະ ໃຫ້ເປັນຄົນຊອບທຳ ແລະເປັນອິດສະລະຈາກການລົງໂທດຂອງບາບ. (ເບິ່ງ ຣ 5:9–11; ຣ 6:6, 7.)

ປະມານທີ່ສາມ, ຊີວິດທີ່ເຮົາດຳລົງຢູ່ໃນປະຈຸບັນນີ້ເປັນຜົນມາຈາກການເປັນໜຶ່ງ ດຽວກັບພຣະຄຣິດ, ໂດຍການສໍາພັດກັບຣິດອຳນາດການສ້າງຄືນໃໝ່ຂອງພຣະອົງ ແລະ ການດຳລົງຊີວິດຂອງພຣະອົງໃນເຮົາ. (ເບິ່ງ 2 ກຣທ 5:17–21, ຄລຕ 2:20.)

ສິ່ງເຫຼົ່ານີ້ບໍ່ຈຳເປັນຕ້ອງເປັນຂັ້ນຕອນຫຼືເປັນເຫດການແຍກຈາກກັນ. ສິ່ງເຫຼົ່ານີ້ ສາມາດເກີດຂຶ້ນໄດ້ທັງໝົດພ້ອມກັນ ທັນທີທີ່ເຮົາພ້ອມທີ່ຈະຮັບເອົາພຣະເຢຊູເຂົ້າມາໃນ ຊີວິດຂອງເຮົາ. ແລະສິ່ງເຫຼົ່ານີ້ສາມາດເລີ່ມຕົ້ນທຸກວັນເມື່ອເຮົາມອບຕົວເອງໃຫ້ແກ່ພຣະ ອົງໃນແຕ່ລະເຊົ້າ. ບໍ່ວ່າເຮົາແຕ່ລະຄົນໄດ້ສໍາພັດພາລະກິດແຫ່ງຄວາມລອດຂອງພຣະ ຄຣິດໃນຊີວິດຂອງເຮົາຢ່າງໃດ, ຮາກຖານນັ້ນຕັ້ງຢູ່ເທິງຄວາມຕາຍຂອງພຣະເຢຊູສະເໝີ. ເຮົາຕ້ອງກັບຄືນກັບສູ່ສິ່ງນັ້ນສະເໝີ.

`ເມື່ອທ່ານພິຈາລະນາຕົວທ່ານເອງ, ລັກສະນະນິໄສຂອງທ່ານ ແລະສິ່ງທີ່ເລິກທີ່ ສຸດຂອງທ່ານ, ທ່ານເຫັນຫຍັງທີ່ບອກເຖິງຄວາມຈໍາເປັນຂອງທ່ານທີ່ຕ້ອງເພິ່ງພາໄມ້ກາງ ແຂນ?`