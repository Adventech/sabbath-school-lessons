---
title:  ສຶກສາເພີ່ມເຕີ່ມ
date:   27/02/2026
---

“ເຮົາບໍ່ມີຄວາມຊອບທຳໃດໆໃນຕົວຂອງເຮົາເອງທີ່ຈະຕອບສະໜອງ ຕໍ່ການຮຽກຮ້ອງຕ້ອງການຂອງກົດບັນຍັດຂອງພຣະເຈົ້າ. ແຕ່ພຣະຄຣິດໄດ້ຈັດຕຽມທາງ ອອກໃຫ້ເຮົາແລ້ວ......ຖ້າທ່ານມອບຕົວເອງໃຫ້ແກ່ພຣະອົງ ແລະ ຍອມຮັບພຣະອົງເປັນ ພຣະຜູ້ຊ່ວຍໃຫ້ລອດຂອງທ່ານ, ແມ່ນວ່າຊີວິດຂອງທ່ານອາດຈະເປັນບາບກໍຕາມຍັງທີ່ ເປັນຢູ່, ແຕ່ເພື່ອເຫັນແກ່ເພື່ອພຣະອົງ ທ່ານກໍຖືກນັບວ່າເປັນຄົນຊອບທຳ. ພຣະລັກສະນະ ຂອງພຣະຄຣິດກໍເຂົ້າມາແທນລັກສະນະນິໄສຂອງທ່ານ ແລະ ທ່ານກໍເປັນທີ່ຍອມຮັບ ຕໍ່ໜ້າພຣະເຈົ້າຄືກັບວ່າທ່ານບໍ່ໄດ້ເຮັດບາບເລີຍ.”

“ຍິ່ງໄປກວ່ານີ້ອີກ, ພຣະຄຣິດຊົງປ່ຽນແປງຫົວໃຈຂອງທ່ານ. ພຣະອົງຊົງສະຖິດ ຢູ່ໃນຫົວໃຈຂອງທ່ານໂດຍຄວາມເຊື່ອ. ທ່ານຕ້ອງຮັກສາຄວາມສໍາພັນກັບພຣະຄຣິດໂດຍ ຄວາມເຊື່ອ ແລະ ການຍອມຈຳນົນຕໍ່ພຣະປະສົງຂອງພຣະອົງຢ່າງຕໍ່ເນື່ອງ; ແລະ ຕາບໃດ ທີ່ທ່ານເຮັດເຊັນນີ້, ພຣະອົງຈະດໍາເນີນໃນຕົວທ່ານໃຫ້ມີເຈດຈໍານົງ ແລະ ເຮັດຕາມ ຄວາມພໍພຣະໄທຂອງພຣະອົງ.

“ດັ່ງນັ້ນ ເຮົາບໍ່ມີຫຍັງໃນຕົວເຮົາເອງທີ່ຈະອວດອ້າງ. ເຮົາບໍ່ມີເຫດຜົນໃດທ ທີ່ຈະຍົກຍ້ອງຕົນເອງ. ຮາກຖານແຫ່ງຄວາມຫວັງດຽວຂອງເຮົາແມ່ນຢູ່ໃນຄວາມຊອບທຳ ຂອງພຣະຄຣິດເທົ່ານັ້ນທີ່ມອບໃຫ້ເຮົາ ແລະ ການກະທໍາໂດຍພຣະວິນຍານຂອງພຣະອົງ ທີ່ດໍາເນີນຢູ່ໃນຕົວ ແລະ ຜ່ານເຮົາ.”—ເອເລັນ ຈີ. ໄວທ໌, ກ້າວໄປສູ່ພຣະຄຣິດ, ໜ້າ 62, 63.

“ແສງສະຫວ່າງທີ່ປະທານໃຫ້ຂ້າພະເຈົ້ານັ້ນມີພະລັງຫຼາຍ ຈົນເຮັດໃຫ້ຫຼາຍຄົນ ຢາກອອກຈາກພວກເຮົາໄປ, ໂດຍຫຼົງເຊື່ອວິນຍານທີ່ລໍ້ລວງ ແລະ ຄຳສອນຂອງຜີມານ ຊາຕານ. ພຣະຜູ້ເປັນເຈົ້າປາຖະໜາໃຫ້ທຸກຄົນທີ່ອ້າງວ່າເຊື່ອໃຈຄວາມຈິງນັ້ນ ຈະມີຄວາມ ຮູ້ທີ່ສະຫຼາດກ່ຽວກັບສິ່ງທີ່ເປັນຄວາມຈິງ.”—ນາງເອເລັນ ຈີ. ໄວທ໌, ການປະກາດຂ່າວປະ ເສີດ, ໜ້າ 363.

**ຄຳຖາມສໍາລັບການສົນທະນາ**

`ໃຫ້ອ່ານຂໍ້ຄວນຈໍາອີກຄັ້ງ: “ເພາະພຣະອົງໄດ້ເຮັດໃຫ້ພຣະອົງຜູ້ຊົງບໍ່ມີຄວາມ ຜິດບາບນັ້ນ ໄດ້ເຂົ້າສ່ວນກັບຄວາມຜິດບາບຂອງພວກເຮົາ ເພື່ອພວກເຮົາຈະ ໄດ້ເຂົ້າສ່ວນໃນຄວາມຊອບທຳຂອງພຣະເຈົ້າໂດຍທາງພຣະອົງ” (2 ກຣທ 5:21). ຂໍ້ພຣະຄໍາພີນີ້ມີໝາຍຄວາມວ່າແນວໃດ? ພຣະຄຣິດໄດ້ກາຍເປັນ ຄົນບາບແທນພວກເຮົາມີໝາຍຄວາມວ່າແນວໃດ ແລະ ການກະທໍາເຊັນນັ້ນ ຊ່ວຍໃຫ້ເຮົາເຂົ້າໃຈລັກສະນະທົດແທນຂອງໄມ້ກາງແຂນແນວໃດ? ນອກ ຈາກນີ້, “ໄດ້ຮັບຄວາມຊອບຂອງພຣະເຈົ້າໃນພຣະອົງ” ມີຄວາມໝາຍວ່າ ແນວໃດ?`

`ລອງພິຈາລະນາຄຳຖາມທີ່ວ່າ “ລອດແລ້ວ, ກໍລອດເລີຍ” ເຊິ່ງຄຣິດສະຕຽນ ຫຼາຍຄົນເຊື່ອແບບນັ້ນ. ເປັນຫຍັງເຮົາຈຶ່ງເຊື່ອວ່ານີ້ເປັນຫຼັກຄຳສອນທີ່ບໍ່ຖືກ ຕ້ອງ? ຫຼັກຄໍາສອນນີ້ກໍ່ໃຫ້ເກີດອັນຕະລາຍທີ່ເຫັນໄດ້ຊັດເຈນແກ່ຜູ້ທີ່ເຊື່ອ ເລື່ອງນີ້? ເຖິງແມ່ນວ່າຈະປະຕິເສດຫຼັກຄຳສອນີ້, ເຮົາຍັງສາມາດມີຄວາມ ໝັ້ນໃຈໃນຄວາມລອດໄດ້ແນວໃດ?`

`ທ່ານ “ຢືນຢັດ ແລະ ໝັ້ນຄົງ” (ກລຊ 1:23, NKJV)ໃນຄວາມເຊື່ອຂອງ ທ່ານເທົ່າໃດ? ທ່ານຮູ້ຈັກສິ່ງທີ່ທ່ານເຊື່ອ ແລະເຫດຜົນທີ່ທ່ານເຊື່ອນັ້ນດີເທົ່າ ໃດ? ທ່ານຈະເຮັດແນວໃດເພື່ອຮູ້ຈັກສິ່ງທີ່ເຊື່ອດີຂື້ນ? ແລະ ເປັນຫຍັງມັນ ຈຶ່ງສຳຄັນຫຼາຍທີ່ທ່ານຕ້ອງ “ຢືນຢັດ ແລະ ໝັ້ນຄົງ” ໃນຄວາມເຊື່ອ?`