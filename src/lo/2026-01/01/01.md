---
title:  ຖືກຂົມເຫັງ ແຕ່ບໍ່ຖືກປະຖິ່ມ
date:   27/12/2025
---

### ໃຫ້ອ່ານສໍາລັບບົດຮຽນອາທິດນີ້
ອຟຊ 3:1; 2 ກຣທ 4:7–12; ກຈກ 9:16; ຟລມ 1: 15, 16; ກລຊ4:9; ຟລປ. 1:1–3; ກລຊ1:1, 2.

> <p>ຂໍ້ຄວນຈໍາ</p>
> “ຈົ່ງຊື່ນຊົມຍິນດີໃນອົງພຣະຜູ້ເປັນທຸກເວລາ ເຮົາຂໍຢໍ້າອີກວ່າ: ຈົ່ງຊື່ນຊົມຍິນ ດີ!”. ສາສະໜາຈານແອັດເວັນຕິສຄົນໜື່ງຕິດຄຸກຍ້ອນຄໍາກ່າວຫາທີ່ບໍ່ຈິງ ໃຊ້ເວລາເກືອບ ສອງປີຢູ່ໃນຄຸກ ເຖິງແມ່ນໃນຕອນທໍາອິດຈະຮູ້ສຶກສັບສົນຫຼາຍ ແຕ່ລາວຕະນັກວ່າຄຸກ ແຫ່ງນີ້ເປັນສະຖານທີ່ທີ່ພຣະເຈົ້າມອບພາລະກິດໃຫ້ ເມື່ອເພື່ອນນັກໂທດຮູ້ວ່າລາວເປັນສາ ສະໜາຈານ ພວກເຂົາກໍຂໍໃຫ້ລາວເທດສະໜາ ລາວກໍໄດ້ເທດສະໜາ ແລະ ແຈກຈ່າຍ ໜັງສືໄປພ້ອມ ລາວເຖິງກັບຮັບບັດຕິສະມາໃຫ້ເຫຼົ່ານັກໂທດ ແລະ ປະກອບພິທີສິນມະ ຫາສະໜິດ ລາວຍອມຮັບວ່າ “ຫຼາຍຄັ້ງ ການຮັບໃຊ້ໃນຄຸກມັນເປັນເລື່ອງຍາກ ແຕ່ກໍມີ ຄວາມສຸກເຊັນກັນ ໂດຍສະເພາະເມື່ອເຈົ້າເຫັນຄໍາອະທິຖານໄດ້ຮັບຄໍາຕອບ ແລະ ຊີວິດ ໄດ້ຮັບການປ່ຽນແປງ.”

ອັກຄະທູດໂປໂລຂຽນຈົດມາຍ(ພຣະທໍາ)ຟິລິປອຍ ແລະໂກໂລຊາຍຕອນຢູ່ໃນ ຄຸກ (ໃຫ້ອ່ານ ຟລປ 1:7; ກລຊ 4:3). ອັນທີຈິງ ໃນເມືອງຟິລິປອຍນັ້ນເອງ ຫຼັງຈາກທີ່ ອັກຄະທູດໂປໂລ ແລະ ຊີລາຖືກກ່າວຫາຢ່າງບໍ່ຍຸດຕິທໍາ, ເຈົ້າໜ້າທີຂຸມຂັງມັດຕີນຂອງ ພວກເພິ່ນໃສ່ຂື່ໄວ້”(ກຈກ 16:24). ໃນຕອນທ່ຽງຄືນ, ອັກຄະທູດໂປໂລ ແລະ ຊີລາ “ກໍາລັງອະທິຖານ ແລະຮ້ອງເພງສັນລະເສີນພຣະເຈົ້າ ແລະພວກນັກໂທດຄົນອື່ນໆກໍຟັງຢູ່ (ກຈກ 16:25). ແທ້ຈິງແລ້ວ ພວກເຂົາຮູ້ວິທີ່ຈະມີ “ຄວາມຊື່ນຊົມຍິນດີຢູ່ທຸກເວລາ”

ອາທິດນີ້ ເຮົາຈະພິຈາລະນາເບິ່ງສະຖານະການຕ່າງໆທີ່ອັກຄະທູດໂປໂລປະເຊີນ ເພິ່ນແນມເຫັນຈຸດມຸ້ງມາຍທີ່ຍິ່ງໃຫຍ່ສໍາລັບສິ່ງທີ່ຈະເກີດຂື້ນກັບລາວ ແລະບາງເທື່ອເຮົາ ສາມາດຮຽນຮູ້ຈາກລາວ ເມື່ອເຮົາປະເຊີນກັບການທົດລອງຕ່າງໆດ້ວຍຕົວເຮົາຢ່າງຫຼີກ ລຽງບໍ່ໄດ້.