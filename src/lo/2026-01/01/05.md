---
title:  ອັກຄະທູດໂປໂລ ແລະເມືອງໂກໂລຊາຍ
date:   31/12/2025
---

ເຮົາບໍ່ມີບັນທຶກວ່າອັກຄະທູດໂປໂລເຄີຍໄປຢ້ຽມຢາມເມືອງໂກໂລຊາຍ, ເຊິ່ງ ເປັນການບອກເຮົາອີກເທື່ອໜຶ່ງກ່ຽວກັບປະສິດທິຜົນເຖິງຍຸດທະສາດການປະກາດຂ່າວປະ ເສີດຂອງລາວ. ທຳອິດແມ່ນເອປາຟາ, ຊາວເມືອງໂກໂລຊາຍ (ກລຊ 4:12), ເປັນ ຜູ້ທີ່ນຳເອົາຂ່າວປະເສີດມາສູ່ເມືອງນັ້ນ (ກລຊ 1:7). ແຕ່ລາວໄດ້ກັບໃຈເຊື່ອແນວໃດ? ໜ້າຈະເປັນຊ່ວງກາງປີ ຄ.ສ 50, ເມື່ອອັກຄະທູດໂປໂລຢູ່ໃນບໍລິເວນເມືອງເອເຟໂຊ ແລະ “ປະຊາຊົນທັງໝົດທີ່ຢູ່ໃນແຂວງເອເຊຍໄດ້ຍິນພຣະຄຳຂອງພຣະຜູ້ເປັນເຈົ້າພຣະເຢຊູ” (ກຈກ19:10;ທຽບ ກຈກ 20:31).

ພຣະທຳພຣະນິມິດໄດ້ເປັນພະຍານເຖິງວິທີທີ່ຂ່າວປະເສີດໄດ້ແຜ່ຂະຫຍາຍໄປທົ່ວຂົງເຂດນີ້ (ພນມ 1:4). ຄຳອະທິບາຍທີ່ໜ້າເຊື່ອຖືທີ່ສຸດສຳລັບຄວາມສຳເລັດນີ້, ລວມ ເຖິງການແຜ່ຂະຫຍາຍໄປສູ່ເມືອງໂກໂລຊາຍ, ແມ່ນເປັນຜົນມາຈາກພືດຕິການກັບໃຈ ເຊື່ອຂອງອັກຄະທູດໂປໂລ, ຜູ້ທີ່ໄດ້ຍິນຂໍ້ຄວາມເປັນຄັ້ງທຳອິດທີ່ເມືອງເອເຟໂຊ, ເມືອງທີ່ ສຳຄັນທີ່ສຸດໃນອາຊີໄມເນີ ແລະ ເປັນເມືອງທ່າເຮືອຫຼັກ. ເອປາຟາໄດ້ຍິນຄຳເທດສະໜາ ຂອງອັກຄະທູດໂປໂລໃນເມືອງເອເຟໂຊ ແລະ ກາຍເປັນໜຶ່ງໃນເພື່ອນຮ່ວມງານ, ລາວໄດ້ ນຳເອົາຂ່າວປະເສີດກັບຄືນໄປບ້ານເກີດເມືອງນອນຂອງລາວໃນເມືອງໂກໂລຊາຍ.

ຕົວເມືອງເຊິ່ງຢູ່ຫ່າງຈາກເມືອງລາວດີເກອາໄປທາງທິດຕາເວັນອອກສຽງໃຕ້ປະ ມານເກົ້າໄມ (15 ກິໂລແມັດ), ກຳລັງຖືກຂຸດຄົ້ນໃນປັດຈຸບັນນີ້, ດັ່ງນັ້ນເຮົາຈຶ່ງກ່ຽວ ກັບເມືອງນີ້ນ້ອຍກວ່າເມືອງສໍາຄັນອື່ນໆໃນພາກພື້ນນີ້ ເຮົາຮູ້ວ່າເມືອງນີ້ມີປະຊາກອນຊາວ ຢິວຈຳນວນຫຼາຍ ໂດຍ “ມີຊາວຢິວຫຼາຍເຖິງສິບພັນຄົນອາໄສຢູ່ໃນເຂດນັ້ນຂອງຟີເກຍ.” —Arthur G. Patzia, ຄຳອະທິບາຍຈາກNew International Biblical Commentary: Ephesians, Colossians, Philemon (Peabody, MA: Hendrickson Publishers Inc., 1990), ເຫຼັ້ມທີ 10, ໜ້າ 3. ຫຼຽນທີ່ຜະລິດ ຢູ່ໂກໂລຊາຍຊີ້ບອກເຖິງຜູ້ຄົນຢູ່ທີ່ນັ້ນ, ເຊັ່ນດຽວກັບໃນຫຼາຍເມືອງຂອງໂຣມັນ, ໄດ້ນະ ມັດສະການເທບພະເຈົ້າຫຼາຍອົງ. ພິທີປະຕິບັດຂອງຄົນບໍເຊື່ອ ແລະ ອິດທິພົນທາງວັດທະ ນະທຳທີ່ເຂັ້ມແຂງນຳຄວາມທ້າທາຍອັນໃຫຍ່ຫຼວງມາສູ່ຊາວຄຣິດສະຕຽນຢູ່ທີ່ນັ້ນຢ່າງຊັດ ເຈນ, ບໍ່ພຽງແຕ່ໃນການປະກາດຂ່າວປະເສີດໃນເມືອງເທົ່ານັ້ນ ແຕ່ຕ້ອງຢືດໝັ້ນໃນ ຄວາມເຊື່ອແຫ່ງຂ່າວປະເສີດອັນບໍຣີສຸດອີກດ້ວຍ. ຊາວຄຣິດສະຕຽນທີ່ໂດດເດັ່ນອີກຄົນ ໜຶ່ງໃນໂກໂລຊາຍແມ່ນຟີເລໂມນ, ຜູ້ທີ່ອາດໄດ້ກັບໃຈເຊື່ອໃນເວລາດຽວກັນກັບເອປາ ຟາ.

`ໃຫ້ອ່ານ ຟລມບົດທີ 15, 16. ອ່ານ ກລຊ 4:9 ນຳອີກ. ອັກຄະທູດໂປໂລ ກະຕຸ້ນຟີເລໂມນຢ່າງອ່ອນໂຍນໃຫ້ຕາມເອົາໂອເນຊີໂມດ້ວຍວິທີໃດ?`

ເຖິງແມ່ນວ່າກົດໝາຍໂຣມັນຮຽກຮ້ອງໃຫ້ໂປໂລສົ່ງໂອເນຊີໂມຄືນໃຫ້ຟີເລໂມນ ແຕ່ອັກຄັກທູດໂປໂລໄດ້ອ້ອນວອນຕໍ່ຈິດໃຈແລະຈິດສຳນຶກຂອງຟີເລໂມນ ໃນຖານະເປັນ ເພື່ອນຮ່ວມຄວາມເຊື່ອຄ ແລະ ຮຽກຮ້ອງໃຫ້ລາວປະຕິບັດຕໍ່ໂອເນຊີໂມບໍ່ແມ່ນໃນຖານະ ທາດ, ແຕ່ໃນຖານະເປັນອ້າຍນ້ອງ (ຟລມ 16).

`ແມ່ນວ່າເຮົາຈະກຽດຊັງແນວຄວາມຄິດເລື່ອງທາດໃນຮູບແບບໃດກໍຕາມ, ແລະ ຫວັງວ່າໂປໂລຈະປະນາມການປະຕິບັດດັ່ງກ່າວ, ເຮົາຈະຍອມຮັບສິ່ງທີ່ອັກຄະທູດໂປໂລ ເວົ້າທີ່ນີ້ໄດ້ແນວໃດ? (ມັນໜ້າສົນໃຈຫຼາຍ ທີ່ໃນລະຫວ່າງການເປັນຂ້າທາດໃນອາເມ ລິກາ, ເອເລັນ ຈີ. ໄວທ໌ ໄດ້ບອກຊາວແອດເວນຕິສໂດຍສະເພາະໃຫ້ຕໍ່ຕ້ານກົດໝາຍ ທີ່ສັ່ງໃຫ້ຄົນສົ່ງຄືນທາດທີ່ຫຼົບໜີ.)`