---
title:  ອັກຄະທູດໂປໂລຖືກລ່າມໂສ້
date:   29/12/2025
---

ໃນຂະນະທີ່ຢູ່ໃນມາເຊໂດເນຍ, ອັກຄະທູດໂປໂລໄດ້ກ່າວເຖິງການຖືກຈໍາຄຸກ ຫຼາຍຄັ້ງ (2 ກຣທ 6:5, 2 ກຣທ 11:23, 2 ກຣທ 7:5). ກໍລະນີທຳອິດທີ່ມີການບັນ ທຶກໄວ້ແມ່ນຢູ່ທີ່ເມືອງຟີລິບປອຍ (ກຈກ 16:16–24). ຕໍ່ມາລາວຖືກຈໍາຄຸຸກຢູ່ທີ່ກຸງເຢຣູ ຊາເລັມເປັນເວລາສັ້ນໆ ກ່ອນທີ່ຈະຖືກຍ້າຍໄປຄຸມຂັງທີ່ເມືອງກາຍຊາເຣຍ.

ໃນພຣະທໍາອື່ນ, ອັກຄະທູດໂປໂລໄດ້ກ່າວເຖິງການຖືກ “ລ່າມໂສ້” (ຟລມ 10, 13, ). ເຖິງແມ່ນວ່າຈະຖືກກັກຂັງບໍລິເວຍຢູ່ໃນເຮືອນທີ່ກຸງໂຣມ, ລາວກໍຖືກລ່າມໂສ້ກັບ ທະຫານໂຣມັນຊັ້ນສູງ. ອິກນາເຊຍສ໌, ຄຣິສຕຽນຜູ້ໜື່ງໃນຕົ້ນສະຕະວັດທີສອງທີ່ຖືກ ລ່າມໂສ້ແບບດຽວກັນນີ້, ໄດ້ອະທິບາຍວ່າທະຫານທເຫຼົ່ານັ້ນມີພຶດຕິກຳຄືກັບ “ສັດປ່າ... ເຊິ່ງຈະຮ້າຍແຮງຍິ່ງຂຶ້ນເມື່ອພວກເຂົາໄດ້ຮັບການປະຕິບັດຢ່າງດີ.”—ໄມເຄິລ ດັບເບິວຢູ ໂຮມສ໌, ບັນນາທິການ, ບັນພະບຸລຸດອັກຄະສາວົກ (Grand Rapids, MI: Baker Academic, 2007), ໜ້າ 231.

`ໃຫ້ອ່ານ 2 ກຣທ 4:7–12. ໃນຂໍ້ຄວາມນີ້, ແມ່ນຫຍັງເຜີຍໃຫ້ເຫັນວ່າອັກຄະ ທູດໂປໂລສາມາດ ອົດທົນຕໍ່ການທົດລອງທີ່ປະເຊີນຢູ່? ສິ່ງໃດເບິ່ງຄືວ່າເປັນເປົ້າໝາຍ ຫຼັກໃນຊີວິດຂອງລາວ?`

ບໍ່ວ່າຊີວິດຈະຍາກລຳບາກປານໃດ, ອັກຄະທູດໂປໂລກໍ່ສາມາດມອງເຫັນດ້ານທີ່ ສົດໃສກວ່າ, ແລະນັ້ນເຮັດໃຫ້ລາວມີຄວາມກ້າຫານທີ່ຈະອົດທົນພາຍໃຕ້ຄວາມກົດດັນ. ແມ່ນວ່າຊາຕານຈະທຸມທຸກຢ່າງທີ່ສາມາດເຮັດໄດ້, ອັກຄະທູດໂປໂລຮູ້ດີວ່າລາວບໍ່ໄດ້ຖືກ ປະຖິ້ມໃຫ້ດຽວດາຍ.

`ໃຫ້ອ່ານ 2 ກຣທ 6:3–7. ໂປໂລມີແຫຼ່ງຊ່ວຍເຫຼືອທາງວິນຍານຫຍັງແດ່ທີ່ສາ ມາດຊ່ວຍລາວໃຫ້ປະເຊີນກັບຄວາມຫຍຸ້ງຍາກເຫຼົ່ານີ້?`

ຫຼາຍຄັ້ງ, ເຮົາຖືກລໍ້ລວງໃຫ້ເບິ່ງທີ່ສະຖານະການ, ຈຸດອ່ອນ, ຫຼືຄວາມລົ້ມເຫຼວ ໃນອະດີດຂອງເຮົາ ແລະ ຮູ້ສຶກທໍ້ຖອຍໃຈ. ໃນຊ່ວງເວລາແບບນີ້ ເຮົາຈຳເປັນຕ້ອງຈື່ການ ຈັດຕຽມທີ່ໜ້າອັດສະຈັນທັງໝົດ ທີ່ພຣະເຈົ້າໄດ້ຕຽມໄວ້ເພື່ອຄວາມສຳເລັດໃຫ້ເຮົາໃນ ການຕໍ່ສູ້ກັບຄວາມຊົ່ວຮ້າຍ. ໜຶ່ງໃນສິ່ງທີ່ສຳຄັນທີ່ສຸດແມ່ນພຣະຄໍາທີ່ເປັນ “ພະວັດຈະນະ ແຫ່ງຄວາມຈິງ,” ເພາະວ່າເຮົາສາມາດຮຽນຮູ້ຈາກຄວາມຜິດພາດຂອງຄົນອື່ນ ແລະຮຽນຮູ້ ວິທີທີ່ຄົນເຫຼົ່ານີ້ປະສົບຜົນສຳເລັດ. ນອກຈາກນັ້ນ, ພຣະວິນຍານບໍຣິສຸດ “ຊົງກະທໍາໃຫ້ ສິ່ງທີ່ພຣະຜູ້ໄຖ່ຂອງໂລກໄດ້ກະທຳເກີດຜົນ. ດ້ວຍພຣະວິນຍານນັ້ນເອງທີ່ເຮັດໃຫ້ຈິດໃຈ ບໍຣິສຸດ. ຜູ້ເຊື່ອຄົນນັ້ນຈຶ່ງມີສ່ວນຮ່ວມໃນພຣະລັກສະນະຂອງພຣະເຈົ້າໂດຍຜ່ານທາງພຣະ ວິນຍານ. ພຣະຄຣິດໄດ້ປະທານພຣະວິນຍານຂອງພຣະອົງໃຫ້ເປັນພະລັງອໍານາດຂອງພຣະ ເຈົ້າ ເພື່ອເອົາຊະນະນິໄສທາງກໍາມະພັນ ແລະ ປູກຝັງກັນມາທັງໝົດທີ່ມີແນວໂນ້ມຕໍ່ ຄວາມຊົ່ວຮ້າຍ, ແລະ ເພື່ອປະທັບພຣະລັກສະນະຂອງພຣະອົງໄວ້ໃນຄຣິສຕະຈັກຂອງພຣະ ອົງ.”—ເອເລນ ຈີ. ໄວທ໌, ຄວາມປາຖະໜາແຫ່ງປວງຊົນ, ໜ້າ 671.

`ເຮົາໃນຖານະທີ່ເປັນສະມາຊິກຄົນທົ່ວໄປຫຼື ເປັນອາຈານສອນ “ຍົກຍ້ອງຕົວເຮົາ ເອງໃຫ້ເປັນຜູ້ຮັບໃຊ້ຂອງພຣະເຈົ້າ” ໄດ້ຢູ່ສະເໝີແນວໃດ (2 ກຣທ 6:4,)? ນັ້ນໝາຍ ຄວາມວ່າແນວໃດ?`