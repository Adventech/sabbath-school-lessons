---
title:  ອັກຄະທູດໂປໂລໃນເມືອງຟີລິປອຍ
date:   30/12/2025
---

ໃນລະຫວ່າງການເດີນທາງໄປປະກາດຄັ້ງທີສອງຂອງອັກຄະທູດໂປໂລໂປໂລ, ບໍ່ ດົນຫຼັງຈາກຕີໂມທຽວໄດ້ເພີ່ມເຂົ້າມາໃນທີມ, ພວກເຂົາຖືກພຣະວິນຍານບໍຣິສຸດຫ້າມບໍ່ ໃຫ້ເດີນທາງຂ້າມເອເຊຍໄມເນີ (ກຈກ 16:6). ດັ່ງນັ້ນ, ໃນນິມິດໃນຕອນກາງຄືນ, ອັກ ຄະທູດໂປໂລໄດ້ເຫັນຊາຍຄົນໜຶ່ງອ້ອນວອນລາວໃຫ້ “ມາທີ່ມາເຊໂດເນຍແລະຊ່ວຍພວກ ເຮົາ”(ກຈກ16:9). ດັ່ງນັ້ນພວກເຂົາຈຶ່ງມຸ່ງໜ້າໄປຍັງທ່າເຮືອທີ່ໃກ້ທີ່ສຸດກັບມາເຊໂດນີ ທັນທີ ແລະລ່ອງເຮືອຈາກເມືອງໂທອາດຂ້າມທະເລເອຈຽນໄປຍັງເມືອງເນອາໂປລີ, ໃນ ທະວີບເອີຣົບ ແຕ່ແທນທີ່ຈະປະກາດຂ່າວປະເສີດຢູ່ທີ່ນັ້ນ, ອັກຄະທູດໂປໂລ, ຊີລາ, ຕີ ໂມທຽວ, ແລະລູກາ, ຜູ້ທີ່ເຂົ້າຮ່ວມກັບທີມທີ່ເມືອງໂທອາດ(ດັ່ງທີ່ປະກົດໃນຄຳວ່າ “ພວກ ເຮົາ” ໃນ ກຈກ 16:11), ໄດ້ມຸ່ງໜ້າໄປຍັງເມືອງຟີລິບປອຍ.

ໃນກິດຈະກຳການປະກາດຂ່າວປະເສີດ, ອັກຄະທູດໂປໂລຄິດຢ່າງມີຍຸດທະສາດ ສະເໝີ ຟີລິບປອຍເປັນ “ເມືອງຫຼັກຂອງມາເຊໂດເນຍ” (ກຈກ 16:12). ອັນທີ່ຈິງແລ້ວ, ຟີລິປອຍເປັນໜຶ່ງໃນເມືອງທີ່ໄດ້ຮັບກຽດຕິຍົດຫຼາຍທີ່ສຸດຂອງອານາຈັກໂຣມັນ, ໂດຍໄດ້ ຮັບສະຖານະໃຫ້ເປັນ ລູສ ອີຕາລິກຸມ—ເປັນນາມຍົດສູງສຸດທີ່ເມື່ອງໆໜື່ງຮັບໄດ້. ພົນລະ ເມືອງຂອງເມືອງນີ້ມີສິດທິພິເສດຄືກັບວ່າເມືອງນີ້ຕັ້ງຢູ່ໃນອີຕາລີ, ລວມທັງການຍົກເວັ້ນ ພາສີທີ່ດິນ ແລະ ພາສີສ່ວນບຸກຄົນ, ແລະ ທຸກຄົນທີ່ເກີດໃນເມືອງນີ້ຈະເປັນພົນລະເມືອງ ຂອງໂຣມັນໂດຍອັດຕະໂນມັດ. ເມືອງນີ້ຍັງເປັນຈຸດພັກທີ່ສຳຄັນຕາມເສັ້ນທາງເວຍເອກ ນາເທຍ ເຊິ່ງເປັນເສັ້ນທາງທາງບົກຫຼັກທີ່ເຊື່ອມຕໍ່ໂຣມກັບຕາເວັນອອກກາງ. ການກໍານົດ ໃຫ້ມີຄຣິສຕຽນທີ່ເດັ່ນຢູ່ທີ່ນັ້ນ ເຮັດໃຫ້ພວກເຂົາສາມາດນຳຂ່າວປະເສີດໄປສູ່ເມືອງທີ່ໃກ້ ຄຽງອື່ນໆຫຼາຍແຫ່ງ, ລວມທັງເມືອງອໍາພີໂປລີ, ອາໂປໂລນີ, ເທສະໂລນິກາ ແລະ ເບີເຣຍ (ກຈກ 17:1, 10).

ສິ່ງທີ່ໜ້າສົນໃຈຄືພາສາທາງການໃນເມືອງຟີລິບປອຍໃນສະຕະວັດທີ່ໜື່ງແມ່ນ ພາສາລາຕິນ, ເຊິ່ງເຫັນໄດ້ການຈາລຶກເປັນພາສາລາຕິນເປັນສ່ວນໃຫຍ່. ໃນພຣະທໍາ ຟລປ 4:15, ອັກຄະທູດໂປໂລຍັງໄດ້ຈ່າໜ້າຊອງເຖິງພວກເຂົາດ້ວຍຊື່ສໍານຽງພາສາລາ ຕິນວ່າ Philippēsioi, ເຊິ່ງເບິ່ງເປັນການຮັບຮູ້ເຖິງສະຖານະພາບພິເສດການເປັນພົນລະ ເມືອງໂຣມັນຂອງພວກເຂົາ. ເຖິງຢ່າງໃດກໍ່ຕາມ, ພາສາກຣີກກໍເປັນພາສາທີໃຊ້ໃນຕະ ຫຼາດ ແລະໃນນະຄອນ ແລະຕົວເມືອງຕ່າງໆທີ່ຢູ່ອ້ອມຂ້າງ ແລະ ເປັນຊ່ອງທາງທີ່ຂ່າວປະ ເສີດໄດ້ຮັບການປະກາດເຜີຍແຜ່. ລູກາອະທິບາຍວິທີ່ທີອັກຄະທູດໂປໂລ ແລະ ທີມງານ ຂອງລາວໄດ້ເຂົ້າຮ່ວມກັບຜູ້ຄົນເພື່ອອະທິຖານຢູ່ແຄມແມ່ນໍ້າ, ບ່ອນທີ່ລີເດຍ ແລະຄອບ ຄົວຂອງນາງໄດ້ກັບໃຈເຊື່ອ (ກຈກ 16:13–15). ໃນຖານະເປັນແມ່ຄ້າ(“ຜູ້ຂາຍຜ້າສີ ມ່ວງ”), ລີເດຍຄົງເປັນໜຶ່ງໃນຜູ້ສະໜັບສະໜູນທາງດ້ານການເງິນລາຍໃຫຍ່ ໃນຟີລິບ ປອຍສໍາລັບພາລະກິດການຮັບໃຊ້ຂອງອັກຄະທູດໂປໂລ. ໃນຊ່ວງເວລາທີ່ອັກຄະທູດໂປ ໂລ ແລະ ຊີລາຖູກຄຸມຂັງຢູ່ທີ່ນັ້ນກໍໃຫ້ເກີດມີກັບໃຈເຊື່ອຂອງອີກຄອບໜຶ່ງທັງຄອບຄົວ ນັ້ນຄືຄອບຕົວຂອງຜູ້ຄຸມນັກໂທດ.

ພຣະວິນຍານບໍຣິສຸດຮູ້ດີວ່າເມືອງຟີລິບປອຍຈະເປັນຖານທີ່ໝັ້ນທີ່ດີເລີດໃນການປະກາດຂ່າວປະເສີດໄປທົ່ວເອີຣົບ, ເຖິງແມ່ນວ່າຈະມີການຂົ່ມເຫັງກໍຕາມ. ແມ່ນວ່າການ ຂົ່ມເຫັ່ງຈະຊົ່ວຮ້າຍພຽງໃດ,ໃນບາງກໍລະນີກໍອາດຊ່ວຍໃຫ້ຂ່າວປະເສີດໄປເຖິງຜູ້ຄົນທີ່ ອາດຈະບໍ່ສາມາດເຂົ້າເຖິງໄດ້ດ້ວຍວິທີອື່ນ.

`ໃຫ້ອ່ານ ກຈກ 9:16. ເລື່ອງນີ້ຊ່ວຍໃຫ້ເຮົາເຂົ້າໃຈຄວາມທຸກຍາກລໍາບາກ ບາງຢ່າງຂອງອັກຄະທູດໂປໂລໄດ້ແນວໃດ? ສິ່ງນີ້ສາມາດຊ່ວຍພວກເຮົາເຂົ້າໃຈຄວາມ ຍາກລໍາບາກບາງຢ່າງຂອງພວກເຮົາເອງໄດ້ແນວໃດ?`