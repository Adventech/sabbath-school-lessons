---
title:  ສຶກສາເພີ່ມເຕີ່ມ
date:   02/01/2026
---

ພຣະເຈົ້າໄດ້ຊົງເລືອກທ່ານໃຫ້ໄດ້ຮັບຄວາມລອດ ຜ່ານການຊຳລະຈິດ ໃຈ ແລະ ຄວາມເຊື່ອໃນຄວາມຈິງ. ສະນັ້ນ, ຈົ່ງຢືນໃຫ້ໝັ້ນຄົງ. . . ຖ້າທ່ານຮັບໃຊ້ພຣະ ເຈົ້າຢ່າງຊື່ສັດ, ທ່ານຈະພົບກັບອະຄະຕິ ແລະການຕໍ່ຕ້ານ; ແຕ່ຢ່າຮູ້ສຶກໂກດແຄ້ນ ເມື່ອ ທ່ານທົນຢ່າງບໍ່ຖືກຕ້ອງ ຢ່າແກ້ແຄ້ນ ແຕ່ຈົ່ງຍຶດໝັ້ນຄວາມຊື່ສັດຂອງທ່ານໃນພຣະເຢຊູ ຄຣິດ. ເງີຍໜ້າຂອງທ່ານໃຫ້ເໝືອນກັບຫີນເລັກໄຟຂຶ້ນສູ່ສະຫວັນ. ປ່ອຍໃຫ້ຄົນອື່ນເວົ້າ ອອກມາຕາມໃຈ, ແລະໄລ່ຕາມແນວທາງແຫ່ງການກະທຳຂອງຕົນເອງ; ມັນເປັນໜ້າທີ່ ຂອງທ່ານທີ່ຈະກ້າວຕໍ່ໄປດ້ວຍຄວາມອ່ອນໂຍນ ແລະອ່ອນນ້ອມຖ່ອມຕົວຂອງພຣະຄຣິດ. ທຳໜ້າທີ່ຂອງທ່ານດ້ວຍຈຸດປະສົງທີ່ໝັ້ນຄົງ, ດ້ວຍຈິດໃຈທີ່ບໍຣິສຸດ, ດ້ວຍພະລັງກຳລັງ ທັງໝົດຂອງທ່ານ, ໂດຍການເພິ່ງພາພະຫັດຂອງພຣະເຈົ້າ. ລັກສະນະທີ່ແທ້ຈິງ ແລະສູງສົ່ງ ແຫ່ງໜ້າທີຂອງທ່ານ ທ່ານອາດຈະບໍ່ເຄີຍຮູ້. ຄຸນຄ່າໃນການເປັນຢູ່ຂອງທ່ານ ທ່ານສາ ມາດວັດໄດ້ໂດຍຊີວິດທີ່ປະທານໃຫ້ເພື່ອຊ່ວຍທ່ານໄດ້ຮັບຄວາມລອດເທົ່ານັ້ນ. . . .

“ສຳລັບທຸກຄົນທີ່ກໍາລັງເຕີບໂຕໃນສູ່ພຣະຄຣິດ ຈະມີຊ່ວງເວລາຂອງການຕໍ່ສູ້ທີ່ ຈິງຈັງ ແລະຕໍ່ເນື່ອງຍາວນານ; ເພາະອຳນາດແຫ່ງຄວາມມືດມຸງໝັ້ນທີ່ຈະຕໍ່ຕ້ານເສັ້ນທາງ ແຫ່ງຄວາມກ້າວໜ້າ. ແຕ່ເມື່ອເຮົາມອງຫາພຣະຄຸນເທິງໄມ້ກາງແຂນຂອງພຣະຄຣິດ, ເຮົາ ຈະບໍ່ລົ້ມເຫຼວ. ຄຳສັນຍາຂອງພຣະຜູ້ໄຖ່ຄື, ‘ເຮົາຈະບໍ່ມີວັນຈາກເຈົ້າ ຫຼື ປະຖິ້ມເຈົ້າໄປ’ ‘ເຮົາຢູ່ກັບເຈົ້າສະເໝີໄປ, ຈົນກວ່າຈະສິ້ນໂລກ’” — ເອລເລັນ ຈີ. ໄວທ໌, ໃນຜູ້ສອນ ຂອງຄົນໜຸ່ມສາວ, ວັນທີ 9 ພະຈິກ 1899.

**ຄຳຖາມສໍາລັບການສົນທະນາ**

`ອັກຄະທູດໂປໂລຖືກຈໍາຄຸກຫຼາຍຄັ້ງຢ່າງບໍ່ຍຸດຕິທຳສະເໝີ. ທ່ານມີປະຕິກິລິຍາແນວ ໃດເມື່ອເຈົ້າຖືກປະຕິບັດຢ່າງບໍ່ຍຸດຕິທຳ? ເຈົ້າມີຄຳສັນຍາໃນຄໍາພຣະຄໍາຫຍັງແດ່ສໍາ ລັບສະຖານນະການເຊັນນັ້ນ?`

`ເທີທູລຽນ, ຜູ້ນຳຄຣິສຕະຈັກໃນຍຸກແລກ, ໄດ້ກ່າວເຖິງການຂົ່ມເຫັງຊາວຄຣິດສະ ຕຽນວ່າ, “ຍິ່ງເຮົາຖືກທໍາລາຍລົງເລື້ອຍໆເທົ່າໃດ, ຈຳນວນຄົນຂອງເຮົາກໍ່ຍິງເພີ່ມ ຂຶ້ນເທົ່ານັ້ນ; ເລືອດຂອງຊາວຄຣິດສະຕຽນຄືກັບເມັດພືດ.” — ອາເລັກຊານເດີ ໂຣ ເບີດສ໌ ແລະ ເຈມສ໌ ດໍໂນລສັນ, ບັນນາທິການ, ບັນພະບຸລຸດ Ante-Nicene (Peabody, MA: Hendrickson Publishers, Inc., 1999), ເຫຼັ້ມ 3, ໜ້າ 55. ໃນເວລາດຽວກັນ, ການຂົ່ມເຫັງໃນບາງສະຖານທີ່ ແລະ ບາງເວລາໄດ້ ຂັດຂວາງພາລະກິດຂອງຄຣິສຕະຈັກຢ່າງໃຫຍ່ຫຼວງ. ເຮົາສາມາດຜູ້ທີ່ທົນທຸກທໍລະ ມານຈາກກົດຂີ່ຂົມເຫັ່ງຍ້ອນຄວາມເຊື່ອຂອງເຂົາເຈົ້າດ້ວຍວິທີໃດແດ່?`

`ລອງຄິດເຖິງຂໍ້ພຣະຄໍາພີປະຈໍາອາທິດນີ້ ໂດຍຄໍານຶງເຖິງຄວາມຍາກລຳບາກທີ່ອັກ ຄະທູດໂປໂລໄດ້ປະເຊີນ. “ຈົ່ງຊື່ຊົມຍິນດີສະເໝີ” ມີໝາຍຄວາມວ່າແນວໃດ? ເຮົາ ຈະເຮັດແນວນັ້ນໄດ້ຢ່າງໃດ? ຫາກຄົນທີ່ເຈົ້າຮັກເຈັບປ່ວຍ ຫຼື ເສຍຊີວິດ. ເຈົ້າສູນ ເສຍວຽກເຮັດງານທຳ. ເຈົ້າມີຄວາມເຈັບປວດທາງຮ່າງກາຍຢ່າງໜັກ. ບາງທີກະ ແຈສຳຄັນໃນການເຂົ້າໃຈເລື່ອງນີ້ຄືຕ້ອງຖາມວ່າ, “ຈົ່ງຊື່ນຊົມຍິນດີສະເໝີໃນສິ່ງ ໃດ?” ກໍຄື, ບໍ່ວ່າສະຖານະການຂອງເຮົາຈະເປັນແນວໃດ, ເຮົາສາມາດຊື່ຊົມຍິນດີ ສະເໝີໃນສິ່ງໃດ?`