---
title:  ຄຣິດຕະຈັກຟີລິປອຍ ແລະໂກໂລຊາຍ
date:   01/01/2026
---

`ໃຫ້ອ່ານ ຟລປ 1:1–3 ແລະ ກລຊ 1:1, 2. ຄຣິສຕະຈັກໃນເມືອງຟີລິບປອຍ ແລະ ໂກໂລຊາຍໄດ້ຖືລະບຸໄວ້ແນວໃດ, ແລະ ພາບດັ່ງກາວມີຄວາມໝາຍແນວໃດ?`

ຄຳທັກທາຍທົ່ວໄປຂອງໂປໂລໃນຈົດໝາຍຂອງເພິ່ນເອີ້ນຊາວຄຣິດສະຕຽນໃນ ສະຖານທີ່ເຫຼົ່ານັ້ນວ່າ “ໄພ່ພົນບໍຣິສຸດ/ທຳມິກະຊົນ”, ນັ້ນຄືພວກເຂົາໄດ້ຖືກແຍກອອກ ເປັນປະຊາຊົນພິເສດຂອງພຣະເຈົ້າ ໂດຍຜ່ານການບັບຕິສະມາ ເຊັ່ນດຽວກັບປະຊາຊົນອິດ ສະຣາເອນທີ່ຜ່ານພິທີຕັດ (ອພຍ 19:5, 6;ທຽບ 1 ປຕ 2:9, 10),ໄດ້ຖືກແຍກອອກ ເປັນ “ຊົນຊາດບໍລິສຸດ”. (ສິ່ງນີ້ບໍ່ກ່ຽວຂ້ອງຫຍັງກັບຫຼັກປະຕິບັດຂອງໂບດໂຣມັນໃນການ ຍົກຍ້ອງຄົນໃຫ້ເປັນ “ນັກບຸນ”).

ສິ່ງທີ່ໜ້າສົນໃຈອີກຢ່າງໜຶ່ງຄືຄວາມຄ້າຍຄືກັນລະຫວ່າງຄຳທັກທາຍຂອງຈົດ ໝາຍສອງສະບັບນີ້. ອັກຄະທູດໂປໂລກ່າວເຖິງ “ຜູ້ດູແລ ແລະ ມັກຄະນາຍົກ” (ຟລປ 1:1) ໃນພຣະທໍາຟີລິບປີ ແລະ “ອ້າຍນ້ອງທີ່ສັດຊື່ໃນພຣະຄຣິດ” (ກລຊ 1:2) ໃນພຣະ ທໍາໂກໂລຊາຍ. ເມື່ອພຣະຄໍາພີໃໝ່ເວົ້າເຖິງ “ອ້າຍນ້ອງທີ່ສັດຊື່,” ພວກເຂົາມີພັນທະກິດ ສະເພາະໃນຄຣິສຕະຈັກ (ເບິ່ງ ອຟຊ 6:21, ກລຊ 4:7, 1 ປຕ 5:12). ດັ່ງນັ້ນ, ເບິ່ງ ຄືວ່າອັກຄະທູດໂປໂລບໍ່ພຽງແຕ່ກໍາລັງກ່າວເຖິງສະມາຊິກຄຣິສຕະຈັກເທົ່ານັ້ນ ແຕ່ຍັງກ່າວ ເຖິງຜູ້ນຳຄຣິສຕະຈັກໃນເມືອງເຫຼົ່ານີ້ອີກດ້ວຍ. ການອ້າງເຖິງຕຳແໜ່ງໜ້າທີ່ຕ່າງໆທີ່ໄດ້ ອະທິບາຍຢ່າງສະເພາະເຈາະຈົງຫຼາຍຂື້ນໃນທີ່ອື່ນໆ (ຕົວຢ່າງ, ໃນ 1 ທມທ 3:1–12, ຕຕ 1:5–9) ເປັນພະຍານເຖິງການມີຢູ່ ແລະ ຄວາມສຳຄັນຂອງການຈັດຕັ້ງຕັ້ງແຕ່ ຍຸກລິເລີມຂອງຄຣິສຕະຈັກ.

ການຝຶກອົບຮົມເພື່ອນຮ່ວມງານເປັນຕົ້ນທີໂມທຽວ ແລະ ເອປາຟາ ແລະ ການ ຈັດຕຽມຜູ້ນຳຂອງຄຣິດຕະຈັກທ້ອງຖິ່ນເປັນສິ່ງທີ່ອັກຄະທູດໂປໂລໃຫ້ຄວາມສໍາຄັນເປັນ ອັນດັບທໍາອິດ ແລະ ເສີມຂະຫຍາຍຄວາມພະຍາຍາມໃນການປະກາດຂ່າວປະເສີດຂອງ ຕົນ. ເວົ້າອີກຢ່າງໜຶ່ງ, ມີວິທີການທາງຍຸດທະສາດທັງການເຜີຍແຜ່ ແລະການຮັກສາຜູ້ ເຊື່ອ. ບັນດາຜູ້ບຸກເບີກແອັດເວັນຕິສຂອງພວກເຮົາປະຕິບັດຕາມຮູບແບບພຣະຄໍາພີໃໝ່ ໃນ ການຈັດຕັ້ງຄຣິດຕະຈັກ ດັ່ງທີ່ບົດຄວາມ Review ແລະ Herald ຫຼາຍບົດຈາກ ຊຸມປີ 1850 ໄດ້ສະແດງໃຫ້ເຫັນ. ອັນທີ່ຈິງ, ເຈມສ ໄວທ໌ໄດ້ກ່າວວ່າ, “ຄໍາສັ່ງຂອງພຣະ ເຈົ້າໃນ ພຣະຄໍາພີໃໝ່ກໍພຽງພໍທີ່ຈະຈັດຕັ້ງຄຣິດຕະຈັກຂອງພຣະຄຣິດ. ຫາກຕ້ອງການ ຫຼາຍກວ່າ ນີ້, ກໍຄົງຈະໄດ້ມາໂດຍການດົນໃຈ.”—“Gospel Order,” The Advent Review ແລະ Sabbath Herald, ວັນທີ 6 ທັນວາ 1853, ໜ້າ 173. ເປັນເວລາ ດົນນານ ກ່ອນທີ່ອັກຄະທູດໂປໂລຈະຂຽນຈົດໝາຍເຖິງຄຣິດຕະຈັກເຫຼົ່ານີ້, ພວກອັກຄະ ສາວົກໄດ້ ເລີ່ມແຕ່ງຕັ້ງເຈົ້າໜ້າທີ່ໂບດໃນເຢຣູຊາເລັມໄປແລ້ວ (ເບິ່ງ ກຈກ 6:1–6, ກຈກ 11: 30), ເຊິ່ງ “ເປັນແບບຢ່າງສຳລັບການຈັດຕັ້ງຄຣິດຕະຈັກໃນທຸກໆບ່ອນ ທີ່ຜູ້ສົ່ງຂ່າວແຫ່ງຄວາມຈິງຈະດືງຜູ້ຄົນຫັນມາຫາຂ່າວປະເສີດ.”—ເອເລັນ ຈີ່ໄວທ໌, ກິດຈະ ການຂອງອັກຄະ ສາວົກ, ໜ້າ 91.

ເປັນທີ່ຮູ້ກັນດີວ່າໃນຫຼາຍໆຄັ້ງ ອັກຄະທູດໂປໂລໄດ້ໃຊ້ຜູ້ຊ່ວຍດ້ານວັນນະຄະດີ ໃນການຂຽນຈົດໝາຍຂອງລາວ. ຕີໂມທຽວກໍຖືກລະບຸຊື່ໃນຖານະເປັນຜູ້ຮ່ວມຂຽນ (ເບິ່ງຕົວຢ່າງ, 2 ກຣທ 1:1, ຟລມ 1). ຄວາມຈິງທີ່ວ່າໂປໂລສືບຕໍ່ໃຊ້ຄຳວ່າ “ຂ້າພະ ເຈົ້າ” ແທນ “ພວກເຮົາ” ສະແດງໃຫ້ເຫັນເຖິງສິດອຳນາດຂອງລາວຢູ່ເບື້ອງຫຼັງຈົດໝາຍ ເຫຼົ່ານີ້ອີກດ້ວຍ.