---
title:  ພຣະຄຣິດຈະຮັບການສັນລະເສີນ
date:   11/01/2026
---

`ໃຫ້ອ່ານ ຟລປ 1:19, 20. ຄວາມຄາດຫວັງຂອງອັກຄະທູດໂປໂລກ່ຽວກັບຜົນ ລັບຂອງການພິຈາລະນາຄະດີຂອງ ລາວແມ່ນຫຍັງ? ລາວຄິດວ່າສິ່ງໃດສຳຄັນກວ່າການ ພົ້ນຜິດ?`

ແມ່ນວ່າອັກຄະທູດໂປໂລບໍ່ແມ່ນອາຊະຍາກອນ, ແຕ່ນີ້ບໍ່ແມ່ນຄັ້ງທຳອິດທີ່ລາວ ຕິດຄຸກ, ແລະລາວກໍ່ບໍ່ແມ່ນຄົນແປກໜ້າຕໍການກົດຂີ່ຂົ່ມເຫັງ. ລາວໄດ້ເລົ່າລາຍລະອຽດ ຄວາມທຸກທໍລະມານຂອງລາວຈົນເຖິງເວລານັ້ນໃຫ້ຊາວໂກຣິນໂທຟັງວ່າ: “ເຮົາຖືກຂັງ ຄຸກເລື້ອຍຫຼາຍກວ່າ, ແລະປະເຊີນກັບຄວາມຕາຍຫຼາຍເທື່ອ. ເຮົາຖືກພວກຢິວຂ້ຽນຕີຫ້າ ເທື່ອສາມສິບເກົ້າບາດ ແລະຖືກຂຽ້ນຕີດ້ວຍແສ້ສາມເທື່ອ; ເຮົາຖືກເອົາຫີນແກ່ວງໃສ່ໜຶ່ງ ເທື່ອ; ເຮົາປະເຊີນກັບເຮືອແຕກສາມເທື່ອ; ເຮົາແຊ່ຢູ່ກາງທະເລໜຶ່ງຄືນໜຶ່ງວັນ; ເຮົາຍ້າຍ ທີ່ຢູ່ຕະຫຼອດ, ເຮົາໄດ້ຢູ່ໃນອັນຕະລາຍຈາກແມ່ນໍ້າຕ່າງໆ, ປະສົບກັບໂຈນ, ປະສົບກັບໄພ ອັນຕະລາຍຈາກເພື່ອນຮ່ວມຊາດ, ປະສົບກັບໄພອັນຕະລາຍຈາກຄົນຕ່າງຊາດ, ປະສົບກັບ ໄພອັນຕະລາຍໃນເມືອງ, ປະສົບກັບໄພອັນຕະລາຍໃນຖິ່ນແຫ້ງແລ້ງກັນດານ, ປະສົບກັບ ໄພອັນຕະລາຍໃນທະເລ, ປະສົບກັບໄພອັນຕະລາຍໃນບັນດາພີ່ນ້ອງປອມ; ໃນຄວາມອິດ ເມື່ອຍແລະການງານໜັກ, ໃນຄວາມນອນບໍ່ຫຼັບເລື້ອຍໆ, ໃນຄວາມອຶດຢາກແລະຫິວນ້ຳ, ໃນການອົດອາຫານເລື້ອຍໆ, ໃນຄວາມໜາວເຢັນແລະເປືອຍກາຍ” (2 ໂກລິນໂທ 11:23–27).