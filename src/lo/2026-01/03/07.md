---
title:  ສຶກສາເພີ່ມເຕີ່ມ
date:   16/01/2026
---

“ຈາກເຄື່ອງທໍລະມານ, ເສົາເພິງເຜົາຄົນທັງເປັນ, ຄຸກໃຕ້ດິນ, ຖ້ໍາ ແລະ ອຸໂມງ, ສຽງໂຫຮ້ອງແຫ່ງໄຊຊະນະຂອງຜູ້ພີຊີບເພື່ອຄວາມເຊື່ອດັງກ້ອງຢູ່ໃນຫູຂອງລາວ. ພຣະອົງ [ພຣະຜູ້ຊ່ວຍໃຫ້ລອດ] ໄດ້ຍິນພະຍານຂອງຄົນໝັ້ນຄົງ, ຜູ້ທີ່ ແມ່ນວ່າອົດຢາກ ຂາດແຄນ, ລໍາບາກເດືອດຮ້ອນ, ແລະຖືກທໍລະມານ, ແຕ່ຍັງເປັນພະຍານເຖິງຄວາມເຊື່ອ ທີ່ໄຮ້ຄວາມກົວ ແລະໜັກແໜ້ນ, ໂດຍປະກາດວ່າ, ‘ຂ້ານ້ອຍຮູ້ຈັກຜູ້ທີ່ຂ້ານ້ອຍໄດ້ເຊື່ອ.’ ຄົນເຫຼົ່ານີ້ຍອມສະລະຊີວິດຂອງຕົນເພື່ອຄວາມເຊື່ອ, ປະກາດຕໍ່ໂລກໃຫ້ຮັບຮູ້ວ່າ ພຣະອົງ ຜູ້ທີ່ພວກເຂົາໄວ້ວາງໃຈສາມາດຊ່ວຍໄດ້ທີ່ສຸດ.”—ເອເລັນ ຈີໄວທ໌, ກິດຈະການຂອງອັກ ຄະສາວົກ, ໜ້າ 512.

“ບໍ່ເຄີຍມີຄວາມຫຼາກຫຼາຍທາງຄວາມເຊື່ອໃນຄຣິດສາສະໜາຈັກເທົ່າກັບໃນປະຈຸບັນເລີຍ. ຖ້າຫາກຂອງປະທານ [ຂອງອັກຄະສາວົກ, ຜູ້ປະກາດພຣະທຳ, ຜູ້ປະກາດຂ່າວ ປະເສີດ, ສາສະໜາຈານ, ແລະ ຄູສອນ (ອຟຊ 4:11–13)] ຈຳເປັນຕໍ່ຮັກສາຄວາມເປັນ ໜື່ງດຽວກັນຂອງຄຣິສຕະຈັກໃນຍຸກດັ້ງເດີມ, ການຟື້ນຟູຄວາມເປັນຈິດໜື່ງໃຈດຽວກັນ ໃນປັດຈຸບັນກໍ່ຍິ່ງຈຳເປັນຫຼາຍກວ່ານັ້ນອີກ! ແລະການກະທໍາເຊັນນັ້ນກໍເປັນພຣະປະສົງ ຂອງພຣະເຈົ້າ ເພື່ອຟື້ນຟູຄວາມເປັນໜື່ງດຽວກັນຂອງຄຣິສຕະຈັກໃນຍຸກສຸດທ້າຍ, ເຊິ່ງ ປະກົດໃຫ້ເຫັນຊັດເຈນຢ່າງມາກມາຍຈາກຄຳພະຍາກອນ. ພວກເຮົາໝັ້ນໃຈໄດ້ວ່າ ບັນ ດາຜູ້ເຝົ້າລະວັງຈະເຫັນດ້ວຍຕາຕົວເອງ, ເມື່ອພຣະຜູ້ເປັນເຈົ້າຊົງນໍາພູຊີໂອນກັບມາອີກຄັ້ງ. ນອກຈາກນີ້, ໃນວາລະສຸດທ້າຍຜູ້ມີປັນຍາຈະເຂົ້າໃຈ. ເມື່ອສິ່ງນີ້ບັນລຸເປັນຈິງແລ້ວ ກໍຈະ ມີຄວາມເປັນໜື່ງດຽວຂອງຄວາມເຊື່ອສັດທາກັບທຸກຄົນທີ່ພຣະເຈົ້າຖືວ່າມີປັນຍາ; ເພາະ ວ່າຜູ້ທີ່ເຂົ້າໃຈໃນຄວາມເປັນຈິງຢ່າງຖືກຕ້ອງ, ຍອມຕ້ອງເຂົ້າໃຈເໝືອນກັນຢ່າງຫຼີກລຽງ ບໍ່ໄດ້..... ຈາກການພິຈາລະນາເຊັ່ນນີ້, ເຫັນໄດ້ຊັດເຈນວ່າສະພາບທີ່ສົມບູນແບບຂອງ ຄຣິສຕະຈັກທີ່ພະຍາກອນໄວ້ນີ້ຍັງຢູ່ໃນອະນາຄົດ; ເພາະສະນັ້ນ ຂອງປະທານເຫຼົ່ານີ້ຍັງບໍ່ ທັນໄດ້ບັນລຸຈຸດປະສົງເທື່ອ.”—ອາຣ໌. ເອຟ. ຄອທເທຣລລ໌, “ບົດນຳ,” ເອເລັນ ຈີ່ໄວທ໌, ບົດຂຽນ ທໍາອິດ, ໜ້າ 140.

**ຄຳຖາມສໍາລັບການສົນທະນາ**

`ອິ່ງຕາມຂໍ້ຄວາມຂ້າງເທິງນີ້ຈາກ ອາຣ໌. ເອຟ. ຄອທເທຣລລ໌, ສິ່ງທີ່ຈໍາເປັນສໍາ ລັບພຣະວິນຍານບໍຣິສຸດເພື່ອນຳເອົາຄວາມເປັນໜື່ງດຽວມາສູ່ຄຣິສຕະຈັກຂອງ ພຣະເຈົ້າໃນທຸກມື້ນີ້ແມ່ນຫຍັງ? ການປະຕິບັດຄຳແນະນຳທີ່ໄດ້ຮັບຜ່ານຂອງປະ ທານແຫ່ງຄໍາພະຍາກອນມີຄວາມສໍາຄັນຕໍ່ຄວາມເປັນໜື່ງດຽວຂອງຄຣິສຕະຈັກແນວໃດ?`

`ທ່ານຈະອະທິບາຍຫຼັກຄຳສອນຂອງພຣະຄໍາພີກ່ຽວກັບຄວາມຕາຍໃຫ້ແກ່ເພື່ອນທີ່ເຊື່ອວ່າ ອັກຄະທູດໂປໂລ ແລະຄຣິສຕຽນຄົນອື່ນໆທີ່ໄດ້ຕາຍໄປແລ້ວນັ້ນ ຕອນນີ້ “ຢູ່ກັບພຣະຄຣິດ” ໃນສະຫວັນແນວໃດ?`

`ເຮົາເຂົ້າໃຈຄວາມເປັນຈິງທີ່ເປັນຕາຢ້ານຂອງຄວາມທຸກທໍລະມານໃນໂລກນີ້ ແນວໃດ? ເປັນຫຍັງເລື່ອງສົງຄາມແຫ່ງຈັກະວານລະຫວ່າງຄວາມດີກັບຄວາມ ຊົ່ວຈຶ່ງເປັນປະໂຫຍດຫຼາຍໃຫ້ເຮົາເຂົ້າໃຈທຸກສິ່ງທຸກຢ່າງໄດ້? ແຕ່ໃນທີ່ສຸດແລ້ວ ດ້ວຍເຫດໃດເຮົາຕ້ອງເບິ່ງພຣະເຢຊູທີ່ໄມ້ກາງແຂນເປັນການສະແດງອອກເຖິງ ຄວາມຮັກຂອງພຣະບິດາຢ່າງເຕັມປ່ຽມທີ່ສຸດ ແລະຮຽນຮູ້ທີ່ຈະໄວ້ວາງໃຈພຣະ ອົງແມ່ນວ່າຢູ່ໃນຊ່ວງເວລາທີ່ບໍ່ດີທີ່ສຸດ?`