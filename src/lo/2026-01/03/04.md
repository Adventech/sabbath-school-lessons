---
title:  ຈົ່ງໝັ້ນໃຈ
date:   13/01/2026
---

`ໃຫ້ອ່ານ ຟລປ 1:23, 24. ອັກຄະທູດໂປໂລໝາຍຄວາມວ່າແນວໃດເມື່ອລາວ ເວົ້າວ່າ “ຈາກໄປ ແລະ ຢູ່ກັບພຣະຄຣິດ” ເຊິ່ງ “ປະເສີດຫຼາຍກວ່າ”?`

ຂໍ້ພຣະຄໍານີ້ຖືກເຂົ້າໃຈຜິດຫຼາຍຕະຫຼອດຫຼາຍຍຸກສະໄໝ. ນີ້ເປັນຂໍ້ພຣະຄໍາພີສຳ ລັບການສຶກສາໃນອາທິດນີ້, ເຊິ່ງ ອັກຄະທູດໂປໂລໄດ້ກ່າວເຖິງຄວາມແຕກຕ່າງລະຫວ່າງ ການມີຊີວິດຢູ່ ແລະ ການຕາຍ. ຄຣິສຕຽນມີຊີວິດຢູ່ເພື່ອພຣະຄຣິດ ແລະ ອາດຈະຍອມ ຕາຍເພື່ອພຣະອົງ. ໃນຄວາມໝາຍນັ້ນມັນກໍເປັນ “ກໍາໄລ” ເພາະວ່າຄໍາພະຍານຂອງເຮົາມີ ພະລັງ ແລະ ໜ້າເຊື່ອຖືຫຼາຍກວ່າ (ຟລປ 1:21). ບໍ່ຕ້ອງສົງໃສເລີຍວ່າຄົນເຮົາເຊື່ອເມື່ອ ເຕັມໃຈທີ່ຈະຕາຍເພື່ອຄວາມເຊື່ອນັ້ນ.

ແຕ່ເຮົາກໍຕ້ອງຍອມຮັບວ່າຄົນຕາຍແລ້ວນັ້ນກໍຕາຍໄປແທ້ໆ. ພວກເຂົາ “ບໍ່ຮູ້ ຫຍັງເລີຍ.” ພວກເຂົາພັກຜ່ອນຢູ່ໃນຂຸມຝັງສົບຈົນກະທັງຮອດການຟື້ນຄືນຊີວິດ (ເບິ່ງ ປຍຈ 9:5; ຢຮ 5:28, 29). ນັ້ນເປັນເຫດຜົນທີ່ພຣະເຢຊູກ່າວເຖິງລາຊາໂຣຜູ້ທີ່ເສຍ ຊີວິດໄປແລ້ວວ່າ “ລາຊາໂຣເພື່ອນຂອງເຮົາກໍນອນຫລັບໄປແລ້ວ; ແຕ່ເຮົາຈະໄປທີ່ນັ້ນ ເພື່ອປຸກລາວໃຫ້ຕື່ນ” (ຢຮ 11:11).

ເມື່ອຄົນຕາຍ ຖ້າພວກເຂົາໄປສະຫວັນທັນທີ, ລອງນຶກພາບເບິ່ງວ່າລາຊາໂຣຈະ ເປັນແນວໃດ. ຫຼັງຈາກລາຊາໂຣມີຄວາມສະໜຸກສະໜານໃນສະຫວັນເປັນເວລາສີ່ມື້ ແລ້ວທູດສະຫວັນອົງໜຶ່ງມາພ້ອມກັບຂ່າວ “ຮ້າຍ” ວ່າ: “ຂໍໂທດເດີ, ລາຊາໂຣ, ແຕ່ພຣະ ເຢຊູກຳລັງເອີ້ນເຈົ້າໃຫ້ກັບຄືນສູ່ໂລກ. ເຈົ້າບໍ່ສາມາດຢູ່ທີ່ນີ້ໄດ້ອີກ.”

ເມື່ອເຮົາເຊື່ອຝັງຄວາມຜິດພາດກັບຂໍ້ຄິດເຫັນທີ່ມີເຫດມີຜົນ, ເຮົາກໍເຫັນວ່າມັນ ຜິດພາດພຽງໃດ. ຄວາມຕາຍຄືກັບການນອນຫຼັບທີ່ໄຮ້ຄວາມຝັນ ເຊິ່ງພຣະເຢຊູຈະປຸກຜູ້ ເຊື່ອທີ່ສັດຊື່ຂອງພຣະອົງໃຫ້ຕື່ນຂື້ນໃນການສະເດັດມາຄັ້ງທີສອງ; ຫຼັງຈາກນັ້ນ, ພ້ອມກັບ ໄພ່ພົນທີ່ມີຊີວິດຢູ່, ເຂົາເຈົ້າກໍຈະຖືກຮັບຂຶ້ນໄປສະຫວັນເພື່ອຢູ່ກັບພຣະເຢຊູຕະຫຼອດໄປ ເປັນນິດ (ເບິ່ງ 1 ທຊນ 4:16, 17).

“ການອອກໄປ” ຈາກຊີວິດປະຈຸບັນຂອງອັກຄະທູດໂປໂລ ເພື່ອຢູ່ກັບພຣະຄຣິດ ໝາຍເຖິງການຢູ່ກັບພຣະອົງໃນຄວາມທຸກທໍລະມານແລະຄວາມຕາຍ (2 ຕມທ 4:6) ເພື່ອ “ບັນລຸເຖິງການຟື້ນຄືນຈາກຄວາມຕາຍ” (ຟລປ 3:11). ນອກຈາກນັ້ນ, ລາວຕະ ນັກດີໂດຍບໍ່ມີຂໍ້ສົງໄສວ່າ ລາວຈະຫຼັບຕາລົງໃນຄວາມຕາຍ ແລະສິ່ງຕໍ່ໄປທີ່ລາວຈະຮູ້ໃນ ພິບຕາດຽວຄື ການເຫັນພຣະເຢຊູ, ພຣະອົງຈະຊົງນໍາລາວ ພ້ອມກັບປະຊາກອນຂອງພຣະ ເຈົ້າທຸກຄົນ ໄປຍັງສະຖານທີ່ທີ່ພຣະອົງຊົງກຽມໄວ້ສຳລັບທຸກຄົນທີ່ຮັກພຣະອົງ (ຢຮ 14: 3, 1 ກຣທ 2:9).

ເຖິງແມ່ນວ່າຈະເຕັມໃຈທີ່ຈະຕາຍເພື່ອພຣະຄຣິດ, ແຕ່ອັກຄະທູດໂປໂລກໍຮູ້ວ່າ ມັນຈະດີກວ່າສຳລັບຊາວຟີລິບປອຍ ຖ້າຫາກລາວ “ຍັງມີຊີວິດໃນຮ່າງກາຍນີ້” (ຟລປ 1: 24). ທີ່ໜ້າສົນໃຈຄື, ສຳລັບຄຣິສຕຽນແລ້ວ, ບໍ່ວ່າຈະເປັນການດີກວ່າທີ່ຈະມີຊີວິດຢູ່ ເພື່ອພຣະຄຣິດ ຫຼື ຕາຍເພື່ອພຣະອົງ ບໍ່ແມ່ນເປັນເລື່ອງງ່າຍທີ່ຈະຕອບໂດຍຫຼີກລຽງບໍ່ໄດ້. ອັກຄະທູດໂປໂລ “ຖືກກົດດັນລະຫວ່າງສອງຢ່າງນີ້” (ຟລປ 1:23), ລະຫວ່າງການມີຊີ ວິດຢູ່ ຫຼື ການພັກຜ່ອນຢູ່ໃນຫລຸມຝັງສົບ.

`ອີກເທື່ອໜຶ່ງ, ບໍ່ວ່າຜູ້ໃດຢາກຕາຍຫຼາຍປານໃດກໍຕາມ, ທ່ານເຄີຍຄິດບໍ່ວ່າໃນເວ ລາທີ່ທ່ານຕາຍໄປ, ສິ່ງຕໍ່ໄປທີ່ເຈົ້າຈະຮູ້ຄືການສະເດັດກັບມາຂອງພຣະຄຣິດ? ຄວາມຄິດ ນັ້ນຈະຊ່ວຍໃຫ້ທ່ານເຂົ້າໃຈຄວາມຄິດຂອງອັກຄະທູດໂປໂລທີ່ນີ້ໄດ້ແນວໃດ?`