---
title:  ຢືນຢັດດ້ວຍຄວາມເປັນຈິດໜື່ງໃຈດຽວກັນ
date:   14/01/2026
---

ຄຳອະທິຖານສຸດທ້າຍຂອງພຣະເຢຊູເພື່ອພວກສາວົກຂອງພຣະອົງຖືກຄອບງຳ ໂດຍເລື່ອງໜຶ່ງຄື: ຄວາມເປັນຈິດໜື່ງໃຈດຽວກັນ. ພຣະເຢຊູຊົງມອງຂ້າມໄມ້ກາງແຂນ ເພື່ອຮ່ວມເປັນໜື່ງດຽວກັບພຣະບິດາຂອງພຣະອົງ ແລະ ພວກເຮົາ: “ພຣະບິດາເອີຍ, ຂ້ານ້ອຍປາດຖະໜາໃຫ້ຄົນເຫຼົ່ານັ້ນທີ່ພຣະອົງໄດ້ປະທານໃຫ້ແກ່ຂ້ານ້ອຍຢູ່ກັບຂ້ານ້ອຍໃນບ່ອນທີ່ຂ້ານ້ອຍຢູ່, ເພື່ອວ່າພວກເຂົາຈະໄດ້ເຫັນສະຫງ່າລາສີຂອງຂ້ານ້ອຍ ທີ່ພຣະອົງ ໄດ້ປະທານໃຫ້ຂ້າຂ້ານ້ອຍນັ້ນ ເພາະພຣະອົງຊົງຮັກຂ້ານ້ອຍຕັ້ງແຕ່ກ່ອນສ້າງໂລກ” (ຢຮ 17:24). ພຣະເຢຊູຊົງໄດ້ອະທິຖານຂໍໃຫ້ພຣະບິດາຮັກສາລູກຫຼານຂອງພຣະອົງໄວ້ “ເພື່ອ ວ່າພວກເຂົາຈະເປັນອັນໜຶ່ງອັນດຽວກັນເໝືອນດັ່ງພຣະອົງກັບຂ້ານ້ອຍເປັນອັນໜື່ງອັນ ດຽວກັນ” (ຢຮ 17:11). ພຣະອົງຍັງໄດ້ເນັ້ນເຖິງຜົນກະທົບອັນຮ້າຍແຮງຂອງການບໍ່ ເປັນໜື່ງດຽວ - ມັນເປັນເຫດຜົນໜື່ງທີ່ເຮັດໃຫ້ຫຼາຍຄົນບໍ່ມີຄວາມເຊື່ອ. ພຣະເຢຊູຊົງ ເນັ້ນເຖິງຄວາມເປັນໜື່ງດຽວຂອງເຮົາກັບພຣະອົງ ແລະ ພຣະບິດາໃນຄໍາອະທິຖານສັ້ນໆ ນີ້ເຖິງສອງຄັ້ງ “ເພື່ອໃຫ້ໂລກໄດ້ເຊື່ອ” ແລະເພື່ອ “ໃຫ້ໂລກຮູ້ວ່າພຣະອົງໄດ້ສົ່ງຂ້ານ້ອຍ” (ຢຮ 17:21, 23).

`ໃຫ້ອ່ານ ຟລປ 1:27 ແລະ ທຽບ ຢຮ 17:17–19. ທັງພຣະເຢຊູ ແລະອັກ ຄະທູດໂປໂລກ່າວວ່າສິ່ງທີ່ຈໍາເປັນສຳລັບຄວາມເປັນຈິດໜື່ງໃຈດຽວກັຍໃນຄຣິສຕະຈັກ ແມ່ນຫຍັງ?`

ຄຳພາສາກະເຣັກໃນ ຟລປ 1:27 ແປວ່າ “ຈົ່ງໃຫ້ການປະພຶດຂອງເຈົ້າສົມກັບ” ແມ່ນ politeuomai, ຊຶ່ງໝາຍຄວາມວ່າ “ດຳລົງຊີວິດຢ່າງພົນລະເມືອງ” - ບໍ່ໄດ້ໝາຍ ເຖິງເປັນພົນລະເມືອງຂອງອານາຈັກໂລກ ແຕ່ເປັນຂອງອານາຈັກສະຫວັນ. ຄຳເທດສະ ໜາເທິງພູເຂົາວາດພາບທີ່ສວຍງາມໃຫ້ເຫັນເຖິງຄວາມໝາຍຂອງການເປັນປະຊາຊົນຂອງພຣະບິດາເທິງສະຫວັນ ແລະ ສະມາຊິກໃນອານາຈັກຂອງພຣະອົງ: ຍາກຈົນຝ່າຍຈິດວິນ ຍານ, ອ່ອນໂຍນ, ຫິວກະຫາຍຄວາມຊອບທຳ, ມີຄວາມເມດຕາ, ມີໃຈບໍຣິສຸດ, ຜູ້ສ້າງ ສັນຕິພາບ, ຫັນແກ້ມອີກຂ້າງໜຶ່ງ, ຮັກສັດຕູຂອງຕົນ, ອວຍພອນຜູ້ທີ່ສາບແຊ່ງເຮົາ, ກະ ທໍາດີຕໍ່ຜູ້ທີ່ກຽດຊັງເຮົາ. ສະຫຼຸບແບບສັ້ນໆຄື, “ໃຫ້ເຮັດສິ່ງທີ່ຍຸດຕິທໍາ, ແລະ ຮັກຄວາມ ເມດຕາ, ແລະ ຍ່າງກັບພຣະເຈົ້າດ້ວຍຄວາມຖ່ອມໃຈ” (ມີກາ 6:8).

ມັນຍາກທີ່ຈະຮູ້ສຶກງຸດງິດ ຫຼື ໃຈຮ້າຍກັບຄົນແບບນັ້ນ, ຫຼື ມັນຄວາມຈິງບໍ? ບາງຄັ້ງເຮົາກໍ່ຮູ້ສຶກເຂື່ອງໃຈໃຈກັບຄົນທີ່ເບິ່ງຄືວ່າດີເກີນໄປ. ເຮົາອາດຈະຖືກລໍ້ລວງໃຫ້ ຫຼຸດຂະໜາດຫຼື ຊອກຫາຈຸດອ່ອນເພື່ອພິສູດວ່າ ພວກເຂົາບໍ່ດີຢ່າງທີ່ເຫັນ, ທັງໝົດນີ້ກໍ ເພື່ອພຽງໃຫ້ເຮົາຮູ້ສຶກດີຂຶ້ນກັບຕົວເອງ. ແຕ່ເປັນຫຍັງຄືບໍ່ເຫັນ ເຮົາສາມາດຮັກຫຼາຍຂຶ້ນ, ໃຈກວ້າງ, ມີຄວາມເມດຕາ, ແລະ ຖ່ອມຕົວຫຼາຍເທົ່າໃດ?

ເອເລັນ ຈີໄວທ໌ ໄດ້ກ່າວເຖິງຜູ້ທີ່ “ຮັກໂລກ ແລະ ຜົນປະໂຫຍດຂອງຂອງມັນ ຫຼາຍກວ່າທີ່ພວກເຂົາຮັກພຣະເຈົ້າ ຫຼື ຄວາມຈິງ.” —ການເປັນພະຍານໃຫ້ຄຣິດຕະຈັກ, ເຫຼັ້ມ. 5, ໜ້າ. 277.

ຫຼາຍຄັ້ງທີ່ຄວາມບໍ່ເປັນໜື່ງດຽວກັນໃນໂບດມັກຈະເກີດຈາກຄວາມຫຍິ່ງຍະໂສຫຼາຍທີ່ສຸດ. “ເມື່ອຄວາມຫຍິ່ງຍະໂສ ແລະ ຄວາມທະເຍີທະຍານທາງໂລກໄດ້ຮັບການຖະ ໜຸຖະໜອມ, ຈິດວິນຍານຂອງພຣະຄຣິດກໍໄດ້ຈາກໄປ, ແລະ ການຊິງດີຊິງເດັນ, ຄວາມ ຂັດແຍ້ງ, ແລະ ການປະທະກັນໄດ້ເຂົ້າມາລໍ້ໃຈ ແລະ ເຮັດໃຫ້ຄຣິດຕະຈັກອ່ອນແອລົງ.” —ການເປັນພະຍານໃຫ້ຄຣິດຕະຈັກ, ເຫຼັ້ມ. 5, ໜ້າ. 240, 241.

`ມັນສຳຄັນຢ່າງໃດທີ່ເຮົາແຕ່ລະຄົນຮຽນຮູ້ຄວາມຖ່ອມຕົວ ແລະຄວາມອ່ອນໂຍນ ທີ່ພຣະເຢຊູໄດ້ຊົງເປັນແບບຢ່າງໃຫ້ເຮົາ! ເຮົາຄົງຈະມີຄຣິດຕະຈັກທີ່ແຕກຕ່າງໄປຈາກ ເດີມ, ແມ່ນຫຼືບໍ?`