---
title:  ຮ່ວມກັນເປັນໜື່ງດຽວ ແລະ ໄຮ້ຄວາມຢ້ານກົ່ວ
date:   15/01/2026
---

`ໃຫ້ອ່ານ ຟລປ 1:27–30. ແລະຄວາມເປັນໜື່ງດຽວ ແລະ “ຄວາມພະຍາຍາມ ມຸ້ງໝັ້ນຮ່ວມກັນຂອງເຮົາເພື່ອຄວາມເຊື່ອໃນຂ່າວປະເສີດ” ກ່ຽວຂ້ອງກັບຄວາມບໍ່ຢ້ານ ກົວແນວໃດ?`

ຍຸດທະສາດຂອງຊາຕານແມ່ນການແບ່ງແຍກແລະ ເຂົ້າໄປຢືດຄອງ. ຄວາມແຕກ ແຍກນັ້ນອັນຕະລາຍເຖິງຕາຍ. ພຣະເຢຊູກ່າວວ່າ, “ຖ້າເຮືອນຫຼັງໃດເກີດການແຕກແຍກ ກັນ ເຮືອນຫຼັງນັ້ນກໍ່ຕັ້ງຢູ່ບໍ່ໄດ້” (ມຣກກ 3:25). ມັນເປັນຫຼັກການງ່າຍໆທີ່ຊາຕານ ຍິນ ດີໃຫ້ເຮົາລືມ. ຄວາມເປັນໜື່ງດຽວຂອງເຮົາຊ່ວຍໃຫ້ເຮົາສາມາດປະຕິບັດຕາມບົດບາດ ກ່ຽວກັບຄໍາພະຍາກອນຂອງເຮົາ ໃນຖານະໄພ່ພັນທີ່ເປັນເຫຼືອແຫ່ງຄຳພະຍາກອນໃນພຣະ ຄໍາພີ (ພນມ 12:17), ເພື່ອປະກາດ “ຂ່າວປະເສີດນິລັນດອນ” ໃຫ້ແກ່ “ທຸກປະເທດ, ທຸກຊົນເຜົາ, ທຸກພາສາ, ແລະທຸກຊົນຊາດ" (ພນມ 14:6). ເພາະຄວາມເປັນໜື່ງດຽວ ເປັນສິ່ງສຳຄັນທີ່ສຸດຕໍການບັນລຸພາລະກິດຂອງເຮົາໃຫ້ສຳເລັດ ໃນການເຜີຍແຜ່ຂ່າວສານ ທີ່ພຣະເຈົ້າປະທານໃຫ້ນີ້, ແລະຄຳອະທິຖານຂອງພຣະເຢຊູໃນໂຢຮັນ 17 ເນັ້ນໃຫ້ເຫັນ ເຖິງ “ຄວາມຈິງ”ຂອງພຣະຄຳຂອງພຣະເຈົ້າວ່າເປັນໜຶ່ງໃນກະແຈທີ່ສຳຄັນທີ່ສຸດສຳລັບ ຄວາມເປັນໜື່ງດຽວກັນ (ຢຮ 17:17, 19), ຂ່າວສອນຂອງເຮົາບໍ່ສາມາດແຍກອອກ ຈາກພາລະກິດຂອງເຮົາ ຫຼືຄວາມເປັນໜື່ງດຽວກັນຂອງເຮົາໄດ້. ທັງສາມສິ່ງນີ້ຈະຢືນຢັດ ຢູ່ຫຼືລົ້ມເຫຼວໄປດ້ວຍກັນ. ຖ້າຫາກໜື່ງໃນສາມສິ່ງນີ້ຫາຍໄປ, ເຮົາກໍຈະບໍ່ສາມາດປະສົບ ຜົນສຳເລັດໄດ້. ຢ່າງໃດກໍຕາມ, ຖ້າຫາກເຮົາມີທັງສາມສິ່ງນີ້ຢູ່ແລ້ວ, ບໍ່ມີຫຍັງທີ່ຕ້ອງ ຢ້ານ. ເຮົາບໍ່ຈຳເປັນຕ້ອງ “ມີຄວາມຢ້ານກົວອັນໃດ” ຕໍ່ບັນດາຜູ້ທີ່ຕໍ່ຕ້ານພວກເຈົ້າ (ຟລປ 1: 28). ຊາຕານເປັນສັດຕູທີ່ພ່າຍແພ້. ເຖິງແມ່ນວ່າຖ້າຫາກເຮົາຈະຖືກປະຫານຊີວິດ ຍ້ອນຄວາມເຊື່ອຂອງເຮົາ, ກໍບໍ່ມີຫຍັງທຳລາຍເຮົາໄດ້ ຖ້າເຮົາ “ກາຍເປັນຜູ້ເຊື່ອທີ່ເຮັດ ການດີ” (1 ປຕ3:13). ມານໄຮ້ອຳນາດທີ່ຈະຢຸດຢັ້ງການເດີນໄປຂ້າງໜ້າແຫ່ງຄວາມຈິງ ຂອງພຣະເຈົ້າ.

`ໃຫ້ອ່ານຂໍ້ພຣະຄຳພີຕໍ່ໄປນີ້ ແລະ ສະຫຼຸບເນື້ອຫາໃຈຄວາມໂດຍຫຍໍ້: ມທ 10:38, ກຈກ 14:22, ຣ 8:17, 2 ຕມທ 3:12.`

ຊີວິດໃນໂລກທີ່ລົ້ມລົງໃນຄວາມບາບແມ່ນຍາກລຳບາກ, ແມ່ນວ່າເຮົາ “ເຮັດດີ ທີ່ສຸດແລ້ວ”. ໂຢບເປັນຄົນຊອບທຳ; ພຣະຄໍາກ່າວວ່າລາວ "ບໍ່ມີຂໍ້ບົກພ່ອງແລະ ທ່ຽງທໍາ, ແລະເປັນຜູ້ທີ່ຢ້ານກົວພຣະເຈົ້າແລະຫັນໜີຈາກຄວາມຊົ່ວຮ້າຍ" (ໂຢບ 1:1). ແຕ່ໃນຄືນ ດຽວ, ໄພພິບັດໄດ້ເກີດຂຶ້ນກັບລາວແລະຄອບຄົວຂອງລາວ. ໃຜແດ່ທີ່ບໍ່ເຄີຍຮຽນຮູ້, ບໍ່ວ່າ ຈະໂດຍປະສົບການສ່ວນຕົວ ຫຼືໂດຍມາຈາກການເຫັນສິ່ງທີ່ເກີດຂຶ້ນກັບຄົນອື່ນ, ວ່າຊີ ວິດນີ້ເບິ່ງຄືວ່າຢູ່ເທິງໜ້າຜ່າ, ແລະທ່ານບໍ່ເຄີຍຮູ້ວ່າທ່ານຈະຕົກໜ້າຜາເມື່ອໃດ? ຄວາມ ທຸກທໍລະມານ, ໃນລະດັບໃດໜຶ່ງ, ຄືຊີວິດຊາຕາກໍາຂອງເຮົາທຸກຄົນ. ແຕ່ ໃນທີ່ສຸດແລ້ວ, ການທົນທຸກເພື່ອພຣະຄຣິດຍອມດີກວ່າການທົນທຸກເພື່ອສິ່ງອື່ນໃດ.

`ໃນຖານະເປັນຄຣິສຕຽນ, ເຮົາຄວນມີຄວາມຫວັງຫຍັງ ແລະຄວາມປອມປະ ໂລມຫຍັງໃນທ່າມກາງຄວາມທົນທຸກຂອງເຮົາ?`