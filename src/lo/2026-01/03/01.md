---
title:  ຊີວິດ ແລະ ຄວາມຕາຍ
date:   10/01/2026
---

### ໃຫ້ອ່ານສໍາລັບບົດຮຽນອາທິດນີ້
ຟລປ 1:19–30, 1 ກຣທ 4:14–16, 2 ກຣທ 10:3–6, ຢຮ 17:17–19, ມກ 6:8, ກຈກ 14:22.

> <p>ຂໍ້ຄວນຈໍາ</p>
> “ເພາະວ່າສໍາລັບເຮົາ ການມີຊີວິດຢູ່ກໍເພື່ອພຣະຄຣິດ ແລະ ການຕາຍກໍໄດ້ກໍາ ໄລ.” (ຟລປ 1:21)

ພວກເຮົາມັກຮັບຮູ້ວ່າຄວາມຕາຍເປັນພຽງສ່ວນໜຶ່ງຂອງຊີວິດ. ນັ້ນເປັນເລື່ອງທີ່ ບໍ່ຈິງ. ຄວາມຕາຍເປັນສິ່ງກົງກັນຂ້າມກັບຊີວິດ ທີ່ເປັນສັດຕູຂອງຊີວິດ. ຄວາມຕາຍບໍ່ໄດ້ ຖືກສ້າງຂຶ້ນໃນຊີວິດ ເຊັນດຽວກັນກັບເສດຊາກຖືກສ້າງຂຶ້ນໃນລົດອີກຕໍ່ໄປ. ອັກຄະທູດ ໂປໂລກ່າວຢ່າງໜັກແໜ້ນວ່າ ພຣະຄຣິດໄດ້ສິ້ນພຣະຊົນເພື່ອ “ທຳລາຍຜູ້ທີ່ມີອຳນາດແຫ່ງ ຄວາມຕາຍ ຄືມານຮ້າຍ; ແລະຈະໄດ້ຊົງປົດປ່ອຍຄົນທັງປວງ ທີ່ເປັນທາດຂອງຄວາມຢ້ານ ຕາຍ ຕະຫຼອດຊີວິດນັ້ນໃຫ້ລອດພົ້ນ” (ເຮັບເຣີ 2:14, 15).

ເຖິງແມ່ນວ່າອັກຄະທູດໂປໂລພ້ອມທີ່ຈະຕາຍເພື່ອພຣະຄຣິດ, ແຕ່ລາວກໍໝັ້ນໃຈ ໃນຊະຕາກຳຂອງລາວໃນໄລຍະຍາວ. ບໍ່ວ່າຈະດ້ວຍຊີວິດຫຼືຄວາມຕາຍ ສິ່ງທີ່ສຳຄັນທີ່ສຸດ ສຳລັບລາວໃນເວລານີ້ຄື ການໃຫ້ກຽດແກ່ພຣະຄຣິດ ແລະ ປະກາດຂ່າວປະເສີດແກ່ ຄົນຈໍານວນຫຼາຍເທົ່າທີ່ຈະເຮັດໄດ້. ບາງທີນັ້ນອາດເປັນເຫດຜົນໜຶ່ງທີ່ເຮົາມີຈົດໝາຍ ຫຼາຍສະບັບທີ່ມີຊື່ຂອງລາວ. ລາວສາມາດເຂົ້າເຖິງຜູ້ຄົນເປັນຈໍານວນຫຼາຍ ແລະ ສະຖານ ຫຼາຍແຫ່ງໄດ້ ໂດຍຜ່ານບົດຂຽນຂອງລາວ, ລວມທັງສະຖານອື່ນໆທີ່ລາວເອງບໍ່ເຄີຍໄປ ຢ້ຽມຢາມ.

ຊີວິດມັນແສນສັ້ນ ແລະ ມັນສໍາຄັນຫຼາຍທີ່ສ້າງຜົນສະທ້ອນທີ່ໃຫຍ່ທີ່ສຸດເທົ່າ ທີ່ເປັນໄປໄດ້ເພື່ອອານາຈັກຂອງພຣະເຈົ້າ ພາຍໃນໄລຍະເວລາຫຼາຍປີທີ່ພຣະເຈົ້າປະທານ ໃຫ້ແກ່ເຮົາ. ບໍ່ມີສ່ວນນ້ອຍໆຂອງຜົນກະທົບນັ້ນກ່ຽວຂ້ອງກັບການຊຸກຍູ້ “ຄວາມເປັນນ້ຳ ໜຶ່ງທາງຄວາມເຊື່ອ” ຂອງເຮົາເລີຍ. ດັ່ງທີ່ພວກເຮົາຈະເຫັນຕັ້ງແຕ່ຕົ້ນອາທິດນີ້, ຫົວຂໍ້ນີ້ ຄືເຫດຜົນສຳຄັນປະການໜື່ງທີ່ອັກຄະທູດໂປໂລຂຽນຈົດໝາຍຂອງເຖິງຊາວຟີລິບປອຍ.