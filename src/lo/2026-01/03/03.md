---
title:  ການຕາຍຄືກໍາໄລ
date:   12/01/2026
---

ໃນກໍລະນີທີ່ທ່ານບໍ່ໄດ້ສັງເກດເຫັນ, ເຮົາທຸກຄົນ, ໂດຍສະເພາະໃນຖານະຜູ້ເຊື່ອ, ມີສ່ວນຮ່ວມໃນສົງຄາມຈັກະວານລະຫວ່າງຄວາມດີກັບຄວາມຊົ່ວ, ເຊິ່ງເດືອດດານຢູ່ ອ້ອມຮອບຕົວເຮົາ ແລະແນ່ນອນວ່າລວມທັງຕົວເຮົາເອງດ້ວຍ. ບໍ່ວ່າໃນທາງໃດທາງໜຶ່ງ, ເຮົາທຸກຄົນຕ່າງປະສົບກັບຄວາມເປັນຈິງແຫ່ງການຕໍ່ສູ້ອັນດຸເດືອດຂອງຈັກກະວານນີ້, ແລະ ເຮົາຍັງຈະປະສົບຈົນເຖິງມື້ຕາຍ, ບໍ່ວ່າຈະເກີດຂຶ້ນເມື່ອໃດກໍ ຫຼື ດ້ວຍວິທີໃດ.

`ໃຫ້ອ່ານ 2 ກຣທ 10:3–6. ຮາກຖານຂອງສົງຄາມທາງວິນຍານທີ່ເຮົາກຳ ລັງຕໍ່ສູ້ຢູ່ແມ່ນຫຍັງ, ແລະອາວຸດຂອງເຮົາແມ່ນຫຍັງ?`

ອາວຸດຝ່າຍວິນຍານທີ່ຮ້າຍກາດທີ່ສຸດແມ່ນແນວຄວາມຄິດ, ທັງດີ ແລະບໍ່ດີ. ຊາ ຕານໃຊ້ການວິພາກວິຈານ, ການທໍລະຍົດ, ຄວາມອັບອາຍ, ຄວາມຢ້ານກົວ, ແຮງກົດ ດັນຈາກໝູ່ເພື່ອນ, ແລະເຄື່ອງມືຕ່າງໆທີ່ມີລັກສະນະຄ້າຍຄືກັນທີ່ຄຣິສຕຽນບໍ່ຄວນໃຊ້. ເຮົາຕ້ອງໃຊ້ຄວາມຮັກ, ຄວາມເມດຕາ, ສັນຕິສຸກ, ຄວາມອ່ອນໂຍນ, ຄວາມອົດກັ້ນ, ຄວາມເມດຕາ, ແລະ ການຄວບຄຸມຕົນເອງແທນ. ອາວຸດທີ່ຊົງພະລັງທີ່ສຸດຂອງເຮົາຖືກ ນຳໃຊ້ຢ່າງສະຫຼາດຄື “ພຣະຄຳຂອງພຣະເຈົ້າ” ທີ່ຄວບຄຸມດ້ວຍພຣະວິນຍານ (ອຟຊ 6: 17), ເພາະວ່າມີແຕ່ພຣະເຈົ້າເທົ່ານັ້ນທີ່ສາມາດນຳຄວາມຈິງມາສູ່ຫົວໃຈຂອງຄົນ. ເຮົາ ເປັນພຽງເຄື່ອງມືທີ່ພຣະເຈົ້າໃຊ້ເພື່ອບັນລຸຈຸດປະສົງຂອງພຣະອົງ.

`ໃຫ້ອ່ານ ຟລປ 1:21, 22. ເຮົາເຂົ້າໃຈປະເດັນຂອງອັກຄະທູດໂປໂລແນວໃດ, ໂດຍສະເພາະໃນບໍລິບົດຂອງສົງຄາມຈັກະວານລະຫວ່າງຄວາມດີກັບຄວາມຊົ່ວ?`

ເພາະການສູ້ຮົບເປັນເລື່ອງຝ່າຍວິນຍານ, ເຮົາຈຶ່ງຢູ່ໃນສົງຄາມແຫ່ງແນວຄວາມ ຄິດ ແລະຄ່ານິຍົມ. ຢ່າງໃດກໍ່ຕາມ, ພຣະຄຣິດໄດ້ຮັບໄຊຊະນະທີ່ໄມ້ກາງແຂນເພື່ອເຮົາ, ແລະ ຕາບໃດທີ່ເຮົາຍັງເຊື່ອມຕໍ່ກັບພຣະອົງ, ເຮົາຈະບໍ່ມີວັນພ່າຍແພ້ໄດ້, ເຖິງແມ່ນວ່າ ເຮົາ ຈະຖືກຂ້າກໍຕາມ. ອັກຄະທູດໂປໂລຍອມສະລະຊີວິດຂອງຕົນໃຫ້ກັບສິ່ງທີ່ເກີດຂຶ້ນກັບ ລາວເທິງໂລກນີ້, ແມ່ນວ່າຈະບໍ່ຍຸດຕິທຳກໍຕາມ, ເພາະວ່າລາວໄດ້ມອບຊີວິດ ແລະອະນາ ຄົດຂອງລາວໄວ້ໃຫ້ກັບສານທີ່ສູງສຸດ.

ໃນຖານະທີ່ເປັນຄຣິສຕຽນ, ເຮົາບໍ່ຄວນຕໍ່ສູ້ເພື່ອສິດທິຂອງເຮົາຫຼາຍເທົ່າກັບການ ຕໍ່ສູ້ເພື່ອສິ່ງທີ່ຖືກຕ້ອງ. ບໍ່ແມ່ນໃຊ້ “ອໍານາດເຮັດໃຫ້ຖືກຕ້ອງ,” ແຕ່ໃຊ້“ຄວາມຖືກຕ້ອງ ເຮັດໃຫ້ມີອໍານາດ.” ການຍອມຢູ່ໃຕ້ພຣະປະສົງຂອງພຣະເຈົ້າຖືວ່າເປັນກຽດ; ອັນທີ່ຈິງ ແລ້ວ, ມັນເປັນວິທີດຽວທີ່ຈະໄຊຊະນະໃນສົງຄາມທີ່ເຮົາປະເຊີນຢູ່ດ້ວຍຕົວເອງ. ແນ່ນອນ ວ່າພຣະເຢຊູຊົງເປັນຕົວຢ່າງທີ່ດີທີ່ສຸດຂອງການຍອມຢູ່ໃຕ້ນໍ້າພຣະໄທຂອງພຣະເຈົ້າ ດັ່ງທີ່ ອັກຄະທູດໂປໂລກ່າວໄວ້ໃນພຣະທໍາ ຟລປ 2.

`ໃນປັດຈຸບັນນີ້,ທ່ານກຳລັງປະເຊີນກັບຄວາມເປັນຈິງຂອງສົງຄາມແຫ່ງຈັກະວານ ລະຫວ່າງຄວາມດີກັບຄວາມຊົ່ວໃນທາງໃດແດ່, ? ທ່ານສາມາດໄດ້ຮັບການປອບໃຈ ແລະ ກໍາລັງໃຈຈາກການຮູ້ວ່າພຣະຄຣິດຊົງໄດ້ຮັບໄຊຊະນະແທນເຮົາແລ້ວຢ່າງໃດ?`