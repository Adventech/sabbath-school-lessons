---
title:  ຄວາມຍິ່ງໃຫຍ່ຂອງພຣະຄຣິດ
date:   14/02/2026
---

### ໃຫ້ອ່ານສໍາລັບບົດຮຽນອາທິດນີ້
ປຖມກ 1:26, 27; ກລຊ 1:13–19; ຢຮ 1:1–3; ອຟຊ 1:22; 1 ກຣທ 12:12–27; 1 ກຣທ 4:9; ຣ 6:3, 4.

> <p>ຂໍ້ຄວນຈໍາ</p>
> “ພຣະອົງ [ພຣະຄຣິດ] ເປັນແບບລັກສະນະຂອງພຣະເຈົ້າທີ່ເບິ່ງບໍ່ເຫັນ, ເປັນ ບຸດກົກເໜືອສິ່ງທີ່ສ້າງທັງໝົດ. ເພາະໃນພຣະອົງນັ້ນ ທຸກສິ່ງຖືກສ້າງຂື້ນຄື: ສິ່ງຕ່າງໆໃນ ສະຫວັນ ແລະເທິງແຜ່ນດິນໂລກ, ສິ່ງທີ່ຕາເບິ່ງເຫັນໄດ້ ແລະສິ່ງທີ່ຕາເບິ່ງບໍ່ເຫັນ ຈະເປັນ ບັນລັງ ຫຼື ຣິດອຳນາດ, ຫຼືບັນດາຜູ້ປົກຄອງ ຫຼື ຜູ້ມີສິດອຳນາດ. ທຸກສິ່ງຖືກສ້າງຂຶ້ນ ໂດຍພຣະອົງ ແລະເພື່ອພຣະອົງ. ພຣະອົງດໍາລົງຢູ່ກ່ອນທຸກສິ່ງ ແລະໃນພຣະອົງ ທຸກສິ່ງປະ ສານເຂົ້າກັນ”(ກລຊ 1:15–17 NKJV).

ດ້ວຍບົດຮຽນໃນອາທິດນີ້, ເຮົາກັບມາພິຈາລະນາພຣະທໍາໂກໂລຊາຍ (ເບິ່ງບົດ ຮຽນທີ 1 ແລະ 2). ບົດຮຽນທີ 2 ໃນວັນພະຫັດ, ເຮົາໄດ້ເຫັນແລ້ວວ່າໃນພຣະທໍາ ກລຊ 1:9–12, ອັກຄະທູດໂປໂລອະທິຖານເພື່ອຜູ້ທີ່ເຊື່ອໃນເມືອງໂກໂລຊາຍ, ທູນຂໍໃຫ້ພວກ ເຂົາດຳລົງຊີວິດໃນທາງທີ່ພຣະເຈົ້າພໍພຣະໄທ. ໃນຂໍ້ທີ 12 ແລະ 13, ລາວປຽບທຽບລະ ຫວ່າງສອງອານາຈັກຄື: ແຫ່ງຄວາມສະຫວ່າງ ແລະແຫ່ງຄວາມມືດ, “ອານາຈັກແຫ່ງ ຄວາມສະຫວ່າງ” (ກລຊ 1:12, NIV) ແລະ “ອານາຈັກແຫ່ງຄວາມມືດ” (ກລຊ 1:13, NIV). ພຣະເຈົ້າພຣະບິດາໄດ້ເຮັດໃຫ້ເຮົາມີຄຸນສົມບັດໄດ້ຮັບມໍລະດົກນິລັນໃນອານາຈັກ ແຫ່ງຄວາມສະຫວ່າງ, ໄດ້ກອບກູ້ເຮົາໃຫ້ພົ້ນຈາກອຳນາດແຫ່ງຄວາມມືດ ແລະ “ໄດ້ນໍາ ເຮົາໄປສູ່ອານາຈັກຂອງພຣະບຸດທີ່ຮັກຂອງພຣະອົງ, ໃນພຣະອົງເຮົາໄດ້ຮັບການໄຖ່, ຄືໄດ້ ຮັບການອະໄພໂທດບາບ” (ກລຊ 1:13, 14, ESV).

ເວົ້າອີກຢ່າງໜຶ່ງ, ມັນຂື້ນຢູ່ກັບພຣະເຢຊູ, ພຣະເຢຊູຜູ້ເປັນມະນຸດ ແລະພຣະເຢຊູ ຜູ້ເປັນພຣະເຈົ້າພຣະຜູ້ຊົງສ້າງຂອງເຮົາ ທີ່ເຮົາໄດ້ຮັບການໄຖ່ບາບ. ພຣະອົງຊົງໄດ້ທໍາການ ເພື່ອເຮົາ ແລະໂດຍຄວາມເຊື່ອໃນພຣະອົງ ເຮົາໄດ້ຖືກໂອນຈາກອານາຈັກແຫ່ງຄວາມມືດ ໄປຍັງອານາຈັກຂອງພຣະບຸດທີ່ຮັກຂອງພຣະອົງ.

ໃນອາທິດນີ້, ເຮົາຈະພິຈາລະນາເບິ່ງໜຶ່ງໃນຄໍາກ່າວທີ່ມີເນື້ອຫາກວ້າງຂວາງແລະ ດີເລີດກ່ຽວກັບພຣະເຢຊູໃນພຣະຄໍາພີໃໝ່. ຄໍາທີ່ວ່າພຣະເຢຊູເປັນຊົງເປັນ “ພຣະລັກສະ ນະຂອງພຣະເຈົ້າທີ່ເບິ່ງບໍ່ເຫັນ” ແຕ່ກໍຍັງເປັນ “ເປັນບຸດກົກເໜືອສິ່ງທີ່ສ້າງທັງໝົດ” (ກລຊ 1:15, NIV) ມີຄວາມໝາຍແນວໃດ?