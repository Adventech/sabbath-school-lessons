---
title:  ຫົວຂອງຮ່າງກາຍ(ຄຣິດຕະຈັກ)
date:   17/02/2026
---

`ໃຫ້ອ່ານ ອຟຊ 1:22 ແລະ ກລຊ 2:10. ຄຳວ່າ “ຫົວ” ໃນຂໍ້ພຣະຄຳພີເຫຼົ່ານີ້ ໝາຍຄວາມວ່າແນວໃດ? ອັກຄະທູດໂປໂລໝາຍຄວາມວ່າແນວໃດເມື່ອລາວເອີ້ນພຣະເຢ ຊູວ່າ ເປັນ “ຫົວ(ປະມຸກ)ຂອງຄຣິສຕະຈັກ” (ອຟຊ 5:23)?`

ມັນເປັນເລື່ອງປົກະຕິທີ່ຈະເວົ້າເຖິງຫົວໃນຄວາມໝາຍປຽບທຽບໃນການອ້າງອີງເຖິງຕຳແໜ່ງຜູ້ນຳ, ດັ່ງທີ່ສະທ້ອນໃຫ້ເຫັນໃນຫຼາຍພາສາທົ່ວໂລກ. ເຮົາພົບເຫັນການນຳ ໃຊ້ໃນລັກສະນະດຽວກັນຕະຫຼອດທັງພຣະຄຳພີເດີມ ແລະພຣະຄຳພີໃໝ່. ໃຫ້ສັງເກດວ່າ “ຫົວ” ຖືກນຳໃຊ້ໃນຂໍ້ພຣະຄໍາພີລຸ່ມນີ້:

1. ອພຍ 18:25—ໂມເຊໄດ້ເລືອກເຟັ້ນ “ຄົນທີ່ມີຄວາມສາມາດຈາກຊາວອິດ ສະຣາເອນທັງໝົດ ແລະແຕ່ງຕັ້ງພວກເຂົາໃຫ້ເປັນຫົວເໜືອປະຊາຊົນ, ເປັນຜູ້ ປົກຄອງພັນຄົນ, ຮ້ອຍຄົນ, ຫ້າສິບຄົນ, ແລະສິບຄົນ.”

2. ຈບຊ 31:26—“ຫົວໜ້າຄອບຄົວຂອງຊຸມຊົນ” (ESV).

3. ພຍສ 28:13—ພຣະເຈົ້າຈະເຮັດໃຫ້ຊາດອິດສະຣາເອນ “ເປັນຫົວ, ບໍ່ແມ່ນ ຫາງ” ຖ້າພວກເຂົາເຊື່ອຟັງພຣະອົງ.

4. ອຊຢ 7:8—“ເພາະຫົວຂອງຊີເຣຍແມ່ນນະຄອນດາມັສກັດ, ແລະຫົວຂອງ ນະຄອນດາມັສກັນແມ່ນກະສັດເຣຊິນ.”

5. ຮຊອ 1:11—“ລູກຫລານຂອງຢູດາ ແລະ ລູກຫລານຂອງອິດສະຣາເອນ ຈະ … ແຕ່ງຕັ້ງຫົວດຽວສຳລັບຕົນເອງ” (NKJV).

6. ມກ 3:9—“ພວກເຈົ້າທີ່ເປັນຫົວໜ້າຂອງເຊື້ອສາຍຂອງຢາໂຄບ ແລະຜູ້ປົກ ຄອງເຊື້ອສາຍອິດສະຣາເອນ” (NKJV).

7. 1 ກຣທ 11:3—“ພຣະຄຣິດເປັນຫົວໜ້າຂອງຜູ້ຊາຍທຸກຄົນ.”

ດັ່ງນັ້ນ, ພຣະຄຣິດໃນຖານະເປັນຫົວຂອງຄຣິດຕະຈັກຈຶ່ງໃຫ້ການນຳພາ, ການຊີ້ ນຳ, ແລະການບຳລຸງລ້ຽງເພື່ອຄວາມເປັນນໍ້າໜື່ງໃຈດຽວ ແລະ ການເຕີບໂຕຂອງຄຣິດ ຕະຈັກ (ເບິ່ງ ກລຊ 2:19).

`ໃຫ້ອ່ານ 1 ກຣທ 12:12–27. ໃນທີ່ນີ້ ໂປໂລຍັງໄດ້ອະທິບາຍເຖິງຄຣິດ ຕະຈັກວ່າເປັນ “ຮ່າງກາຍ”. ລັກສະນະອື່ນໆຂອງຄຣິດຕະຈັກທີ່ສະແດງອອກໂດຍອຸປະມາ ນີ້ແມ່ນຫຍັງແດ່?`

ເຊັ່ນດຽວກັບຮ່າງກາຍທີ່ບໍ່ສາມາດຢູ່ໄດ້ໂດຍບໍ່ມີຫົວ, ເມື່ອສ່ວນໃດສ່ວນໜຶ່ງ ຂອງຮ່າງກາຍ ສູນເສຍໄປ ຫຼື ໄດ້ຮັບບາດເຈັບ, ຊີວິດກໍອາດລໍາບາກຫຼາຍຂຶ້ນ. ເຮົາມັກບໍ່ ເຫັນບາງສິ່ງບາງຢ່າງມີຄວາມສຳຄັນພຽງໃດຈົນກວ່າເຮົາຈະສູນເສຍສິ່ງນັ້ນໄປ.

`ຖ້າທ່ານຕ້ອງຍອມສະລະແຂນຂາ ຫຼື ດວງຕາ, ທ່ານຈະເລືອກຫຍັງ? ສິ່ງນີ້ບອກ ຫຍັງທ່ານກ່ຽວກັບຄວາມສຳຄັນຂອງແຕ່ລະຄົນໃນຖານະເປັນສະມາຊິກຂອງໂບດ?`