---
title:  ໃຫ້ທຸກສິ່ງຄືນດີກັບພຣະອົງ
date:   19/02/2026
---

`ໃຫ້ອ່ານ ກລຊ 1:19, 20. ການຄືນດີກັນທີ່ເກີດຂຶ້ນຜ່ານທາງໄມ້ກາງແຂນນີ້ ແມ່ນຫຍັງ ແລະມັນກວມເອົາຫຼາຍນ້ອຍພຽງໃດ?`

ໂປໂລໃຊ້ສຳນວນພາສາກຣີກທີ່ໜ້າສົນໃຈຫຼາຍເພື່ອສະຫຼຸບຄຳອະທິບາຍເຖິງພ ຣະເຢຊູ, ໂດຍຊີ້ກັບຄືນໄປແບບອ້ອມໆຫາພຣະບິດາຜູ້ທີ່ຖືກລະບຸໃນພຣະທໍາໂກໂລຊາຍ 1:12. ພຣະບິດາຊົງພໍພຣະໄທທີ່ພຣະລັກສະນະຂອງພຣະອົງໄດ້ດໍາລົງຢູ່ຢ່າງເຕັມບໍລິບູນ ໃນພຣະເຢຊູ (ທຽບກັບ ກລຊ 2:9). “ຄວາມບໍລິບູນນີ້” ນີ້ແມ່ນຫຍັງ? ໂຢຮັນກ່າວເຖິງ ວ່າ ມັນເປັນພຣະສິລິຂອງພຣະບິດາ, “ທີ່ເຕັມໄປດ້ວຍພຣະຄຸນແລະຄວາມຈິງ” (ຢຮ 1:14).

ແຕ່ ໂດຍອີງໃສ່ຂໍ້ພຣະຄໍາພີນີ້, “ຄວາມບໍລິບູນ” ນັ້ນກວມເອົາຫຼາຍສິ່ງຫຼາຍຢ່າງ.ມັນລວມເອົາຄວາມເປັນນິລັນດອນຂອງພຣະເຈົ້າ ແລະ ການດໍາລົງຢູ່ດ້ວຍພຣະອົງເອງ ແລະອຳນາດຂອງພຣະອົງໃນການນິຣະມິດສ້າງ ແລະການສ້າງຄືນໃໝ່. ສິ່ງທີ່ສຳຄັນທີ່ສຸດ ກໍຄື, ມັນເນັ້ນເຖິງສະຕິປັນຍາຂອງພຣະອົງໃນການພິຊິດບາບ ແລະຄວາມຕາຍ ໂດຍ ຜ່ານວິທີທີ່ເໜືອຈິດຕະນາການທີ່ສຸດ ນັ້ນຄືໄມ້ກາງແຂນ. ແລະດ້ວຍເຫດນີ້, ພຣະອົງຈຶ່ງ ປ່ຽນສິ່ງໄຮ້ກຽດທີ່ສຸດນັ້ນໃຫ້ກາຍເປັນພະຍານສະແດງເຖິງເຖິງຄວາມຮັກນິລັນດອນຂອງພຣະອົງທີ່ມີສັບພະສິ່ງທີ່ຖືກສ້າງຂຶ້ນ. “ເພາະພຣະເຈົ້າຮັກໂລກຫຼາຍຈົນໄດ້ປະທານພຣະບຸດ ອົງດຽວຂອງພຣະອົງ ເພື່ອທຸກຄົນທີ່ເຊື່ອໃນພຣະອົງນັ້ນຈະບໍ່ຈິບຫາຍ ແຕ່ຈະມີຊີວິດອັນ ຕະຫຼອດໄປເປັນນິດ” (ຢຮ 3:16).

ຫົນທາງດຽວທີ່ຈະຊະນະບາບຢ່າງແທ້ຈິງໄດ້ຕະຫຼອດໄປ ແລະໃຫ້ສັບພະສິ່ງຄືນ ດີໄດ້ນັ້ນ ຖືກລວມໄວ້ໃໃນຄວາມຈິງທີ່ໜ້າສັນເສີນປະການດຽວຄື: ພຣະເຈົ້າຊົງຮັກ - ພຣະອົງຊົງຮັກຈັກກະວານນີ້, ແລະພຣະອົງຊົງຮັກເຮົາຫຼາຍຈົນພຣະອົງສ່ຽງທຸກຢ່າງ ເພື່ອ ຊ່ວຍເຮົາໃຫ້ໄດ້ຮັບຄວາມລອດ ດ້ວຍການສິ້ນພຣະຊົນເທິງໄມ້ກາງແຂນຂອງພຣະຄຣິດ. ຄຳວ່າ “ໂລກ” ໃນພາສາກຣີກແມ່ນ kosmos, ເຊິ່ງສາມາດກວມເອົາທົ່ວທັງຈັກກະ ວານ. ອັກຄະທູດໂປໂລກ່າວເຖິງການເປີດເຜີຍໃຫ້ເຫັນຈັກະວານທີ່ກວ້າງຂວາງນີ້ໃນບົດບໍ ບົດຂອງການຕິດຕາມພຣະຄຣິດວ່າ: “ພວກເຮົາໄດ້ຖືກເຮັດໃຫ້ເປັນພາບທີ່ປາກົດໃຫ້ເຫັນ ທົ່ວໂລກ [kosmos, ຈັກກະວານ], ໃຫ້ແກ່ເທວະດາແລະແກ່ມະນຸດດ້ວຍ (1 ກຣທ 4:9, NKJV).

ສະຫວັນເຝົ້າເບິ່ງພຣະຄຣິດຖືກຄືງຢູ່ເທິງໄມ້ກາງແຂນດ້ວຍຄວາມໂສກເສົ້າ ແລະ ຄວາມປະຫຼາດໃຈ...........ດ້ວຍຊີວິດແຫ່ງການກະບົດ, ຊາຕານແລະທຸກຄົນທີ່ເຂົ້າຮ່ວມ ມືກັບມັນເຮັດໃຫ້ຕົນເອງບໍ່ລົງຮອຍກັບພຣະເຈົ້າຈົນກະທັ້ງການສະຖິດຢູ່ຂອງພຣະອົງເປັນເໝືອນກັບທີ່ແຜດເຜົາຕໍ່ພວກເຂົາ. ພຣະສິລະຂອງພຣະອົງຜູ້ເປັນຄວາມຮັກຈະທຳລາຍ ພວກເຂົາ. ໃນຕອນເລີ່ມຕົ້ນຂອງການສົງຄາມແຫ່ງຈັກະວານລະຫວ່າງຄວາມດີກັບຄວາມ ຊົ່ວ, ພວກທູດສະຫວັນບໍ່ເຂົ້າໃນໃຈເລື່ອງນີ້. . . .

“ແຕ່ບໍ່ເປັນເຊັນນັ້ນ ເມື່ອສົງຄາມແຫ່ງຈັກະວານລະຫວ່າງຄວາມດີກັບຄວາມຊົ່ວ ຈະສິ້ນສຸດລົງ. ຈາກນັ້ນ, ແຜນການແຫ່ງການໄຖ່ໃຫ້ລອດໄດ້ສຳເລັດລົງ, ພຣະລັກສະນະ ຂອງພຣະເຈົ້າໄດ້ຮັບການເປີດເຜີຍຕໍ່ສັບພະສິ່ງຖືກສ້າງຂຶ້ນ. . . .

“ເຊັນນັ້ນແລ້ວ ເຫຼົ່າທູດສະຫວັນຍ່ອມຊື່ຊົມຍິນດີເມື່ອພວກເຂົາເບິ່ງໄປທີ່ໄມ້ກາງ ແຂນຂອງພຣະຜູ້ຊ່ວຍໃຫ້ລອດ. . . ພຣະຄຣິດເອງເຂົ້າໃຈຢ່າງຖີ່ຖ້ວນເຖິງຜົນຂອງການ ເສຍສະລະທີ່ເຮັດຢູ່ເທິງເນີນພູໂກລາໂກທາ. ພຣະອົງຊົງເບິ່ງໄປຂ້າງໜ້າເຖິງສິ່ເຫຼົ່ານີ້ທັງ ໝົດ ເມື່ອຊົງຮ້ອງອອກມາເທິງໄມ້ກາງແຂນວ່າ, “ມັນສຳເລັດແລ້ວ.” - ເອລເລັນ ຈີ. ໄວທ໌, ຄວາມປາດຖະໜາແຫ່ງປວງຊົນ, ໜ້າ 760, 764.