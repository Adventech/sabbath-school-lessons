---
title:  ບຸດກົກຢູ່ເໜືອບສັບພະສິ່ງທັງປວງ
date:   16/02/2026
---

ໃນພຣະຄຳພີໃໝ່, ຄຳວ່າ “ບຸດກົກ” ແລະ “ລູກຄົນທໍາອິດ” ເກືອບຈະໝາຍເຖິງ ພຣະເຢຊູທັງໝົດ (ເບິ່ງ ລູກາ 2:7, ຣ 8:29, ຮຣ 1:6, ພນມ 1:5), ລວມເຖິງທີ່ເຫັນ ສອງຄັ້ງໃນພຣະຄຳພີໂກໂລຊາຍ. ແຕ່ເຖິງແມ່ນວ່າຈະໝາຍເຖິງຄົນອື່ນ, ມັນບໍ່ຈໍາເປັນ ໝາຍຄວາມວ່າເປັນຜູ້ເກີດກ່ອນຕາມລຳດັບວັນເດືອນປີເກີດສະເໝີ ໄປ. ແນວຄວາມຄິດ ໃນພຣະຄຳພີກ່ຽວກັບ “ບຸດກົກ” ເນັ້ນໜັກເຖິງຄວາມສຳພັນພິເສດທີ່ລູກຊາຍມີຕໍ່ພໍ່ຂອງ ຕົນ, ໂດຍບໍ່ຄຳນຶງເຖິງລຳດັບການເກີດ. ນອກຈາກນີ້, ຍັງມີຕົວຢ່າງຂອງບຸດຊາຍທີ່ນ້ອຍ ກວ່າໂດດເດັ່ນກວ່າ: ອີຊາກ, ຢາໂຄບ, ແລະ ໂຢເຊບ, ແລະຄົນອື່ນໆ.

ດາວິດ, ເຖິງແມ່ນວ່າເປັນລູກຊາຍຄົນນ້ອຍທີ່ສຸດໃນຈຳນວນແປດຄົນ, ກໍ່ໄດ້ຮັບ ການເຈີ່ມໃຫ້ເປັນກະສັດ (1 ຊາມູເອນ 16:10–13) ແລະພຣະເຈົ້າຊົງໄດ້ກ່າວຜ່ານຜູ້ປະ ພັນເພງສັນລະເສີນວ່າ, “ເຮົາຈະເຮັດໃຫ້ລາວເປັນລູກຊາຍກົກຂອງເຮົາ, ເປັນຜູ້ຍິ່ງໃຫຍ່ ກວ່າບັນດາກະສັດຂອງໂລກ” (ພສລສ 89:27, NKJV). ພຣະອົງຍັງບອກໂມເຊວ່າ, “ຊາດອິດສະຣາເອນເປັນລູກຊາຍກົກຂອງເຮົາ” (ອພຍ 4:22). ດັ່ງນັ້ນ, ດ້ວຍເຫດຜົນນີ້, ຄຳວ່າລູກຊາຍກົກມີຄວາມໝາຍເປັນໜື່ງໃນຄວາມດີເລີດ.

`ໃຫ້ອ່ານ ກລຊ 1:15–17. ອັກຄະທູດໂປໂລໃຫ້ເຫດຜົນຫຍັງແດ່ທີ່ພະເຍຊູຖືກ ເອີ້ນວ່າເປັນ “ບຸດກົກເໜືອສັບພະສິ່ງທັງປວງ” (NKJV)?`

ເຫັນໄດ້ຢ່າງຊັດເຈນວ່າ ອັກຄະທູດໂປໂລບໍ່ໄດ້ໝາຍຄວາມວ່າພຣະເຢຊູເປັນຜູ້ ທຳອິດທີ່ຖືກສ້າງຂຶ້ນ. ອັທີ່ຈິງ, ລາວຕັດຄວາມເປັນໄປໄດ້ນັ້ນອອກຢ່າງບໍ່ມີເງື່ອນໄຂ. ລາວກ່າວວ່າພຣະເຢຊູໄດ້ສ້າງທຸກສິ່ງດ້ວຍສອງວິທີທີ່ແຕກຕ່າງກັນຕັ້ງສອງຄັ້ງ. ສັບພະສິ່ງ ທັງໝົດຖືກສ້າງຂຶ້ນໂດຍພຣະອົງ ແລະສໍາລັບພຣະອົງ (ກລຊ 1:16). ທັງໃນສອງກໍລະນີ ສະແດງໃຫ້ເຫັນວ່າ ພຣະເຢຊູຊົງເປັນຜູ້ກະທໍາໂດຍກົງທີ່ພຣະເຈົ້າຊົງດໍາເນີນຂະບວນການ ນິຣາມິດສ້າງ (ເບິ່ງ ອຟຊ 3:9, ຢຮ 1:1–3, ພນມ 4:11).

ຄຳກ່າວຂອງອັກຄະທູດໂປໂລນັ້ນກໍາກວມເທົ່າທີ່ຈະເປັນໄປໄດ້. ຄໍາວ່າທັງໝົດກໍ່ ໝາຍ ເຖິງທັງໝົດແທ້ໆ - ທາງດ້ານພື້ນທີ່ (ສະຫວັນ ແລະແຜ່ນດິນໂລກ), ທາງດ້ານ ການສືກສາການດໍລົງຢູ່ (ສິ່ງເບິ່ງເຫັນ ແລະ ສິ່ງເບິ່ງບໍ່ເຫັນ), ແລະ ທາງດ້ານໜ້າທີ່ (ບັນ ລັງ, ອຳນາດຄອບຄອງ, ອານາເຂົດປົກຄອງ, ອຳນາດ). ຄຳສັບສຸດທ້າຍເຫຼົ່ານີ້ມັກຈະ ໝາຍເຖິງທູດສະຫວັນ (ເບິ່ງ ອຟຊ 3:10, 6:12). ເໝືອນກັບວ່າເພື່ອໃຫ້ແນ່ໃຈວ່າຈະ ບໍ່ເກີດຄວາມເຂົ້າໃຈຜິດໄດ້, ອັກຄະທູດໂປໂລຍັງລະບຸວ່າພຣະເຢຊູຊົງເປັນຢູ່ “ກ່ອນສິ່ງທັ ປວງ” (ກລຊ 1:17). ສຳນວນນີ້ຂອງພາສາກຣີກສາມາດໝາຍເຖິງການມີກຽດສູງໃນຕຳ ແໜ່ງ ແລະໃນເວລາ, ແຕ່ໃນທຸກກໍລະນີອື່ນໆໃນບົດຂຽນຂອງໂປໂລ, ມັນໝາຍເຖິງເວ ລາ (ເບິ່ງຕົວຢ່າງ, 1 ກຣທ 2:7, ຄລຕ 1:17, ອຟຊ 1:4).

ອີກເຫດຜົນໜຶ່ງທີ່ອັກຄະທູດໂປໂລຍົກມາເວົ້າເພື່ອອະທິບາຍເຖິງຄວາມສໍາຄັນ ຂອງພຣະເຢຊູຄື “ໃນພຣະອົງທຸກສິ່ງປະສານເຂົ້າຫາກັນ” (ກລຊ 1:17, NET). ໃນຄຳ ພາສາກຣີກ (synistēmi) ໝາຍເຖິງ “ນຳມາຮ່ວມກັນ” ຫຼື “ລວມເຂົ້າກັນ.” ພຣະເຢຊູ ເປັນປັດໄຈທີ່ຮ່ວມຈັກກະວານເຂົ້າດ້ວຍກັນ, ບໍ່ພຽງແຕ່ຍ້ອນບົດບາດຂອງພຣະອົງໃນຖາ ນະເປັນພຣະຜູ້ສ້າງເທົ່ານັ້ນ ແຕ່ຍັງຍ້ອນວ່າພຣະອົງເປັນພຣະຜູ້ໄຖ່ອີກດ້ວຍ.

`ພຣະເຈົ້າ, ພຣະຜູ້ສ້າງ, ໄດ້ສິ້ນພຣະຊົນເພື່ອເຮົາ. ການກະທໍາຂອງເຮົາສາມາດ ເພີ່ມຫຍັງໃຫ້ກັບສິ່ງນັ້ນ? ເປັນຫຍັງຄວາມຄິດທີ່ວ່າການກະທໍາຂອງເຮົາສາມາດເພີ່ມສິ່ງ ທີ່ພຣະຄຣິດໄດ້ເຮັດເພື່ອເຮົາແລ້ວນັ້ນເປັນການໝິ່ນປະໝາດພຣະເຈົ້າ?`