---
title:  ຮູບລັກສະນະຂອງພຣະເຈົ້າທີ່ເບິ່ງບໍ່ເຫັນ
date:   15/02/2026
---

ເມື່ອເຮົາເບິ່ງແວ່ນແຍງ ຫຼື ຮູບຖ່າຍ, ເຮົາກໍເຫັນຮູບພາບຂອງຕົວເຮົາເອງ, ແຕ່ ມັນເປັນຮູບພາບສອງມິຕິທີ່ແປ. ໃນບາງປະການ, ຮູບປັ້ນໃຫ້ຄວາມຄິດທີ່ຊັດເຈນກວ່າ ແຕ່ກໍຍັງຫ່າງໄກຄວາມເປັນຈິງທີ່ມີຊີວິດຊີວາ, ລົມຫາຍໃຈ, ແລະເຄື່ອນໄຫວໄປມາ. ແນວຄວາມຄິດໃນພຣະຄໍາພີກ່ຽວກັບຮູບພາບຊີ້ໃຫ້ເຫັນບາງສິ່ງບາງຢ່າງທີ່ກວ້າງຂວາງ ກວ່າ ແມ່ນວ່າບາງຄັ້ງໝາຍເຖິງຮູບທີ່ເປັນຕົວແທນທີ່ນ້ອຍກວ່າ.

`ໃຫ້ອ່ານ ປຖມກ 1:26, 27; 5:3; 1 ກຣທ 15:49; 2 ກຣທ 3:18; ແລະ ຮຣ 10:1. ໃຫ້ສະຫຼຸບຄວາມໝາຍຕ່າງໆຂອງ “ຮູບພາບ” ໃນຂໍ້ພຣະຄໍາພີເຫຼົ່ານີ້. ຄວາມ ໝາຍເຫຼົ່ານີ້ແຕກຕ່າງຈາກຄຳອະທິບາຍເຖິງພຣະເຢຊູເປັນຮູບລັກສະນະຂອງພຣະເຈົ້າແນວໃດ?`

ມະນຸດຖືກສ້າງຂຶ້ນໃຫ້ເໝືອນກັບພຣະເຈົ້າຫຼາຍທີ່ສຸດເທົ່າທີ່ຈະເປັນໄປໄດ້ -ທັງ ທາງຮ່າງກາຍ, ທາງຈິດວິນຍານ, ທາງສາຍສໍາພັນ, ແລະ ທາງໜ້າທີ່. ແຕ່ກໍຍັງ, ສິ່ງເຫຼົ່າ ນີ້ສະທ້ອນເຖິງພາບລັກຂອງພຣະເຈົ້າໃນບາງດ້ານເທົ່ານັ້ນ ແລະບາບໄດ້ທຳລາຍຍິ່ງໄປ ກວ່ານັ້ນອີກ. ແຕ່ພຣະເຢຊູເຮັດໃຫ້ເຮົາສາມາດ “ເຫັນ” ພຣະເຈົ້າທີ່ເບິ່ງບໍ່ເຫັນໄດ້. “ຜູ້ທີ່ ໄດ້ເຫັນເຮົາ” ພຣະເຢຊູກ່າວວ່າ, “ໄດ້ເຫັນພຣະບິດາ” (ຢຮ 14:9, NKJV). ພຣະອົງຊົງ ເປັນ “ແບບພິມແທ້ຈິງ” ເຖິງພຣະລັກສະນະຂອງພຣະເຈົ້າ (ຮຣ 1:3, ESV). ພຣະອົງ ເປັນຄວາມຄິດຂອງພຣະເຈົ້າທີ່ເປັ່ງສຽງໃຫ້ໄດ້ຍິນ ແລະພຣະລັກສະນະຂອງພຣະເຈົ້າທີ່ປາ ກົດໃຫ້ເຫັນ.

`ໃຫ້ອ່ານ ມທ 11:27 ແລະ ຢຮ 1:1, 2, 14, 18. ເປັນຫຍັງພຣະເຢຊູຈຶ່ງສາ ມາດສໍາແດງໃຫ້ເຫັນພຣະບິດາໄດ້ຢ່າງໂດດເດັ່ນ?`

ໃຫ້ສັງເກດວິທີອື່ນໆທີ່ພຣະເຢຊູໄດ້ອະທິບາຍເຖິງຄວາມສຳພັນຂອງພຣະອົງກັບພຣະເຈົ້າພຣະບິດາ:

- “ພຣະບິດາເຈົ້າຂອງເຮົາຍັງກະທໍາກິດຈະການຈົນເຖິງດຽວນີ້ ແລະເຮົາກໍເຮັດ ການນັ້ນເຊັນກັນ” (ຢຮ 5:17, NKJV).
- “ເຮົາກັບພຣະບິດາເຈົ້າກໍເປັນອັນໜຶ່ງອັນດຽວກັນ” (ຢຮ 10:30, NKJV).
- “ບໍ່ມີຜູ້ໃດມາເຖິງພຣະບິດາເຈົ້າໄດ້ນອກຈາກມາທາງເຮົາ” (ຢຮ 14:6, NKJV)

ພຣະເຢຊູຍັງໄດ້ອະທິບາຍຕົວເອງຊ້ຳໆດ້ວຍຄວາມໝາຍທີ່ແທ້ຈິງໃນພຣະນາມ ຂອງພຣະເຈົ້າວ່າ: “ເຮົາເປັນ” (ເບິ່ງ ອພຍ 3:14); “ເຮົາເປັນເຂົ້າຈີ່ແຫ່ງຊີວິດ” ( ຢຮ 6: 35); “ເຮົາເປັນຄວາມສະຫວ່າງຂອງໂລກນີ້” (ຢຮ 8:12); “ເຮົາເປັນຜູ້ລ້ຽງທີ່ດີ” (ຢຮ 10:11, 14); “ເຮົາເປັນຄືນມາຈາກຕາຍ ແລະເປັນຊີວິດ” (ຢຮ 11:25); “ເຮົາຢູ່ໃນ ພຣະບິດາເຈົ້າ, ແລະພຣະບິດາເຈົ້າຢູ່ໃນເຮົາ” (ຢຮ 14:11); ແລະ “ກ່ອນທີ່ອັບຣາຮາມ ຈະເກີດ, ເຮົາເນີ້ກໍປັນຢູ່” (ໂຢຮັນ 8:58).

`ຖ້າພຣະເຢຊູເປັນຄົນອື່ນບໍ່ແມ່ນພຣະເຈົ້າເອງແລ້ວ, ນອກຈາກວ່າພຣະບິດາໄດ້ ສົ່ງສິ່ງມີຊີວິດອື່ນຕາຍເພື່ອພວກເຮົາ ມັນຈະໝາຍຄວາມແນວໃດ? ເປັນຫຍັງມັນຈຶ່ງຄືວ່າ ແຕກຕ່າງຢ່າງໃຫຍ່ຫຼວງ ແລະສິ້ນເຊິງຈາກການທີ່ພຣະເຈົ້າພຣະອົງເອງ ໃນຄວາມມະນຸດ ຂອງພຣະຄຣິດໄດ້ຕາຍເພື່ອພວກເຮົາ?`