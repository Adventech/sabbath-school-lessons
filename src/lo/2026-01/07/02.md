---
title:  ແບບຢ່າງທີ່ດີ
date:   08/02/2026
---

ເຮົາທຸກຄົນ, ບໍ່ວ່າຈະໃນເວລາໃດເວລາໜຶ່ງ, ໄດ້ພົບຄົນທີ່gຮົາປຶ້ມ ແລະ ຢາກຮຽນແບບ. ສຳລັບເດັກນ້ອຍແລ້ວ, ມັນເປັນສິ່ງສຳຄັນພິເສດທີ່ພວກເຂົາມີບຸກຄົນ ຕົວຢ່າງທີ່ດີ ຫຼືບຸກຄົນໃນອຸດົມຄະຕິ ຕາມຫຼັກການແລ້ວ, ບຸກຄົນຜູ້ນີ້ຈະພໍ່ແລະ ແມ່ ຂອງເຂົາເຈົ້າເອງ. ເມື່ອພວກເຂົາເຕີບໃຫຍ່, ພວກເຂົາຈະພົບບຸກຄົນຕົວຢ່າງຄົນອື່ນໆ, ບາງທີອາດກ່ຽວຂ້ອງກັບອາຊີບການງານທີ່ເຂົາເຈົ້າເລືອກ ຫຼືແມ່ນແຕ່ໃນຊີວະປະຫວັດທີ່ ພວກເຂົາໄດ້ອ່ານ. ພວກເຂົາຍັງສາມາດຮຽນຮູ້ວິທີທີ່ບຸກຄົນຕ່າງໆໃນຄຳພຣະຄໍາພີໄດ້ຮັບ ມືກັບສິ່ງທ້າທາຍຕ່າງໆ ແລະປຽບທຽບພວກເຂົາກັບປະສົບການຊີວິດຂອງເຂົາຕົນເອງ.

ແຕ່ຫນ້າເສຍດາຍທີ່ສື່ມວນຊົນໃນປະຈຸບັນນີ້, ແບບຢ່າງທີ່ບໍ່ດີມີຢູ່ຢ່າງຫຼວງ ຫຼາຍ. ພວກເຮົາຖືກຄຸກຄາມດ້ວຍເລື່ອງລາວຂ່າວລວງກ່ຽວພັນກັບບັນຫາລາມົກ ແລະ ຊີວິດທີ່ວຸ້ນວາຍຂອງຄົນດັງ. ແມ່ນວ່າຜູ້ອ່ານຂອງໂປໂລໃນຟີລິບປອຍບໍ່ໄດ້ກ່ຽວຂ້ອງກັບ ການໃຊ້ອິນເຕີເນັດ, ແຕ່ກໍ່ປະເຊີນກັບສິ່ງທ້າທາຍທີ່ຄ້າຍຄືກັນ.

ຄວາມເປັນຈິງກໍຄື, ໂລກທີ່ອັກຄະທູດໂປໂລອາໄສຢູ່ນັ້ນມີການສໍ້ລາດບັງຫຼວງ, ຜິດສິນທຳ, ແລະ ຊົ່ວຮ້າຍຫຼາຍ, ເຊັ່ນດຽວກັບໂລກຂອງເຮົາໃນທຸກມື້ນີ້. ຄວາມຊົ່ວຮ້າຍ ມີຫຼາຍພໍທີ່ຈະແຜ່ລາມໄປທົ່ວ -ກໍມີຢູ່ສະເໝີ - ແລະຈະມີຢູ່ສະເໝີ, ຢ່າງໜ້ອຍຈົນເຖິງວາ ລະສຸດທ້າຍ - ຄຳຖາມສຳລັບເຮົາກໍຄື: ເຮົາຈະຕອບສະໜອງຕໍ່ຄວາມຊົ່ວຮ້າຍແນວໃດ?

`ໃຫ້ອ່ານ ຟລປ 3:17–19. ແບບຢ່າງທີ່ດີ ແລະບໍ່ດີໄດ້ຖືກອະທິບາຍໃນຂໍ້ພຣະ ຄໍາພີແນວໃດ? ມີວິທີການໃດແດ່ທີ່ໃຊ້ໃຫ້ເພື່ອຈຳແນກລະຫວ່າງແບບຢ່າງທີ່ດີ ກັບ ບໍ່ດີ?`

ເຮົາຕ້ອງບໍ່ມອງຂ້າມຄວາມຮັກຂອງອັກຄະທູດໂປໂລທີ່ມີຕໍ່ຜູ້ທີ່ລາວບໍ່ເຫັນດີນຳ -ລາວຮ້ອງໄຫ້ເພື່ອພວກເຂົາ! ໃຫ້ສັງເກດອີກວ່າລາວບໍ່ໄດ້ເອີ້ນພວກເຂົາວ່າເປັນສັດຕູຂອງ ຕົນ ແຕ່ເປັນ “ສັດຕູຕໍ່ໄມ້ກາງແຂນຂອງພຣະຄຣິດ” (ຟລປ 3:18). ອັກຄະທູດໂປໂລຕະ ນັກດີວ່າ ມີບັນຫາທີ່ໃຫຍ່ກວ່ານັ້ນຫຼາຍທີ່ຕ້ອງຈັດການ ນັ້ນຄື ຫາວິທີໃຫ້ໄມ້ກາງແຂນ ທຳລາຍກໍາແພງທີ່ຂວາງກັ້ນ ແລະເຮັດໃຫ້ເຮົາທຸກຄົນໃຫ້ຢູ່ໃນລະດັບດຽວກັນ ໃນຖານະ ເປັນຄົນບາບທີ່ຕ້ອງການພຣະຜູ້ຊ່ວຍໃຫ້ລອດ (ເບິ່ງ ອຟຊ 2:11–14).

ນອກຈາກນັ້ນ, ສິ່ງທີ່ບໍ່ຄວນມອງຂ້າມຄືວິທີທີ່ອັກຄະທູດໂປໂລແນະນໍາໃຫ້ຊາວ ຟີລິບປອຍເນັ້ນໃສ່ການເປັນຕົວຢ່າງທີ່ດີ, ບໍ່ແມ່ນເປັນຕົວຕົວຢ່າງທີ່ບໍ່ດີ; ເພື່ອສັງເກດເບິ່ງ ຜູ້ທີ່ມີວິຖີຊີວິດຄ້າຍຄືກັບລາວຢ່າງລະມັດລະວັງ. ສິ່ງໜ້າສົນໃຈກໍຄື ອັກຄະທູດໂປໂລໃຊ້ ພາສາທີ່ຄ້າຍຄືກັນໃນການເຕືອນຊາວໂຣມັນໃຫ້ “ສັງເກດຜູ້ກໍ່ໃຫ້ເກີດການແຕກແຍກ ແລະເຮັດໃຫ້ຄົນອື່ນຫຼົງຜິດໄປ, ເຊິງຂັດກັບຫຼັກຄຳສອນທີ່ເຈົ້າໄດ້ຮຽນຮູ້ມາ ແລະຈົ່ງຫຼີກ ລ່ຽງພວກເຂົາ” (ຣ 16:17, NKJV). ຜູ້ຫຼອກລວງໃນກຸງໂຣມຖືກເອີ້ນວ່າເປັນຜູ້ທີ່ “ບໍ່ໄດ້ ບົວລະບັດຮັບໃຊ້ພຣະເຢຊູຄຣິດອົງພຣະຜູ້ເປັນເຈົ້າຂອງເຮົາ, ແຕ່ເຫັນແກ່ປາກແກ່ທ້ອງ ຂອງຕົນເອງ” (ຣ 16:18, NKJV).

`ແນ່ນອນເລີຍວ່າ ພຣະເຢຊູເປັນແບບຢ່າງທີ່ສົມບູນແບບພຽງຜູ້ດຽວ, ແຕ່ຍັງມີ ຄົນອື່ນທີ່ສາມາດເປັນແບບຢ່າງທີ່ດີຢ່າງໜ້ອຍໃນພື້ນທີ່ໃດໜື່ງ. ໃນຂະນະດຽວກັນ, ທ່ານ ເປັນແບບຢ່າງແບບໃດໃຫ້ຄົນອື່ນເຫັນ?`