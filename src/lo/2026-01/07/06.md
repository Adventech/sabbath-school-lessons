---
title:  ກະແຈສູ່ຄວາມພໍໃຈ
date:   12/02/2026
---

`ໃຫ້ອ່ານ ຟລປ 4:10–13, 19. ໂປໂລເປີດເຜີຍກະແຈອັນໃດແດ່ເພື່ອຊີວິດ ທີ່ພໍໃຈແລະມີຄວາມສຸກ?`

ເມື່ອປະເຊີນກັບສະຖານະການທີ່ຮ້າຍແຮງ (ຄວາມອຶດຫິວ, ຄວາມເຈັບປ່ວຍ ການບາດເຈັບ, ການສູນເສຍ), ຄົນເຮົາເລີ່ມໄຕ່ຕອງເຖິງສິ່ງທີ່ມີຄ່າຢ່າງແທ້ຈິງ ແລະ ຄິດເຖິງພຣະພອນທີ່ມັກຈະຖືກເບິ່ງຂ້າມ. ເມື່ອພວກເຮົາ “ຕົກຕໍ່າ” (ຟລປ 4:12, ESV), “ຂັດສົນ” (NIV), ຫຼື “ເກືອບບໍ່ເຫຼືອຫຍັງເລີຍ” (NLT) ແມ່ນເປັນເວລາທີ່ຄວາມສັດທາ ເພີ່ມຂຶ້ນ.

ໃນທາງກົງກັບກັນ, ເມື່ອເຮົາ “ດຳລົງຊີວິດຢູ່ດ້ວຍຄວາມຮັ່ງມີ” (NASB), ມັນ ຄວນເປັນຄວາມຕະນັກຢູ່ສະເໝີວ່າມັນອາດຫາຍໄປໃນພັບຕາດຽວໄດ້ (ເບິ່ງ ສພສ 23: 5). ດັ່ງທີ່ທັງໂຢບ ແລະອັກຄະທູດໂປໂລໄດ້ເຕືອນເຮົາວ່າ, ພວກເຮົາບໍ່ໄດ້ເອົາສິ່ງໃດເຂົ້າ ມາໃນໂລກນີ້ເມື່ອພວກເຮົາເກີດມາສັນໃດ, ແລະພວກເຮົາຈະບໍ່ເອົາສິ່ງໃດອອກໄປສູ່ຫຼຸມ ຝັງສົບສັນນັນ (ໂຢບ 1:21, 1 ຕມທ 6:7).

ໃຫ້ສັງເກດຄຳສັນຍາຂອງຄຳພີໄບເບິນຕໍ່ໄປນີ້:

- ພລສ 23:1—“ພຣະຜູ້ເປັນເຈົ້າເປັນຜູ້ລ້ຽງແກະຂ້າຂ້ອຍ; ຂ້ອຍມີທຸກສິ່ງທີ່ຂ້ອຍ ຕ້ອງການ” (GNB).
- ມທ 6:32—“ພຣະບິດາຂອງພວກເຈົ້າຜູ້ສະຖິດຢູ່ໃນສະຫວັນຮູ້ວ່າ ພວກເຈົ້າ ຕ້ອງການສິ່ງເຫຼົ່ານີ້ແລ້ວ” (NKJV).
- 1 ປຕ 5:7—“ຈົ່ງປະຄວາມກະວົນກະວາຍ ແລະ ຄວາມເປັນຫ່ວງທັງໝົດຂອງ ພວກເຈົ້າໄວ້ກັບພຣະອົງ ເພາະພຣະອົງຊົງຫ່ວງໃຍພວກເຈົ້າຢູ່” (NLT).
- ຟລປ 4:19—“ພຣະເຈົ້າຂອງເຮົາຈະຊົງໂຜດປະທານສິ່ງສາລະພັດຕາມທີ່ ທານຕ້ອງການນັ້ນ ຈາກຊັບອັນຮຸ່ງເຮືອງຂອງພຣະອົງໃນພຣະຄຣິດເຈົ້າເຢຊູ” (NKJV).

ແລະສິ່ງມະຫັດສະຈັນທີ່ສຸດ: “ເຮົາສາມາດສູ້ກັບທຸກສິ່ງໄດ້ໂດຍພຣະຄຣິດຜູ້ຊົງຊູ ກຳລັງເຮົາ” (ຟລປ 4:13, NKJV). ບາງທີບໍ່ມີໃຜໃນພວກເຮົາສາມາດເຂົ້າໃຈຢ່າງຖ່ອງ ແທ້ວ່າ “ທຸກສິ່ງ” ນັ້ນໝາຍເຖິງຫຍັງ. ເຊັ່ນດຽວກັບການທູນຂໍຄວາມຊ່ວຍເຫຼືອ ແລະ ຄວາມເຂັ້ມແຂງຈາກພຣະເຈົ້າ, ແນ່ນອນວ່າ ເຮົາຕ້ອງທູນຂໍຕາມພຣະປະສົງຂອງພຣະອົງ. ແຕ່ຫຼາຍຄັ້ງ, ເຮົາບໍ່ແມ່ນແຕ່ຂໍໃນສິ່ງທີ່ເຮົາຮູ້ດີວ່າສອດຄ່ອງກັບພຣະປະສົງຂອງພຣະອົງ. ນັ້ນເປັນເຫດຜົນທີ່ພຣະທໍາຢາໂກໂບ 4:2 ກ່າວໄວ້ວ່າ, “ພວກເຈົ້າບໍ່ມີ, ເພາະພວກເຈົ້າບໍ່ ໄດ້ຂໍ” (ESV).

ນີ້ຄືສິ່ງທີ່ເຮົາສາມາດທູນຂໍໄດ້ຢ່າງໝັ້ນໃຈ ເພາະພວກເຮົາຮູ້ດີວ່າສິ່ງເຫຼົ່ານີ້ ສອດ ຄ່ອງກັບພຣະປະສົງຂອງພຣະເຈົ້າ:

- ຄວາມລອດສຳລັບຄົນທີ່ຮັກ ຫຼື ໝູ່ເພື່ອນ (1 ຕມທ 2:3, 4)
- ຄວາມກ້າຫານທີ່ຈະແບ່ງປັນຄວາມເຊື່ອຂອງເຮົາ (ພນມ 22:17)
- ການໃຫ້ອະໄພເມື່ອເຮົາສາລະພາບ ແລະ ປະຖິ້ມຄວາມຜິດບາບ (1 ຢຮ 1:9)
- ຄວາມເຂັ້ມແຂງທີ່ຈະເຊື່ອຟັງພຣະບັນຍັດຂອງພຣະເຈົ້າ (ຮຣ 13:20, 21)
- ຮັກຕໍ່ຜູ້ທີ່ກຽດຊັງ ແລະ ຂົມເຫັ່ງເຮົາ (ມທ 5:44)
- ສະຕິປັນຍາເພື່ອແກ້ໄຂສະຖານະການທີ່ທ້າທາຍ (ຢກບ 1:5)
- ຄວາມເຂົ້າໃຈຄວາມຈິງໃນພຣະຄຳຂອງພຣະເຈົ້າ (ຢຮ 8:32)

`ເຈົ້າຈັດການກັບສິ່ງທີ່ເຈົ້າໄດ້ອະທິຖານຂໍທີ່ຍັງບໍ່ທັນເປັນຈິງເທື່ອ, ຫຼື ບາງທີອາດ ຈະບໍ່ເປັນຈິງເລີຍແນວໃດ?`