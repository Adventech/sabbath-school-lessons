---
title:  ໃຫ້ພິຈາລະນາສິ່ງເຫຼົ່ານີ້
date:   11/02/2026
---

ສັນຕິສຸກທີ່ເກີນຄວາມເຂົ້າໃຈນັ້ນຍັງຈະ “ເຝົ້າຮັກສາຈິດໃຈ ແລະຄວາມຄິດຂອງ ພວກເຈົ້າທັງຫຼາຍໄວ້ໃນພຣະຄຣິດເຈົ້າເຢຊູ” (ຟລປ 4:7NKJV).ຊີວິດພາຍໃນຂອງເຮົາ ຕ້ອງການການປົກປ້ອງ. ທີ່ໜ້າສົນໃຈຄື, ພຣະທໍາ ຟລປ 4:7 ໃຊ້ຄຳອຸປະມາທາງທະ ຫານໃນການເຊື່ອມໂຍງສັນຕິສຸກຂອງພຣະເຈົ້າ. ຄຳກິລິຍາພາສາກຣີກ (phoureō) ຖືກ ໃຊ້ເພື່ອອະທິບາຍເຖິງກອງທະຫານທີ່ປົກປ້ອງເມືອງຈາກການຮຸກຮານ (2 ກຣທ 11: 32 ; ທຽບກັບ ກຈກ 9:24).

ລັກສະນະທີ່ສຳຄັນຫຼາຍອີກປະການໜຶ່ງຂອງສັນຕິສຸກພາຍໃນຄືການດຳລົງຊີວິດສອດຄ່ອງກັບພຣະປະສົງຂອງພຣະເຈົ້າ. “ຄົນທີ່ຮັກກົດບັນຍັດຂອງພຣະອົງມີສັນຕິສຸກອັນ ຍິ່ງໃຫຍ່: ແລະບໍ່ມີສິ່ງໃດຈະເຮັດໃຫ້ພວກເຂົາລົ້ມລົງໄດ້” (ພສລສ 119:165).

`ໃຫ້ອ່ານ ຟລປ 4:8, 9. ມີການຮຽກຮ້ອງໃຫ້ກະທຳສະເພາະເຈາະຈົງສິ່ງໃດແດ່?`

ອັກຄະທູດໂປໂລເລີມຕົ້ນພຣະຟີລິບປີ 4:8, 9 ດ້ວຍ “ຍິ່ງໄປກວ່ານັ້ນ” (GNV) ແລະລົງລາຍຊື່ສິນທໍາຫົກຢ່າງ, ຕາມດ້ວຍບົດສະຫຼຸບຫຍໍ້ ແລະໜູນໃຈໃຫ້ຮຽນແບບຕົວ ຢ່າງຂອງໂປໂລ. ຄຳເຕືອນຂ້າມວັດທະນະໃນຕອນສຸດທ້າຍນີ້ເຂົ້າກັນໄດ້ດີກັບບໍລິບົດຂອງ ແບບກຣີກ-ໂຣມັນໃນເມືອງຟີລິບປອຍ, ເຊິ່ງເນັ້ນໜັກທັງສິນທໍາ ແລະການເປັນຕົວຢ່າງ ທີ່ດີ. ແຕ່ສິ່ງທີ່ໜ້າສົນໃຈກໍຄື ເນັ້ນໃສ່ສິນທໍາຕາມແບບພຣະຄຳພີ, ເຊິ່ງເຫັນໄດ້ຊັດເຈນ ຈາກການທີ່ອັກຄະທູດໂປໂລລະເວັ້ນສິນທໍາສີ່ຢ່າງຂອງຊາວກຣີກ (ຄວາມຮອບຄອບ ຄວາມຍຸຕິທຳ, ຄວາມຮູ້ຈັກບັງຄັບຕົນ, ແລະ ຄວາມກ້າຫານ).

1. ຄວາມຈິງ—ບໍ່ແມ່ນເປັນເລື່ອງບັງເອີນທີ່ລາຍການີ້ເລີ່ມຕົ້ນ ດ້ວຍຄຸນນະທຳ ຫຼັກໃນພຣະຄຳພີຄືຄວາມຈິງ, ເຊິ່ງພຣະເຢຊູ (“ເຮົາເວົ້າຕາມຄວາມຈິງ ວ່າ...”) ແລະພຣະຄຳພີໃໝ່ທັງໝົດກໍມັກເນັ້ນເຖິງເລື່ອງນີ້ (ເບິ່ງຕົວຢ່າງ ກຈກ 26: 25, ຣ 1:18, 1 ກຣທ 13:6, 2 ກຣທ 4:2, ອຟຊ 4:15, 1 ຕມທ 3:15, ຢກບ 1:18, 1 ປຕ 1:22, 1 ຢຮ 2:21).

2. ຄວາມສະຫງ່າຜາເຜີຍ—ພາສາກຣີກໝາຍເຖິງຄຸນນະທຳສ່ວນຕົວ (ທຽບກັບ ການນຳໃຊ້ໃນທີ່ອື່ນ 1 ຕມທ 3:8, 11; ຕຕ 2:2, ເຊິ່ງແປວ່າ “ໜ້ານັບຖື” ໃນສະບັບ NKJV).

3. ຄວາມຖືກຕ້ອງ—ຄຸນນະທຳນີ້ຖືກນິຍາມໂດຍພຣະລັກສະນະອັນຊອບທຳ ຂອງພຣະເຈົ້າ (ທຽບກັບການນຳໃຊ້ໃນ ຟລປ 1:7).

4. ຄວາມບໍຣິສຸດ—ຄວາມຄິດ ແລະການກະທຳທີ່ມາຈາກຄວາມຊອບທຳທີ່ພຣະ ເຈົ້າປະທານໃຫ້ ເຊິ່ງເຮົາຮັບໂດຍຄວາມເຊື່ອ (ເບິ່ງ 1ຢຮ 3:3).

5. ຄວາມງົດງາມ—ຄວາມງາມທີ່ສຸນທະຣີພາບ, ເຊິ່ງເຫັນໄດ້ທົ່ວໄປໃນການ ນິຣະມິດສ້າງຂອງພຣະເຈົ້າ.

6. ຄວາມໜ້າຊົມເຊີຍ—“ມີນ້ຳໃຈ, ໜ້າຮັກ ແລະ ເມດຕາ” (AMPC).

ອັກຄະທູດໂປໂລແນະນໍາຄຸນສົມບັດເພີ່ມຕື່ມອີກສອງປະການ ເພື່ອປ້ອງການບໍ່ ໃຫ້ສິນທໍາເຫຼົ່ານີ້ຖືກກ່າວຫາມີຄວາມໝາຍໄປທາງນອກສາສະນາວ່າ: “ຖ້າມີສິ່ງໃດດີເລີດ ຫຼື ສິ່ງໃດທີ່ຄວນແກ່ການສັນສະເສີນ” (ຟລປ 4:8, NIV), ເຮົາຕ້ອງຄິດເຖິງສິນທໍາທີ່ລໍ້າ ເລີດເຫຼົ່ານີ້. ຈາກນັ້ນ, ເພື່ອກຳຈັດຄວາມສົງໄສ ແລະ ຄວາມເຂົ້າໃຈຜິດທີ່ອາດເກີດຂຶ້ນ, ອັກຄະທູກໂປໂລຮຽກຮ້ອງໃຫ້ເຮົາປະຕິບັດຕາມສິ່ງທີ່ເຮົາໄດ້ຮຽນຮູ້, ໄດ້ຮັບ, ໄດ້ຍິນ ແລະໄດ້ເຫັນຈາກຕົວຢ່າງຂອງເພິ່ນເອງ (ຟລປ 4:9).