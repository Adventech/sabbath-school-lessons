---
title:  ເປັນພົນລະເມືອງຂອງສະຫວັນ
date:   07/02/2026
---

### ໃຫ້ອ່ານສໍາລັບບົດຮຽນອາທິດນີ້
ຟລປ 3:17–4:23, 1 ກຣທ 15:42–44, ຢຮ 14:27, ພສລສ 119:165, ໂຢບ 1:21, 1 ຕມທ 6:7.

> <p>ຂໍ້ຄວນຈໍາ</p>
> “ຢ່າກັງວົນໃນສິ່ງໃດເລີຍ ແຕ່ໃນທຸກສະຖານະການ ຈົ່ງຂໍທຸກສິ່ງທີ່ພວກເຈົ້າປາດຖະໜານັ້ນທຸກຕໍ່ພຣະເຈົ້າ ດ້ວຍການອະທິຖານ ແລະການອ້ອນວອນພ້ອມກັບ ການຂອບພຣະຄຸນ.” (ຟລປ 4:6, NIrV).

ບົດຮຽນໃນອາທິດນີ້ເປັນການສະຫຼຸບການສຶກສາພຣະທຳຟີລິບປອຍຂອງເຮົາ ແລະ ອັດແໜ້ນໄປດ້ວຍບົດຮຽນ ແລະຫຼັກການທີ່ມີຄຸນຄ່າສຳລັບການດໍາເນີນຊີວິດປະຈຳ ວັນ. ເໝືອນກັບວ່າຄຸນຄ່າທາງສິນທຳອັນສູງສົ່ງຫຼາຍຢ່າງທີ່ຊີ້ນໍາຊີວິດຂອງອັກຄະສາວົກ ໂປໂລ ແມ່ນພົບເຫັນໃນຂໍ້ສຸດທ້າຍຂອງຈົດໝາຍສະບັບນີ້. ຄ້າຍຄືກັບຄຳສອນຂອງພຣະ ເຢຊູ, ທີ່ເນັ້ນໃສ່ທີ່ຈິດໃຈພາຍໃນຂອງຄົນ ແລະສິ່ງທີ່ອັກຄະທູດໂປໂລແບ່ງປັນກັບເຮົາ ແມ່ນເປັນຄວາມລັບໃນການດຳລົງຊີວິດຄຣິສຕຽນທີ່ເຕັມລົ້ນໄປຄວາມປິຕິຍິນດີ.

ແມ່ນແຕ່ເມື່ອສິ່ງຕ່າງໆຈະບໍ່ເປັນໄປຕາມທີ່ເຮົາປາດຖະໜາ, ເຊິ່ງເກີດຂຶ້ນຫຼາຍ ກວ່າທີ່ເຮົາຕ້ອງການ, ເຮົາບໍ່ຈຳເປັນຕ້ອງທຸກຮ້ອນໃຈ, ກັງວົນ ຫຼື ທໍ້ແທ້ໃຈ ແຕ່ມີຫຼັກ ການທີ່ຈະຊ່ວຍໃຫ້ພເຮົາຄົ້ນພົບຄວາມເຂັ້ມແຂງພາຍໃນ ເພື່ອປະເຊີນກັບສິ່ງທ້າທາຍ ຕ່າງໆທີ່ຊີວິດນຳມາໃຫ້, ແລະດັ່ງນັ້ນເຮົາສາມາດພົບກັບຄວາມສັນຕິສຸກທີ່ໝັ້ນຄົງ ແລະ ຍືນຍົງທີ່ມີແຕ່ພຣະເຈົ້າເທົ່ານັ້ນທີ່ສາມາດມອບໃຫ້ໄດ້. ປະຈຸບັນແລະອະນາຄົດຢູ່ໃນກຳມື ຂອງ ພຣະອົງ, ແລະພຣະອົງຈະຈັດຫາທຸກຢ່າງທີ່ເຮົາຈໍາເປັນ.

ສິ່ງທີ່ສຳຄັນທີ່ສຸດ, ເຮົາບໍ່ຈຳເປັນຕ້ອງຝາກຄວາມຫວັງໄວ້ໃນລະບົບການປົກ ຄອງຂອງໂລກ, ເຊິ່ງມັກເຮັດໃຫ້ເຮົາຜິດຫວັງຢູ່ສະເໝີ. ໃນຖານະທີ່ເປັນຄຣິສຕຽນ, ເຮົາ ເປັນພົນລະເມືອງແຫ່ງອານາຈັກສະຫວັນຂອງພຣະເຈົ້າ. ແລະດ້ວຍຄວາມພົນລະເມືອງນັ້ນ ເຮົາຍອມໄດ້ຮັບສິດທິພິເສດ, ສິດທິພິເສດທີ່ດີເລີດ. ແລະມີຄວາມຮັບຜິດຊອບອີກດ້ວຍ.