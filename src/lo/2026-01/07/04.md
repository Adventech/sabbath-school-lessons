---
title:  ຊື່ນຊົມຍິນດີໃນພຣະຜູ້ເປັນເຈົ້າຢູ່ສະເໝີ
date:   10/02/2026
---

`ໃຫ້ອ່ານ ຟລປ 4:4–7. ເຮົາຈະພົບ “ສັນຕິສຸກຂອງພຣະເຈົ້າ” ໄດ້ແນວໃດ?`

ຫຼັງຈາກໄດ້ກ່າວເຖິງຄວາມຈໍາເປັນຂອງຄວາມເປັນນໍ້າໜື່ງໃຈດຽວກັນອີກຄັ້ງ (ຟລປ 4:1–3), ອັກຄະທູດໂປໂລກໍກ່າວເຖິງຫົວຂໍ້ອື່ນຄື: ການຊື່ນຊົມຍິນດີໃນພຣະຜູ້ ເປັນເຈົ້າ (ຟລປ 4:4–7).

ທ່ານເຄີຍຮູ້ສຶກຕຶງຄຽດກັບສິ່ງຕ່າງໆທີ່ໃນທີ່ສຸດເລື່ອງເຫຼົ່ານັ້ນກໍ່ຫາຍໄປຢ່າງງ່າຍ ດາຍ ແລະໄວວາເໝືອນກັບທີ່ມັນເກີດຂຶ້ນຈັກເທື່ອແລ້ວ? ດ້ວຍເຫດຜົນທີ່ດີ, ພຣະເຢຊູ ຊົງເນັ້ນຊໍ້າຫຼາຍຄັ້ງວ່າເຮົາບໍ່ຄວນກັງວົນ (ເບິ່ງ ມທ 6:25–34, ມທ 10:19), ແລະເປ ໂຕເຕືອນເຮົາວ່າ ເຮົາສາມາດປະຄວາມທຸກຮ້ອນໃຈ ຫຼືຄວາມກະວົນກະວາຍທັງໝົດ ຂອງເຮົາ(ESV)ໄວ້ກັບພຣະຜູ້ເປັນເຈົ້າ, “ເພາະວ່າພຣະອົງເປັນຫ່ວງໄຍພວກເຈົ້າ” (1 ເປໂຕ 5:7, ESV). ອັນທີ່ຈິງ, ບັນຫາຕ່າງໆເພີ່ມຂຶ້ນທົ່ວໂລກຄວນເປັນແຮງບັນດານໃຈ ໃຫ້ເຮົາດ້ວຍຄວາມຫວັງທີ່ວ່າ ການສະເດັດມາຂອງພຣະຜູ້ເປັນເຈົ້າໃກ້ເຂົ້າມາແລ້ວ (ທຽບ ກັບ ມທ 24:33, ລູກາ 21:28, ຢກບ 5:8).

ຢາແກ້ຄວາມກັງວົນໃນທຸກສິງ ລວມເຖິງທຸກສະຖານະການ ຄືການອະທິຖານ ດ້ວຍຄວາມເຊື່ອ (ຟລປ 4:6, 7). ແນ່ນອນວ່າເຮົາຕ້ອງເຊື່ອ ແລະປະຕິບັດຕາມຄຳອະທິ ຖານຂອງເຮົາ ເໝືອນກັບວ່າໄດ້ຮັບຄຳຕອບແລ້ວແມ່ນກ່ອນເຮົາຈະເຫັນຜົນລັບຈິງ ເພາະ ວ່າເຮົາຕ້ອງອະທິຖານ “ດ້ວຍການຂອບພຣະຄຸນ.” ນອກຈາກນີ້ຍັງມີຄຳວ່າ “ການອ້ອນ ວອນ” (ພາສາກຣີກ: deēsis), ເຊິ່ງເປັນສັນຍານບອກເຖິງຊວງເວລາແຫ່ງຄວາມລໍາ ບາກ ແລະຮີບດ່ວນ (ເບິ່ງຕົວຢ່າງ, ລູກາ 1:13, ຟລປ 1:19, 1 ຕມທ 5:5, ຢກບ 5:16). ຄຳອະທິຖານຂອງເຮົາຍັງເປັນ “ຄຳຮ້ອງຂໍ,” ແຕ່ເຮົາສາມາດຮັບຮູ້ວ່າ ຄຳຮ້ອງຂໍ ຂອງເຮົາໄດ້ຖືກຮັບແລ້ວຕາບໃດທີ່ເຮົາຂໍ “ຕາມນ້ຳພຣະໄທຂອງພຣະອົງ” (1 ຢຮ 5:14, NKJV). ຫຼັງຈາກນັ້ນ, ເຮົາກໍສາມາດພັກຜ່ອນ ແລະມີຄວາມສະຫງົບສຸກໄດ້, ໂດຍຮູ້ວ່າ ຄຳຮ້ອງຂໍທັງໝົດຂອງເຮົານັ້ນຢູ່ໃນກໍາມືຂອງພຣະເຈົ້າ.

`ຂໍ້ພຣະຄຳພີຕໍ່ໄປນີ້ເພີ່ມຄວາມເຂົ້າໃຈຂອງເຮົາກ່ຽວກັບສັກຕິສຸກຂອງພຣະເຈົ້າ ແນວໃດ? ພສລສ 29:11, ອຊຢ 9:6, ລູກາ 2:14, ຢຮ 14:27, 1 ກຣທ. 14:33.`

ສັນຕິສຸກຂອງພຣະເຈົ້າເປັນສິ່ງທີ່ໂລກບໍ່ສາມາດໃຫ້ໄດ້, ເພາະສັນຕິສຸກຂອງພຣະ ເຈົ້າມາຈາກຄວາມໝັ້ນໃຈວ່າ ເຮົາໄດ້ຮັບຂອງປະທານແຫ່ງຊີວິດນິລັນດອນຜ່ານທາງ ພຣະເຢຊູຜູ້ເປັນພຣະຜູ້ຊ່ວຍໃຫ້ລອດຂອງເຮົາ (ຣ 5:1, ຣ 6:23). ສັນຕິສຸກນີ້ມີຜົນກະ ທົບຕໍ່ທຸກດ້ານຂອງຊີວິດ ແລະ “ເໜືອກວ່າຄວາມເຂົ້າໃຈທັງປວງ” (ຟລປ 4:7). ບໍ່ສາ ມາດເຂົ້າໃຈໄດ້ດ້ວຍຄວາມຄິດພຽງຢ່າງດຽວ, ດັ່ງທີ່ຄຳພາສາກຣີກ nous (ຈິດໃຈ) ທີ່ ໃຊ້ທີ່ນີ້ສະແດງອອກໃຫ້ເຫັນ.

`ເຈົ້າຈະອະທິບາຍໃຫ້ຜູ້ອື່ນຟັງວ່າຢ່າງໃດວ່າການພົບ “ສັນຕິສຸກຂອງພຣະເຈົ້າ” ມີ ຄວາມຄວາມແນວໃດ?`