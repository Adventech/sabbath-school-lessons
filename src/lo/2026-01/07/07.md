---
title:  ສຶກສາເພີ່ມເຕີ່ມ
date:   13/02/2026
---

“ຜູ້ທີ່ໄດ້ຮັບການເສີມແຫ່ງພຣະຄຸນທີ່ສົດໃໝ່ຢ່າງຕໍ່ເນື່ອງເທົ່ານັ້ນ ຈະມີ ອຳນາດທີ່ເໝາະສົມກັບຄວາມຕ້ອງການປະຈຳວັນ ແລະຄວາມສາມາດຂອງພວກເຂົາໃນ ການໃຊ້ອຳນາດນັ້ນ. ແທນທີ່ຈະລໍຄອຍເວລາໃນອະນາຄົດ ພວກເຂົາຈະຮັບການອັດສະ ຈັນທີ່ຈໍາເປັນເພື່ອນໍາຜູ້ຄົນມາເຊື່ອພຣະເຈົ້າ ໂດຍໄດ້ຮັບການປະທານຣິດອຳນາດຝ່າຍຈິດ ວິນຍານເປັນພິເສດ, ພວກເຂົາກໍຍອມຖວາຍຕົວໃຫ້ແກ່ພຣະເຈົ້າທຸກມື້ ເພື່ອພຣະອົງຈະ ເຮັດໃຫ້ພວກເຂົາເປັນພາຊະນະທີ່ເໝາະສົມກັບການໃຊ້ຂອງພຣະອົງ. ພວກເຂົາຊອກຫາ ໂອກາດການຮັບໃຊ້ໃຫ້ຫຼາຍຂື້ນເທົ່າທີ່ເຮັດໄດ້ທຸກມື້. ແລະເປັນພະຍານເຖິງພຣະຜູ້ເປັນ ເຈົ້າທຸກໆບ່ອນທີ່ເຂົາເຈົ້າຢູ່, ບໍ່ວ່າຈະຢູ່ໃນໜ້າບ້ານທີ່ຕໍ່າຕ້ອຍ ຫຼື ໃນຕໍ່ສາທາລະນະເພື່ອ ເປັນປະໂຫຍດສ່ວນລວມ.”

“ມີການປອບປະໂລມອັນມະຫັດສະຈັນສຳລັບຜູ້ຮັບໃຊ້ທີ່ໄດ້ອຸທິດຕົນໃນການ ຮັບຮູ້ວ່າ ແມ່ນແຕ່ພຣະຄຣິດໃນຊ່ວງເວລາທີ່ພຣະອົງດໍາເນີນຢູ່ເທິງແຜ່ນດິນໂລກນີ້ ກໍໄດ້ ສະແຫວງຫາພຣະບິດາຂອງພຣະອົງທຸກວັນ ເພື່ອຂໍພຣະຄຸນທີ່ຈຳເປັນ; ແລະ ຈາກການເຂົ້າ ເປັນໜື່ງກັບພຣະເຈົ້າ ພຣະອົງໄດ້ອອກໄປເພື່ອເສີມສ້າງ ແລະອວຍພອນຄົນອື່ນ. . . .

“ຜູ້ຮັບໃຊ້ທຸກຄົນຜູ້ທີ່ປະຕິບັດຕາມແບບຢ່າງຂອງພຣະຄຣິດຈະພ້ອມທີ່ຈະຮັບ ແລະໃຊ້ຣິດ ອຳນາດທີ່ພຣະເຈົ້າໄດ້ຊົງສັນຍາໄວ້ກັບຄຣິສຕະຈັກຂອງພຣະອົງ ເພື່ອເກັບກ່ຽວຜົນລະປູກ ຂອງໂລກທີ່ກໍາລັງສຸກງອມ.”—ເອເລັນ ຈີ. ໄວທ໌, ພຣະຄຸນອັນໜ້າອັດສະຈັນຂອງພຣະ ເຈົ້າ, ໜ້າ 117.

“ພຣະເຈົ້າຊົງຮູ້ຄວາມຕ້ອງການຂອງເຮົາ, ແລະໄດ້ຈັດກຽມສິ່ງເຫຼົ່ານັ້ນໃຫ້ແລ້ວ. ພຣະຜູ້ເປັນເຈົ້າຊົງມີຄັງສົມບັດສຳລັບລູກຫຼານຂອງພຣະອົງ, ແລະສາມາດປະທານສິ່ງທີ່ ພວກເຂົາຕ້ອງການໃນທຸກສະຖານະການ. ແລ້ວເປັນຫຍັງເຮົາຈຶ່ງບໍ່ໄວ້ວາງໃຈພຣະອົງພຣະ ອົງຊົງໄກ້ໃຫ້ຄຳສັນຍາອັນລ້ຳຄ່າແກ່ລູກຫຼານຂອງພຣະອົງໂດຍມີເງື່ອນໄຂຂອງການເຊື່ອ ຟັງຢ່າງຊື່ສັດຕໍ່ຄໍາສັ່ງສອນຂອງພຣະອົງ. ບໍ່ມີພາລະໃດທີ່ພຣະອົງກຳຈັດບໍ່ໄດ້, ບໍ່ມີຄວາມ ມືດໃດທີ່ພຣະອົງປັດເປົ່າບໍ່ໄດ້, ບໍ່ມີຄວາມອ່ອໃດທີ່ພຣະອົງປ່ຽນເປັນພະລັງບໍ່ໄດ້, ບໍ່ມີ ຄວາມຢ້ານກົວທີ່ພຣະອົງສະຫງົບບໍ່ໄດ້, ບໍ່ມີຄວາມປາດຖະໜາທີ່ມີຄຸນຄ່າໃດທີ່ພຣະອົງນຳ ແລະທໍາໃຫ້ຊອບທໍາບໍ່ໄດ້.

“ເຮົາບໍ່ຄວນເບິ່ງຕົວເຮົາເອງ. ຍິ່ງເຮົາຄິດເຖິງຄວາມ ບໍ່ສົມບູນແບບຂອງຕົວເຮົາ ເອງຫຼາຍເທົ່າໃດ, ເຮົາກໍຍິ່ງມີກໍາລັງໃນການຊະນະຄວາມບໍ່ສົມບູນແບບນ້ອຍລົງເທົ່າ ນັ້ນ .”—ເອເລັນ ຈີ. ໄວທ໌, ເພື່ອເຮົາຈະຮູ້ຈັກພຣະອົງ, ໜ້າ 224.

**ຄຳຖາມສໍາລັບການສົນທະນາ**

`ລອງນຶກເຖິງຕົວຢ່າງຂອງການອະທິຖານທີ່ໄດ້ຮັບຄຳຕອບທີ່ດີທີ່ສຸດຂອງ ທ່ານ. ມັນຊ່ວຍໃຫ້ທ່ານພົບກັບສັນຕິສຸກຂອງພຣະເຈົ້າທີ່ເກີນຄວາມເຂົ້າໃຈ ແນວໃດ? ແລະຄຳອະທິຖານເຫຼົ່ານັ້ນທີ່ບໍ່ໄດ້ຮັບຄຳຕອບເດ? ທ່ານຍັງສາ ມາດພົບກັບສັນຕິສຸກທີ່ສັນຍາໄວ້ໄດ້ແນວໃດ?`

`ໃນບໍລິບົດຂອງພຣະທໍາຟີລິບປອຍ 4:8, ທ່ານໃຊ້ເວລາຄິດເຖິງສິ່ງໃດ? ສິ່ງ ທີ່ເຈົ້າຄິດເຖິງນັ້ນເສີມສ້າງຄວາມເຊື່ອ ແລະການດໍາເນີນຊີວິດກັບພຣະຜູ້ເປັນ ເຈົ້າຂອງທ່ານໄດ້ດີພຽງໃດ?`

`ໃຫ້ສົນທະນາຄຳອ້າງອິງສຸດທ້າຍຂ້າງເທິງ. ຄວາມໝາຍຂອງຄໍາທີ່ວ່າ “ຍິ່ງເຮົາ ຄິດເຖິງຄວາມບໍ່ສົມບູນແບບຂອງຕົວເຮົາເອງຫຼາຍເທົ່າໃດ, ເຮົາກໍຍິ່ງມີກໍາລັງ ໃນການຊະນະຄວາມບໍ່ສົມບູນແບບນ້ອຍລົງເທົ່ານັ້ນ” ແມ່ນຫຍັງ? ແລ້ວ ແມ່ນຫຍັງຄືກະແຈສຳຄັນໃນການເອົາຊະນະ?`