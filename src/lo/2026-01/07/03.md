---
title:  ຈົ່ງຢືນຢັດໝັ້ນຄົງໃນພຣະຜູ້ເປັນເຈົ້າ
date:   09/02/2026
---

`ໃຫ້ອ່ານ ຟລປ 3:20, 21. ໂປໂລບັນຍາຍລັກສະນະຂອງການ “ພົນລະເມືອງ” ຂອງຄຣິສຕຽນໄດ້ຢ່າງຊັດເຈນແນວໃດ?`

ຕ່າງຈາກສັດຕູຂອງໄມ້ກາງແຂນ, ຜູ້ທີ່ “ສົນໃຈນໍາແຕ່ສິ່ງຂອງຝ່າຍໂລກນີ້” ແລະ ບໍ່ມີພະອື່ນໃດໃຫຍ່ກວ່າທ້ອງຂອງພວກເຂົາ (ຟລປ3:19), ຄວາມເປັນພົນລະເມືອງຂອງ ຄຣິດສະຕຽນນັ້ນແມ່ນຢູ່ໃນສະຫວັນ, ແລະຜູ້ປົກຄອງຂອງເຮົານັ້ນແມ່ນພຣະເຢຊູຄຣິດ ເອງ. ເພື່ອເລັງໃສ່ປະເດັນນີ້, ອັກຄະທູດໂປໂລຈຶ່ງໄດ້ເນັ້ນໃຫ້ເຫັນເຖິງຄວາມຈໍາເປັນສໍາ ລັບ “ຮ່າງກາຍອັນຕໍາຕ້ອຍຂອງເຮົາ” (ຟລປ 3:21, NET), ທີ່ຕ້ອງປະເຊີນກັບໂຣກໄພ ໄຂ້ເຈັບ, ການເສື່ອມໂຊມ, ແລະຄວາມຕາຍ ໃຫ້ໄດ້ຮັບດານປ່ຽນແປງເໝືອນກັບຮ່າງ ກາຍທີ່ຄືນພຣະຊົນອັນສະຫງ່າຣາສີຂອງພຣະຄຣິດ.

**ຂໍ້ພຣະຄໍາຕໍ່ໄປນີ້ອະທິບາຍເຖິງສະພາບທີ່ສະຫງ່າຣາສີແນວໃດ?**

`ໂຢບ 19:25–27`

`ລູກາ 24:39`

`1 ກຣທ 15:42–44`

`1 ກຣທ 15:50–54`

`ກລຊ 3:4`

ໃນທີ່ສຸດ ຄວາມຕາຍທີ່ເປັນ “ສັດຕູໂຕສຸດທ້າຍ” ຈະຖືກທຳລາຍໂດຍທາງພຣະ ເຢຊູ, (1 ກຣທ 15:26). ແລະນັ້ນເປັນຄວາມຫວັງສູງສຸດຂອງເຮົາ, ເປັນຄຳສັນຍາສຸດ ທ້າຍທີ່ເຮົາໄດ້ຮັບໃນພຣະເຢຊູ - ບໍ່ເປັນພຽງຈຸດຈົບຂອງຄວາມຕາຍເທົ່ານັ້ນ ແຕ່ເປັນຮ່າງ ກາຍໃໝ່ທັງໝົດ, ເປັນກະທັງ “ຮ່າງກາຍທີ່ສະຫງ່າຣາສີ” (ຟລປ 3:21, ESV).

ໃນໜັງສື່ເຫຼັ້ມໜື່ງທີ່ກ່ຽວກັບການຄົ້ນພົບ “ຄວາມລອດ” ໂດຍປາດສະຈາກພຣະ ເຈົ້າ, ເຊິ່ງອ້າງເຫດຜົນຢ່າງໂງ່ຈ້າວ່າ ການເອົາຊະນະຄວາມຢ້ານຕາຍຄື “ຄວາມລອດ,” ລຸກ ເຟີຣີ ເປັນຜູ້ຂຽນ ຍອມຮັບວ່າສາສະໜາຄຣິດສະຕຽນ “ຊ່ວຍໃຫ້ເຮົາບໍ່ພຽງແຕ່ຢູ່ເໜືອ ຄວາມຢ້ານຕາຍເທົ່ານັ້ນ, ແຕ່ຍັງເອົາຊະນະຄວາມຕາຍໄດ້ອີກດ້ວຍ. ແລະໂດຍການເຮັດ ເຊັ່ນນັ້ນໃນແງ່ຂອງຕົວຕົນສ່ວນບຸກຄົນ, ແທນທີ່ຈະເປັນການບໍ່ເປີດເຜີຍຊື່ ຫຼື ການບໍ່ມີ ຕົວຕົນ, ມັນເໝືອນກັບວ່າເປັນສາສະໜາດຽວທີ່ມອບໄຊຊະນະທີ່ແທ້ຈິງຂອງຄວາມເປັນ ອະມະຕະສ່ວນບຸກຄົນເໜືອສະພາບຂອງເຮົາໃນຖານະເປັນມະນຸດທີ່ຕ້ອງຕາຍ.” —ເຟີຣີ ປະຫວັດຫຍໍ້ຂອງຄວາມຄິດ (ນິວຢອກ: HarperCollins, 2011, ສະບັບ Kindle), ໜ້າ 90. ນັບວ່າເປັນການຍອມຮັບທີ່ມາຈາກຜູ້ທີ່ບໍ່ເຊື່ອໃນພຣະເຈົ້າ.

ດັ່ງນັ້ນ, ສຳລັບອັກຄະທູດໂປໂລແລ້ວ ສິດທິໃນການເປັນພົນລະເມືອງສະຫວັນ ຂອງເຮົານັ້ນ ລວມເຖິງຄຳສັນຍາເລື່ອງການເປັນຄືນມາຈາກຕາຍ ແລະຊີວິດນິລັນດອນ ໃນການມີຊີວິດໃໝ່ທັງໝົດທີ່ເຮົາເກືອບຈະຈິນຕະນາການພາບບໍ່ອອກໃນຕອນນີ້.

`ເປັນຫຍັງຄຳສັນຍາເລື່ອງຊີວິດນິລັນດອນຈຶ່ງມີຄວາມສຳຄັນຫຼາຍຕໍ່ທຸກສິ່ງທີ່ເຮົາເຊື່ອ? ໂລກນີ້ສາມາດສະເໜີໃຫ້ຫຍັງທີ່ຄຸ້ມຄ່າປະຖິ້ມສິ່ງທີ່ພຣະຄຣິດສະເໜີໃຫ້ເຮົາ?`