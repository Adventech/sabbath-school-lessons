---
title: ສູ້ກັບດ້ວຍສຸດກໍາລັງຂອງພວກເຮົາ
date: 30/07/2022
---

### ອ່ານສຳລັບບົດຮຽນອາທິດນີ້
ໂຢຮັນ 16:5–15; ໂກໂລດ 1:28, 29; ພຣະບັນຍັດສອງ 4:4; ລູກາ 13:24; 1 ໂກລິນໂທ 9:25; ເຮັບເຣີ 12:4; 1 ເປໂຕ 1:13; ເຢເຣມີຢາ 17:9; ຕົ້ນເດີມ 3:6; 2 ຊາມູເອນ 11:2–4; ຄາລາຊີ 2:11, 12; ມັດທາຍ 5:29, 30; ປະຖົມມະການ 32.

> <p>ຂໍ້ຄວນຈໍາ</p>
> “‘ຂ້າພະເຈົ້າເຮັດວຽກໜັກດ້ວຍພະລັງທັງໝົດຂອງພຣະຄຣິດ. ພະລັງຂອງພຣະອົງເຮັດວຽກຢ່າງມີອິດທິພົນໃນຕົວຂ້າພຣະເຈົ້າ” (ໂກໂລຊາຍ 1:29).

ສອງຄົນໄດ້ຖືກເຊີນໃຫ້ເຂົ້າຮ່ວມໃນລາຍການສົນທະນາ. ແຂກຄົນໜຶ່ງເປັນຜູ້ຊາຍ. ແຂກອີກຄົນໜຶ່ງເປັນຜູ້ຍິງ. ພວກເຂົາແຕ່ລະຄົນມີເດັກນ້ອຍທີ່ໄດ້ຖືກຂ້າຕາຍ. 20 ປີກ່ອນ, ລູກຊາຍຂອງແມ່ຍິງໄດ້ຖືກຂ້າ. ຜູ້ຍິງຄົນນີ້ຍັງສືບຕໍ່ຮູ້ສຶກໂກດແຄ້ນຕໍ່ຜູ້ຂ້າລູກຊາຍຂອງນາງຫຼັງຈາກປີເຫຼົ່ານີ້ທີ່ຜ່ານມາ. ຜູ້ຊາຍມີລູກສາວທີ່ຖືກຂ້າຕາຍພຽງແຕ່ສອງສາມປີກ່ອນ. ແຕ່ຊາຍຄົນນັ້ນບໍ່ໄດ້ຄຽດແຄ້ນຜູ້ຂ້າລູກສາວຂອງລາວ. ຜູ້ຊາຍເວົ້າວ່າລາວໃຫ້ອະໄພຜູ້ຂ້າ. ຊາຍຄົນນັ້ນຍັງເວົ້າອີກວ່າພຣະເຈົ້າປ່ຽນຄວາມເຈັບປວດຂອງລາວໃຫ້ເປັນພອນ. ແມ່ນແລ້ວ, ຄວາມເຈັບປວດຂອງຜູ້ຊາຍແມ່ນຮ້າຍແຮງ. ແຕ່ຜູ້ຊາຍຄົນນັ້ນໄດ້ກາຍເປັນຕົວຢ່າງຂອງວິທີທີ່ພຣະເຈົ້າສາມາດນໍາການປິ່ນປົວໄປສູ່ເວລາທີ່ຮ້າຍແຮງທີ່ສຸດໃນຊີວິດຂອງພວກເຮົາ.

2 ຄົນທີ່ມີປະສົບການດຽວກັນຈະເຮັດແນວໃດໃນວິທີທີ່ແຕກຕ່າງກັນຫມົດ? ການປ່ຽນແປງທາງວິນຍານເກີດຂຶ້ນແນວໃດໃນຊີວິດຂອງຄຣິດສະຕຽນ? ການປ່ຽນແປງທາງວິນຍານຊ່ວຍຜູ້ຄົນໃຫ້ເຂັ້ມແຂງຂຶ້ນໃນລະຫວ່າງການທົດສອບແນວໃດ ເພື່ອບໍ່ໃຫ້ເຂົາເຈົ້າຖືກທຳລາຍໂດຍພວກເຂົາ?