---
title:  ເວລາ 70 ອາທິດ ແລະ 2,300 ມື້
date:   15/10/2019
---

ໃຫ້ທ່ານເບິ່ງດານີເອນ 9:24 ທີ່ບອກວ່າ “ເຈັດເທື່ອເຈັດສິບປີນັ້ນແມ່ນໄລຍະເວລາທີ່ພຣະເຈົ້າໄດ້ກຳນົດໃຫ້ປະຊາຊົນແລະເມືອງສັກສິດຂອງເຈົ້າ”. ຄຳທີ່ຂຽນວ່າ “ກຳນົດໃຫ້” ກໍໝາຍເຖິງ” “ຕັດອອກ” ຄຳນີ້ບໍ່ໄດ້ຖືກໃຊ້ໃນ ບ່ອນອື່ນໃນພຣະຄຳພີ. ແຕ່ພວກເຮົາພົບຄຳສັບນີ້ໄດ້ຢູ່ນອກພຣະຄຳພີໃນບົດຂຽນຂອງຊາວຢີວ. ມັນໝາຍເຖິງ “ການຕັດ” ສິ່ງໃດສິ່ງໜຶ່ງອອກຈາກອີກສິ່ງໜຶ່ງທີ່ຍາວກວ່າ. ດັ່ງນັ້ນ ມັນຈຶ່ງຊ່ອຍໃຫ້ພວກເຮົາເຂົ້າໃຈວ່າ ເວລາ 70 ອາທິດ ຫຼື 490 ປີນີ້ ຖືກຕັດອອກຈາກຂ່າວສານທີ່ມີໄລຍະເວລາດົນກວ່ານີ້ອີກໃນພຣະຄຳພີ. ແຕ່ພວກເຮົາຈະພົບຄຳພະຍາກອນນີ້ ຫຼື ເວລາທີ່ພິເສດນີ້ໄດ້ຢູ່ໃສ? ໃນພຣະທຳດານີເອນບົດທີ8. ແລ້ວພວກເຮົາກໍອ່ານກ່ຽວກັບໄລຍະເວລາ 2,300 ມື້ ເຊິ່ງໝາຍເຖິງໄລຍະເວລາ 2,300 ປີ ແທ້ໆ.

`ອ່ານກ່ຽວກັບຄວາມຝັນຂອງດານີເອນ ໃນພຣະທຳດານີເອນ ບົດທີ 8. ດານີເອນບໍ່ເຂົ້າໃຈສ່ວນໃດຂອງຄວາມຝັນນີ້? (ອ່ານ ດານີເອນ 8: 14,26,27 ສຳລັບຄຳຕອບ)`

ມີຫຼາຍເຫດຜົນທີ່ຂ່າວສານ 70ອາທິດ ທີ່ຢູ່ໃນດານີເອນ 9:24-27 ເປັນສ່ວນໜຶ່ງຂອງຂ່າວສານຂອງເວລາ 2,300 ມື້ ໃນດານີເອນ 8:14. (1) ຂ່າວສານທັງສອງຢ່າງເປັນຄຳພະຍາກອນ ກ່ຽວກັບເວລາ ຫຼື ເປັນຂ່າວສານພິເສດທີ່ສະແດງໃຫ້ເຫັນສິ່ງທີ່ຈະເກີດຂຶ້ນໃນອະນາຄົດ. (2) ທູດສະຫວັນກາບີເອນໄດ້ອະທິບາຍຄວາມໝາຍຂອງຄຳພະຍາກອນກ່ຽວກັບເວລາສອງຢ່າງນີ້ (ອ່ານ ດານີເອນ 8:16 ແລະ ດານີເອນ 9:21.) (3) ສ່ວນດຽວຂອງຄວາມຝັນທີ່ກາບີເອນບໍ່ໄດ້ອະທິບາຍໃນພຣະທຳດານີເອນບົດທີ8ນັ້ນ ກໍຄືສ່ວນທີ່ເວົ້າກ່ຽວກັບເວລາ 2,300 ມື້ ໃນດານີເອນ ບົດທີ 8:14. (4) ພຣະຄຳດານີເອນ ບົດທີ8 ກໍກ່າວເຖິງຄວາມຝັນ ແລະທູດສະຫວັນກາບີເອນກໍອະທິບາຍແຕ່ບາງສ່ວນຂອງຄວາມຝັນນີ້. ທ່ານເຫັນຫຼືບໍ່ວ່າ ພຣະທຳດານີເອນ ບົດທີ9 ນັ້ນບໍ່ມີຄວາມຝັນ ແຕ່ກໍມີຄຳອະທິບາຍໃນບົດນີ້? ນັ້ນເປັນເພາະວ່າ ໄດ້ມີການອະທິບາຍສ່ວນດຽວຂອງພຣະທຳດານີເອນ ບົດທີ8 ທີ່ກາບີເອນບໍ່ໄດ້ເປີດເຜີຍຕໍ່ດານີເອນກ່ອນໜ້ານີ້ ສ່ວນນັ້ນກໍຄືຂ່າວສານໄລຍະເວລາ 2,300 ມື້ ໃນພຣະທຳດານີເອນ 8:14.