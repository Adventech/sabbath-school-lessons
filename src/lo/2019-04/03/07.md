---
title:  ຂໍ້ຄິດເພີ່ມເຕີມ
date:   18/10/2019
---

“ພຣະເຢຊູໄດ້ບອກຜູ້ຕິດຕາມຂອງພຣະອົງວ່າ ມັນເປັນເລືອງສຳຄັນທີ່ຈະຕ້ອງຮຽນຮູ້ຄຳພະຍາກອນໃນ ພຣະຄຳພີ. ໃນມັດທາຍ 24:15 ພຣະເຢຊູໄດ້ຊົງບອກຜູ້ຕິດຕາມຂອງພຣະອົງໃຫ້ອ່ານກ່ຽວກັບຄຳພະຍາກອນ ສຳລັບຊ່ວງເວລາຂອງພວກເຂົາໃນພຣະທຳດານີເອນ. ນັ້ນເປັນເຫດຜົນທີ່ພຣະເຢຊູໄດ້ກ່າວວ່າ ‘ໃຫ້ຜູ້ອ່ານເຂົ້າໃຈເອງ!’ (ມັດທາຍ 24:15). ຫຼັງຈາກທີ່ພຣະເຢຊູໄດ້ຕື່ນຂຶ້ນມາຈາກຄວາມຕາຍ ພຣະອົງໄດ້ອະທິບາຍໃຫ້ແກ່ຜູ້ຕິດຕາມຂອງພຣະອົງ ‘ເຖິງພຣະຄຳພີທຸກຕອນທີ່ກ່າວເຖິງເລື່ອງພຣະອົງ.’ ລູກາ 24:27 ພຣະຜູ້ຊ່ອຍໃຫ້ລອດໄດ້ມອບຂ່າວສານຕ່າງໆໃຫ້ກັບຜູ້ເຜີຍພຣະວັດຈະນະ ຫຼື ຜູ້ປະກາດຂ່າວພິເສດ. ‘ພຣະວິນຍານຂອງພຣະຄຣິດ ຜູ້ຊົງສະຖິດໃນພວກເພິ່ນໄດ້ຖືກບົ່ງບອກໄວ້ເຖິງຄາວໃດແລະເວລາໃດ ເມື່ອພຣະອົງຊົງທຳນວາຍໄວ້ເຖິງຄວາມທຸກທໍລະມານຂອງພຣະຄຣິດ ແລະເຖິງສະຫງ່າຣາສີທີ່ຈະມາພາຍຫຼັງຄວາມທົນທຸກທໍລະມານນັ້ນ.’ ” 1ເປໂຕ 1:11. (ປຶ້ມທ່ານນາງເອເລັນຈີໄວທ໌, Desire of Ages)

**ຄຳຖາມຄົ້ນຄວ້າ**

`1.	ໃຫ້ທ່ານຄິດພິຈາລະນາກ່ຽວກັບແນວຄິດນີ້: ພຣະເຈົ້າຊົງເລືອກທ່ານໃຫ້ເຮັດສິ່ງໃດສິ່ງໜຶ່ງທີ່ທ່ານຮັກທີ່ຈະເຮັດ. ມີກົດສຳຄັນອັນໃດແດ່ທີ່ຈະຊ່ອຍທ່ານໃຫ້ຮູ້ວ່າ ທ່ານກຳລັງເຮັດສິ່ງທີ່ພຣະເຈົ້າຕ້ອງການໃຫ້ທ່ານເຮັດ?`

`2.	ໃຫ້ທ່ານຄິດກ່ຽວກັບເລື່ອງຂອງຢູດາອິດສະກາຣິອົດເບິ່ງ. (ອ່ານປຶ້ມທ່ານນາງເອເລັນຈີໄວທ໌ Desire of Ages, p 716). ພຣະເຈົ້າໄດ້ເລືອກຢູດາໃຫ້ຫັນຫຼັງກັບໃຫ້ພຣະເຢຊູບໍ່? ຖ້າຫາກເປັນແບບນັ້ນແລ້ວ ມັນຈະຍຸດຕິທຳຕໍ່ຢູດາໄດ້ແນວໃດ? ພຣະເຈົ້າໄດ້ປະທານໂອກາດໃຫ້ກັບຢູດາໄດ້ເຮັດໃນສິ່ງທີ່ຖືກຕ້ອງ. ແຕ່ໃນທີ່ສຸດນັ້ນ ຢູດາກໍໄດ້ເລືອກທາງທີ່ຜິດ. ເລື່ອງຂອງຢູດານັ້ນສອນຫຍັງພວກເຮົາກ່ຽວກັບອຳນາດຂອງສິດໃນການເລືອກໃນຊີວິດຂອງເຮົາ?`