---
title:  ໜ້າທີ່ຂອງເຮົາ
date:   17/10/2019
---

`ອ່ານອົບພະຍົບ ບົດທີ3 ແລະ4. ບົດພຣະຄຳພີສອງບົດນີ້ສອນຫຍັງພວກເຮົາກ່ຽວກັບສິ່ງທີ່ເກີດຂຶ້ນເມື່ອພຣະຜູ້ເປັນເຈົ້າເລືອກຜູ້ໃດຜູ້ໜຶ່ງໃຫ້ເຮັດວຽກງານທີ່ພິເສດ?`

ພວກເຮົາສາມາດທີ່ຈະຕອບພຣະເຈົ້າໄດ້ໃນແບບດຽວກັນທີ່ ເອຊະຣາ ແລະ ເນເຫມີຢາໄດ້ຕອບພຣະອົງ. ພວກເຂົາໄດ້ເຊື່ອຟັງພຣະເຈົ້າ. ພວກເຂົາບໍ່ໄດ້ສົງໄສພຣະອົງ. ຫຼື ພວກເຮົາສາມາດຕອບພຣະເຈົ້າຄືກັບທີ່ໂມເຊໄດ້ຕອບ. ໂມເຊໄດ້ມີຄວາມຢ້ານບາງຢ່າງໃນວຽກງານທີ່ພຣະເຈົ້າໄດ້ຂໍໃຫ້ເພີ່ນເຮັດ. ແຕ່ໂມເຊກໍໄດ້ເຊື່ອຟັງພຣະເຈົ້າໃນທີ່ສຸດ. ໃນເບື້ອງຕົ້ນນັ້ນ ໂມເຊໄດ້ບອກພຣະເຈົ້າວ່າ ລາວບໍ່ຄິດວ່າລາວນັ້ນດີພໍທີ່ຈະເຮັດວຽກງານນີ້. ເປັນຫຍັງກະສັດແຫ່ງເອຢິບຈຶ່ງຕ້ອງຍອມເຊື່ອຟັງຄຳເວົ້າຂອງໂມເຊ. ຕໍ່ມາ ໂມເຊ ກໍກັງວົນວ່າປະຊາຊົນຊາວຢີວນັ້ນຈະບໍ່ເຊື່ອຟັງຄຳເວົ້າຂອງລາວ ຫຼື ບໍ່ເຮັດຕາມຄຳສັ່ງຂອງລາວ. ຈາກນັ້ນ ໂມເຊກໍຮູ້ສຶກວ່າຕົນເອງບໍ່ມີຄວາມສາມາດພຽງພໍທີ່ຈະເຮັດວຽກງານນີ້ໄດ້. “ແຕ່ໂມເຊກ່າວຕໍ່ພຣະເຈົ້າຢາເວວ່າ, ບໍ່ໄດ້ດອກພຣະເຈົ້າຢາເວເອີຍ ຂໍຢ່າໃຊ້ຂ້ານ້ອຍໄປເທາະ. ຂ້ານ້ອຍເອງເປັນຄົນເວົ້າບໍ່ເກັ່ງແລະບໍ່ມີສີປາກມາແຕ່ໃດໆ. ຕັ້ງແຕ່ພຣະອົງໄດ້ເລີ່ມກ່າວແກ່ຂ້ານ້ອຍມານີ້ ຂ້ານ້ອຍແຮງເວົ້າອອກຍາກຫຼາຍ ເວົ້າເກິໆ ກະໆ ບໍ່ລຽນບໍ່ໄຫຼ.” (ອົບພະຍົບ 4:10) ໃນທີ່ສຸດ ໂມເຊກໍບອກພຣະເຈົ້າໃຫ້ສົ່ງຄົນອື່ນໄປແທນ. ແຕ່ໂມເຊກໍໄດ້ກາຍເປັນຜູ້ນຳທີ່ເກັ່ງ. ລາວບໍ່ໄດ້ດີສົມບູນແບບທຸກຢ່າງ ແຕ່ລາວກໍ່ເຕັມໄປດ້ວຍຄວາມເຊື່ອ. ລາວໄດ້ເຮັດວຽກງານທີ່ພຣະເຈົ້າໄດ້ມອບໃຫ້ກັບລາວ. 

`ພວກເຮົາມັກຈະມີຄຳແກ້ຕົວອັນໃດແດ່ເພື່ອຫຼີກເວັ້ນການເຮັດວຽກງານທີ່ພວກເຮົາຮູ້ວ່າພວກເຮົາຄວນເຮັດ?`