---
title:  ການເລືອກຂອງພຣະເຈົ້າ
date:   12/10/2019
---

### ອ່ານສຳລັບບົດຮຽນອາທິດນີ້
ເອຊະຣາ 7:10; ດານີເອນ 9:24,27; ດານີເອນ 8:14,26,27; ໂລມ 8:28,29; ອົບພະຍົບ ບົດທີ 3 ແລະ 4.

> <p>ຂໍ້ຄວນຈຳ</p>
> “ສັນລະເສີນພຣະເຈົ້າຢາເວ ພຣະເຈົ້າຂອງປູ່ຍ່າຕາຍາຍຂອງພວກຂ້ານ້ອຍ ພຣະອົງໄດ້ເຮັດໃຫ້ກະສັດເຕັມໃຈຍ້ອງຍໍໃຫ້ກຽດແກ່ວິຫານຂອງພຣະເຈົ້າຢາເວໃນນະຄອນເຢລູຊາເລັມ” (ເອຊະຣາ 7:27)

ພວກເຮົາເຊື່ອວ່າ ມີບາງເວລາທີ່ ພຣະເຈົ້າຈັດຕຽມພວກເຮົາໃຫ້ພ້ອມເພື່ອເຮັດວຽກທີ່ສຳຄັນອັນໃດອັນໜຶ່ງ. ພຣະອົງຊົງປະທານປະສົບການ ຫຼື ການຮຽນທີ່ພິເສດເພື່ອຊ່ອຍເຮົາ. ໃນບາງເວລາ ພຣະເຈົ້າຊົງເລືອກພວກເຮົາໃຫ້ຮັບໃຊ້ຢ່າງລຽບງ່າຍ ເພາະວ່າພວກເຮົາມີຈິດໃຈຢາກຮັບໃຊ້ແລະຈິດໃຈຂອງເຮົາກໍ່ບໍ່ມີຄວາມອວດໂຕ. ມັນບໍ່ແມ່ນ ເລື່ອງງ່າຍທີ່ຈະຮູ້ຈັກວ່າ ແຜນການຂອງພຣະເຈົ້າສຳລັບຊີວິດເຮົານັ້ນຄືອັນໃດແມ່ນບໍ? ເຖິງແມ່ນຈະເປັນແບບນັ້ນ ພຣະຄຳພີກໍຍັງເຕັມໄປດ້ວຍເລື່ອງຕ່າງໆກ່ຽວກັບຄົນທັງຫຼາຍທີ່ພຣະເຈົ້າໄດ້ເລືອກໃຫ້ເຮັດວຽກງານທີ່ພິເສດ.

ພຣະເຈົ້າຊົງເລືອກເອຊະຣາ ແລະ ເນເຫມີຢາ ເພື່ອກະທຳວຽກງານທີ່ພິເສດ. ພຣະເຈົ້າຕ້ອງການໃຫ້ຊາຍສອງຄົນນີ້ສ້າງເມືອງແລະພຣະວິຫານທີ່ຫັກພັງແລ້ວໃຫ້ຄືນມາໃໝ່. ນັ້ນເປັນພາລະກິດທີ່ຍິ່ງໃຫຍ່! ແຕ່ວຽກງານຂອງພວກເຮົາກໍປະກອບດ້ວຍວຽກງານອັນນ້ອຍໆຫຼາຍຢ່າງ. ພຣະເຈົ້າຍັງໄດ້ບອກເອຊະຣາ ແລະ ເນເຫມີຢາໃຫ້ນຳພາປະຊາຊົນອິດສະລາເອນກັບໄປເມືອງເຢລູຊາເລັມ. ແມ່ນແລ້ວ ພຣະເຈົ້າຊົງໃຫ້ເອຊະຣາແລະເນເຫມີຢານັ້ນສ້າງພຣະວິຫານຄືນໃໝ່. ໃນເວລາດຽວກັນພຣະເຈົ້າຊົງຕ້ອງການໃຫ້ຊາຍເຫຼົ່ານີ້ສອນຄົນທັງຫຼາຍກ່ຽວກັບພຣະເຈົ້າ. ພຣະເຈົ້າຊົງຕ້ອງການໃຫ້ເອຊະຣາ ແລະ ເນເຫມີຢາຊ່ອຍໃຫ້ປະຊາຊົນຂອງພຣະອົງໃກ້ຊິດກັບພຣະອົງອີກເທື່ອໜຶ່ງ. ໂອ້! ພຣະເຈົ້າໄດ້ຊົງມອບວຽກງານອັນສຳຄັນແກ່ ເອຊະຣາ ແລະ ເນເຫມີຢາແທ້!