---
title:  ພຣະເຈົ້າຊົງເລືອກເອຊະຣາ ແລະ ເນເຫມີຢາ
date:   13/10/2019
---

`ພຣະທຳເອຊະຣາ 7:10 ບອກຫຍັງພວກເຮົາກ່ຽວກັບເອຊະຣາ? ພຣະຄຳພີບອກວ່າລາວ “ອຸທິດຕົນເອງ” ເພື່ອຮຽນຮູ້ແລະເຊື່ອຟັງຄຳສັ່ງສອນຂອງພຣະຜູ້ເປັນເຈົ້າ (ເອຊະຣາ 7:10). ທ່ານຄິດວ່າ ເອຊະຣາໄດ້ເຮັດສິ່ງໃດເພື່ອທີ່ຈະຕຽມໃຈຂອງລາວເພື່ອເຊື່ອຟັງກົດບັນຍັດຂອງພຣະເຈົ້າ?`

ຄຳວ່າ “ອຸທິດຕົນເອງ” ທີ່ຂຽນໄວ້ໃນພຣະທຳ ເອຊະຣາ 7:10 ນັ້ນຄືຄຳວ່າ “kun” ໃນພາສາເຮັບເລີ. “kun” ຍັງາມາດຂຽນເປັນຄຳວ່າ “ກຽມພ້ອມ” ຫຼື “ເຮັດໃຫ້ໜັກແໜ້ນ”. ດັ່ງນັ້ນ ມັນຈຶ່ງຊ່ອຍໃຫ້ພວກເຮົາເຂົ້າໃຈ ຄວາມໝາຍອັນແທ້ຈິງຂອງ ເອຊະຣາ 7:10. ເອຊະຣາໄດ້ຕັດສິນໃຈຢ່າງໜັກແໜ້ນທີ່ຈະຕິດຕາມພຣະເຈົ້າ.

ຫຼັງຈາກທີ່ເອຊະຣາໄດ້ມາຮອດເມືອງເຢລູຊາເລັມ ລາວກໍໄດ້ສອນຄວາມຈິງຂອງພຣະຄຳພີໃຫ້ແກ່ປະຊາຊົນຂອງພຣະເຈົ້າ. ເອຊະຣາໄດ້ສອນພວກເຂົາເປັນເວລາ 13 ປີ. ຈາກນັ້ນ ປະຊາຊົນທັງຫຼາຍກໍໄດ້ສຳເລັດການສ້າງກຳແພງເມືອງ. ພວກເຂົາໄດ້ປະກາດວ່າທຸກໆຄົນຄວນຈະມາພົບປະກັນ. ພວກເຂົາບໍ່ໄດ້ບັງຄັບໃຫ້ຜູ້ໃດມາ. ພວກເຂົາຕ່າງກໍຕ້ອງການເຮັດສິ່ງນີ້. ພວກເຂົາເຮັດສິ່ງນີ້ກໍຍ້ອນຄວາມຈິງໃນພຣະຄຳພີທີ່ເອຊະຣາໄດ້ສອນພວກເຂົາ.

`ເປັນຫຍັງພຣະເຈົ້າຈຶ່ງໄດ້ເລືອກ ເນເຫມີຢາ? ອ່ານເນເຫມີຢາ 1:1-11 ສຳລັບຄຳຕອບຄຳຖາມນີ້?`

ເນເຫມີຢາມີຄວາມຮັກສຳລັບວຽກງານຂອງພຣະເຈົ້າ. ລາວໄດ້ບອກພຣະເຈົ້າວ່າ ລາວຕ້ອງການຊ່ອຍໃຫ້ ວຽກງານຂອງພຣະອົງສຳເລັດ. ພຣະເຈົ້າໄດ້ຊົງຕອບຄຳອະທິຖານແລະຄວາມປາດຖະໜາຂອງເນເຫມີຢາ. ບາງເທື່ອ ພວກເຮົາກໍເຊື່ອວ່າຖ້າຫາກພວກເຮົາຮັກທີ່ຈະເຮັດສິ່ງໃດສິ່ງໜຶ່ງ ກໍແປວ່າສິ່ງນັ້ນຄົງບໍ່ແມ່ນມາຈາກພຣະເຈົ້າ. ແຕ່ນັ້ນ ບໍ່ແມ່ນຄວາມຈິງ! ຫຼາຍໆເທື່ອ ພຣະເຈົ້າກໍປະທານສິ່ງຕ່າງໆໃຫ້ເຮົາເຮັດ ເຊີ່ງເປັນສິ່ງທີ່ພວກເຮົາຈະຮັກ.

`ພຣະເຈົ້າໄດ້ເລືອກໃຫ້ທ່ານເຮັດໃນສິ່ງທີ່ທ່ານຮັກສຳລັບພຣະອົງໃນທາງໃດແດ່?`