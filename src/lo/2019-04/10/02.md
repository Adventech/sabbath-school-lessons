---
title:  ເພງກ່ຽວກັບພຣະຜູ້ເປັນເຈົ້າ
date:   01/12/2019
---

`ໃນພຣະທຳ 1 ຂ່າວຄາວ 25:6-8 ພວກເຮົາກໍອ່ານກ່ຽວກັບບັນດານັກຮ້ອງໃນພຣະວິຫານ. "ລູກຊາຍທຸກຄົນຕົບແສ່ງກັບດີດພິນ ພາຍໃຕ້ການຊີ້ນຳຂອງຜູ້ເປັນພໍ່ເພື່ອປະສົມປະສານການນະມັດສະການໃນພຣະວິຫານຂອງພຣະເຈົ້າຢາເວ (1ຂ່າວຄາວ 25:6)." ຂໍ້ພຣະຄຳພີຕອນນີ້ສອນອັນໃດເຮົາກ່ຽວກັບຄວາມສຳຄັນຂອງດົນຕີຕໍ່ການນະມັດສະການຂອງພວກເຂົາ?`

ຄະນະນັກຮ້ອງນັ້ນເປັນຊາວເລວີ. ພວກເຂົາມາຈາກໜຶ່ງໃນ 12ເຜົ່າຂອງອິດສະລາເອນ. ໃນຖານະທີ່ເປັນຊາວເລວີ ພວກເຂົາກໍເຮັດວຽກໃນພຣະວິຫານຢູ່ແລ້ວ. ດັ່ງນັ້ນ ມັນຈຶ່ງເປັນສ່ວນໜຶ່ງຂອງວຽກງານຂອງເຂົາທີ່ຈະບັນເລງດົນຕີ ໃນຊ່ວງການນະມັດສະການໃນພຣະວິຫານ. ໃນສະໄໝຂອງກະສັດດາວິດ ໄດ້ເລີ່ມມີໂຮງຮຽນສອນດົນຕີ. ດາວິດເອງໄດ້ເປັນຜູ້ຮັບຜິດຊອບໂຮງຮຽນນີ້. ໂຮງຮຽນກໍປະກອບດ້ວຍຄູອາຈານແລະນັກຮຽນ. ນັກຮຽນກໍມີທັງອາຍຸນ້ອຍ ອາຍຸຫຼາຍ. ພວກເຂົາໄດ້ປ່ຽນຜຽນກັນເຮັດວຽກໃນພຣະວິຫານ. ພວກເຂົາໄດ້ບັນເລງດົນຕີສຳລັບການນະມັດສະການ. ຊາວເລວີບາງຄົນກໍຫຼິ້ນເຄື່ອງດົນຕີ. ບາງຄົນກໍຮ້ອງເພງ. ບາງຄົນກໍດູແລຮັກສາເຄື່ອງດົນຕີ ແລະ ເສື້ອຜ້າທີ່ນັກດົນຕີໃສ່. ເປັນຫຍັງ ພຣະວິຫານໃນສະໄໝຂອງດາວິດນັ້ນຈຶ່ງມີນັກດົນຕີທີ່ມີໜ້າທີ່ຫຼາຍຢ່າງທີ່ແຕກຕ່າງກັນແທ້? ພຣະເຈົ້າຊົງຕ້ອງການໃຫ້ປະຊາຊົນເຕີບໂຕຂຶ້ນເປັນນັກດົນຕີ. ພຣະອົງຊົງຕ້ອງການໃຫ້ທັກຊະດ້ານດົນຕີຂອງເຂົາດີຂຶ້ນເລື້ອຍໆ. ແລ້ວການນະມັດສະການຂອງພວກເຂົາໃນພຣະວິຫານກໍຈະດີຂຶ້ນເຊັ່ນດຽວກັນ. ພຣະເຈົ້າຊົງຕ້ອງການໃຫ້ການນະມັດສະການນັ້ນດີຍອດຢ້ຽມ.

ພວກເຮົາສາມາດຮຽນຮູ້ສິ່ງໃດອີກຈາກໂຮງຮຽນສອນດົນຕີ ໃນຊ່ວງເວລາຂອງດາວິດ? ເມື່ອພວກເຮົາສັນລະເສີນພຣະເຈົ້າ ພວກເຮົາຈະຕ້ອງສັນລະເສີນພຣະອົງຈາກໃຈຂອງພວກເຮົາ. ແລ້ວຄຳສັນເສີນຂອງເຮົາກໍຈະນຳຄົນອື່ນໄປຫາພຣະອົງ.