---
title:  ຈິດໃຈທີ່ສະອາດ ແລະ ຫົວໃຈທີ່ບໍລິສຸດ
date:   02/12/2019
---

`ພຣະທຳ 1 ໂຢຮັນ 1:7-9 ສອນຫຍັງພວກເຮົາກ່ຽວກັບອຳນາດຂອງພຣະເຈົ້າໃນຊີວິດຂອງເຮົາ? ເປັນຫຍັງພວກເຮົາຈຶ່ງຈຳເປັນຕ້ອງໄດ້ຮັບການອະໄພຈາກພຣະເຈົ້າ?` 

ພຣະວິຫານຄືສ່ວນໜຶ່ງທີ່ສຳຄັນຂອງສາດສະໜາຂອງຊາວຢິວໃນສະໄໝຂອງພຣະຄຳພີ. ພຣະເຈົ້າຊົງຕ້ອງການໃຫ້ການນະມັດສະການໃນພຣະວິຫານນັ້ນ ນຳປະຊາຊົນໄປຫາພຣະອົງເພື່ອວ່າເຂົາຈະໄດ້ຮັບຄວາມພົ້ນ. ການຖວາຍສັດເປັນເຄື່ອງບູຊານັ້ນກໍຄືສ່ວນໜຶ່ງທີ່ສຳຄັນຂອງການນະມັດສະການນັ້ນ. ພວກມັນຄືການກະທຳທີ່ພັນລະນາຮູບພາບ. ພວກມັນຊ່ອຍໃຫ້ປະຊາຊົນຂອງພຣະເຈົ້າເຫັນວ່າພຣະໂລຫິດຂອງພຣະເຢຊູນັ້ນ ແມ່ນສິ່ງທີ່ຊຳລະພວກເຂົາໃຫ້ປາດສະຈາກບາບ. ໃນທາງດຽວກັນ ພວກເຮົາຈະຕ້ອງເຂົ້າໃຈໃນສິ່ງທີ່ພຣະເຢຊູໄດ້ເຮັດເພື່ອພວກເຮົາ. ແລ້ວພວກເຮົາກໍຈະຮຽນຮູ້ທີ່ຈະຮັກພຣະອົງຫຼາຍຂຶ້ນ. ນັ້ນເປັນເຫດຜົນທີ່ຊາວອິດສະລາເອນມັກທີ່ຈະເວົ້າກ່ຽວກັບສິ່ງທີ່ພຣະເຈົ້າໄດ້ເຮັດເພື່ອເຂົາໃນອະດີດຜ່ານມາ. ມັນໄດ້ຊ່ອຍໃຫ້ພວກເຂົາໄດ້ຮູ້ຄວາມຮັກຂອງພຣະເຈົ້າ. ມັນຊ່ອຍໃຫ້ພວກເຂົາເຫັນວ່າ ພຣະເຈົ້ານັ້ນຊົງແສນດີ. ເມື່ອພວກເຮົາຮູ້ເຖິງຄວາມຮັກຂອງພຣະເຈົ້າແລ້ວ ພວກເຮົາກໍຈະນະມັດສະການພຣະອົງດ້ວຍຄວາມຊື່ນຊົມຍິນດີ. 

ໃນມື້ນີ້ ພວກເຮົາກໍຄວນຮູ້ສຶກເຖິງຄວາມຊື່ນຊົມຍິນດີໃນອົງພຣະຜູ້ເປັນເຈົ້າເຊັ່ນດຽວກັນ. ພວກເຮົາຄວນຂອບຄຸນພຣະເຈົ້າສຳລັບການໃຫ້ອະໄພຂອງພຣະອົງ. ຈິດໃຈທີ່ຂອບພຣະຄຸນນັ້ນກໍຊ່ອຍໃຫ້ພວກເຮົາມີຄວາມຫວັງ. ຈາກນັ້ນ ມັນກໍງ່າຍທີ່ຈະສັນລະເສີນພຣະອົງ. ພວກເຮົາຈະເຫັນວ່າ ຄວາມຮັກຂອງພຣະເຈົ້ານັ້ນສວຍງາມ. ແມ່ນຫຍັງຄືພາບອັນສວຍງາມທີ່ສຸດຂອງຄວາມຮັກຂອງພຣະເຈົ້າ? ພາບນັ້ນກໍຄືຄວາມຕາຍຂອງພຣະເຢຊູເທິງໄມ້ກາງແຂນສຳລັບພວກເຮົາ.

`ພວກເຮົາກໍລ້ວນແຕ່ເຄີຍກະທຳຄວາມບາບມາກ່ອນ. ພວກເຮົາແຕ່ລະຄົນກໍຕໍ່ສູ້ກັບຄວາມບາບໃນທຸກໆມື້ ແຕ່ກໍມີຄວາມຫວັງເທິງໄມ້ກາງແຂນ. ທີ່ນັ້ນ ພຣະເຢຊູໄດ້ຊົງອະໄພໃຫ້ແກ່ພວກເຮົາຢ່າງສົມບູນ. ເປັນຫຍັງພວກເຮົາຈຶ່ງບໍ່ຂໍການອະໄພນີ້ຈາກພຣະເຢຊູໃນເວລາເລີຍລະ?`