---
title:  ການຖວາຍສັດເປັນເຄື່ອງບູຊາ
date:   04/12/2019
---

`ເປັນຫຍັງບັນດາປະໂລຫິດ ຫຼື ຜູ້ນຳສາດສະໜາ ຈຶ່ງຖວາຍສັດເປັນເຄື່ອງບູຊາໃຫ້ພຣະເຈົ້າຫຼາຍແທ້? ເປັນຫຍັງຂອງຖວາຍເຫຼົ່ານີ້ຈຶ່ງເປັນສ່ວນທີ່ສຳຄັນສຳລັບການນະມັດສະການ?`

ດັ່ງທີ່ພວກເຮົາເຫັນໃນບົດຮຽນມື້ວານນີ້ ເຄື່ອງຖວາຍທີ່ເປັນສັດນັ້ນກໍເປັນສ່ວນທີ່ສຳຄັນທີ່ສຸດສຳລັບການນະມັດສະການຢູ່ໃນພຣະວິຫານ. ຂອງຖວາຍທີ່ເປັນສັດເຫຼົ່ານີ້ກໍມີຊື່ວ່າ: ເຄື່ອງຖວາຍບູຊາ. ຊື່ນີ້ກໍສະແດງໃຫ້ເຫັນສອງຢ່າງ. ສັດຈະຕ້ອງຖືກຂ້າແລະຄວາມຕາຍຂອງສັດນີ້ກໍເປັນຄຳທີ່ພັນລະນາພາບ. ມັນສະແດງໃຫ້ເຫັນຄວາມຕາຍຂອງພຣະເຢຊູຢູ່ເທິງໄມ້ກາງແຂນສຳລັບຄວາມບາບ. ມີການຖວາຍເຄື່ອງບູຊາຫຼາຍໆແບບໃນສະໄໝພຣະຄຳພີເດີມ. ສັດບາງໂຕກໍຖືກຂ້າເພື່ອສະແດງໃຫ້ເຫັນການອະໄພບາບຈາກພຣະເຈົ້າ. ນອກຈາກນັ້ນ ຄົນກໍນຳເອົາສັດມາເປັນເຄື່ອງຖວາຍທີ່ພຣະວິຫານເພື່ອຂອບຄຸນພຣະເຈົ້າສຳລັບຄວາມຮັກຂອງພຣະອົງ. ເຄື່ອງຖວາຍບູຊາເຫຼົ່ານີ້ກໍຊ່ອຍໃຫ້ປະຊາຊົນນັ້ນຈື່ຄວາມຈິງກ່ຽວກັບພຣະເຈົ້າ. ພຣະອົງຊົງບໍລິສຸດ. ພຣະອົງຊົງເປັນພຣະເຈົ້າແຫ່ງຄວາມຮັກ. ເຄື່ອງຖວາຍບູຊາເຫຼົ່ານີ້ກໍຍັງຊ່ອຍໃຫ້ປະຊາຊົນທັງຫຼາຍຈື່ຄຳສັນຍາຂອງພຣະເຈົ້າ. ພຣະເຈົ້າຊົງສັນຍາວ່າຈະສົ່ງພຣະຜູ້ຊ່ອຍໃຫ້ລອດແກ່ປະຊາຊົນຂອງພຣະອົງ. ພຣະຜູ້ຊ່ອຍນັ້ນຈະຕາຍສຳລັບພວກເຂົາ. ນັ້ນເປັນເຫດຜົນທີ່ພຣະຜູ້ຊ່ອຍນັ້ນມີຊື່ວ່າ ລູກແກະຂອງພຣະເຈົ້າ.

`ອ່ານເນເຫມີຢາ 12:43 ອີກເທື່ອໜຶ່ງ. ແລ້ວອ່ານໂຢຮັນ 1:29:36; 1ໂກລິນໂທ 5:7; ແລະ ພະນິມິດ 5:6,12,13. ຂໍ້ພຣະຄຳພີເຫຼົ່ານີ້ສອນຫຍັງພວກເຮົາກ່ຽວກັບເຄື່ອງຖວາຍບູຊາ ຫຼື ສັດທີ່ເອົາມາຖວາຍ? ເຄື່ອງຖວາຍທີ່ເປັນສັດນີ້ສະແດງໃຫ້ເຮົາເຫັນຄວາມຈິງອັນໃດ?`