---
title:  ກຸ່ມຄະນະນັກຮ້ອງໃຫຍ່ສອງກຸ່ມ
date:   03/12/2019
---

`ໃຫ້ທ່ານອ່ານກ່ຽວກັບການສະເຫຼີມສະຫຼອງໃນພຣະທຳ ເນເຫມີຢາ 12:31-42. ເປັນຫຍັງດົນຕີຈຶ່ງເປັນສ່ວນທີ່ສຳຄັນຂອງການສະເຫຼີມສະຫຼອງນີ້?`

ເປັນຫຍັງດົນຕີຈຶ່ງເປັນສ່ວນທີ່ສຳຄັນຢ່າງໜຶ່ງຂອງການນະມັດສະການໃນພຣະວິຫານ? ສຳລັບຄຳຕອບ, ພວກເຮົາຈະຕ້ອງເຂົ້າໃຈວ່າ ການນະມັດສະການໃນພຣະວິຫານນັ້ນມີຄວາມໝາຍອັນໃດທັງໝົດ. ດົນຕີໃນພຣະວິຫານບໍ່ແມ່ນຄອນເສີດ! ຄົນທັງຫຼາຍບໍ່ໄດ້ມາພຣະວິຫານພຽງເພື່ອແຕ່ມາຟັງດົນຕີເທົ່ານັ້ນ. ດົນຕີເປັນສ່ວນໜຶ່ງຂອງການນະມັດສະການ. ໃນຂະນະທີ່ນັກດົນຕີຮ້ອງເພງແລະຫຼິ້ນດົນຕີ ຄົນທັງຫຼາຍກໍກົ້ມຫົວອະທິຖານ. ດົນຕີກໍຊ່ອຍພວກເຂົາຖວາຍກຽດແດ່ພຣະເຈົ້າໃນພຣະວິຫານ.

ການຖວາຍສັດເປັນເຄື່ອງບູຊານັ້ນ ເປັນສ່ວນສຳຄັນທີ່ສຸດຂອງການນະມັດສະການຢູ່ທີ່ພຣະວິຫານ. ສັດຖືກຂ້າ. ແມ່ນແລ້ວ ການຕາຍຂອງສັດແຕ່ລະໂຕນັ້ນກໍເປັນເລື່ອງເສົ້າ. ແຕ່ມັນກໍເປັນພາກສ່ວນທີ່ຈຳເປັນສຳລັບການນະມັດສະການຢູ່ພຣະວິຫານໃນຕອນນັ້ນ. ສັດທີ່ຖືກຂ້າກໍສະແດງເຖິງຄວາມຕາຍຂອງພຣະເຢຊູທີ່ຈະເກີດຂຶ້ນຢູ່ເທິງໄມ້ກາງແຂນສຳລັບຄວາມບາບຂອງພວກເຂົາ. ແນ່ນອນວ່າ ມັນຈະຕ້ອງເປັນເລື່ອງຍາກທີ່ຈະໃຫ້ປະຊາຊົນເບິ່ງສັດຕາຍຕໍ່ໜ້າເຂົາ. ດັ່ງນັ້ນ ດົນຕີທີ່ໄພເລາະກໍຊ່ອຍພາແນວຄິດຈິດໃຈຂອງປະຊາຊົນໄປຫາສະຫວັນ. ດົນຕີກໍຊ່ອຍເຮັດໃຫ້ປະສົບການນະມັດສະການທັງໝົດນັ້ນດີຂຶ້ນ. ມັນເຮັດໃຫ້ປະຊາຊົນຮູ້ສຶກດີຂຶ້ນເຊັ່ນດຽວກັນ.

`ໃຫ້ທ່ານຊອກຫາຕົວຢ່າງໃນພຣະຄຳພີທີ່ກ່າວກ່ຽວກັບວ່າ ດົນຕີນັ້ນມີສ່ວນທີ່ສຳຄັນສຳລັບການນະມັດສະການ. ໃຫ້ອ່ານພຣະທຳອົບພະຍົບ 15:1,2; 2 ຂ່າວຄາວ 20:21-22 ແລະ ພະນິມິດ 15:2-4. ການຮ້ອງເພງນັ້ນກ່ຽວກັບສິ່ງໃດ?`