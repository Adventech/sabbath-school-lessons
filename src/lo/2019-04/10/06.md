---
title:  ຜູ້ນຳສາດສະໜາ ແລະ ຊາວເລວີ
date:   05/12/2019
---

`ອ່ານກ່ຽວກັບຂອງຂັວນທີ່ປະຊາຊົນໄດ້ນຳມາໃຫ້ປະໂລຫິດ ຫຼື ຜູ້ນຳສາດສະໜາ ແລະ ຊາວເລວີໃນເນເຫມີຢາ 12:44-47. ເປັນຫຍັງປະຊາຊົນຊາວຢິວຈຶ່ງມີຄວາມດີໃຈກ່ຽວກັບປະໂລຫິດ ແລະ ຊາວເລວີຜູ້ຮັບໃຊ້ພຣະເຈົ້າ?`

ວຽກງານຂອງຊາວເລວີນັ້ນ ແມ່ນຮູບພາບທີ່ພັນລະນາສິ່ງໃດ? ສຳລັບຄຳຕອບໃຫ້ທ່ານອ່ານ ເຮັບເລີ 9:1-11. 

"ພຣະເຢຊູຊົງທຳງານສຳລັບພວກເຮົາໃນສະຫວັນ. ວຽກງານນີ້ເປັນສ່ວນໜຶ່ງທີ່ສຳຄັນຫຼາຍໃນແຜນການຂອງພຣະເຈົ້າທີ່ຈະຊ່ອຍເຮົາ. ມັນສຳຄັນຄືກັບຄວາມຕາຍຂອງພຣະເຢຊູຢູ່ເທິງໄມ້ກາງແຂນ. ພຣະເຢຊູໄດ້ເລີ່ມຕົ້ນວຽກງານສຳລັບພວກເຮົາຢູ່ເທິງໄມ້ກາງແຂນ. ແລ້ວ ພຣະອົງກໍໄດ້ເຮັດໃຫ້ວຽກງານນີ້ສຳເລັດໃນສະຫວັນ. ໂດຍຄວາມເຊື່ອນັ້ນ ພວກເຮົາຈະຕ້ອງຮ່ວມກັບພຣະອົງໃນສະຫວັນ. ພຣະອົງຊົງຢູ່ອີກຝາກໜຶ່ງຂອງຜ້າກັ້ງໃນຫ້ອງບໍລິສຸດທີ່ສຸດຂອງພຣະວິຫານໃນສະຫັວນ. ພຣະເຢຊູໄດ້ຊົງໄປທີ່ນັ້ນແລ້ວ. (ພຣະອົງໄດ້ກາຍເປັນຜູ້ນຳທາງດ້ານຄວາມເຊື່ອຂອງເຮົາຕະຫຼອດໄປ ແລະ ໄດ້ສ້າງຫົນທາງໃຫ້ມະນຸດໄດ້ເຂົ້າໄປຫາພຣະອົງ. ພຣະອົງຊົງເປັນຄືກັບເມຄີເຊເດັກ)" (ແປຈາກພຣະຄຳພີພາສາອັງກິດ ສະບັບ NLV, ເຮັບເລີ 6:20) -ຄັດຈາກປຶ້ມທ່ານນາງເອເລັນຈີໄວທ໌

ປະຊາຊົນໃນເວລານັ້ນກໍບໍ່ເຂົ້າໃຈແຜນການຊ່ອຍໃຫ້ລອດຂອງພຣະເຈົ້າຄືກັບພວກເຮົາໃນທຸກມື້ນີ້. ແຕ່ພວກເຂົາກໍເຂົ້າໃຈພຽງພໍທີ່ຈະຮູ້ວ່າ ວຽກງານຂອງຊາວເລວີນັ້ນສຳຄັນ. ຊາວເລວີກໍຊ່ອຍວຽກງານການຮັບໃຊ້ໃນພຣະວິຫານ. ດັ່ງນັ້ນ ຄົນທັງຫຼາຍຈຶ່ງຮູ້ສຶກຕື່ນເຕັ້ນທີ່ຈະຊ່ອຍຊາວເລວີ. ຢ່າລືມວ່າ ຊາວຢິວນັ້ນໃຊ້ເວລາກັບພຣະເຈົ້າຫຼາຍ. ພວກເຂົາອ່ານພຣະຄຳພີ. ພວກເຂົາອະທິຖານ. ພວກເຂົານະມັດສະການ. ພວກເຂົາມອບຊີວິດຂອງພວກເຂົາໃຫ້ກັບພຣະເຈົ້າອີກເທື່ອໜຶ່ງ. ໃນຂະນະທີ່ພວກເຂົາເຮັດສິ່ງເຫຼົ່ານີ້ ພຣະເຈົ້າຊົງຊ່ອຍປະຊາຊົນຂອງພຣະອົງໃຫ້ເຂົ້າໃຈບາງຢ່າງທີ່ສຳຄັນ. ພວກເຂົາຈຳເປັນທີ່ຈະເລີ່ມຕົ້ນເບິ່ງແຍງພຣະວິຫານຂອງພຣະເຈົ້າ. ວຽກງານທີ່ພິເສດທີ່ເຄີຍມີໃນພຣະວິຫານນັ້ນໄດ້ຢຸດຊະງັກໄປ. ດັ່ງນັ້ນ ວຽກງານນີ້ຈະຕ້ອງເກີດຂຶ້ນມາອີກ. ປະຊາຊົນກໍພາກັນດີໃຈທີ່ວຽກງານນີ້ຈະມີຂຶ້ນອີກ.