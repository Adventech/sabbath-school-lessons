---
title:  ຂໍ້ຄິດເພີ່ມເຕີມ
date:   06/12/2019
---

"ພຣະເຈົ້າຈະນຳເອົາປະຊາຊົນທີ່ພຣະອົງຊົງຊ່ອຍໃຫ້ພົ້ນນັ້ນໄປສະຫວັນ. ທີ່ນັ້ນພວກເຂົາຈະຮຽນຮູ້ເພີ່ມເຕີມກ່ຽວກັບໄມ້ກາງແຂນ. ພວກເຂົາຈະຮ້ອງເພງກ່ຽວກັບໄມ້ກາງແຂນຕະຫຼອດໄປ. ໃນພຣະເຢຊູຜູ້ເປັນກະສັດຂອງເຮົາ ພວກເຮົາຈະເຫັນພຣະເຢຊູຜູ້ເປັນພຣະຜູ້ຊ່ອຍໃຫ້ລອດຂອງເຮົາເຊັ່ນກັນ. ພວກເຮົາຈະຈື່ສະເໝີວ່າ ອຳນາດຂອງພຣະເຢຊູນັ້ນໄດ້ສ້າງໂລກແລະດາວທັງຫຼາຍ. ພຣະອົງຊົງເປັນທີ່ຮັກຂອງພຣະເຈົ້າ. ພຣະອົງຊົງເປັນກະສັດແຫ່ງສະຫວັນ ທູດສະຫວັນກໍຮັກການສັນລະເສີນພຣະອົງ. ພຣະເຢຊູອົງດຽວກັນນີ້ກໍຖ່ອມໂຕລົງຕໍ່າກວ່າທູດສະຫວັນທັງຫຼາຍ. ພຣະອົງຊົງຍອມຮັບເອົາຄວາມຜິດບາບຂອງພວກເຮົາ. ແລ້ວພຣະບິດາກໍເຊື່ອງພຣະພັກຂອງພຣະອົງ ຈາກພຣະເຢຊູ. ຫົວໃຈພຣະເຢຊູກໍແຕກສະຫຼາຍ. ຫົວໃຈຂອງພຣະອົງກໍເຕັມໄປດ້ວຍຄວາມໂສກເສົ້າສຳລັບໂລກທີ່ຫຼົງຫາຍຂອງພຣະອົງ. ຄວາມໂສກເສົ້ານີ້ກໍທຳລາຍຊີວິດຂອງພຣະອົງຢູ່ເທິງໄມ້ກາງແຂນ. ພຣະເຢຊູອົງດຽວກັນນີ້ທີ່ໄດ້ສ້າງດວງດາວທັງຫຼາຍໃນຈັກກະວານ ພຣະອົງຈະຕັດສິນສິ່ງທີ່ຈະເກີດຂຶ້ນກັບມະນຸດທີ່ໄດ້ມີຊີວິດຢູ່ທຸກຄົນ. ພຣະເຢຊູອົງນີ້ໄດ້ເອົາສະງ່າລາສີຂອງພຣະອົງປະໄວ້ກ່ອນ. ພຣະອົງໄດ້ສະເດັດມາສູ່ໂລກນີ້ເພື່ອຊ່ອຍພວກເຮົາໃຫ້ພົ້ນ. ພຣະອົງຊົງຮັກພວກເຮົາຢ່າງຫຼວງຫຼາຍ. ຄວາມຈິງຂອງພຣະຄຳພີນີ້ຈະຢູ່ໃນແນວຄິດແລະຫົວໃຈຂອງທຸກໆຄົນໃນສະຫວັນ. ມັນຈະເຮັດໃຫ້ທຸກຄົນນັ້ນເຕັມໄປດ້ວຍຄວາມງຶດງໍ້ໜ້າອັດສະຈັນຕະຫຼອດໄປ " (ປຶ້ມທ່ານນາງເອເລັນຈີໄວທ໌)

**ຄຳຖາມຄົ້ນຄວ້າ**:

`1. ໃນຊັ້ນຮຽນ ໃຫ້ທ່ານສັນທະນາກ່ຽວກັບຄຳຖາມທີ່ວ່າ ເປັນຫຍັງພວກເຮົາຈຶ່ງນະມັດສະການພຣະເຈົ້າດ້ວຍຄວາມຊື່ນຊົມຍິນດີ ແລະ ຄວາມນັບຖື?`

`2. ຊາວຢິວສຳເລັດການສ້າງກຳແພງເມືອງລົງ ແລ້ວພວກເຂົາກໍອຸທິດກຳແພງນັ້ນໃຫ້ກັບພຣະເຈົ້າ. ພວກເຂົາຂໍໃຫ້ພຣະອົງປົກປັກຮັກສາກຳແພງຂອງພວກເຂົາ. ພວກເຂົາເຂົ້າໃຈວ່າ ບໍ່ມີກຳແພງໃດທີ່ເຂັ້ມແຂງປອດໄພດ້ວຍໂຕມັນເອງ. ດັ່ງນັ້ນ ພຣະເຈົ້າຈຶ່ງຈຳເປັນຕ້ອງປົກປ້ອງກຳແພງເມືອງຂອງພວກເຂົາ. ໂຊໂລໂມນ ກ່າວວ່າ: "ຖ້າພຣະເຈົ້າຢາເວບໍ່ກໍ່ບ້ານສ້າງເຮືອນຊານ, ທະຫານຢືນຍາມກໍໃຊ້ການຫຍັງບໍ່ໄດ້. (ເພງສັນລະເສີນ 127:1). ຄຳເວົ້າອັນມີປັນຍາຂອງກະສັດໂຊໂລໂມນສະແດງໃຫ້ພວກເຮົາເຫັນວ່າ ພວກເຮົາຄວນເຮັດສິ່ງໃດກ່ອນໝູ່ກ່ອນທີ່ພວກເຮົາຈະເລີ່ມຕົ້ນວຽກງານອັນໃດກໍຕາມສຳລັບພຣະຜູ້ເປັນເຈົ້າ?" `