---
title:  ພຣະຄຳພີສອນກ່ຽວກັບຂໍ້ຕົກລົງອັນພິເສດ
date:   17/11/2019
---

`ໃຫ້ທ່ານອ່ານກ່ຽວກັບພັນທະສັນຍາ ຫຼື ຂໍ້ຕົກລົງອັນພິເສດຂອງພຣະເຈົ້າກັບປະຊາຊົນຂອງພຣະອົງໃນ ເນເຫມີຢາ 10:1-29. ຈາກນັ້ນໃຫ້ອ່ານເນເຫມີຢາ 9:36-38 ອີກເທື່ອໜຶ່ງ. ແມ່ນໃຜໄດ້ເຮັດພັນທະສັນຍານີ້? ເປັນຫຍັງພວກເຂົາຈຶ່ງຕົກລົງເຮັດພັນທະສັນຍານີ້?` 

ມັນເປັນຄວາມຈິງທີ່ຜູ້ນຳເທົ່ານັ້ນຕ້ອງລົງຊື່ໃນຂໍ້ຕົກລົງທີ່ພິເສດ. ນັ້ນກໍໝາຍຄວາມວ່າ ພວກເຂົາຕົກລົງທີ່ຈະຮັກສາຂໍ້ຕົກລົງນີ້. ແຕ່ພຣະຄຳພີກໍສະແດງໃຫ້ເຫັນຢ່າງຈະແຈ້ງວ່າ ທຸກຄົນທີ່ເຫຼືອ (ເນເຫມີຢາ 10:28) ກໍຮ່ວມເຂົ້າໃນຄໍາສັນຍານີ້ເຊັ່ນດຽວກັນ. ທ່ານເຫັນບໍ່ວ່າ ປະຊາຊົນທັງໝົດກໍຕ້ອງເຮັດຂໍ້ຕົກລົງນີ້? ເປັນຫຍັງຈຶ່ງເປັນແບບນັ້ນ?ພັນທະສັນຍານີ້ມີຄວາມໝາຍສຳຄັນຫຼາຍຊໍ່າໃດຈຶ່ງເຮັດໃຫ້ທຸກຄົນຕົກລົງປະຕິບັດຕາມ? ສຳລັບຄຳຕອບຂອງຄຳຖາມນີ້ ພວກເຮົາຈະຕ້ອງຮຽນແນວຄິດຂອງພຣະຄຳພີກ່ຽວກັບຂໍ້ຕົກລົງພິເສດຕ່າງໆ.

ພັນທະສັນຍາ ຫຼື ຂໍ້ຕົກລົງພິເສດນັ້ນ ເປັນສິ່ງທີ່ສຳຄັນ. ມັນຄືສ່ວນໜຶ່ງຂອງເລື່ອງຂອງພຣະເຈົ້າ. ເລື່ອງນີ້ກໍສະແດງໃຫ້ເຫັນວ່າ ພຣະເຈົ້າຊົງຊ່ອຍຄົນບາບແບບໃດ. ນອກຈາກນັ້ນ ພັນທະສັນຍາກໍຍັງສະແດງໃຫ້ເຫັນວ່າ ພຣະເຈົ້າຕ້ອງການທີ່ຈະຢູ່ໃກ້ປະຊາຊົນຂອງພຣະອົງ. ພັນທະສັນຍາກໍອະນຸຍາດໃຫ້ປະຊາຊົນຂອງພຣະເຈົ້າສະແດງໃຫ້ພຣະອົງເຫັນວ່າ ພວກເຂົາຕ້ອງການທີ່ຈະຮັບໃຊ້ພຣະອົງຫຼາຍຊ່ຳໃດເຊັ່ນດຽວກັນ.