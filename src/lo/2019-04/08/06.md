---
title:  ພຣະວິຫານ
date:   21/11/2019
---

`ໃຫ້ທ່ານເບິ່ງ ເນເຫມີຢາ 10:32-39 ອີກເທື່ອໜຶ່ງ. ດັ່ງທີ່ຂໍ້ພຣະຄຳພີເຫຼົ່ານີ້ໄດ້ກ່າວໄວ້ ເປັນຫຍັງພຣະວິຫານຈຶ່ງສຳຄັນສຳລັບຄວາມເຊື່ອຂອງຊາວຢິວ?` 

ພວກເຮົາເຫັນວ່າ ພຣະວິຫານກໍຄືສ່ວນທີ່ສຳຄັນທີ່ສຸດຂອງຊີວິດຂອງປະຊາຊົນຂອງພຣະເຈົ້າ. ມັນເປັນເລື່ອງທີ່ຮ້າຍແຮງ ເມື່ອເນບູກາດເນດສາໄດ້ມາຈາກບາບີໂລນ ແລ້ວໄດ້ທຳລາຍພຣະວິຫານລົງ. ເພິ່ນໄດ້ລັກເອົາວັດຖຸສິ່ງຂອງທີ່ສັກສິດທີ່ຢູ່ພາຍໃນພຣະວິຫານນັ້ນ. ມັນຄືຊ່ວງເວລາອັນໂສກເສົ້າທີ່ສຸດສຳລັບຊາວຢິວ.

ນອກຈາກນັ້ນ ພວກເຮົາກໍເຫັນວ່າ ພຣະວິຫານນັ້ນກໍໃຫ້ຄວາມເຂັ້ມແຂງໃຫ້ຊີວິດທາງດ້ານຈິດວິນຍານຂອງປະຊາຊົນຂອງພຣະເຈົ້າ. ພຣະວິຫານສະແດງໃຫ້ພວກເຂົາເຫັນແຜນການອັນສຸດທ້າຍຂອງພຣະເຈົ້າສຳລັບການແກ້ໄຂບັນຫາຄວາມບາບ: ຄວາມຕາຍຂອງລູກແກະ. ເມື່ອພຣະເຢຊູໄດ້ຊົງຕາຍເທິງໄມ້ກາງແຂນ ພຣະເຈົ້າກໍໄດ້ສະແດງໃຫ້ພວກເຮົາເຫັນຄຳຕອບຂອງພຣະອົງຕໍ່ບັນຫາຄວາມບາບນີ້ (ໂລມ 5:5-10). ດັ່ງນັ້ນ ພຣະວິຫານກໍສະແດງໃຫ້ປະຊາຊົນຂອງພຣະເຈົ້າເຫັນແຜນການຂອງພຣະອົງ ທີ່ຈະຢຸດຄວາມຊົ່ວຮ້າຍແລະຄວາມບາບໄປຊົ່ວນິລັນ. ພຣະວິຫານກໍສະແດງເຖິງແຜນຂອງພຣະເຈົ້າທັງໝົດທີ່ຈະຊ່ອຍມະນຸດໃຫ້ພົ້ນ. ພວກເຮົາສາມາດຮຽນຮູ້ຫຼາຍໆບົດຮຽນຈາກການສຶກສາກ່ຽວກັບພຣະວິຫານຂອງພຣະເຈົ້າ. ມັນຊ່ອຍໃຫ້ພວກເຮົາເຫັນຄວາມຮັກຂອງພຣະເຈົ້າ. ມັນສະແດງໃຫ້ພວກເຮົາເຫັນສິ່ງທີ່ພຣະເຈົ້າເຮັດໃນເວລານີ້ເພື່ອຊ່ອຍເຮົາໃຫ້ພົ້ນ. 

`“ຄຳນີ້ເປັນຄວາມຈິງ ຊຶ່ງທຸກຄົນສົມຄວນຮັບເອົາໄວ້ ຄືພຣະຄຣິດເຈົ້າເຢຊູໄດ້ເຂົ້າມາໃນໂລກເພື່ອໂຜດເອົາຄົນບາບທັງຫຼາຍໃຫ້ພົ້ນ ໃນບັນດາຄົນເຫຼົ່ານັ້ນແມ່ນເຮົານີ້ແຫຼະເປັນຄົນບາບຫຼາຍທີ່ສຸດ (1 ຕີໂມທຽວ 1:15).” ຄວາມຫວັງຂອງອາຈານເປົາໂລແມ່ນອັນໃດ? ມັນຈະກາຍເປັນຄວາມຫວັງຂອງເຮົາໄດ້ແນວໃດ?`