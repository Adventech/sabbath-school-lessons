---
title:  ຂໍ້ຄິດເພີ່ມເຕີມ
date:   22/11/2019
---

“ວຽກງານໃນພຣະວິຫານຂອງພຣະເຈົ້ານັ້ນກໍແບ່ງອອກເປັນສອງພາກສ່ວນ. ບັນດາປະໂລຫິດ ຫຼື ຜູ້ນຳສາດສະໜາ ກໍເຮັດວຽກໃນຫ້ອງບໍລິສຸດໃນແຕ່ລະມື້. ແລ້ວປີລະເທື່ອ ປະໂລຫິດໃຫຍ່ ຫຼື ຫົວໜ້າຜູ້ນຳທາງສາດສະໜານັ້ນກໍຈະປະຕິບັດວຽກງານພິເສດໃນຫ້ອງບໍລິສຸດທີ່ສຸດ. ໃນມື້ນັ້ນ ເພິ່ນຈະຊໍາລະລ້າງຄວາມບາບທັງໝົດອອກຈາກເຮືອນຂອງພຣະເຈົ້າ. ແຕ່ລະມື້ ຄົນບາບກໍນໍາເອົາສັດທີ່ຍັງມີຊີວິດຢູ່ມາທີ່ປະຕູພຣະວິຫານ. ຄົນທີ່ບາບນັ້ນກໍສະແດງໃຫ້ເຫັນວ່າ ລາວເສຍໃຈສຳລັບຄວາມບາບຂອງລາວ. ລາວວາງມືໃສ່ຫົວຂອງສັດແລ້ວກໍສາລະພາບບາບຂອງເຂົາ. ການກະທຳນີ້ຄື ຄຳທີ່ພັນລະນາຮູບພາບ. ມັນສະແດງໃຫ້ເຫັນວ່າ ຊາຍຄົນນັ້ນໄດ້ວາງຄວາມບາບຂອງເຂົາໃສ່ສັດທີ່ບໍລິສຸດ. ແລ້ວສັດໂຕນີ້ກໍຖືກຂ້າຕາຍ. ແລ້ວປະໂລຫິດກໍນຳເອົາເລືອດຂອງສັດໄປທີ່ຫ້ອງບໍລິສຸດ. ຢູ່ທີ່ນັ້ນ ເພີ່ນກໍຊິດເລືອດໃສ່ທາງໜ້າຜ້າກັ້ງ. ຜ້າກັ້ງຜືນນີ້ກໍແຍກຫ້ອງບໍລິສຸດອອກຈາກຫ້ອງບໍລິສຸດທີ່ສຸດ. ຫີບພັນທະສັນຍາຂອງພຣະເຈົ້າກໍຢູ່ທາງຫຼັງຂອງຜ້າກັ້ງຜືນນີ້. ໃນຫີບນັ້ນ ແມ່ນກົດບັນຍັດທີ່ຄົນບາບໄດ້ລະເມີດ. ຄໍາພັນລະນາພາບນີ້ກໍສະແດງໃຫ້ພວກເຮົາເຫັນວ່າ ປະໂລຫິດໄດ້ນຳຄວາມບາບເຂົ້າໄປໃນພຣະວິຫານຂອງພຣະເຈົ້າໂດຍຜ່ານເລືອດຂອງສັດທີ່ບໍລິສຸດ.” (ປຶ້ມທ່ານນາງເອເລັນຈີໄວທ໌)
 
**ຄຳຖາມຄົ້ນຄວ້າ**:

`1.	ການເຂົ້າໃຈຄວາມຮັກຂອງພຣະເຈົ້ານັ້ນນຳພວກເຮົາເຂົ້າໃກ້ພຣະອົງຫຼາຍຂຶ້ນຫຼາຍຊ່ຳໃດ? ການດຳເນີນຊີວິດຕາມທາງທີ່ຄວນນັ້ນຊ່ອຍພວກເຮົາແນວໃດ?`

`2.	ເປັນຫຍັງພວກເຮົາຈຶ່ງຕ້ອງການໃຫ້ພຣະໂລຫິດຂອງພຣະເຢຊູຊ່ອຍເຮົາໃຫ້ພົ້ນ? `