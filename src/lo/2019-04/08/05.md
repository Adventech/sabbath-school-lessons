---
title:  ຄຳສັນຍາຕ່າງໆ
date:   20/11/2019
---

`ຊົນຊາດອິດສະລສເອນໄດ້ສັນຍາວ່າຈະເຮັດສິ່ງໃດເພື່ອເປັນສ່ວນໜຶ່ງຂອງພັນທະສັນຍາ ຫຼື ຂໍ້ຕົກລົງຂອງເຂົາກັບພຣະເຈົ້າ? ສຳລັບຄຳຕອບ ແມ່ນໃຫ້ອ່ານ ເນເຫມີຢາ 10:30-39.`

ປະຊາຊົນໄດ້ສັນຍາວ່າຈະເຮັດ 4 ຢ່າງລຸ່ມນີ້

1.	ພວກເຂົາສັນຍາວ່າ ຈະບໍ່ແຕ່ງງານກັບຜູ້ທີ່ນະມັດສະການພຣະປອມ.
2.	ພວກເຂົາສັນຍາວ່າ ຈະຮັກສາວັນສະບາໂຕໃຫ້ບໍລິສຸດ. ພວກເຂົາຈະບໍ່ເຮັດທຸລະກິດໃນວັນສະບາໂຕ.
3.	ພວກເຂົາສັນຍາວ່າ ຈະດູແລຮັກສາຄົນທຸກຍາກ. ພວກເຂົາຕົກລົງທີ່ຈະປົດປ່ອຍຂ້າທາດທຸກໆ 7 ປີ. ໃນເວລານັ້ນ ຊາວຢິວຍັງໄດ້ສັນຍາວ່າ ຈະບໍ່ໃຫ້ຂ້າທາດເກົ່າຂອງພວກເຂົານັ້ນຈ່າຍໜີ້ເກົ່າຂອງພວກເຂົາຄືນ.
4.	ພວກເຂົາສັນຍາວ່າ ຈະສະໜັບສະໜູນພຣະວິຫານຂອງພຣະເຈົ້າດ້ວຍເງິນຖວາຍຂອງພວກເຂົາ.

`ພຣະເຢຊູຈະຊົງຊ່ວຍໃຫ້ທ່ານຢູ່ຢ່າງໝັ້ນຄົງແລະເຂັ້ມແຂງ. ພຣະອົງຈະຊ່ອຍທ່ານໃຫ້ມອບຖວາຍຕົນເອງໃຫ້ແດ່ພຣະອົງໃນທຸກໆວິນາທີຂອງຊີວິດທ່ານ. ແລ້ວທ່ານກໍຈະມີອໍານາດທີ່ຈະມີຊີວິດໃໝ່. ມັນຄືຊີວິດແຫ່ງຄວາມເຊື່ອ. (ປຶ້ມທ່ານນາງເອເລັນຈີໄວທ໌) ທ່ານສາມາດມີປະສົບການອັນດຽວກັນທີ່ທ່ານອ່ານໃນນີ້ໄດ້ແນວໃດ? ແມ່ນຫຍັງທີ່ກີດຂວາງທາງຂອງທ່ານໃນເວລານີ້?`