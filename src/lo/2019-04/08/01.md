---
title:  ຂໍ້ຕົກລົງພິເສດຂອງພຣະເຈົ້າ
date:   16/11/2019
---

### ອ່ານສຳລັບບົດຮຽນອາທິດນີ້
ເນເຫມີຢາ 10:1-29; ປະຖົມມະການ 9:16; ໂຢຊວຍ ບົດທີ 24; ເນເຫມີຢາ 10:30-39.

> <p>ຂໍ້ຄວນຈຳ</p>
> “ຍ້ອນສິ່ງທັງໝົດທີ່ໄດ້ເກີດຂຶ້ນນັ້ນ; ພວກເຮົາຜູ້ເປັນປະຊາຊົນອິດສະລາເອນ ຈຶ່ງໄດ້ເຊັນຂໍ້ຕົກລົງຢ່າງແທ້ຈິງໄວ້ທີ່ນີ້ ແລະ ບັນດາຜູ້ນຳ, ຊາວເລວີ ແລະ ບັນດາ ປະໂລຫິດ ຂອງພວກເຮົາກໍໄດ້ປະທັບຕາດ້ວຍ...ພວກຂ້ານ້ອຍຈະບໍ່ລະເລີຍຕໍ່ວິຫານຂອງພຣະເຈົ້າຂອງພວກຂ້ານ້ອຍ.” (ເນເຫມີຢາ 9:38; ເນເຫມີຢາ 10:39)

ພຣະຄຳພີໝາຍຄວາມວ່າແນວໃດ ເມື່ອກ່າວເຖິງ “ພັນທະສັນຍາ”? ຄໍາອະທິບາຍທີ່ດີທີ່ສຸດສຳລັບພັນທະສັນຍາໃນພຣະຄຳພີກໍຄື ຂໍ້ຕົກລົງທີ່ເປັນທາງການລະຫວ່າງພຣະເຈົ້າແລະປະຊາຊົນຂອງພຣະອົງ. ພັນທະສັນຍານັ້ນກໍມີປະໂຫຍດຫຼາຍຢ່າງ. ພວກມັນສະແດງໃຫ້ເຫັນວ່າຜູ້ນຳນັ້ນຄາດຫວັງໃຫ້ປະຊາຊົນເຮັດສິ່ງໃດ. ແຕ່ເມື່ອພຣະເຈົ້າໄດ້ເຮັດພັນທະສັນຍາກັບມະນຸດ ມັນກໍມີຄວາມແຕກຕ່າງ. ພຣະເຈົ້າຈະບໍ່ໄດ້ຮັບສິ່ງໃດຈາກພັນທະສັນຍານັ້ນ. ພຣະອົງສັນຍາວ່າຈະຮັກສາພັນທະສັນຍາ ເຖິງແມ່ນວ່າ ປະຊາຊົນຂອງພຣະອົງຈະບໍ່ປະຕິບັດຕາມພັນທະນີ້. ໃນອາທິດນີ້ ພວກເຮົາຈະມາເບິ່ງພັນທະສັນຍາທີ່ຊາວຢິວໄດ້ເຮັດກັບພຣະເຈົ້າ ໃນເນເຫມີຢາ ບົດທີ10. ມັນບໍ່ໄດ້ເປັນພັນທະສັນຍາໃໝ່ແທ້ ເພາະມັນເປັນພັນທະສັນຍາທີ່ພຣະເຈົ້າຊົງມີກັບປະຊາຊົນຂອງພຣະອົງດົນນານມາແລ້ວ.