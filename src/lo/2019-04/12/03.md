---
title:  ເນເຫມີຢາໄດ້ສະແດງໃຫ້ປະຊາຊົນໄດ້ເຫັນຄວາມຜິດບາບຂອງເຂົາ
date:   16/12/2019
---

`ອ່ານເນເຫມີຢາ 13:26,27. ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນວ່າ ການຮູ້ຈັກປະຫວັດສາດຂອງພຣະຄຳພີມີຄວາມສຳຄັນແນວໃດ? ມັນຊ່ວຍໃຫ້ພວກເຮົາຫຼີກເວັ້ນຈາກໄພອັນຕະລາຍແນວໃດ? ນອກຈາກນັ້ນ ມັນຍັງຊ່ວຍພວກເຮົາໃຫ້ດຳເນີນຊີວິດໃນທາງທີ່ຖືກຕ້ອງເຊິ່ງນຳໄປສູ່ສະຫວັນແນວໃດ?`

ເນເຫມີຢາບອກປະຊາຊົນທັງຫຼາຍໃຫ້ຈື່ສິ່ງທີ່ໄດ້ເກີດຂຶ້ນກັບກະສັດໂຊໂລໂມນ. ກະສັດໂຊໂລໂມນນັ້ນບໍ່ໄດ້ເຊື່ອຟັງກົດບັນຍັດຂອງພຣະເຈົ້າ. ເພິ່ນໄດ້ແຕ່ງງານກັບຜູ້ຍິງຫຼາຍຄົນ. ນອກຈາກນັ້ນ ເພີ່ນຍັງໄດ້ເລືອກແຕ່ງງານກັບຜູ້ຍິງບໍ່ໄດ້ນະມັດສະການພຣະເຈົ້າ. ກົດບັນຍັດຂອງພຣະເຈົ້າກໍເຕືອນເຮົາວ່າ: "ກະສັດບໍ່ຕ້ອງມີເມຍຫຼາຍຄົນ ເພາະການມີເມຍຫຼາຍຄົນນັ້ນ ເຮັດໃຫ້ໃຈຫ່າງເຫີນໄປ ແລະກະສັດຈະຕ້ອງບໍ່ເປັນຄົນຮັກເງິນແລະຄຳຫຼາຍ" (ພຣະບັນຍັດສອງ 17:17) ກະສັດໂຊໂລໂມນກໍໄດ້ຕັດສິນໃຈເລືອກຫຼາຍຢ່າງທີ່ຜິດໆ. ການເລືອກຂອງເພິ່ນກໍນຳເພິ່ນໄປສູ່ຄວາມບາບທີ່ຮ້າຍແຮງກວ່າເກົ່າອີກ. ການກະທຳຂອງເພິ່ນກໍໄດ້ທຳລາຍຕົວເພິ່ນເອງໃນທີ່ສຸດ. ຊີວິດຂອງໂຊໂລໂມນເປັນຕົວຢ່າງຂອງສິ່ງທີ່ປະຊາຊົນຂອງພຣະເຈົ້າບໍ່ຄວນເຮັດ. 

ເນເຫມີຢາບອກຊາວຢິວວ່າພວກເຂົາໄດ້ເຮັດບາບເມື່ອພວກເຂົາໄດ້ແຕ່ງງານກັບຄົນທີ່ບໍ່ໄດ້ນະມັດສະການ ພຣະເຈົ້າ. ເປັນຫຍັງເນເຫມີຢາຈຶ່ງເວົ້າຖືກ? ສຳລັບຄຳຕອບນັ້ນໃຫ້ທ່ານອ່ານ ປະຖົມມະການ 6:1-4; 24:3,4; 28:1,2; ພຣະບັນຍັດສອງ 7:3,4 ແລະ 2ໂກລິນໂທ 6:14.

ເປັນຫຍັງ ພຣະເຈົ້າຈຶ່ງບອກປະຊາຊົນຂອງພຣະອົງບໍ່ໃຫ້ແຕ່ງງານກັບຄົນທີ່ບໍ່ເປັນຢິວ? ກໍເພາະວ່າພຣະເຈົ້າບໍ່ຕ້ອງການໃຫ້ປະຊາຊົນຂອງພຣະອົງໄປນະມັດສະການພະປອມທັງຫຼາຍ.

`ພວກເຮົາສາມາດຮຽນຮູ້ສິ່ງໃດຈາກບົດຮຽນໃນມື້ນີ້ ທີ່ສາມາດຊ່ວຍພວກເຮົາໃຫ້ປົກປ້ອງຄວາມເຊື່ອແລະຄອບຄົວຂອງເຮົາ?`