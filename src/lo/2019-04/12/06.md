---
title:  ການແຕ່ງງານໃນທຸກມື້ນີ້
date:   19/12/2019
---

`ອາຈານເປົາໂລມີຄຳແນະນຳອັນໃດສຳລັບຜູ້ທີ່ໄດ້ແຕ່ງງານກັບຄົນທີ່ບໍ່ເປັນຄຣິສຕຽນ? ເພື່ອຊອກຫາຄຳຕອບນີ້ໃຫ້ທ່ານໄດ້ອ່ານ 1ໂກລິນໂທ 7:10-17 ຢ່າງລະມັດລະວັງ. ທ່ານຄວນເຮັດແນວໃດກ່ຽວກັບການແຕ່ງງານຂອງທ່ານເມື່ອຜົວ ຫຼືເມຍຂອງທ່ານບໍ່ເປັນຜູ້ເຊື່ອໃນພຣະເຈົ້າ?`

ມັນຄົງບໍ່ແມ່ນເລື່ອງສະຫຼາດປານໃດທີ່ຈະໃຫ້ທ່ານຄິດວ່າຄຳຕອບຂອງເອຊະຣານັ້ນຖືກຕ້ອງແລະທ່ານກໍຈະຕ້ອງແຍກຕົວອອກຈາກຜົວ ຫຼື ເມຍຂອງທ່ານ. ໃຫ້ທ່ານຈຶ່ໄວ້ວ່າ ເອຊະຣາ ແລະ ເນເຫມີຢານັ້ນມີຊີວິດຢູ່ໃນຊ່ວງເວລາທີ່ພິເສດ. ພຣະເຈົ້າຈຶ່ງຕ້ອງການຢູ່ໃກ້ຊິດກັບປະຊາຊົນຂອງພຣະອົງຫຼັງຈາກທີ່ຖືກແຍກອອກຈາກພວກເຂົາເປັນເວລາດົນ. ດັ່ງນັ້ນ ພຣະເຈົ້າຈຶ່ງໄດ້ສຳແດງໃຫ້ເນເຫມີຢາ ແລະ ເອຊະຣາເຫັນແຜນການຂອງພຣະອົງກ່ຽວກັບການແຕ່ງງານສຳລັບປະຊາຊົນຂອງພຣະເຈົ້າ (ເອຊະຣາ 10:11) ປະຊາຊົນກໍຕົກຢູ່ໃນອັນຕະລາຍ. ເມຍຂອງພວກເຂົາບໍ່ໄດ້ເຊື່ອໃນພຣະເຈົ້າ. ດັ່ງນັ້ນ ຊາວຢິວຈຶ່ງຈຳເປັນຕ້ອງໄດ້ໄລ່ບັນດາເມຍໃຫ້ໄປຢູ່ບ່ອນອື່ນ.

ເອຊະຣາ ແລະ ເນເຫມີຢາກໍສະແດງໃຫ້ພວກເຮົາເຫັນວ່າ ພຣະເຈົ້າຊົງຫ່ວງໃຍຢ່າງຫຼາຍກ່ຽວກັບຄູ່ຄອງຂອງເຮົາ. ການແຕ່ງງານນັ້ນເປັນເລື່ອງທີ່ສຳຄັນຫຼາຍສຳລັບພຣະເຈົ້າ. ຊາຕານກໍມີຄວາມສຸກຫຼາຍຢ່າງ ເມື່ອພວກເຮົາແຕ່ງງານກັບຄົນທີ່ບໍ່ໄດ້ສະໜັບສະໜູນໃຫ້ເຮົາໃກ້ຊິດກັບພຣະເຈົ້າ. ພຣະອົງຊົງຮູ້ວ່າສິ່ງໃດຈະເກີດຂຶ້ນເມື່ອທັງຜົວ ແລະເມຍມີຄວາມໃກ້ຊິດກັບພຣະເຈົ້າແລະມີຄວາມເຊື່ອອັນດຽວກັນ. ພວກເຂົາຈະມີຄວາມເຂັ້ມແຂງຂຶ້ນໃນວຽກງານຂອງເຂົາສຳລັບພຣະເຈົ້າຮ່ວມກັນ. ພວກເຮົາສາມາດເຮັດຫຼາຍຢ່າງຂຶ້ນສຳລັບພຣະເຈົ້າຫຼາຍກວ່າເວລາທີ່ຕ້ອງເຮັດວຽກຮັບໃຊ້ຄົນດຽວ.