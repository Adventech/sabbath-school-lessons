---
title:  ການຕັດສິນໃຈຂອງເອຊະຣາ
date:   18/12/2019
---

`ໃຫ້ທ່ານອ່ານກ່ຽວກັບບັນຫາໃນເອຊະຣາບົດທີ 10. ເອຊະຣາ ແລະຜູ້ນຳໄດ້ເຮັດສິ່ງໃດເພື່ອແກ້ໄຂບັນຫານີ້?`

ໃນເອຊະຣາ 10:11,19 ຄຳວ່າ "ແຍກຕົວ" ມາຄຳສັບພາສາເຮັບເຣີວ່າ "badal" ຄຳວ່າ "ເອົາອອກໄປ" ມາຈາກຄຳສັບພາສາເຮັບເຣີວ່າ "yatza". ຄຳວ່າ "badal" ແລະ "yatza" ນັ້ນບໍ່ເຄີຍຖືກໃຊ້ເພື່ອເວົ້າເຖິງ "ການຢ່າຮ້າງ" ໃນພຣະຄຳພີ. ເລື່ອງນີ້ບອກຫຍັງພວກເຮົາ? ມັນສະແດງໃຫ້ເຫັນວ່າ ເອຊະຣາເຊື່ອວ່າການແຕ່ງງານເຫຼົ່ານີ້ບໍ່ມີຄວາມຖືກຕ້ອງຕາມກົດບັນຍັດ. ເປັນຫຍັງ? ກໍເພາະວ່າພວກເຂົາໄດ້ລະເມີດກົດບັນຍັດຂອງພຣະເຈົ້າ. ດັ່ງນັ້ນ ເອຊະຣາຈຶ່ງໄດ້ປະກາດວ່າ ການແຕ່ງງານເຫຼົ່ານີ້ບໍ່ເປັນຄວາມຈິງ ເພາະວ່າພວກເຂົາໄດ້ລະເມີດກົດບັນຍັດຂອງພຣະເຈົ້າ. ພວກເຮົາບໍ່ຮູ້ວ່າ ໄດ້ເກີດສິ່ງໃດຂຶ້ນກັບຜູ້ເປັນເມຍແລະລູກທັງຫຼາຍທີ່ເກີດຂຶ້ນຈາກການແຕ່ງງານເຫຼົ່ານີ້. ພວກເຮົາບໍ່ຮູ້ວ່າ ການທີ່ພວກຜູ້ຍິງຕ່າງຊາດກັບລູກຂອງເຂົາກັບບ້ານນັ້ນໄດ້ປ່ຽນແປງຊຸມຊົນແນວໃດ. ພວກເຮົາຮູ້ພຽງວ່າ ຜູ້ເປັນຜົວນັ້ນຕ້ອງຮັບຜິດຊອບສົ່ງເມຍແລະລູກຂອງເຂົາກັບໄປ. ແລະພວກເຂົາພາກັນໄປໃສ? ພວກເຂົາໄດ້ກັບໄປບ້ານເກີດຂອງພວກເຂົາ.

ເມື່ອເວລາຜ່ານໄປໄລຍະໜຶ່ງ ຜູ້ຊາຍຢິວບາງຄົນກໍຕັດສິນໃຈແຕ່ງງານກັບຜູ້ຍິງຄົນຕ່າງຊາດອີກ. ມັນເປັນເລື່ອງງ່າຍທີ່ເຮົາຈະຕັດສິນຄົນເຫຼົ່ານີ້ທີ່ຢູ່ໃນສະໄໝກ່ອນສະໄໝເຮົາແມ່ນບໍ? ແຕ່ພວກເຮົາຈະຕ້ອງຈື່ວ່າ ພວກເຮົາຕ່າງກໍເປັນມະນຸດ. ພວກເຮົາມີຄວາມຍາກລຳບາກໃນການເຮັດສິ່ງທີ່ຖືກຕ້ອງໂດຍຕົວເຮົາເອງ. ພວກເຮົາຕ້ອງການເພິ່ງພາອຳນາດຂອງພຣະເຈົ້າເພື່ອເຮັດໃຫ້ພວກເຮົາເຂັ້ມແຂງ.