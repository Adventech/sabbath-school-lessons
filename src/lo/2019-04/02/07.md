---
title:  ສຶກສາເພີ່ມເຕີມ
date:   11/10/2019
---

ເນເຫມີຢາເປັນຜູ້ຊາຍທີ່ມັກການອະທິຖານ. “ເນເຫມີຢາມັກຈະຮ້ອງຫາພຣະເຈົ້າຢູ່ເລື້ອຍໆເພື່ອປະຊາຊົນຂອງເພິ່ນ. ແຕ່ເວລານີ້ ໃນຂະນະທີ່ເນເຫມີຢາອະທິຖານຢູ່ນັ້ນ ແຜນການອັນບໍລິສຸດກໍໄດ້ເຂົ້າມາໃນຄວາມຄິດຂອງເພິ່ນ. ເພິ່ນໄດ້ຕັດສິນໃຈວ່າຈະສ້າງກຳແພງເມືອງເຢລູຊາເລັມຂຶ້ນໃໝ່. ເພິ່ນຈະຊ່ອຍໃຫ້ອິດສະລາເອນເປັນປະເທດທີ່ເຂັ້ມແຂງອີກເທື່ອໜຶ່ງ. ແຕ່ກ່ອນອື່ນນັ້ນ ເພິ່ນຈະຕ້ອງໄດ້ຮັບການຊ່ອຍເຫຼືອຈາກກະສັດສາກ່ອນ. ແລ້ວເນເຫມີຢາ ຈຶ່ງຈະໄດ້ເຄື່ອງມືແລະອຸຸປະກອນທີ່ຈຳເປັນສຳລັບການກໍ່ສ້າງ. ດັ່ງນັ້ນ ເນເຫມີຢາ ຈຶ່ງໄດ້ຂໍໃຫ້ພຣະເຈົ້າອວຍພອນເພິ່ນ. ເນເຫມີຢາໄດ້ອະທິຖານຂໍໃຫ້ພຣະເຈົ້າໄດ້ເຮັດໃຫ້ກະສັດຊ່ອຍເພິ່ນ. ຈາກນັ້ນ ເນເຫມີຢາ ຈຶ່ງສາມາດປະຕິບັດຕາມແຜນການຂອງພຣະເຈົ້າ. ເນເຫມີຢາອະທິຖານວ່າ “ໃນວັນນີ້ ຂໍພຣະອົງໂຜດປະທານໄຊຊະນະໃຫ້ແກ່ຂ້ານ້ອຍ ໂດຍບັນດານໃຫ້ເພິ່ນເມດຕາຂ້ານ້ອຍດ້ວຍເຖີດ.” (ເນເຫມີຢາ 1:11) ເນເຫມີຢາ ໄດ້ລໍຖ້າເປັນເວລາ 4 ເດືອນ ເພື່ອໃຫ້ພຣະເຈົ້າຕອບຄຳອະທິຖານຂອງເພິ່ນ. ແລະໃນເວລາທີ່ຖືກຕ້ອງນັ້ນ ພຣະເຈົ້າກໍໄດ້ໃຫ້ໂອກາດເພິ່ນເພື່ອທີ່ຈະຂໍໃຫ້ກະສັດຊ່ອຍເຫຼືອເພິ່ນ.” (ປຶ້ມທ່ານນາງເອເລັນຈີໄວທ໌)

**ຄຳຖາມຄົ້ນຄວ້າ**:

`1.	ອ່ານເນເຫມີຢາ 2:18. ຂໍ້ພຣະຄຳພີນີ້ ບອກຫຍັງພວກເຮົາກ່ຽວກັບເລື່ອງປະສົບການສ່ວນຕົວຂອງເຮົາກັບພຣະເຈົ້າ? ເລື່ອງເຫຼົ່ານີ້ມີພະລັງແນວໃດ? ເປັນຫຍັງຈຶ່ງເປັນເລື່ອງສຳຄັນທີ່ຊາວຢີວຕົກລົງທີ່ຈະຊ່ອຍຜູ້ປະກາດເນເຫມີຢາ ແລະ ສະໜັບສະໜູນວຽກງານຂອງເພິ່ນ?`

`2.	ອ່ານຄຳອະທິຖານຂອງເນເຫມີຢາ (ເນເຫມີຢາ 1:1-11) ໃນຫ້ອງຮຽນ. ຄຳອະທິຖານນີ້ສອນຫຍັງທ່ານ ທີ່ຈະຊ່ອຍໃຫ້ທ່ານໃກ້ຊິດກັບພຣະເຈົ້າຫຼາຍຂຶ້ນ? ຄຳອະທິຖານນີ້ສອນຫຍັງທ່ານກ່ຽວກັບການໄວ້ວາງໃຈໃນຄຳສັນຍາຂອງພຣະເຈົ້າ? ມັນສອນຫຍັງທ່ານກ່ຽວກັບການສາລະພາບ   ຄວາບາບຂອງທ່ານ ແລະ ການມອບຊີວິດຂອງທ່ານຢ່າງສົມບູນໃຫ້ກັບພຣະເຈົ້າ?`