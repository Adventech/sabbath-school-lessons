---
title:  ເນເຫມີຢາເວົ້າກັບກະສັດ
date:   08/10/2019
---

`ອ່ານເນເຫມີຢາ 2:1-8. ຂໍ້ພຣະຄຳພີເຫຼົ່ານີ້ບອກວ່າສິ່ງໃດເກີດຂຶ້ນ ເມື່ອເນເຫມີຢາອະທິຖານແລະຖືສິນອົດອາຫານ? ການຖືສິນອົດອາຫານຄື ການທີ່ຜູ້ໃດຜູ້ໜຶ່ງເລືອກທີ່ຈະຢຸດກິນອາຫານເປັນເວລາຫຼາຍມື້.`

ຄຳອະທິຖານຂອງເນເຫມີຢາຖືກຕອບໃນເດືອນນີຊັນ. ເດືອນນີຊັນແມ່ນເດືອນດຽວກັນກັບເດືອນເມສາ. ເວລານັ້ນເປັນປີ 444 ກ່ອນ ຄສ. ເວລາສີ່ເດືອນໄດ້ຜ່ານໄປແລ້ວ ຕັ້ງແຕ່ ຮານານີ ແລະ ຊາວຢີວ ບອກເນເຫມີຢາເຖິງຂ່າວຮ້າຍກ່ຽວກັບເມືອງເຢລູຊາເລັມ. ເປັນເວລາສີ່ເດືອນທີ່ເນເຫມີຢາອະທິຖານແລະຖືສິນອົດອາຫານ. ທຸກໆມື້ເນເຫມີຢາຈະຕ້ອງຄິດວ່າ ພຣະເຈົ້າບໍ່ໄດ້ຍິນສຽງພາວະນາຂອງເພີ່ນ. ແຕ່ພວກເຮົາຈະຕ້ອງຈື່ບາງຢ່າງ. ພຣະເຈົ້າຊົງຕອບຄຳອະທິຖານຂອງພວກເຮົາໃນເວລາທີ່ຖືກຕ້ອງ.

ພຣະເຈົ້າຊົງຈັດຕຽມໃຫ້ກະສັດ ພ້ອມທີ່ຈະຟັງຄຳເວົ້າຂອງເນເຫມີຢາ. ແລ້ວກະສັດກໍໃຫ້ຄວາມຊ່ອຍເຫຼືອ.

ພຣະເຈົ້າຊົງຊ່ອຍເນເຫມີຢາໃຫ້ເວົ້າກັບກະສັດແຫ່ງອານາຈັກເປີເຊຍ ກໍຄືກະສັດອາກຕາເຊເຊັດ I . ກະສັດອາກຕາເຊເຊັດເຮັດໃຫ້ເນເຫມີຢາເປັນຜູ້ປົກຄອງເໜືອຢູດາ. ນອກຈາກນັ້ນ ພຣະຄຳພີຍັງກ່າວວ່າ ພະລາຊີນີກໍຢູ່ໃນການປະຊຸມເທື່ອນີ້ດ້ວຍ. ເລື່ອງນີ້ບອກພວກເຮົາວ່າແນວໃດ? ພວກເຮົາຮູ້ວ່າມັນບໍ່ແມ່ນເລື່ອງປົກກະຕິສຳລັບລາຊີນີທີ່ຈະເຂົ້າຮ່ວມງານລ້ຽງໃຫຍ່. ດັ່ງນັ້ນ ມັນຈຶ່ງເປັນໄປໄດ້ທີ່ງານປະຊຸມຂອງເນເຫມີຢາກັບກະສັດນັ້ນເກີດຂຶ້ນໃນຊ່ວງເວລາກິນເຂົ້າແບບສ່ວນຕົວ. ເນເຫມີຢາ ບໍ່ໄດ້ກ່າວກ່ຽວກັບບັນຫາໃນເມືອງເຢລູຊາເລັມທັນທີ. ແຕ່ເພີ່ນໄດ້ເລີ່ມໂດຍການບອກເຖິງເຫດຜົນທີ່ເພິ່ນເອງໂສກເສົ້າໃຫ້ກະສັດໄດ້ຟັງ. ຕໍ່ມາ ເນເຫມີຢາຈຶ່ງບອກກະສັດກ່ຽວກັບເມືອງເຢລູຊາເລັມ. ພໍຮອດເວລານັ້ນ ເນເຫມີຢາກໍເປັນທີ່ໂປດປານຂອງກະສັດແລ້ວ.