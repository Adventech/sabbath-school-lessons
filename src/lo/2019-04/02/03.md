---
title:  ຄຳອະທິຖານຂອງເນເຫມີຢາ
date:   07/10/2019
---

`ໃຫ້ທ່ານອ່ານຄຳອະທິຖານໃນ ເນເຫມີຢາ 1:5-11. ຄຳອະທິຖານຂອງເພິ່ນລວມມີຈັກພາກສ່ວນທີ່ແຕກຕ່າງກັນ? ເປັນຫຍັງເນເຫມີຢາຈຶ່ງລວມໂຕເພີ່ນເອງໃສ່ໃນກຸ່ມທີ່ເຮັດຜິດໃນຄຳອະທິຖານຂອງເພິ່ນ?`

ເຈັດພາກສ່ວນຂອງຄຳອະທິຖານຂອງເນເຫມີຢາ:

* ພຣະເຈົ້າ ຊົງເປັນພຣະເຈົ້າທີ່ຍິ່ງໃຫຍ່. ພຣະອົງຊົງສຳແດງຄວາມເມດຕາ (ເນເຫມີຢາ 1:5)
    * ຂໍຊົງໂຜດຟັງຂ້ານ້ອຍ ພຣະອົງເຈົ້າຂ້າ (ເນເຫມີຢາ 1:6)
        * ເນເຫມີຢາສາລະພາບບາບຂອງເພິ່ນ ແລະ ຂອງປະຊາຊົນຂອງພຣະອົງ (ເນເຫມີຢາ 1:6,7)
            * ຂໍຊົງຈື່ຄຳສັນຍາຂອງພຣະອົງ (ເນເຫມີຢາ 1:8,9)
        * ພຣະອົງໄດ້ຊົງຊ່ອຍເຮົາໃຫ້ພົ້ນ (ເນເຫມີຢາ 1:10)
    * ຂໍໂຜດຟັງຂ້ານ້ອຍ ພຣະອົງເຈົ້າຂ້າ (ເນເຫມີຢາ 1:11)
* ພຣະເຈົ້າຂໍໂຜດອວຍພອນ ແລະ ສະແດງຄວາມເມດຕາແກ່ພວກເຮົາ (ເນເຫມີຢາ 1:11)

ຄຳອະທິຖານຂອງເນເຫມີຢານັ້ນ ກໍສວຍງາມ. ມັນສະແດງໃຫ້ພວກເຮົາເຫັນວ່າເນເຫມີຢາຮູ້ວ່າ ເພີ່ນແລະປະຊາຊົນຂອງເພີ່ນນັ້ນກໍເປັນຄົນຜິດບາບ. ຄຳອະທິຖານໄດ້ຈົບລົງດ້ວຍຄຳຮ້ອງຂໍພຣະເຈົ້າຊ່ອຍຈາກເນເຫມີຢາ. ກ່ອນອື່ນໝົດ ເພີ່ນກ່າວວ່າ ພຣະເຈົ້າຊົງຍິ່ງໃຫຍ່ແລະມີອຳນາດ. ແລ້ວເນເຫມີຢາກໍບອກວ່າ ພຣະເຈົ້າຊົງຮັກສາ ພັນທະສັນຍາທີ່ພິເສດຂອງພຣະອົງກັບປະຊາຊົນຂອງພຣະອົງ. ພຣະເຈົ້າສະແດງຄວາມເມດຕາຕໍ່ຜູ້ທີ່ຊົງຮັກພວກເຂົາ.