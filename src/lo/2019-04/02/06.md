---
title:  ເນເຫມີຢາຕຽມພ້ອມສຳລັບວຽກງານຂອງເພີ່ນ
date:   10/10/2019
---

`ເນເຫມີຢາ 2:11-20 ສະແດງໃຫ້ພວກເຮົາເຫັນສິ່ງຕ່າງໆທີ່ເນເຫມີຢາເຮັດເພື່ອຕຽມຕົວສ້າງກຳແພງເມືອງ. ເນເຫມີຢາໄດ້ເຮັດສິ່ງໃດແດ່?`

ພວກເຮົາສາມາດຮຽນຮູ້ຫຼາຍຢ່າງກ່ຽວກັບວິທີການເປັນຜູ້ນຳທີ່ດີຈາກສິ່ງທີ່ເນເຫມີຢາໄດ້ເຮັດເພື່ອກຽມພ້ອມ.

ບົດຮຽນທີ #1: ເນເຫມີຢາບໍ່ໄດ້ບອກຜູ້ໃດກ່ຽວກັບແຜນການຂອງເພີ່ນ. ເພີ່ນກ່າວວ່າ “(ຂ້າພະເຈົ້າ) ບໍ່ໄດ້ບອກໃຫ້ຜູ້ໃດຮູ້ກ່ຽວກັບສິ່ງທີ່ພຣະເຈົ້າບັນດານໃຈຂ້າພະເຈົ້າໃຫ້ເຮັດສຳລັບນະຄອນເຢລູຊາເລັມ” (ເນເຫມີຢາ 2:12). ຂໍ້ພຣະຄຳພີນີ້ສະແດງໃຫ້ພວກເຮົາເຫັນບາງຢ່າງທີ່ສຳຄັນ. ດັ່ງທີ່ພວກເຮົາເຫັນໄດ້ຢ່າງຊັດເຈນ ເນເຫມີຢາບໍ່ໄດ້ບອກແຜນການຂອງເພິ່ນໃຫ້ສັດຕູຮູ້. ແຕ່ເນເຫມີຢາກໍບໍ່ໄດ້ບອກຜູ້ນຳຊາວຢີວເຊັ່ນດຽວກັນ.

ເພິ່ນໄດ້ອອກໄປໃນເວລາກາງຄືນກັບກຸ່ມຜູ້ຊາຍຈຳນວນໜຶ່ງ. ພວກເຂົາໄດ້ເບິ່ງເມືອງເພື່ອກວດກາວຽກທີ່ຈຳເປັນຕ້ອງເຮັດ.

ບົດຮຽນທີ #2: ກ່ອນທີ່ເນເຫມີຢາຈະກະທຳສິ່ງໃດສິ່ງໜຶ່ງ ເພິ່ນກໍຈະເຮັດບາງຢ່າງທີ່ສຳຄັນກ່ອນ. ນັ້ນກໍຄື ເພິ່ນຈະວາງແຜນວຽກງານທີ່ຈະຕ້ອງເຮັດອອກມາສາກ່ອນ.

ບົດຮຽນທີ #3: ເວລານີ້ ເນເຫມີຢາພ້ອມທີ່ຈະເວົ້າກ່ຽວກັບແຜນການຂອງເພິ່ນ. ກ່ອນອື່ນໝົດ ເພິ່ນໄດ້ ບອກປະຊາຊົນຂອງພຣະເຈົ້າກ່ຽວກັບທຸກຢ່າງທີ່ພຣະເຈົ້າໄດ້ກະທຳເພື່ອນຳພາເພິ່ນ. ຕໍ່ມາ ເນເຫມີຢາກໍກ່າວເຖິງຄຳເວົ້າແລະຄຳສັນຍາທີ່ກະສັດບອກຈະໃຫ້ຄວາມຊ່ອຍເຫຼືອ. ຈາກນັ້ນ ການອັດສະຈັນກໍເກີດຂຶ້ນ. ຊາວຢີວກໍຕັດສິນໃຈທີ່ຈະສະໜັບສະໜູນການຕັດສິນຂອງເນເຫມີຢາເພື່ອທີ່ຈະສ້າງເມືອງຂຶ້ນໃໝ່. ແມ່ນແລ້ວ ບັນດາຜູ້ນຳຈາກລຸ່ມແມ່ນ້ຳນັ້ນຈະພະຍາຍາມທີ່ຈະຢຸດພວກເຂົາ. ແຕ່ພວກເຂົາກໍຈະດຳເນີນການຕໍ່ໄປເລື້ອຍໆ. ພຣະເຈົ້າໄດ້ເຮັດໃຫ້ກະສັດພ້ອມທີ່ຈະຊ່ອຍເນເຫມີຢາ. ເວລານີ້ພຣະເຈົ້າຈຶ່ງສະແດງໃຫ້ເນເຫມີຢາເຫັນວ່າ ພຣະອົງໄດ້ຊ່ອຍໃຫ້ປະຊາຊົນກຽມພ້ອມ ເຊັ່ນດຽວກັນ. ຜູ້ນຳຂອງປະຊາຊົນຂອງພຣະເຈົ້າໄດ້ຕົກລົງທີ່ຈະຊ່ອຍເນເຫມີຢາຢ່າງສຸດໃຈ. ພວກເຂົາໄດ້ຕອບເພິ່ນດ້ວຍຄວາມກ້າຫານແລະຄວາມເຂັ້ມແຂງ.