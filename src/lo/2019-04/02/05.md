---
title:  ກະສັດໄດ້ສົ່ງເນເຫມີຢາກັບບ້ານ
date:   09/10/2019
---

`ອ່ານເນເຫມີຢາ 2:9,10. ຂໍ້ພຣະຄຳພີເຫຼົ່ານີ້ບອກຫຍັງພວກເຮົາກ່ຽວກັບການໂຈມຕີທີ່ຈະເກີດຂຶ້ນກັບເນເຫມີຢາແລະຊາວຢີວໃນໄວໆນີ້. ແມ່ນໃຜຈະໂຈມຕີເນເຫມີຢາແລະຊາວຢີວ? ຜູ້ນຳເຫຼົ່ານີ້ຈະໂຈມຕີຜູ້ຮັບໃຊ້ຂອງພຣະເຈົ້າແລະປະຊາຊົນຂອງພຣະອົງໃນທາງໃດແດ່?`

ເນເຫມີຢາມາຮອດເມືອງເຢລູຊາເລັມໃນຊ່ວງເວລາປີ 445/444 ກ່ອນ ຄສ. ຈົດໝາຍຂອງກະສັດອາກຕາເຊເຊັດທີ່ຂຽນຫາຜູ້ປົກຄອງສອງຄົນກໍໄດ້ສ້າງບັນຫາຂຶ້ນໃນເມືອງຢູດາ. ຊັນບາລັດແລະໂຕບີອາໄດ້ພະຍາຍາມຢຸດເນເຫມີຢາກ່ອນທີ່ເພີ່ນຈະລົງມືເຮັດສິ່ງໃດສິ່ງໜຶ່ງລົງໄປ! ໂຕບີອາເປັນຊື່ຂອງຄົນຢີວ. ມັນມີຄວາມ  ໝາຍວ່າ ພຣະຜູ້ເປັນເຈົ້າຊົງແສນດີ.” (ບຸດຊາຍຂອງໂຕບີອາ ກໍຄື ເຢໂຮຮານານ ກໍມີຊື່ຢີວເຊັ່ນດຽວກັນ. ຊື່ນີ້ມີຄວາມໝາຍວ່າ “ພຣະຜູ້ເປັນເຈົ້າສຳແດງຄວາມເມດຕາ”). ໂຕບີອາໄດ້ຮັບໃຊ້ເປັນຜູ້ປົກຄອງເມືອງອຳໂມນ ຢູ່ພາກຕາເວັນອອກຂອງດິນແດນຢູດາ. ຊັນບາລາດ ຄືຜູ້ປົກຄອງຂອງເມືອງຊາມາເຣຍຢູ່ທາງພາກເໜືອ. ເກເຊັມ ຄົນອາຣັບ (ເນເຫມີຢາ 2:18,19) ກໍຄວບຄຸມດິນແດນທາງພາກໃຕ້. ແລະເກເຊັມ ກໍຄອບຄອງດິນແດນຂອງເອໂດມແລະໂມອາບ. ດັ່ງນັ້ນ ເຢລູຊາເລັມຈຶ່ງມີສັດຕູຢູ່ທຸກດ້ານ! ຜູ້ປົກຄອງປະເທດທັງຫຼາຍທີ່ຢູ່ອ້ອມຂ້າງເຢລູຊາເລັມກໍບໍ່ຕ້ອງການກ່ຽວຂ້ອງກັບ ເນເຫມີຢາ. ເປັນຫຍັງຈຶ່ງເປັນແບບນັ້ນ? ກໍເພາະວ່າ ເພີ່ນໄດ້ສະແດງຄວາມເມດຕາຕໍ່ຄົນທຸກຍາກແລະຄົນອື່ນໆທີ່ຜູ້ນຳຊົ່ວຮ້າຍເຫຼົ່ານີ້ກົດຂີ່ຂົ່ມເຫັງ.