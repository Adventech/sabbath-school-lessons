---
title:  ອຳນາດໃນການປ່ຽນແປງຊີວິດ
date:   22/12/2019
---

ພຣະຄຳພີສະແດງໃຫ້ພວກເຮົາເຫັນຕົວຢ່າງຂອງຜູ້ນຳ ທັງຜູ້ນຳທີ່ດີແລະຜູ້ນຳທີ່ບໍ່ດີ. ບາງເທື່ອ ຜູ້ນຳກໍອາດຈະດີໃນຊ່ວງເວລາໜຶ່ງແລະຕໍ່ມາກໍບໍ່ດີ. ຜູ້ນຳທີ່ບໍ່ດີກໍເຮັດບາງຢ່າງທີ່ດີໃນບາງເວລາ. ສ່ວນຜູ້ນຳທີ່ດີນັ້ນ ກໍເຮັດສິ່ງທີ່ບໍ່ດີໃນບາງເທື່ອ. ຢ່າລືມວ່າຜູ້ນຳທຸກຄົນກໍເປັນມະນຸດ. ພວກເຂົາສາມາດເລືອກທີ່ຈະເຮັດສິ່ງທີ່ດີແລະສິ່ງທີ່ຊົ່ວຮ້າຍໄດ້.

ບັນຫາກໍ່ຄື ຜູ້ນຳນັ້ນມີອຳນາດຫຼາຍກວ່າຄົນສ່ວນຫຼາຍ ທີ່ຈະປ່ຽນແປງຊີວິດຫຼາຍໆຊີວິດ. ດັ່ງນັ້ນ ມັນຈຶ່ງເປັນເລື່ອງທີ່ສຳຄັນຫຼາຍທີ່ຜູ້ນຳຈະຕ້ອງປະຕິບັດຕາມຄວາມຈິງໃນພຣະຄຳພີໃນຊີວິດຂອງພວກເຂົາເອງ.

**ໃຫ້ທ່ານເປີດຂໍ້ພຣະຄຳພີລຸ່ມນີ້. ທ່ານເຫັນຕົວຢ່າງຂອງຜູ້ນຳແບບໃດແດ່ໃນຂໍ້ພຣະຄຳພີເຫຼົ່ານີ້? ເປັນຕົວຢ່າງທີ່ດີ ຫຼື ບໍ່ດີ. ຈົ່ງອະທິບາຍຄຳຕອບຂອງທ່ານ.**

`ເຣໂຫໂບອາມ ( 1ກະສັດ 12:1-16)`

`ເປໂຕ (ກິດຈະການ 15:7-11)`

`ໂຢຊີອາ (2 ກະສັດ 23:1-10)`

`ເດໂບຣາ (ຜູ້ປົກຄອງ 4:1-6)`

`ອາຫັບ (1 ກະສັດ 21:1-16)`

`ເລື່ອງເຫຼົ່ານີ້ກໍເປັນພຽງບາງຕົວຢ່າງຂອງຜູ້ນຳໃນພຣະຄຳພີ. ທ່ານຮຽນຮູ້ບົດຮຽນອັນໃດຈາກຊີວິດຂອງພວກເຂົາກ່ຽວກັບສິ່ງຕ່າງໆທີ່ເຮັດໃຫ້ເປັນຜູ້ນຳທີ່ດີແລະບໍ່ດີ? ບົດຮຽນເຫຼົ່ານີ້ສາມາດຊ່ວຍພວກເຮົາໃນສິ່ງຕ່າງໆທີ່ພວກເຮົາເຮັດໃນຊີວິດແນວໃດ?`