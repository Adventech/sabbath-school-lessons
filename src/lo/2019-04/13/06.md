---
title:  ຫົວໃຈທີ່ບໍ່ມີຄວາມຈອງຫອງ
date:   26/12/2019
---

`ໃຫ້ທ່ານອ່ານກ່ຽວກັບການຕັດສິນໃຈຂອງເອຊະຣາໃນ ພຣະທຳເອຊະຣາ 8:21-23,31,32. ເອຊະຣາໄດ້ຕັດສິນໃຈໃນເລື່ອງໃດ? ທ່ານຄິດວ່າມັນເປັນເລື່ອງໂງ່ເຂົາ ຫຼື ກ້າຫານ? ເອຊະຣາ ແລະ ປະຊາຊົນສະແດງໃຫ້ເຫັນວ່າພວກເຂົາບໍ່ມີຄວາມອວດອົ່ງໃນໃຈແນວໃດ?`

ເອຊະຣາກໍປະຕິບັດສິ່ງຕ່າງໆດ້ວຍຄວາມເຊື່ອ. ເພິ່ນບໍ່ໄດ້ພຽງແຕ່ຄາດຫວັງໃຫ້ພຣະເຈົ້າຊ່ວຍເພິ່ນ. ເພິ່ນ ແລະປະຊາຊົນໄດ້ມາປະຊຸມກັນ. ຈາກນັ້ນ ພວກເຂົາກໍຖືສິນອົດ ຫຼືອົດອາຫານເປັນໄລຍະເວລາໃດໜຶ່ງ. ພວກເຂົາອະທິຖານກ່ຽວກັບບັນຫາຂອງພວກເຂົາ. ພວກເຂົາໃຊ້ເວລາກັບພຣະເຈົ້າ. ພວກເຂົາເຂົ້າຫາພຣະເຈົ້າໂດຍບໍ່ມີຄວາມຍີ່ງຈອງຫອງໃນຫົວໃຈຂອງເຂົາ. ພວກເຂົາຂໍໃຫ້ພຣະເຈົ້າປົກປັກຮັກສາພວກເຂົາໃນການເດີນທາງກັບບ້ານເກີດເມືອງນອນ. ພວກເຂົາຕ້ອງການໃຫ້ການຊ່ວຍເຫຼືອຄັ້ງນີ້ຂອງພຣະເຈົ້ານັ້ນເປັນສັນຍາລັກໃຫ້ກະສັດແຫ່ງອານາຈັກເປີເຊຍໄດ້ເຫັນ. ພວກເຂົາຕ້ອງການສະແດງໃຫ້ກະສັດເຫັນວ່າ ພຣະເຈົ້ານັ້ນຊົງຍິ່ງໃຫຍ່ແລະມີພະລັງອຳນາດຍິ່ງໃຫຍ່. ພຣະເຈົ້າຊົງຕອບຄຳອະທິຖານຂອງພວກເຂົາ.

`ອ່ານເນເຫມີຢາ 5:14-19. ເນເຫມີຢາໄດ້ສະແດງໃຫ້ເຫັນວ່າ ເພິ່ນບໍ່ມີຄວາມອວດອົ່ງໃນໃຈຂອງເພີ່ນແນວໃດ?`

ເນເຫມີຢາຄືຜູ້ນຳສູງສຸດໃນຢູດາໃນເວລານັ້ນ ແຕ່ເພິ່ນໄດ້ປະຕິບັດໂຕຄືກັບກະສັດຫຼືບໍ? ບໍ່ເລີຍ. ກົງກັນຂ້າມ  ເພິ່ນປະຕິບັດຕົນເອງຄືກັບເປັນຜູ້ຮັບໃຊ້. ໂດຍການກະທຳແບບນີ້ ຊີວິດຂອງເນເຫມີຢາຈຶ່ງໄດ້ສະແດງໃຫ້ເຫັນຊີວິດ ແລະຄຳສອນຂອງພຣະເຢຊູ. ພຣະເຢຊູໄດ້ຊົງສອນພວກເຮົາວ່າ ວິທີການນຳພາຄົນອື່ນໃຫ້ດີທີ່ສຸດນັ້ນຄືການຮັບໃຊ້ພວກເຂົາ. ພຣະເຢຊູໄດ້ເຮັດແບບນັ້ນຕະຫຼອດຊີວິດຂອງພຣະອົງໃນໂລກນີ້. ພວກເຮົາຈະຕ້ອງເຮັດແບບດຽວກັນໃນມື້ນີ້.