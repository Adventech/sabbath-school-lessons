---
title:  ຜູ້ນຳໃນປະເທດອິດສະຣາເອນ
date:   21/12/2019
---

### ອ່ານສຳລັບບົດຮຽນອາທິດນີ້ 
ຜູ້ປົກຄອງ 4:1-16; 1 ກະສັດ 15:26,34; ເນເຫມີຢາ 4:7-23; ເອຊະຢາ 7:8-10; ເອຊະຢາ 8:21-23,31,32.

> <p>ຂໍ້ຄວນຈຳ</p>
> "ດັ່ງນັ້ນ ປະຊາຊົນທຸກຄົນຈຶ່ງກັນຄືນເມື່ອບ້ານເຮືອນຂອງໃຜລາວ; ພວກເຂົາກິນແລະດື່ມດ້ວຍຄວາມຊົມຊື່ນຍິນດີ ພ້ອມແບ່ງປັນສິ່ງທີ່ພວກຕົນມີຢູ່ນັ້ນໃຫ້ແກ່ຜູ້ອື່ນດ້ວຍ; ເພາະພວກເຂົາເຂົ້າໃຈສິ່ງທີ່ພວກຜູ້ນຳໄດ້ອ່ານສູ່ຟັງນັ້ນ." (ເນເຫມີຢາ 8:12)

ໃນອາທິດນີ້ ພວກເຮົາຈະມາເບິ່ງຕົວຢ່າງຂອງຜູ້ນຳໃນພຣະຄຳພີ. ຊີວິດຂອງພວກເຂົາສາມາດສອນບົດຮຽນອັນໃດແກ່ພວກເຮົາ? ແນ່ນອນ ພວກເຮົາຈະມາເບີ່ງຕົວຢ່າງຂອງເອຊະຣາ ແລະ ເນເຫມີຢາ. ແຕ່ພວກເຮົາກໍຈະໄປເບິ່ງຜູ້ນຳຄົນອື່ນໆເຊັ່ນດຽວກັນ. ພວກເຮົາຈະຕ້ອງເບິ່ງສິ່ງຕ່າງໆທີ່ເຮັດໃຫ້ຜູ້ຊາຍແລະຜູ້ຍິງເຫຼົ່ານີ້ເປັນຜູ້ນຳທີ່ດີ. ສິ່ງເຫຼົ່ານີ້ກໍຄົງຈະເຮັດໃຫ້ຄົນເປັນຜູ້ນຳທີ່ດີໃນປັດຈຸບັນໄດ້ເຊັ່ນ. ບາງທີທ່ານອາດບໍ່ຮູ້ສຶກວ່າທ່ານເປັນຜູ້ນຳໃນເວລານີ້. ແຕ່ໃຫ້ທ່ານຈື່ວ່າ ພວກເຮົາຕ່າງມີຄົນທີ່ເຂົ້າມາໃນຊີວິດຂອງເຮົາ. ພວກເຮົາມີອຳນາດໃນການປ່ຽນແປງຊີວິດຂອງເຂົາໃຫ້ດີຂຶ້ນ. ດັ່ງນັ້ນ ບົດຮຽນຊີວິດຂອງພວກເຂົາທີ່ມີສຳລັບເຮົາກໍແມ່ນສຳລັບທຸກໆຄົນ.

ພຣະຄຳພີມີຄວາມສຳຄັນໃນຊີວິດຂອງຜູ້ນຳທີ່ພວກເຮົາຈະມາສຶກສາເບິ່ງໃນອາທິດນີ້. ພຣະຄຳພີໄດ້ປ່ຽນແປງແນວຄິດແລະຊີວິດຂອງພວກເຂົາ. ນອກຈາກນັ້ນ ພຣະຄຳພີຍັງໄດ້ຊ່ວຍນຳຊີວິດໃໝ່ທາງດ້ານຈິດວິນຍານ ແລະປ່ຽນຊີວິດຊອງປະຊາຊົນຂອງພຣະເຈົ້າ. ໃນທາງດຽວກັນ ພວກເຮົາຈະຕ້ອງເຮັດໃຫ້ຄຳສອນຂອງພຣະຄຳພີເປັນສ່ວນທີ່ສຳຄັນຫຼາຍໃນຊີວິດຂອງເຮົາ.