---
title:  ຂໍ້ຄິດເພີ່ມເຕີມ
date:   27/12/2019
---

"ພຣະເຈົ້າໄດ້ເລືອກເອົາເຊຣູບາເບນ, ເອຊະຣາ ແລະເນເຫມີຢາ ເພື່ອເຮັດວຽກງານທີ່ພິເສດ. ຜູ້ນຳເຫຼົ່ານີ້ໄດ້ຊ່ວຍກໍ່ສ້າງເມືອງເຢຣູຊາເລັມຂຶ້ນມາໃໝ່. ສັດຕູທັງຫຼາຍກໍໄດ້ພະຍາຍາມຢຸດວຽກການກໍ່ສ້າງຂອງພວກເຂົາ. ແຕ່ຜູ້ນຳກໍດຳເນີນວຽກງານທີ່ພຣະເຈົ້າໄດ້ມອບໃຫ້ພວກເຂົາຕໍ່ໄປ. ພວກເຂົາໄດ້ໄວ້ວາງໃຈໃນພຣະເຈົ້າ. ພວກເຂົາມີຫົວໃຈທີ່ບໍ່ມີຄວາມອວດອົ່ງທະນົງຕົວ. ພວກເຂົາເພິ່ງພາພຣະເຈົ້າຢ່າງໜັກແໜ້ນ. ພວກເຂົາເຊື່ອວ່າພຣະເຈົ້າຈະເຮັດໃຫ້ຄວາມຈິງຂອງພຣະອົງນັ້ນໄດ້ຮັບໄຊຊະນະ. ເນເຫມີຢາໄດ້ເຮັດສິ່ງດຽວກັນກັບສິ່ງທີ່ກະສັດເຮເສກຽນເຮັດດົນມາແລ້ວ. "ເພິ່ນສັດຊື່ຕໍ່ພຣະເຈົ້າຢາເວ, ເຊື່ອຟັງພຣະອົງສະເໝີ ແລະຖືຮັກສາຄຳສັ່ງທຸກຂໍ້ທີ່ພຣະເຈົ້າຢາເວໄດ້ມອບໃຫ້ແກ່ໂມເຊນັ້ນຢ່າງລະມັດລະວັງ. ດັ່ງນັ້ນ ພຣະເຈົ້າຢາເວຈຶ່ງສະຖິດຢູ່ກັບເພີ່ນ ແລະທຸກສິ່ງທີ່ເພິ່ນເຮັດກໍສຳເລັດຜົນ. " (2 ກະສັດ 18:6,7)" (ປື້ມທ່ານນາງເອເລັນຈີ ໄວ)

**ຄຳຖາມຄົ້ນຄວ້າ**

`1.	ເປັນຫຍັງ ມັນຈຶ່ງເປັນການຍາກສຳລັບຜູ້ນຳທີ່ຈະເປັນຜູ້ຮັບໃຊ້? ແມ່ນຫຍັງຄືອຸປະສັກ? ໃນເວລາດຽວກັນ ເປັນຫຍັງການເປັນຜູ້ນຳທີ່ເປັນຜູ້ຮັບໃຊ້ຈຶ່ງເປັນເລື່ອງດີ? ເປັນຫຍັງ ມັນຈຶ່ງສຳຄັນທີ່ຜູ້ນຳທີ່ເປັນຄຣິສຕຽນເປັນດັ່ງຜູ້ຮັບໃຊ້ໃນເວລາດຽວກັນ?`

`2.	ທັງເອຊະຣາ ແລະ ເນເຫມີຢາເປັນຜູ້ຊາຍທີ່ອະທິຖານຢູ່ສະເໝີ. ໃຫ້ເຮົາລອງນັບເບິ່ງວ່າ ຄຳວ່າ "ອະທິຖານ" ແລະ "ໄດ້ອະທິຖານ" ນັ້ນ ປາກົດຂຶ້ນຈັກເທື່ອໃນພຣະທຳເອຊະຣາແລະເນເຫມີຢາ. ທ່ານຈະເຫັນຊາຍສອງຄົນນີ້ອະທິຖານຢ່າງບໍ່ຢຸດຢ່ອນ! ສິ່ງນີ້ບອກພວກເຮົາວ່າ ພວກເຮົາຈຳເປັນຕ້ອງອະທິຖານຫຼາຍຊ່ຳໃດ?`

`3.	"ເພິ່ນ (ເຮເຊກຽນ) ສັດຊື່ຕໍ່ພຣະເຈົ້າຢາເວ, ເຊື່ອຟັງພຣະອົງສະເໝີ ແລະຖືຮັກສາຄຳສັ່ງທຸກຂໍ້ທີ່ພຣະເຈົ້າຢາເວໄດ້ມອບໃຫ້ແກ່ໂມເຊນັ້ນຢ່າງລະມັດລະວັງ" (2 ກະສັດ 18:6). ພວກເຮົາຈະໝັ້ນຄົງສັດຊື່ຕໍ່ອົງພຣະຜູ້ເປັນເຈົ້າໄດ້ແນວໃດ? ຂໍ້ພຣະຄຳພີນີ້ໃຫ້ຄຳຕອບອັນໃດແກ່ພວກເຮົາ?`