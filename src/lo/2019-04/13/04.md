---
title:  ກຳລັງໃຈ ແລະ ອຳນາດທີ່ຈະເຮັດດີ
date:   24/12/2019
---

ເນເຫມີຢາໄດ້ສະແດງໃຫ້ເຫັນຄວາມກ້າຫານໃນເນເຫມີຢາ 4:7-23? ແມ່ນຫຍັງໄດ້ໃຫ້ຄວາມກ້າຫານນີ້ກັບເພິ່ນ?

ເນເຫມີຢາໄດ້ຕໍ່ສູ້ກັບສັດຕູຂອງປະຊາຊົນຂອງພຣະອົງ. ສັດຕູໄດ້ພະຍາຍາມເຮັດໃຫ້ຊາວຢິວຢ້ານກົວ. ເນເຫມີຢາກໍລົງມືປະຕິບັດ. ເພິ່ນໄດ້ໃຫ້ປະຊາຊົນຕຽມພ້ອມສຳລັບການຕໍ່ສູ້. ເນເຫມີຢາບໍ່ໄດ້ບອກວ່າ "ເອົາລະພຣະເຈົ້າເອີຍ ຂໍພຣະອົງຊົງລົງມືຈັດການເລື່ອງນີ້ທັງໝົດສາ!" ບໍ່ແມ່ນເລີຍ. ເນເຫມີຢາໄດ້ບອກປະຊາຊົນໃຫ້ເຮັດສ່ວນຂອງພວກເຂົາເຊັ່ນດຽວກັນ. ປະຊາຊົນໄດ້ຈັບດາບແລະອາວຸດອື່ນໆມາໄວ້. ພວກເຂົາຈັບອາວຸດເຫຼົ່ານີ້ໄວ້ໃນຂະນະທີ່ພວກເຂົາເຮັດວຽກກໍ່ສ້າງ. ພວກເຂົາໄດ້ສ້າງກຳແພງຄືນໃໝ່. ເນເຫມີຢາເປັນຜູ້ນຳທີ່ດີ. ດັ່ງນັ້ນ ຊາວຢິວຈຶ່ງໄວ້ວາງໃຈໃນພຣະເຈົ້າ. ພວກເຂົາບໍ່ຮູ້ສຶກຢ້ານ. ເນເຫມີຢາໄດ້ສະໜັບສະໜູນໃຫ້ປະຊາຊົນໄດ້ປົກປ້ອງເມືອງຂອງພວກເຂົາ. ເນເຫມີຢາເຊື່ອໃນປະຊາຊົນຂອງເພິ່ນ. ເພີ່ນໄດ້ຊ່ວຍເຫຼືອພວກເຂົາ. ເພິ່ນໄດ້ເຮັດວຽກກັບພວກເຂົາ ແລະໄດ້ສະແດງໃຫ້ພວກເຂົາເຫັນວ່າຈະຕ້ອງເຮັດສິ່ງໃດໃນເວລາທີ່ຍາກລຳບາກ. ເພິ່ນໄດ້ໃຫ້ພະລັງທີ່ພວກເຂົາຈຳເປັນຕ້ອງມີເພື່ອທີ່ຈະເຮັດວຽກໄດ້ດີ. ແຕ່ເນເຫມີຢາກໍບໍ່ໄດ້ພຽງແຕ່ບອກປະຊາຊົນວ່າຈະຕ້ອງເຮັດສິ່ງໃດ. ເພີ່ນບໍ່ໄດ້ອອກຄຳສັ່ງຕ່າງໆແລ້ວກໍກັບໄປລີ້ຢູ່ໃນຫ້ອງຂອງເພິ່ນ. ບໍ່, ເພິ່ນໄດ້ຢືນຄຽງບ່າຄຽງໄລ່ກັບປະຊາຊົນທີ່ຢູ່ຂ້າງກຳແພງເມືອງ. ເພີ່ນກໍໄດ້ເຮັດວຽກໜັກຮ່ວມກັບພວກເຂົາ.

`ອ່ານຢາໂກໂບ 2:18. ຊີວິດຂອງເນເຫມີຢາສະແດງໃຫ້ພວກເຮົາເຫັນຄວາມຈິງໃນຂໍ້ພຣະຄຳພີນີ້ແນວໃດ?`