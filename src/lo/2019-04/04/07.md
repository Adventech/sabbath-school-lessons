---
title:  ຂໍ້ຄິດເພີ່ມເຕີມ
date:   25/10/2019
---

“ບັນດາຜູ້ກໍ່ສ້າງເມືອງໃນສະໄໝເນເຫມີຢານັ້ນກໍພົບກັບການໂຈມຕີຈາກສັດຕູ ແລະ ຈາກຄົນທີ່ບອກວ່າເປັນມິດສະຫາຍກັບເຂົາ. ຜູ້ກໍ່ສ້າງເຫຼົ່ານີ້ກໍເສຍກຳລັງໃຈແລະໄດ້ຢຸດການເຮັດວຽກ. ໃນທຸກມື້ນີ້ ພວກເຮົາຜູ້ທີ່ເຮັດວຽກງານຮັບໃຊ້ພຣະເຈົ້ານັ້ນກໍຈະປະສົບກັບບັນຫານີ້ເຊັ່ນດຽວກັນ. ພຣະເຈົ້າຈະທົດລອງເບິ່ງຄຣິສຕຽນ. ແມ່ນແລ້ວ ພວກເຂົາຈະຖືກທົດລອງໂດຍຄວາມໂກດຮ້າຍຄວາມກຽດຊັງ ແລະ ວິນຍານທີ່ຊົ່ວຮ້າຍຂອງສັດຕູຂອງເຂົາ. ນອກຈາກນັ້ນ ພວກເຂົາຍັງຈະຖືກທົດລອງໂດຍຄົນທີ່ບອກວ່າເປັນມິດສະຫາຍ ແຕ່ໃນຄວາມຈິງບໍ່ແມ່ນ. ມິດສະຫາຍເຫຼົ່ານີ້ກໍກຽດຄ້ານ. ພວກເຂົາບໍ່ເຮັດຕາມທີ່ພວກເຂົາກ່າວຕະຫຼອດເວລາ. ພວກເຂົາບໍ່ສົນໃຈກ່ຽວກັບການຊ່ອຍປະຊາຊົນຂອງພຣະເຈົ້າ. ພວກເຂົາເປັນຜູ້ທີ່ເຊື່ອໃຈບໍ່ໄດ້” (ປຶ້ມທ່ານນາງເອເລັນຈີໄວທ໌)

**ຄຳຖາມຄົ້ນຄວ້າ**

`1.	ການສຶກສາປະຫວັດຂອງພຣະຄຳພີກໍສະແດງໃຫ້ພວກເຮົາເຫັນອັນຕະລາຍທີ່ພວກເຮົາຈະປະເຊີນໃນເວລາທີ່ພວກເຮົາປະຖິ້ມຄວາມເຊື່ອຂອງເຮົາ. ຄົນເຮົາມັກຈະຢຸດເຮັດສິ່ງທີ່ພວກເຂົາຮູ້ວ່າຖືກຕ້ອງເພື່ອວ່າພວກເຂົາຈະໄດ້ຄວາມຮັ່ງມີ, ອຳນາດ ຫຼື ຊື່ສຽງ. ເປັນເລື່ອງເສົ້າທີ່ປະຫວັດສາດທັງໝົດຂອງຊົນຊາດອິດສະລະເອນນັ້ນກໍສະແດງໃຫ້ພວກເຮົາເຫັນວ່າເລື່ອງນີ້ເປັນຄວາມຈິງ. ພວກເຮົາສາມາດປະຕິບັດຕາມຄວາມຈິງຂອງພຣະຄຳພີອັນໃດ ເພື່ອທີ່ຈະບໍ່ເຮັດຜິດ ຄືກັບ ຊົນຊາດອິດສະລາເອນອີກ? ແມ່ນຫຍັງຈະຊ່ອຍໃຫ້ພວກເຮົາຍຶດໝັ້ນຕໍ່ຄວາມເຊື່ອຂອງພວກເຮົາ?`