---
title:  ວຽກງານໄດ້ຢຸດສະງັດ
date:   22/10/2019
---

`“ສັດຕູ” ໄດ້ເຮັດສິ່ງໃດເພື່ອພະຍາຍາມຢຸດວຽກງານ ການກໍ່ສ້າງໃນເມືອງເຢລູຊາເລັມໃນ ເອຊະຣາ 4:6-24?`

ຄົນທັງຫຼາຍໃນດິນແດນອ້ອມຂ້າງເຢລູຊາເລັມນັ້ນກໍພາກັນຂຽນຈົດໝາຍ. ກ່ອນອື່ນໝົດ ພວກເຂົາໄດ້ຂຽນຈົດໝາຍຫາກະສັດ ດາຣິອຸດ (ເອຊະຣາ ບົດທີ 5 ແລະ 6). ແລ້ວພວກເຂົາກໍໄດ້ຂຽນຈົດໝາຍຫາກະສັດເຊເຊັດ. ແລະ ໃນທີ່ສຸດພວກເຂົາກໍຂຽນຈົດໝາຍຫາກະສັດ ອາກຕາເຊເຊັດ. ຈົດໝາຍເຫຼົ່ານີ້ໄດ້ກ່າວຫາວ່າ ຊາວຢີວນັ້ນໄດ້ສ້າງບັນຫາໃນອານາຈັກເປີເຊຍ. ສັດຕູໄດ້ເຕືອນບອກວ່າ ສິ່ງຮ້າຍແຮງຈະເກີດຂຶ້ນຖ້າຫາກຊາວຢີວສ້າງເມືອງຂອງພວກເຂົາຄືນໃໝ່: ກະສັດ ເປີເຊຍຈະສູນເສຍອຳນາດໃນເມືອງ. ພວກສັດຕູໄດ້ຂໍໃຫ້ກະສັດເປີເຊຍໄດ້ຈື່ຈຳບັນຫາທັງໝົດທີ່ຊາວຢີວເຄີຍສ້າງໄວ້ໃນອະດີດ. ສັດຕູໄດ້ຕົວະເລື່ອງເຫດຜົນທີ່ຊາວຢີວຕ້ອງການສ້າງເມືອງຂອງເຂົາ. ພວກເຂົາບອກວ່າ ແມ່ນຍ້ອນຊາວຢີວຕ້ອງການຕໍ່ສູ້ເພື່ອເອົາອິດສະຫຼະພາບຈາກອານາຈັກເປີເຊຍ. ເປັນເລື່ອງໜ້າເສົ້າທີ່ກະສັດອາກຕາເຊເຊັດນັ້ນ ເຊື່ອຄຳຫຼອກລວງເຫຼົ່ານີ້. ກະສັດຈຶ່ງໄດ້ສັ່ງໃຫ້ວຽກງານການກໍ່ສ້າງໃນເມືອງເຢລູຊາເລັມນັ້ນຢຸດລົງ. ສັດຕູຂອງພຣະເຈົ້າໄດ້ສົ່ງກອງທັບມາທີ່ເມືອງເຢລູຊາເລັມ. ກອງທັບນີ້ໄດ້ມາເພື່ອຄວບຄຸມ ບໍ່ໃຫ້ຜູ້ໃດສ້າງເມືອງໄດ້ເລີຍຈັກຄົນ. ວຽກງານຂອງພຣະເຈົ້າຈຶ່ງໄດ້ຢຸດສະງັກລົງ.

ເປັນຫຍັງຊາວຢີວຈຶ່ງຢຸດການກໍ່ສ້າງ? ພວກເຂົາຮູ້ວ່າ ພຣະເຈົ້າຕ້ອງການໃຫ້ພວກເຂົາສ້າງເມືອງເຢລູຊາເລັມຂຶ້ນມາໃໝ່ແມ່ນບໍ່? ດັ່ງນັ້ນ ແມ່ນຫຍັງໄດ້ມາກີດກັນການເຮັດວຽກຂອງພວກເຂົາ? ໃຫ້ທ່ານອ່ານເອຊະຣາ 4:23,24 ສຳລັບຄຳຕອບ.