---
title:  ຂໍ້ຄິດເພີ່ມເຕີມ
date:   01/11/2019
---

ກົດຂອງ “ພຣະເຢຊູ” ໃນມັດທາຍ 5:37 ນັ້ນກໍເຕືອນພວກເຮົາກ່ຽວກັບການເວົ້າສິ່ງທີ່ບໍ່ເປັນປະໂຫຍດ. ນອກຈາກນັ້ນ ກົດນີ້ ກໍຍັງເຕືອນພວກເຮົາບໍ່ໃຫ້ໃຊ້ຄຳສາຍແຊ່ງ ຫຼື ຄຳຫຍາບຄາຍ. ກົດຂອງພຣະອົງນັ້ນເຕືອນພວກເຮົາບໍ່ໃຫ້ເວົ້າສິ່ງດີໆກັບຄົນອື່ນ ໂດຍທີ່ພວກເຮົາບໍ່ໄດ້ເຈດຕະນາທີ່ຈະເວົ້າແບບນັ້ນ. ກົດຂອງພຣະອົງເຕືອນພວກເຮົາບໍ່ໃຫ້ຕົວະ ຫຼື ເສີມແຕ່ງຄວາມຈິງ. ກົດຂອງພຣະອົງກໍເຕືອນພວກເຮົາ ບໍ່ໃຫ້ຕົວະຍົວະຄົນອື່ນ ເມື່ອພວກເຮົາເຮັດທຸລະກິດກັບພວກເຂົາ. ນັ້ນຄືວິທີການປະຕິບັດຂອງຜູ້ທີ່ບໍ່ເປັນຄຣິສຕຽນ. ກົດຂອງພຣະເຢຊູນັ້ນສອນພວກເຮົາວ່າ ບໍ່ມີໃຜຄວນພະຍາຍາມເຮັດໃຫ້ຄົນຄິດວ່າ ເຂົາເປັນໃນສິ່ງທີ່ພວກເຂົາບໍ່ໄດ້ເປັນ. ຄຳເວົ້າຂອງເຮົາຄວນຈະກົງກັບຄວາມເປັນຈິງທີ່ພວກເຮົາຄິດໃນໃຈຢູ່ສະເໝີ. ເມື່ອເປັນແບບນັ້ນຄຳເວົ້າຂອງເຮົາກໍຈະເປັນຄວາມຈິງ. (ປຶ້ມທ່ານນາງເອເລັນຈີໄວທ໌)

**ຄຳຖາມຄົ້ນຄວ້າ**

`1.	ແມ່ນຫຍັງຄືສາເຫດອັນສຳຄັນສຳລັບບັນຫາຕ່າງໆທີ່ພວກເຮົາມີກັບເງິນຄຳ, ຄວາມສຳພັນ ແລະ ຄອບຄົວ? ເປັນຫຍັງຄວາມເຫັນແກ່ໂຕຈຶ່ງເປັນຄຳຕອບຕໍ່ຄຳຖາມນີ້? ພວກເຮົາສາມາດເຮັດສິ່ງໃດເພື່ອປົກປ້ອງໃຈຂອງເຮົາໃຫ້ຫ່າງຈາກຄວາມເຫັນແກ່ໂຕ?`

`2.	ຄົນຂອງພຣະເຈົ້າສາມາດຫຼີກເວັ້ນຄວາມໂລບໄດ້ແນວໃດ? ພຣະເຈົ້າຊົງໃຫ້ຄຳແນະນຳອັນໃດເພື່ອຕັດຄວາມໂລບອອກຈາກໃຈຂອງເຮົາ? ໃຫ້ທ່ານສຶກສາຂໍ້ພຣະຄຳພີເຫຼົ່ານີ້ສຳລັບຄຳຕອບ: ເອຊະຢາ 58:3-12 ແລະ ມີກາ 6:6-8.`