---
title:  ພຣະວິນຍານຂອງກົດບັນຍັດ
date:   26/10/2019
---

### ອ່ານສຳລັບບົດຮຽນອາທິດນີ້
ເນເຫມີຢາ 5:1-5; ເນເຫມີຢາ 5:6-8; ເນເຫມີຢາ 5:7-12; ເນເຫມີຢາ 5:12,13; ເນເຫມີຢາ 5:14-19.

> <p>ຂໍ້ຄວນຈຳ</p>
> “ຈົ່ງຍົກໜີ້ທັງໝົດທີ່ພວກເຂົາກູ້ຢືມພວກທ່ານນັ້ນເສຍ ເຊັ່ນເປັນເງິນ ຫຼື ເຂົ້າ ຫຼື ເຫຼົ້າອະງຸ່ນ ຫຼື ນ້ຳມັນໝາກກອກເທດ ແລະ ຈົ່ງສົ່ງໄຮ່ນາ, ສວນອະງຸ່ນ, ສວນໝາກກອກເທດ ແລະ ເຮືອນຂອງພວກເຂົາດຽວນີ້ສາ” (ເນເຫມີຢາ 5:11)

ໃນຖານະທີ່ເປັນຄຣິສຕຽນ ພວກເຮົາຖາມຕົນເອງວ່າ ພວກເຮົາສາມາດເຮັດສິ່ງໃດເພື່ອຊ່ອຍເຫຼືອຄົນທີ່ທຸກຍາກ. ພຣະເຢຊູກ່າວວ່າ “ດ້ວຍວ່າ, ຄົນຍາກຈົນມີຢູ່ກັບພວກເຈົ້າສະເໝີໄປ” (ມັດທາຍ 26:11). ແມ່ນແລ້ວ ເລື່ອງນີ້ແມ່ນຄວາມຈິງ ແຕ່ກໍບໍ່ແມ່ນຂໍ້ແກ້ໂຕສຳລັບພວກເຮົາ ເພື່ອທີ່ຈະບໍ່ເຮັດສິ່ງໃດເພື່ອຄົນເຫຼົ່ານີ້. ພຣະເຢຊູຊົງຄາດຫວັງໃຫ້ພວກເຮົາເຮັດບາງສິ່ງບາງຢ່າງເພື່ອຊ່ອຍເຫຼືອຄົນທຸກຍາກ. ນອກຈາກນັ້ນ ພຣະຄຳພີຍັງໄດ້ບອກພວກເຮົາວ່າ ພວກເຮົາຈະຕ້ອງເຮັດສ່ວນຂອງເຮົາເພື່ອການຊ່ອຍເຫຼືອ. ຖ້າຫາກພວກເຮົາບໍ່ຊ່ອຍເຫຼືອຄົນທຸກຍາກແລ້ວ ພວກເຮົາກໍບໍ່ສາມາດກ່າວໄດ້ວ່າ ພວກເຮົາເປັນຄຣິສຕຽນ.

ພວກເຮົາເຫັນບັນຫານີ້ກັບຄົນທີ່ທຸກຍາກໃນເລື່ອງຂອງເນເຫມີຢາ. ຊາວຢີວໄດ້ກັບມາບ້ານເພື່ອສ້າງເຢລູຊາເລັມຂຶ້ນມາໃໝ່. ແມ່ນແລ້ວ ພຣະເຈົ້າຊົງຕ້ອງການໃຫ້ປະຊາຊົນຂອງພຣະອົງສ້າງເມືອງນີ້ຂຶ້ນມາໃໝ່. ແຕ່ພຣະເຈົ້າກໍຕ້ອງການໃຫ້ປະຊາຊົນຂອງພຣະອົງຄຳນຶງເຖິງຄົນທີ່ທຸກຍາກເຊັ່ນກັນ. ໃນອາທິດນີ້ ພວກເຮົາຈະເຫັນວ່າເນເຫມີຢາເຮັດສິ່ງໃດເພື່ອແກ້ໄຂບັນຫານີ້ໃນດິນແດນຂອງເພີ່ນ. ເນເຫມີຢາໄດ້ຊ່ອຍເຫຼືອຄົນທຸກຍາກແບບໃດ?