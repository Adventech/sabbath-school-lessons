---
title:  ການຈົ່ມວ່າຂອງປະຊາຊົນ
date:   27/10/2019
---

`ອ່ານເນເຫມີຢາ 5:1-5. ແມ່ນຫຍັງເກີດຂຶ້ນໃນຂໍ້ພຣະຄຳພີຕອນນີ້? ປະຊາຊົນໄດ້ພາກັນຮ້ອງຕໍ່ວ່າໃນເລື່ອງໃດ?`

ເນເຫມີຢາໄດ້ລວມຊຸມຊົນຊາວຢີວໃຫ້ເຂົ້າກັນ. ເພິ່ນໄດ້ໃຫ້ກຳລັງໃຈພວກເຂົາ ເພື່ອສືບຕໍ່ການກໍ່ສ້າງ. ແຕ່ກໍບໍ່ແມ່ນທຸກສິ່ງທຸກຢ່າງທີ່ເປັນໄປດ້ວຍດີໃນປະເທດ. ຜູ້ນຳຊາວຢີວ ແລະ ລູກຂອງກະສັດທັງຫຼາຍກໍໃຊ້ຄົນທຸກຍາກເພື່ອຫາເງິນຫຼາຍຂຶ້ນ. ສະຖານະການຮ້າຍແຮງຫຼາຍຈົນຄອບຄົວທຸກຍາກຈຳນວນຫຼາຍກໍຮ້ອງຂໍຄວາມຊ່ອຍເຫຼືອ. ບາງຄອບຄົວກໍຈົ່ມວ່າບໍ່ມີອາຫານກິນ. ພວກເຂົາບໍ່ສາມາດລ້ຽງລູກຂອງພວກເຂົາໄດ້. ບາງຄົນກໍຈົ່ມກ່ຽວກັບຄວາມອົດຢາກຂາດເຂີນໃນດິນແດນຂອງພວກເຂົາ. ຄອບຄົວເຫຼົ່ານີ້ໄດ້ຂາຍດິນດອນຕອນຫຍ້າຂອງພວກເຂົາຍ້ອນການຂາດອາຫານ. ມາຮອດເວລານີ້ ພວກເຂົາຈຶ່ງບໍ່ມີຫຍັງເຫຼືອ. ບາງຄອບຄົວກໍຮ້ອງຂໍຄວາມຊ່ອຍເຫຼືອຍ້ອນວ່າພວກເຂົາໄດ້ຢືມເງິນເພື່ອຈ່າຍພາສີອາກອນໃຫ້ແກ່ເປີເຊຍ. ນອກຈາກນັ້ນ ພວກເຂົາຍັງຕ້ອງໄດ້ຂາຍລູກຂອງເຂົາໃຫ້ເປັນທາດເພື່ອທີ່ຈະໄດ້ເງິນ. 

ແມ່ນຫຍັງຄືຕົ້ນເຫດຂອງບັນຫາເຫຼົ່ານີ້? ຕົ້ນເຫດກໍຄື ພາສີທີ່ສູງແລະໄພອຶດຢາກ ຫຼື ການຂາດອາຫານ. ສອງຢ່າງນີ້ໄດ້ເຮັດໃຫ້ຄອບຄົວທີ່ທຸກຍາກທັງຫຼາຍໃນດິນແດນນັ້ນຮ້ອງຂໍຄວາມຊ່ອຍເຫຼືອ.

`ໃນຊ່ວງເວລາຂອງເນເຫມີຢາ ແລະ ໃນເວລາຂອງພວກເຮົາ ລັດຖະບານກໍບໍ່ໄດ້ມີຄວາມຍຸດຕິທຳສະເໝີໄປ ຕໍ່ປະຊາຊົນ. ພວກເຂົາກໍ່ສ້າງກົດໝາຍຕ່າງໆທີ່ເຮັດໃຫ້ຄົນຢືມເງິນທີ່ພວກເຂົາບໍ່ສາມາດຈ່າຍຄືນໄດ້. ພຣະຄຳພີກ່າວເຖິງບັນຫານີ້. ສິ່ງນີ້ສົ່ງຂ່າວສານອັນໃດແກ່ເຮົາກ່ຽວກັບພຣະເຈົ້າ?`