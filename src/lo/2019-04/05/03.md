---
title:  ພຣະວິນຍານຂອງກົດບັນຍັດ
date:   28/10/2019
---

`ອ່ານເນເຫມີຢາ 5:6-8 (ອ່ານອົບພະຍົບ 21:2-7ພ້ອມ) ອີງຕາມຂໍ້ພຣະຄຳພີເຫຼົ່ານີ້ ເປັນຫຍັງເນເຫມີຢາຈຶ່ງໃຈຮ້າຍ?`

ພຣະເຈົ້າໄດ້ອະນຸຍາດໃນກົດຂອງພຣະອົງໃຫ້ຄົນເອົາເງິນໃຫ້ຜູ້ອື່ນຢືມໃນເວລາທີ່ຍາກລຳບາກ ຫຼື ຈຳເປັນ. ແຕ່ກົດນັ້ນກໍບໍ່ໄດ້ອະນຸຍາດໃຫ້ຜູ້ໃຫ້ຢືມນັ້ນເກັບດອກເບ້ຍສຳລັບເງິນນັ້ນ. ເງິນດອກເບ້ຍກໍຄືເງິນທີ່ຜູ້ຢືມຈ່າຍໃຫ້ກັບຜູ້ໃຫ້ຢືມສຳລັບຈຳນວນເງິນທີ່ຕົນຢືມໄປ. (ອ່ານກົດຂອງພຣະເຈົ້າກ່ຽວກັບການຢືມເງິນໃນ ອົບພະຍົບ 22:25-27; ລະບຽບພວກເລວີ 25:36,37; ພະບັນຍັດສອງ 23:19,20) ຊາວຢີວຜູ້ທີ່ໃຫ້ຢືມເງິນກໍບໍ່ໄດ້ເກັບດອກເບ້ຍຫຼາຍຄືກັບ ຄົນອື່ນໃນປະເທດອ້ອມຂ້າງ. ພວກເຂົາເກັບດອກເບ້ຍເງິນກູ້ 1 ເປີເຊັນຕໍ່ເດືອນ. ນັ້ນກໍຄື 12 ເປີເຊັນຕໍ່ປີ. ແຕ່ຜູ້ໃຫ້ຢືມຈາກປະເທດອື່ນກໍເກັບດອກ 50 ເປີເຊັນ (ສຳລັບຢືມເງິນ) ແລະ 100 ເປີເຊັນ (ສຳລັບການຢືມເມັດພືດ) ຕໍ່ປີ! ແມ່ນແລ້ວ ນັ້ນແມ່ນເງິນຈຳນວນຫຼວງຫຼາຍ! ຈຶ່ງບໍ່ເປັນເລື່ອງແປກທີ່ຄົນທັງຫຼາຍຕ້ອງຂາຍລູກຕົນເອງເປັນທາດເພື່ອຈ່າຍເງິນຄືນ. ດັ່ງນັ້ນ ກົດໝາຍຈຶ່ງສະແດງໃຫ້ເຫັນວ່າ ຊາວຢີວຜູ້ໃຫ້ຢືມເງິນນັ້ນໄດ້ເຮັດຜິດຢ່າງດຽວ. ນັ້ນກໍ່ຄື ພວກເຂົາໄດ້ເກັບດອກເບ້ຍສຳລັບເງິນທີ່ພວກເຂົາໃຫ້ຄົນອື່ນຢືມ (ເນເຫມີຢາ 5:10). ດັ່ງທີ່ກ່າວໄປແລ້ວນັ້ນ ດອກເບ້ຍແມ່ນພຽງແຕ່ 1 ເປີເຊັນເທົ່ານັ້ນ. ແຕ່ພຣະເຈົ້າກ່າວວ່າ ປະຊາຊົນຂອງພຣະອົງບໍ່ຄວນຈະຖືກເກັບດອກເບ້ຍໃດໆເລີຍ. ໃນເນເຫມີຢາ ບົດທີ 5 ຄົນທັງຫຼາຍທີ່ມີໜີ້ສິ້ນນັ້ນບໍ່ໄດ້ຈົ່ມ ຫຼື ຕໍ່ວ່າກ່ຽວກັບເງິນດອກເບ້ຍນັ້ນເລີຍ. ຄັນຊັ້ນແລ້ວ ເປັນຫຍັງເນເຫມີຢາຈຶ່ງໃຈຮ້າຍແທ້?