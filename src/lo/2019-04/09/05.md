---
title:  ຫົວໃຈທີ່ປາດສະຈາກຄວາມຍິ່ງຜະຫຍອງ
date:   27/11/2019
---

`ອ່ານພະບັນຍັດສອງ 30:1-6. ພຣະເຈົ້າຊົງໃຫ້ຄໍາສັນຍາອັນໃດໃຫ້ແກ່ ປະຊາຊົນຊາວເຮັບເລີ ໃນຂໍ້ພຣະຄໍາພີເຫຼົ່ານີ້? ທ່ານຄິດວ່າ ເອຊະຣາແລະເນເຫມີຢາໄດ້ຮູ້ສຶກແນວໃດ? ກ່ຽວກັບຄໍາສັນຍານີ້? ທ່ານຄິດວ່າຄໍາສັນຍານີ້ມີຄວາມໝາຍຕໍ່ພວກເຂົາຫຼາຍຊໍ່າໃດ?`

`ອ່ານ ເອຊະຣາ 8:16-23. ແມ່ນຫຍັງຄືບັນຫາໃນຂໍ້ພຣະຄໍາເຫຼົ່ານີ້? ພວກເຂົາໄດ້ເຮັດສິ່ງໃດເພື່ອແກ້ໄຂບັນຫານີ້?`

ແມ່ນແລ້ວມັນກໍເກີດມີບັນຫາຂຶ້ນມາ. ໜຶ່ງໃນບັນຫານັ້ນກໍຄືການເດີນທາງກັບບ້ານ. ເອຊະຣາກໍຮູ້ວ່າຈະມີຄວາມອັນຕະລາຍຫຼາຍຢ່າງໃນລະຫວ່າງທາງ. ດັ່ງນັ້ນ ເພີ່ນຈຶ່ງໄດ້ເຂົ້າມາຫາພຣະເຈົ້າດ້ວຍຄໍາອະທິຖານ. ເພິ່ນໄດ້ອົດອາຫານ ຫຼື ຢຸດກິນອາຫານເປັນໄລຍະເວລາສັ້ນ. ເພິ່ນໄດ້ສະແດງໃຫ້ເຫັນວ່າ ເພິ່ນມີຈິດໃຈທີ່ບໍ່ມີຄວາມຍິ່ງຜະຫຍອງ. ເພິ່ນສະແດງໃຫ້ພຣະເຈົ້າເຫັນວ່າ ເພິ່ນຮູ້ວ່າທຸກສິ່ງທຸກຢ່າງນັ້ນກໍຂຶ້ນຢູ່ກັບພຣະເຈົ້າຫຼາຍຊໍ່າໃດ. ແມ່ນແລ້ວ ມັນອາດຈະມີອັນຕະລາຍຫຼາຍໆຢ່າງລໍຖ້າຢູ່ຂ້າງໜ້າ ແຕ່ເອຊະຣາກໍບໍ່ໄດ້ຂໍໃຫ້ກະສັດແຫ່ງເປີເຊຍຊ່ອຍເພິ່ນ ດັ່ງທີ່ເນເຫມີຢາໄດ້ເຮັດຜ່ານມາ (ເນເຫມີຢາ 2:9). ບໍ່ເລີຍ, ເອຊະຣາໄດ້ເລືອກທີ່ຈະບໍ່ຂໍໃຫ້ກະສັດເປີເຊຍຊ່ອຍ. ບາງທີເອຊະຣາອາດຕ້ອງການຈະສະແດງໃຫ້ກະສັດຂອງອານາຈັກເປີເຊຍເຫັນວ່າ ພຣະເຈົ້າຈະປົກປັກຮັກສາ ປະຊາຊົນຂອງພຣະອົງ. ໃນທີ່ສຸດທຸກຢ່າງກໍຜ່ານພົ້ນໄປດ້ວຍດີ. ຕໍ່ມາ ເອຊະຣາຈຶ່ງຂຽນ (ເອຊະຣາ 8:3) ບອກວ່າ ພຣະຜູ້ເປັນເຈົ້າໄດ້ປົກປ້ອງແລະຄຸ້ມຄອງພວກເຂົາໄວ້ ແລະ ພວກເຂົາກໍໄດ້ເດີນທາງກັບບ້ານ.

`ແນ່ນອນວ່າ ພວກເຮົາຈະຕ້ອງໄວ້ວາງໃຈໃນພຣະເຈົ້າສໍາລັບທຸກສິ່ງທຸກຢ່າງ. ໃນເວລາດຽວກັນນັ້ນ ພວກເຮົາຄວນຈະຂໍການຊ່ອຍເຫຼືອຈາກຜູ້ທີ່ບໍ່ເຊື່ອໃນເວລາໃດ? ເປັນຫຍັງບາງເທື່ອ ການເຮັດແບບນັ້ນກໍເປັນເລື່ອງທີ່ຖືກຕ້ອງ?`