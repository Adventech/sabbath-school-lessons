---
title:  ພຣະເຈົ້າແຫ່ງປະຫວັດສາດ
date:   24/11/2019
---

`ອ່ານເອຊະຣາ 1:9-11 ແລະ ດານີເອນ 1:1,2. ຂໍ້ພຣະຄໍາພີໃນພຣະທໍາດານີເອນກໍຊ່ອຍພວກເຮົາໃຫ້ເຂົ້າໃຈພຣະຄໍາຕອນນີ້ໃນພຣະທໍາເອຊະຣາແນວໃດ?`

ທັງເອຊະຣາ ແລະ ດານີເອນ ກໍກ່າວກ່ຽວກັບປະຫວັດສາດ. ພຣະທໍາທັງສອງຕອນນີ້ກ່າວເຖິງເລື່ອງອັນດຽວກັນ. ແຕ່ວິທີການເລົ່າເລື່ອງນັ້ນກໍແຕກຕ່າງກັນ. ທ່ານເຫັນວິທີການທີ່ເອຊະຣາຂຽນລາຍການສິ່ງຂອງທີ່ຊາວບາບີໂລນໄດ້ນໍາເອົາຈາກພຣະວິຫານຂອງພຣະເຈົ້າຫຼືບໍ່? ເມື່ອພວກເຮົາປຽບທຽບຂໍ້ພຣະຄໍາພີໃນເອຊະຣາກັບພຣະທໍາດານີເອນ 1:1,2 ແລ້ວ ທ່ານເຫັນສິ່ງໃດ? ດານີເອນສະແດງໃຫ້ພວກເຮົາເຫັນພາບອັນໃຫຍ່ກ່ຽວກັບສິ່ງທີ່ໄດ້ເກີດຂຶ້ນ ດັ່ງນັ້ນ ພວກເຮົາຈະຕ້ອງອ່ານຂໍ້ພຣະຄໍາພີໃນເອຊະຣາ ແລະ ດານີເອນນໍາກັນ. ແລ້ວພວກເຮົາຈະເຫັນວ່າ ພຣະເຈົ້ານັ້ນຊົງຄຸ້ມຄອງທຸກສິ່ງທຸກຢ່າງໃນໂລກນີ້.

“ພວກເຮົາສາມາດຮຽນຮູ້ຫຼາຍຢ່າງຈາກປະຫວັດສາດ. ພຣະເຈົ້າມອບສ່ວນ  ໜຶ່ງຂອງແຜນການໃຫຍ່ຂອງ ພຣະອົງໃຫ້ແກ່ແຕ່ລະຄົນແຕ່ລະຊົນຊາດ. ໃນມື້ນີ້ ພຣະເຈົ້າກໍຊົງທົດລອງໃຈມະນຸດເບິ່ງ. ພຣະອົງຊົງທົດສອບປະເທດຕ່າງໆໃນໂລກນີ້. ປະຊາຊົນທັງໝົດກໍຕັດສິນສິ່ງທີ່ຈະເກີດຂຶ້ນກັບພວກເຂົາໃນອະນາຄົດໂດຍການເລືອກຂອງພວກເຂົາໃນເວລານີ້. ພຣະເຈົ້າຊົງປົກຄອງທຸກສິ່ງທຸກຢ່າງ. ພຣະອົງຈະເຮັດໃຫ້ແຜນການຂອງພຣະອົງທີ່ຈະຊ່ອຍເຮົາໃຫ້ລອດນັ້ນສໍາເລັດຜົນ.” (ປຶ້ມທ່ານນາງເອເລັນຈີໄວທ໌)

`ອ່ານພຣະທໍາດານີເອນ ບົດທີ 5. ພຣະທໍາບົດນີ້ສອນສິ່ງໃດພວກເຮົາກ່ຽວກັບກະສັດ ເບັນຊັດຊາເຣ? ເປັນຫຍັງພຣະເຈົ້າຈຶ່ງຕັດສິນເພິ່ນ?`

`ເຮັດແນວໃດ ພວກເຮົາຈຶ່ງຈະແນ່ໃຈວ່າ ພວກເຮົາຈະບໍ່ເຮັດຜິດພາດແບບດຽວກັບກະສັດ ເບັນຊັດຊາເຣ? ການເບິ່ງໄປທີ່ໄມ້ກາງແຂນນັ້ນຈະຊ່ອຍແນວໃດ?`