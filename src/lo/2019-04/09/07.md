---
title:  ຂໍ້ຄິດເພີ່ມເຕີມ
date:   29/11/2019
---

ພຣະເຈົ້າຕ້ອງການທີ່ຈະສ້າງທ່ານຂຶ້ນມາໃໝ່. ພຣະອົງຊົງຕ້ອງການທີ່ຈະນໍາທ່ານເຂົ້າມາໃກ້ພຣະອົງອີກເທື່ອໜຶ່ງ. ພຣະເຈົ້າຕ້ອງການທີ່ຈະເຫັນຊີວິດອັນສະອາດແລະບໍລິສຸດຂອງພຣະອົງສະທ້ອນແສງອອກມາຈາກໂຕຂອງທ່ານ. ດັ່ງນັ້ນ ຈົ່ງມອບໂຕທ່ານເອງຢ່າງສົມບູນໃຫ້ກັບພຣະເຈົ້າ. ພຣະອົງໄດ້ເລີ່ມຕົ້ນວຽກງານອັນດີໃນຫົວໃຈຂອງທ່ານ. ພຣະອົງຈະບໍ່ຢຸດວຽກງານນັ້ນຈົນກວ່າມັນຈະສໍາເລັດຜົນ. ແລ້ວພຣະເຢຊູກໍຈະສະເດັດກັບມາ. ຢ່າໄດ້ວາງໃຈໃນອໍານາດຂອງຕົນເອງທີ່ຈະຊ່ອຍຕົນເອງໃຫ້ພົ້ນໄດ້. ຈົ່ງວາງໃຈໃນອໍານາດຂອງພຣະຜູ້ຊ່ອຍໃຫ້ລອດຂອງພວກເຮົາ. ຈົ່ງສັນລະເສີນພວກເຮົາ. ພຣະອົງຊົງປະທານສຸກຂະພາບອັນດີແກ່ພວກເຮົາ. (ປຶ້ມເສັ້ນທາງແຫ່ງຊີວິດ ຂອງທ່ານນາງເອເລັນຈີໄວທ໌)

**ຄຳຖາມຄົ້ນຄວ້າ**

`1.	ໃນພຣະທໍາດານີເອນ ບົດທີ2 ພວກເຮົາເຫັນວ່າດານີເອນນັ້ນໄດ້ເຫັນອະນາຄົດທີ່ຈະເກີດຂຶ້ນອີກຫຼາຍຮ້ອຍປີ. ເພິ່ນໄດ້ສະແດງໃຫ້ເຫັນຮູບພາບທີ່ເປັນຈິງຂອງເຫດການໃນອະນາຄົດ. ຄໍາພະຍາກອນຂອງດານີເອນ ຫຼື ຂ່າວສານພິເສດຂອງເພິ່ນນີ້ໃຫ້ຄວາມສະບາຍໃຈ ແລະ ຄວາມຫວັງແກ່ທ່ານແນວໃດ? ແມ່ນແລ້ວ ບາງຄັ້ງຊີວິດອາດຈະບ້າບິ່ນແລະສິ່ງທີ່ຮ້າຍແຮງກໍເກີດຂຶ້ນ. ແຕ່ພຣະທໍາດານີເອນ ບົດທີ2ນີ້ສະແດງໃຫ້ທ່ານເຫັນວ່າ ພຣະເຈົ້າຊົງຮູ້ທຸກໆຢ່າງກ່ຽວກັບອະນາຄົດກ່ອນທີ່ມັນຈະເກີດຂຶ້ນແນວໃດ? ການຮູ້ສິ່ງນີ້ຊ່ອຍໃຫ້ທ່ານໄວ້ວາງໃຈວ່າ ພຣະອົງຊົງຄວບຄຸມທຸກຢ່າງໄດ້ແນວໃດ?`

`2.	ພຣະເຈົ້າຊົງຮູ້ທຸກສິ່ງທຸກຢ່າງກ່ຽວກັບໂຕເຮົາ. ແນວຄິດນີ້ກໍໃຫ້ກໍາລັງໃຈແລະຊ່ອຍໃຫ້ເຮົາຮູ້ສຶກປອດໄພ. ພວກເຮົາຮູ້ວ່າພວກເຮົາຢູ່ໃນການດູແລຂອງພຣະອົງ (ອ່ານເອຊາຢາ 43:1). ທ່ານສາມາດຊ່ອຍຄົນອື່ນໃຫ້ຮູ້ຈັກວ່າ ພຣະເຈົ້າຊົງຮັກພວກເຂົາແລະຢູ່ກັບພວກເຂົາແມ່ນໃນເວລາທີ່ຍາກລໍາບາກໄດ້ແນວໃດ?`

`3.	ໃນບົດຮຽນຂອງວັນພຸດ ພວກເຮົາຮຽນຮູ້ວ່າເອຊະຣາບໍ່ໄດ້ຂໍໃຫ້ກະສັດຊ່ອຍ. ເອຊະຣາຢ້ານວ່າ ກະສັດຈະຄິດແບບໃດຖ້າຫາກເພີ່ນຂໍໃຫ້ກະສັດຊ່ອຍເຫຼືອເພີ່ນ? ໃຫ້ເຮົາຄິດເຖິງຄໍາຕອບຂອງຄໍາຖາມນີ້ໂດຍການເບິ່ງອີກຕົວຢ່າງໜຶ່ງ. ພວກເຮົາຮູ້ວ່າ ພຣະເຈົ້າຊົງຢຽວຢາຮັກສາພວກເຮົາ. ແລ້ວຖ້າຫາກພວກເຮົາໄປຫາທ່ານໝໍໃນເວລາທີ່ເຈັບປວດເດ? ນັ້ນໝາຍຄວາມວ່າ ພວກເຮົາບໍ່ມີຄວາມເຊື່ອວ່າພຣະເຈົ້າຈະຢຽວຢາຮັກສາເຮົາຊັ້ນບໍ? ໃຫ້ທ່ານລົມກັນກ່ຽວກັບແນວຄິດນີ້ໃນຊັ້ນຮຽນຂອງທ່ານ?`