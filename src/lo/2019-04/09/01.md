---
title:  ບັນຫາ, ຊ່ວງເວລາທີ່ຍາກລຳບາກ ແລະ ລາຍການຕ່າງໆ
date:   23/11/2019
---

### ອ່ານສຳລັບບົດຮຽນອາທິດນີ້
ເອຊະຣາ 1:9-11; ດານີເອນ 1:1,2; ເອຊະຣາ ບົດທີ 2; ເອຊະຣາ 8:1-15; ພະບັນຍັດສອງ 30:1-6; ເນເຫມີຢາ 11:1,2.

> <p>ຂໍ້ຄວນຈຳ</p>
> “ຂໍຮ່ວມກັບບັນດາຜູ້ນຳຂອງພວກຂ້ານ້ອຍໃນທີ່ນີ້ ພາຍໃຕ້ຄຳສາບແຊ່ງອັນມີໂທດຮ້າຍແຮງ ຖ້າພວກຂ້ານ້ອຍຝ່າຝືນຂໍ້ຕົກລົງນີ້ ຂໍສາບານວ່າພວກຂ້ານ້ອຍຈະດຳເນີນຊີວິດຕາມກົດບັນຍັດ ຊຶ່ງພຣະເຈົ້າໄດ້ມອບໃຫ້ ຜ່ານທາງໂມເຊຜູ້ຮັບໃຊ້ຂອງພຣະເຈົ້າ; ວ່າພວກຂ້ານ້ອຍຈະກະທຳຕາມສິ່ງທັງໝົດທີ່ອົງພຣະຜູ້ເປັນເຈົ້າ ພຣະເຈົ້າຂອງພວກຂ້ານ້ອຍໄດ້ສັ່ງ; ແລະ ວ່າພວກຂ້ານ້ອຍຈະຍຶດຖືກົດບັນຍັດ ແລະ ຂໍ້ກຳນົດຕ່າງໆຂອງພຣະອົງ.” (ເນເຫມີຢາ 10:29)

ພວກເຮົາບໍ່ມັກອ່ານລາຍຊື່ທີ່ຍາວໆ ບໍ່ວ່າຈະເປັນລາຍຊື່ຂອງຄົນ ຫຼື ສິ່ງຂອງໃນພຣະຄຳພີ. ແຕ່ພຣະຜູ້ເປັນເຈົ້າກໍລວມລາຍຊື່ເຫຼົ່ານີ້ເອົາໄວ້ດ້ວຍເຫດຜົນໜຶ່ງ. ພຣະເຈົ້ານັ້ນຊົງສົນໃຈກ່ຽວກັບທຸກສິ່ງທຸກຢ່າງ. ຄວາມຫ່ວງໃຍຂອງພຣະອົງສຳລັບທຸກໆຢ່າງນັ້ນ ບໍ່ວ່າຈະໃຫຍ່ ຫຼື ນ້ອຍນັ້ນກໍສະແດງໃຫ້ເຫັນວ່າ ພຣະອົງຊົງຈົດຈຳພວກເຮົາຢູ່ສະເໝີ.

ລາຍຊື່ໃນພຣະຄຳພີກໍສະແດງໃຫ້ພວກເຮົາເຫັນວ່າ ພຣະເຈົ້າຊົງຮູ້ຈັກທຸກຢ່າງກ່ຽວກັບຄອບຄົວຂອງພວກເຮົາ. ພຣະເຈົ້າຊົງຫ່ວງໃຍກ່ຽວກັບສິ່ງຕ່າງໆທີ່ຄົນອື່ນອາດຮູ້ສຶກວ່າບໍ່ສຳຄັນ. ພຣະເຈົ້າຜູ້ຊົງຫ່ວງໃຍກ່ຽວກັບນົກທີ່ຢູ່ໃນອາກາດ ແລະກໍຫ່ວງໃຍເຮົາເຊັ່ນດຽວກັນ. ພຣະອົງຊົງຮູ້ທຸກສິ່ງທຸກຢ່າງທີ່ເປັນບັນຫາສໍາລັບເຮົາ.

ດັ່ງນັ້ນ ພວກເຮົາຈຶ່ງສາມາດໄວ້ວາງໃຈໃນພຣະເຈົ້າໄດ້. ພຣະອົງຊົງຫ່ວງໃຍກ່ຽວກັບທຸກດ້ານຂອງຊີວິດເຮົາ. ຄວາມຫ່ວງໃຍຂອງພຣະອົງກໍໃຫ້ພວກເຮົາອຸ່ນໃຈ. ມັນຊ່ອຍໃຫ້ພວກເຮົາເອົາໃຈໃສ່ຕໍ່ທຸກໆດ້ານຂອງຊີວິດພວກເຮົາເຊັ່ນດຽວກັນ.