---
title:  ບັນດາປະໂລຫິດ ຫຼື ຜູ້ນໍາສາດສະໜາຢູ່ໃສ?
date:   26/11/2019
---

`ອ່ານເອຊະຣາ 8:1-15. ໃຫ້ອ່ານເບິ່ງຂໍ້ທີ 15 ຢ່າງຖີ່ຖ້ວນ. ປະຊາຊົນພາກັນມີບັນຫາທີ່ໃຫຍ່ອັນໃດ?`

ດັ່ງທີ່ພວກເຮົາໄດ້ກ່າວມາແລ້ວນັ້ນ ບໍ່ແມ່ນຊາວຢິວທຸກຄົນທີ່ຕ້ອງການຢາກກັບໄປທີ່ເມືອງເຢລູຊາເລັມ. ເປັນຫຍັງຄືເປັນແບບນັ້ນ? ມັນກໍມີເຫດຜົນຫຼາຍຢ່າງ. ຊາວຢິວໃນນັ້ນຫຼາຍຄົນກໍເກີດໃນເມືອງບາບີໂລນ. ພວກເຂົາອາໄສຢູ່ທີ່ນັ້ນຕະຫຼອດຊີວິດຂອງເຂົາ. ບາບີໂລນຄືເມືອງດຽວທີ່ພວກເຂົາຮູ້ຈັກ. ດັ່ງນັ້ນ ຊາວຢິວຫຼາຍຄົນຈຶ່ງບໍ່ຢາກຈະເດີນທາງໄກເພື່ອກັບໄປດິນແດນທີ່ພວກເຂົາບໍ່ເຄີຍຮູ້ຈັກ. ຊາວຢິວທີ່ກັບໄປເມືອງເຢລູຊາເລັມນັ້ນກໍມີອີກບັນຫາໜຶ່ງ. ພວກເຂົາມີຄວາມຫຍຸ້ງຍາກໃນການຊອກຫາຊາວເລວີທີ່ຈະມາກັບໄປເມືອງເຢລູຊາເລັມເພື່ອເບິ່ງແຍງພຣະວິຫານ. ພວກເຮົາຈະຮຽນຮູ້ເພີ່ມເຕີມກ່ຽວກັບເລື່ອງນີ້ໃນວັນພະຫັດ.

“ໃນເວລານັ້ນ ຊາວຢິວທີ່ໄດ້ອາໄສຢູ່ໃນບາບີໂລນນັ້ນກໍອາໄສຢູ່ທີ່ນັ້ນເປັນເວລາເກືອບ 150ປີ ແລ້ວ. ພວກເຮົາຮູ້ວ່າ ຊາວຢິວທີ່ຮັ່ງມີຫຼາຍຄົນກໍອາໄສຢູ່ດິນແດນຂອງນິບເປີ ໃນສະໄໝຂອງກະສັດ ອາກຕາເຊເຊັດອົງທີໜຶ່ງ. ດັ່ງນັ້ນ ພວກເຮົາຄິດວ່າ ເອຊະຣານັ້ນກໍມີຄວາມຍາກລໍາບາກທີ່ຈະໃຫ້ຊາວຢິວທີ່ຮັ່ງມີເຫຼົ່ານີ້ໄດ້ຍ້າຍອອກຈາກບາບີໂລນໄປສູ່ເມືອງເຢລູຊາເລັມ. ຊີວິດໃນເມືອງເຢລູຊາເລັມນັ້ນກໍຈະມີຄວາມຍາກລໍາບາກ. ມັນເປັນການງ່າຍກວ່າທີ່ຈະອາໄສຢູ່ເມືອງບາບີໂລນຕໍ່ໄປ. ຊີວິດກໍມີຄວາມສະດວກສະບາຍຫຼາຍກວ່າເຊັ່ນດຽວກັນ. ມັນເປັນເລື່ອງໜ້າປະຫຼາດໃຈທີ່ເອຊະຣາໄດ້ໂນ້ມນ້າວ ເກືອບ 2000 ຄອບຄົວໃຫ້ກັບໄປເຢລູຊາເລັມກັບເພິ່ນໄດ້ຢ່າງສໍາເລັດ.” (SDA Bible Commentary)

`“ເຮົາທັງຫຼາຍຕ້ອງຜ່ານຜ່າຄວາມທຸກຍາກລໍາບາກຫຼາຍປະການ ເພື່ອຈະເຂົ້າໄປໃນແຜ່ນດິນພຣະເຈົ້າ (ກິດຈະການ 14:22). ຂໍ້ພຣະຄໍາພີນີ້ມີຄວາມໝາຍວ່າແນວໃດ? ມັນບອກສິ່ງໃດກັບພວກເຮົາກ່ຽວກັບບັນຫາແລະ ການທົດລອງທີ່ພວກເຮົາຈະພົບໃນຊີວິດນີ້? ເປັນຫຍັງສິ່ງເຫຼົ່ານີ້ ຈຶ່ງເປັນສ່ວນໜຶ່ງຂອງປະສົບການຂອງປະຊາຊົນທີ່ໄດ້ເລືອກທີ່ຈະຮັບໃຊ້ອົງພຣະຜູ້ເປັນເຈົ້າ?”`