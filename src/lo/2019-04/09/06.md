---
title:  ໃນເມືອງທີ່ບໍລິສຸດສັກສິດ
date:   28/11/2019
---

`ອ່ານເນເຫມີຢາ 11:1,2. ແມ່ນຫຍັງເກີດຂຶ້ນໃນຂໍ້ພຣະຄໍາພີເຫຼົ່ານີ້?`

`ເປັນຫຍັງປະຊາຊົນຈຶ່ງພາກັນເລືອກຊື່? ພວກເຂົາຈະຕ້ອງຕັດສິນໃຈເລື່ອງໃດ?` 

ພຣະທໍາເນເຫມີຢາ ບົດທີ 11 ນັ້ນສະແດງໃຫ້ພວກເຮົາເຫັນອັນໃດ? ປະຊາຊົນທັງຫຼາຍຈະຕ້ອງຕັດສິນໃຈວ່າໃຜຈະອາໄສຢູ່ໃນເມືອງເຢລູຊາເລັມ. ຊີວິດໃນເຂດນອກກໍດີກວ່າຢູ່ໃນຕົວເມືອງ. ໃນເຂດນອກນັ້ນ ປະຊາຊົນກໍມີດິນດອນທີ່ເປັນຂອງຕົນເອງ. ແຕ່ຖ້າຫາກ ພວກເຂົາອາໄສຢູ່ໃນເມືອງແລ້ວ ພວກເຂົາກໍຈະຕ້ອງປະຖິ້ມດິນດອນຂອງຕົນເອງ. ບໍ່ຄ່ອຍຈະມີຜູ້ໃດຢາກເຮັດແບບນັ້ນ.

ທ່ານຄິດວ່າ ມັນຈະຍາກຫຼາຍຊໍ່າໃດທີ່ຈະຍ້າຍໄປຢູ່ເມືອງໃໝ່ເພື່ອທີ່ຈະແບ່ງປັນຂ່າວປະເສີດເລື່ອງພຣະເຢຊູ? ທ່ານຈະຕ້ອງເປີດໃຈຮັບເອົາປະສົບການໃໝ່ໆ ແມ່ນຫຼືບໍ່? ທ່ານຈະຕ້ອງຍອມທີ່ຈະປະເຊີນກັບຄວາມຍາກລໍາບາກເຊັ່ນດຽວກັນ.

ໃຫ້ທ່ານເບີ່ງລາຍຊື່ຂອງປະໂລຫິດ ຫຼື ຜູ້ນໍາສາດສະໜາ ແລະ ຊາວເລວີໃນເນເຫມີຢາ 12:1-26. ທ່ານຄິດວ່າເປັນຫຍັງລາຍຊື່ຈຶ່ງຢູ່ໃນບົດນີ້? ແມ່ນຫຍັງຄືຄວາມສໍາພັນລະຫວ່າງປະຊາຊົນເຫຼົ່ານີ້ກັບກໍາແພງໃນພຣະທໍາ ເນເຫມີຢາ 12:27-47? ກໍາແພງ ຫຼື ຝາຂັ້ນກໍມີຄວາມສໍາຄັນ. ພວກມັນຊ່ອຍປົກປ້ອງຄົນໄດ້. ແຕ່ການມີກໍາແພງທີ່ແໜ້ນໜາອ້ອມຮອບພຣະວິຫານນັ້ນກໍບໍ່ພຽງພໍ. ພຣະວິຫານຍັງຕ້ອງມີປະໂລຫິດເຊັ່ນກັນ. ຖ້າບໍ່ມີປະໂລຫິດກໍຈະບໍ່ມີການນະມັດສະການອັນແທ້ຈິງ. ດັ່ງນັ້ນ ພວກເຮົາເຫັນໄດ້ວ່າ ປະຊາຊົນຂອງພຣະເຈົ້າທັງໝົດນັ້ນກໍມີສ່ວນໃນການເຮັດວຽກງານຂອງພຣະອົງ.