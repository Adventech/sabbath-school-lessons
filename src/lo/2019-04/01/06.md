---
title:  ການສຶກສາຂອງເອຊະຣາ
date:   03/10/2019
---

`ອ່ານເອຊະຣາ 7:6,10. ຂໍ້ພຣະຄຳພີເຫຼົ່ານີ້ໃນພຣະທຳເອຊະຣາສອນຫຍັງພວກເຮົາກ່ຽວກັບເຫດຜົນທີ່ເຮັດໃຫ້ການສຶກສາດ້ານສາດສະໜານັ້ນມີຄວາມສຳຄັນ?` 

ເອຊະຣາໄດ້ມອບຊີວິດຂອງລາວໃຫ້ກັບພຣະເຈົ້າ. ລາວໄດ້ຮັບໃຊ້ພຣະເຈົ້າດ້ວຍສຸດຈິດສຸດໃຈຂອງລາວ. ລາວໄດ້ຕັດສິນໃຈທີ່ຈະສຶກສາຮຽນຮູ້ແລະສັ່ງສອນຄວາມຈິງຂອງພຣະເຈົ້າ (ເອຊະຣາ 7:6,10 ). ເອຊະຣາໄດ້ດຳເນີນຊີວິດຕາມຄວາມຈິງນີ້ເຊັ່ນດຽວກັນ. ພຣະຄຳພີສະແດງໃຫ້ເຫັນວ່າ ເອຊະຣາໄດ້ອຸທິດຕົນເອງທັງໝົດ ເພື່ອສຶກສາຮ່ຳຮຽນ, ເພື່ອປະຕິບັດ ແລະ ສອນກົດບັນຍັດຂອງພຣະເຈົ້າ. ການຕັດສິນຂອງເພີ່ນເຮັດໃຫ້ເພີ່ນມີຄວາມພ້ອມສຳລັບວຽກງານອັນສຳຄັນທີ່ພຣະເຈົ້າໄດ້ມອບໃຫ້ເພິ່ນໃນປະເທດອິດສະລາເອນ.

“ເອຊະຣາຕ້ອງການໃຫ້ປະຊາຊົນຂອງພຣະອົງນັ້ນສຶກສາພຣະຄຳພີເຊັ່ນດຽວກັນ. ດັ່ງນັ້ນ ເພີ່ນຈຶ່ງໄດ້ເກັບກຳກົດຕ່າງໆທີ່ສາມາດຊອກໄດ້ມາລວມກັນ. ແລ້ວເພີ່ນກໍໄດ້ກ່າຍເອົາກົດເຫຼົ່ານີ້ອອກມາຫຼາຍຊຸດເພື່ອແຈກຢາຍໄປທຸກໆບ່ອນ. ຍ້ອນເອຊະຣາ ຫຼາຍຄົນຈຶ່ງໄດ້ຮຽນຮູ້ກ່ຽວກັບຄວາມຈິງໃນພຣະຄຳພີ.”

ແມ່ນແລ້ວ ເອຊະຣາໄດ້ຮຽນຮູ້ວິທີການຕ່າງໆຂອງຄົນຜູ້ມີປັນຍາທີ່ບໍ່ໄດ້ເຊື່ອພຣະເຈົ້າ. ແຕ່ທ່ານເຫັນຫຼືບໍ່ວ່າເອຊະຣານັ້ນເຂົ້າໃຈວ່າ ຄຳສອນເຫຼົ່ານີ້ບໍ່ແມ່ນຄວາມຈິງ? ເອຊະຣາຕ້ອງການຮູ້ຄວາມຈິງແລະໄດ້ສະແຫວງຫາ ຄວາມຈິງນີ້ໃນກົດບັນຍັດຂອງພຣະເຈົ້າ. ຈຶ່ງບໍ່ຕ້ອງສົງໄສວ່າ ເອຊະຣາ ໄດ້ “ປະຖິ້ມ” ຫຼາຍຢ່າງທີ່ລາວໄດ້ຮຽນຮູ້ຈາກຜູ້ມີປັນຍາແລະນັກເວດມົນ.

`ພວກເຮົາໄດ້ຮຽນຮູ້ສິ່ງໃດຈາກຄົນທີ່ມີປັນຍາອັນສະຫຼຽວສະຫຼາດໃນທຸກມື້ນີ້ ທີ່ພວກເຮົາອາດຈະຕ້ອງ “ຕັດອອກໄປ”?`