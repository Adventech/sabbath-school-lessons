---
title:  ການເດີນທາງກັບບ້ານເທື່ອທີສອງ
date:   01/10/2019
---

`ອ່ານເອຊະຣາ 7:1-10. ຂໍ້ພຣະຄຳພີເຫຼົ່ານີ້ສອນຫຍັງພວກເຮົາກ່ຽວກັບເອຊະຣາ.`

ເອຊະຣາຄືນັກຂຽນ. ນອກຈາກນັ້ນ ເພິ່ນກໍໄດ້ມາຈາກເຄືອຍາດຄອບຄົວຂອງອາໂຣນ. ອາໂຣນ ແມ່ນອ້າຍຂອງໂມເຊ ແລະ ອາໂຣນກໍຍັງເປັນປະໂລຫິດ ຜູ້ທຳອິດຂອງອິດສະລາເອນ. ເອຊະຣາໄດ້ເຮັດວຽກເປັນຜູ້ບັນທຶກຂອງກະສັດອາກຕາເຊເຊັດ ຫຼື ບໍ່? ພວກເຮົາກໍບໍ່ຮູ້. ແຕ່ພວກເຮົາເຊື່ອວ່າ ເອຊະຣານັ້ນໄດ້ເຮັດວຽກກັບກະສັດອາກຕາເຊເຊັດ ຢ່າງໃກ້ຊິດ. ເປັນຫຍັງຈຶ່ງເປັນແບບນັ້ນ? ກໍເພາະວ່າ ກະສັດໄດ້ເລືອກໃຫ້ເອຊະຣາໄດ້ເປັນຜູ້ນຳກຸ່ມຢີວກັບມາກຸງເຢລູຊາເລັມ. 

ໃນເອຊະຣາ 7:6 ພວກເຮົາອ່ານວ່າ ເອຊະຣານັ້ນ “ຮອບຮູ້ດ້ານກົດບັນຍັດຊຶ່ງພຣະເຈົ້າຢາເວ...ມອບໃຫ້ໂມເຊ”. ເອຊະຣາ ເປັນຄູສອນທີ່ດີຫຼາຍ. ລາວໄດ້ໃຊ້ຊີວິດຂອງລາວທັງຊີວິດເພື່ອຮຽນຮູ້ກົດໝາຍ (ເອຊະຣາ 7:10) ຄຳວ່າ “ຮອບຮູ້ມາຈາກຄຳສັບພາສາເຮັບເລີທີ່ມີຄວາມໝາຍວ່າ” “ໄວ”. ສິ່ງນີ້ບອກຫຍັງກັບພວກເຮົາ? ມັນສະແດງໃຫ້ພວກເຮົາເຫັນວ່າ ເອຊະຣານັ້ນມີຄວາມສະຫຼຽວສະຫຼາດຢ່າງຫຼາຍ. ລາວໄດ້ຮຽນຮູ້ຢ່າງວ່ອງໄວ. ລາວເປັນທີ່ຮູ້ຈັກດີ ຍ້ອນຄວາມຮູ້ແລະສະຕິປັນຍາຂອງລາວກ່ຽວກັບກົດບັນຍັດຂອງພຣະເຈົ້າ. ຈຶ່ງບໍ່ຕ້ອງສົງໄສວ່າເປັນຫຍັງກະສັດຈຶ່ງເລືອກເອຊະຣາໃຫ້ເປັນຜູ້ນຳ! ການເລືອກຂອງກະສັດ ກໍຍັງສະແດງໃຫ້ພວກເຮົາເຫັນ ບາງສິ່ງບາງຢ່າງກ່ຽວກັບເອຊະຣາ. ມັນສະແດງໃຫ້ພວກເຮົາເຫັນວ່າ ເອຊະຣາມີຄວາມກ້າຫານ. ນອກຈາກນັ້ນ ເພິ່ນກໍຍັງເປັນຜູ້ນຳທີ່ດີເຊັ່ນດຽວກັນ.

`ທ່ານເຫັນຫຼືບໍ່ວ່າ ເອຊະຣາໄດ້ “ອຸທິດຊີວິດຂອງຕົນ ສຶກສາຮ່ຳຮຽນກົດບັນຍັດຂອງພຣະເຈົ້າຢາເວ ປະຕິບັດຕາມກົດບັນຍັດນັ້ນ” (ເອຊະຣາ 7:10)? ພວກເຮົາຈະປະຕິບັດຕາມກົດອັນສຳຄັນນີ້ໃນຊີວິດຂອງເຮົາໃນທຸກມື້ນີ້ໄດ້ແນວໃດ?`