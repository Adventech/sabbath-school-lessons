---
title:  ຄຳສັ່ງຂອງກະສັດອາກຕາເຊເຊັດ
date:   02/10/2019
---

`ກະສັດອາກຕາເຊເຊັດໄດ້ຂຽນຄຳສັ່ງພິເສດໃນພຣະທຳເອຊະຣາ 7:11-28. ກະສັດໄດ້ບອກໃຫ້ປະຊາຊົນຂອງພຣະເຈົ້າເຮັດສິ່ງໃດ? ເປັນຫຍັງຄຳສັ່ງຂອງກະສັດຈຶ່ງມີຄວາມສຳຄັນສຳລັບປະຊາຊົນຂອງພຣະເຈົ້າ?`

ຄຳສັ່ງພິເສດຂອງກະສັດອາກຕາເຊເຊັດເບີ່ງຄືກັບຄຳສັ່ງທຳອິດຂອງກະສັດໄຊຣັດ. ກະສັດອາກຕາເຊເຊັດນັ້ນບອກຊາວຢີວວ່າ ພວກເຂົາສາມາດກັບບ້ານເກີດເມືອງນອນໄດ້ທັງໝົດ. ນອກຈາກນັ້ນ ກະສັດຍັງໄດ້ສົ່ງເສີມ ຫຼື ສະໜັບສະໜູນບັນດາປະໂລຫິດຜູ້ນຳສາດສະໜາໃຫ້ກັບໄປເມືອງເຢລູຊາເລັມ. ຊາວຢີວໄດ້ກັບໄປບ້ານເກີດເມືອງນອນຂອງເຂົາໄປຈຳນວນເທົ່າໃດ? ບົດບັນທຶກປະຫວັດສາດທີ່ພິເສດໄດ້ສະແດງໃຫ້ພວກເຮົາເຫັນວ່າ ຊາວຢີວໂດຍສ່ວນຫຼາຍແມ່ນອາໄສຢູ່ໃນເປີເຊຍ. (ພວກເຮົາເຫັນຄວາມຈິງນີ້ຈາກເລື່ອງຂອງລາຊີນີເອສະເທີ)

ແຕ່ກໍມີຊາວຢີວຈຳນວນໜຶ່ງທີ່ຕ້ອງການເລີ່ມຕົ້ນຊີວິດໃໝ່ໃນເມືອງເຢລູຊາເລັມ. ດັ່ງນັ້ນ ກະສັດອາກຕາເຊເຊັດຈຶ່ງໄດ້ຂຽນສານຫານາຍຄັງທັງຫຼາຍຂອງເພີ່ນ ໃນເຂດລຸ່ມແມ່ນ້ຳເອຟຣັດຂອງອານາຈັກຂອງເພິ່ນ. ກະສັດ ກໍບອກໃຫ້ນາຍຄັງຂອງເພີ່ນນັັ້ນ ເອົາເງິນໃຫ້ເອຊະຣາຕາມທີ່ເພິ່ນຕ້ອງການເພື່ອສ້າງກຸງເຢລູຊາເລັມຄືນ  ໃໝ່. ພຣະເຈົ້າໄດ້ໃຫ້ແນວຄິດ “ໃນໃຈຂອງກະສັດ ໃຫ້ສ້າງພຣະວິຫານຂອງອົງພຣະຜູ້ເປັນເຈົ້າໃຫ້ສວຍງາມ” (ເອຊະຣາ 7:27). ປະຊາຊົນຂອງພຣະເຈົ້າກໍຕ້ອງການບ່ອນທີ່ໃຊ້ຕັດສິນກົດໝາຍຕ່າງໆຂອງພວກເຂົາເຊັ່ນດຽວກັນ. ກົດໝາຍທີ່ດີກໍເຮັດໃຫ້ປະເທດມີຄວາມປອດໄພສຳລັບຄົນທີ່ອາໄສໃນປະເທດນັ້ນ. ກະສັດໄດ້ບອກເອຊະຣາໃຫ້ປະຕິບັດຕາມທຸກຢ່າງທີ່ກົດຂອງພຣະເຈົ້າບອກໃຫ້ເຮັດຢ່າງລະມັດລະວັງ. ກະສັດໄດ້ຊ່ອຍໃຫ້ເອຊະຣາແລະຊາວຢີວໄດ້ສ້າງປະເທດຂອງເຂົາຄືນມາໃໝ່ຢ່າງງ່າຍແລະດ້ວຍຄວາມສະດວກສະບາຍ.