---
title:  ການເດີນທາງກັບບ້ານ ເທື່ອທຳອິດ
date:   29/09/2019
---

`ອ່ານເຢເລມີຢາ 25:11,12; ເຢເລມີຢາ 29:10; ແລະ ດານີເອນ 9:1,2. ຂໍ້ພຣະຄຳພີເຫຼົ່ານີ້ບອກພວກເຮົາກ່ຽວກັບການເດີນທາງກັບບ້ານເທື່ອທຳອິດຂອງປະຊາຊົນຂອງພຣະເຈົ້າ. ການເດີນທາງນັ້ນເກີດຂຶ້ນເວລາໃດ? ຜູ້ຂຽນພຣະຄຳພີຄົນໃດໄດ້ປະກາດເຖິງການເດີນທາງນີ້ຫຼາຍໆປີກ່ອນທີ່ມັນຈະເກີດຂຶ້ນ?`

ເຢເລມີຢາ ແມ່ນ ຜູ້ປະກາດຂ່າວພິເສດ ຫຼື ຜູ້ພະຍາກອນຂອງພຣະເຈົ້າ. ເພີ່ນໄດ້ຂຽນຂ່າວສານທີ່ພິເສດ ຫຼື ຄຳພະຍາກອນຢ່າງໜຶ່ງເອົາໄວ້. ຄຳພະຍາກອນນີ້ໄດ້ໃຫ້ຄວາມຫວັງແກ່ປະຊາຊົນຂອງພຣະເຈົ້າໃນນະຄອນບາບີໂລນ. ພຣະເຈົ້າໄດ້ສັນຍາກັບປະຊາຊົນຂອງພຣະອົງວ່າ ພວກເຂົາຈະກັບໄປດິນແດນຂອງເຂົາຢູ່ຢູດາ ຫຼັງຈາກທີ່ ພວກເຂົາອາໄສຢູ່ໃນບາບີໂລນມາເປັນເວລາ 70ປີ. ເຢເລມີຢາຍັງບອກອີກວ່າດິນແດນຂອງຢູດານັ້ນຈະຫວ່າງເປົ່າໃນຊ່ວງເວລາ70ປີ ນັ້ນ. ສິ່ງນີ້ໄດ້ເກີດຂຶ້ນຕັ້ງແຕ່ປະມານປີ 606/605 ກ່ອນຄສ. ຫາປີ 537/536 ກ່ອນຄສ. ຫຼັງຈາກເວລານັ້ນ ພຣະເຈົ້າຈະຊ່ອຍປະຊາຊົນຂອງພຣະອົງໃຫ້ກັບບ້ານ ຫຼື ຖິ່ນຖານຂອງເຂົາ. ໃນຕອນທ້າຍຂອງຊ່ວງເວລາ70ປີ ຜູ້ປະກາດພຣະຄຳດານີເອນກໍໄດ້ສຶກສາບົດຂຽນຂອງເຢເລມີຢາ. ດານີເອນເຫັນວ່າມັນຮອດເວລາແລ້ວ ທີ່ພຣະເຈົ້າຈະຮັກສາຄຳສັນຍາຂອງພຣະອົງທີ່ໃຫ້ໄວ້ກັບປະຊາຊົນຂອງພຣະອົງ. 

ໃນພຣະທຳເອຊະຣາ ບົດທີ1 ພວກເຮົາອ່ານຄຳສັ່ງຂອງກະສັດໄຊຣັດ. ກະສັດຊີຣູດໄດ້ໃຫ້ຄຳສັ່ງນີ້ໃນຊ່ວງ ເວລາປີ 539-537 ກ່ອນຄສ. ແມ່ນແລ້ວ ກະສັດໄຊຣັດໄດ້ປົດປ່ອຍປະຊາຊົນຂອງພຣະເຈົ້າໃຫ້ເປັນອິດສະຫຼະ. ແລະເພີ່ນກໍໄດ້ເຮັດຫຼາຍກວ່ານັ້ນອີກ! ເພີ່ນໄດ້ສັ່ງໃຫ້ຄົນຂອງພຣະເຈົ້າກັບບ້ານພ້ອມກັບຂອງຂວັນຫຼາຍໆຢ່າງ. ນອກຈາກນັ້ນ ເພີ່ນຍັງໄດ້ມອບຊັບສົມບັດອັນມີຄ່າທີ່ກະສັດເນບູກາດເນັດຊາໄດ້ລັກມາຈາກພຣະວິຫານຂອງພຣະເຈົ້າໃຫ້ຄືນ.