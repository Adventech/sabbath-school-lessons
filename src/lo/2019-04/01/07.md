---
title:  ຂໍ້ຄິດເພີ່ມເຕີມ
date:   04/10/2019
---

ໃຫ້ເຮົາໄດ້ເບິ່ງວຽກງານຂອງເອຊະຣາຄື “ເອຊະຣາໄດ້ກາຍເປັນກະບອກສຽງຂອງພຣະເຈົ້າ ຫຼື ຜູ້ສົ່ງຂ່າວສານຂອງພຣະອົງ. ລາວໄດ້ສອນປະຊາຊົນຢູ່ອ້ອມຂ້າງກ່ຽວກັບລະບຽບຕ່າງໆທີ່ປົກຄອງແຜ່ນດິນສະຫວັນ. ໃນຊ່ວງເວລາທີ່ເອຊະຣາມີອາຍຸຫຼາຍຂຶ້ນ ລາວກໍໄດ້ເຮັດວຽກໃນສານພິພາກສາຂອງກະສັດ ມີໂດ-ເປີເຊຍ ແລະ ຂອງເມືອງເຢລູຊາເລັມເຊັ່ນດຽວກັນ. ແລະຢູ່ທັງສອງບ່ອນນີ້ ເອຊະຣາກໍໄດ້ເຮັດວຽກເປັນຄູສອນ. ນັ້ນຄືວຽກງານທີ່ສຳຄັນທີ່ສຸດທີ່ລາວໄດ້ເຮັດ. ເອຊະຣາໄດ້ແບ່ງປັນຄວາມຈິງທີ່ເພີ່ນໄດ້ຮຽນຮູ້ກັບຄົນອື່ນໆ. ໃນຂະນະທີ່ລາວແບ່ງປັນຄວາມຈິງຂອງພຣະເຈົ້ານັ້ນ ພຣະເຈົ້າກໍໄດ້ໃຫ້ພະລັງໃຫ້ເອຊະຣາຫຼາຍຂຶ້ນເພື່ອການເຮັດວຽກ. ເອຊະຣາໄດ້ກາຍເປັນຜູ້ທີ່ບໍລິສຸດຢ່າງຍິ່ງ. ຈິດໃຈຂອງລາວກໍເຕັມໄປດ້ວຍຄວາມຮັກທີ່ເລິກເຊິ່ງສຳລັບພຣະເຈົ້າ. ເອຊະຣາ ເປັນພະຍານສຳລັບພຣະເຈົ້າຕໍ່ຄົນໃນໂລກນີ້. ລາວໄດ້ສະແດງໃຫ້ພວກເຂົາເຫັນອຳນາດແຫ່ງຄວາມຈິງຂອງພຣະຄຳພີ. ນອກນັ້ນ ລາວຍັງໄດ້ສະແດງໃຫ້ພວກເຂົາເຫັນວ່າຄວາມຈິງຂອງພຣະຄຳພີນັ້ນ ສາມາດເຮັດໃຫ້ຊີວິດຂອງພວກເຂົານັ້ນດີຂຶ້ນແນວໃດ” (ປຶ້ມທ່ານນາງເອເລັນຈີໄວທ໌)

**ຄຳຖາມຄົ້ນຄວ້າ**

`1.	ພຣະເຈົ້າປະທານຄຳສັນຍາທີ່ຍິ່ງໃຫຍ່ຫຼາຍຢ່າງໃຫ້ແກ່ເຮົາ. ໃນເວລາດຽວກັນ ພຣະເຈົ້າບໍ່ຊົງບັງຄັບພວກເຮົາໃຫ້ຍອມຮັບເອົາຄວາມຮັກ ແລະ ການໃຫ້ອະໄພຂອງພຣະອົງ. ພວກເຮົາກຳລັງເລືອກສິ່ງໃດແດ່ໃນເວລານີ້ ເຊີ່ງເປັນສິ່ງທີ່ກີດກັນບໍ່ໃຫ້ຄຳສັນຍາຂອງພຣະເຈົ້າເກີດເປັນຈິງໃນຊີວິດຂອງເຮົາ?`

`2.	ອ່ານຄຳອະທິຖານຂອງດານີເອນ. ໃນພຣະທຳດານີເອນ 9:1-23. ທ່ານເຫັນກົດລະບຽບອັນໃດແດ່ທີ່ສາມາດຊ່ອຍທ່ານໃນປະສົບການສ່ວນໂຕຂອງທ່ານກັບພຣະເຈົ້າ? ດານີເອນໄດ້ຂໍສິ່ງໃດຈາກພຣະເຈົ້າ? ແມ່ນຫຍັງຢູ່ໃນຈິດໃຈຂອງດານີເອນ? `