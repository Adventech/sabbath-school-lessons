---
title:  ຂໍ້ຄິດເພີ່ມເຕີມ
date:   08/11/2019
---

ຄົນບາບກໍພົບຄວາມຊື່ນຊົມຍິນດີໃນຄວາມຮັກຂອງພຣະບິດາຜູ້ສະຖິດຢູ່ເທິງສະຫວັນຂອງເຂົາ. ພຣະເຈົ້າໄດ້ຮັບພຣະກຽດ ເມື່ອພຣະອົງໄດ້ນຳເອົາຄົນບາບທີ່ຫັນຫຼັງໃຫ້ກັບຄວາມບາບຂອງເຂົາ. ພຣະເຈົ້າຊົງອຸ້ມເຂົາໄວ້ໃນອ້ອມແຂນແຫ່ງຄວາມຮັກຂອງພຣະອົງ. ພຣະອົງຊົງຢຽວຢາຮັກສາບາດແຜອັນເລິກທີ່ເກີດຈາກຄວາມບາບ. ພຣະອົງຊົງຊຳລະພວກເຂົາໃຫ້ສະອາດ. ພຣະອົງຊົງປົກຄຸມເຂົາໄວ້ດ້ວຍຄວາມຮັກທີ່ໄຖ່ໃຫ້ພົ້ນດັ່ງເສື້ອຄຸມ. (ປຶ້ມທ່ານນາງເອເລັນຈີໄວທ໌)

**ຄຳຖາມຄົ້ນຄວ້າ**

`1. "ຄວາມຊົມຊື່ນຍິນດີທີ່ພຣະເຈົ້າຢາເວໂຜດໃຫ້ແກ່ພວກທ່ານນັ້ນຈະເຊີດຊູໃຈຂອງພວກທ່ານໃຫ້ເຂັ້ມແຂງຂຶ້ນໃໝ່." (ເນເຫມີຢາ 8:10) ພວກເຮົາຈະຕ້ອງເຮັດສິ່ງໃດບໍ່ ເພື່ອຮັບຄວາມຊື່ນຊົມຍິນດີນີ້ໃນຊີວິດຂອງເຮົາ? ຖ້າຫາກມີ ສິ່ງນັ້ນແມ່ນຫຍັງ?`

`2. ພວກເຮົາຈະຕ້ອງຮູ້ສຶກເສຍໃຈສໍາລັບຄວາມບາບຂອງເຮົາ. ໃນເວລານັ້ນ ພວກເຮົາຈະຕ້ອງມີຄວາມຊື່ນຊົມຍິນດີໃນອົງພຣະຜູ້ເປັນເຈົ້າ. ພວກເຮົາຈະເຮັດສອງຢ່າງນີ້ພ້ອມກັນໄດ້ແນວໃດ ເມື່ອມັນແຕກຕ່າງກັນຫຼາຍ? ກົດບັນຍັດຂອງພຣະເຈົ້າແລະຂ່າວປະເສີດນັ້ນ ຊ່ອຍພວກເຮົາແນວໃດ? ອ່ານໂລມ 3:19-24 ສໍາລັບຄໍາຕອບນີ້?`

`3. ອ່ານເນເຫມີຢາ 8:10. "ບັດນີ້ ຈົ່ງກັບເມືອເຮືອນແລະລ້ຽງສະຫຼອງກັນສາ. ຈົ່ງແບ່ງອາຫານ ແລະ ເຫຼົ້າອະງຸ່ນໃຫ້ແກ່ຜູ້ທີ່ບໍ່ມີພຽງພໍ. ວັນນີ້ແມ່ນວັນສັກສິດທີ່ຖວາຍແກ່ພຣະເຈົ້າຢາເວຂອງພວກເຮົາ; ສະນັ້ນ ຢ່າສູ່ໂສກເສົ້າ ຄວາມຊື່ນຊົມຍິນດີທີ່ພຣະເຈົ້າຢາເວໂຜດໃຫ້ພວກທ່ານນັ້ນຈະເຊີດຊູໃຈຂອງພວກທ່ານໃຫ້ເຂັ້ມແຂງຂຶ້ນໃໝ່." ຂໍ້ພຣະຄໍາພີນີ້ສອນອັນໃດ ແກ່ພວກເຮົາກ່ຽວກັບວິທີການທີ່ເຮົາສາມາດຊື່ນຊົມຍິນດີໃນອົງພຣະຜູ້ເປັນເຈົ້າໄດ້?`