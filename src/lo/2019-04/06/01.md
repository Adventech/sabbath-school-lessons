---
title:  ເອຊະຣາອ່ານກົດບັນຍັດ
date:   02/11/2019
---

### ອ່ານສຳລັບບົດຮຽນອາທິດນີ້ 
ເນເຫມີຢາ 8:1,2; ເນເຫມີຢາ 8:3; ເນເຫມີຢາ 8:4-8; ເນເຫມີຢາ 8:9-12; ເນເຫມີຢາ 8:13-18.

> <p>ຂໍ້ຄວນຈຳ</p>
> "ແລ້ວ ພວກເຂົາກໍໃຫ້ມີການແປແບບປາກເປົ່າ ກົດບັນຍັດຂອງພຣະເຈົ້າ ແລະ ອະທິບາຍກົດບັນຍັດນັ້ນ ເພື່ອວ່າປະຊາຊົນຈະເຂົ້າໃຈໄດ້." (ເນເຫມີຢາ 8:8)

ຊາວຢິວໄດ້ສຳເລັດການສ້າງກຳແພງເມືອງ. ເນເຫມີຢາເປັນຜູ້ນຳຂອງເຂົາ. ເພິ່ນໄດ້ຊ່ອຍໃຫ້ຄົນງານກໍ່ສ້າງໃສ່ປະຕູຢູ່ກຳແພງ. ແລ້ວວຽກງານກໍຈົບລົງ. ເມື່ອຊາວຢິວສ້າງກຳແພງສຳເລັດ ຄົນໃນດິນແດນອ້ອມຂ້າງເຢລູຊາເລັມກໍປະຫຼາດໃຈ. ຄົນເຫຼົ່ານີ້ກໍຄືສັດຕູຂອງອິດສະລາເອນ. ແລ້ວເນເຫມີຢາກໍກ່າວວ່າ ສັດຕູທັງຫຼາຍກໍເຂົ້າໃຈວ່າ "ວຽກງານນີ້ໄດ້ສຳເລັດລົງໂດຍການຊ່ວຍເຫຼືອຂອງພຣະເຈົ້າຂອງເຮົາ" (ເນເຫມີຢາ 6:16). ສັດຕູທັງຫຼາຍກໍຍັງເຂົ້າໃຈວ່າ ພຣະເຈົ້ານັ້ນຊົງມີຈິງ.

ຄັນຊັ້ນແລ້ວ ຊາວຢິວຄວນເຮັດສິ່ງໃດໃນເວລານີ້? ເນເຫມີຢາ ບົດທີ 8 ຫາ 10 ກໍສະແດງເຖິງສິ່ງທີ່ຈະເກີດຂຶ້ນຕໍ່ໄປ. ບົດເຫຼົ່ານີ້ສະແດງໃຫ້ເຫັນວ່າ ຊາວຢິວຕ້ອງການເຊື່ອຟັງກົດບັນຍັດຂອງພຣະເຈົ້າດ້ວຍສຸດຈິດສຸດໃຈຂອງພວກເຂົາ. ກົດຂອງພຣະເຈົ້າກໍເຮັດໃຫ້ຈິດໃຈຂອງປະຊາຊົນຂອງພຣະອົງນັ້ນເຕັມໄປດ້ວຍຄວາມຊື່ນຊົມຍິນດີ. ສິ່ງທັງຫຼາຍທີ່ດີເຫຼົ່ານີ້ໄດ້ເກີດຂຶ້ນໃນເດືອນ ຕິຊະຣິ (ເນເຫມີຢາ 8:2). ເດືອນ ຕິຊະຣິ ແມ່ນເດືອນທີ 7. ດັ່ງທີ່ພວກເຮົາເຫັນໃນນີ້ວ່າ ມັນເປັນເດືອນທີ່ສຳຄັນໃນປະຫວັດສາດຂອງອິດສະລາເອນ.