---
title:  ການບໍ່ຮັກສາວັນສະບາໂຕ
date:   11/12/2019
---

`ອ່ານເນເຫມີຢາ 13:15,16 ຂໍ້ພຣະຄຳພີຕອນນີ້ສະແດງໃຫ້ເຫັນວ່າ ເນເຫມີຢາຕ້ອງການແກ້ໄຂບັນຫາອັນໃດ?`

`ອ່ານເນເຫມີຢາ 13:17-22. ອີງຕາມຂໍ້ພຣະຄຳພີເຫຼົ່ານີ້ ເນເຫມີຢາໄດ້ເຮັດສິ່ງໃດເພື່ອຢຸດປະຊາຊົນບໍ່ໃຫ້ຊື້ແລະຂາຍໃນວັນສະບາໂຕ?`

ໃນຖານະຜູ້ປົກຄອງແຂວງຢູດາ ເນເຫມີຢາຈະຕ້ອງຊ່ອຍໃຫ້ປະຊາຊົນປະຕິບັດຕາມກົດຕ່າງໆ. ກົດຂອງແຂວງຢູດາກໍມາຈາກກົດບັນຍັດຂອງພຣະເຈົ້າ. ດັ່ງນັ້ນ ເນເຫມີຢາຈຶ່ງຕ້ອງປົກປ້ອງກົດບັນຍັດໄວ້ ເຊິ່ງລວມເຖິງຂໍ້ຄຳສັ່ງກ່ຽວກັບວັນສະບາໂຕ. ເມື່ອເນເຫມີຢາໄດ້ອອກຈາກເຢລູຊາເລັມ ຜູ້ນຳກໍໄດ້ປ່ອຍໃຫ້ເອລີອາຊິບແລະໂຕບີອາ ເຮັດຕາມໃຈຂອງພວກເຂົາ. ອາດຈະເປັນເພາະວ່າ ບັນດາຜູ້ນຳຮູ້ສຶກໃຈຮ້າຍກັບສິ່ງທີ່ເນເຫມີຢາໄດ້ເຮັດໃຫ້ເກີດຂຶ້ນໃນອະດີດ. ທ່ານອາດຈະຈື່ວ່າ ເນເຫມີຢາໄດ້ເຮັດໃຫ້ບັນດາຜູ້ນຳຈ່າຍເງິນຄືນໃຫ້ແກ່ຄົນທຸກຍາກ. 

ສິ່ງທຳອິດທີ່ເນເຫມີຢາໄດ້ເຮັດກໍຄືຮ້າຍບັນດາຜູ້ນຳ. ແລ້ວເພິ່ນກໍໄດ້ສັ່ງໃຫ້ປະຊາຊົນນັ້ນປິດປະຕູທາງເຂົ້າອອກເມືອງ. ເພີ່ນໄດ້ວາງທະຫານຢູ່ແຕ່ລະປະຕູເພື່ອຮັກສາປະຕູ. ແລ້ວແມ່ນຫຍັງໄດ້ເກີດຂຶ້ນຕໍ່ໄປ? ປະຊາຊົນໄດ້ຍ້າຍຕະຫຼາດຈາກທີ່ຢູ່ໃນເມືອງໄປຢູ່ນອກເມືອງເພື່ອທີ່ຈະຫຼີກເວັ້ນກົດລະບຽບຂອງເນເຫມີຢາ! ແຕ່ເນເຫມີຢາກໍລົງມືປະຕິບັດຕໍ່. ເພີ່ນໄດ້ບອກບັນດາພໍ່ຄ້າວ່າ ພວກເຂົາຈະຖືກຕີຖ້າຫາກພວກເຂົາຫາກຍັງພະຍາຍາມຂາຍເຄື່ອງຢູ່ນອກເມືອງໃນວັນສະບາໂຕຕໍ່ໄປ. ບັນດາພໍ່ຄ້າກໍເຫັນວ່າເນເຫມີຢານັ້ນບໍ່ໄດ້ຢ້ານທີ່ຈະລົງໂທດພວກເຂົາ ດັ່ງນັ້ນ ພວກເຂົາຈຶ່ງຢຸດມາທີ່ເມືອງນີ້ໃນເວລາຕໍ່ມາ.