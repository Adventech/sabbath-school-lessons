---
title:  ເງິນຖວາຍ ແລະ ເຄື່ອງຖວາຍສຳລັບພຣະວິຫານ
date:   10/12/2019
---

`ອ່ານກ່ຽວກັບສິບລົດແລະເງິນຖວາຍໃນຈົດເຊັນບັນຊີ 18:21-24; ມາລາກີ 3:10; ມັດທາຍ 23:23; 1 ໂກລິນໂທ 9:7-14; 2ໂກລິນໂທ 9:6-8; ແລະ ເຮັບເລີ 7:1,2. ຂໍ້ພຣະຄຳພີເຫຼົ່ານີ້ສອນອັນໃດພວກເຮົາກ່ຽວກັບເຫດຜົນທີ່ພວກເຮົາຄວນຈ່າຍເງິນສິບລົດ ແລະ ຖວາຍເງິນອື່ນໆ?`

ເຮົາໄດ້ເຫັນວ່າປະຊາຊົນໄດ້ຢຸດຈ່າຍສິບລົດ. ເມື່ອບໍ່ມີເງິນສິບລົດແລະເງິນຖວາຍແລ້ວ ພຣະວິຫານກໍປະສົບກັບບັນຫາ. ຄົນງານຫຼາຍຄົນກໍໄດ້ອອກຈາກພຣະວິຫານໄປ. ພວກເຂົາໄດ້ອອກໄປຊອກວຽກເຮັດເພື່ອທີ່ຈະໄດ້ເງິນສຳລັບການລ້ຽງດູຄອບຄົວຂອງພວກເຂົາ. ດັ່ງນັ້ນ ພວກເຂົາຈຶ່ງໄດ້ຢຸດມາພຣະວິຫານເພື່ອທີ່ຈະມານະມັດສະ ການພຣະເຈົ້າ.

ພຣະເຈົ້າໄດ້ມອບແຜນການສຳລັບສິບລົດ ແລະ ເງິນຖວາຍແກ່ປະຊາຊົນຂອງພຣະອົງ. ມັນເປັນແຜນການທີ່ສວຍງານ. ມັນສະແດງໃຫ້ເຫັນວ່າ ພຣະເຈົ້ານັ້ນຊົງຢຸດຕິທຳ. ປະຊາຊົນທັງຮັ່ງມີແລະທຸກຍາກກໍມີໜ້າທີ່ຕ້ອງເຮັດ. ພຣະເຈົ້າຊົງຂໍໃຫ້ພວກເຮົາທຸກຄົນຖວາຍຄືນໃຫ້ແກ່ພຣະອົງ 1/10 (ໜຶ່ງສ່ວນສິບ) ຂອງສິ່ງທີ່ພວກເຮົາໄດ້ຮັບ.

ຈະເກີດຫຍັງຂຶ້ນ ຖ້າຫາກຄຣິສຕະຈັກຂອງເຮົາຢຸດຖວາຍເງິນສິບລົດ? ສິ່ງດຽວກັນນີ້ກໍຄົງໄດ້ເກີດຂຶ້ນຕໍ່ພຣະວິຫານຂອງຊົນຊາດອິດສະລາເອນ. ໂບດຂອງເຮົາກໍຄົງຈະຫຍຸບລົງ. ພວກເຮົາກໍຕ່າງຕ້ອງການໆ ສະໜັບສະໜູນ ຄຣິສຕະຈັກຂອງພຣະເຈົ້າ. ແລ້ວພວກເຮົາກໍສາມາດຈ່າຍຄ່າແຮງໃຫ້ຄົນທີ່ເຮັດວຽກງານຂອງພຣະເຈົ້າ. ແລະພວກເຮົາກໍສາມາດ ນະມັດສະການພຣະເຈົ້າໃນຄຣິສຕະຈັກຂອງເຮົາຢ່າງມີຄວາມສຸກໄດ້ເຊັ່ນດຽວກັນ. ຖ້າຫາກພວກເຮົາບໍ່ຈ່າຍສິບລົດແລ້ວ ພວກເຮົາກໍຈະບໍ່ສາມາດແບ່ງປັນຂ່າວດີກັບພຣະເຢຊູກັບຄົນອື່ນ. ດັ່ງນັ້ນ ມັນຈຶ່ງເປັນເລື່ອງສຳຄັນຫຼາຍທີ່ຈະຖວາຍທັງສິບລົດເງິນຖວາຍທົ່ວໄປ.

`ເປັນຫຍັງການຖວາຍສິບລົດຈຶ່ງສຳຄັນສຳລັບຊີວິດທາງດ້ານຈິດວິນຍານຂອງພວກເຮົາ?`