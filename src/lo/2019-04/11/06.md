---
title:  ບັນພະບຸລຸດຂອງທ່ານໄດ້ເຮັດສິ່ງໃດ
date:   12/12/2019
---

ເນເຫມີຢາຮັກວັນສະບາໂຕຂອງພຣະເຈົ້າ. ພວກເຮົາກໍຊື່ນຊົມເພິ່ນສຳລັບຄວາມຮັກອັນເລິກເຊິ່ງນີ້. ເນເຫມີຢາບໍ່ໄດ້ຢ້ານທີ່ຈະບອກຜູ້ນຳວ່າພວກເຂົາໄດ້ເຮັດສິ່ງໃດຜິດເຊັ່ນດຽວກັນ. ພວກເຂົາບໍ່ໄດ້ປະຕິບັດຕາມໜ້າທີ່ຂອງຕົນເອງ. "ເບິ່ງຄວາມຊົ່ວຊ້າທີ່ພວກເຈົ້າກຳລັງເຮັດດູ ພວກເຈົ້າກຳລັງເຮັດໃຫ້ວັນສະບາໂຕຂາດຄວາມສັກສິດ. ສະນັ້ນ ພຣະເຈົ້າຈຶ່ງລົງໂທດບັນພະບຸລຸດຂອງພວກເຈົ້າ ເມື່ອພຣະອົງໄດ້ນຳຄວາມຈິບຫາຍມາສູ່ເມືອງນີ້ ແລະ ດຽວນີ້ພວກເຈົ້າຢືນຂຶ້ນເຮັດໃຫ້ພຣະອົງໂກດຮ້າຍອິດສະລາເອນຢູ່ ໂດຍເຮັດໃຫ້ວັນສະບາໂຕຂາດຄວາມສັກສິດ."

ແລະເນເຫມີຢາຈຶ່ງກ່າວວ່າ "ສະນັ້ນ ທຸກໆເທື່ອກ່ອນຈະເຖິງວັນສະບາໂຕ ຂ້າພຣະເຈົ້າຈຶ່ງສັ່ງໃຫ້ອັດປະຕູເມືອງກ່ອນຄ່ຳ, ແລະບໍ່ໃຫ້ໄຂອີກຈົນກວ່າວັນສະບາໂຕຜ່ານພົ້ນໄປ. ຂ້າພະເຈົ້າໃຫ້ຄົນຂອງຂ້າພະເຈົ້າບາງຄົນປະຈຳຢູ່ທີ່ປະຕູເພື່ອໃຫ້ແນ່ໃຈວ່າ ບໍ່ມີສິ່ງໃດຖືກນຳເຂົ້າມາໃນເມືອງໃນວັນສະບາໂຕ." (ເນເຫມີຢາ 13:17-19).

ເນເຫມີຢາເຕືອນປະຊາຊົນທັງຫຼາຍບໍ່ໃຫ້ລະເມີດວັນສະບາໂຕ. ຄຳເວົ້າຂອງເພິ່ນກໍຊ່ອຍພວກເຂົາໃຫ້ເຫັນສິ່ງທີ່ພວກເຂົາໄດ້ເຮັດຜິດ. ແລ້ວຊາວຢິວກໍໄດ້ກາຍເປັນຜູ້ທີ່ເຄັ່ງຄັດກັບການຮັກສາວັນສະບາໂຕຫຼາຍ ຫຼັງຈາກເຫດການນີ້. ເມື່ອມາຮອດສະໄໝຂອງພຣະເຢຊູ ຊາວຢິວກໍກາຍເປັນຄົນທີ່ເຄັ່ງຄັດເກີນໄປ. ມີຫຼາຍເທື່ອທີ່ພຣະເຢຊູໄດ້ບໍ່ເຫັນດີກັບຜູ້ນຳສາດສະໜາກ່ຽວກັບວິທີການຮັກສາວັນສະບາໂຕຂອງພວກເຂົາ.