---
title:  ປະຊາຊົນທີ່ຫັນກັບໄປຫາຄວາມບາບ
date:   07/12/2019
---

### ອ່ານສຳລັບບົດຮຽນອາທິດນີ້
ເນເຫມີຢາ 13:1-9; ເນເຫມີຢາ 13:10-14; ຈົດເຊັນບັນຊີ 18:21-24; ເນເຫມີຢາ 13:15,16.

> <p>ຂໍ້ຄວນຈຳ</p>
> “ຂ້າພະເຈົ້າສັ່ງໃຫ້ຊາວເລວີຊຳລະຕົວແລະໄປເຝົ້າຍາມປະຕູເພື່ອໃຫ້ແນ່ໃຈວ່າ ວັນສະບາໂຕ ໄດ້ຖືກຮັກສາໄວ້ໃຫ້ບໍລິສຸດ. ໂອ ພຣະເຈົ້າຂອງຂ້ານ້ອຍເອີຍ ໂຜດລະນຶກເຖິງຂ້ານ້ອຍໃນເລື່ອງນີ້ເຊັ່ນດຽວກັນແດ່ທ້ອນ ແລະ ຂໍຊົງໂຜດເອັນດູຂ້ານ້ອຍດ້ວຍ ເພາະເຫັນແກ່ຄວາມຮັກອັນຍິ່ງໃຫຍ່ຂອງພຣະອົງ.” (ເນເຫມີຢາ 13:22)

ເວລາໄດ້ຜ່ານໄປລະຫວ່າງເນເຫມີຢາ ບົດທີ 12 ແລະ 13. ໃນຊ່ວງເວລານີ້ ເນເຫມີຢາໄດ້ກັບໄປທີ່ເມືອງບາບີໂລນ. ພວກເຮົາບໍ່ຮູ້ວ່າ ເພີ່ນນັ້ນໄດ້ໄປດົນຊ່ຳໃດ. ແລ້ວເພີ່ນກໍກັບມາເຢລູຊາເລັມ. ພວກເຮົາຄິດວ່າເພີ່ນໄດ້ກັບມາໃນໄລຍະເວລາ ປີ 430-425 ກ່ອນ ຄສ. ເມື່ອເນເຫມີຢາມາຮອດບ້ານເມືອງຂອງຕົນ ເພິ່ນກໍຮຽນຮູ້ວ່າ ປະຊາຊົນຈຳນວນຫຼາຍໄດ້ກະທຳບາບ. ພວກເຂົາໄດ້ເຮັດສິ່ງຕ່າງໆທີ່ພວກເຂົາໄດ້ສັນຍາວ່າຈະບໍ່ເຮັດ! ກ່ອນອື່ນໝົດພວກເຂົາສັນຍາວ່າຈະບໍ່ແຕ່ງງານກັບຄົນທີ່ນະມັດສະການພຣະເຈົ້າທີ່ຈອມປອມ. ຢ່າງທີສອງຄື ປະຊາຊົນຂອງພຣະເຈົ້າໄດ້ສັນຍາວ່າຈະຮັກສາວັນສະບາໂຕໃຫ້ບໍລິສຸດ. ຢ່າງທີ່ສາມ ພວກເຂົາໄດ້ສັນຍາວ່າຈະດູແລພຣະວິຫານແລະ ຜູ້ນຳທາງສາດສະໜາຂອງພວກເຂົາ (ເນເຫມີຢາ ບົດທີ10). ແຕ່ເວລານີ້ ປະຊາຊົນກໍບໍ່ໄດ້ຮັກສາຄຳສັນຍາເຫຼົ່ານັ້ນທີ່ພວກເຂົາໄດ້ໃຫ້ແກ່ພຣະເຈົ້າ.

ແຕ່ເນເຫມີຢາກໍບໍ່ໄດ້ຍອມຮັບເອົາສິ່ງຕ່າງໆຕາມສະພາບຂອງມັນ. ເພີ່ນໄດ້ຕໍ່ສູ້ເພື່ອການປ່ຽນແປງ. ເພິ່ນໄດ້ຊ່ອຍໃຫ້ປະຊາຊົນນັ້ນຈື່ວ່າຈະຕ້ອງໃຫ້ພຣະເຈົ້າເປັນທີ່ໜຶ່ງໃນຊີວິດຂອງພວກເຂົາ ແລະຈະຕ້ອງໃຫ້ກຽດພຣະອົງ.