---
title:  ຜູ້ນຳພຣະວິຫານທີ່ບໍ່ດີ
date:   08/12/2019
---

`ອ່ານເນເຫມີຢາ 13:1-9. ດັ່ງຂໍ້ພຣະຄຳພີເຫຼົ່ານີ້ໄດ້ກ່າວໄວ້ ແມ່ນໃຜຄືເອລີອາຊິບ ແລະ ໂຕບີອາ? ພວກເຂົາໄດ້ເຮັດສິ່ງໃດຜິດ? ເປັນຫຍັງເລື່ອງນີ້ຈຶ່ງຜິດ? ສຳລັບຄຳຕອບຄຳຖາມນີ້ ໃຫ້ທ່ານເບິ່ງເນເຫມີຢາ 2:10,19; ເນເຫມີຢາ 3:1; ເນເຫມີຢາ 12:10,22; ແລະ ເນເຫມີຢາ 13:28.`

ພວກເຮົາເຫັນເອລີອາຊິບ ແລະ ໂຕບີອາ ຫຼາຍເທື່ອໃນພຣະທຳເນເຫມີຢາ. ເອລີາຊິບ ຄື ປະໂລຫິດໃຫຍ່ ຫຼື ຜູ້ນຳສາດສະໜາສູງສຸດສຳລັບຊາວຢິວ. ແລະ ເອລີອາຊິບກໍຍັງເປັນຜູ້ຮັບຜິດຊອບພຣະວິຫານ. ສ່ວນໂຕບີອານັ້ນມາຈາກອຳໂມນ. ເພີ່ນເປັນສັດຕູຂອງເນເຫມີຢາ. ເພິ່ນໄດ້ພະຍາຍາມທີ່ຈະຢຸດບໍ່ໃຫ້ເນເຫມີຢາສືບຕໍ່ວຽກງານຂອງເພິ່ນໃນເມືອງເຢລູຊາເລັມ. ຄວາມສຳພັນຂອງເອລີອາຊີບກັບໂຕບີອາ ກໍສະແດງໃຫ້ເຫັນວ່າພວກເຂົາຕ້ອງເປັນພີ່ນ້ອງກັນ. ໂຕບີອາຄົງຈະແຕ່ງງານກັບພີ່ນ້ອງຂອງເອລີອາຊິບຄົນໃດຄົນໜຶ່ງ.

ໃນຂະນະທີ່ເນເຫມີຢາບໍ່ຢູ່ ປະໂລຫິດຕົນໃຫຍ່ທີ່ຊື່ເອລີອາຊິບນັ້ນ ໄດ້ເອົາຫ້ອງນອນຫ້ອງໜຶ່ງໃນພຣະວິຫານໃຫ້ໂຕບີອາເຂົ້າພັກ. ຫ້ອງນີ້ຖືກນຳໃຊ້ສຳລັບເກັບຮັກສາຂອງຂວັນແລະຂອງຖວາຍ. ເອລີອາຊິບໄດ້ອະນຸຍາດໃຫ້ໂຕບີອານັ້ນພັກເຊົາຢູ່ໃນພຣະວິຫານ. ການໃຊ້ຫ້ອງນີ້ກໍສະແດງໃຫ້ທຸກໆຄົນເຫັນວ່າ ຕອນນີ້ໂຕບີອາເປັນໜຶ່ງໃນບັນດາ ຜູ້ນຳສູງສຸດໃນດິນແດນຂອງຊາວຢິວ. ຕະຫຼອດເວລາທີ່ຜ່ານມາ, ສັດຕູຂອງເນເຫມີຢາຕ້ອງການທີ່ຈະໃຫ້ເນເຫມີຢາອອກຈາກຕຳແໜ່ງ. ພວກເຂົາຕ້ອງການຂຶ້ນປົກຄອງ. ແລະຕອນນີ້ພວກເຂົາກໍຄິດວ່າ ພວກເຂົາໄດ້ຮັບໄຊຊະນະແລ້ວ! ແຕ່ຄວາມຈິງແລ້ວ ມັນຄົງບໍ່ແມ່ນ ຖ້າຫາກວ່າເນເຫມີຢາຍັງມີສິດທີ່ຈະເວົ້າຢູ່ ເພາະເພີ່ນກໍຄົງຈະບໍ່ນັ່ງຢູ່ຊື່ໆດອກ.