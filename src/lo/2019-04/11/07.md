---
title:  ຂໍ້ຄິດເພິ່ມເຕີມ
date:   13/12/2019
---

"ເນເຫມີຢາອະທິບາຍກ່ຽວກັບຄຳສັ່ງຂອງພຣະເຈົ້າ. ພຣະເຈົ້າບໍ່ຕ້ອງການໃຫ້ປະຊາຊົນຂອງພຣະອົງ ແຕ່ງງານກັບຜູ້ທີ່ນະມັດສະການພຣະປອມ. ເນເຫມີຢາໄດ້ສະແດງໃຫ້ປະຊາຊົນຂອງພຣະເຈົ້າເຫັນວ່າ ສິ່ງຮ້າຍແຮງອັນໃດຈະເກີດຂຶ້ນແກ່ເຂົາ ຖ້າຫາກພວກເຂົາລະເມີດກົດບັນຍັດນີ້. ສິ່ງເຫຼົ່ານີ້ກໍໄດ້ເກີດຂຶ້ນກັບປະຊາຊົນຂອງເຂົາໃນອະດີດ. ຊາວຢິວໄດ້ພາກັນຕື່ນຂຶ້ນ. ພວກເຂົາໄດ້ເຫັນຄວາມບາບຂອງຕົນເອງ. ພວກເຂົາໄດ້ເລີ່ມທີ່ຈະປ່ຽນແປງ. ພວກເຂົາເລີ່ມທີ່ຈະເຮັດວຽກງານທີ່ຈະຊ່ອຍໃຫ້ຫັນຄວາມໂກດຮ້າຍຂອງພຣະເຈົ້ານັ້ນອອກໄປ. ການປ່ຽນແປງກໍນຳພຣະພອນຂອງພຣະເຈົ້າແລະຄວາມພໍພຣະທັຍຂອງພຣະເຈົ້າມາສູ່ພວກເຂົາ."

ຜູ້ນຳສາດສະໜາດບາງຄົນກໍມີເມຍຜູ້ທີ່ນະມັດສະການພຣະປອມ. ຜູ້ນຳສາດສະໜາເຫຼົ່ານີ້ ກໍປະກາດວ່າ ພວກເຂົາບໍ່ສາມາດປ່ອຍໃຫ້ເມຍຂອງເຂົາກັບບ້ານ. ພວກເຂົາບໍ່ສາມາດຈະແຍກໂຕອອກຈາກພວກເຂົາໄດ້. ແຕ່ເນເຫມີຢາກໍບໍ່ໄດ້ສະແດງຄວາມເຫັນອົກເຫັນໃຈແກ່ພວກເຂົາແຕ່ຢ່າງໃດ. ເພີ່ນບໍ່ໄດ້ສົນໃຈວ່າ ພວກເຂົາເປັນຜູ້ນຳທີ່ສຳຄັນຫຼືບໍ່? ຫາກພວກເຂົາບໍ່ສາມາດທີ່ຈະປະຖິ້ມເມຍຂອງພວກເຂົາໄດ້ ພວກເຂົາກໍບໍ່ສາມາດຮັບໃຊ້ໃນພຣະວິຫານໄດ້. ຕົວຢ່າງໜຶ່ງກໍຄືເລື່ອງຂອງຫຼານຊາຍຂອງຜູ້ນຳສາດສະໜາສູງສຸດ. ຫຼານຊາຍຂອງເພີ່ນໄດ້ແຕ່ງງານກັບລູກສາວຂອງຊາບາລັດ. ຊາບາລັດນີ້ເປັນຄົນທີ່ມີຄວາມຊົ່ວຮ້າຍ. ເມື່ອຫຼານຊາຍຜູ້ນີ້ໄດ້ປະຕິເສດບໍ່ສົ່ງຄືນເມຍຂອງລາວ ເນເຫມີຢາກໍໄດ້ປົດຕຳແໜ່ງລາວອອກຈາກຫ້ອງການ. ແລ້ວກໍເຮັດໃຫ້ຊາຍຄົນນີ້ໜີອອກຈາກອິດສະລາເອນຕະຫຼອດໄປ! (ປຶ້ມທ່ານນາງເອເລັນຈີໄວທ໌)

**ຄຳຖາມຄົ້ນຄວ້າ**

`1. ໃນສະໄໝຂອງເນເຫມີຢາ ປະຊາຊົນໄດ້ເລີ່ມເຮັດຜິດ. ເທື່ອລະເລັກເທື່ອລະໜ້ອຍ ພວກເຂົາໄດ້ຫຼົງເຂົ້າໄປໃນຄວາມບາບເລິກລົງໄປ. ເປັນຫຍັງພວກເຮົາຈຶ່ງຕ້ອງລະວັງບໍ່ໃຫ້ເປັນແບບນັ້ນຄືກັນ? ພວກເຮົາສາມາດປົກປ້ອງຕົນເອງຈາກອັນຕະລາຍນີ້ແນວໃດ?`