---
title:  ກົດບັນຍັດ ແລະ ຜູ້ປະກາດພຣະຄຳ, ຜູ້ສົ່ງຂ່າວສານພິເສດຂອງພຣະເຈົ້າ
date:   13/11/2019
---

`ອ່ານເນເຫມີຢາ 9:23-31. ຂໍ້ພຣະຄຳພີເຫຼົ່ານີ້ບອກຫຍັງພວກເຮົາກ່ຽວກັບຊົນຊາດອິດສະລາເອນ? ພວກເຂົາແຕກຕ່າງຈາກພຣະເຈົ້າແນວໃດ?` 

ປະຊາຊົນ “ພໍໃຈກັບທຸກສິ່ງທີ່ຊົງຈັດຫາໃຫ້ພວກເພິ່ນ” (ເນເຫມີຢາ 9:25). ແຕ່ປະຊາຊົນໄດ້ພາກັນສົນໃຈກ່ຽວກັບສິ່ງຕ່າງໆທີ່ພຣະເຈົ້າໄດ້ປະທານໃຫ້ແກ່ພວກເຂົາຫຼາຍກວ່າທີ່ຈະສົນໃຈກ່ຽວກັບພຣະເຈົ້າ.

ພວກເຮົາຮຽນຮູ້ສິ່ງໃດອີກໃນພຣະທຳເນເຫມີຢາ ບົດທີ9? ພວກເຮົາເຫັນວ່າ ພວກຜູ້ນໍາໃນເວລານີ້ໄດ້ສາລະພາບທັງໝົດວ່າ ພວກເຂົາບໍ່ໄດ້ຕິດຕາມພຣະເຈົ້າໃນອະດີດຕະຫຼອດມາ. ພວກຜູ້ນໍາໄດ້ເບິ່ງກັບຄືນໄປໃນປະຫວັດສາດຂອງປະເທດຂອງພວກເຂົາ. ພວກເຂົາເຫັນຄວາມຜິດບາບທີ່ພວກເຂົາໄດ້ເຮັດໃນຖານະທີ່ເປັນຊົນຊາດ. ຄວາມບາບທີ່ໃຫຍ່ທີ່ສຸດສອງຢ່າງຂອງພວກເຂົາແມ່ນຫຍັງ? (1)ໄດ້ປະຖິ້ມພຣະເຈົ້າ. ແລະ (2)ໂຈມຕີຜູ້ປະກາດພຣະຄໍາຂອງພຣະເຈົ້າ ຫຼື ຜູ້ສົ່ງສານພິເສດຂອງພຣະອົງ. ບັນດາຜູ້ນຳໄດ້ສາລະພາບຄວາມບາບເຫຼົ່ານີ້ກັບພຣະເຈົ້າ.

ຜູ້ນຳກໍເຫັນວ່າ ກົດບັນຍັດຂອງພຣະເຈົ້າ ແລະ ຜູ້ປະກາດພຣະຄໍາຂອງພຣະອົງກໍມີຄວາມສໍາຄັນ. ສອງຢ່າງນີ້ກໍຊ່ອຍຊາວຢິວໃຫ້ກາຍເປັນປະຊາຊົນທີ່ບໍລິສຸດ. ຄໍາອະທິຖານຂອງພວກເຂົາກໍສະແດງເຖິງແນວຄິດນີ້ ເມື່ອຜູ້ນຳກ່າວວ່າ “ການຍຶດຖືກົດບັນຍັດໄດ້ຊີວິດ” (ເນເຫມີຢາ 9:29). ໃນຂໍ້ພຣະຄໍາພີນີ້ ບັນດາຜູ້ນໍາໄດ້ກ່າວຄໍາເວົ້າຂອງທ່ານໂມເຊໃນ ພຣະທໍາລະບຽບພວກເລວີ 18:5 ອີກເທື່ອໜຶ່ງ. ພຣະເຈົ້າຊົງປະທານກົດບັນຍັດຂອງພຣະອົງເພື່ອເປັນພຣະພອນສໍາລັບຊີວິດຂອງພວກເຮົາ.