---
title:  ການເລີ່ມຕົ້ນຂອງຄຳອະທິຖານ
date:   11/11/2019
---

`ໃຫ້ທ່ານອ່ານຄຳອະທິຖານຂອງປະຊາຊົນຂອງພຣະເຈົ້າ ໃນເນເຫມີຢາ 9:4-8. ພວກເຮົາອ່ານແນວຄິດທີ່ສຳຄັນອັນໃດໃນຂໍ້ພຣະຄຳພີຂໍ້ເລີ່ມຕົ້ນນີ້? ທ່ານຄິດວ່າ ເປັນຫຍັງຂໍ້ຄິດເຫຼົ່ານີ້ຈຶ່ງມາກ່ອນ?`

ໃນຊ່ວງຕົ້ນຂອງຄຳອະທິຖານ ປະຊາຊົນໄດ້ພາກັນອວຍພອນພຣະເຈົ້າແລະພຣະນາມຂອງພຣະອົງ. ໃນສະໄໝຂອງພຣະຄຳພີ ຊື່ຂອງຄົນເຮັບເລີກໍສຳຄັນ. ຊື່ຂອງແຕ່ລະຄົນກໍມີຫຼາຍກວ່າໜຶ່ງຄຳ. ຊື່ຕ່າງໆກໍສະແດງໃຫ້ເຫັນວ່າ ຄົນໆນັ້ນເປັນໃຜ ຫຼື ແມ່ນຫຍັງທີ່ຢູ່ໃນຈິດໃຈຂອງລາວ. ຊື່ຂອງພຣະເຈົ້າກໍສະແດງໃຫ້ພວກເຮົາເຫັນວ່າ ພຣະອົງຊົງເປັນຜູ້ໃດ. ນັ້ນເປັນເຫດຜົນທີ່ປະຊາຊົນຂອງພຣະເຈົ້າກໍສັນລະເສີນພຣະນາມຂອງພຣະເຈົ້າ. ພຣະນາມຂອງພຣະເຈົ້າກໍສະແດງໃຫ້ທຸກຄົນໃນໂລກນີ້ເຫັນວ່າ ພຣະເຈົ້າຊົງສົມຄວນທີ່ຈະໄດ້ຮັບຄຳສັນລະເສີນແລະຮັບພຣະກຽດ. ມັນຄືພຣະນາມຂອງພຣະອົງ ຜູ້ທີ່ໄດ້ສ້າງທຸກສິ່ງທຸກຢ່າງ. ພຣະອົງຊົງເປັນຜູ້ທີ່ “ພິທັກຮັກສາສິ່ງເຫຼົ່ານັ້ນທັງໝົດ (ໃຫ້ຊີວິດ)” (ເນເຫມີຢາ 9:6); ອ່ານໂກໂລຊາຍ 1:16,17). ຄໍາວ່າ “ໃຫ້” ມາຈາກຄໍາສັບພາສາເຮັບເລີ. ມັນໝາຍເຖິງ “ການຮັກສາບາງສິ່ງໃຫ້ມີຊີວິດຢູ່”. ດັ່ງນັ້ນ ພຣະເຈົ້າຊົງເປັນຜູ້ທີ່ຮັກສາທຸກສິ່ງທຸກຢ່າງໃຫ້ມີຊີວິດຢູ່.