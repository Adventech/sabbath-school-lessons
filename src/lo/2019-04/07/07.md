---
title:  ຂໍ້ຄິດເພີ່ມເຕີມ
date:   15/11/2019
---

ສວນເອເດນເປັນຮູບພາບພັນລະນາທີ່ດີ ສໍາລັບແຜນການຂອງພຣະເຈົ້າທີ່ຈະສ້າງທຸກໆຢ່າງຂຶ້ນມາໃໝ່.  ປະຊາຊົນຊາວເຮັບເລີກໍເປັນສ່ວນໜຶ່ງຂອງແຜນການຂອງພຣະເຈົ້າເຊັ່ນດຽວກັນ. ພຣະເຈົ້າໄດ້ຊົງເລືອກປະຊາຊົນຊາວເຮັບເລີໃຫ້ເປັນປະຊາຊົນພິເສດຂອງພຣະອົງ. ພຣະອົງຊົງຕ້ອງການຊ່ອຍພວກເຂົາໃຫ້ສ້າງສວນເອເດນໃໝ່ໃນໂລກນີ້. ແຕ່ປະຊາຊົນຂອງພຣະເຈົ້າກໍບໍ່ໄດ້ເຊື່ອຟັງພຣະເຈົ້າ. ພວກເຂົາໄດ້ກາຍເປັນຂ້າທາດໃນນະຄອນບາບີໂລນ. ພຣະເຈົ້າໄດ້ປະຖິ້ມຄວາມຝັນທີ່ພຣະອົງມີສໍາລັບປະຊາຊົນຂອງພຣະອົງບໍ່? ບໍ່ເລີຍ. ພວກເຮົາເຫັນວ່າພຣະເຈົ້າຊົງສືບຕໍ່ຕ້ອງການໃຫ້ແຜນການຂອງພຣະອົງທີ່ມີສໍາລັບປະຊາຊົນຂອງພຣະອົງນັ້ນ ດໍາເນີນຕໍ່ໄປ. ພຣະອົງຊົງສັນຍາກັບພວກເຂົາວ່າ “ພຣະເຈົ້າຢາເວຈະໃຫ້ຄວາມເມດຕາຕໍ່ນະຄອນເຢລູຊາເລັມ ຕໍ່ຄົນທັງໝົດທີ່ຢູ່ໃນບ່ອນຮົກຮ້າງເພພັງນັ້ນ. ເຖິງວ່າດິນແດນນັ້ນຈະເປັນຖິ່ນແຫ້ງແລ້ງກັນດານ ເຮົາກໍຈະໃຫ້ກາຍເປັນສວນເອເດນ (ເອຊາຢາ 51:3)”
 
**ຄຳຖາມຄົ້ນຄວ້າ**

`1.	ອ່ານຄໍາເວົ້າຂອງພຣະເຢຊູ ໃນມັດທາຍ 13:22. ພຣະເຢຊູຕັກເຕືອນຜູ້ຕິດຕາມຂອງພຣະອົງກ່ຽວກັບເລື່ອງໃດໃນຂໍ້ພຣະຄຳພີເຫຼົ່ານີ້? ເປັນຫຍັງ “ຄວາມຮັກໃນເງິນຄໍາ” ນັ້ນຈຶ່ງອັນຕະລາຍຫຼາຍແທ້ (ມັດທາຍ 13:22)?`

`2.	ໃນເນເຫມີຢາ ບົດທີ 9 ປະຊາຊົນກ່າວກ່ຽວກັບພຣະຜູ້ເປັນເຈົ້າໃນຖານະທີ່ພຣະອົງຊົງເປັນຜູ້ສ້າງພວກເຂົາ ແລະ ຜູ້ຮັກສາທຸກຢ່າງໃຫ້ມີຊີວິດຢູ່. ເປັນຫຍັງຄວາມຈິງນີ້ ຈຶ່ງສໍາຄັນຫຼາຍຕໍ່ຄວາມເຊື່ອຂອງເຮົາ?`

`3.	ພວກເຮົາຮູ້ວ່າ ພວກເຮົາເປັນຄົນບາບ. ໃນເວລາດຽວກັນນັ້ນ ພວກເຮົາຈະຕ້ອງບໍ່ປ່ອຍໃຫ້ສິ່ງນີ້ເຮັດໃຫ້ພວກເຮົາສູນເສຍຄວາມຫວັງທີ່ວ່າ ພຣະເຈົ້າສາມາດຊ່ອຍເຮົາໃຫ້ພົ້ນໄດ້. ພວກເຮົາສາມາດເຮັດສິ່ງໃດເພື່ອຮັກສາຄວາມເຊື່ອຂອງເຮົາໃຫ້ເຂັ້ມແຂງໃນອໍານາດຂອງພຣະອົງທີ່ຈະຊ່ອຍເຮົາໃຫ້ພົ້ນໄດ້?`