---
title:  ສົງຄາມໃນສະຫວັນແລະໃນໂລກ
date:   03/04/2018
---

`ອ່ານ ພະນິມິດ 12:1-17. ສົງຄາມຫຍັງທີ່ຂໍ້ພຣະຄຳພີເຫລົ່ານີ້ກ່າວເຖິງ? ແລະ ມັນເກີດຂຶ້ນຢູ່ໃສ?` 

ລູຊີເຟີ ຕໍ່ສູ້ຕ້ານພຣະເຢຊູຄຣິດ; ຜູ້ທີ່ສ້າງມັນມາ. ລູຊີເຟີໄດ້ສຳແດງການຕໍ່ຕ້ານ ຂອງມັນຕໍ່ອົງພຣະຜູ້ເປັນເຈົ້າໂດຍການໂຈມຕີຜູ້ຄົນໃນໂລກ ແລະ ທຸກໆສິ່ງທີ່ພຣະ ເຈົ້າໄດ້ຊົງສ້າງຂື້ນມາ.

ຊາຕານພ່າຍແພ້ໃນທຸກການຕໍ່ຕ້ານອົງພຣະເຢຊູຄຣິດໃນຟ້າສະຫວັນ ສະນັ້ນ ມັນຈຶ່ງຕາມພຣະອົງລົງມາໃນໂລກນີ້ເມື່ອພຣະອົງຊົງບັງເກີດໃນຮ່າງກາຍແບບມະ ນຸດ. (ພະນິມິດ12:4) ແຕ່ເຖິງຢ່າງນັ້ນ ຊາຕານກໍຍັງຄົງພ່າຍແພ້ທຸກໆການໂຈມຕີ ທີ່ມັນລິເລີ່ມເພື່ອຕໍ່ຕ້ານພຣະອົງ.

ມັນເສຍໄຊໃນການໂຈມຕີພຣະອົງໃນຖີ່ນແຫ້ງແລ້ງກັນດານ. ມັນບໍ່ປະສົບຜົນ ສຳເລັດໃນການໂຈມຕີພຣະເຢຊູເມື່ອພຣະອົງຖືກຕືງໄວ້ທີ່ໄມ້ກາງແຂນເຊັ່ນກັນ. ແລ້ວຊາຕານຈະເຮັດແນວໃດອີກ ຫລັງຈາກທີ່ມັນພ່າຍແພ້ທຸກໆການໂຈມຕີທີ່ມັນ ລິເລີ່ມກໍ່ຂື້ນມາເພື່ອຕໍ່ຕ້ານພຣະເຢຊູ? 

ຊາຕານໄດ້ອອກໄປເຮັດສົງຄາມຕໍ່ສູ້ກັບຜູ້ທີ່ຕິດຕາມພຣະອົງ. ສົງຄາມຄັ້ງນີ້ໄດ້ ເລີ່ມດຳເນີນຂື້ນມາຕັ້ງແຕ່ຄາວທຳອິດທີ່ຄຣິສຕະຈັກຂອງຊາວຄຣິດສະຕຽນຖືກສ້າງຂື້ນ (ພະນິມິດ 12:6, 14-16) ສົງຄາມນີ້ຍັງຄົງດຳເນີນການຕໍ່ໄປ ແລະ ມັນຈະ ດຸເດືອດຂຶ້ນເລື້ອຍໆຈົນກວ່າວາລະສຸດທ້າຍ (ພະນີມິດ12:17). ແລະແລ້ວຊາ ຕານຈະພ່າຍແພ້ອີກເທື່ອຫນຶ່ງ ເມື່ອພຣະເຢຊູກັບມາຄັ້ງທີ່ສອງດ້ວຍໄຊຊະນະ.

`ອ່ານ ພະນີມິດ 12:10-12. ຂໍ້ພຣະຄຳພີເຫລົ່ານີ້ໄດ້ມອບຄວາມຫວັງຫຍັງ ໃຫ້ພວກເຮົາຮັບຮູ້ໃນຂະນະທີ່ສົງຄາມລະຫວ່າງຄວາມດີແລະຊົ່ວນີ້ດຳເນີນການຢູ່ ຮອບໆຕົວເຮົາ?`