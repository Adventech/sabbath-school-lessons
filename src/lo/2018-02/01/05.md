---
title:  ພຣະເຢຊູຊົງສະທິດຢູ່ກັບພວກເຮົາຈົນກວ່າວັນສີ້ນໂລກ
date:   04/04/2018
---

ພຣະທັມພະນິມິດໄດ້ເຕືອນຄົນຂອງພຣະອົງລ່ວງຫນ້າແລ້ວເຖິງການໂຈມຕີຂອງຊາຕານຕໍ່ຄຣິສຕະຈັກຂອງພຣະອົງ. ພຣະຄຳພີເວົ້າວ່າ "ຜູ້ຍິງ" (ຄຣິສຕະຈັກຂອງ ພຣະເຈົ້າ) ໄດ້ຫນີໄປຍັງຖິ່ນແຫ້ງແລ້ງກັນດານເພື່ອຫລົບຫນີຈາກການຈູ່ໂຈມ ຂອງຊາຕານ (ພະນີມິດ 12:6) ພຣະຄຳພີຍັງບອກໃຫ້ພວກເຮົາຮູ້ຕື່ມອີກວ່າຍິງ ຜູ້ນີ້ມີປີກດັ່ງທູດສະຫວັນ. ປີກຂອງນາງສາມາດຊ່ວຍໃຫ້ພວກເຮົາວາດພາບຈິນຕະ ນາການໄດ້ວ່າຍິງຄົນນີ້ກຳ ລັງບິນໄປຫາບ່ອນທີ່ນາງສາມາດຫາຄວາມຊ່ວຍເຫລືອ ໄດ້. ພຣະເຈົ້າໄດ້ປົກປັກຮັກສານາງໄວ້ໃນຂະນະທີ່ລາວຢູ່ໃນຖີ່ນແຫ້ງແລ້ງກັນດານ. ຊາຕານບໍ່ສາມາດທຳຮ້າຍລາວໄດ້ (ພະນີມິດ12:14) . 

ພຣະເຈົ້າຊົງຄຸ້ມຄອງໂບດຂອງພຣະອົງໃນເວລາທີ່ມີການຮຸກຮານທີ່ຮຸນແຮງ ແລະ ພຣະອົງຈະຍັງຄຸ້ມຄອງພວກເຮົາທີ່ຢູ່ໃນຍຸກສຸດທ້າຍນີ້ເຊັ່ນກັນ.

`ພຣະເຢຊູໄດ້ສອນເລື່ອງນີ້ໃຫ້ແກ່ຄົນຂອງພຣະອົງໃນຍຸກສຸດທ້າຍ:"ເຮົາຈະຢູ່ກັບ ພວກທ່ານຈົນກວ່າວັນສີ້ນໂລກ" (ມັດທາຍ28:20) ເປັນຄຳສັນຍາທີ່ດີແທ້ນໍ! ແຕ່ນີ້ຫມາຍຄວາມວ່າ ພວກເຮົາຈະບໍ່ຕ້ອງທົນທຸກທໍ ລະມານ ແລະ ຕາຍດ້ວຍ ຄວາມເຊື່ອຂອງພວກເຮົາເລີຍແມ່ນບໍ? ບໍ່ແມ່ນແນວນັ້ນແນ່ນອນ, ພວກເຮົາຮູ້ດີ ແລ້ວວ່າ ຜູ້ຕິດຕາມພຣະເຢຊູຫລາຍໆທ່ານ ຖືກນຳໄປຂ້າໃຫ້ເຖິງແກ່ຄວາມຕາຍ. ແລ້ວຄວາມຫມາຍທີ່ແທ້ຈິງຂອງພຣະສັນຍາ ນີ້ແມ່ນຫຍັງ? (ອ່ານ ໂຣມ 8:31-39 ແລະ ມັດທາຍ 10:28 ສຳລັບຄຳຕອບ)`

ຄຳສັນຍາທີ່ພຣະເຢຊູເຈົ້າໄດ້ມີໄວ້ກັບພວກເຮົາໃນພຣະທັມ ມັດທາຍ 28:20 ຫມາຍຄວາມວ່າ ພຣະເຈົ້າຊົງຢູ່ນຳພວກເຮົາໃນທຸກໆສີ່ງທີ່ເກີດຂື້ນມານັ້ນແຫລະ ພວກເຮົາມີຄວາມຫວັງໃນຊີວິດອັນຕະຫລອດໄປເປັນນິດກັບພຣະອົງ.