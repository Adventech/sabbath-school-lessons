---
title:  ກົດບັນຍັດແລະຂ່າວດີ
date:   05/04/2018
---

`ອ່ານເຢເລມີຢາ 44:23; ໂຣມ 3:20-26; ໂຣມ 7:7. ຂໍ້ພະຄຳພີເຫລົ່ານີ້ ສະ ແດງໃຫ້ພວກເຮົາເຫັນເຖິງການເຊື່ອມໂຍງແບບໃດ ລະຫວ່າງກົດບັນຍັດ ແລະ ຂ່າວປະເສີດທີ່ພຣະເຢຊູຊົງຊ່ວຍພວກເຮົາໃຫ້ພົ້ນຈາກຄວາມບາບ?`

ພວກເຮົາໄດ້ເຮັດບາບ ຍ້ອນບໍ່ປະຕິບັດຕາມກົດບັນຍັດ. ແຕ່ຂ່າວດີມີຢູ່ວ່າ ພວກເຮົາສາມາດຮັບການອະໄພສຳລັບຄວາມບາບຂອງເຮົາໄດ້.  ພວກເຮົາໄດ້ຮັບ ຄວາມລອດໂດຍທາງຄວາມເຊື່ອໃນພຣະເຢຊູຄຣິດ ແລະ ການວາຍພະຊົນຂອງ ພຣະອົງເທິງໄມ້ກາງແຂນ. 

ພຣະເຈົ້າຍັງຊົງໃຫ້ອໍານາດແກ່ພວກເຮົາໃນການເຊື່ອຟັງກົດບັນຍັດຂໍ້ທີ່ພວກ ເຮົາໄດ້ລະເມີດນັ້ນ. 

ພຣະອົງຊົງໃຫ້ພວກເຮົາມີອຳນາດໃນການເຊື່ອຟັງກົດບັນຍັດຂໍ້ນັ້ນໄດ້ຢ່າງສົມ ບູນແບບ. ຂອງຂັວນພິເສດມີຄື: (1) ໄດ້ຮັບຄວາມລອດໂດຍທາງຄວາມເຊື່ອ, (2) ການຕາຍຂອງພຣະເຢຊູຄຣິດເຈົ້າເທິງໄມ້ກາງແຂນ ແລະ (3) ພະລັງໃນການ ເຊື່ອຟັງຢ່າງ(ສະແດງອອກໃຫ້ເຫັນຄວາມແຕກຕ່າງລະຫວ່າງຄົນຂອງພຣະເຈົ້າ ແລະ ຄົນໃນໂລກ).  ສະນັ້ນ, ມັນຈຶ່ງບໍ່ເປັນສິ່ງທີ່ໜ້າແປກໃຈ ທີ່ພຣະຄໍາພີ ໄດ້ກ່າວເຖິງລັກສະນະທີ່ແຕກຕ່າງກັນລະຫວ່າງຄົນຂອງພຣະເຈົ້າ ແລະ ຄົນອື່ນ ໃນໂລກ ໃນຍຸກສຸດທ້າຍຂອງປະຫວັດສາດໂລກ. 

`ອ່ານພະນີມິດ 14:12. ຂໍ້ພະຄຳພີນີ້ໄດ້ສະແດງໃຫ້ພວກເຮົາເຫັນເຖິງການ ເຊື່ອມໂຍງຫຍັງແດ່ ລະຫວ່າງພຣະບັນຍັດຂອງພຣະເຈົ້າ ແລະ ຂ່າວດີທີ່ວ່າ ພຣະ ເຢຊູໄດ້ຊ່ວຍພວກເຮົາໃຫ້ພົ້ນອອກຈາກບາບ?`

ໃນນາມຊາວຄຣິດສະຕຽນຄະນະວັນເສົາ, ພວກເຮົາເຊື່ອໃນການປະຕິບັດຕາມ ກົດບັນຍັດຂອງພຣະເຈົ້າ. ພວກເຮົາເຫັນວ່າ ການເຊື່ອຟັງພຣະບັນຍັດນັ້ນ ເປັນສິ່ງ ຫນຶ່ງທີ່ເຮັດໃຫ້ພວກເຮົາເຂັ້ມແຂງຂື້ນຍ້ອນວ່າເຮົາຮັກພຣະອົງ.  	ແຕ່ພວກເຮົາຈະສຳແດງໃຫ້ຄົນອື່ນຮູ້ໄດ້ແນວໃດວ່າ ການທີ່ພວກເຮົາພະຍາຍາມ ເຊື່ອຟັງຕາມກົດບັນຍັດຂອງພຣະເຈົ້ານີ້ບໍ່ໄດ້ຫມາຍຄວາມວ່າ ພວກເຮົາຈະລອດ ໂດຍການປະຕິບັດຂອງເຮົາ?