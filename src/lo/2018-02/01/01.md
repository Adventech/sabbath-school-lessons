---
title:  ສົງຄາມຄັ້ງໃຫຍ່ລະຫວ່າງຄວາມດີແລະຄວາມຊົ່ວ
date:   31/03/2018
---

### ອ່ານສຳລັບບົດຮຽນອາທິດນີ້
ເອຊາກຽນ 28:1,2, 11-17; ປະຖົມມະການ 3:1-7; ພະນີມິດ 12:1-17 ; ໂຣມ 8:31-39

> <p>ຂໍ້ຄວນຈຳ</p>
> “ຝ່າຍພະຍານາກກໍຄຽດແຄ້ນຢ່າງໃຫຍ່ໃຫ້ຍິງນັ້ນ ແລະ ມັນໄດ້ອອກ ໄປຕໍ່ສູ້ກັບເຊື້ອສາຍຂອງນາງທີ່ເຫລືອຢູ່ ຄືທຸກຄົນ ທີ່ປະຕິບັດຕາມກົດບັນຍັດ ຂອງພຣະເຈົ້າ ແລະ ຢຶດຖືຄຳພະຍານຝ່າຍພຣະເຢຊູຄຣິດເຈົ້າ.” (ພະນິມິດ 12:17)

ພຣະຄຳພີໄດ້ສອນພວກເຮົາໄວ້ວ່າ: ມີສົງຄາມລະຫວ່າງພຣະເຈົ້າ ແລະ ຊາ ຕານກຳລັງເກີດຂື້ນໃນຕອນນີ້ ພວກເຮົາຈະສາມາດເຂົ້າໃຈໄດ້ດີຂື້ນກຽ່ວກັບທຸກໆ ສີ່ງທີ່ກຳລັງເກີດຂື້ນຢູ່ໃນໂລກນີ້ ເມື່ອພວກເຮົາເຂົ້າໃຈວ່າ ສົງຄາມນີ້ແມ່ນກ່ຽວກັບ ຫຍັງແທ້.

ອາທິດນີ້ ພວກເຮົາຈະໄດ້ສຶກສາກ່ຽວກັບ “ສະຖານທີ່” ທີ່ສົງຄາມນີ້ລິເລີ່ມຂື້ນ ມາ.  ຈຸດເລີ່ມຕົ້ນຂອງສົງຄາມນີ້ ແມ່ນເກີດຂື້ນຢູ່ໃນຈິດໃຈຂອງທູດສະຫວັນຕົນ ທີ່ສົມບູນແບບທີ່ສຸດທີ່ມີນາມວ່າ ລູຊີເຟີ. ພາຍຫລັງທີ່ລູຊີເຟີໄດ້ຫລອກລວງອາ ດາມ ແລະ ເອວາ ໄປສູ່ຄວາມບາບລູຊີເຟີໄດ້ນຳສົງຄາມຂອງລາວມາຍັງໂລກນີ້ ເພື່ອຕໍ່ສູ້ກັບພຣະເຈົ້າ. ສົງຄາມນີ້ກໍໄດ້ດຳເນີນ ຂື້ນຕັ້ງແຕ່ຄາວນັ້ນມາ, ພວກເຮົາ ທຸກຄົນມີສ່ວນຮ່ວມໃນສົງຄາມນີ້.

ແຕ່ພວກເຮົາມີຂ່າວດີທີ່ວ່າມື້ຫນື່ງພຣະເຢຊູຈະມີໄຊຊະນະໃນສົງຄາມນີ້ ແຕ່ ຂ່າວທີ່ດີກວ່ານີ້ຍັງມີອີກຄືວ່າ ທຸກໆຄົນສາມາດສຳຜັດກັບປະສົບການໄຊຊະນະ ຂອງພຣະເຢຊູເຈົ້າໄດ້ຕັ້ງແຕ່ຕອນນີ້ເລີຍ. 

ເພາະວ່າພຣະເຢຊູໄດ້ຮັບໄຊຊະນະເຫນືອຄວາມບາບເພື່ອພວກເຮົາແລ້ວເທິງໄມ້ ກາງແຂນ. ໄຊຊະນະຂອງພຣະອົງໄດ້ໃຫ້ ລິດອຳນາດແກ່ພວກເຮົາໃນການດຳລົງ ຊີວິດໂດຍທາງຄວາມເຊື່ອ ແລະ ເຊື່ອຟັງໃນຂະນະທີ່ພວກເຮົາກຳລັງລໍຖ້າການ ສະເດັດກັບມາຂອງພຣະອົງ.