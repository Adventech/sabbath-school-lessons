---
title:  ຮູບປັ້ນທອງຄຳ 
date:   10/04/2018
---

`ດານິເອນ ບົດທີ 3:1-6 ຄືກັບ ພະນິມິດ 13: 11-15 ຫຼືບໍ?`                                                                                                               

ທັງສອງບົດນີ້ເວົ້າກ່ຽວກັບຫົວຂໍ້ຂອງການ ນະມັດສະການ. ບົດຮຽນເຫຼົ່ານີ້ສະແດງໃຫ້ພວກເຮົາເຫັນວ່າ ອຳນາດທີ່ປົກຄອງແຜ່ນດິນໂລກ ບັງຄັບໃຫ້ຜູ້ຄົນນະມັດສະການພວກເຂົາ. ອຳນາດປົກຄອງແຜ່ນດິນໂລກເຫຼົ່ານີ້ພະຍາຍາມທີ່ຈະລັກເອົາການນະມັດສະການທີ່ເປັນຂອງພຣະເຈົ້າຜູ້ດຽວ.

`ອ່ານດານິເອນ ບົດທີ 3:13-18 ພວກເຮົາຮຽນຮູ້ຫຍັງແດ່ຈາກເລື່ອງນີ້ເພື່ອສອນໃຫ້ພວກເຮົາເຂົ້າໃຈວ່າ 1. ມີບັນຫາຫຼາຍຢ່າງເກີດຂື້ນໃນຍຸກສຸດທ້າຍແລະ 2. ພວກເຮົາຈະຕ້ອງກຽມພ້ອມແນວໃດເພື່ອຈະປະເຊີນໜ້າກັບບັນຫາເຫຼົ່ານີ້.`

ພຣະເຈົ້າຊ່ວຍຊາຍສາມຄົນນີ້ໃຫ້ພົ້ນຈາກຄວາມຕາຍ. ການມະຫັດສະຈັນນີ້ໄດ້ສະແດງໃຫ້ກະສັດໄດ້ເຫັນວ່າມີບາງສີງທີ່ພິເສດຫຼາຍກ່ຽວກັບພຣະເຈັ້າທີ່ສາມຄົນນີ້ຮັບໃຊ້ຢູ່.

ຖ້າຫາກວ່າອົງພຣະຜູ້ເປັນເຈົ້າບໍ່ຊ່ວຍພວກເຂົາເດຈະເປັນແນວໃດ? ພວກເຂົາອາດຖືກເຜົາທັງເປັນ (ດານິເອນ ບົດທີ 3:18) ພວກເຂົາບໍ່ຮູ້ວ່າມີຫຍັງຈະເກີດຫຼັງຈາກທີ່ຄົນຮັບໃຊ້ຂອງກະສັດໂຍນພວກເຂົາໃສ່ກອງໄຟທີ່ຮ້ອນຢູ່. ແຕ່ເຖິງຢ່າງໃດກໍ່ຕາມຊາຍໜຸ່ມເຫຼົ່ານັ້ນກໍ່ເລືອກຈະເຮັດໃນສິ່ງທີ່ຖືກຕ້ອງ, ເຖິງແມ່ນວ່າພວກເຂົາຈະຕ້ອງສູນເສຍຊີວິດຂອງພວກເຂົາ.

`ພວກເຮົາຈະໝັ້ນໃຈໄດ້ແນວໃດວ່າ ພວກເຮົາຈົງຮັກພັກດີຕໍ່ພຣະເຈົ້າໃນຍຸກສຸດທ້າຍ ຄືກັບ ດານິເອນແລະໝູ່ທັງສາມຄົນຂອງລາວໃນເວລານັ້ນ?`