---
title:  ດານີເອນ ແລະ ຍຸກສຸດທ້າຍ
date:   07/04/2018
---

### ພະຄຳພີສຳລັບບົດຮຽນອາທິດນີ້
2 ໂກຣິນໂທ 8:1-7; ມັດທາຍ 13: 3-7; ປະຖົມມະການ 3:1-6; ເອຊາຍາ 56: 11; ມັດທາຍ 26: 14-16

> <p>ຂໍ້ຄວນຈຳ</p>
> “ແລະເມັດທີ່ຫວານຕົກກາງພູ່ມໜາມ ໄດ້ແກ່ບຸກຄົນທີ່ຍິນພຣະທັມ ແລ້ວຄວາມກັງວົນຕາມທັມມະດາໂລກແລະຄວາມຫລອກລວງແຫ່ງຊັບສົມບັດ ກໍຫຸ້ມຮັດພຣະທັມນັ້ນເສັຍຈິ່ງບໍ່ເກີດຜົນ.” (ມັດທາຍ 12: 23)

ພຣະເຈົ້າຕ້ອງການໃຫ້ອິດສະລາເອນເປັນພະຍານຂອງພຣະອົງ ເພື່ືອສະແດງໃຫ້ທຸກຄົນເຫັນວ່າ ພຣະເຈົ້າເປັນພຣະເຈົ້າອົງດຽວທີ່ຊົງພະຊົນຢູ່ (ອ່ານ ເອຊາຢາ 43: 10, 12) ເປັນເລື່ອງທີ່ໜ້າເສົ້າໃຈທີ່ອິດສະລາເອນລົ້ມເຫຼວໃນການເຮັດໜ້າທີ່ອັນບໍຣິສຸດນີ້. ໃນເວລາຕໍ່ມາ ຊາວອິດສະລາເອນໄດ້ຕົກເປັນທາດຂອງຊາວບາບີໂລນ ແລະ ພວກເຂົາຖືກ ຈັບໄປທີ່ກຸງບາບີໂລນ. 

ແຕ່ຄົນຂອງພຣະເຈົ້າບາງຄົນຍັງຊື່ສັດຕໍ່ພຣະອົງຢູ່. ຜູ້ຕິດຕາມທີ່ຊື່ສັດເຫຼົ່ານີ້ກໍ່ຄື ດານີເອນ ແລະ ພວກໝູ່ຂອງລາວ.  ດານີເອນ ແລະ ໝູ່ທັງສາມຄົນຂອງລາວ ເປັນແບບຢ່າງທີ່ຊາວອິດສະລາເອນຄວນປະຕິບັດຕາມ.

ດານິເອນກັບພວກໝູ່ຂອງລາວກໍ່ເປັນແບບຢ່າງສຳລັບພວກເຮົາເຊັ່ນກັນ. ພວກເຮົາມີຊີວິດຢູ່ໃນຍຸກສຸດທ້າຍ. ພຣະເຈົ້າຊົງເລືອກພວກເຮົາໃຫ້ເປັນພຣະຍານຂອງພຣະອົງແກ່ທຸກຄົນທີ່ຢູ່ໃນໂລກນີ້.

ພວກເຮົາໄດ້ຮຽນຮູ້ຫຍັງແດ່ຈາກເລື່ອງຂອງດານິເອນແລະໝູ່ທັງສາມຄົນຂອງລາວ ທີ່ສາມາດຊ່ວຍເຮົາໃຫ້ສຳເລັດພາລະກິດອັນບໍຣິສຸດທີ່ພຣະເຈົ້າມອບໃຫ້ເຮົາໄດ້. 