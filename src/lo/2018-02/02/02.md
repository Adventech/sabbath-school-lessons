---
title:  ສັດຊື່ໃນຂອງເລັກນ້ອຍ
date:   08/04/2018
---

“ຄົນທີ່ສັດຊື່ໃນຂອງເລັກນ້ອຍກໍຈະສັດຊຶ່ໃນຂອງຫລາຍ ແລະ ຄົນທີ່ບໍ່ສັດຊຶ່ໃນຂອງເລັກນ້ອຍກໍບໍ່ສັດຊື່ໃນຂອງຫລາຍເໝືອນກັນ”. (ລູກາ 16: 10)

ມັນເປັນການງ່າຍທີ່ຈະເລີ່ມເຮັດສິ່ງທີ່ຜິດ, ເທື່ອລະເລັກລະນ້ອຍ ເພື່ອຈະແລກກັບບາງສິ່ງບາງຢ່າງທີ່ເຮົາຕ້ອງການ, ແມ່ນຫຼື ບໍ່? ນັ້ນແມ່ນສິ່ງທີ່ພຣະເຢຊູໄດ້ກ່າວໄວ້ຢ່າງຊັດເຈນໃນ ລູກາ 16:10. ບັນຫາກໍ່ຄືວ່າ ສິ່ງເລັກນ້ອຍທີ່ພວກເຮົາເຮັດຜິດເທື່ອທຳອິດໄດ້ນຳພວກເຮົາໄປສູ່ການເຮັດຜິດທີ່ເລັກນ້ອຍອັນອື່ນອີກ. ແລະ ຫຼັງຈາກນັ້ນກໍ່ນຳພວກ ເຮົາໃຫ້ເຮັດສິ່ງທີ່ຜິດເລັກນ້ອຍອັນອື່ນອີກ ຈົນກາຍມາເປັນ “ຄົນບໍ່ສັດຊື່ໃນຂອງຫລາຍ” ໃຫ້ພວກເຮົາຮັກສາຄຳເຕືອນເຫຼົ່ານີ້ໄວ້ໃນຄວາມຄິດຂອງພວກເຮົາໃນຂະນະທີ່ສຶກສາກຽ່ວກັບເລື່ອງຂອງດານິເອນ.

`ໃນ ດານິເອນ ບົດທີ 1 ບອກພວກເຮົາວ່າ ດານິເອນ, ຮານານີຢາ, ມີຊາເອນ ແລະ ອາຊາຮີຢາ ໄດ້ເອົາພຣະຜູ້ເປັນເຈົ້າເປັນທີໜຶ່ງໃນຊີວິດ. ຄວາມຈົງຮັກພັກດີຕໍ່ພຣະເຈົ້າ ແລະ ຄວາມເຊື່ອຂອງພວກເຂົາ ສະແດງໃຫ້ພວກເຮົາເຫັນເຖິງພຣະປະສົງຂອງພຣະເຈົ້າທີ່ຕ້ອງການໃຫ້ອິດສະລາເອນເປັນແບບຢ່າງ ຕໍ່ທຸກປະເທດ ແລະ ທຸກຄົນຢູ່ໃນໂລກນີ້ຄືແນວໃດ? ອ່ານ ພຣະບັນຍັດສອງ 4:6-8 ແລະ ເຊກາຣີຢາ 8:23 ເພື່ອຊ່ວຍຕອບຄຳຖາມ.`

`ພຣະເຈົ້າໄດ້ເປີດເຜີຍຄວາມຈິງຫຼາຍຢ່າງແກ່ຄຣິດຕະຈັກຄະນະວັນເສົາ. ໃນຖານະຄຣິສຕະຈັກ ພວກເຮົາຕ້ອງຖາມຕົວເອງວ່າເຮົາຈະໃຊ້ຄວາມຈິງນີ້ແບ່ງປັນກັບຄົນອື່ນໄດ້ແນວໃດ? ພວກເຮົາຈະເປັນພະຍານທີ່ດີຂື້ນໄດ້ແນວໃດ?`