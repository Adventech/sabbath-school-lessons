---
title:  ເມືອຄົນທີ່ບໍ່ເຊື່ອຫັນກັບມາຫາພຣະເຈົ້າ
date:   11/04/2018
---

`ອ່ານດານິເອນ ບົດທີ 4:30. ບັນຫາຂອງກະສັດແມ່ນຫຍັງ? ອ່ານໂຢຮັນ 14:5; ກິດຈະການ 17:28 ຄືກັນ. ອ່ານດານິເອນ 5:23 ສຳລັບເບາະແສຂອງຄຳຕອບ.`

ໃນຕອນທ້າຍຂອງດານິເອນບົດທີ 4, ກະສັດເນບຸກາດເນສຊາໄດ້ຄົ້ນຄວ້າຢ່າງໜັກຈົນພົບວ່າ ຣິດອຳນາດທີ່ແທ້ຈິງນັ້ນມາຈາກພຣະເຈົ້າ. ກະສັດໄດ້ຮຽນຮູ້ວ່າ ຖ້າບໍ່ມີພຣະເຈົ້າແລ້ວລາວກໍ່ບໍ່ມີຫຍັງເລີຍ.

ກະສັດທີ່ເຄີຍມີຈິດໃຈທາລຸນໂຫດຮ້າຍ ແລະ ບໍ່ມີຄວາມຍຸດຕິທຳໃນອະດິດ ແຕ່ຕອນນີ້ກັບປຽນມາເປັນຄົນທີ່ມີຈິດໃຈດີ ແລະ ເປັນຜູ້ປົກຄອງທີ່ດີ. ການປ່ຽນແປງຄັ້ງຍິ່ງໃຫຍ່ທີ່ເກີດຂື້ນນັ້ນຍ້ອນກະສັດເຫນືອກະສັດໄດ້ຕຳນິກະສັດທີ່ຍິ່ງໃຫຍ່ໃນໂລກນີ້. ກະສັດເນບຸກາດເນສຊາທ້າຍທີ່ສຸດ ກໍ່ໄດ້ຮຽນຮູ້ບົດຮຽນທີ່ກະສັດທຸກອົງຕ້ອງຮຽນຮູ້ຄື: ຣິດອໍານາດ ແລະ ສະຫງ່າລາສີນັ້ນ ໄດ້ມາຈາກການເປັນຄົນດີ. ກະສັດເນບຸກາດເນສຊາໃຫ້ກຽດພຣະເຈົ້າໃນຖານະພຣະເຈົ້າທີ່ແທ້ຈິງອົງດຽວທີ່ພະຊົນຢູ່. (ດານິເອນ 4: 37) ຈາກ ເອເລນຈີໄວທ The Prophets and Kings ຫນ້າ 521.

`ອ່ານດານິເອນ 4:35 ຄວາມຈິງທີ່ກະສັດເນບຸກາດເນສຊາໄດ້ກ່າວເຖິງໃນຂໍ້ເຫຼົ່ານີ້ມີຫຍັງແດ່?`

ໃນຕອນທ້າຍຂອງ ດານິເອນບົດທີ 4, ຄົນທີ່ບໍ່ແມ່ນຢິວຍອມຮັບຣິດອຳນາດຂອງພຣະເຈົ້າຂອງຄົນຢິວ ໃຫ້ປົກຄອງຈິດໃຈຂອງເພີ່ນເອງ ແລະ ຄົນທົ່ວທັງໂລກ. ເລື່ອງຂອງກະສັດເນບຸກາດເນສຊາ ເປັນພຣະສັນຍາທີ່ບົ່ງບອກວ່າຈະເກີດຫຍັງຂື້ນກັບຄຣິສຕະຈັກໃນຍຸກພັນທະສັນຍາໃໝ່ໃນອະນາຄົດ. ໃນເວລານີ້ ຄົນທີ່ບໍ່ແມ່ນຢິວຫຼາຍຄົນຈະໄດ້ຮຽນຮູ້ເຖິງເລື່ອງພຣະເຢຊູ ແລະ ພວກເຂົາຈະແບ່ງປັນຄວາມຈິງນັ້ນກັບຄົນອື່ນໆໃນທຸກໆແຫ່ງ.

`ອ່ານໂຢຮັນ 3:7 ພຣະເຢຊູໄດ້ເວົ້າເຖິງຫຍັງທີ່ເປັນສິ່ງໜຶ່ງທີ່ຈະຊ່ວຍໃຫ້ໄພ່ພົນຂອງພຣະອົງກຽມພ້ອມສຳລັບຍຸກສຸດທ້າຍ?`