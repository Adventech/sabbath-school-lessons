---
title:  ສຶກສາເພີ່ມເຕີມ
date:   13/04/2018
---

ພວກເຮົາເຂົ້າມາໃກ້ເຖິງຈຸດຈົບຂອງປະຫວັດສາດໂລກ. ຕອນນີ້, ຊຶ່ງທີ່ຜ່ານມາພວກເຮົາບໍ່ເຄີຍເຮັດ, ພວກເຮົາຄວນໃຫ້ຄວາມສົນໃຈພິເສດໃນພະຄຳດານິເອນ. ພະຄຳເຫຼັ້ມນີ້ເວົ້າກຽ່ວກັບເວລາໃນຕອນນີ້ທີ່ພວກເຮົາມີຊີວິດຢູ່. ພວກເຮົາຄວນຈະອ່ານພະຄຳພະນິມິດ ຄຽງຄູ່ກັບ ພະຄຳດານິເອນ. ຄຳສອນໃນພຣະຄຳພະນິມິດມີຄວາມເຊື່ອມຕໍ່ແບບພິເສດກັບຂໍ້ຄວາມໃນພະຄຳ ດານິເອນ. ຊາຕານໄດ້ເຮັດໃຫ້ຫຼາຍຄົນເຊື່ອວ່າ ພວກເຂົາບໍ່ສາມາດເຂົ້າໃຈເຖິງຂໍ້ຄວາມພິເສດໃນພະຄຳ ດານິເອນ ແລະ ໂຢຮັນ. ແຕ່ວ່າມັນບໍ່ແມ່ນຄວາມຈິງເລຍ. ພຣະເຈົ້າສັນຍາໄວ້ຢ່າງຊັດເຈນວ່າ ພະອົງຈະອວຍພອນໃນທາງພິເສດຫຼາຍສຳລັບຄົນທີ່ສຶກສາພະຄຳພີ່ສອງເຫຼັ້ມນີ້. “ແຕ່ຄົນທັງຫລາຍທີ່ສະຫຼາດຈະເຂົ້າໃຈ” (ດານິເອນ 12: 10). ພຣະເຢຊູໄດ້ສັນຍາວ່າຈະຊ່ວຍຄົນຂອງພຣະອົງໃຫ້ເຂົ້າໃຈເຖິງຂໍ້ຄວາມພິເສດໃນພະຄຳພີພະນິມິດ. ພຣະເຢຊູໄດ້ໃຫ້ຂໍ້ຄວາມພິເສດແກ່ຜູ້ຮັບໃຊ້ຂອງພຣະອົງໂຢຮັນ ເພື່ອນຳພາຄົນຂອງພຣະອົງໃນຊ່ວງເວລາອັນຍາວນານຫຼາຍຫຼັງຈາກທີ່ພຣະອົງຊົງສະເດັດກັບສູ່ສະຫວັນ. ພຣະເຢຊູສັນຍາວ່າ: “ບັນດາຜູ້ອ່ານແລະຜູ້ຟັງຄຳທຳນວາຍເຫລົ່ານີ້ ແລະ ບັນດາຜູ້ທີ່ຖືຮັກສາຂໍ້ຄວາມທີ່ຂຽນໄວ້ນີ້ກໍເປັນສຸກ ເພາະວ່າເວລານັ້ນໃກ້ເຂົ້າມາແລ້ວ” . ເອເລນ ຈີໄວທ (The Prophets and Kings ຫນ້າ 547, 548)
 
**ຄຳຖາມສົນທະນາ**

`1.	ໃນຊັ້ນຮຽນ, ຈົ່ງສົນທະນາກັນກຽ່ວກັບຄວາມຫຍຸ້ງຍາກຂອງຄົນເຮັບເຣີສາມຄົນທີ່ມີປະສົບການໃນພະຄຳພີດານິເອນບົດທີ 3 ແລະ 6. ຜູ້ຊາຍເຫຼົ່ານີ້ໄດ້ຢືນຢັດເພື່ອສາສະນາຂອງພວກເຂົາຄືແນວໃດ. ບົດເລື່ອງໃນສອງບົດນີ້ມີຄວາມຄ້າຍຄືກັນແນວໃດ? ແຕກຕ່າງກັນແນວໃດ? ພວກເຮົາຮຽນຮູ້ຫຍັງແດ່ຈາກສອງເລືອງນີ້ກ່ຽວກັບການຊື່ສັດຕໍ່ພຣະເຈົ້າ ທີ່ຈະຊ່ວຍໃຫ້ພວກເຮົາເປັນພະຍານທີເຂັ້ມແຂງໄດ້?`

`2.	ມັນຫມາຍຄວາມວ່າແນວໃດ “ການເກີດໃໝ່” ເປັນຫຍັງພຣະເຢຊູຈຶ່ງບອກວ່າພວກເຮົາຕ້ອງບັງເກີດໃຫມ່ (ໂຢຮັນ 3:7)?`