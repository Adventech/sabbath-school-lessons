---
title:  ພຣະເຢຊູ ແລະ ພຣະຄຳພຣະນິມິດ
date:   14/04/2018
---

### ອ່ານສຳລັບອາທິດນີ້
ໂກໂລຊາຍ 10:1-11; ພະນິມິດ 12:1-17; ພະນິມິດ 19:11-15; ເອເຟໂຊ 1:20. 

> <p>ຂໍ້ຄວນຈໍາ</p>
> “ຜູ້ທີ່ໄຊຊະນະ ເຮົາຈະໃຫ້ຜູ້ນັ້ນນັ່ງກັບເຮົາເທິງບັນລັງຂອງເຮົາ ເໝືອນກັບທີ່ເຮົາມີໄຊຊະນະແລ້ວ ແລະ ໄດ້ນັ່ງກັບພຣະບິດາເຈົ້າຂອງເຮົາເທິງຣາຊບັນລັງຂອງພຣະອົງ”.(ພະນິມິດ 3:21)

ຖ້າໃຊ້ເວລາອ່ານພຣະຄຳພີໃໝ່ແບບໄວໆ ທ່ານກໍ່ຈະເຫັນຄວາມຈິງອັນສຳຄັນຂໍ້ນີ້ຄື: ພຣະຄຳພີໃໝ່ ຈະເຊື່ອມໂຍງກັບ ພຣະຄຳພີເດີມ. ສະນັ້ນ ພຣະຄຳພີເດີມກໍ່ເຊື່ອມໂຍງກັບພຣະຄຳພຣະນິມິດເຊັ່ນກັນ. ພຣະຄຳດານີເອນຊ່ວຍໃຫ້ເຮົາເຂົ້າໃຈ ກ່ຽວກັບພຣະຄຳພຣະນິມິດໄດ້ດີທີ່ສຸດ ເມື່ອທຽບກັບພຣະຄຳເຫລັ້ມອືນ.  ນັ້ນຄືເຫດ ຜົນທີ່ເຮົາມັກຈະສຶກສາພຣະຄຳສອງເຫລັ້ມນິພ້ອມໆກັນ.

ໃນພຣະຄຳພຣະນິມິດ ໄດ້ນໍາໃຊ້ພຣະຄຳພີຫລາຍຂໍ້ຈາກ ພຣະຄຳພີເດີມ ຊຶ່ງຂໍ້ເຫລົ່ານີ້ໄດ້ສະແດງເຖິງພຣະເຢຊູ. ພຣະຄຳພະນິມິດແມ່ນກ່ຽວກັບພຣະເຢຊູທັງຫມົດ. ໃນພຣະຄຳນີ້ ໄດ້ສະແດງໃຫ້ເຫັນເຖິງສິ່ງຕ່າງໆທີ່ພຣະເຢຊູຊົງກະທຳເພື່ອຄົນຂອງພຣະອົງ ແລະ ສິ່ງທີ່ພຣະອົງຈະຊົງກະທຳເພື່ອເຮົາໃນຍຸກສຸດທ້າຍ. ບົດຮຽນໃດກໍ່ຕາມທີ່ກ່ຽວຂ້ອງກັບຍຸກສຸດທ້າຍຕ້ອງມີພຣະເຢຊູເປັນໃຈກາງ ແລະ ພຣະຄຳພະນິມິດກໍ່ເຊັ່ນກັນ. ສະນັ້ນ ໃນອາທິດນີ້ ເຮົາຈະຄົ້ນຄວ້າກ່ຽວກັບພຣະເຢຊູໃນພຣະຄຳພະນິມິດ.