---
title:  ພຣະລັກສະນະຂອງພຣະເຢຊູ
date:   16/04/2018
---

ອ່ານຂໍ້ພຣະຄຳດ້ານລຸ່ມນີ້ ເຮົາຈະເຫັນວ່າ ບາງຂໍ້ກໍ່ເອີ້ນພຣະເຢຊູ ໃນຊື່ທີ່ແຕກຕ່າງກັນ. ບາງຂໍ້ໄດ້ບັນຍາຍເຖິງພຣະເຢຊູ ແລະ ສິ່ງຕ່າງໆທີ່ພຣະອົງໄດ້ຊົງກະທຳ, ກຳລັງກະທຳ ແລະ ຈະກະທຳເພື່ອເຮົາ. ແຕ່ລະຂໍ້ນີ້ໄດ້ສອນກ່ຽວກັບພຣະເຢຊູຄືແນວໃດແດ່?

`ພະນິມິດ 1:5`

`ພະນິມິດ 1:18`

`ພະນິມິດ 5:8`

`ພະນິມິດ 19:11-15`

`ພະນິມິດ 21:6`

ຂໍ້ພຣະຄຳເຫລົ່ານີ້ເປັນພຽງບາງຂໍ້ຂອງພຣະຄຳພະນິມິດ ທີ່ໄດ້ສະແດງໃຫ້ເຫັນເຖິງພຣະເຢຊູ ແລະ ສິ່ງທີ່ພຣະອົງຊົງກະທຳ. ພຣະເຢຊູຊົງເປັນລູກແກະ, ລູກແກະຊ່ວຍໃຫ້ເຮົາເຫັນພາບການສະເດັດມາໃນໂລກຄັ້ງທຳອິດ ແລະ ການຕາຍແທນທີ່ບາບຂອງພວກເຮົາ. ຄົນຢິວໄດ້ຂ້າແກະເມື່ອອອກຈາກເອຢິບ. “ພຣະຄຣິດຊົງເປັນລູກແກະ ປັດສະຄາຂອງພວກເຮົານັ້ນ ໄດ້ຖືກຂ້າບູຊາແລ້ວ” (1ໂກຣິນໂທ 5:7). ພຣະເຢຊູຊົງກ່າວວ່າ ເຮົາເປັນຜູ້ມີຊີວິດຢູ່ ເຮົາໄດ້ຕາຍໄປແລ້ວ ແຕ່ເບິ່ງແມ ເຮົາກໍ່ມີຊີວິດຢູ່ນິລັນດອນ ເຮົາຖືລູກກະແຈແຫ່ງຄວາມຕາຍ ແລະ ແດນມໍລະນາ.