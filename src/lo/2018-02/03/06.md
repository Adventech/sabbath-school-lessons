---
title:  'ພຣະເຢຊູໃນພຣະຄຳພະນິມິດ: ພາກ 2'
date:   19/04/2018
---

`ອ່ານພະນິມິດ 1:10-18. ໃນພຣະຄໍາຂໍ້ນີ້ ພຣະເຢຊູໄດ້ຊົງກ່າວຫຍັງແດ່ກ່ຽວກັບພຣະອົງເອງ?`

ພຣະເຢຊູໄດ້ຊົງກະທຳແບບດຽວກັນກັບທີ່ຊົງກະທຳຕໍ່ ນາງມາທາ ແລະ ໂຢຮັນ. ພຣະເຢຊູຊົງຢໍ້າເຕືອນກ່ຽວກັບ ຄວາມຫວັງ ທີ່ພວກເຮົາມີໃນພຣະອົງ. ພຣະອົງຈະຊົງປຸກເຮົາໃຫ້ຟື້ນຄືນຈາກຄວາມຕາຍ ແລະ ຄວາມຫວັງທັງໝົດຂອງຄຣິດສະຕຽນແມ່ນມີສູນກາງມາຈາກພຣະສັນຍາຂອງພຣະເຢຊູຂໍ້ນີ້. ຖ້າບໍ່ມີຄວາມຫວັງດັ່ງກ່າວນີ້ ພວກເຮົາມີຄວາມຫວັງທີ່ແທ້ຈິງອື່ນອັນໃດແດ່? 

`ອ່ານພະນິມິດ 22:7,12,13. ຂໍ້ພຣະຄຳເຫລົ່ານີ້ໄດ້ກ່າວຫຍັງແດ່ກ່ຽວກັບພຣະເຢຊູ?` 

ພຣະເຢຊູຊົງເປັນ ຜູ້ຕົ້ນ (Alpha) ແລະ ຜູ້ປາຍ (Omega). ພຣະອົງຊົງເປັນປະຖົມມະການຂອງພຣະຄຳພຣະສັນຍາເດີມ ແລະ ພະນິມິດໃນພຣະຄຳພຣະສັນຍາໃໝ່. ຄຳສອນທັງໃນພຣະຄຳພີໃໝ່ ແລະ ພຣະຄຳພີເດີມໄດ້ສອນກ່ຽວກັບພຣະເຢຊູ. ຍ້ອນການເຊື່ອຟັງຂອງພຣະເຢຊູທີ່ໄດ້ເຮັດໃຫ້ອາດາມ ແລະ ພຣະເຈົ້າຄືນດີກັນໂດຍສັນຕິ. ພຣະເຢຊູໄດ້ຊົງມີໄຊເໜືອທຸກກົນອຸບາຍຂອງຊາຕານຜູ້ທີ່ພະຍາຍາມລໍ້ລວງພຣະເຢຊູໃຫ້ເຮັດບາບ. ພຣະເຢຊູໄດ້ຊົງຮັບໄຊຊະນະເໜືອຄວາມບາບທີ່ອາດາມລົ້ມເຫຼວ. ແມ່ນແລ້ວ ພຣະເຢຊູຊົງເປັນຜູ້ເລີ່ມຕົ້ນ ແລະ ຜູ້ເຮັດໃຫ້ຈົບ. ພຣະອົງໄດ້ຊົງສ້າງເຮົາຕັ້ງແຕ່ຄາວເລີ່ມຕົ້ນ ແລະ ໃນຕອນທ້າຍພຣະອົງຈະສ້າງເຮົາຂຶ້ນໃໝ່.