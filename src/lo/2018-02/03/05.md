---
title:  ພຣະເຢຊູໃນພຣະຄຳພະນິມິດ ພາກ 1
date:   18/04/2018
---

`ພະນິມິດ 1:1-8 ໄດ້ສອນຫຍັງແດ່ກ່ຽວກັບພຣະເຢຊູ?`

ການປາກົດໂຕຄັ້ງທຳອິດຂອງພຣະເຢຊູ ໃນພຣະຄຳພະນິມິດ ແມ່ນໃນຖານະ ຜູ້ຄອບຄອງກະສັດທັງຫລາຍໃນໂລກ (ພະນິມິດ 1:5). ໃນຕອນທ້າຍຂອງພຣະຄຳພະນິມິດໄດ້ບັນຍາຍພຣະເຢຊູໃນຖານະ ຜູ້ປົກຄອງຊົນຊາດທັງຫລາຍ (ພະນິມິດ 19:15). ຂໍ້ພຣະຄຳພີເຫຼົ່ານີ້ໄດ້ສະແດງໃຫ້ເຫັນວ່າ ພຣະເຈົ້າແຫ່ງຄວາມຮັກ ແລະ ຜູ້ທີ່ຊົງເປັນພຣະຜູ້ໄຖ່ ມີອຳນາດເຫນືອທຸກສິ່ງທີ່ເກີດຂຶ້ນເທິງແຜ່ນດິນໂລກນີ້. ເມື່ອໃດກໍ່ຕາມທີ່ຊີວິດຂອງເຮົາຕ້ອງພົບກັບຄວາມສັບສົນ ແລະ ເມື່ອມີເຫດການທີ່ເກີດຂຶ້ນໃນຊີວິດຂອງເຮົາທີ່ເບິ່ງຄືບໍ່ມີເຫດຜົນຫຍັງເລີຍ ຄວາມຈິງຂໍ້ນີ້ຈະສາມາດໃຫ້ສັນຕິສຸກແກ່ເຮົາໄດ້.

ໃນພະນິມິດ 1:5 ໂຢຮັນໄດ້ສະແດງໃຫ້ເຮົາເຫັນຊັດເຈນວ່າ ພຣະເຢຊູຊົງເປັນ ພຣະຜູ້ໂຜດ. ໂຢຮັນຂຽນວ່າ ພຣະເຢຊູຊົງເປັນຜູ້ທີ່ຮັກເຮົາ ແລະ ໄດ້ຊົງໄຖ່ເຮົາໃຫ້ພົ້ນໂດຍພຣະໂລຫິດຂອງພຣະອົງ. ຂໍ້ນີ້ໄດ້ເຮັດໃຫ້ເຮົາຄຳນຶງເຖິງການຕາຍຂອງພຣະເຢຊູຢູ່ເທິງໄມ້ກາງແຂນເພື່ອເຮົາ. ການຕາຍຂອງພຣະເຢຊູໄດ້ຊໍາລະຄວາມບາບທັງຫມົດຂອງເຮົາ. ການຕາຍຂອງພຣະເຢຊູເຮັດໃຫ້ເຮົາເປັນຄົນຊອບທຳຕໍ່ຫນ້າພຣະອົງ. ແລະໂດຍການຕາຍຂອງພຣະເຢຊູເຮັດໃຫ້ເຮົາເປັນຜູ້ບໍລິສຸດ. (1ໂກລິນໂທ 6:11) ໃນພະນິມິດ 1:1-8, ໃນຂໍ້ນີ້ເຮົາພົບເຫັນພຣະສັນຍາທີ່ພຣະເຢຊູໄດ້ຊ່ວຍເຮົາໃຫ້ພົ້ນແລ້ວ.

`ພຣະນິມິດ 1:7,8 ສອນຫຍັງເຮົາແດ່ກ່ຽວກັບພຣະເຢຊູ?`

ພຣະເຢຊູ ຈະສະເດັດມາອີກຄັ້ງໜຶ່ງ ທຸກຄົນທີ່ຍັງມີຊີວິດຢູ່ຈະເຫັນພຣະເຢຊູສະເດັດກັບມາ ແລະ ຈາກນັ້ນພຣະອົງຈະຢຸດຕິ ຄວາມທຸກທໍລະມານ, ຄວາມເຈັບປວດ, ແລະ ຄວາມຕາຍ ທັງໝົດສໍາລັບປະຊາຊົນຂອງພຣະອົງ.

`ພຣະຄຳພະນິມິດ 1:8 ສາມາດເປັນຄວາມຫວັງໃຫ້ແກ່ເຮົາໄດ້ ໃນຍາມທີ່ເຮົາທົນທຸກລໍາບາກຄືແນວໃດ?`