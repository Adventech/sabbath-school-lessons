---
title:  ມື້ທີເຈັດ ໃນພຣະຄຳພຣະສັນຍາໃໝ່
date:   09/05/2018
---

`ອ່ານລູກາ 4:14-16 ແລະ ລູກາ 23:55, 56. ຂໍ້ພຣະຄຳພີນີ້ໄດ້ເວົ້າຫຍັງແດ່ກ່ຽວກັບ ວັນສະບາໂຕ ກ່ອນການສິ້ນພຣະຊົນ ແລະ ພາຍຫລັງການສິ້ນພຣະຊົນ ຂອງພຣະເຢຊູ?`

ພຣະຄຳລູກາໄດ້ເວົ້າກ່ຽວກັບ ພວກຜູ້ຍິງທີ່ຕິດຕາມພຣະເຢຊູ ລອງພິຈາລະນາເບິ່ງວ່າ ລູກາໄດ້ເວົ້າວ່າ ພວກຜູ້ຍິງນີ້ໄດ້ເຮັດຫຍັງແດ່? ໃນວັນສະບາໂຕ ພວກນາງຕ້ອຢຸດພັກຜ່ອນຕາມກົດບັນຍັດ (ລູກາ 23:56). ເຫັນໄດ້ຢ່າງຊັດເຈນວ່າ ໃນຂໍ້ນີ້ໄດ້ເວົ້າເຖິງ ກົດບັນຍັດ ຂໍ້ທີ4 ທີໄດ້ຈາລຶກໄວ້ເທິງແທ່ນຫີນທີ່ພູຊີນາຍ. ແລ້ວຖ້າຫາກພຣະເຢຊູໄດ້ປ່ຽນວັນສະບາໂຕແທ້ເດ? ຖ້າເປັນແນວນັ້ນ ພວກຜູ້ຍິງຈະພັກຜ່ອນໃນວັນສະບາໂຕເຮັດຫຍັງ? ຄຳຕອບຊັດເຈນຢູ່ແລ້ວ ພຣະເຢຊູບໍ່ເຄີຍສອນຍິງເຫຼົ່ານີ້ໃຫ້ປ່ຽນວັນສະບາໂຕ ເຖິງແມ່ນວ່າພາຍຫລັງທີ່ພຣະອົງໄດ້ສິ້ນພຣະຊົນແລ້ວກໍຕາມ.   

`ອ່ານກິດຈະການ 13:14, 42-44 ແລະ ກິດຈະການ 16:12,13. ຂໍ້ພຣະຄຳພີເຫຼົ່ານີ້ໄດ້ໃຫ້ຂໍ້ພິສູດໃດແດ່ວ່າ ເຮົາຕ້ອງຮັກສາມື້ທີເຈັດ (ວັນເສົາ) ເປັນວັນສະບາໂຕ ແລະ ໄດ້ໃຫ້ຂໍ້ພິສູດໃດແດ່ໃຫ້ເຮົາ ຮັກສາວັນ ອາທິດ ໃຫ້ເປັນວັນສະບາໂຕ?`

ເຮົາບໍ່ເຫັນຂໍ້ພິສູດໃດທີ່ບອກວ່າ ໄດ້ປ່ຽນວັນສະບາໂຕເປັນວັນອາທິດແລ້ວ. ແຕ່ຂໍ້ພຣະຄຳເຫຼົ່ານີ້ໄດ້ບອກວ່າ ຜູ້ທຳອິດທີ່ເຊື່ອໃນອົງພຣະເຢຊູໄດ້ຮັກສາວັນສະບາໂຕໃຫ້ບໍລິສຸດ.

`ທ່ານຈະສາມາດແບ່ງປັນຄວາມຈິງກ່ຽວກັບວັນສະບາໂຕໃຫ້ກັບຜູ້ທີ່ນະມັດ ສະການໃນວັນອາທິດ ຢ່າງນຸ້ມນວນ ແລະ ສຸພາບ ໄດ້ແນວໃດ?`