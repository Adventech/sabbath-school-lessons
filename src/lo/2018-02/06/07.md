---
title:  ສຶກສາເພີ່ມເຕີມ
date:   11/05/2018
---

ກົດບັນຍັດຂໍ້ທີ 4 ສະແດງໃຫ້ເຫັນ ພຣະເຈົ້າຜູ້ຊົງສ້າງ ຟ້າສະຫວັນ ແລະ ແຜ່ນດິນໂລກ ຊຶ່ງເຮັດໃຫ້ພຣະອົງ ຊົງແຕກຕ່າງຈາກພຣະເຈົ້າທຽມອື່ນໆ. ພຣະເຈົ້າຊົງຕັ້ງໃຫ້ ມື້ທີເຈັດ ເປັນມື້ບໍລິສຸດ ພຣະອົງຊົງຕັ້ງວັນສະບາໂຕໃຫ້ເປັນມື້ພັກຜ່ອນ ແລະ ເປັນມື້ທີ່ໃຫ້ມະນຸດລະລຶກເຖິງການຊົງສ້າງໂລກ. ວັນສະບາໂຕເປັນວັນທີ່ພຣະເຈົ້າຊົງຕັ້ງເພື່ອເຕືອນມະນຸດວ່າ ພຣະເຈົ້າຊົງພຣະຊົນຢູ່ ແລະ ຊົງເປັນພຣະຜູ້ສ້າງພວກເຂົາ ແລະ ຊົງສົມຄວນໃຫ້ພວກເຂົານະມັດສະການ ແລະ ຮັກພຣະອົງ. ສ່ວນຊາຕານພະຍາຍາມລໍ່ລວງໃຫ້ຄົນຂອງພຣະເຈົ້າຫັນໜີຈາກພຣະອົງ ແລະ ບໍ່ໃຫ້ເຊື່ອຟັງພະບັນຍັດຂອງພຣະເຈົ້າ. ສະນັ້ນແຫລະ ຊາຕານຈຶ່ງພະຍາຍາມໂຈມຕີກົດບັນຍັດ ຂໍ້ທີ4. ວັນສະບາໂຕ ຊີ້ທິດໃຫ້ເຮົາ ເຊື່ອໃນພຣະເຈົ້າຜູ້ຊົງສ້າງມະນຸດໃນໂລກ. 

**ຄຳຖາມຄົ້ນຄວ້າ**

`1.	ຄຣິດສະຕຽນຫຼາຍຄົນບອກວ່າ ຄວາມບາບມີຢູ່ຈິງ. ແຕ່ພວກເຂົາກໍ່ຖຽງວ່າ ພຣະເຈົ້າໄດ້ຊົງຍົກເລີກວັນສະບາໂຕແລ້ວ. ມີບັນຫາອັນໃດໃນແນວຄິດດັ່ງກ່າວ. ທ່ານພົບເຫັນຄວາມຜິດພາດອັນໃດໃນຄວາມຄິດນີ້?`  

`2.	ທ່ານເຄີຍມີປະສົບການແບບໃດກັບຄົນທີ່ບອກທ່ານວ່າ ຄວນນັບຖືວັນອາທິດ ເປັນວັນສະບາໂຕ ແທນວັນເສົາ? ທ່ານໄດ້ຕອບເຂົາວ່າແນວໃດ? ແລ້ວເຂົາຕອບທ່ານຄືນວ່າແນວໃດ? ທ່ານຈະຕອບແນວໃດຕໍ່ຄົນທີ່ເວົ້າວ່າ ການຮັກສາວັນສະບາໂຕກໍເທົ່າກັບການພະຍາຍາມລອດພົ້ນໂດຍການກະທຳຂອງຕົວເອງ?` 