---
title:  ພຣະເຈົ້າໄດ້ປ່ຽນ ວັນສະບາໂຕ ເປັນ ວັນອາທິດ ແທ້ບໍ່?
date:   08/05/2018
---

`ອ່ານພຣະຄຳໂຢຮັນ 20:19-23. ຂໍ້ພຣະຄຳພີນີ້ໄດ້ບັນຍາຍວ່າ ເປັນຫຍັງຜູ້ຕິດຕາມພຣະເຢຊູຈຶ່ງໄດ້ນັດພົບກັນຢູ່ຫ້ອງຊັ້ນເທິງ. ຂໍ້ພຣະຄຳພີເຫຼົ່ານີ້ໄດ້ໃຫ້ເຫດຜົນໃດແດ່ທີ່ຜູ້ຕິດຕາມພຣະເຢຊູໄດ້ນັດພົບກັນຢູ່ທີ່ນັ້ນ? ຄຣິດສະຕຽນບາງຄົນເວົ້າວ່າ ຜູ້ຕິດຕາມພຣະເຢຊູພົບກັນຢູ່ທີ່ນັ້ນເພື່ອນະມັດສະການໃນວັນອາທິດ ຍ້ອນວ່າ ພຣະເຢຊູຊົງຟື້ນຄືນພະຊົນໃນວັນນັ້ນ. ແຕ່ຂໍ້ພຣະຄຳພີເຫຼົ່ານີ້ໄດ້ໃຫ້ເຫດຜົນຫຍັງແດ່?`

`ອ່ານ ກິດຈະການ 20:6-7. ມີ ຄຳໃດ ຫຼື ຂໍ້ໃດ ໃນຂໍ້ພຣະຄຳພີເຫຼົ່ານີ້ທີ່ພິສູດວ່າ ວັນສະບາໂຕ ໄດ້ຖືກປ່ຽນເປັນວັນອາທິດ ຊຶ່ງເປັນມື້ທຳອິດຂອງອາທິດແລ້ວ? ອ່ານເພີ່ມເຕີມໃນ ກິດຈະການ 2:46 ເພື່ອຕອບຄຳຖາມນີ້.`

`ອ່ານ 1 ໂກຣິນໂທ 16:1-4; ເຮົາໄດ້ຮຽນຮູ້ຈາກຂໍ້ພຣະຄຳພີເຫຼົ່ານີ້ວ່າ ຜູ້ຕິດຕາມພຣະເຢຊູໄດ້ສະສົມຊັບຢູ່ໃນເຮືອນ ສຳລັບປະຊາຊົນຂອງພຣະເຈົ້າ ໃນທຸກໆວັນຕົ້ນອາທິດ. ແຕ່ມີຄຳໃດທີ່ເວົ້າກ່ຽວກັບການປ່ຽນແປງວັນສະບາໂຕຈາກ ວັນເສົາ ເປັນ ວັນອາທິດ ບໍ່?`

ບໍ່ມີຂໍ້ໃດໃນພຣະຄຳຕອນນີ້ທີ່ບອກວ່າ ພວກຜູ້ຕິດຕາມພຣະເຢຊູໄດ້ນັດກັນເພື່ອນະມັດສະການໃນວັນຕົ້ນອາທິດ. ການນັດພົບຂອງພວກເຂົາບໍ່ມີຫຍັງກ່ຽວຂ້ອງກັບການປ່ຽນແປງວັນສະບາໂຕ. ສຳລັບຄຣິດສະຕຽນຜູ້ທີ່ບອກວ່າ ຂໍ້ພຣະຄຳພີນີ້ໄດ້ພິສູດວ່າ ວັນສະບາໂຕໄດ້ປ່ຽນເປັນວັນອາທິດແລ້ວ ຜູ້ນັ້ນກໍໄດ້ໃຊ້ຂໍ້ພຣະຄຳນີ້ເວົ້າໃນສິ່ງທີ່ບໍ່ຈິງ. 