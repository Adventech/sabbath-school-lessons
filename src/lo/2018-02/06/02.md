---
title:  ພຣະສັນຍາ
date:   06/05/2018
---

`ອ່ານພຣະຄຳໂຣມ 7:15-25. ເປົາໂລພວມເວົ້າຫຍັງກັບເຮົາໃນພຣະຄຳຕອນນີ້? ຂໍ້ຄວາມໃນຂໍ້ພຣະຄຳຕອນນີ້ ເຮັດໃຫ້ຄຳເວົ້າຂອງເປົາໂລໃນ ໂຣມ 8:1 ກາຍເປັນຂໍ້ຄວາມທີ່ໜູນໃຈເຮົາຄືແນວໃດ?` 

ເປົາໂລໄດ້ເວົ້າກ່ຽວກັບໂຕເອງແທ້ບໍ່ໃນຂໍ້ພຣະຄຳນີ້? ຄຳຖາມນີ້ໄດ້ກາຍເປັນ ຂໍ້ຖົກຖຽງກັນມາເປັນເວລາຫຼາຍຮ້ອຍປີ ຂອງຜູ້ຊ່ຽວຊານດ້ານພຣະຄຳພີ. ແຕ່ມີສິ່ງດຽວເທົ່ານັ້ນທີ່ຊັດເຈນຄື  ຄວາມບາບທີ່ເປົາໂລກ່າວເຖິງເປັນຈິງແທ້. ທຸກໆຄົນ ລວມທັງຄຣິດສະຕຽນລ້ວນແຕ່ມີຄວາມເຂົ້າໃຈແບບໃດແບບໜຶ່ງ ກ່ຽວກັບຂໍ້ຖົກຖຽງທີ່ເປົາໂລນໍາສະເໜີໃນນີ້. 

ຈາກນັ້ນ ເປົາໂລໄດ້ເອີ່ຍເຖິງຂໍ້ຄວາມທີ່ນິຍົມນີ້: “ເຮົາຊ່າງເປັນຄົນທຸກເຂັນໃຈແທ້ນໍ ຜູ້ໃດເດ ຈະຊ່ວຍເຮົາໃຫ້ພົ້ນຈາກຮ່າງກາຍທີ່ຕາຍເປັນນີ້ໄດ້” (ໂຣມ 7:24). ເຮົາສາມາດພົບເຫັນຄໍາຕອບຂອງຄຳຖາມນີ້ໄດ້ໃນພຣະເຢຊູ. ຄຳຕອບຍັງປາກົດຢູ່ໃນພຣະສັນຍາທີ່ວ່າ: “ບັດນີ້ ການລົງໂທດຈຶ່ງບໍ່ມີແກ່ຄົນທັງຫຼາຍ ທີ່ຢູ່ໃນພຣະເຢຊູຄຣິດເຈົ້າ” (ໂຣມ 8:1). ບັດນີ້ ຜູ້ທີ່ເຊື່ອກໍມີຊີວິດໃໝ່ໂດຍຣິດເດດຂອງພຣະວິນຍານບໍລິສຸດ. ແມ່ນແລ້ວ ຜູ້ທີ່ເຊື່ອໄດ້ຕໍ່ສູ້ຄວາມບາບ ແມ່ນແລ້ວ ຄວາມບາບມີຢູ່ຈິງ ແຕ່ດ້ວຍຄວາມເຊື່ອທີ່ມີໃນພຣະເຢຊູ ຜູ້ທີ່ເຊື່ອຈະບໍ່ມີໂທດຖານລະເມີດພະບັນຍັດອີກຕໍ່ໄປ. ພວກເຂົາເຊື່ອຟັງພຣະບັນຍັດ ແລະ ພຣະວິນຍານໄດ້ຊ່ວຍໃຫ້ພວກເຂົາດຳລົງຊີວິດໃໝ່. ພວກເຂົາຈະບໍ່ໃຊ້ຊີວິດທີ່ເຕັມໄປດ້ວຍຄວາມບາບອີກຕໍ່ໄປ.

`ເປັນຫຍັງ ໂຣມ 8:1 ຈຶ່ງເປັນພຣະສັນຍາອັນດີເລີດ?`