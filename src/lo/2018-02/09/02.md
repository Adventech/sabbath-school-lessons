---
title:  ແຜນການທີ່ໃຫຍ່ທີ່ສຸດຂອງຊາຕານ
date:   27/05/2018
---

`ອ່ານພຣະຄຳພີຈາກ ພະນິມິດ 2:13, 24; ພະນິມິດ 12:3, 7-9, 12, 17; ພະນິມິດ 13:2; ແລະ ພະນິມິດ20:2, 7, 10; ຂໍ້ພະຄຳພີເຫຼົ່ານີ້ສອນຫຍັງພວກເຮົາກ່ຽວກັບວ່າຊາຕານນັ້ນເປັນຈິງແທ້ ແລະ ກ່ຽວກັບບົດບາດຂອງຊາຕານໃນສີ່ງທີ່ຈະເກີດຂື້ນໃນຍຸກສຸກທ້າຍນີ້ແນວໃດ?`

ຊາຕານມີແຜນການອັນຊົ່ວຮ້າຍຫຼາຍຢ່າງ (2 ໂກລິນໂທ 2:11). ຄຳວ່າ ‘’ແຜນການ’’ ນັ້ນມາຈາກຄຳວ່າ noemata ເຊີ່ງມາຈາກຄຳພາສາກຣີກທີ່ໃຊ້ເວ້າເຖິງ ‘’ແນວຄິດ’’. ບາງທີ ແຜນການທີ່ມີພະລັງທີ່ສຸດອາດຈະແມ່ນການຫຼອກລວງຄົນໃຫ້ເຊື່ອວ່າຊາຕານບໍ່ມີແທ້. ທ່ານຈະເສຍເວລາປົກປ້ອງຕັນເອງຈາກສັດຕູທີ່ທ່ານບໍ່ເຊື່ອວ່າມີແທ້ຫຼືບໍ່? ແນ່ນອນວ່າບໍ່. ແຕ່ມັນກໍ່ເປັນເລື່ອງທີ່ໜ້າປະຫຼາດໃຈທີ່ຄຣິສຕຽນຫຼາຍຄົນບໍ່ໄດ້ເຊື່ອວ່າຊາຕານມີຈິງ. ແຕ່ວິທີການດຽວທີ່ຄຣິດຕຽນເຫຼົ່ານີ້ສາມາດຄິດແບບນີ້ໄດ້ ກໍຄືການຍົກເອົາຂໍ້ພະຄຳພີຕ່າງໆທີ່ກ່າວກ່ຽວກັບຊາຕານແລະບອກວ່າຂໍ້ພະຄຳພີເຫຼົ່ານີ້ກ່າວເຖິງສີ່ງອື່ນແທນ. ແຕ່ພະຄຳພີກໍກ່າວຢ່າງຈະແຈ້ງ. ມານຊາຕານນີ້ມີຈິງ. ການທີ່ຄຣິສຕຽນປະຕິເສດຄວາມຈິງນີ້ກໍເປັນຄຳເຕືອນທີ່ຍິ່ງໃຫຍ່ສຳລັບເຮົາທີ່ບອກວ່າ: ພວກເຮົາຈະຕ້ອງເຂົ້າໃຈຄວາມຈິງທີ່ພະຄຳພີໄດ້ສອນພວກເຮົາຢ່າງທ່ຽງແທ້.

`ພຣະທຳພະນິມິດໄດ້ກ່າວເຖິງແຜນການອັນຊົ່ວຮ້າຍຂອງຊາຕານໃນຍຸກສຸດທ້າຍ ແຕ່ພວກເຮົາໄດ້ພົບຄວາມຫວັງອັນຍິ່ງໃຫຍ່ອັນໃດໃນພຣະຄຳພີພະນິມິດ 12:11? ອຳນາດໃນການຕໍ່ຕ້ານນມານຊາຕານຂອງເຮົານັ້ນມາຈາກໃສ?`