---
title:  ຄຳຫຼອກລວງຄຳທຳອິດຂອງຊາຕານ-ຈິດວິນຍານຈະບໍ່ມີວັນຕາຍ
date:   29/05/2018
---

`ໃຫ້ເຮົາອ່ານ ປັນຍາຈານ 9:5, 6, 10; ເພງສັນລະເສີນ 115:17; ເພງສັນລະເສີນ146:4; 1 ໂກລິນໂທ15:16-18; ແລະດານີເອນ 12:2. ພະຄຳພີເຫຼົ່ານີ້ສອນຫຍັງກ່ຽວກັບສີ່ງທີ່ເກີດຂື້ນໃນເວລາທີ່ພວກເຮົາຕາຍ? ຂໍ້ພະຄຳພີເຫຼົ່ານີ້ໃຫ້ການປົກປ້ອງຫຍັງເຮົາຈາກຄຳຫຼອກລວງທີ່ຊາຕານກ່າວວ່າ ຈິດວິນຍານຂອງເຮົານັ້ນບໍ່ຕາຍຫຼັງຈາກທີ່ຮ່າງກາຍຕາຍແລ້ວ?.`

ປະສົບການໃກ້ຄວາມຕາຍນັ້ນຄືໜື່ງໃນຄຳຫຼອກລວງສອງຢ່າງທີ່ຊາຕານໃຊ້ໃນຍຸກສຸດທ້າຍນີ້. ຄົນທີ່ເຊື່ອວ່າຈິດວິນຍານຍັງຄົງຢູ່ຕໍ່ໄປຫຼັງຈາກທີ່ຮ່າງກາຍຕາຍໄປແລ້ວນັ້ນກໍກຳລັງຕົກຢູ່ໃນອັນຕະລາຍທີ່ຮ້າຍແຮງຈາກການຖືກຕົວະໂດຍຄຳຫຼອກລວງອື່ນໆເຊີ່ງມາຈາກການເຊື່ອວ່າພວກເຮົາສາມາດລົມກັບຈິດວິນຍານຂອງຄົນຕາຍໄດ້. ຄຳຫຼອກລວງທີ່ອັນຕະລາຍອີກຢ່າງໜື່ງຄືແນວຄິດທີ່ວ່າ ພວກເຮົາບໍ່ຈຳເປັນຕ້ອງມີພະເຢຊູ. ຄວາມຈິງແລ້ວ ຫຼາຍຄົນທີ່ມີປະສົບການໃກ້ຕາຍນັ້ນບອກວ່າວິນຍານພີ່ນ້ອງຄົນທີ່ຕາຍໄປແລ້ວທີ່ພວກເຂົາໄດ້ພົບນັ້ນໄດ້ໃຫ້ຄຳປອບໃຈກ່ຽວກັບຄວາມຮັກແລະຄວາມສະຫງົບສຸກ. ແຕ່ວິນຍານແລະພີ່ນ້ອງທີ່ຕາຍເຫຼົ່ານີ້ກໍບໍ່ເຄີຍກ່າວອັນໃດກ່ຽວກັບການຖືກໄຖ່ໂດຍພະເຢຊູເລີຍ. ມັນເປັນເລື່ອງແປກທີ່ວ່າວິນຍານແລະຄົນທີ່ຕາຍເຫຼົ່ານີ້ບໍ່ກ່າວອັນໃດກ່ຽວກັບຄຳສອນໃນພະຄຳຂອງພະເຈົ້າແມ່ນຫຼືບໍ່?

`ໃນຖານະທີ່ພວກເຮົາເປັນຄຣິສຕຽນ ເປັນຫຍັງພວກເຮົາຈຶ່ງຕ້ອງເຊື່ອໄວ້ວາງໃຈຄວາມຈິງຂອງພຣະຄຳພີ ເຖິງແມ່ນວ່າປະສົບການຂອງພວກເຮົານັ້ນອາດເບີ່ງຄືວ່າບໍ່ສອດຄ່ອງກັບຄວາມຈິງເຫຼົ່ານີ້?`