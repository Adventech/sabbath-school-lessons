---
title:  ພຣະເຈົ້າສາມພຣະພາກທີ່ຈອມປອມ
date:   31/05/2018
---

`ອ່ານພຣະທຳ ພະນິມິດ 12:17 ແລະ ພະນິມິດ 13:1,2. ຂໍ້ພຣະຄຳພີເຫຼົ່ານີ້ພັນລະນາເຖິງອັນໃດແດ່?`

ພະຍານາກ ຫຼື ຊາຕານກໍຄືຜູ້ຄຸມອຳນາດອີກສອງຢ່າງທີ່ເປັນສ່ວນໜຶ່ງຂອງພຣະເຈົ້າສາມພຣະພາກທີ່ຈອມປອມ. ພະຍານາກພະຍາຍາມທີ່ຈະມາແທນບ່ອນຂອງພຣະເຈົ້າພະບິດາ. ນອກຈາກນັ້ນ ພະຍານາກຍັງໄດ້ໃຫ້ອຳນາດບັນລັງແກ່ສັດຮ້າຍທີ່ອອກມາຈາກທະເລ. ສັດຮ້າຍທີ່ພົ້ນອອກມາຈາກທະເລນັ້ນຄືພຣະເຢຊູໂຕປອມ. ເປັນຫຍັງອຳນາດອັນທີສອງນີ້ຈຶ່ງເປັນພຣະເຢຊູຈອມປອມ?

`ອ່ານພະນິມິດ 13:2-5. ຂໍ້ພະຄຳພີເຫຼົ່ານີ້ພັນລະນາເຖິງອຳນາດຂອງສັດຮ້າຍທີ່ມາຈາກທະເລແນວໃດ? ແລ້ວສັດຮ້າຍເຫຼົ່ານີ້ໄດ້ເຮັດສິ່ງໃດ?`

ພຣະເຈົ້າໄດ້ປະທານອຳນາດຂອງພຣະອົງໃຫ້ກັບພຣະເຢຊູ (ອ່ານມັດທາຍ 28:18). ພະຍານາກໄດ້ໃຫ້ອຳນາດແກ່ສັດຮ້າຍທີ່ມາຈາກທະເລເຊັ່ນກັນ. ພຣະເຢຊູໄດ້ຊົງສີ້ນພະຊົນ (ຕາຍ) ແລະກໍໄດ້ຕື່ນຂື້ນມາຈາກຄວາມຕາຍ. ສັດຮ້າຍໂຕນັ້ນກໍໄດ້ພົບກັບຄວາມຕາຍ ແຕ່ກໍໄດ້ກັບມາມີຊີວິດຢູ່ອີກເທື່ອໜື່ງ (ພະນິມິດ13:3).

`ອ່ານພະນິມິດ 13:11-17; ຂໍ້ພະຄຳພີນີ້ພັນລະນາເຖິງອຳນາດຂອງສັດຮ້າຍທີ່ຂື້ນມາຈາກດິນແນວໃດ?`

ພຣະວິນຍານບໍລິສຸດໄດ້ນຳເອົາ ‘’ໄຟ’’ ລົງມາຈາກສະຫວັນ (ກິດຈະການ 2:3). ອຳນາດຂອງສັດຮ້າຍທີ່ຂື້ນມາຈາກດິນນັ້ນໄດ້ເຮັດໃຫ້ໄຟລົງມາຈາກສະຫວັນເຊັ່ນດຽວກັນ (ພະນິມິດ 13:13).

`ກົນອຸບາຍຂອງຊາຕານໃນຍຸກສຸດທ້າຍນັ້ນມີອັນໃດອີກ? ພວກເຮົາສາມາດປົກປ້ອງຕົນເອງຈາກກົນອຸບາຍເຫຼົ່ານີ້ແລະຊ່ວຍຄົນອື່ນເຊັ່ນກັນໄດ້ແນວໃດ?`