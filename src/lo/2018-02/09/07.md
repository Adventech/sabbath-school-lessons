---
title:  ສຶກສາເພີ່ມເຕີມ
date:   01/06/2018
---

‘’ມັນເປັນຄວາມຈິງທີ່ໂລກນີ້ຢູ່ພາຍໃຕ້ການສາບແຊ່ງ. ເຖິງວ່າຈະເປັນແບບນັ້ນ ທຳມະຊາດກໍເປັນຄືກັບຕຳລາຮຽນຂອງມະນຸດ. ທຳມະຊາດບໍ່ໄດ້ສະແດງໃຫ້ເຫັນແຕ່ຄວາມດີແລະຄວາມຮັກຂອງພຣະເຈົ້າເທົ່ານັ້ນ. ຄວາມຈິງແລ້ວ ຄວາມຊົ່ວຮ້າຍກໍຢູ່ທຸກຫົນແຫ່ງ. ຄວາມຊົ່ວຮ້າຍນີ້ໄດ້ທຳລາຍຄວາມສວຍງາມອັນສົມບູນເທິງແຜ່ນດິນໂລກ ໃນທະເລ ແລະໃນຟ້າອາກາດ. ກ່ອນທີ່ຄວາມບາບຈະເຂົ້າມານັ້ນ ທຳມະຊາດກໍໄດ້ສະແດງໃຫ້ເຫັນແຕ່ຄວາມຮັກຂອງພຣະເຈົ້າແລະສະແດງໃຫ້ເຫັນວ່າສິ່ງຕ່າງໆທັງໝົດນັ້ນດີ. ແຕ່ເວລານີ້ ທຳມະຊາດກໍສະແດງໃຫ້ເຫັນເຖິງຄວາມກຽດຊັງທີ່ຊາຕານມີຕໍ່ພຣະເຈົ້າ ແລະສະແດງໃຫ່ເຫັນວ່າມີຄວາມຊົ່ວຮ້າຍ. ແລະທຳມະຊາດກໍຈະເຕັມໄປດ້ວຍຄຳເຕືອນຕໍ່ມະນຸດກ່ຽວກັບສິ່ງທີ່ຈະເກີດຂຶ້ນເມືອເຂົາເຮັດບາບ.’’ (ຄັດຈາກປຶ້ມການສຶກສາຂອງທ່ານນາງເອເລັນຈີໄວທ໌)
 
**ຄຳຖາມຄົ້ນຄ້ວາ**

`1.	ເປັນຫຍັງຄຣິສຕຽນຈຳນວນຫຼວງຫຼາຍຈື່ງເຊື່ອວ່າມານບໍ່ມີຢູ່ຈິງ? ແນວຄິດແບບນີ້ສອນອັນໃດໃຫ້ພວກເຮົາກ່ຽວກັບວ່າມັນອັນຕະລາຍຫຼາຍສ່ຳໃດທີ່ຈະຫັນໜີຈາກຄຳສອນອັນຈະແຈ້ງຂອງພະຄຳພີ?`

`2.	ທ່ານຈະກ່າວແນວໃດກັບຄົນທີ່ບອກວ່າໄດ້ມີປະສົບການໃກ້ຄວາມຕາຍ? ທ່ານຈະກ່າວອັນໃດເພື່ອຊ່ວຍຄົນໆນີ້ໃຫ້ເຂົ້າໃຈວ່າພວກເຮົາບໍ່ໄດ້ມີຊີວິດຢູ່ຕໍ່ໄປຫຼັງຈາກທີ່ຮ່າງກາຍຂອງເຮົາຕາຍໄປແລ້ວ? ທ່ານສາມາດແບ່ງປັນຂໍ້ພະຄຳພີຂໍ້ໃດກັບຄົນໆນີ້ເພື່ອໃຫ້ລາວໄດ້ເຂົ້າໃຈ?`

`3.	ທ່ານຄິດວ່າມີເຫດຜົນອັນໃດອີກແດ່ທີ່ເຮັດໃຫ້ການເຊື່ອໃນທິດສະດີວິວັດທະນາການນັ້ນມີຄວາມອັນຕະລາບຫຼາຍໃນຍຸກສຸດທ້າຍນີ້?`