---
title:  ຄຳຫຼອກລວງ ແລະ ກົນອຸບາຍຂອງຊາຕານ ໃນຍຸກສຸດທ້າຍ
date:   26/05/2018
---

### ອ່າບສຳລັບບົດຮຽນອາທິດນີ້
ພະນິມິດ 2:13, 24; 2 ໂກລິນໂທ 11:13-15; ເພງສັນລະເສີນ 146:4; ພະນິມິດ 13:1-17.

> <p>ຂໍ້ຄວນຈຳ</p>
> ‘’ພະຍານາກໃຫຍ່ເຊີ່ງເປັນງູແຕ່ດຶກດຳບັນທີ່ເຂົາເອີ້ນວ່າ ເດໂບໂລ ແລະຊາຕານ ຜູ້ຫລອກລວງມະນຸດທັງໂລກກໍຖືກຊັດຖີ້ມລົງເສຍ. ພະຍານາກກັບບໍລິວານຂອງມັນກໍຖືກຖີ້ມລົງເທິງແຜ່ນດິນໂລກ’’ (ພະນິມິດ12:9)

ຊາຕານໄດ້ເຮັດວຽກຢ່າງໜັກເພື່ອລໍ້ລວງທູດສະຫວັນທັງຫຼາຍໃນສະຫວັນກ່ອນທີ່ພະເຈົ້າຈະໂຍນມັນລົງມາຈາກສະຫວັນ. ໃນສວນເອເດນ ຊາຕານໄດ້ທຳທ່າເປັນງູທີ່ສວຍງາມ. ມັນໄດ້ໃຊ້ງູທີ່ສວຍງາມນີ້ເພື່ອລໍ້ລວງນາງເອວາ. ປະຫວັດສາດໄດ້ສະແດງໃຫ້ເຫັນວ່າຕັ້ງແຕ່ສະໄໝສວນເອເດນຈົນຮອດປະຈຸບັນ ຊາຕານໄດ້ນຳໃຊ້ກົນອຸບາຍແລະຄຳຫຼອກລວງ (ພະນິມິດ 20:8) ເພື່ອທີ່ຈະໄດ້ໃນສີ່ງທີ່ມັນຕ້ອງການ.

ຊາຕານນັ້ນມີຄວາມສະຫຼາດກວ່າ ມີອຳນາດຫຼາຍກວ່າ ແລະ ມີຄວາມຫຼັກແຫຼມຫຼາຍກວ່າມະນຸດທັງປວງ. ນັ້ນເປັນເຫດຜົນທີ່ເຮັດໃຫ້ພວກເຮົາຈຳເປັນຕ້ອງຢູ່ໃກ້ຊິດກັບພະເຢຊູແລະຍືດໝັ້ນໃນຄວາມຈິງຂອງພະອົງ. ‘’ແຕ່ຄົນທັງຫຼາຍທີ່ຍືດຖືພະຜູ້ເປັນເຈົ້າຂອງພວກເຈົ້າກໍຍັງມີຊີວິດຢູ່ທຸກວັນນີ້’’ (ພະບັນຍັດສອງ 4:4). ກົດນີ້ກໍເປັນຄວາມຈິງສຳລັບພວກເຮົາທີ່ມີຊີວິດຢູ່ໃນຍຸກນີ້ເຊັ່ນດຽວກັນ.

ໃນອາທິດນີ້ ພວກເຮົາຈະມາເບີ່ງຄຳຫຼອກລວງແລະກົນອຸບາຍທີ່ມີພະລັງທີ່ສຸດຈຳນວນໜື່ງທີ່ຊາຕານໄດ້ໃຊ້. ພວກເຮົາຈະມາຮຽນຮູ້ວ່າ ເຮົາສາມາດເຮັດສີ່ງໃດໄດ້ເພື່ອປົກປັກຮັກສາຕົນເອງຈາກສີ່ງເຫຼົ່ານີ້.