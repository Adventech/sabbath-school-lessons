---
title:  ວັນສະບາໂຕແລະຄຳຫຼອກລວງຂອງຊາຕານກ່ຽວກັບວ່າຊີວິດໄດ້ເລີ່ມຕົ້ນແນວໃດໃນໂລກນີ້
date:   30/05/2018
---

`ອ່ານປະຖົມມະການ ບົດທີ1 ຫາ 2:3.`

ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນຄວາມຈິງສອງຢ່າງທີ່ສຳຄັນກ່ຽວກັບການສ້າງໂລກ. ກ່ອນອື່ນໝົດ ພຣະເຈົ້າໄດ້ວາງແຜນທຸກຢ່າງກ່ອນທີ່ພຣະອົງຈະລົງມືນິລະມິດສ້າງ. ບໍ່ມີຫຍັງເກີດຂື້ນໂດຍບັງເອີນ. ພຣະຄຳພີບໍ່ໄດ້ມີຊ່ອງວ່າງໃຫ້ສິ່ງໃດເກີດຂື້ນໂດຍຄວາມບັງເອີນໃນເວລາທີ່ພຣະເຈົ້າສ້າງໂລກ.

ຢ່າງທີສອງ ພຣະຄຳພີສະແດງໃຫ້ເຫັນຢ່າງຈະແຈ້ງດີວ່າພຣະເຈົ້າໄດ້ສ້າງສັດແຕ່ລະໂຕຕ່າງຫາກ. ພຣະຄຳພີບໍ່ໄດ້ສອນຄວາມຄຶດທີ່ຜິດທີ່ບອກວ່າຊີວິດທຸກໆຊີວິດເທິງໂລກນີ້ນັ້ນມາຈາກຈຸລັງອັນດຽວກັນ.

ພະຄຳພີໄດ້ເຮັດໃຫ້ຄວາມຈິງສອງຢ່າງນີ້ຈະແຈ້ງທີ່ສຸດຄຶ: (1) ຊີວິດບໍ່ໄດ້ເກີດຂື້ນດ້ວຍຄວາມບັງເອີນ ແລະ (2) ຊີວິດທຸກຊີວິດນັ້ນບໍ່ໄດ້ເກີດຂື້ນມາຈາກຈຸລັງອັນດຽວກັນ. ແຕ່ສອງສີ່ງນີ້ກໍຄຶສິ່ງທີ່ຖືກສອນໂດຍທິດສະດີວິວັດທະນາການ. ທິດສະດີວິວັດທະນາການຄືຄວາມເຊື່ອທີ່ວ່າຈຸລງອັນໜື່ງໄດ້ຄ່ອຍໆປ່ຽນໃນໄລຍະເວລາອັນຍາວນານໂດຍບັງເອີນ ແລ້ວໄດ້ປ່ຽນໄປເປັນສັດຕ່າງໆແລະພືດຕ່າງໆທີ່ພວກເຮົາເຫັນໃນປະຈຸບັນນີ້. ທິດສະດີວິວັດທະນາການກໍໂຈມຕີວັນສະບາໂຕ.