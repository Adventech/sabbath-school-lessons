---
title:  ນະມັດສະການພະເຈົ້າຜູ້ສ້າງຟ້າສະຫວັນ ແລະ ແຜ່ນດິນໂລກ
date:   19/05/2018
---

### ອ່ານສຳລັບບົດຮຽນອາທິດນີ້
ພະນິມິດ 14:6,7; ມັດທາຍ24:14; ຄາລາເຕຍ3:22; ລູກາ23:32-43; ພະນິມິດ 14:8-12.

> <p>ຂໍ້ຄວນຈຳ</p>
> ’’ແລ້ວຂ້າພະເຈົ້າໄດ້ເຫັນເທວະດາອີກຕົນໜື່ງບິນໄປໃນທ້ອງຟ້າມີຂ່າວປະເສີດອັນຕະຫຼອດໄປເປັນນິດເພື່ອນຳໄປປະກາດແກ່ຊາວໂລກທັງປວງ,ແກ່ທຸກປະເທດ,ທຸກຕະກຸນ,ທຸກພາສາແລະທຸກຊາດ.’’(ພະນິມິດ14:6).

ໃນຖານະທີ່ເປັນຄຣິດຕຽນຄະນະວັນເສົານັ້ນ ພວກເຮົາເຊື່ອໃນ ‘’ຄວາມຈິງຂອງປະຈຸບັນ’’. ຄວາມຈິງຂອງປະຈຸບັນກໍຄື: ພຣະຄຳພີສອນວ່າພະເຈົ້າຊົງສະແດງຄວາມຈິງຕໍ່ມະນຸດ ເມື່ອພວກເຂົາຕ້ອງການມັນຫຼາຍທີ່ສຸດ ຈາກນັ້ນເມື່ອເວລາຜ່ານໄປພະເຈົ້າກໍ່ເພີ່ມແສງສະຫວ່າງໃຫ້ກັບຄວາມຈິງທີ່ພະເຈົ້າຊົງປະທານໃຫ້ກັບເຮົາ (2 ເປໂຕ 1:12). ໃນທຸກມື້ນີ້ພວກເຮົາເຊື່ອວ່າຂ່າວສານຂອງທູດສະຫວັນສາມອົງໃນ ພະນິມິດ14:6-12 ນັ້ນເປັນ ‘’ຄວາມຈິງຂອງປະຈຸບັນ’’. ມັນຄືຄວາມຈິງທີ່ທຸກຄົນທີ່ມີຊີວິດຢູ່ໃນຍຸກສຸດທ້າຍນີ້ຕ້ອງການໃນເວລານີ້.

ໃນອາທິດນີ້ພວກເຮົາຈະມາເບີ່ງຂ່າວສານຂອງທູດສະຫວັນອົງທຳອິດ ຂ່າວສານນີ້ກໍມີຄວາມຈິງອັນສຳຄັນສຳລັບທຸກໆຄົນທີ່ຕ້ອງການຊື່ສັດໝັ້ນຄົງຕໍ່ພະເຈົ້າໃນຊ່ວງເວລາອັນຍາກລຳບາກທີ່ກຳລັງມາຮອດ.