---
title:  ຈົ່ງນັບຖຶພະເຈົ້າແລະຖວາຍກຽດແກ່ພະອົງ
date:   22/05/2018
---

`ໃຫ້ທ່ານອ່ານ ພະນິມິດ 14:7. ຄວາມໝາຍຂອງຄຳວ່າ ‘’ຢໍາເກງພະເຈົ້າແລະຖວາຍກຽດແກ່ພະອົງ’’ ໃນຂໍ້ພະຄຳພີເຫຼົ່ານີ້ແມ່ນຫຍັງ? ພວກເຮົາຈະເຮັດແບບນີ້ໄດ້ແນວໃດ? ແນວຄິດເຫຼົ່ານີ້ແລະ ‘’ຂ່າວດີ’’ ໃນ ພະນິມິດ14:6 ມີການເຊື່ອມໂຍງກັນແນວໃດ?`

`ອ່ານ ປະຖົມມະການ 22:12; ອົບພະຍົບ 20:20; ໂຢບ 1:9; ປັນຍາຈານ 12:13;ແລະ ມັດທາຍ 5:16; ຂໍ້ພະຄຳພີເຫຼົ່ານີ້ຊ່ວຍພວກເຮົາໃຫ້ເຂົ້າໃຈຄວາມໝາຍຂອງການ ‘’ຢຳເກງ’’ ພະເຈົ້າແນວໃດ? ຂໍ້ພະຄຳພີເຫຼົ່ານີ້ສອນພວກເຮົາໃຫ້ເຂົ້າໃຈວ່າ ການຢຳເກງພະເຈົ້າຂອງເຮົານັ້ນກ່ຽວພັນກັບການຖວາຍກຽດແດ່ພະອົງແນວໃດ?`

ໃນຂໍ້ພະຄຳພີເຫຼົ່ານີ້ ຄຳສັ່ງທີ່ບອກໃຫ້ ‘’ຢຳເກງພະເຈົ້າ’’ແມ່ນເຊື່ອມໂຢງກັບການເຊື່ອຟັງພະອົງ ເມື່ອພວກເຮົາເຊື່ອຟັງພະເຈົ້າແລະປະຕິບັດຕາມສີ່ງທີ່ຖືກຕ້ອງນັ້ນ ພວກເຮົາກໍຖວາຍກຽດແດ່ພະອົງ. ຫຼາຍຄົນບອກວ່າການຢຳເກງພະເຈົ້ານັ້ນໝາຍເຖິງການນັບຖືພະເຈົ້າແລະນະມັດສະການພະອົງ. ມັນກໍແມ່ນຄວາມຈິງຢູ່ ແຕ່ຄວາມໝາຍອັນແທ້ຈິງຂອງຄຳວ່າ ‘’ຢຳເກງພະເຈົ້າ’’ ກໍເລິກເຊີ່ງກວ່າການນັບຖືແລະນະມັດສະການພະອົງ. ມັນຊີ້ໃຫ້ເຫັນເຖິງຄວາມຈິງທີ່ວ່າ ພວກເຮົາເກີດມາເປັນຄົນບາບ ແລະ ພວກເຮົາກໍໄດ້ກະທຳສີ່ງທີ່ຊົ່ວຮ້າຍ. ການທີ່ເຮົາຮູ້ຄວາມຈິງທີ່ຮ້າຍແຮງນີ້ກ່ຽວກັບຕົນເອງກໍ່ຄືຄວາມໝາຍຂອງການ ‘’ຢຳເກງພະເຈົ້າ. ແມ່ນຄວາມຢຳເກງນີ້ທີ່ສົ່ງພວກເຮົາໄປຫາໄມ້ກາງແຂນເພື່ອຮັບການໃຫ້ອະໄພ ແລະແມ່ນຄວາມຢຳເກງນີ້ທີ່ນຳພວກເຮົາໄປສູ່ການຍອມຮັບອຳນາດຂອງພະເຈົ້າທີ່ຈະຊື້ແລະລ້າງພວກເຮົາອອກຈາກຄວາມຊົ່ວຮ້າຍ. ແມ່ນຄວາມຢຳເກງນີ້ທີ່ຊ່ວຍພວກເຮົາໃຫ້ຮູ້ວ່າ ຖ້າບໍ່ມີໄມ້ກາງແຂນແລ້ວ ພວກເຮົາກໍຄົງສູນເສຍຈິດວິນຍານຂອງເຮົາເອງ (ມັດທາຍ 10:28). 

`ທ່ານເຄີຍປະສົບກັບຄວາມໝາຍອັນແທ້ຈິງຂອງການຢຳເກງພຣະເຈົ້າຫຼືບໍ່?`