---
title:  ນະມັດສະການພະເຈົ້າຜູ້ໄດ້ສ້າງຟ້າສະຫວັນແລະແຜ່ນດິນໂລກ
date:   24/05/2018
---

`ອ່ານ ພະນິມິດ 14:6,7 ອີກເທື່ອໜື່ງ ແລ້ວແບ່ງຂໍ້ພະຄຳພີໃຫ້ເປັນພາກສ່ວນຂໍ້ມູນທີ່ນ້ອຍລົງ. ແຕ່ລະພາກສ່ວນຂອງພະຄຳພີຂໍ້ຕອນນີ້ກຳລັງກ່າວເຖິງສີ່ງໃດ? ແລະແຕ່ລະສ່ວນນັ້ນເຊື່ອມຕໍ່ກັນແນວໃດ?`

ພະເຢຊູໄດ້ບອກປະຊາຊົນຂອງພະອົງໃຫ້ແບ່ງປັນຂ່າວປະເສີດທີ່ຕັ້ງຢູ່ຕະຫຼອດໄປກັບຄົນອື່ນໆ, ພະອົງຊົງຂໍໃຫ້ພວກເຂົາເປັນພະຍານເລື່ອງຂອງພະອົງໃຫ້ກັບຄົນອື່ນໆ. ພະອົງຍັງຊົງຂໍໃຫ້ພວກເຮົາຢຳເກງພຣະເຈົ້າແລະຖວາຍກຽດແດ່ພຣະອົງ.

ແຕ່ກໍ່ມີອີກຢ່າງໜື່ງທີ່ພະເຢຊູຂໍປະຊາຊົນຂອງພະອົງເຮັດໃນຍຸກສຸດທ້າຍ. ພະອົງຂໍໃຫ້ພວກເຂົານະມັດສະການພະເຈົ້າໃນຖານະທີ່ພະອົງຊົງເປັນຜູ້ສ້າງຂອງພວກເຂົາ. ຄຳສັ່ງນີ້ແມ່ນສ່ວນໜື່ງຂອງຄວາມຈິງໃນປັດຈຸບັນ. ພວກເຮົາໄດ້ຮຽນຮູ້ວ່າຄວາມຈິງໃນປະຈຸບັນນີ້ແມ່ນຄວາມຈິງທີ່ພວກເຮົາຕ້ອງການທີ່ສຸດໃນຍຸກສະໄໝຂອງພວກເຮົາ. ຄວາມຈິງໃນປະຈຸບັນສຳລັບພວກເຮົາກໍລວມເຖິງ:

1.	ຂ່າວປະເສີດທີ່ຄົງຢູ່ຕະລອດໄປ
2.	ຄຳສັ່ງທີ່ຈະຕ້ອງເປັນພະຍານກ່ຽວກັບພະເຢຊູແກ່ຄົນອື່ນໆ
3.	ຄວາມຈິງທີ່ວ່າພວກເຮົາມີຊີວິດຢູ່ໃນຊ່ວງເວລາທີ່ພະເຈົ້າຈະຕັດສິນພິພາກສາຄົນທັງໝົດ. ທຸກໆພາກສ່ວນໃນຄວາມຈິງໃນປະຈຸບັນກໍບໍ່ມີຄວາມໝາຍຫຍັງຖ້າຫາກປາດສະຈາກຄວາມຈິງທີ່ວ່າ ພວກເຮົາຈະຕ້ອງນະມັດສະການພະເຈົ້າໃນຖານະທີ່ເປັນພະຜູ້ສ້າງເຮົາ.

`ອ່ານພະນິມິດ 14:8-11. ພະຄຳພີຂໍ້ນີ້ກ່າວສີ່ງໃດທີ່ຊ່ວຍພວກເຮົາໃຫ້ເຂົ້າໃຈວ່າ ເປັນຫຍັງຈື່ງສຳຄັນຫຼາຍທີ່ຈະນະມັດສະການພຣະຜູ້ເປັນເຈົ້າໃນຖານະທີ່ພະອົງຊົງເປັນພະຜູ້ສ້າງຂອງເຮົາ.`