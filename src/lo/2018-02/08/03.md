---
title:  ນັກໂທດທີ່ຢູ່ເທິງໄມ້ກາງແຂນແລະຂ່າວປະເສີດ
date:   21/05/2018
---

`ໃຫ້ທ່ານອ່ານ ລູກາ 23:32-43. ເລື່ອງທີ່ກ່າວກ່ຽວກັບນັກໂທດນີ້ສະແດງໃຫ້ພວກເຮົາເຫັນຄວາມຫວັງທີ່ ‘’ຂ່າວປະເສີດ’’ (ພະນິມິດ 14:6) ມອບໃຫ້ກັບຄົນບາບທັງໝົດແນວໃດ?`

ທ່ານນາງເອເລັນຈີໄວໄດ້ຂຽນກ່ຽວກັບນັກໂທດເທິງໄມ້ກາງແຂນ. ນັກໂທດກໍ່ຄືຜູ້ຮ້າຍທີ່ມີຄວາມຜິດ. ແຕ່ຈິດໃຈຂອງລາວກໍ່ບໍ່ໄດ້ເຢັນແລະແຂງກະດ້າງທັງໝົດ ນັກໂທດຜູ້ນີ້ໄດ້ມີຊີວິດທີ່ມີຄວາມບາບເພື່ອທີ່ຈະ ‘’ພະຍາຍາມປິດກັ້ນຄວາມເຊື່ອໃນພະເຢຊູອອກຈາກຈິດໃຈຂອງເຂົາ ນັກໂທດຄົນນີ້ໄດ້ຕົກລົງໄປໃນຄວາມບາບເລິກລົງໄປເລື້ອຍໆ ຈາກນັ້ນລາວກໍ່ຖືກຈັບແລະຖືກພິພາກສາວ່າມີຄວາມຜິດຈື່ງຖືກສັ່ງໄປຄຶງໄວ້ທີ່ໄມ້ກາງແຂນ.’’ (ປຶ້ມທ່ານນາງເອເລັນຈິໄວທ໌)

ແຕ່ແມ່ນຫຍັງທີ່ໄດ້ເກີດຂື້ນກັບນັກໂທດຄົນນີ້? ໃນຂະນະທີ່ຖືກຄືງໄວ້ທີ່ໄມ້ກາງແຂນນັ້ນ ນັກໂທດຄົນນີ້ກໍເຫັນວ່າພະເຢຊູຊົງເປັນຜູ້ໃດແທ້ ລາວຈຶ່ງໄດ້ຮ້ອງຂື້ນວ່າ ‘’ພະເຢຊູເອີຍ ເມື່ອໃດທ່ານໄດ້ມາໃນແຜ່ນດິນຂອງທ່ານ ຂໍຈົ່ງລະນຶກເຖິງຂ້ານ້ອຍແດ່.’’ (ລູກາ23:42)

ພະເຢຊູໄດ້ຕອບວ່າແນວໃດ? ພະອົງໄດ້ຕອບດັ່ງນີ້ບໍ່? ‘’ສະຫາຍເອີຍເຮົາກໍຢາກຈະຊ່ວຍເຈົ້າຢູ່ ແຕ່ເຈົ້າກໍບໍ່ຄວນຈະປິດໃຈບໍ່ຮັບເຮົາໂດຍການລົ້ມລົງໄປໃນຄວາມບາບຢ່າງເລິກແບບນີ້’’. ຂໍ້ຄວາມທີ່ພະເຢຊູໃຫ້ກັບນັກໂທດນັ້ນຄືຂ່າວປະເສີດທີ່ຄົງຢູ່ຕະຫຼອດໄປ ຂ່າວປະເສີດນີ້ກໍຄືຂ່າວສານຂອງທູດສະຫວັນອົງທຳອິດນັ້ນເອງ ມັນຄືສູນກາງຂອງທຸກໆຢ່າງທີ່ພວກເຮົາສອນ.

`ເລື່ອງຂອງນັກໂທດນີ້ໃຫ້ຄວາມຫວັງອັນໃດແກ່ທ່ານ?`