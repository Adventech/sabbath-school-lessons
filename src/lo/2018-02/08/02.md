---
title:  ຂ່າວດີສຳລັບທຸກໆຄົນ
date:   20/05/2018
---

`ໃຫ້ທ່ານອ່ານ ພະນິມິດ 14:6; ມັດທາຍ 24:14; ແລະ ມັດທາຍ 28:19. ແຕ່ລະຂໍ້ພະຄຳພີເຫຼົ່ານິ້ແມ່ນກ່າວເຖິງແນວຄິດອັນດຽວກັນ. ແນວຄິດນັ້ນແມ່ນຫຍັງ? ຂໍ້ພະຄຳພີເຫຼົ່ານີ້ຊ່ວຍໃຫ້ພວກເຮົາເຂົ້າໃຈວ່າ: ການທີ່ຄຣິດຕະຈັກຄະນະວັນເສົາປະກາດກັບຄົນອື່ນໆແລະເປັນພະຍານກັບເຂົາກ່ຽວກັບພຣະເຢຊູນັ້ນມີຄວາມສຳຄັນຫຼາຍສ່ຳໃດ?.`

ພວກເຮົາອາດຈະກ່າວໄດ້ວ່າ: ຂ່າວສານຂອງທູດສະຫວັນອົງທຳອິດນັ້ນກໍຄຶກັບຄຳສັ່ງຂອງພຣະເຢຊູທີ່ໄດ້ມອບໃຫ້ແກ່ເຮົາໃນມັດທາຍ 28:19. ຂ່າວສານຂອງທູດສະຫວັນອົງທີ່ໜື່ງແມ່ນ ‘’ຄວາມຈິງຂອງປັດຈຸບັນ’’ ສຳລັບຍຸກສະໄໝຂອງເຮົາ. ດັ່ງທີ່ພວກເຮົາໄດ້ຮຽນໃນບົດຮຽນມື້ວານນີ້ ຄວາມຈິງໃນປັດຈຸບັນນັ້ນກໍຄືຄວາມຈິງທີ່ຈຳເປັນຕ້ອງມີຫຼາຍທີ່ສຸດ.

ທ່ານເຫັນວິທິການທີ່ຂໍ້ພະຄຳພີທັງສາມຂໍ້ໃນຄຳຖາມຂ້າງເທິງນັ້ນບອກວ່າ ພວກເຮົາຈຳເປັນຈະຕ້ອງປະກາດຂ່າວສານນີ້ກັບທຸກໆຄົນຫຼືບໍ່? ທຸກໆຄົນກໍລວມເຖິງ ‘’ທຸກຊົນຊາດ’’ ແລະ ‘’ທຸກຄອບຄົວ’’ ແລະ ‘’ທຸກໆກຸ່ມພາສາ’’ ແລະ ‘’ທຸກໆຄົນໃນໂລກນີ້(ພະນິມິດ14:6)  

`ໃຫ້ທ່ານອ່ານ ຄາລາເຕຍ 3:22. ພະຄຳພີຂໍ້ນີ້ກ່າວສີ່ງໃດທີ່ຈະຊ່ວຍພວກເຮົາໃຫ້ເຂົ້າໃຈວ່າເປັນຫຍັງທຸກໆຄົນທີ່ອາໃສຢູ່ໃນໂລກນີ້ຕ້ອງໄດ້ຍິນຂ່າວປະເສີດຫຼືຂ່າວດີເລື່ອງນີ້?.`

`ເປັນຫຍັງການແບ່ງປັນຂ່າວປະເສີດກັບຄົນອື່ນນັ້ນຈື່ງເປັນການຊ່ວຍຊີວິດທາງດ້ານຈິດວິນຍານຂອງເຮົາເອງຢ່າງດີ? ເປັນຫຍັງການປະກາດກັບຄົນອື່ນຈຶ່ງເປັນໜື່ງໃນວິທີການອັນດີທີ່ສຸດສຳລັບພວກເຮົາທີ່ຈະຕຽມພ້ອມສຳລັບການສະເດັດກັບມາຂອງພະເຢຊູ?`