---
title:  ເວລາໄດ້ມາຮອດແລ້ວສຳລັບພຣະເຈົ້າທີ່ຈະພິພາກສາສຳລັບຄົນທຸກຄົນ
date:   23/05/2018
---

`ອ່ານມັດທາຍ 12:36, ປັນຍາຈານ 12:14; ໂລມ 2:6; ແລະ 1 ໂກລິນໂທ 4:5. ຫຼັງຈາກທີ່ທ່ານອ່ານຂໍ້ພະຄຳພີເຫຼົ່ານີ້ແລ້ວຈົ່ງຖາມຕົນເອງວ່າ: ການກະທຳດີແລະປະຕິບັດດີຂອງຂ້ອຍນັ້ນສາມາດຊ່ວຍຂ້ອຍໃນເວລາທີ່ພະເຈົ້າພິພາກສາທຸກຄົນໄດ້ບໍ່?`   

ພະເຈົ້າຊົງຮູ້ວ່າຢູ່ເທິງຫົວຂອງເຮົານັ້ນມີເສັ້ນຜົມຢູ່ຈັກເສັ້ນ ແລະພະເຈົ້າອົງດຽວກັນນີ້ກໍຈະພິພາກສາທຸກຄົນທີ່ໄດ້ມີຊິີວິດຢູ່ໃນໂລກນີ້. ແຕ່ນັ້ນກໍຄືເຫດຜົນທີ່ຂ່າວປະເສີດທີ່ຄົງຢູ່ຕະຫຼອດໄປນັ້ນຂ່າວສານທີ່ຍີ່ງໃຫຍ່. ແມ່ນແລ້ວພວກເຮົາທຸກຄົນຈະຖືກພິພາກສາ ແຕ່ຜູ້ຕິດຕາມທີ່ສັດຊື່ຂອງພະເຈົ້ານັ້ນຈະບໍ່ໄດ້ຮັບການລົງໂທດ ເພາະວ່າພະເຈົ້າໄດ້ຊົງຊຳລະພວກເຂົາໃຫ້ສະອາດຈາກຄວາມບາບທັງໝົດແລ້ວ.

ມະນຸດກໍ່ມີຄວາມຜິດເມື່ອຢືນຕໍ່ໜ້າພະເຈົ້າ ແຕ່ພະເຢຊູຊົງຢືນຢູ່ລະຫວ່າງພຣະເຈົ້າແລະມະນຸດ. ພະເຢຊູໄດ້ບອກພະເຈົ້າພຣະບິດາວ່າ ຈິດວິນຍານຫຼາຍດວງທີ່ໄດ້ຫັນໜີຈາກຄວາມບາບຂອງພວກເຂົາໄດ້ມອບຈິດວິນຍານຂອງພວກເຂົາໃຫ້ແກ່ພະເຢຊູໂດຍຄວາມເຊື່ອ. ພະເຢຊູໄດ້ທູນຂໍພະເຈົ້າໃຫ້ມີຄວາມເມດຕາຕໍ່ພວກເຂົາ. ຊາຕານໄດ້ກ່າວໂທດເຂົາວ່າເຂົາໄດ້ກະທຳຜິດບາບແລະມີຄວາມຜິດ ແຕ່ພະເຢຊູກໍໄດ້ຊຳລະຈິດວິນຍານຂອງພວກເຂົາໃຫປາດສະຈາກຂໍ້ກ່າວຫາໂດຍຊີ້ໃຫ້ເຫັນເຖິງສີ່ງທີ່ພະອົງໄດຊົງກະທຳຢູ່ເທິງໄມ້ກາງແຂນສຳລັບຄົນບາບທັງຫຼາຍ. ການເຊື່ອຟັງພະເຢຊູນັ້ນກໍຕ້ອງແລກດ້ວຍຊີວິດຂອງພະອົງເອງ. ແຕ່ໄຊຊະນະຂອງພະອົງກໍໄດ້ມອບອຳນາດທັງໝົດຢູ່ເທິງສະຫວັນແລະເທິງແຜ່ນດິນໂລກໃຫ້ກັບພະອົງ. ດັ່ງນັ້ນ ພະເຢຊູຈຶ່ງໄດ້ຂໍພຣະບິດາໃຫ້ສະແດງຄວາມເມດຕາກະລຸນາຕໍ່ຄົນບາບທີ່ໄດ້ກັບມາຫາພະອົງ. (ປື້ມທ່ານນາງເອເລັນຈິໄວທ໌)