---
title:  ວາລະສຸດທ້າຍ ແລະ ແຜນການແຫ່ງການໄຖ່ຂອງພຣະເຈົ້າ
date:   21/04/2018
---

### ອ່ານສຳລັບອາທິດນີ້
ໂຢຮັນ 14:9; ເຊຟານີຢາ 3:17; ໂຢຮັນ 1:1-3; ໂຣມ 8:38, 39; ເພງສັນລະເສີນ 91:15,16.

> <p>ຂໍ້ຄວນຈໍາ</p>
> “ຄວາມຮັກທີ່ເຮົາກ່າວເຖິງນີ້ ບໍ່ແມ່ນເຮົາທັງຫຼາຍໄດ້ຮັກພຣະເຈົ້າ ແຕ່ພຣະເຈົ້າໄດ້ຊົງຮັກພວກເຮົາ ແລະ ຊົງໃຊ້ພຣະບຸດຂອງພຣະອົງສະເດັດມາ ເພື່ອເປັນເຄື່ອງບູຊາໄຖ່ບາບກຳຂອງພວກເຮົາ”. (1ໂຢຮັນ 4:10)

ແມ່ນຫຍັງຄືຄວາມແຕກຕ່າງ ລະຫວ່າງສາສະໜາຂອງຄຣິດສະຕຽນ ແລະ ຄົນທີ່ບໍ່ເປັນຄຣິດສະຕຽນ? ສາສະໜາອື່ນທີ່ບໍ່ແມ່ນຄຣິດສະຕຽນ ຈະອ້າງເຖິງຄຳສອນຂອງຜູ້ທີ່ລິເລີ່ມສາສະໜາຂອງເຂົາຫຼາຍ. ແຕ່ພວກເຂົາບໍ່ມີການບັນທຶກກ່ຽວກັບສິ່ງທີ່ຜູ້ນໍາໄດ້ເຮັດເພື່ອພວກເຂົາ. ຍ້ອນຫຍັງ? ເພາະບໍ່ມີການກະທຳໃດທີ່ພວກຜູ້ນໍາເຫຼົ່ານີ້ເຮັດທີ່ສາມາດຊ່ອຍຜູ້ຕິດຕາມເຂົາໃຫ້ພົ້ນໄດ້. ຢ່າງຫຼາຍທີ່ສຸດທີ່ພວກເຂົາເຮັດໄດ້ແມ່ນ ສອນໃຫ້ລູກສິດຊ່ວຍຕົນເອງໃຫ້ພົ້ນ.

ແຕ່ສາສະໜາຄຣິດນັ້ນແຕກຕ່າງອອກໄປ, ໃນຖານະຄຣິດສະຕຽນ ພວກເຮົາໄດ້ຄົ້ນຄວ້າກ່ຽວກັບຄຳສອນຂອງພຣະເຢຊູ. ແຕ່ເຮົາອ້າງກ່ຽວກັບ ສິ່ງທີ່ພຣະເຢຊູໄດ້ຊົງກະທຳເພື່ອຊ່ວຍເຮົາໃຫ້ພົ້ນ. ພຣະອົງໄດ້ຊົງກະທຳຫຍັງແດ່ເພື່ອເຮົາ? ພຣະອົງຊົງຮັບສະພາບເປັນມະນຸດ (ໂຣມ 8:3). ພຣະອົງຊົງສິ້ນພຣະຊົນເທິງໄມ້ກາງແຂນ (ໂຣມ 5:8). ພຣະອົງຊົງຟື້ນຄືນຈາກຕາຍ (1ເປໂຕ 1:3). ໃນຂະນະນີ້ ພຣະອົງຊົງທຳງານຢູ່ເທິງສະຫວັນ ເພື່ອຕຽມເຮົາໃຫ້ພ້ອມເພື່ອທີ່ຈະໄປຢູ່ກັບພຣະອົງ (ເຮັບເຣີ 7:25). ສິ່ງທັງປວງເຫຼົ່ານີ້ເທົ່ານັ້ນທີ່ຊ່ວຍເຮົາໃຫ້ພົ້ນໄດ້. ພວກເຮົາບໍ່ສາມາດພົ້ນໄດ້ໂດຍການກະທຳອື່ນໆຂອງເຮົາ. 