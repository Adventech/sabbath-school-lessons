---
title:  ຄວາມຮັກຂອງພຣະບິດາທີ່ມີຕໍ່ເຮົາ
date:   22/04/2018
---

`ພຣະເຢຊູຊົງຕອບຟີລິບວ່າແນວໃດ ໃນໂຢຮັນ 14:9? ຄຳຕອບຂອງພຣະເຢຊູສອນຫຍັງເຮົາແດ່ກ່ຽວກັບພຣະບິດາເທິງສະຫວັນ? ຄຳຖາມຂອງຟີລິບສະທ້ອນໃຫ້ເຫັນເຖິງແນວຄິດທີ່ຜິດຂອງລາວ ກ່ຽວກັບພຣະເຈົ້າຄືແນວໃດ? ຄຳຕອບຂອງພຣະເຢຊູໄດ້ສະແດງໃຫ້ເຮົາຮູ້ວ່າ ແນວຄິດເຫຼົ່ານີ້ຜິດຄືແນວໃດ?` 

ມີບາງຄົນເວົ້າວ່າ ພຣະເຈົ້າທີ່ບັນທຶກໄວ້ໃນ ພຣະຄຳພີເດີມ ເປັນຜູ້ພິພາກສາທີ່ໃຈດຳ. ແຕ່ພຣະເຈົ້າທີ່ຖືກບັນທຶກໄວ້ໃນ ພຣະຄຳພີໃໝ່ ສະແດງໃຫ້ເຫັນ ພຣະເຈົ້າທີ່ເຕັມໄປດ້ວຍຄວາມເມດຕາ ແລະ ໃຫ້ອະໄພ. ຄົນເຫຼົ່ານີ້ເວົ້າວ່າ ພຣະຄຳພີໄດ້ສະແດງໃຫ້ເຫັນ ພຣະເຈົ້າ ໃນສອງພາບທີ່ແຕກຕ່າງກັນ. ແຕ່ຄວາມຄິດນີ້ບໍ່ຖືກຕ້ອງ. 

ພຣະເຈົ້າບໍ່ເຄີຍປ່ຽນແປງ ຖ້າພວກເຮົາຫາກເຂົ້າໃຈວ່າ ເປັນຫຍັງສິ່ງຕ່າງໆເຫຼົ່ານີ້ຈຶ່ງເກີດຂຶ້ນໃນພຣະຄຳພີເດີມ ພວກເຮົາກໍຈະເຫັນພຣະເຈົ້າແຫ່ງການໃຫ້ອະໄພ ແລະ ເຕັມໄປດ້ວຍພຣະເມດຕາ ຄືໃນ ພຣະຄຳພີໃໝ່. ພຣະເຈົ້າຊົງເປັນຄວາມຮັກ (ໂຢຮັນ 4:8). ພຣະເຢຊູຊົງເປັນຜູ້ສະເໝີກັນ ທັງໃນເວລາວານນີ້, ເວລາວັນນີ້, ແລະ ສືບໄປເປັນນິດ (ເຮັບເຣີ 13:8). 

ເຮົາຄວນຈື່ໄວ້ວ່າ ແມ່ນພຣະເຈົ້າໃນພຣະຄຳພີເດີມນີ້ແຫລະ ທີ່ຊົງຖືກຄຶງເທິງໄມ້ກາງແຂນ ພຣະເຈົ້າອົງນີ້ບໍ່ໄດ້ຊົງໃຈຮ້າຍງ່າຍ. ແຕ່ພຣະເຈົ້າຊົງພໍພຣະໄທໃນຄົນທີ່ຢຳເກງພຣະອົງ ໃນຄົນທີ່ຄວາມຫວັງຂອງຕົນຢູ່ໃນຄວາມເມດຕາຂອງພຣະອົງ. (ເພງສັນລະເສີນ 147:11). ເພາະເຮົາຮູ້ແຜນການທີ່ເຮົາມີສຳລັບເຈົ້າ ເປັນແຜນການເພື່ອສັນຕິສຸກ ບໍ່ແມ່ນເພື່ອຄວາມທຸກລຳບາກ ເພື່ອຈະໃຫ້ອະນາຄົດຕາມທີ່ຄາດໝາຍໄວ້ແກ່ເຈົ້າ. (ເຢເລມີຢາ 29:11). ພຣະຜູ້ເປັນເຈົ້າ ພຣະຜູ້ເປັນເຈົ້າ ແມ່ນພຣະເຈົ້າຜູ້ເຕັມໄປດ້ວຍຄວາມເມດຕາກະລຸນາ ຜູ້ບໍ່ຮ້າຍງ່າຍ ຜູ້ສະແດງຄວາມຮັກໝັ້ນຄົງ ແລະ ຄວາມສັດຊື່. ຜູ້ມີຄວາມຮັກໝັ້ນຄົງຫຼາຍຊົ່ວອາຍຸພັນຄົນ ຜູ້ໂຜດໃຫ້ອະໄພການລະເມີດ ຄວາມຊົ່ວຊ້າ ແລະ ຄວາມບາບ ແຕ່ຈະລົງໂທດລູກຫລານເຫລັນເຖິງສາມສີ່ຊົ່ວອາຍຸຄົນ ຍ້ອນຄວາມບາບທີ່ພໍ່ແມ່ຂອງເຂົາໄດ້ກະທຳ (ອົບພະຍົບ 34:6,7).

ພຣະເຈົ້າຊົງເປັນທຸກສິ່ງທຸກຢ່າງເຫຼົ່ານີ້ ແລະ ຍັງຊົງເປັນຫຼາຍກວ່ານັ້ນ.