---
title:  ສຶກສາເພີ່ມເຕີມ
date:   27/04/2018
---

ພວກເຮົາສາມາດໄວ້ວາງໃຈ ແລະ ເຊື່ອວ່າເຮົາພົ້ນແລ້ວ ແຕ່ບໍ່ຄວນຄິດວ່າ ເຮົາເຮັດດີຈົນຊ່ວຍຕົນເອງໃຫ້ພົ້ນໄດ້. ເປັນໄປໄດ້ບໍ່ທີ່ເຮົາຈະມີຄວາມເຊື່ອທີ່ຜິດແບບນັ້ນ. ພຣະເຢຊູໄດ້ຊົງເຕືອນເຮົາເລື່ອງນີ້ແລ້ວເຊັ່ນກັນ. 

ບຸກຄົນທີ່ພຣະເຢຊູໄດ້ບັນຍາຍໄວ້ໃນຂໍ້ພຣະຄຳພີນີ້ໄດ້ເຮັດຜິດພາດສອງຢ່າງຄື: ຢ່າງທີ1, ແມ່ນຄວາມຈິງຢູ່ທີ່ພວກເຂົາໄດ້ເຮັດດີຫລາຍຢ່າງໃນພຣະນາມຂອງພຣະເຈົ້າ ແຕ່ພວກເຂົາບໍ່ໄດ້ປະຕິບັດຕາມແຜນການຂອງພຣະເຈົ້າ. ແຜນການຂອງພຣະອົງທີ່ຊົງຕ້ອງການໃຫ້ເຮົາເຊື່ອຟັງກົດບັນຍັດ ພຣະເຢຊູບໍ່ໄດ້ບອກພວກເຂົາວ່າ ຜູ້ທີ່ບໍ່ສົມບູນແບບຈົ່ງໜີຫ່າງຈາກເຮົາແຕ່ພຣະເຢຊູຊົງບອກວ່າ ຄົນເຫຼົ່ານີ້ໄດ້ ກະທຳຜິດ ຄຳນີ້ມາຈາກພາສາກີກ anomian ທີ່ແປວ່າ ຄົນເຫຼົ່ານີ້ບໍ່ເຊື່ອຟັງພຣະບັນຍັດ. ຢ່າງທີ 2 ທ່ານເຫັນບໍ່ວ່າຄົນເຫຼົ່ານີ້ ໃຫ້ຄວາມສຳຄັນຕໍ່ຕົນເອງ ແລະ ການກະທຳຂອງພວກເຂົາຫຼາຍ. ຈິດໃຈຂອງພວກເຂົາຫ່າງໄກຈາກພຣະເຢຊູຫຼາຍ. ພວກເຂົາເນັ້ນໜັກໃສ່ວຽກງານຂອງພວກເຂົາເພື່ອເຮັດໃຫ້ຕົນເອງຊອບທຳຕໍ່ໜ້າພຣະເຈົ້າ. ແຕ່ໃນຄວາມເປັນຈິງມີພຽງແຕ່ການກະທຳຂອງພຣະເຢຊູເທົ່ານັ້ນທີ່ຊ່ວຍເຮົາໃຫ້ພົ້ນໄດ້. ທ່ານຢາກຮູ້ສຶກໝັ້ນໃຈວ່າ ທ່ານພົ້ນແລ້ວບໍ່? ທ່ານຕ້ອງເຊື່ອຟັງກົດບັນຍັດຂອງພຣະເຈົ້າ. ຈົ່ງໄວ້ວາງໃຈໃນສິ່ງທີ່ພຣະເຢຊູໄດ້ຊົງກະທຳເພື່ອທ່ານເທົ່ານັ້ນ. ຈາກນັ້ນ ທ່ານຈະມີຄວາມຫວັງດັ່ງທີ່ຕ້ອງການ.

**ຄຳຖາມຄົ້ນຄວ້າ**

`1.	ທ່ານ ມາຕິນ ລູເທີ ກ່າວວ່າ: ເມື່ອຂ້ອຍແນມເບິ່ງຕົນເອງ ຂ້ອຍບໍ່ຮູ້ວ່າຈະລອດພົ້ນໄດ້ແນວໃດ? ແຕ່ເມື່ອຂ້ອຍເບິ່ງໄປຍັງພຣະເຢຊູ ຂ້ອຍບໍ່ຮູ້ວ່າຈະຫຼົງຫາຍໄປໄດ້ແນວໃດ? ເປັນຫຍັງການທີ່ຈື່ຈໍາຖ້ອຍຄຳນີ້ໄວ້ຈຶ່ງເປັນຄວາມຄິດທີ່ດີ?`

`2.	ສົງຄາມໃຫຍ່ລະຫວ່າງ ຄວາມດີ ແລະ ຄວາມຊົ່ວ ໄດ້ເກີດຂຶ້ນ. ການທີ່ເຮົາຮູ້ວ່າມີສົງຄາມດັ່ງກ່າວນີ້ ຊ່ວຍໃຫ້ເຮົາດຳລົງຊີວິດຕໍ່ໄປໃນໂລກທີ່ມີສິ່ງຊົ່ວຮ້າຍຕ່າງໆເກີດຂຶ້ນໄດ້ແນວໃດ?`  