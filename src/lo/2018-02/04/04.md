---
title:  ຄວາມຮັກຂອງພຣະວິນຍານບໍລິສຸດທີ່ມີຕໍ່ເຮົາ
date:   24/04/2018
---

ພຣະວິນຍານບໍລິສຸດຊົງເປັນ 1 ໃນພຣະເຈົ້າສາມພຣະພາກ ເທົ່າທຽມກັບ ພຣະບິດາ ແລະ ພຣະບຸດ. ທັງສາມພຣະພາກແມ່ນພຣະເຈົ້າອົງດຽວກັນ.

`ທຸກສິ່ງທີ່ພຣະວິນຍານບໍລິສຸດຊົງກະທຳ ສະແດງອອກເຖິງຄວາມຮັກຂອງພຣະເຈົ້າ. ສິ່ງທີ່ພຣະວິນຍານຊົງກະທຳມີຫຍັງແດ່? ອ່ານລູກາ 12:12; ໂຢຮັນ 16:8-13 ແລະ ກິດຈະການ 13:2 ເພື່ອຄົ້ນຫາຄຳຕອບ.`

ຫຼັກຖານອັນໃດໃຫຍ່ທີ່ສຸດ ທີ່ພິສູດວ່າ ພຣະວິນຍານບໍລິສຸດ ຄື ພຣະເຈົ້າ? ຄວາມຈິງແມ່ນ ພຣະວິນຍານບໍລິສຸດຊົງບັນດານໃຫ້ພຣະເຢຊູມີສະພາບເປັນມະນຸດ. ພຣະວິນຍານບໍລິສຸດໄດ້ຊົງບັນດານໃຫ້ນາງມາລິອາມີລູກໃນທ້ອງ. ທ້ອງແມ່ນສ່ວນໜຶ່ງຂອງຮ່າງກາຍຜູ້ຍິງ ເປັນບ່ອນທີ່ແອນ້ອຍເຕີບໃຫຍ່ຂະຫຍາຍໂຕ ຈົນເຖິງເວລາພ້ອມທີ່ຈະເກີດ. ມີພຽງພຣະເຈົ້າເທົ່ານັ້ນ ທີ່ບັນດານໃຫ້ພຣະເຢຊູຢູ່ໃນທ້ອງຂອງນາງມາລິອາໄດ້.

ພຣະວິນຍານບໍລິສຸດ ຊົງທຳງານຮ່ວມກັບ ພຣະບິດາ ແລະ ພຣະເຢຊູເພື່ອຊ່ວຍເຮົາໃຫ້ພົ້ນ. “ພຣະເຈົ້າພຣະບິດາ, ພຣະເຢຊູ ແລະ ພຣະວິນຍານບໍລິສຸດ ຮູ້ສຶກເສຍພຣະໄທຢ່າງສຸດຊຶ້ງຕໍ່ມະນຸດ. ສະນັ້ນ ທັງສາມພຣະອົງຈຶ່ງໄດ້ຮ່ວມມືກັນເພື່ອຊ່ວຍມະນຸດໃຫ້ພົ້ນຈາກບາບ.”

ພຣະເຈົ້າພຣະບິດາ, ພຣະເຢຊູພຣະບຸດ ແລະ ພຣະວິນຍານບໍລິສຸດຮັກພວກເຮົາ. ພຣະເຈົ້າທັງສາມພຣະອົງ ເຮັດວຽກຢ່າງໜັກເພື່ອຊ່ວຍເຮົາໃຫ້ພົ້ນ. 

`ເປັນຫຍັງການທີ່ຮູ້ວ່າ ພຣະເຈົ້າພຣະບິດາ, ພຣະເຢຊູພຣະບຸດ ແລະ ພຣະວິນຍານທຳງານຢ່າງໜັກເພື່ອຊ່ວຍເຮົາໃຫ້ພົ້ນ ຈຶ່ງເປັນການໜູນໃຈເຮົາ?`