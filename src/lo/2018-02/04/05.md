---
title:  ພຣະເຈົ້າຈະຊົງຊ່ວຍໃຫ້ເຮົາພົ້ນຢ່າງແນ່ນອນ
date:   25/04/2018
---

ເຮົາຄວນຕຽມພ້ອມສຳລັບການສະເດັດກັບມາຂອງພຣະເຢຊູຄືແນວໃດ? ຄຳຕອບຄື: ພວກເຮົາຕ້ອງໝັ້ນໃຈວ່າ ໃນຕອນນີ້ວ່າ ໄດ້ຮັບຄວາມລອດແລ້ວ. ຈາກນັ້ນ ເຮົາຈະສາມາດປະເຊີນກັບອະນາຄົດໂດຍບໍ່ມີຄວາມຢ້ານ. ດັ່ງທີ່ເຮົາໄດ້ສຶກສາທີ່ຜ່ານມາ ພຣະເຈົ້າພຣະບິດາ ພຣະເຢຊູພຣະບຸດ ແລະ ພຣະວິນຍານບໍລິສຸດຊົງທຳງານຢ່າງໜັກເພື່ອຊ່ອຍເຮົາໃຫ້ພົ້ນ. ສະນັ້ນ ເຮົາຈຶ່ງໄວ້ວາງໃຈໃນພຣະເຈົ້າໃນຂອງຂວັນອັນລໍ້າຄ່ານີ້.

**ອ່ານຂໍ້ພຣະຄຳພີດ້ານລຸ່ມນີ້: ເຮົາພົບເຫັນຄວາມຫວັງຫຍັງແດ່ໃນນີ້? ເປັນຫຍັງເຮົາຈຶ່ງສາມາດໄວ້ວາງໃຈໃນພຣະເຈົ້າໃນການທີ່ຈະຊ່ວຍເຮົາໃຫ້ພົ້ນໄດ້?** 

`ເພງສັນລະເສີນ 91:15,16`

`ໂຢເອນ 2:31, 32 `

`ໂຢຮັນ 10:28 `

`ໂຣມ 10:9-13`

`1 ໂຢຮັນ 5:11-13`

ພຣະເຈົ້າຊົງສອນພວກເຮົາໃຫ້ດຳລົງຊີວິດຢ່າງບໍລິສຸດ.  ແຕ່ເຮົາສາມາດດຳລົງຊີວິດແບບນີ້ໄດ້ຍ້ອນພຣະເຢຊູໄດ້ໄຖ່ເຮົາໃຫ້ພົ້ນແລ້ວ. ພວກເຮົາບໍ່ໄດ້ຮັບຂອງຂວັນແຫ່ງຄວາມລອດດ້ວຍການດຳລົງຊີວິດທີ່ບໍລິສຸດ. ເຮົາຄວນຊື່ສັດຕໍ່ພຣະເຈົ້າເຖິງແມ່ນວ່າການເຊື່ອຟັງນັ້ນຕ້ອງ ແລກປ່ຽນດ້ວຍຊີວິດກໍ່ຕາມ. ແຕ່ເຮົາຄວນໄວ້ວາງໃຈໃນຂອງຂວັນແຫ່ງຄວາມລອດທີ່ພຣະເຈົ້າຊົງປະທານໃຫ້ ເພາະຂອງຂວັນນີ້ ແມ່ນຄວາມຫວັງດຽວຂອງພວກເຮົາ. ໃນຍຸກສຸດທ້າຍນີ້ ປະຊາຊົນຂອງພຣະເຈົ້າຈະສະແດງໃຫ້ທຸກຄົນໃນໂລກນີ້ເຫັນວ່າ ພວກເຂົາຊື່ສັດຕໍ່ພຣະເຈົ້າ. ຊີວິດທີ່ຈົງຮັກພັກດີ ແລະ ເຊື່ອຟັງ ມາຈາກຄວາມໄວ້ວາງໃຈທີ່ພວກເຂົາມີຕໍ່ພຣະເຢຊູທີ່ຈະຊ່ອຍພວກເຂົາໃຫ້ພົ້ນໄດ້.