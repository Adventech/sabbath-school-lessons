---
title:  ຄວາມຮັກຂອງພຣະເຊູຕໍ່ເຮົາ
date:   23/04/2018
---

`ອ່ານໂຢຮັນ 1:1-3, 14 ແລະ ຟີລິບປອຍ 2:5-8. ຂໍ້ພຣະຄຳພີເຫຼົ່ານີ້ສອນຫຍັງເຮົາແດ່ກ່ຽວກັບພຣະເຢຊູ?` 

ໃນຂະນະທີ່ພຣະເຢຊູຊົງຮັບສະພາບເປັນມະນຸດ ພຣະອົງບໍ່ໄດ້ມີພະລັງອຳນາດຫຍັງເໜືອມະນຸດ ແຕ່ພຣະອົງຊົງເຊື່ອຟັງພຣະບັນບັດ ໂດຍທີ່ບໍ່ໄດ້ຊົງໃຊ້ຣິດເດດໃດ ແຕ່ພຣະອົງໄດ້ຊົງໄວ້ວາງໃຈໃນພຣະເຈົ້າ, ເພິ່ງພາພຣະເຈົ້າ ໂດຍເພິ່ງພາພະລັງອຳນາດຈາກພຣະເຈົ້າ ທີ່ທຸກຄົນສາມາດເຮັດໄດ້. 

ພຣະເຢຊູຊົງເປັນພຣະເຈົ້າຢ່າງເຕັມໂຕ ແລະ ເປັນມະນຸດຢ່າງເຕັມໂຕ “ພຣະອົງຊົງຄ້ຳຊູພິພົບໂລກໄວ້ດ້ວຍພຣະທຳອັນຊົງຣິດຂອງພຣະອົງ”(ເຮັບເຣີ 1:3). ແຕ່ພຣະເຈົ້າອົງດຽວກັນນີ້ໄດ້ “ເຫັນພຣະກຸມມານນອນຢູ່ໃນຮາງຫຍ້າ”. “ພຣະອົງຊົງເປັນຢູ່ກ່ອນສັບພະທຸກສິ່ງ ແລະ ສັບພະທຸກສິ່ງກໍດຳລົງເປັນລະບຽບຢູ່ໂດຍພຣະອົງ”(ໂກໂລຊາຍ 1:17). ແຕ່ພຣະອົງຜູ້ດຽວນີ້ຍັງໄດ້ຊົງໃຊ້ຊີວິດແບບເດັກຊາຍທີ່ “ພຣະເຢຊູເຈົ້າໄດ້ຈະເລີນເຕີບໃຫຍ່ຂຶ້ນ ໃນດ້ານສະຕິປັນຍາ ແລະ ໃນດ້ານຮ່າງກາຍ ເປັນທີ່ພໍພະໄທຕໍ່ພຣະເຈົ້າ ແລະ ຕໍ່ມະນຸດດ້ວຍ” (ລູກາ 2:52). “ພຣະເຈົ້າໄດ້ຊົງສ້າງທຸກສິ່ງຂຶ້ນໂດຍທາງພຣະທຳ” (ໂຢຮັນ 1:3). ແລະ ພຣະເຈົ້າອົງດຽວກັນນີ້ “ຖືກຂ້າ ໂດຍຄຶງພຣະອົງໄວ້ທີ່ໄມ້ກາງແຂນ” (ກິດຈະການ 5:30).

ສິ່ງຕ່າງໆເຫຼົ່ານີ້ ສະແດງໃຫ້ເຫັນເຖິງຄວາມຮັກຂອງພຣະເຢຊູທີ່ມີຕໍ່ເຮົາ ແລະ ໂດຍຜ່ານຄວາມຮັກຂອງພຣະເຢຊູນັ້ນ ສະແດງໃຫ້ເຫັນເຖິງ ຄວາມຮັກຂອງພຣະບິດາທີ່ມີຕໍ່ເຮົາ

`ສິ່ງທີ່ພວກເຮົາຮຽນຮູ້ໃນມື້ນີ້ ໄດ້ໃຫ້ເຫດຜົນອັນໜັກແໜ້ນແກ່ເຮົາ ໃນການໄວ້ວາງໃຈໃນຄຳເວົ້າຂອງເປົາໂລທີ່ມີຕໍ່ເຮົາໃນ ໂຣມ 8:38,39 ຄືແນວໃດ.`