---
title:  ດານີເອນ ແລະ ການສະເດັດກັບມາຄັ້ງທີສອງ
date:   25/06/2018
---

`ອ່ານພຣະທຳດານີເອນ 2:34, 35, 44, 45. ຂໍ້ພຣະຄຳພີເຫຼົ່ານີ້ສອນຫຍັງພວກເຮົາກ່ຽວກັບວ່າໂລກນີ້ຈະສິ້ນສຸດແບບໃດ? ແຜ່ນດິນໂລກໃໝ່ນັ້ນຈະແຕກຕ່າງຈາກແຜ່ນດິນໂລກເກົ່າແບບໃດ?`

ພຣະທຳດານີເອນ 2:34,35,44,45 ກໍ່ກ່າວຢ່າງຈະແຈ້ງກ່ຽວກັບສິ່ງທີ່ເກີດຂຶ້ນເມື່ອພຣະເຢຊູກັບມາ. ໃນພຣະທຳລູກາ 20:17,18 ພຣະເຢຊູກ່າວວ່າ ພຣະອົງຊົງເປັນກ້ອນຫິນທີ່ກະສັດເນບູກາດເນຊາໄດ້ໃຫ້ເຫັນໃນຄວາມຝັນຂອງເພີ່ນ. ກ້ອນຫິນນັ້ນເປັນຄຳທີ່ພັນລະນາພາບສຳລັບສິ່ງທີ່ພຣະເຢຊູຈະກະທຳໃນການສະເດັດກັບມາຄັ້ງທີສອງ. ພຣະອົງຈະທັບມ້າງທຸກໆຢ່າງທີ່ເຫຼືອຢູ່ໃນໂລກນີ້ລົງໃຫ້ເປັນຝຸ່ນ. ດານີເອນໄດ້ໃຊ້ພາສາອາຣາມິກເພື່ອຂຽນພຣະທຳດານີເອນບົດທີສອງ. ພາສາອາຣາມິກໃນພຣະທຳດານີເອນ 2:35 ນັ້ນກ່າວວ່າ ຄໍາ, ເງິນ, ເຫຼັກ ແລະ ທອງແດງ ນັ້ນຈະຖືກທັບໃຫ້ມຸ່ນກ່ອນແລະກໍ່ແຕກອອກເປັນປ່ຽງໆ. ແລ້ວພວກມັນກໍ່ “ເໝືອນເຂົ້າລີບໃນລານທີ່ລົມພັດປິວໄປໃນຍາມຮ້ອນໂດຍບໍ່ມີີຮ່ອງຮອຍໃຫ້ພົບເຫັນເລີຍ”. (ດານີເອນ 2:35). ນັ້ນກໍ່ໝາຍຄວາມວ່າບໍ່ມີສິ່ງໃດເຫຼືອຈາກແຜ່ນດິນໂລກເກົ່ານີ້ຫຼັງຈາກທີ່ພຣະເຢຊູສະເດັດກັບມາ.

ກ້ອນຫິນທີ່ທຳລາຍທຸກສ່ວນທີ່ເລັກນ້ອຍຂອງແຜ່ນດິນໂລກເກົ່ານີ້ “ໄດ້ກາຍເປັນພູເຕັມພື້ນພິພົບ” (ດານີເອນ 2:35). ພຣະເຈົ້າຈະຈັດຕັ້ງອານາຈັກໃໝ່ຂຶ້ນມາ “(ດານີເອນ 2:35) ພຣະເຈົ້າຈະຈັດຕັ້ງອານາຈັກໃໝ່ທີ່ “ຈະບໍ່ຖືກທໍາລາຍແລະຈະຕັ້ງຢູ່ຕະຫຼອດໄປ” (ດານີເອນ 2:44).