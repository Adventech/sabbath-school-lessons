---
title:  ການສະເດັດກັບມາຄັ້ງທີສອງ
date:   24/06/2018
---

`ອ່ານເອຊາຢາ 13:6-9; ເສກາລີຢາ 14:9; ແລະ ດານີເອນ 12:1. ຂໍ້ພຣະຄໍາພີເຫຼົ່ານີ້ສອນຫຍັງພວກເຮົາກ່ຽວກັບການສະເດັດກັບມາຄັ້ງທີສອງຂອງພຣະເຢຊູ?`

ພຣະເຢຊູກ່າວຢ່າງຊັດເຈນວ່າການສະເດັດກັບມາຄັ້ງທີສອງນັ້ນຈະເປັນມື້ແຫ່ງຫາຍະນະແຫ່ງຄວາມໂສກເສົ້າແລະຄວາມທຸກທໍລະມານສຳລັບຄົນທີ່ປະຕິເສດພຣະເຈົ້າ. ແຕ່ການສະເດັດກັບມາຄັ້ງທີສອງນັ້ນກໍຈະເປັນມື້ແຫ່ງອິດສະຫຼະພາບຈາກຄວາມບາບແລະຄວາມຕາຍສຳລັບປະຊາຊົນຂອງພຣະເຈົ້າທັງໝົດ. ຜູ້ຕິດຕາມທີ່ຊື່ສັດຂອງພຣະເຈົ້ານັ້ນຈະມີຊື່ຂອງເຂົາໄວ້ໃນປື້ມແຫ່ງຊີີວິດ (ອ່ານພຣະທໍາ ຟີລິບປອຍ 4:3, ພຣະນິມິດ 3:5; ພຣະນິມິດ 13:8). ການສະເດັດກັບມາຄັ້ງທີສອງເປັນເວລາທີ່ພຣະເຈົ້າຈະຕັດສິນໂລກນີ້. ພຣະເຈົ້າຈະຕັດສິນຄົນຊົ່ວຮ້າຍ ແຕ່ການສະເດັດກັບມາຄັ້ງທີສອງນີ້ກໍ່ຍັງເປັນເວລາທີ່ພຣະເຈົ້າຈະປົກປ້ອງຜູ້ຕິດຕາມທີ່ຊື່ສັດຂອງພຣະອົງແລະກໍ່ມອບລາງວັນໃຫ້ແກ່ເຂົາ. ເຮົາສາມາດພົບເຫັນຫົວຂໍ້ອັນດຽວກັນນີ້ໃນພຣະຄຳພີເດີມ. ພວກເຮົາອ່ານຕົວຢ່າງໜຶ່ງໄດ້ໃນພຣະຄຳພີເດີມຄືພຣະທຳເສຟານີຢາ. ພຣະທຳເສຟານີຢາບອກເຮົາວ່າບາງຄົນຈະປະສົບກັບ “ພຣະພິໂຣດອັນຮ້າຍແຮງ” ຂອງພຣະເຈົ້າຕໍ່ຄວາມບາບ. (ເສຟານີຟາ 2:2) ແຕ່ຜູ້ຕິດຕາມທີ່ຊື່ສັດຂອງພຣະເຈົ້າຈະກະທຳຕາມພຣະຄຳສັ່ງ “(ເສຟານີຢາ 2:3) ແລະ “ມີໃຈຖ່ອມ”.

`ອ່ານມັດທາຍ 24:30,31. ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນຄວາມແຕກຕ່າງອັນຍິ່ງໃຫຍ່ລະຫວ່າງ ຄົນທີ່ປະຕິເສດພຣະເຈົ້າ ແລະ ຄົນທີ່ໄດ້ຮັບຄວາມລອດໃນເວລາທີ່ພຣະເຢຊູສະເດັດກັບມາຄັ້ງທີສອງ?`

`ໃນຂະນະທີ່ປະຫວັດສາດຂອງໂລກນີ້ກຳລັງໄປສູ່ຈຸດຈົບນັ້ນ ຂ້າງທີ່ພວກເຮົາຢືນຢູ່ນັ້ນຈະປະກົດໃຫ້ເຫັນຊັດເຈນຫຼາຍຂຶ້ນ. ພວກເຮົາຈະຕ້ອງມີການເລືອກແບບໃດແດ່ໃນມື້ນີ້ເພື່ອທີ່ຈະຮັບປະກັນວ່າ ພວກເຮົາຢູ່ໃນຂ້າງທີ່ຖືກຕ້ອງແລ້ວ?`