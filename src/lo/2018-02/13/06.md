---
title:  ຜູ້ມີຊີວິດ ແລະ ຜູ້ທີ່ຕາຍແລ້ວ
date:   28/06/2018
---

`ພວກເຮົາພົບກັບຄວາມຫວັງອັນໃດໃນໂລກນີ້ 6:5; 1 ເທຊະໂລນິກ 4:16; ແລະ 1 ໂກລິນໂທ 15:42-44, 53-55?.`

ການສະເດັດກັບມາຄັ້ງທີສອງກໍສັນຍາວ່າ ຜູ້ຕິດຕາມທີ່ຊື່ສັດຂອງພຣະເຢຊູທັງໝົດຈະປະສົບສິ່ງດຽວກັນທີ່ພຣະເຢຊູໄດ້ປະສົບໃນເວລາທີ່ພຣະອົງໄດ້ຟື້ນຄືນຈາກຄວາມຕາຍ. ການຟື້ນພຣະຊົນຂອງພຣະເຢຊູນັ້ນກໍ່ໃຫ້ຄວາມຫວັງອັນຍິ່ງໃຫຍ່ແກ່ເຮົາ. ຄວາມຫວັງນັ້ນແມ່ນອັນໃດ? ຖ້າຫາກພວກເຮົາເສຍຊີວິດກ່ອນທີ່ພຣະເຢຊູຈະສະເດັດກັບມາຄັ້ງທີສອງ ພຣະເຢຊູກໍ່ຈະຊົງປຸກເຮົາຂຶ້ນມາຈາກຄວາມຕາຍເມື່ອພຣະອົງສະເດັດກັບມາ.

`ຈະເກີດຫຍັງຂຶ້ນກັບຜູ້ຕິດຕາມທີ່ຊື່ສັດຂອງພຣະເຈົ້າ ຜູ້ທີ່ຍັງມີຊີວິດຢູ່ໃນເວລາທີ່ພຣະເຢຊູສະເດັດກັບມາຄັ້ງທີສອງ?.`

ຜູ້ທີ່ຕິດຕາມພຣະເຢຊູທີ່ຊື່ສັດບາງຄົນກໍຈະຍັງມີຊີວິດຢູ່ໃນເວລາທີ່ພຣະອົງນັ້ນກັບມາຄັ້ງທີສອງ. ຜູ້ຕິດຕາມທີ່ຊື່ສັດເຫຼົ່ານີ້ຈະບໍ່ຕາຍແຕ່ຮ່າງກາຍຂອງພວກເຮົາຈະຖືກປ່ຽນ. ຜູ້ຕິດຕາມທີ່ຊື່ສັດແລະເຊື່ອຟັງຂອງພຣະເຢຊູຜູ້ທີ່ຍັງມີຊີວິດຢູ່ໃນເວລານັ້ນຈະຖືກປ່ຽນແປງຮ່າງໃໝ່. ການປ່ຽນແປງນີ້ຈະເກີດຂຶ້ນຢ່າງໄວວາ. ມັນຈະເກີດຂຶ້ນໃນພິບຕາດຽວ ພຣະເຈົ້າຈະຊົງປະກາດວ່າຜູ້ຕິດຕາມທີຊື່ສັດແລະເຊື່ອຟັງນັ້ນສະອາດບໍລິສຸດແລ້ວແລະປາດສະຈາກບາບ. ແລ້ວຕອນນີ້ພຣະເຈົ້າກໍໍຊົງປະທານຂອງປະທານແຫ່ງຊີວິດນິລັນໃຫ້ແກ່ປະຊາຊົນຂອງພຣະອົງ. ປະຊາຊົນຂອງພຣະເຈົ້າຜູ້ທີ່ຍັງມີຊີວິດຢູ່ໃນເວລາທີ່ພຣະເຢຊູສະເດັດມານັ້ນກໍ່ພາກັນຢູ່ເທິງຟ້າ. ແລ້ວກຸ່ມທີ່ໄດ້ຕື່ນຂຶ້ນຈາກຄວາມຕາຍກໍ່ໄດ້ມາເຕົ້າໂຮມຢູ່ກັບເຂົາ.