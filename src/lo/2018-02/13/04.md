---
title:  ຄວາມຫວັງໃນອະນາຄົດຂອງພວກເຮົາ
date:   26/06/2018
---

`ອ່ານຕີໂຕ 2:13 ພວກເຮົາມີຄວາມຫວັງອັນໃດສຳລັບອະນາຄົດ? ເປັນຫຍັງຄວາມຫວັງນີ້ຈິ່ງມະຫັດສະຈັນຢ່າງຫຼາຍ?`

ພຣະຄຳພີສອນວ່າພຣະເຈົ້າໄດ້ສ້າງພວກເຮົາ. ຄວາມຈິງກ່ຽວກັບອະດີດຂອງພວກເຮົາກໍ່ໃຫ້ຄວາມຫວັງອັນຍິ່ງໃຫຍ່ສຳລັບອະນາຄົດຂອງພວກເຮົາເຊັ່ນກັນ. ພວກເຮົາມີຄວາມຫວັງໃນຫຼາຍໆຢ່າງກ່ຽວກັບອະນາຄົດ. ຄວາມຫວັງນີ້ກໍ່ເຊື່ອມຕໍ່ກັນກັບຄຳສັນຍາຂອງການສະເດັດກັບມາຄັ້ງທີສອງຂອງພຣະເຢຊູ.

`ອ່ານ 2 ຕີໂມທີ 4:6-8. ອາຈານເປົາໂລກໍາລັງກ່າວເຖິງສິ່ງໃດໃນຂໍ້ພຣະຄໍາພີເຫຼົ່ານີ້? ເພີ່ນໄດ້ມອບຄວາມຫວັງຂອງເພີ່ນໃຫ້ກັບສິ່ງໃດ?`

ອາຈານເປົາໂລກໍຮູ້ວ່າເພີ່ນຈະຕາຍໃນໄວໆນີ້. ແຕ່ເພີ່ນກໍ່ໄວ້ວາງໃຈວ່າພຣະເຈົ້າຈະປະທານຂອງຂວັນແຫ່ງຊີວິດນິລັນໃຫ້ເມື່ອພຣະເຢຊູສະເດັດກັບມາ. ອາຈານເປົາໂລເອີ້ນການສະເດັດກັບມາຄັ້ງທີສອງຂອງພຣະເຢຊູວ່າ “ມື້ຍິງໃຫຍ່ນັ້ນທີ່ພຣະອົງຈະສະເດັດມາອີກເທື່ອໜຶ່ງ.” (2 ຕີໂມທີ 4:8) ມົງກຸດກໍ່ລໍຖ້າອາຈານເປົາໂລຢູ່. ມົງກຸດນີ້ “ຈະສະແດງໃຫ້ເຫັນວ່າມີຄວາມຊອບທຳກັບພຣະເຈົ້າ” (2 ຕີໂມທີ 4:8). ອາຈານເປົາໂລຮູ້ວ່າຄວາມຫວັງໃນການສະເດັດກັບມາຄັ້ງທີສອງຂອງເພີ່ນນັ້ນເປັນຄວາມຈິງ. ແມ່ນແລ້ວ ອາຈານເປົາໂລໄດ້ລໍຖ້າຄວາມຕາຍຢູ່ໃນຄຸກ. ແຕ່ອາຈານເປົາໂລຮູ້ວ່າອະນາຄົດຂອງເພີ່ນນັ້ນຍັງຈະມີສິ່ງດີໆຫຼາຍຢ່າງແລະກໍຈະມີຄວາມສຸກ. ນັ້ນກໍເປັນເພາະວ່າອາຈານເປົາໂລບໍ່ໄດ້ກັງວົນກ່ຽວກັບຄວາມຍາກລຳບາກທີ່ກຳລັງປະເຊີນໃນເວລານັ້ນ. ເພີ່ນໄດ້ລໍຖ້າຄວາມຫວັງທີ່ເພີ່ນຈະມີໃນເວລາທີ່ພຣະເຢຊູສະເດັດກັບມາຄັ້ງທີສອງ.