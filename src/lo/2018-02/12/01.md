---
title:  ບາບີໂລນ ແລະ ການຕໍ່ສູ້ຄັ້ງສຸດທ້າຍ
date:   16/06/2018
---

### ອ່ານສຳລັບບົດຮຽນອາທິດນີ້
ພຣະນິມິດ 14:8; ພຣະນິມິດ 16:19; ເອຊາຢາ 52:9; ພຣະນິມິດ 18:1-10; 1 ກະສັດ 18:1-40.

> <p>ຂໍ້ຄວນຈຳ</p>
> “ທີ່ໜ້າຜາກມີຊື່ຂຽນໄວ້ເປັນຄວາມເລິກລັບວ່າ ບາບີໂລນມະຫານະຄອນ ແມ່ຂອງຍິງໂສເພນີທັງຫຼາຍແລະແມ່ຂອງສິ່ງທັງປວງທີ່ໜ້າກຽດໜ້າຊັງໃນແຜ່ນດິນໂລກ” (ພຣະນິມິດ 17:5).

ພຣະທຳພຣະນິມິດນຳໃຊ້ຄຳທີ່ພັນລະນາຮູບພາບຫຼາຍຄຳ. ນອກຈາກນີ້ພຣະທຳເຫຼັ້ມນີ້ຍັງໃຊ້ຄຳສັບຫຼາຍຄຳຈາກພຣະຄຳພີເດີມ. ຍົກຕົວຢ່າງ ແມ່ນຊື່ຂອງເມືອງບາບີໂລນ. ຊື່ນີ້ປາກົດຂຶ້ນໃນພຣະນິມິດຫົກເທື່ອ. ໂຢຮັນໄດ້ໃຊ້ເມືອງບາບີໂລນເພື່ອພັນລະນາລັດຖະບານທີ່ມີອຳນາດ ແລະ ອຳນາດທາງສາດສະໜາທີ່ໂຈມຕີປະຊາຊົນຂອງພຣະເຈົ້າໃນສະໄໝຍຸກສຸດທ້າຍ.

ໂຢຮັນຍັງໃຊ້ຄຳວ່າ “ອາມາເຄໂດນ” ເປັນຄຳພັນລະນາ. ຄຳສັບນີ້ປາກົດຂຶ້ນເທື່ອດຽວໃນພຣະທຳພຣະມິນິດ. ຄຳນີ້ມາຈາກຄຳສັບພາສາເຮັບເລີເຊິ່ງອາດໝາຍເຖິງ “ພູເຂົາເມກິໂດ”. ຊື່ “ເມກິໂດ” ແມ່ນກ່າວເຖິງສະຖານທີ່ແຫ່ງໜຶ່ງໃນພຣະຄຳພີເດີມ. ຫຼາຍຄົນກໍ່ມີແນວຄິດທີ່ແຕກຕ່າງກັນກຽວກັບຄວາມໝາຍຂອງຄຳວ່າ “ອາມາເຄໂດນ”. ຫຼາຍຄົນຄິດວ່າມັນຈະເປັນສົງຄາມໃຫຍ່ເຊິ່ງຈະເກີດຂຶ້ນໃນຍຸກສຸດທ້າຍໃນສະຖານທີ່ແທ້ໃນໂລກນີ້ເຊິ່ງມີຊື່ວ່າເມກິໂດ.

ໃນອາທິດນີ້ພວກເຮົາຈະມາເບິ່ງຄຳວ່າ ບາບີໂລນ ແລະ ອາມາເຄໂດນ ໃນຖານະທີ່ເປັນຄຳພັນລະນາ. ພວກເຮົາຈະພະຍາຍາມຮຽນຮູ້ສິ່ງທີ່ພຣະຄຳພີກຳລັງບອກພວກເຮົາເມື່ອໃຊ້ຄຳສັບເຫຼົ່ານີ້.