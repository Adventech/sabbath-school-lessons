---
title:  ອາມາເຄໂດນ ແລະ ພູເຂົາຄາເມວ - ພາກທີສອງ 
date:   21/06/2018
---

`ໃຫ້ທ່ານອ່ານເລື່ອງຂອງເອລີຢາໃຫ້ຈົບໃນ 1 ກະສັດ 18:18-40. ແມ່ນຫຍັງໄດ້ເກີດຂຶ້ນ? ເລື່ອງນີ້ໄດ້ຈົບລົງແນວໃດ? ເລື່ອງນີ້ສະແດງໃຫ້ເຮົາເຫັນສິ່ງທີ່ຈະເກີດຂຶ້ນໃນແບບທີ່ໃຫຍ່ກວ່າໃນສົງຄາມລະດັບໂລກ ລະຫວ່າງພຣະເຈົ້າ ແລະ ຊາຕານ ໃນຍຸກສຸດທ້າຍແນວໃດ?`

ງົວເຖີກຂອງເອລີຢານັ້ນຖືກຫົດນ້ຳເຖິງສາມເທື່ອ. ນ້ຳນັ້ນໄດ້ໄຫຼໃສ່ງົວແລະໄຫຼລົ້ນລົງມາຮ່ອງນ້ຳອ້ອມແທ່ນບູຊາ. ເອລີຢາໄດ້ອະທິຖານສັ້ນໆ ແລະ ພຣະເຈົ້າກໍໄດ້ເຜົາເຄື່ອງບູຊານັ້ນຢ່າງວ່ອງໄວລວມທັງແທ່ນບູຊາແລະດິນທີ່ຢູ່ພື້ນຂອງມັນ. ເວລານັ້ນ ທຸກຄົນກໍ່ເຫັນໄດ້ຢ່າງຊັດເຈນວ່າຜູ້ໃດຄືພຣະເຈົ້າທີ່ແທ້ຈິງ.

`ໃຫ້ເຮົາອ່ານພຣະນິມິດ 16:13 ແລະ ພຣະນິມິດ 19:20,21. ແມ່ນຫຍັງເກີດຂຶ້ນໃນຂໍ້ພຣະຄຳພີເຫຼົ່ານີ້ຕໍ່ຜູ້ນຳສາດສະໜາທີ່ຈອມປອມ? ມັນຄືກັນແນວໃດກັບສິ່ງທີ່ໄດ້ເກີດຂຶ້ນກັບຜູ້ນຳສາດສະໜາຈອມປອມທີ່ຮັບໃຊ້ ພຣະບາອານ?`

ພວກເຮົາບໍ່ໄດ້ຮູ້ທຸກຢ່າງກ່ຽວກັບ ອາມາເຄໂດນ. ແຕ່ມີສິ່ງໜຶ່ງທີ່ພວກເຮົາຮູ້ຈັກກ່ຽວກັບມັນ ນັ້ນກໍຄືພວກເຮົາຮູ້ວ່າອາມາເຄໂດນນັ້ນຈະຈົບລົງແບບໃດ: ສັດຕູຂອງພຣະເຈົ້າຈະຖືກທຳລາຍ. ພຣະເຈົ້າ ແລະ ປະຊາຊົນຂອງພຣະອົງຈະຖືກພິສູດວ່າບໍລິສຸດຈາກການກະທຳຜິດທັງປວງ.

`ອ່ານ 1ໂກລິນໂທ 15:1,2. ອາຈານເປົາໂລໝາຍຄວາມວ່າແນວໃດໃນຂໍ້ພຣະຄຳພີເຫຼົ່ານີ້? ເປັນຫຍັງຄວາມຈິງເລື່ອງນີ້ຈິ່ງສຳຄັນສຳລັບພວກເຮົາທີ່ຈະຈື່ຈຳໄວ້ໃນຂະນະທີ່ພວກເຮົາຄິດກ່ຽວັບສິ່ງທີ່ຈະເກີດຂຶ້ນໃນອະນາຄົດ?`