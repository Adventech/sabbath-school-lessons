---
title:  ອາມາເຄໂດນ ແລະ ພູເຂົາຄາເມວ - ພາກທີ1
date:   20/06/2018
---

ສົງຄາມໃຫຍ່ແຫ່ງອາມາເຄໂດນທີ່ພວກເຮົາໄດ້ສຶກສາກັນມານີ້ແມ່ນຫຍັງແທ້? ກ່ອນອື່ນໝົດ ຄຳວ່າ ອາມາເຄໂດນນັ້ນອາດຈະໝາຍເຖິງ “ພູເຂົາເມກິໂດ”. ທ່ານຮູ້ບໍ່ວ່າ ບໍ່ໄດ້ມີພູເຂົາໃນເຂດດິນແດນເມກິໂດ? ແຕ່ກໍມີເນີນພູຄາເມວທີ່ຢູ່ໃກ້ໆບໍ່ລິເວນນັ້ນ. ດັ່ງນັ້ນ ນັກຊ່ຽວຊານພຣະຄຳພີສ່ວນໜຶ່ງກໍ່ເຊື່ອວ່າພູເຂົາເມກິໂດນັ້ນຄົງໝາຍເຖິງພູເຂົາເຄເມວ.

`ໃຫ້ທ່ານອ່ານເລື່ອງໃນ 1 ກະສັດ 18:1-18. ແມ່ນຫຍັງກຳລັງເກີດຂຶ້ນໃນເລື່ອງນີ້ເຊິ່ງສະແດງໃຫ້ພວກເຮົາເຫັນເຖິງບາງຢ່າງທີ່ພຣະທຳພຣະນິມິດກ່າວວ່າຈະເກີດຂຶ້ນໃນຍຸກສຸດທ້າຍ?`

ໃນຫຼາຍໆທາງ ສິ່ງທີ່ພວກເຮົາເຫັນເກີດຂຶ້ນໃນພຣະທຳ 1 ກະສັດ 18:1-18 ນັ້ນສະແດງເຖິງສົງຄາມທົ່ວໂລກລະຫວ່າງ ພຣະເຈົ້າ ແລະ ຊາຕານ. ເອລີຢາໄດ້ບອກພວກເຮົາວ່າບັນຫານັ້ນນອນຢູ່ໃນຂໍ້ທີ 18. ນັ້ນກໍຄື ປະຊາຊົນຂອງພຣະເຈົ້າໄດ້ປະຕິເສດກົດບັນຍັດຂອງພຣະເຈົ້າ. ພວກເຂົານະມັດສະການພຣະປອມແທນພຣະອົງ. ປະຫວັດສາດໄດ້ສະແດງໃຫ້ເຫັນວ່າ ບັນຫານີ້ແມ່ນເຫດຜົນສຳລັບຄວາມຊົ່ວຮ້າຍຢູ່ເທິງໂລກນີ້ແລະ ຄວາມຊົ່ວຮ້າຍທີ່ມີຢູ່ໃນປະຊາຊົນຂອງພຣະເຈົ້າ. ພວກເຮົາສາມາດທີ່ຈະເລືອກນະມັດສະການ “ພຣະອົງຜູ້ຊົງສ້າງຟ້າສະຫວັນແຜ່ນດິນໂລກ ນ້ຳທະເລ ກັບນ້ຳພຸທັງຫຼາຍ” (ພຣະນິມິດ 14:7) ຫຼືພວກເຮົາສາມາດນະມັດສະການຜູ້ໃດຜູ້ໜຶ່ງຫຼື່ສິ່ງໃດສິ່ງໜຶ່ງ. ໃນພຣະນິມິດ ບົດທີ 13 ປະຊາຊົນບໍ່ໄດ້ນະມັດສະການພຣະຜູ້ເປັນເຈົ້າ. ປະຊາຊົນໄດ້ພາກັນນະມັດສະການອຳນາດຂອງສັດຮ້າຍທີ່ມາຈາກທະເລ ແລະ ພຣະຈອມປອມຂອງມັນ. ພວກເຮົາຈະຢູ່ຂ້າງຂອງພຣະເຈົ້າ ຫຼື ຢູ່ຂ້າງຂອງຊາຕານເທົ່ານັ້ນ. ພວກເຮົາສາມາດຢູ່ໄດ້ຂາງໃດຂ້າງໜຶ່ງເທົ່ານັ້ນ.