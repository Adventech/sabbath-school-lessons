---
title:  ສຶກສາເພີ່ມເຕີມ
date:   22/06/2018
---

ໂຢຮັນໃຊ້ພຣະທຳພຣະນິມິດ 17:4 ເພື່ອສະແດງໃຫ້ເຮົາເຫັນຄວາມຈິງອັນສຳຄັນກ່ຽວກັບພຣະເຢຊູ. “ກະສັດເຫຼົ່ານີ້ຈະຕໍ່ສູ້ແລະເຮັດສົງຄາມກັບພຣະເມສານ້ອຍ. ແຕ່ພຣະເຢຊູຈະຊົງຊະນະສົງຄາມນີ້ ເພາະວ່າພຣະອົງຊົງເປັນອົງພຣະຜູ້ເປັນເຈົ້າແຫ່ງພຣະເຈົ້າທັງຫຼາຍແລະເປັນກະສັດແຫ່ງກະສັດທັງປວງ. ປະຊາຊົນຂອງພຣະອົງກໍຄືຜູ້ທີ່ຖືກເລືອກແລະຜູ້ທີ່ຊື່ສັດຕໍ່ພຣະອົງ”. ກອງທັບຂອງພຣະເຈົ້ານັ້ນກໍ່ປະກອບດ້ວຍຄົນທີ່ບໍ່ຂ້າຟັນຜູ້ອື່ນດ້ວຍອາວຸດ. ແຕ່ກົງກັນຂ້າມ ພວກເຂົາຕ້ອງການທີ່ຈະສັດຊື່ຕໍ່ວຽກງານຂອງພຣະຜູ້ເປັນເຈົ້າຢູ່ໃນໂລກນີ້. ສົງຄາມສຸດທ້າຍຂອງອາມາເຄໂດນນັ້ນກໍແຕກຕ່າງຈາກສົງຄາມອື່ນໆທີ່ກອງທັບທົ່ວໄປສູ້ກັນໃນທຸກມື້ນີ້. ຕ່າງກັນແບບໃດ? ສົງຄາມແຫ່ງອາມາເຄໂດນນັ້ນແມ່ນການຕໍ່ສູ້ສຳລັບແນວຄິດແລະຈິດໃຈຂອງພວກເຮົາ. ມັນຄືຄຳເຊີນຈາກພຣະເຈົ້າທີ່ຂໍໃຫ້ປະຊາຊົນຂອງພຣະອົງນັ້ນໝັ້ນຄົງຊື່ສັດຕໍ່ພຣະເມສານ້ອຍ ຫຼື ລູກແກະຂອງພຣະເຈົ້າທີ່ຖືກຂ້າສຳລັບພວກເຂົາເທິງໄມ້ກາງແຂນ (ພຣະນິມິດ 5:9,10,12, ພຣະນິມິດ 13:8)” ຄັດຈາກປຶ້ມຂອງທ່ານ ຈອນ ພໍລຽນ.

**ຄຳຖາມຄົ້ນຄວ້າ**

`1.	ທ່ານຈະເຮັດແນວໃດ ຖ້າຫາກທ່ານຮູ້ວ່າມີຄົນໜຶ່ງທີ່ເຊື່ອວ່າຫຼາຍໆຢ່າງໃນພຣະນິມິດຈະເກີດຂຶ້ນໃນສະຖານທີ່ໃນຊີວິດຈິງທີ່ພຣະທຳພຣະນິມິດໃຊ້ເປັນຄຳສັບເພື່ອພັນລະນາເທົ່ານັ້ນ? ເຮັດແນວໃດທ່ານຈຶ່ງຈະສາມາດຊ່ວຍຄົນຜູ້ນີ້ໃຫ້ຮູ້ຈັກວິທີການທີ່ຈະເຂົ້າໃຈຂໍ້ພຣະຄຳພີເຫຼົ່ານີ້ໃຫ້ຖືກຕ້ອງໂດຍຍັງໃຊ້ວິທີທີ່ສະແດງອອກເຖິງຄວາມຮັກ?`

`2.	ຄຳສອນຂອງບາບີໂລນມີຫຍັງໃດ? ເຮັດແນວໃດ ພວກເຮົາຈຶ່ງຈະໄກຫ່າງຈາກຄຳສອນທີ່ຜິດໆເຫຼົ່ານີ້ໄດ້?.`