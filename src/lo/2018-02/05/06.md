---
title:  ໃນວັນທີ່ພຣະເຈົ້າຊົງຊໍາລະປະຊາຊົນຂອງພຣະອົງໃຫ້ບໍລິສຸດ
date:   03/05/2018
---

ພຣະຄຳເຮັບເຣີໄດ້ບັນທຶກກ່ຽວກັບ ສະຖານສັກສິດ(ພະວິຫານ) ໃນພຣະຄຳພີເດີມ. ໃນພະວິຫານ ເທິງແຜ່ນດິນໂລກນີ້ ໄດ້ມີການສາທິດການທຳງານຂອງພຣະເຢຊູ ໃນຖານະຜູ້ພິພາກສາ ແລະ ປະໂລຫິດສູງສຸດ ໃນພິທີຂອງຊາວຢິວໃນວັນແຫ່ງການຊໍາລະລ້າງ. ໃນວັນຊໍາລະລ້າງ ແມ່ນມື້ທີ່ປະໂລຫິດຂອງຊາວຢິວເຂົ້າໄປໃນຫ້ອງສັກສິດທີ່ສຸດໃນວິຫານເທິງໂລກນີ້. ໃນຫ້ອງນັ້ນ ປະໂລຫິດຂອງຊາວຢິວໄດ້ເຮັດໃຫ້ຄົນຂອງພຣະເຈົ້າ ແລະ ພະວິຫານຂອງພຣະອົງເທິງໂລກນີ້ຖືກຊໍາລະລ້າງຈາກບາບ (ລະບຽບຂອງພວກເລວີ 16:12-14).

`ອ່ານເຮັບເຣີ 9:20-23. ມີຫຍັງແດ່ທີ່ຈຳເປັນຕ້ອງຊໍາລະດ້ວຍເລືອດ? ຄວາມຈໍາເປັນທີ່ຕ້ອງຊໍາລະລ້າງໃຫ້ສິ່ງຕ່າງໆເຫຼົ່ານີ້ສະອາດນັ້ນ ສະທ້ອນໃຫ້ເຫັນເຖິງວຽກງານຂອງພຣະເຢຊູ ໃນຖານະປະໂລຫິດສູງສຸດ ໃນວັນແຫ່ງການຊໍາລະລ້າງ, ຊຶ່ງເປັນວຽກງານທີ່ຊົງກຳລັງກະທຳຢູ່ໃນຂະນະນີ້.`

ນັກຊ່ຽວຊານດ້ານພຣະຄຳພີຫຼາຍທ່ານແປກໃຈກ່ຽວກັບແນວຄິດທີ່ວ່າ ພຣະວິຫານເທິງສະຫວັນຕ້ອງຖືກຊໍາລະໃຫ້ບໍລິສຸດ. ເຮັບເຣີ 9:23, ໄດ້ສະແດງໃຫ້ເຮົາເຫັນວ່າ ການທີ່ປະໂລຫິດເທິງໂລກນີ້ໄດ້ຊໍາລະວິຫານໃຫ້ບໍລິສຸດນັ້ນ ເປັນພຽງຕົວຢ່າງ ຂອງວຽກງານທີ່ພຣະເຢຊູຊົງກະທຳໃນຂະນະນີ້ໃນຟ້າສະຫວັນ ເພື່ອຊໍາລະ ພະວິຫານ ແລະ ຄົນຂອງພຣະອົງ ໃຫ້ບໍລິສຸດ. ເມື່ອເຮົາສຶກສາພຣະຄຳດານີເອນ ເຮົາໄດ້ຮູ້ວ່າ ວຽກງານຂອງພຣະເຢຊູໃນການຊໍາລະລ້າງບາບໄດ້ເລີ່ມຂຶ້ນແຕ່ປີ 1844. ແລະ ເຮົາທັງຫຼາຍໃນຂະນະນີ້ ກຳລັງມີຊີວິດຢູ່ໃນຊ່ວງເວລານັ້ນ.