---
title:  ພຣະເຢຊູກຳລັງຊົງເຮັດຫຍັງຢູ່ເທິງສະຫວັນ
date:   28/04/2018
---

### ອ່ານສຳລັບອາທິດນີ້
ໂຣມ 8:3; ໂຢຮັນ 1:29; ພະນິມິດ 5:12; ເຮັບເຣີ 7:1-28; ເຮັບເຣີ 9:11-15.

> <p>ຂໍ້ຄວນຈໍາ</p>
> “ເຫດສະນັ້ນ ພຣະເຈົ້າຈຶ່ງໄດ້ຊົງຍົກພຣະອົງຂຶ້ນເຖິງທີ່ສູງສຸດ ແລະ ໄດ້ຊົງປະທານພຣະນາມນັ້ນ ຊຶ່ງຢູ່ເໜືອນາມທັງປວງໃຫ້ແກ່ພຣະອົງ. ເພື່ອເພາະພຣະນາມນັ້ນ ທຸກຫົວເຂົ່າໃນສະຫວັນ ເທິງແຜ່ນດິນໂລກ ແລະ ໃຕ້ພື້ນດິນກໍດີ ຈະຄຸເຂົ່າລົງ ຂາບພຣະເຢຊູເຈົ້າ” (ຟີລິບປອຍ 2:9,10)

ພຣະຄຳເຮັບເຣີໄດ້ກ່າວກ່ຽວກັບ ວຽກງານຂອງພຣະເຈົ້າຢູ່ເທິງສະຖານສັກສິດ “ພຣະເຢຂູເຈົ້າຜູ້ຊົງນໍາໜ້າ ໄດ້ສະເດັດເຂົ້າໄປກ່ອນແທນພວກເຮົາແລ້ວ ເພາະພຣະອົງໄດ້ຊົງກາຍເປັນພຣະມະຫາປະໂຣຫິດຕະຫຼອດໄປ” (ເຮັບເຣິ 6:20); “ແຕ່ເມື່ອພຣະຄຣິດໄດ້ຖວາຍເຄື່ອງບູຊາຄັ້ງດຽວເພື່ອຊໍາລະລ້າງບາບກຳແລ້ວ ເປັນການຖວາຍຊຶ່ງນໍາໃຊ້ຕະຫຼອດໄປ”(ເຮັບເຣີ 10:12).

ອາທິດນີ້ ເຮົາຈະມາສຶກສາກ່ຽວກັບພຣະເຢຊູໃນຖານະປະໂຣຫິດສູງສຸດ ແລະ ວຽກງານທີ່ພຣະອົງຊົງກະທຳເພື່ອຕຽມຄວາມພ້ອມໃຫ້ແກ່ປະຊາຊົນຂອງພຣະອົງສຳລັບຍຸກສຸດທ້າຍ.

ພຣະເຢຊູຊົງກຳລັງເຮັດຫຍັງເພື່ອເຮົາແດ່ໃນສະຖານສັກສິດເທິງສະຫວັນ? ແລະ ເປັນຫຍັງການຮຽນຮູ້ກ່ຽວກັບວຽກງານຂອງພຣະເຢຊູ ຈຶ່ງສຳຄັນຕໍ່ຄວາມເຂົ້າໃຈຂອງເຮົາກ່ຽວກັບຍຸກສຸດທ້າຍ?