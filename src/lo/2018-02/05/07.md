---
title:  ສຶກສາເພີ່ມເຕີມ
date:   04/05/2018
---

ພາຍຫຼັງພຣະເຢຊູຊົງຕາຍ ພຣະອົງໄດ້ຊົງມີພັນທະສັນຍາໃໝ່ກັບທຸກຄົນທີ່ຮັບເອົາພຣະເຢຊູ ແລະ ປະຕິເສດທີ່ຈະສືບຕໍ່ເຮັດບາບ. ໃນພັນທະສັນຍາໃໝ່ນີ້ ຄວາມບາບໃນອະດີດຂອງເຮົາ ຈະກາຍເປັນຄວາມບາບຂອງພຣະເຢຊູໂດຍທາງຄວາມເຊື່ອ. ແລ້ວພຣະອົງຊົງແບກເອົາຄວາມບາບທັງໝົດນີ້ເຂົ້າໄປໃນພຣະວິຫານເທິງສະຫວັນ. ພຣະເຢຊູຊົງເປັນປະໂລຫິດສູງສຸດຂອງພວກເຮົາ. ຄືດັ່ງທີ່ປະໂລຫິດເທິງໂລກນີ້ໄດ້ຊໍາລະລ້າງບາບໃນພຣະວິຫານເທິງໂລກນີ້ ໃນແບບດຽວກັນ ພຣະເຢຊູຊົງຊໍາລະລ້າງພຣະວິຫານເທິງສະຫວັນໃຫ້ບໍລິສຸດ ໂດຍການຊໍາລະຄວາມບາບທັງທີ່ຊົງຂຽນໄວ້ໃນປື້ມຂອງພຣະອົງ. ແຕ່ກ່ອນທີ່ພຣະອົງຈະຊົງຊໍາລະລ້າງບາບ ພຣະອົງຈະກວດກາເບິ່ງໃນປື້ມບັນທຶກວ່າໃຜແດ່ທີ່ເຊື່ອໃນພຣະອົງ ແລະ ໄດ້ຢຸດການເຮັດບາບ. ຄົນເຫຼົ່ານີ້ເທົ່ານັ້ນຈະຖືກຊໍາລະລ້າງຈາກບາບ ພວກເຂົາເປັນຜູ້ທີ່ຈະໄດ້ຮັບຂອງຂວັນ ຄືພຣະໂລຫິດຂອງພຣະເຢຊູໃນການຊໍາລະລ້າງບາບ ແລະ ຊີວິດນິລັນຈາກພຣະອົງ.

**ຄຳຖາມຄົ້ນຄວ້າ**

`1.	ມີສອງສິ່ງທີ່ທ່ານນາງເອເລນຈີໄວໄດ້ກ່າວໄວ້ວ່າ ຈະຊ່ວຍໃນການຄັດກອງກ່ອນຈະໄດ້ຮັບ ຂອງຂວັນຈາກພຣະໂລຫິດຂອງພຣະເຢຊູເພື່ອຊໍາລະລ້າງບາບຂອງເຮົາ ສອງສິ່ງນັ້ນມີຫຍັງແດ່? ເປັນຫຍັງເຮົາຈຶ່ງຕ້ອງເຂົ້າໃຈຄວາມຈິງຂໍ້ນີ້?`

`2.	ອ່ານລະບຽບຂອງພວກເລວີ 16:15,16. ພຣະໂລຫິດໝາຍເຖິງຫຍັງໃນສະໄໝກ່ອນ? ແລະ ມີຄວາມຫຍັງກັບເຮົາໃນປະຈຸບັນ?`