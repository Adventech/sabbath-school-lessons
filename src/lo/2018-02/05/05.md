---
title:  ພຣະເຢຊູພຣະຜູ້ຊ່ວຍຂອງເຮົາ
date:   02/05/2018
---

`ອີງຕາມພຣະຄຳເຮັບເຣີ 6:19, 20, ພຣະເຢຊູໄດ້ຊົງກະທຳຫຍັງເພື່ອເຮົາແດ່?` 

`ເຮັບເຣີ 9:24 ໄດ້ກ່າວກ່ຽວກັບວຽກງານຂອງພຣະເຈົ້າຂະນະນີ້ຢູ່ເທິງສະຫວັນ, ພຣະອົງຊົງກຳລົງກະທຳຫຍັງເພື່ອເຮົາໃນຕອນນີ້?` 

ເມື່ອເຮົາຮັບເອົາພຣະເຢຊູ ຄວາມບາບຂອງເຮົາໄດ້ຖືກໃຫ້ອະໄພ ເຮົາຢືນຕໍ່  ໜ້າພຣະເຈົ້າໃນຖານະຜູ້ໄດ້ຮັບການອະໄພ ແລະ ບໍ່ມີບາບ. ແຕ່ພາຍຫລັງເຮົາໄດ້ກາຍເປັນຄຣິສຕຽນແລ້ວ ເຮົາອາດເຮັດບາບໄດ້ ເປັນຫຍັງເຮົາຈຶ່ງມີຄວາມບາບ? ເຮົາມີບາບຍ້ອນວ່າ ເຮົາບໍ່ໄວ້ວາງໃຈໃນພຣະສັນຍາຂອງພຣະເຢຊູທີ່ມີໄຊຊະນະ  ເໜືອຄວາມບາບ. ເມື່ອເຮົາເຮັດບາບ ພຣະເຢຊູຊົງຊ່ວຍເຮົາ ເພາະພຣະອົງຊົງທຳງານຢູ່ໃນຂະນະນີ້ໃນຖານະປະໂລຫິດສູງສຸດ ພຣະອົງຊົງຢືນຢູ່ຕໍ່ພຣະພັກພຣະເຈົ້າແທນເຮົາ ພຣະອົງຊົງຊີ້ໄປຍັງເລືອດທີ່ພຣະອົງຊົງສະຫຼະເພື່ອເຮົາ ພຣະອົງບໍ່ໄດ້ຊົງຊີ້ໄປຍັງການກະທຳດີຂອງເຮົາ ເພາະພວກເຮົາບໍ່ເຄີຍເຮັດສິ່ງໃດທີ່ດີພໍທີ່ຈະຊ່ວຍຕົວເອງໃຫ້ພົ້ນໄດ້. ພຣະເຢຊູໄດ້ຊົງທູນຂໍໃຫ້ພຣະບິດາຊ່ວຍເຮົາໃຫ້ພົ້ນ ດ້ວຍການກະທຳຂອງພຣະອົງເອງ. 

`ພວກເຮົາໄດ້ຮັບຊີວິດໃໝ່ໃນພຣະເຢຊູ ແຕ່ໃນຖານະຄຣິສຕຽນຜູ້ບັງເກີດໃໝ່ ພວກເຮົາເຂົ້າໃຈວ່າ ມີຄວາມຈຳເປັນທີ່ເຮົາຈະຕ້ອງໄດ້ຮັບ ພຣະເມດຕາ ແລະ ການໃຫ້ອະໄພ ຈາກພຣະເຢຊູຕະຫຼອດເວລາແມ່ນຫຼືບໍ່?`