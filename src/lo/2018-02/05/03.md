---
title:  ລູກແກະຂອງພຣະເຈົ້າ
date:   30/04/2018
---

`ອ່ານໂຢຮັນ 1:29; ພະນິມິດ 5:12; ແລະ ພະນິມິດ 13:8. ເຮົາໄດ້ສຶກສາຄຳອຸປະມາຫຍັງແດ່ໃນພຣະຄຳຕອນນີ້? ຄຳອຸປະມານີ້ຊ່ວຍໃຫ້ເຮົາເຂົ້າໃຈເຖິງແຜນການແຫ່ງຄວາມລອດຂອງພຣະເຈົ້າຄືແນວໃດ?` 

ພຣະຄຳເຮັບເຣີໄດ້ບັນທຶກກ່ຽວກັບວຽກງານທີ່ພຣະເຢຊູຊົງກະທຳໃນຖານະປະໂລຫິດສູງສຸດ (ເຮັບເຣີ 1:3). ພຣະເຢຊູຊົງທຳງານເພື່ອຊ່ວຍເຮົາໃຫ້ພົ້ນໃນຖານະປະໂລຫິດອົງສູງສຸດ ແລະ ໄດ້ກາຍເປັນປະໂລຫິດ ພາຍຫລັງໄດ້ຊົງສະຫຼະພຣະຊົນເທິງໄມ້ກາງແຂນ ຕາຍເພື່ອໄຖ່ບາບໃຫ້ແກ່ເຮົາ. ພຣະອົງຊົງເປັນລູກແກະທີ່ພຣະເຈົ້າຊົງຖວາຍບູຊາເທິງກາງແຂນເພື່ອໄຖ່ບາບຂອງເຮົາ. ຈາກນັ້ນພຣະອົງຟຶ້ນຄືນຈາກຕາຍ ແລະ ສະເດັດຂຶ້ນສູ່ສະຫວັນ ແລະ ເຂົ້າສູ່ຫ້ອງສັກສິດ. ໃນຫ້ອງສັກສິດນັ້ນ ພຣະເຢຊູຊົງທຳງານເພື່ອຊ່ວຍເຮົາໃຫ້ພົ້ນ ແລະ ຕຽມພວກເຮົາໃຫ້ພ້ອມເພື່ອທີ່ຈະໄປຢູ່ກັບພຣະອົງເທິງສະຫວັນ. ເຮັບເຣີ 7:1-28 ໄດ້ເວົ້າກ່ຽວກັບວຽກງານຂອງພຣະເຢຊູຢູ່ເທິງຫ້ອງສັກສິດ ແລະ ສິ່ງທີ່ພຣະອົງຊົງກະທຳເພື່ອເຮົາ.

`ພຣະຄຳເຮັບເຣີ 7:1-28 ໄດ້ເວົ້າຫຍັງແດ່ກ່ຽວກັບພຣະເຢຊູ?` 

ຂໍ້ພຣະຄຳພີເຫຼົ່ານີ້ໃນພຣະຄຳເຮັບເຣີ ມີຄວາມໝາຍເລິກເຊິ່ງຫຼາຍ. ຂໍ້ພຣະຄຳພີເຫຼົ່ານີ້ບອກໃຫ້ເຮົາຮູ້ວ່າ ພຣະເຢຊູຊົງເປັນປະໂຣຫິດທີ່ດີກວ່າ ປະໂຣຫິດຜູ້ອື່ນໆທີ່ມາຈາກອາໂຣນ ແລະ ຜູ້ທີ່ເຮັດວຽກຢູ່ໃນພະວິຫານເທິງໂລກນີ້. ສະນັ້ນ ເມື່ອເຮົາຄິດເຖິງພຣະເຢຊູ ພວກເຮົາສາມາດຄິດເຖິງພຣະອົງໃນຖານະປະໂຣຫິດສູງສູດທີ່ຊົງທຳງານເພື່ອພວກເຮົາຢູ່ໃນຂະນະນີ້ເທິງສະຫວັນ.