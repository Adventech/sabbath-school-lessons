---
title:  ພຣະເຢຊູຜູ້ຊົງທຳງານເພື່ອພວກເຮົາຢູ່ເທິງສະຫວັນ
date:   01/05/2018
---

`ອ່ານເຮັບເຣີ 7:24-27 ແລະ ເຮັບເຣີ 8:6. ພວກເຮົາພົບເຫັນຄວາມຈິງຂໍ້ໃດໃນນີ້? ຄວາມຈິງນີ້ໃຫ້ຄວາມຫວັງຫຍັງແດ່ກັບເຮົາ?`

ໃນຖານະປະໂລຫິດອົງສູງສຸດ ພຣະເຢຊູສາມາດຊ່ວຍເຮົາໃຫ້ພົ້ນໄດ້ ໂດຍຜ່ານການກະທຳຫຼາຍຢ່າງທີ່ຜູ້ນໍາສາສະໜາຜູ້ອື່ນບໍ່ສາມາດເຮັດໄດ້: 1.) ພຣະເຢຊູຊົງເປັນພຣະເຈົ້າ ມີພຽງພຣະເຈົ້າເທົ່ານັ້ນທີ່ສາມາດຊໍາລະບາບໄດ້. 2.) ພຣະເຈົ້າຊົງເປັນປະໂລຫິດອົງສູງສຸດຕະຫຼອດໄປ. ພຣະເຢຊູຊົງທຳງານເພື່ອປະຊາຊົນຂອງພຣະອົງດ້ວຍຄວາມຮັກແບບດຽວກັບທີ່ຊົງໂຜດໃຫ້ຄົນເຈັບປ່ວຍຫາຍດີ ແລະ ໜູນໃຈຜູ້ທີ່ທຸກໃຈເທິງໂລກນີ້. 3.) ພຣະເຢຊູຊົງເປັນມະນຸດເຊັ່ນກັນ. 4.) ແຕ່ພຣະອົງຊົງເກີດມາໂດຍບໍ່ມີບາບ ແລະ ບໍ່ເຄີຍກະທຳບາບ. 5.) ໃນຖານະທີ່ເປັນຜູ້ບໍລິສຸດ ບໍ່ມີບາບ ພຣະເຢຊູໄດ້ຊົງຕາຍແທນຄວາມບາບຂອງທຸກຄົນທີ່ເຄີຍມີຊີວິດ. 6.) ມີພຽງພຣະເຢຊູເທົ່ານັ້ນທີ່ຊົງເປັນທັງມະນຸດ ແລະ ພຣະເຈົ້າ ທີ່ສາມາດທຳງານຢູ່ໃນຫ້ອງສັກສິດເທິງຟ້າສະຫວັນໄດ້.

`ອ່ານເຮັບເຣິ 9:11-15. ດັ່ງທີ່ຂໍ້ພຣະຄຳພີເຫຼົ່ານີ້ໄດ້ສະແດງໃຫ້ເຮົາເຫັນ ການຕາຍຂອງພຣະເຢຊູເຮັດໃຫ້ພຣະອົງໄດ້ຮັບສິ່ງໃດ ທີ່ຫຼັງຈາກນັ້ນພຣະອົງໄດ້ຊົງປະທານໃຫ້ກັບເຮົາເຊັ່ນກັນ? ເຊັ່ນດຽວກັນນີ້ ວຽກງານຂອງພຣະອົງໃນຂະນະນີ້ເທິງສະຫວັນໄດ້ປະທານຫຍັງແດ່ໃຫ້ກັບເຮົາ?`  

`ພຣະເຢຊູໄດ້ຊົງປົດປ່ອຍເຮົາໃຫ້ເປັນອິດສະຫຼະພາບກ່ອນ ຈາກນັ້ນຈຶ່ງຊົງທຳງານເພື່ອພວກເຮົາຢູ່ເທິງພະວິຫານໃນສະຫວັນ. ຄວາມຈິງຂໍ້ນີ້ໄດ້ໃຫ້ຄວາມຫວັງຫຍັງແດ່ແກ່ເຮົາກ່ຽວກັບວຽກງານທີ່ພຣະອົງຊົງກະທຳເພື່ອເຮົາຂະນະນີ້ເທິງສະຫວັນ?`