---
title:  ວັນສະບາໂຕເປັນສິ່ງທີ່ພິສູດວ່າເຮົາເປັນໄພ່ພົນຂອງພຣະເຈົ້າ
date:   14/06/2018
---

`ອ່ານອົບພະຍົບ 20:8-11 ແລະເຮັບເຣີ 4:9,10. ອິງຕາມທີ່ຂໍ້ພຣະຄໍາເຫຼົ່ານີ້ ເປັນຫຍັງວັນສະບາໂຕຈື່ງມີຄວາມສຳຄັນຫຼາຍແທ້? ວັນສະບາໂຕມີຄວາມໝາຍພິເສດແນວໃດສຳລັບຄຣິສຕຽນ?`

ວັນສະບາໂຕຢູ່ຈຸດໃຈກາງຂອງພຣະບັນຍັດທີ່ສັກສິດຂອງພຣະເຈົ້າ. ພຣະເຈົ້າຊົງປະທານວັນສະບາໂຕໃຫ້ແກ່ມະນຸດ. ມັນແມ່ນກາປະທັບຂອງພຣະເຈົ້າ. ກາປະທັບແມ່ນສິ່ງຂອງທີ່ພິສູດວ່າຜູ້ໃດຜູ້ໜຶ່ງນັ້ນເປັນເຈົ້າສິ່ງໃດສິ່ງໜື່ງ. ມັນສະແດງເຖິງສິດອຳນາດຂອງຄົນໆນັ້ນ. ພຣະເຈົ້າປະທານວັນສະບາໂຕເພື່ອສະແດງເຖິງລິດອຳນາດຂອງພຣະອົງ. ກາປະທັບລວມມີສາມຢ່າງ (1) ຊື່ຂອງຄົນ (2) ອານາຈັກຂອງເຂົາ ແລະ (3) ເຫດຜົນສຳລັບອຳນາດຂອງເຂົາ. ວັນສະບາໂຕຂອງພຣະເຈົ້າມີອົງປະກອບທັງສາມຢ່າງຂອງກາປະທັບຄື (1) ກາປະທັບແຫ່ງວັນສະບາໂຕນັ້ນປະທານພະນາມຂອງພຣະເຈົ້າແກ່ພວກເຮົາ ຄືອົງພຣະຜູ້ເປັນເຈົ້າ ພຣະເຈົ້າຂອງທ່ານ (ອົບພະຍົບ 20:10).  (2) ກາປະທັບແຫ່ງວັນສະບາໂຕນັ້ນສະແດງໃຫ້ພວກເຮົາເຫັນເຖິງຂອບເຂດທີ່ຢູ່ໃຕ້ການປົກຄອງຂອງພຣະເຈົ້າຄື ຟ້າສະຫວັນ, ແຜ່ນດິນໂລກ, ທະເລ, ແລະສິ່ງສາລະພັດທີ່ມີຢູ່ໃນສາມແຫ່ງນີ້ (ອົບພະຍົບ 20:11).  (3) ກາປະທັບຂອງພຣະເຈົ້າສະແດງໃຫ້ພວກເຮົາເຫັນເຫດຜົນສໍາລັບລິດອຳນາດຂອງພຣະເຈົ້າ. ພາຍໃນຫົກວັນ ອົງພຣະຜູ້ເປັນເຈົ້າຊົງສ້າງຟ້າສະຫວັນ ແຜ່ນດິນໂລກ ແລະພຣະອົງຊົງພັກຜ່ອນໃນວັນທີເຈັດ (ອົບພະຍົບ 20:11). 

`ວັນສະບາໂຕແມ່ນຄຳທີ່ໃຊ້ພັນລະນາການພັກຜ່ອນຈາກວຽກງານຂອງພວກເຮົາ. ແລ້ວວັນອາທິດເດແມ່ນຄຳທີ່ໃຊ່ເພື່ອພັນລະນາອັນໃດ?`