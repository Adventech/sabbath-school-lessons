---
title:  ພວກເຮົາຈະຮູ້ໄດ້ແນວໃດວ່າຜູ້ໃດເປັນໄພ່ພົນຂອງພຣະເຈົ້າ?
date:   10/06/2018
---

`ໃນພຣະຄຳພີເດີມ ມີສອງທາງທີ່ຈະຮູ້ວ່າໃຜຄືໄພ່ພົນທີ່ແທ້ຈິງຂອງພຣະເຈົ້າ. ທາງໜື່ງກໍຄື ການຮັບພິທີຕັດ. ດັ່ງທີ່ປະຖົມມະການ 17: 9-11 ບອກພວກເຮົາໄວ້ ພຣະເຈົ້າໄດ້ປະທານພິທີຕັດໃຫ້ແກ່ຜູ້ໃດ?`

ພຣະເຈົ້າຊົງສັ່ງອັບຣາຮາມແລະເຊື້ອສາຍຂອງເຂົາວ່າຕ້ອງເຂົ້າພິທີຕັດ. ພຣະເຈົ້າຊົງສັ່ງໄພ່ພົນທັງໝົດຂອງອັບຣາຮາມທີ່ເປັນຜູ້ຊາຍໃຫ້ເຂົ້າພິທີຕັດເມື່ອເຂົາອາຍຸໄດ້ແປດວັນ (ກົດລະບຽບການເລວີ 12:3). ພິທີຕັດມີຄວາມໝາຍທີ່ເລິກເຊິ່ງ. ພຣະເຈົ້າໃຊ້ສິ່ງນີ້ເພື່ອສະແດງໃຫ້ໄພ່ພົນຂອງພຣະອົງເຫັນເຖິງຄວາມຈຳເປັນທີ່ຈະຕ້ອງມີຈິດໃຈໃຫມ່ (ອ່ານພຣະບັນຍັດສອງ 30:6). ດ້ວຍເຫດນັ້ນອັກຄະສາວົກເປົາໂລຈື່ງຂຽນວ່າ “ພິທີຕັດທີ່ແທ້ຈິງແມ່ນສຳເລັດພາຍໃນຈິດໃຈ”.

`ອ່ານ ອົບພະຍົບ 31:13, 17 ແລະ ເອເສກຽນ 20:12,20. ດັ່ງທີ່ຂໍ້ພຣະຄຳເຫຼົ່ານີ້ສະແດງໃຫ້ພວກເຮົາເຫັນວ່າ ສິ່ງໃດແມ່ນຫົນທາງທີສອງທີ່ຈະບົ່ງບອກເຖິງໄພ່ພົນທີ່ແທ້ຈິງຂອງພຣະເຈົ້າ? ເປັນຫຍັງອົງພຣະຜູ້ເປັນເຈົ້າຈື່ງຕ້ອງປະທານຂອງຂວັນນີ້ໃຫ້ແກ່ມະນຸດ?` 

ວັນສະບາໂຕໄດ້ສະແດງໃຫ້ພວກເຮົາເຫັນວ່າ ພວກເຮົາເປັນໄພ່ພົນຂອງພຣະເຈົ້າ. ພວກເຮົາເປັນໄພ່ພົນຂອງພຣະເຈົ້າເພາະວ່າພຣະອົງເປັນຜູ້ຊົງສ້າງພວກເຮົາ. ພວກເຮົາເປັນໄພ່ພົນຂອງພຣະເຈົ້າເພາະວ່າພຣະອົງຊົງປົກປັກຮັກສາພວກເຮົາ. ພຣະອົງຊົງເປັນຜູ້ທີ່ເຮັດໃຫ້ພວກເຮົາໃກ້ຊິດກັບພຣະອົງເອງ ແລະເຮັດໃຫ້ພວກເຮົາບໍລິສຸດ. ພຣະອົງຊ່ວຍໃຫ້ພວກເຮົາເຊື່ອຟັງ ດ້ວຍເຫດນັ້ນແຫລະການຮັກສາວັນສະບາໂຕຈື່ງສຳຄັນ (ອ່ານ ເຮັບເຣີ 4:9) 