---
title:  ກາປະທັບຂອງພຣະເຈົ້າ ຫລື ເຄື່ອງໝາຍຂອງສັດຮ້າຍ?
date:   09/06/2018
---

### ອ່ານສຳລັບບົດຮຽນອາທິດນີ້
ປະຖົມມະການ 17:9-11; ອົບພະຍົບ 31:13,17; ພຣະນິມິດ 13:17; ເອເຟໂຊ 1:13, 14.

> <p>ຂໍ້ຄວນຈຳ</p>
> “ຂ້າແດ່ພຣະເຈົ້າຜູ້ຊົງຣິດທານຸພາບອັນສູງສຸດ ພຣະຣາດຊະກິດຂອງພຣະອົງກໍ່ໃຫຍ່ຫຼວງແລະໜ້າອັດສະຈັນ ຂ້າແດ່ອົງພຣະມະຫາກະສັດແຫ່ງປະຊາຊາດທັງປວງ ວິຖີທາງຂອງພຣະອົງກໍ່ຍຸດຕິທຳແລະທ່ຽງແທ້.” (ພຣະນິມິດ 15:3)

ບົດເພງຂອງໂມເຊແລະພຣະເມສານ້ອຍມີຖ້ອຍຄຳທີ່ມາຈາກຂໍ້ຄວນຈຳຂອງອາທິດນີ້. ບົດເພງນີ້ຈະຮ້ອງໂດຍໄພ່ພົນທີ່ສັດຊື່ຂອງອົງພຣະຜູ້ເປັນເຈົ້າ. ພວກເຂົາເຫຼົ່ານັ້ນແມ່ນຄົນທີ່ຊະນະການຕໍ່ສູ້ກັບສັດຮ້າຍແລະຮູບເຄົາລົບຂອງມັນ ແລະກາປະທັບຂອງມັນ (ພຣະນິມິດ 15:2). ແລ້ວພວກເຮົາຈະເປັນສ່ວນໜື່ງໃນກຸ່ມນັ້ນໄດ້ແນວໃດ? 

ມີຫຼາຍສິ່ງທີ່ສະແດງເຖິງໄພ່ພົນທີ່ແທ້ຈິງຂອງພຣະເຈົ້າໃນວັນພິພາກສາກໍ່ຄືວຽກງານທີ່ພວກເຂົາກະທຳ. ພວກເຂົາໄດ້ປະກາດຖ້ອຍຄຳຂອງທູດສະຫວັນອົງທີສາມແກ່ທຸກໆຄົນເທິງໂລກໃບນີ້. ຂໍ້ຄວາມນີ້ເຕືອນປະຊາຊົນບໍ່ໃຫ້ຮັບເອົາ“ເຄື່ອງໝາຍຂອງສັດຮ້າຍ” (ພຣະນິມິດ 14:9)

(ຄໍາວ່າບາບີໂລນແມ່ນຄຳສັບໃນພຣະຄຳພີທີ່ອະທິບາຍເຖິງໂບດຕ່າງໆໃນວັນພິພາກສາ. ໂບດຕ່າງໆເຫຼົ່ານັ້ນໃຊ້ຄໍາສັ່ງສອນຂອງພຣະຄໍາພີທີ່ເປັນຄວາມຈິງປົນກັບຄຳສອນທີ່ຫຼອກລວງ. ຄໍາວ່າບາບີໂລນຍັງສະແດງໃຫ້ພວກເຮົາເຫັນເຖິງລະບອບການປົກຄອງແລະອຳນາດຂອງສາດສະໜາທີ່ໂຈມຕີໄພ່ພົນຂອງອົງພຣະຜູ້ເປັນເຈົ້າໃນຍຸກສຸດທ້າຍ). ໃນອາທິດນີ້ ພວກເຮົາຈະພະຍາຍາມທຳຄວາມເຂົ້າໃຈໃຫ້ຫຼາຍຂື້ນວ່າ ແມ່ນຫຍັງຄື “ເຄື່ອງໝາຍຂອງສັດຮ້າຍ” ແລະຈະເຮັດແບບໃດທີ່ຈະບໍ່ໄດ້ຮັບມັນ. ພວກເຮົາຕ້ອງການກາປະທັບຂອງພຣະເຈົ້າທີ່ໜ້າຜາກຂອງພວກເຮົາແທນ”. (ພຣະນິມິດ 9:4) 