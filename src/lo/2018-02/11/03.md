---
title:  ລິດອຳນາດຂອງສັດຮ້າຍທີ່ມາຈາກພື້ນດິນແລະການນະມັດສະການທີ່ຈອມປອມ
date:   11/06/2018
---

`ອ່ານ ພຣະນິມິດ 13:17; ພຣະນິມິດ 14:9,10; ແລະ ພຣະນິມິດ 16:2. ມີຫຍັງເກີດຂື້ນກັບລິດອຳນາດຂອງສັດຮ້າຍທີ່ມາຈາກພື້ນດິນ? ແລ້ວສິ່ງເຫຼົ່ານີ້ໄດ້ສອນອັນໃດພວກເຮົາກ່ຽວກັບເຫດຜົນທີ່ການຫຼົບໜີຈາກເຄື່ອງໝາຍຂອງສັດຮ້າຍນັ້ນເປັນເລື່ອງສຳຄັນ (ພຣະນິມິດ 14:9)?` 

ມີຫຍັງເກີດຂື້ນກັບຜູ້ຄົນທີ່ຮັບເອົາເຄື່ອງໝາຍຂອງສັດຮ້າຍ? ພຣະພິໂຣດຂອງພຣະເຈົ້າທີ່ຕໍ່ຕ້ານຄວາມບາບນັ້ນຈະຕົກລົງມາສູ່ຄົນຊົ່ວຮ້າຍເຫຼົ່ານີ້ໂດຍປາສະຈາກຄວາມເມດຕາ.

ເຄື່ອງໝາຍຂອງສັດຮ້າຍແມ່ນຫຍັງ? ຂໍ້ພຣະຄຳທີ່ພວກເຮົາອ່ານຢູ່ໃນຄຳຖາມຂ້າງເທິງນັ້ນເຊື່ອມໂຍງກເຄື່ອງໝາຍຂອງສັດຮ້າຍກັບການນະມັດສະການຈອມປອມ. ທ່ານຈື່ໄດ້ບໍ່ວ່າ ພວກເຮົາໄດ້ຮຽນຮູ້ໃນພຣະທຳດານິເອນ ບົດທີ7  ວ່າລິດອໍານາດຂອງສັດຮ້າຍໂຕທີສີ່ທີ່ຂຶ້ນມາຈາກທະເລນັ້ນຈະພະຍາຍາມປ່ຽນແປງ “ເວລາແລະກົດພຣະບັນຍັດ” (ດານິເອນ 7:25)? 

ຂໍ້ຄວາມຂອງທູດສະຫວັນອົງທຳອິດເຕືອນພວກເຮົາກ່ຽວກັບກົດຂອງວັນສະບາໂຕທີ່ສັດຮ້າຍທີ່ມາຈາກທະເລພະຍາຍາມປ່ຽນແປງ. ຂໍ້ຄວາມຂອງທູດສະຫວັນອົງທຳອິດກໍ່ສະແດງໃຫ້ເຫັນພວກເຮົາຢ່າງຊັດເຈນວ່າ ພວກເຮົາຄວນນະມັດສະການແຕ່ອົງພຣະຜູ້ເປັນເຈົ້າເທົ່ານັ້ນ. ດ້ວຍເຫດໃດຈຶ່ງຕ້ອງເປັນແບບນັ້ນ? ເພາະວ່າພຣະອົງຊົງເປັນພຣະຜູ້ຊົງສ້າງຂອງພວກເຮົາ. ຂໍ້ພຣະຄຳພີເຈັດຂໍ້ໄດ້ເວົ້າກ່ຽວກັບການນະມັດສະການໃນພຣະຄຳພຣະນິມິດ ບົດທີ 12-14. ແຕ່ວ່າ ພຣະນິມິດ 14:7 ແມ່ນຂໍ້ພຣະຄຳພີດຽວຂອງທັງໝົດບົດທີ່ເວົ້າກ່ຽວກັບການນະມັດສະການທີ່ແທ້ຈິງ. ອີກທັງຫົກຂໍ້ນັ້ນເຕືອນພວກເຮົາບໍ່ໃຫ້ນະມັດສະການສັດຮ້າຍທີ່ມີລິດອຳນາດມາຈາກພື້ນດິນແລະພະທຽມເທັດ (ພຣະນິມິດ 13:15). ທູດສະຫວັນອົງທີສາມບອກພວກເຮົາວ່າຈະມີຫຍັງເກີດຂື້ນກັບຜູ້ຄົນໃນໂລກທີ່ນະມັດສະການພະທຽມເທັດນີ້. ຫຼັງຈາກນັ້ນ ກໍ່ມີການພັນລະນາຜູ້ທີ່ນະມັດສະການພຣະຜູ້ເປັນເຈົ້າຢ່າງແທ້ຈິງໃນພຣະທຳພຣະນິມິດ ບົດທິ12 ຫາ 14. ພວກເຂົາຮັກສາກົດບັນຍັດຂອງພຣະເຈົ້າແລະມີຄວາມເຊື່ອໃນພຣະເຢຊູ. 