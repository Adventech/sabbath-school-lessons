---
title:  ຂໍ້ຄິດເພີ່ມເຕີມ
date:   15/06/2018
---

“ວັນສະບາໂຕຈະເປັນບົດທົດສອບທີ່ສຳຄັນທີ່ສຸດທີ່ຈະພິສູດຄວາມຊື່ສັດທີ່ພວກເຮົາມີຕໍ່ພຣະເຈົ້າ. ວັນສະບາໂຕເປັນສ່ວນໜື່ງຂອງພຣະບັນຍັດຂອງພຣະເຈົ້າທີ່ຊາຕານໂຈມຕີແລະຕໍ່ຕ້ານຫຼາຍທີ່ສຸດ. ການທົດລອງຄັ້ງສຸດທ້າຍກ່ຽວກັບວັນສະບາໂຕອາດຈະເກີດຂື້ນກັບທຸກໆຄົນເທິງໂລກນີ້. ແລ້ວພວກເຮົາຈະຕ້ອງເລືອກຢ່າງຊັດເຈນ. ຜູ້ຄົນທັງໝົດຈະເຫັນວ່າແມ່ນຄົນໃດທີ່ຮັບໃຊ້ພຣະເຈົ້າແລະແມ່ນຄົນໃດທີ່ບໍ່ໄດ້ຮັບໃຊ້ພຣະອົງ. ຜູ້ນຳຈະສ້າງກົດໝາຍທີ່ບັງຄັບໃຫ້ທຸກຄົນນັບຖືວັນອາທິດເປັນວັນແຫ່ງການພັກຜ່ອນ. ຄົນທີ່ນັບຖືວັນສະບາໂຕຈອມປອມນີ້ກໍຈະຕໍ່ສູ້ກັບພະບັນຍັດປະການທີສີ່ຂອງພຣະເຈົ້າ. ຜູ້ຄົນເຫຼົ່ານີ້ສະແດງໃຫ້ເຫັນວ່າ ພວກເຂົາຊື່ສັດຕໍ່ລິດອຳນາດທີ່ຕໍ່ຕ້ານອົງພຣະຜູ້ເປັນເຈົ້າ. ຄົນທີ່ຮັກສາວັນທີເຈັດເປັນວັນສະບາໂຕທີ່ສັກສິດຈະສະແດງໃຫ້ເຫັນວ່າພວກເຂົາເຊື່ອຟັງພຣະເຈົ້າ. ພວກເຂົາຊີ້ໃຫ້ເຫັນວ່າພວກເຂົາສັດຊື່ຕໍ່ພຣະເຈົ້າຜູ້ທີ່ຊົງສ້າງພວກເຂົາ. ຄົນທີ່ນັບຖືວັນອາທິດກໍ່ຈະຮັບເອົາເຄື່ອງໝາຍຂອງສັດຮ້າຍ (ພຣະນິມິດ 14:9) ແຕ່ວ່າຄົນທີ່ຊື່ສັດຕໍ່ພຣະເຈົ້ານັ້ນຈະໄດ້ຮັບກາປະທັບຂອງພຣະອົງ.” (ທ່ານນາງ ເອເລັນ ຈີໄວທ໌, The Great Controversy ໜ້າ 605)

**ຄຳຖາມຄົ້ນຄ້ວາ**

`1) ພວກເຮົາຈະສາມາດແບ່ງປັນຄວາມຈິງກ່ຽວກັບເຄື່ອງໝາຍຂອງສັດຮ້າຍດ້ວຍຄວາມຮັກໄດ້ແນວໃດ?  ເປັນຫຍັງມັນຈື່ງສຳຄັນທີ່ຈະຕ້ອງເຂົ້າໃຈໃຫ້ຊັດເຈນວ່າບໍ່ມີຜູ້ໃດໄດ້ຮັບເຄື່ອງໝາຍນີ້ເທື່ອ?` 

`2) ວັນສະບາໂຕກ່ຽວຂ້ອງແນວໃດກັບການຖືກປະທັບຕາດ້ວຍພະວິນຍານບໍລິສຸດແນວໃດ?` 