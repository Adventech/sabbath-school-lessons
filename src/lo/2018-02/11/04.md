---
title:  ຫຼັກຖານທີ່ພິສຸດວ່າພວກເຮົາເປັນຂອງພຣະເຈົ້າ
date:   12/06/2018
---

`ອ່ານ ເອເຟໂຊ 1:13,14; ເອເຟໂຊ 4:30;  2 ທີໂມທຽວ 2:19;  ພຣະນິມິດ 7:1-4; ແລະ ພຣະນິມິດ 14:1. ດັ່ງທີ່ຂໍ້ພຣະຄຳເຫຼົ່ານີ້ສະແດງໃຫ້ພວກເຮົາເຫັນວ່າ ອັນໃດທີ່ແມ່ນກາປະທັບຂອງພຣະເຈົ້່າ? ແລ້ວພຣະເຈົ້າປະທານກາປະທັບຂອງພຣະອົງແກ່ໄພ່ພົນຂອງພຣະອົງແນວໃດ? ເມື່ອໃດທີ່ພຣະເຈົ້າປະທານກາປະທັບໃຫ້ແກ່ໄພ່ພົນຂອງພຣະອົງ?` 

ກາປະທັບຂອງພຣະເຈົ້າສະແດງໃຫ້ເຮົາເຫັນວ່າພວກເຮົາເປັນໄພ່ພົນຂອງພຣະອົງແລະຢູ່ໃຕ້ການປົກປັກຮັກສາຂອງພຣະອົງ. ໃນຈົດໝາຍຂອງອາຈານເປົາໂລ ເພິ່ນໄດ້ເວົ້າກ່ຽວກັບເວລາທີ່ພຣະເຈົ້າຈະປະທັບຕາ. ຊ່ວງເວລານີ້ກໍຊ່ວຍພວກເຮົາໃຫ້ເຂົ້າໃຈວຽກງານທີ່ພຣະເຈົ້າຊົງກະທຳເຊີ່ງຊ່ອຍໃຫ້ພວກເຮົາກຽມພ້ອມທີ່ຈະໄປຢູ່ກັບພຣະອົງ. ອາຈານເປົາໂລໄດ້ສະແດງເຖິງຄວາມສຳພັນລະຫວ່າງ (1) ເວລາທີ່ພຣະເຈົ້າຈະປະທັບຕາ ແລະ (2) ຊີວິດໃຫມ່ໃນອົງພຣະເຢຊູຄຣິສເຈົ້າແລະຂອງປະທານຂອງພຣະອົງທີ່ມອບໃຫ້ພວກເຮົາດ້ວຍພຣະວິນບໍລິສຸດຂອງພຣະອົງ. ຂອງປະທານນີ້ແມ່ນສ່ວນໜື່ງແຫ່ງພຣະສັນຍາຂອງອົງພຣະເຢຊູຄຣິສທີ່ມີໃຫ້ແກ່ສາວົກຂອງພຣະອົງເມື່ອພຣະອົງສະເດັດມາ. 

ພຣະທຳພຣະນິມິດຍັງໄດ້ເວົ້າກ່ຽວກັບເວລາຂອງການປະທັບກາທີ່ເກີດຂື້ນກ່ອນການສະເດັດກັບມາຄັ້ງທີສອງ. ພຣະເຈົ້າໄດ້ປະທານກາປະທັບສຸດທ້າຍແກ່ໄພ່ພົນຂອງພຣະອົງໃນຊ່ວງເວລາທີ່ພຣະເຈົ້າຈະສົ່ງພະວິນຍານບໍລິສຸດລົງມາໃນຍຸກສຸດທ້າຍ. ມັນໄດ້ບົ່ງບອກເຖິງເວລາທີ່ພຣະເຈົ້າປະທານພຣະວິນຍານບໍລິສຸດລົງມາໃສ່ໄພ່ພົນຂອງພຣະອົງ. ໃນເວລານີ້ ອົງພຣະຜູ້ເປັນເຈົ້າໄດ້ຂຽນພຣະນາມຂອງພຣະອົງເທິງໜ້າຜາກຂອງໄພ່ພົນຂອງພຣະອົງ. ພະນາມຂອງພຣະເຈົ້າແມ່ນກາປະທັບຂອງພຣະເຈົ້າ.

`ອັນໃດຄືຄວາມແຕກຕ່າງລະຫວ່າງກາປະທັບຂອງພຣະເຈົ້າແລະເຄື່ອງໝາຍຂອງສັດຮ້າຍ? (ພຣະນິມິດ 14:9,)`

ກາປະທັບຂອງພຣະເຈົ້າແມ່ນຖືກປະທານໃຫ້ແກ່ຜູ້ທີ່ຕິດຕາມພຣະອົງຢ່າງແທ້ຈິງ ສ່ວນເຄື່ອງໝາຍຂອງສັດຮ້າຍແມ່ນຖືກມອບໃຫ້ແກ່ຄົນທີ່ນະມັດສະການສັດຮ້າຍ.