---
title:  ອາເມລິກາແລະບາບິໂລນ
date:   02/06/2018
---

### ອ່ານສຳລັບບົດຮຽນອາທິດນີ້
ພຣະນິມິດ 13:1-12; ພຣະນິມິດ 14:9-11; ພຣະນິມິດ 16:2; ພຣະນິມິດ 19:20. 

> <p>ຂໍ້ຄວນຈຳ</p>
> “ໃນເວລານັ້ນ ມີຄາເອນເທວະດາຕົນຍິ່ງໃຫຍ່ ຜູ້ຮັກສາປະຊາຊົນຂອງພຣະເຈົ້າຈະມາປາກົດແລ້ວຈະມີການທຸກຍາກລຳບາກຢ່າງທີ່ບໍ່ເຄີຍມີມາ ຕັ້ງແຕ່ຊາດທັງຫຼາຍໄດ້ເກີດຂື້ນ ເມື່ອເຖິງເວລານັ້ນປະຊາຊົນທັງປວງຂອງເຈົ້າ ຊື່ງມີຊື່ຂຽນໄວ້ໃນໜ້ງສືຂອງພຣະເຈົ້າຈະໄດ້ລອດພົ້ນ” (ດານິເອນ 12:1.)

ພຣະຄຳພີໄດ້ສະແດງໃຫ້ເຫັນສັດຮ້າຍໂຕໜຶ່ງທີ່ຂື້ນມາຈາກທະເລ (ພຣະນິມິດ 13:1-10). ສັດຮ້າຍໂຕນີ້ມີລັກສະນະທີ່ຄ້າຍກັບສັດອີກສາມໂຕທີ່ເອົາມາລວມເຂົ້າກັນ (ພຣະນິມິດ 13:2). ສັດທັງສີ່ນີ້ໝາຍເຖິງອານາຈັກທັງສີ່: ອານາຈັກບາບີໂລນ (ສິງໂຕ), ອານານຈັກມິເດຍ ເປີເຊຍ (ໝີ), ອານາຈັກກຣີກ (ເສືອດາວດານິເອນ 7:4-6) ແລະອານາຈັກໂຣມັນ (ເຂົານ້ອຍທີ່ມີຣິດເດດ ດານິເອນ 7:7,8, 19-21, 23-25). ເຂົານ້ອຍທີ່ມີຣິດເດດໄດ້ເຕີບໂຕມາຈາກອານາຈັກໂຣມັນໃນພຣະທຳດານິເອນ. ພວກເຮົາຮຽນຮູ້ກ່ຽວກັບຫຼາຍໆສິ່ງທີ່ອໍານາດເຂົານ້ອຍນັ້ນໄດ້ກະທຳ ແລະສັດຮ້າຍທີ່ຂື້ນມາຈາກທະເລໃນພຣະທຳພຣະນິມິດ 13:1-10 ນັ້ນກໍໄດ້ກະທຳຫຼາຍຢ່າງນີ້ເຊັ່ນດຽວກັນ. ດັ່ງນັ້ນ ນັກຊ່ຽວຊານພຣະຄໍາພີຫລາຍໆຄົນກໍເຊື່ອວ່າໂບດຄາໂຕລີກແມ່ນໜື່ງໃນທ່າມກາງອຳນາດທີ່ພະຍາຍາມຈະທຳລາຍປະຊາຊົນຂອງພຣະເຈົ້າໃນຍຸກສຸດທ້າຍ. 

ໃນອາທິດນີ້ພວກເຮົາຈະມາຮຽນຮູ້ກ່ຽວກັບສິ່ງຕ່າງໆທີ່ພຣະທຳພຣະນິມິດ ບົດທີ13 ຕັກເຕືອນວ່າຈະເກີດຂື້ນໃນຍຸກສຸດທ້າຍ.