---
title:  ສະຫະລັດອາເມຣິກາແລະຍຸກສຸດທ້າຍ
date:   04/06/2018
---

`ພຣະນິມິດ 13:11, 12 ເວົ້າເຖິງລິດອໍານາດຢ່າງໜຶ່ງ.  ມີສິ່ງໃດໃນບົດຄວາມນີ້ແດ່ທີ່ຊ່ວຍໃຫ້ພວກເຮົາຮູ້ວ່າລິດອຳນາດນີ້ແມ່ນຜູ້ໃດ?` 

ໃນຊ່ວງເວລານີ້ໃນປະຫວັດສາດ ມີອຳນາດໜື່ງທີ່ໄດ້ປະກົດຂື້ນ (ພຣະນິມິດ 13:1, 11). ອໍານາດແຫ່ງສັດຮ້າຍໂຕນີ້ແມ່ນມາຈາກພື້ນດິນ. ອຳນາດອື່ນໆໄດ້ອອກມາຈາກມະຫາສະມຸດ (ອ່ານ ດານິເອນ 7:2,3). ແມ່ນ້ຳແມ່ນໝາຍເຖິງຄົນຈຳນວນຫຼາຍ (ພຣະນິມິດ 17:15). ດ້ວຍເຫດຜົນເຫຼົ່ານີ້ແລະເຫດຜົນອື່ນໆອີກ ລິດອຳນາດຂອງສັດຮ້າຍໂຕໃຫມ່ນີ້ທີ່ມາຈາກພື້ນດິນນັ້ນແມ່ນສະຫະລັດອາເມຣິກາ. ປະເທດຊາດນີ້ໄດ້ກາຍເປັນປະເທດທີ່ມີລິດອຳນາດເຂັ້ມແຂງໃນໂລກນີ້ໃນບ່ອນທີ່ບໍ່ເຄີຍມີອານາຈັກອື່ນມາກ່ອນ.

ພຣະທຳພຣະນິມິດໄດ້ເວົ້າເຖິງລິດອຳນາດຂອງສັດຮ້າຍທີ່ມາຈາກພື້ນດິນ. ສັດຮ້າຍໂຕນີ້ມີເຂົາສອງອັນທີ່ມີລັກສະນະຄ້າຍຄືກັບເຂົາຂອງແກະ (ພຣະນິມິດ 13:11). ເຂົາສອງອັນນີ້ແມ່ນໃຊ້ເພື່ອພັນລະນາບາງສິ່ງບາງຢ່າງທີ່ສຸພາບ. ແຕ່ວ່າແກະໂຕນີ້ຈະເວົ້າຄືກັບມັງກອນ (ພຣະນິມິດ 13:11). ຂໍ້ຄວາມນີ້ບອກພວກເຮົາກ່ຽວກັບເວລາທີ່ລິດອຳນາດນີ້ຈະໂຈມຕີຄົນຂອງພຣະເຈົ້າເໝືອນດັ່ງໂບດຄາໂຕລິກໄດ້ໂຈມຕີຄົນຂອງພຣະເຈົ້າໃນອະດີດທີ່ຜ່ານມາ. ພຣະນິມິດ 13:11-17 ໄດ້ຕອບຄຳຖາມນີ້. ໂບດຄາໂຕລິກຈະກັບມາມີອຳນາດເໝືອນດັ່ງໃນອະດີດໄດ້ແນວໃດ? ຄຳຕອບຄື ໂບດຄາໂຕລິກຈະມີອຳນາດໂດຍມີສະຫະລັດອາເມຣິການໜຸນຢູ່ເບື້ອງຫຼັງ.