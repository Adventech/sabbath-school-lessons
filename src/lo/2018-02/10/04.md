---
title:  ຂໍ້ຂັດແຍ່ງກ່ຽວກັບການນະມັດສະການ
date:   05/06/2018
---

`ອ່ານ ພຣະນິມິດ 14:9-11; ພຣະນິມິດ 16:2; ພຣະນິມິດ 19:20; ແລະ ພຣະນິມິດ 20:4. ຂໍ້ພຣະຄຳເຫຼົ່ານີ້ໄດ້ບອກອັນໃດພວກເຮົາກ່ຽວກັບວ່າ ການໂຕ້ຖຽງກ່ຽວກັບເລື່ອງການນະມັດສະການນັ້ນຈະຮ້າຍແຮງຂຶ້ນແນວໃດ?` 

ອານາຈັກບາບີໂລນເປັນເມືອງທີ່ນະມັດສະການພຣະທຽມມາຕະຫຼອດ. ຫໍຄອຍບາເບວສະແດງໃຫ້ເຫັນສິ່ງທີ່ຜູ້ສ້າງຕ້ອງການເຊີ່ງເປັນສິ່ງດຽວກັບສິ່ງທີ່ຊາຕານຕ້ອງການ. ພວກເຂົາຕ້ອງການທີ່ຈະ “ຂື້ນໄປເໜືອຄວາມສູງຂອງເມກ ຂ້າຈະກະທຳຕົວຂອງຂ້າເໝືອນອົງຜູ້ສູງສຸດ” (ເອຊາຢາ 14:14). ພວກເຂົາຍັງໄດ້ສ້າງຫໍຄອຍເພື່ອຊ່ວຍເຫຼືອພວກເຂົາໃຫ້ພົ້ນຈາກໄພນ້ຳຖ້ວມ. ພວກເຂົາບໍ່ເຊື່ອໃນຄໍາສັນຍາຂອງອົງພຣະຜູ້ເປັນເຈົ້າທີ່ບອກວ່າພຣະອົງຈະບໍ່ໃຫ້ເກີດມີໄພນ້ຳຖ້ວມເທິງໂລກນີ້ອີກຈັກເທື່ອ (ປະຖົມມະການ 9:8-11).

ອານາຈັກໃຫມ່ຂອງບາບີໂລນຍັງນະມັດສະການສິ່ງທີ່ມະນຸດຊົງສ້າງ. ກະສັດເນບູຄັນເນຊາໂອ້ອວດວ່າ “ກຸງບາບີໂລນນີ້ເປັນເມືອງໃຫຍ່ຫຼາຍ ເຮົາໄດ້ສ້າງມັນໃຫ້ເປັນເມືອງຫຼວງຂອງເຮົາ ເພື່ອສະແດງເຖິງອຳນາດວາດສະໜາແລະກຽດຕິຍົດຊື່ສຽງຂອງເຮົາ” (ດານິເອນ 4:30). ຕໍ່ມາ ກະສັດເບວຊາຊາໄດ້ນຳເອົາຈອກແລະຖ້ວຍຄຳອອກຈາກພຣະວິຫານຂອງກະສັດໂຊໂລໂມນ. ພຣະອົງແລະແຂກຂອງພຣະອົງໄດ້ໃຊ້ຈອກຄຳເຫຼົ່ານີ້ດື່ມເຫຼົ້າອະງຸ່ນແລະສັນເສີນຮູບປັ້ນທີ່ເຮັດດ້ວຍຄຳ ເງີນ ທອງສຳຣິດ ເຫຼັກ ໄມ້ແລະຫີນຂອງເຂົາ (ດານິເອນ 5:3,4). ເຫຼົ້າອະງຸ່ນນັ້ນໄດ້ເຮັດໃຫ້ຜູ້ຄົນມືນເມົາ. ຈາກນັ້ນ ຊາວເປີເຊຍຈ່ຶງໄດ້ເຂົ້າບຸກໂຈມຕີເມືອງບາບີໂລນ. ຄົນໃນອານາຈັກບາບີໂລນໄດ້ເສຍຊີວິດຢ່າງຫຼວງຫຼາຍ. 

`ພວກເຮົາຈະແນ່ໃຈໄດ້ແນວໃດວ່າພວກເຮົາບໍ່ໄດ້ເປັນສ່ວນໜື່ງຂອງການນະມັດສະການທຽມເທັດນີ້?`