---
title:  ໄພ່ພົນຂອງເຮົາ ຈົ່ງອອກຈາກເມືອງນັ້ນເທີ້ນ
date:   07/06/2018
---

ພຣະນິມິດ 14:8 ໄດ້ຕັກເຕືອນພວກເຮົາວ່າອານາຈັກບາບີໂລນຈະຫ່າງໄກອອກຈາກຄວາມຈິງ. ການຕົກເຂົ້າສູ່ການຫຼອກລວງແລະການສັ່ງສອນໃນທາງທີ່ຜິດຂອງອານາຈັກນີ້ ໃນທີ່ສຸດ ກໍ່ນຳໄປສູ່ການໂຈມຕີຄັ້ງສຸດທ້າຍຂອງຊາຕານຕໍ່ພຣະບັນຍັດຂອງພຣະເຈົ້າ.

`ອ່ານ ພຣະນິມິດ 18:1-4. ມີຫຍັງເກີດຂື້ນໃນຂໍ້ພຣະຄໍາເຫຼົ່ານີ້? ແລ້ວພຣະຄໍາເຫຼົ່ານີ້ໄດ້ສອນຫຍັງພວກເຮົາແດ່ກ່ຽວກັບພາລະໜ້າທີ່ຂອງພວກເຮົາທີ່ມີຕໍ່ຜູ້ຄົນທັງໝົດໃນໂລກນີ້?` 

ຂໍ້ພຣະຄຳເຫຼົ່ານີ້ແຕ້ມຮູບພາບຊີວິດທີ່ເຕັມໄປດ້ວຍຄວາມມືດແລະໝົດຫວັງກ່ຽວກັບຊີວິດໃນໂລກນີ້. ຂໍ້ພຣະຄໍາເຫຼົ່ານີ້ໄດ້ສະແດງໃຫ້ພວກເຮົາເຫັນເຖິງພະລັງອຳນາດທີ່ຮ້າຍແຮງທີ່ສາດສະໜາທຽມເທັດມີຕໍ່ຈິດໃຈຂອງຜູ້ຄົນແລະໃນຊີວິດຂອງພວກເຂົາ. ໃນຂະນະດຽວກັນ ຂໍ້ພຣະຄຳເຫຼົ່ານີ້ກໍ່ໄດ້ໃຫ້ຄວາມຫວັງແກ່ພວກເຮົາ. ຂໍ້ພຣະຄຳເຫຼົ່ານີ້ໄດ້ບອກພວກເຮົາກ່ຽວກັບເທວະດາອົງໜື່ງທີ່ມາຈາກສະຫວັນ. ເທວະດາອົງນີ້ໄດ້ນຳພຣະສະຫງ່າລາສີຂອງພຣະເຈົ້າມາສູ່ໂລກນີ້. ໄພ່ພົນຂອງພຣະເຈົ້າຖືກເຕືອນໃຫ້ແຍກອອກຈາກສາດສະໜາທີ່ຈອມປອມຂອງອານາຈັກບາບີໂລນ. ແລ້ວຂໍ້ບັນຍັດນັ້ນໄດ້ບອກອັນໃດພວກເຮົາກ່ຽວກັບວຽກງານທີ່ພວກເຮົາຈະຕ້ອງເຮັດ? ຂໍ້ພຣະຄຳເຫຼົ່ານີ້ບອກພວກເຮົາວ່າຈະຕ້ອງຊ່ວຍຄົນຂອງພຣະເຈົ້າທີ່ເປັນສ່ວນໜື່ງຂອງກຸງບາບີໂລນ. ພວກເຮົາຈະຕ້ອງສຶບຕໍ່ວຽກງານຈົນກ່ວາເວລານັ້ນໄດ້ສິ້ນສຸດລົງເພື່ອປົດປ່ອຍຄວາມຄິດຂອງປະຊາຊົນ.

`ເປັນຫຍັງອົງພຣະຜູ້ເປັນເຈົ້າຈື່ງຕ້ອງຕັ້ງຊື່ໃຫ້ຄົນບາງກຸ່ມໃນກຸງບາບີໂລນວ່າເປັນຄົນຂອງພຣະອົງ? (ພຣະນິມິດ 18:4) ເປັນຫຍັງຄວາມຈິງນີ້ຈື່ງສໍາຄັນຫຼາຍຕໍ່ພວກເຮົາທີ່ຈະຈົດຈໍາເມື່ອໃດທີ່ພວກເຮົາເວົ້າກັບຄົນອື່ນກ່ຽວກັບຄວາມຈິງອັນພີເສດໃນຍຸກປະຈຸບັນ?`