---
title:  ຂໍ້ຄິດເພີ່ມເຕີມ
date:   08/06/2018
---

ແຜນການຂອງຊາຕານແມ່ນຕ້ອງການໃຫ້ມະນຸດລະເມີດພຣະບັນຍັດຂອງອົງພຣະຜູ້ເປັນເຈົ້າ. ມັນບໍ່ເຄີຍທີ່ຈະຢຸດເຮັດວຽກເພື່ອຈະນໍາພາມະນຸດເຂົ້າໄປສູ່ຄວາມບາບ. ຊາຕານພະຍາຍາມເຮັດໃຫ້ວຽກງານອັນຊົົ່ວຮ້າຍຂອງມັນປະສົບຜົນສຳເລັດດ້ວຍທຸກໆວິທີທາງ. ມັນກໍ່ຈະພະຍາຍາມເຮັດໃຫ້ມະນຸດຈຳນວນໜຶ່ງພາກັນປະຖິ້ມພຣະບັນຍັດທັງໝົດຂອງພຣະເຈົ້າ ແລະມັນກໍ່ຈະພະຍາຍາມເຮັດໃຫ້ບາງຄົນລົບລ້າງພຣະບັນຍັດບາງສ່ວນຂອງພຣະເຈົ້າເຊັ່ນດຽວກັນ. ທັງສອງວິທີນີ້ກໍບໍ່ມີຄວາມແຕກຕ່າງກັນເລີຍ. ເປັນຫຍັງຈຶ່ງເປັນແບບນັ້ນ? ກໍເພາະວ່າພຣະຄໍາພີໄດ້ກ່າວວ່າ ຖ້າບຸກຄົນໃດບໍ່ຖືຮັກສາສ່ວນໜຶ່ງຂອງພຣະບັນຍັດຂອງພຣະເຈົ້າ ກໍ່ເທົ່າກັບວ່າ ຜູ້ນັ້ນເປັນຜູ້ທີ່ຜິດພຣະບັນຍັດທັງໝົດ (ຢາໂກໂບ 2:10) - ຄັດຈາກປຶ້ມເອເລັນ ຈີໄວທ໌

**ຄຳຖາມຄົ້ນຄ້ວາ**

`1) ໃນຊັ້ນຮຽນ ໃຫ້ທ່ານເວົ້າກ່ຽວກັບເຫດການຕ່າງໆທີ່ກໍາລັງເກີດຂື້ນໃນໂລກປະຈຸບັນ. ແລ້ວເຫດການຕ່າງໆທີ່ກໍາລັງເກີດຂື້ນໃນຕອນນີ້ສະແດງໃຫ້ເຫັນສິ່ງທີ່ຈະເກີດຂື້ນໃນຍຸກສຸດທ້າຍໄດ້ແນວໃດ? ແມ່ນຫຍັງທີ່ບໍ່ທັນເກີດຂື້ນແຕ່ຄວນຈະເກີດຂື້ນກ່ອນທີ່ຍຸກສຸດທ້າຍຈະມາເຖິງ? ພວກເຮົາສາມາດຮຽນຮູ້ທີ່ຈະລະມັດລະວັງກັບສິ່ງທີ່ພຣະຄຳພີກ່າວໄວ້ວ່າຈະເກີດຂື້ນໄດ້ແນວໃດ? ໃນເວລາດຽວກັນ ເປັນຫຍັງພວກເຮົາຈື່ງຕ້ອງຫລີກລ້ຽງການທຳນວຍວັນເວລາທີ່ສິ່ງຕ່າງໆຈະເກີດຂື້ນ? ແລ້ວເປັນຫຍັງພວກເຮົາຈື່ງຕ້ອງຫລີກເວັ້ນການປະກາດສິ່ງທີ່ຈະເກີດຂື້ນທີ່ພຣະຄຳພີແລະບົດຄວາມຂອງທ່ານນາງເອເລັນຈີໄວທ໌ບໍ່ໄດ້ສອນ?` 

`2) ໃຫ້ທ່ານຄິດກ່ຽວກັບເລື່ອງການນະມັດສະການ. ການນະມັດສະການບາງສິ່ງບາງຢ່າງນັ້ນໝາຍຄວາມວ່າແນວໃດ?`