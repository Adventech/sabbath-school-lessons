---
title:  ພຣະຄຳມັດທາຍ
date:   12/05/2018
---

### ອ່ານສຳລັບບົດຮຽນອາທິດນີ້
ມັດທາຍ 25: 1-25; ພະນິມິດ 13: 11-17; ລູກາ 21: 20.

> <p>ຂໍ້ຄວນຈຳ</p>
> ດ້ວຍວ່າຈະມີພຣະຄຣິດປອມແລະຜູ້ທຳນວາຍປອມຫລາຍຄົນຈະເກີດຂຶ້ນ ພວກເຂົາຈະເຮັດການອັດສະຈັນອັນໃຫຍ່ ແລະ ໝາຍສຳຄັນຫຼາຍປະການເພື່ອຖ້າເປັນໄປໄດ້ ຈະຫລອກລວງແມ່ນແຕ່ຜູ້ທີ່ພຣະເຈົ້າຊົງເລືອກໄວ້ໃຫ້ຫລົງເສຍໄປ (ມັດທາຍ 24: 24)

ໃນມັດທາຍ ບົດທີ 24 ແລະ 25 ພຣະເຢຊູໄດ້ບອກຄວາມຈິງທີ່ສຳຄັນກ່ຽວກັບ ຍຸກສຸດທ້າຍ. ພຣະອົງຊົງບອກເຮົາອີກວ່າ ພວກເຮົາຕ້ອງເຮັດຫຍັງແດ່ ເພື່ອກຽມພ້ອມສຳລັບວັນທີ່ພຣະອົງຈະສະເດັດກັບມາຄັ້ງທີ່ສອງ?

ພຣະຄຳຂອງພຣະເຢຊູທີ່ປະທານໃຫ້ແກ່ຜູ້ຕິດຕາມພຣະອົງໃນຍຸກຂອງພຣະອົງ ກໍມອບໃຫ້ກັບຜູ້ຕິດຕາມພຣະອົງໃນຍຸກນີ້ເຊັ່ນກັນ.  ຊຶ່ງສວນຫຼາຍພຣະຄຳຂອງພຣະເຢຊູຄຣິດແມ່ນຕັດຕໍ່ກຸ່ມຄົນສຸດທ້າຍທີ່ມີຈະຊີວິດຢູ່ໃນຕອນທີ່ພຣະອົງສະເດັດກັບມາ. ນອກນັ້ນ ພຣະເຢຊູບໍ່ໄດ້ຊົງວາດພາບທີ່ສວຍງາມສຳລັບຊ່ວງໄລຍະນັ້ນ. ຈະມີສົງຄາມເກີດຂື້ນແລະ ຈະມີຂ່າວຄາວທີ່ບໍ່ສາມາດພິສູດໄດ້ວ່າ ສົງຄາມເກິດຂື້ນແທ້, ຈະມີໂລກໄພໄຂ້ເຈັບ, ພຣະຜູ້ຊ່ວຍປອມ ແລະ ຄົນຂອງພຣະເຈົ້າຈະຖືກໂຈມຕີ. ການທີ່ຈະເບິ່ງວ່າພຣະເຢຊູຊົງຕັດໄວ້ນັ້ນຖືກຕ້ອງ ເປັນພຽງເລື່ອງງ່າຍ ພຽງແຕ່ເຮົາຄົ້ນຄວ້າກັບໄປໃນປະຫວັດສາດເຮົາກໍ່ຈະເຫັນ.

ພຣະເຢຊູບໍ່ພຽງແຕ່ເຕືອນເຮົາເຖິງສິ່ງທີ່ຈະເກີດຂື້ນເທົ່ານັ້ນ. ໃນມັດທາຍ ບົດທີ25, ພຣະເຢຊູໄດ້ເລົ່າເລື່ອງອຸປະມາ ເພື່ອກຽມຄວາມພ້ອມໃຫ້ກັບຄົນຂອງພຣະອົງ ເພື່ອທີ່ຈະພົບກັບພຣະເຈົ້າ. ແມ່ນແລ້ວເວລາທີ່ຍາກລຳບາກຈະມາເຖິງ ແຕ່ພຣະເຢຊູຈະຊົງຊ່ວຍຄົນຂອງພຣະອົງໃຫ້ກຽມພ້ອມເພື່ອພົບກັບພຣະອົງໃນການສະເດັດກັບມາອີກຄັ້ງ.