---
title:  ການສັດຊື່ໃນພຣະເຈົ້າຈົນເຖິ່ງວັນສຸດທ້າຍ
date:   14/05/2018
---

`ອ່ານມັດທາຍ 24: 9 ແລະ ພະນິມິດ 13: 11-17. ພຣະເຢຊູໄດ້ເວົ້າຫຍັງໃນຂໍ້ພຣະຄໍາພີມັດທາຍນີ້ ທີ່ທ່ານໂຢຮັນໄດ້ຂຽນກ່ຽວກັບຂໍ້ເຫຼົ່ານີ້ໃນພຣະຄຳພະນິມິດເຊັ່ນກັນ?`

ພຣະເຢຊູຊົງເຕືອນຄົນຂອງພຣະອົງກ່ຽວກັບການຫຼອກລວງທີ່ມານຈະໃຊ້ເພື່ອຫຼອກລວງຄົນໃນຍຸກສຸດທ້າຍ. ໜຶ່ງໃນການຫຼອກລວງນັ້ນ ແມ່ນການຫຼອກລວງທີ່ມີຢູ່ທົ່ວໂລກຊຶ່ງເປັນສາເຫດທີ່ເຮັດໃຫ້ປະເທດທັງຫຼາຍໄດ້ ຕໍ່ຕ້ານຄວາມເຊື່ອທີ່ແທ້ຈິງ ແລະ ບີບບັງຄັບໃຫ້ທຸກໆຄົນໃນໂລກເຂົ້າຮ່ວມການນະມັດສະການທີ່ບໍ່ຖືກຕ້ອງ. ຜູ້ຄົນທີ່ຕໍ່ຕ້ານ ການນະມັດສະການທີ່ບໍ່ຖືກຕ້ອງຈະພົບກັບຄວາມກຽດຊັງແລະການໂຈມຕີ ບາງຄົນໃນກຸ່ມຄົນເຫຼົ່ານີ້ອາດເຖິງແກ່ຄວາມຕາຍ.

`ອ່ານມັດທາຍ 24:13 ເຄັດລັບທີ່ພຣະເຢຊູຊົງບອກໃນຂໍ້ນີ້ມີຫຍັງແດ່ ທີ່ຈະຊ່ວຍໃຫ້ຄົນຂອງພຣະເຈົ້າ ລອດພົ້ນ ແລະ ຢຶດໝັ້ນສັດຊື່ ຕໍ່ພຣະເຈົ້າ ໃນຊ່ວງເວລາໃນອະນາຄົດທີ່ໂລກຈະໂຈມຕີຄົນຂອງພຣະເຈົ້າ?`

`ອ່ານມັດທາຍ 7: 24-27 ໃນຂໍ້ພຣະຄໍາພີເຫຼົ່ານີ້ມີຫຍັງອີກທີ່ພຣະເຢຊູເວົ້າວ່າ ສໍາຄັນເພື່ອຊ່ວຍໃນການຢຶດໝັນສັດຊື່ຕໍ່ພຣະເຈົ້າ?`

ແມ່ນແລ້ວມັນເປັນສິ່ງທີ່ສຳຄັນຫຼາຍທີ່ຕ້ອງຮູ້ຈັກພຣະຄຳພີ. ແຕ່ພຣະເຢຊູຊົງບອກວ່າ ການຮູ້ຄວາມຈິງນັ້ນຍັງບໍ່ພຽງພໍທີ່ຈະຊ່ວຍໃຫ້ເຮົາສັດຊື່ກັບພຣະເຈົ້າ ເມື່ອເຮົາຖືກໂຈມຕີທາງຄວາມເຊື່ອໃນຍຸກສຸດທ້າຍ. ພວກເຮົາຕ້ອງປະຕິບັດໃນສິ່ງທີ່ເຮົາຮຽນຮູ້ມາ.

`ເປັນຫຍັງຜູ້ສ້າງທີ່ເຊື່ອຟັງຈຶ່ງຢູ່ໄດ້ໝັ້ນຄົງກວ່າ? ເປັນຫຍັງຜູ້ສ້າງອື່ນຈຶ່ງລົ້ມເຫຼວ? ການເຊື່ອຟັງສ້າງຄວາມແຕກຕ່າງໃຫ້ແກ່ຄົນໆໜຶ່ງໃຫ້ໝັ້ນຄົງໃນຄວາມເຊື່ອຄືແນວໃດ?`