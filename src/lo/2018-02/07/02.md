---
title:  ຂໍ້ພິສູດທີ່ໜັກແໜ້ນວ່າພຣະຄຳຂອງພຣະເຢຊູເປັນຄວາມຈິງ
date:   13/05/2018
---

`ອ່ານມັດທາຍ 24:1-25 ດັ່ງທີ່ເຮົາເຫັນໃນຂໍ້ພຣະຄໍາພີເຫຼົ່ານີ້, ພຣະເຢຊູໄດ້ໃຫ້ຂໍ້ຄວາມຫຍັງ ກ່ຽວກັບວັນສຸດທ້າຍຂອງປະຫວັດສາດໂລກແກ່ຜູ້ຕິດຕາມພຣະອົງ?`

ມັດທາຍ 24:1-5 ໄດ້ສະແດງໃຫ້ເຫັນຢ່າງຊັດເຈນວ່າ ພຣະເຢຊູບໍ່ຊົງຕ້ອງການໃຫ້ຄົນຂອງພຣະອົງສັບສົນກັບຄຳຫຼອກລວງທີ່ຈະມີຄົນເວົ້າໃນອະນາຄົດ. ຄຳຫຼອກລວງທີ່ພຣະເຢຊູຊົງກ່າວເຖິງນັ້ນແມ່ນຫຍັງ? ພຣະເຢຊູຊົງກ່າວເຖິງຜູ້ນຳສາສະນາປອມທີ່ຈະຫຼອກລວງຄົນຂອງພຣະອົງ. ຜູ້ນຳສາສະນາປອມບາງຄົນອາດເວົ້າວ່າໂຕຂອງພວກເຂົາເອງແມ່ນ ພຣະເຢຊູ. ທ່ານຮູ້ບໍ່ວ່າສິ່ງໃດໂຫດຮ້າຍທີ່ສຸດກ່ຽວກັບຜູ້ນຳປອມນີ້? ຫຼາຍຄົນຫຼົງເຊື່ອພວກເຂົາ.

ພວກເຮົາມີີຊີວິດຢູ່ໃນຍຸກທີ່ພວກເຮົາສາມາດເບິ່ງຍ້ອນກັບໄປໃນອະດີດທີ່ດົນນານມາແລ້ວ. ພວກເຮົາກໍ່ຄົງເຫັນວ່າພຣະຄຳຂອງພຣະເຢຊູຄຣິດຊົງເປັນຄວາມຈິງເຊັ່ນໃດ. ແມ່ນກະທັ້ງໃນຍຸກຂອງພວກເຮົາຄົນຂີ້ຕັວະ ແລະຜູ້ນຳປອມໄດ້ບອກວ່າພວກເຂົາຄື ພຣະຜູ້ຊ່ວຍໃຫ້ລອດ. ພວກເຂົາເວົ້າວ່າ “ເຮົານີ້ແຫລະເປັນພຣະຄຣິດ”  (ມັດທາຍ 24: 5). ພຣະເຢຊູຊົງບອກໄວ້ວ່າ ສິ່ງເຫຼົ່ານີ້ຈະເກີດຂື້ນ. ພວກເຮົາບໍ່ຕ້ອງຕົກໃຈຫາກການຫຼອກລວງເຫຼົ່ານີ້ເກີດຂື້ນຫຼາຍ ແລະ ຫຼາຍຂື້ນໃນຍຸກສຸດທ້າຍໃນຂະນະທີ່ພວກເຮົາເຂົ້າໃກ້ວາລະສຸດທ້າຍ. 

`ອ່ານມັດທາຍ 24:25 ພຣະຄຳຂໍ້ນີ້ຊ່ວຍໃຫ້ຄວາມເຊື່ອຂອງພວກເຮົາເຂັ້ມແຂງຂື້ນ ແລະ ຊ່ວຍໃຫ້ຄວາມຫວັງໃນສິ່ງທີ່ພວກເຮົາເຊື່ອແນວໃດ?`