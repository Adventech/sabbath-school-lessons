---
title:  “ສາວປອດສິບຄົນທີ່ລໍຖ້າເຈົ້າບ່າວ”
date:   16/05/2018
---

`ອ່ານມັດທາຍ 25:1-13. ໃນຂໍ້ພຣະຄໍາພີເຫຼົ່ານີ້ພຣະເຢຊູໄດ້ເລົ່າເລື່ອງອຸປະມາກ່ຽວກັບ “ສາວປອດສິບຄົນທີ່ລໍຖ້າເຈົ້າບ່າວ. ພຣະເຢຊູໄດ້ເວົ້າຫຍັງແດ່ໃນຂໍ້ພຣະຄຳພີເຫຼົ່ານີ້ເພື່ອຊ່ວຍໃຫ້ພວກເຮົາກຽມພ້ອມສຳລັບການສະເດັດມາຄັ້ງທີ່ສອງຂອງພຣະອົງ?`

ສາວປອດທັງສິບມີໂຄມໄຟ. ສາວປອດທັ້ງສິບໄດ້ອອກໄປພົບກັບເຈົ້າບ່າວ. ນັ້ນໝາຍຄວາມວ່າ ສາວປອດທັງສິບຄົນໄດ້ກະກຽມສຳລັບການມາຂອງເຈົ້າບ່າວ. ແຕ່ວ່າເຈົ້າບ່າວມາຊ້າ ທຸກຄົນທີ່ເຊື່ອໃນການມາຂອງລາວໄດ້ເຫງົານອນແລະ ກໍ່ຫຼັບໄປ. ໃນທັນໃດນັ້ນຕອນທ່ຽງຄືນມີສຽງຮ້ອງວ່າເຈົ້າບ່າວກຳລັງມາ. ສາວປອດທັງ ໝົດກໍ່ຕື່ນຂື້ນ. (ມັດທາຍ 25: 1-6) ພວກຄົນໂງ່ກໍ່ຕົກໃຈ. ພວກເຂົາຍັງບໍ່ພ້ອມ. ເປັນຫຍັງ? ໃນພຣະຄໍາພີບອກວ່າ ຄົນໂງ່ບໍ່ພ້ອມກໍ່ຍ້ອນວ່າ “ນໍ້າມັນໃນໂຄມໄຟໄດ້ໝົດແລ້ວ”(ມັດທາຍ 25:8) ເກີດຫຍັງຂື້ນ? ພວກສາວປອດທີ່ໂງ່ທັງຫ້າຄົນເປັນໂຕແທນໃຫ້ກັບຄຣິດສະຕຽນທີ່ລໍຖ້າການສະເດັດກັບມາຂອງພຣະເຢຊູ. ແຕ່ພວກເຂົາບໍ່ຮູ້ຈັກພຣະເຢຊູຢ່າງແທ້ຈິງ. ພວກເຂົາບໍ່ມີການສື່ສານທີ່ເລິກເຊີ່ງກັບພຣະອົງ ພວກເຂົາມີນ້ຳມັນຢູ່ໜ້ອຍດຽວ. ນ້ຳມັນແມ່ນໝາຍເຖິງພຣະວິນຍານບໍຣິສຸດ. ແຕ່ສາວປອດເຫຼົ່ານັ້ນບໍ່ມີນ້ຳມັນພຽງພໍ ເປັນທີ່ໜ້າເສົ້າໃຈຫຼາຍຊໍ່າໃດທີ່ພວກເຂົາມີຊື່ນຊົມຍິນດີກັບນ້ຳມັນທີ່ມີຢູ່ໜ້ອຍດຽວໃນເມື່ອຮູ້ວ່າພວກເຂົາຍັງຕ້ອງການອີກຫຼາຍ.