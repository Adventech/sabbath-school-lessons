---
title:  “ສິ່ງປະຫຼາດອັນໜ້າຢ້ານ”
date:   15/05/2018
---

`ອ່ານມັດທາຍ 24: 15 ແລະລູກາ 21: 20. ສອງຂໍ້ນີ້ຊ່ວຍໃຫ້ທ່ານເຂົ້າໃຈຄວາມໝາຍຂອງພຣະເຢຊູທີ່ວ່າ “ສິ່ງປະຫຼາດອັນໜ້າຢ້ານ” (ມັດທາຍ 24: 15) ດີຂື້ນແນວໃດ?`

ສອງຂໍ້ນີ້ໄດ້ກ່າວໄວຢ່າງຊັດເຈນວ່າ ພຣະເຢຊູຊົງເຕືອນເຖິງອະນາຄົດລວມເຖິງການທຳລາຍທີ່ຍິ່ງໃຫຍ່ທີ່ຈະເກີດຂື້ນກັບກຸງເຢຣູຊາເລັມ ແລະ ໃນ ຄ.ສ 70. ໃນເວລານັ້ນອານາຈັກໂຣມັນຈະທໍາລາຍກຸງເຢຣູຊາເລັມ ແລະ ພຣະວິຫານອັນສັກສິດ.

ດານິເອນ 12:11 ແລະ ດານິເອນ 11:31 ກ່ຽວຂ້ອງກັບ “ສິ່ງປະຫຼາດອັນໜ້າຢ້ານ” ໃນຊ່ວງເວລາ ທີ່ຄຣິສຕະຈັກຂອງອານາຈັກໂຣມັນໄດ້ຢຶດຄອງອຳນາດ ໃນລະຫວ່າງປີ ຄ.ສ 538 ເຖິງ ຄ.ສ 1798. ໃນຊ່ວງເວລານັ້ນເອງທີ່ຄຣິສຕະຈັກໂຣມັນໄດ້ປ່ຽນຄວາມຈິງຂອງພຣະຄຳພີ ເປັນການສອນທີ່ຜິດພ້ຽນເລຶ່ອງຄວາມລອດພົ້ນ ແລະ ການເຂົ້າມາຫາພຣະເຈົ້າ. ຄວາມຄິດທີ່ຜິດພ້ຽນນີ້ໄດ້ປິດບັງຄວາມຈິງກ່ຽວກັບສິ່ງທີ່ພຣະເຢຊູໄດ້ຊົງກະທຳເພື່ອພວກເຮົາທີ່ຜ່ານມາ ແລະ ຊົງກຳລັງກະທຳຢູ່ຂະນະນີ້ທີ່ສະຖານສັກສິດໃນພຣະວິຫານເທິງສະຫວັນ.

ຢ່າງທີ່ພວກເຮົາໄດ້ຮຽນມາວ່າເຂົານ້ອຍໆນັ້ນມັນໝາຍເຖິງຄຣິສຕະຈັກໂຣມັນ. ດານິເອນ 8: 9 ສະແດງໃຫ້ເຮົາເຫັນວ່າ ອຳນາດຂອງເຂົານ້ອຍໆໄດ້ແຜ່ຂະຫຍາຍໄປຢ່າງວ່ອງໄວໃນອະນາຈັກໂຣມັນເກົ່າ ແລະ ຫຼັງຈາກນັ້ນໃນດານິເອນ 8:10 ເຂົານ້ອຍໆນັ້ນໄດ້ໂຈມຕີຄົນຂອງພຣະເຈົ້າ. ແຕ່ພຣະຄຳພີສັນຍາກັບພວກເຮົາວ່າພຣະເຢຊູຈະຊົງຊ່ວຍຄົນ ຂອງພຣະອົງໃນຍຸກສຸດທ້າຍ (ດານິເອນ 7: 9, 10. ດານິເອນ 8: 14. ມັດທາຍ 24:29)