---
title: ຄົນຊົ່ວຮ້າຍຈະບໍ່ໄດ້ຄວມຄຸມແຜ່ນດິນຕະຫຼອດໄປ
date: 01/02/2024
---

`ອ່ານເພງສັນລະເສີນ 37:1, 8; ເພງສັນລະເສີນ 49:5–7; ເພງສັນລະເສີນ 94:3-7; ແລະ ເພງສັນລະເສີນ 125:3. ມີປັນຫາຫຍັງແນ່ ທີ່ບົດກອນເຫຼົ່ານີ້ໄດ້ເວົ້າເຖິງ?`

ໃນເພງສັນລະເສີນ 37; ເພງສັນລະເສີນ 49; ເພງສັນລະເສີນ 94; ແລະ ເພງສັນລະເສີນ 125, ນັກກະວີໄດ້ເວົ້າກ່ຽວກັບບັນດາຄົນຊົ່ວຮ້າຍ ນັກກະວີມີບັນຫາໃນການເຮັດຄວາມເຂົ້າໃຈກັບການປະ ສົບຜົນສຳເລັດຂອງ ບັນດາຄົນຊົ່ວຮ້າຍ ເພາະພວກເຂົາບໍ່ໄດ້ເຊື່ອງຊ້ອນຄວາມກຽດຊັງຕໍ່ພຣະເຈົ້າ ພວກເຂົາທຳຮ້າຍຜູ້ຄົນ ແລະ ພວກເຂົາບໍ່ໄດ້ຮູ້ສຶກເສຍໃຈກັບສິ່ງທີ່ເຮັດໄປ.

`ແມ່ນທີ່ທີ່ຊ່ວຍນັກກະວີໃນເວລາທີ່ຍຸ້ງຍາກ? ອ່ານເພງສັນລະເສີນ 73:1–20, 27 ເພື່ອຄຳຕອບ. ແລ້ວເກີດຫຍັງຂື້ນກັບຜູ້ຄົນທີ່ບໍ່ໄວ້ວາງໃຈໃນ ພຣະເຈົ້າ? (ອ່ານ 1ເປໂຕ 1:17.)`

ເມື່ອນັກກະວີເບິ່ງໄປຍັງຄົນຊົ່ວຮ້າຍອ້ອມຮອບໂຕເຂົາ ລາວເລີ່ມທີ່ຈະ ສົງໃສໃນພຣະເຈົ້າ ນັກກະວີເຫັນບັນດາຄົນຊົ່ວຮ້າຍມີຄວາມສຸກສຳລານກັບ ຄວາມສຳເລັດຂອງເຂົາ ຄວາມສຳເລັດຂອງເຂົາເຮັດໃຫ້ນັກກະວີສົງໃສໃນແຜນ ການຂອງພຣະເຈົ້າ. ນັກກະວີສົງໃນວ່າ “ການ ມີຄວາມເຊື່ອມັນບໍ່ມີປະໂຫຍດ ເລີຍບໍ?”

ດັ່ງນັ້ນນັກກະວີຈຶ່ງຄິດກ່ຽວກັບພຣະວິຫານຂອງພຣະເຈົ້າບ່ອນທີ່ພຣະອົງຈະຊົງພິພາກສາທຸກຄົນ ຄວາມຈິງໃນພຣະຄຳພີຊ່ວຍນັກກະວີໃຫ້ເຂົ້າໃຈວ່າ ພຣະເຈົ້າຊົງຢູ່ເໜືອທຸກສິ່ງໃດ. ຄົນຊົ່ວຮ້າຍອາດຈະຄິດວ່າພວກເຂົາສາມາດ ເຮັດທຸກສິ່ງຢາກທີ່ພວກເຂົາຕ້ອງການໃນຊີວິດນີ້ ແຕ່ໃນອະນາຄົດພວກເຂົາຈະ ຕອບພຣະເຈົ້າໃນທຸກສິ່ງຢ່າງທີ່ພວກເຂົາໄດ້ເຮັດ. ເມື່ອນັກກະວີເຂົ້າໃຈເຖິງ ຄວາມຈິງໃນພຣະຄຳພີ ລາວຈະຮູ້ວ່າລາວເຮັດຜິດທີ່ສົງໃສໃນພຣະເຈົ້າ.