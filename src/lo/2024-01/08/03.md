---
title: 'ພຣະຄຳເພງສັນລະເສີນໄດ້ສອນເຮົາວ່າ ຊີວິດຂອງເຮົາສັ້ນເທົ່າໃດ'
date: 19/02/2024
---

`ຖ້າປຽບທຽບກັບພຣະເຈົ້າເຮົາຈະມີຊີວິດໄດ້ດົນເທົ່າໃດ? ອ່ານ ເພງສັນລະເສີນ 90; ເພງສັນລະເສີນ 102:11; ແລະ ເພງສັນລະເສີນ 103:14–16 ສຳລັບຄຳຕອບ.`

ຊີວິດມະນຸດສັ້ນຫຼາຍຖ້າປຽບທຽບກັບພຣະເຈົ້າຜູ້ຊົງພຣະຊົນເປັນນິດ ໃນສາຍພຣະເນດຂອງພຣະເຈົາ 1,000 ປີ ກໍເໝືອນກັບ 3 ຫຼື 4 ຊົ່ວໂມງໃນ ເວລາກາງຄືນ (ເພງສັນລະເສີນ 90:4). ຖ້າປຽບທຽບກັບພຣະເຈົ້າແລ້ວຊີວິດ ຂອງພວກເຮົາກໍບໍ່ໄດ້ຢືນຍາວເລີຍ (ເພງສັນລະເສີນ 90:10). ມະນຸດທີ່ແຂງ ແຮງທີ່ສຸດກໍຄືກັບພືດທີ່ອ່ອນແອທີ່ສຸດ (ເພງສັນລະເສີນ 90:5, 6; ເພງສັນລະເສີນ 103:15, 16). ຊີວິດອັນແສນສັ້ນຂອງພວກເຮົາໄດ້ເຕີມເຕັງໄປດ້ວຍວຽກງານອັນໜັກໜ່ວງ ແລະ ຄວາມໂສກເສົ້າ (ເພງສັນລະເສີນ 90:10). ຫຼາຍຄົນຮູ້ສຶກໂສກເສົ້າເມື່ອ ພວກເຂົາຮູ້ວ່າຊີວິດນີ້ມັນສັ້ນຫຼາຍ. ພວກເຂົາບໍ່ພໍໃຈຫາກຊີວິດດຳເດີນໄປໂດຍບໍ່ ມີສິ່ງເຫຼົ່ານັ້ນເມື່ອພວກເຂົາຕາຍ.

ເພງສັນລະເສີນ 90 ໄດ້ສະແດງໃຫ້ເຫັນວ່າການເປັນຫ່ວງເປັນໄຍຂອງ ພຣະເຈົ້າທັງໝົດແມ່ນຢູ່ໃນຊວງຊີວິດທີ່ສັ້ນໆຂອງພວກເຮົາ ແລະ ພຣະອົງກໍຊົງ ເປັນເໝືອນດັ່ງທີ່ກຳບັງສຳລັບຄົນຂອງພຣະອົງ (ເພງສັນລະເສີນ 90:1, 2).

ເພງສັນລະເສີນ 90 ໄດ້ສອນພວກເຮົາເຊັ່ນກັນວ່າພຣະເຈົ້າຊົງໂກດ ຮ້າຍຕໍ່ຄວາມບາບ. ນັກກະວີເວົ້າວ່າ: “ບໍ່ມີຜູ້ໃດທີ່ຮູ້ຈັກການໂກດຮ້າຍອັນເຕັມຂະໜາດຂອງພຣະອົງຫຼາຍເທົ່າໄດ້” (ເພງສັນລະເສີນ 90:11). ບໍ່ມີໃຜຈະຮູ້ ແລະ ເຂົ້າໃຈເຖິງຄວາມໂກດຮ້າຍ ຂອງພຣະເຈົ້າຕໍ່ຄວາມບາບທັງໝົດໄດ້ ນັ້ນກໍເພາະວ່າພຣະອົງຊົງຢັບຍັ້ງຄວາມໂກດຮ້າຍຂອງພຣະອົງ ແລະ ໄດ້ສະ ແດງຄວາມເມດຕາຂອງພຣະອົງຫຼາຍກວ່າ ດັ່ງນັ້ນ,ພວກເຮົາຈຶ່ງມີຄວາມຫວັງ ພຣະເຈົ້າຊົງໄດ້ໃຫ້ໂອກາດແກ່ພວກເຮົາທີ່ຈະສາລະພາບບາບ ແລະ ຮູ້ສຶກເສຍ ໃຈກັບຄວາມບາບທີ່ໄດ້ເຮັດ ພວກເຮົາອາດຈະຕ້ອງເຂົ້າມາຫາພຣະອົງ ແລະ ທູນຂໍສະຕິປັນຍາຈາກພຣະອົງເພື່ອຈະໄດ້ມີຊີວິດອັນບໍລິສຸດ.