---
title: ການທົດສອບຂອງພຣະເຈົ້າ
date: 20/02/2024
---

`ອ່ານເພງສັນລະເສີນ 81:7, 8; ເພງສັນລະເສີນ 95:7–11; ແລະ ເພງສັນລະເສີນ 105:17–22. ຂໍ້ພຣະຄຳພີເຫຼົ່ານີ້ໄດ້ສອນຫຍັງແກ່ພວກເຮົາກ່ຽວກັບການທົບສອບຂອງພຣະ ເຈົ້າຕໍ່ພວກເຮົາ?`

ເມຣີບາເປັນສະຖານທີ່ຊົນຊາດອິສຣາເອນໄດ້ທົດສອບພຣະເຈົ້າ ພວກ ເຂົາບໍ່ໄດ້ໄວ້ວາງໃຈໃນຄຳສັນຍາຂອງພຣະເຈົ້າວ່າຈະເບິ່ງແຍງດູແລພວກເຂົາ (ອົບພະຍົບ 17:1–7; ເພງສັນລະເສີນ 95:8, 9). ເພງສັນລະເສີນ 81  ໃຫ້ເບິ່ງເລື່ອງທີ່ເກີດຂື້ນທີເມຣີບາໃນມຸມມອງໃໝ່ໆ ນັກກະວີທີ່ຂຽນເພງສັນລະ ເສີນ 81 ເວົ້າວ່າພຣະເຈົ້າໃຫ້ບົດທົດສອບແກ່ຊົນຊາດອິສຣາເອນທີ່ເມຣີບາ (ເພງສັນລະເສີນ 81:7). ເມື່ອຊົນຊາດອິສຣາເອນບໍ່ເຊື່ອຟັງ ແລະ ປະຕິເສດ ທີ່ຈະໄວ້ວາງໃຈໃນພຣະເຈົ້າ  (ເພງສັນລະເສີນ 81:11), ແລະ ເຂົາເຫຼົ່ານັ້ນກໍ ລົ້ມເຫຼວໃນການທົດສອບ.

ເພງສັນລະເສີນ 81 ໄດ້ສອນພວກເຮົາເຖິງສອງບົດຮຽນທີ່ສຳຄັນກ່ຽວກັບເມຣີບາ. ອັນທີໜຶ່ງ ຄົນຂອງພຣະອົງບໍ່ຄວນທີ່ຈະເຣັດຜິດຄຶກັນກັບບັນພະບຸລຸດຂອງພວກເຂົາ ຄົນຂອງພຣະອົງຄວນທີ່ຈະເຊື່ອຟັງ ແລະ ໄວ້ວາງໃຈໃນພຣະອົງ (ເພງສັນລະເສີນ 81:13). ອັນທີສອງ ພຣະເຈົ້າຊົງຊ່ວຍເຫຼືອພວກເຂົາຫຼັງຈາກ ທີ່ພວກເຂົາບໍ່ຜ່ານການທົດສອບຂອງພຣະອົງ (ເພງສັນລະເສີນ 81:7). ພຣະ ອົງຊົງພຣະເມດຕາແກ່ຄົນຂອງພຣະອົງໃນອະດີດ ແລະ ພຣະອົງກໍຈະຊົງເຮັດ ເຊັ່ນນັ້ນໃນອະນາຄົດ.

ເພງສັນລະເສີນ 105 ໄດ້ສະແດງໃຫ້ເຫັນວ່າພຣະເຈົ້າຊົງໃຊ້ເວວາທີ່ຍຸ້ງຍາກນັ້ນເປັນການທົດສອບ. ພຣະເຈົ້າຊົງທົດສອບໂຢເຊັບເພື່ອກຳຈັດຄວາມສົງໃສອອກຈາກຈິດໃຈຂອງລາວກ່ຽວກັບຄຳສັນຍາຂອງພຣະອົງ. ການທົດສອບນັ້ນຍັງເຮັດໃຫ້ຄວາມເຊື່ອຂອງ ໂຢເຊັບເຂັ້ມແຂງຂື້ນໃນພຣະອົງອີກ ໂຢເຊັບຮຽນຮູ້ທີ່ຈະໄວ້ວາງໃຈໃນການຊົງ ນຳຂອງພຣະເຈົ້າ (ປະຖົມມະການ 37:5–10; ເພງສັນລະເສີນ 105:19).