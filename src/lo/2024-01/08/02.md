---
title: ສຶກສາຖ້ອຍຄຳຂອງພຣະເຈົ້າຢ່າງຖີ່ຖ້ວນ
date: 18/02/2024
---

`ພວກເຮົາຈະປະຕິບັດຕາມກົດບັນຍັດຂອງພຣະເຈົ້າແນວໃດ? ພວກເຮົາຈະໄດ້ພຣະພອນຫຍັງຈາກການປະຕິບັດຕາມກົດບັນຍັດເຫຼົ່ານັ້ນ? ອ່ານເພງສັນລະເສີນ 119:1–16 ແລະ ຂໍ້ 161–168 ສຳລັບຄຳຕອບ.`

ຊີວິດແຫ່ງຄວາມເຊື່ອແມ່ນຫຍັງ? ຊີວິດແຫ່ງຄວາມເຊື່ອກໍຄືກັນກັບການເດີນທາງໄປກັບພຣະເຈົ້າໄປຕະຫຼອດຊີວິດ. ໃນການເດີນທາງຄັ້ງນີ້ເຮົາຈະຮັກສາກົດບັນຍັດຂອງພຣະເຈົ້າ (ເພງສັນລະເສີນ 119:1). ຄວາມຮັກຂອງພຣະອົງກໍຄືກັນກັບແສງສະຫວ່າງທີ່ເຍືອງທາງລະຫວ່າງການເດີນທາງຂອງເຮົາກັບພຣະອົງ (ເພງສັນລະເສີນ 89:15). ພວກເຮົາກໍສັນຍາກັບ ພຣະອົງວ່າຈະຮັບໃຊ ແລະ ເຊື່ອຟັງພຣະອົງດ້ວຍສຸດຈິດສຸດໃຈ (ເພງສັນລະເສີນ 119:1, 2, 10).

ເມື່ອພວກເຮົາປະຕິດບັດຕາມຄຳສັງສອນຂອງພຣະເຈົ້າ ພວກເຮົາຈະ ດຳລົງຊີວິດຢ່າງບໍລິສຸດ (ເພງສັນລະເສີນ119:1). ຊີວິດຂອງພວກເຮົາຈະເປັນ ດັ່ງກັບເຄື່ອງບູຊາທີ່ສົມບູນແບບແກ່ພຣະເຈົ້າ  (ອົບພະຍົບ 12:5). ພວກເຮົາ ຈະເປັນດັ່ງເຄື່ອງບູຊາທີ່ມີ “ຊີວິດ” (ໂຣມ 12:1). ພວກເຮົາຈະກຽດຊັງຄວາມ

ບາບ ເພາະຄວາມບາບເຮັດໃຫ້ຈິດໃຈສົກກະປົກ ແຕ່ຄວາມຮັກຂອງພຣະເຈົ້າ ຈະເຮັດໃຫ້ສະອາດໄດ້ ເມື່ອພວກເຮົາຖວາຍໂຕໃຫ້ພຣະເຈົ້າ ພວກເຮົາຈະເຮັດ ແຕ່ສິ່ງທີ່ພຣະເຈົ້າຊົມເຊີນຍິນດີ (ເພງສັນລະເສີນ 101:2, 6; ເພງສັນລະເສີນ 18:32).

`ພຣະເຢຊູໄດ້ສະແດງໃຫ້ເຫັນຊີວິດຂອງພຣະອົງວ່າຖ້ອຍຄຳຂອງພຣະ ເຈົ້າເປັນຖ້ອຍຄຳທີຊົງພະລັງ (ມັດທາຍ 4:1–11) ຄຳຕອບຂອງທ່ານໄດ້ບອກ ທ່ານຫຍັງກ່ຽວກັບເຫດຜົນທີ່ພວກເຮົາຄວນເຊື່ອຟັງກົດບັດຍັດຂອງພຣະເຈົ້າ?`