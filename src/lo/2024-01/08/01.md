---
title: ເຮັດແນວໃດຈຶ່ງຈະບໍລິສຸດ
date: 17/02/2024
---

### ຂໍ້ພຣະຄຳພີສຳລັບອາທິດນີ້
ເພງສັນລະເສີນ 119:1–16; ເພງສັນລະເສີນ 90; ເພງສັນລະເສີນ 81:7, 8;ເພງສັນລະເສີນ 141; ເພງສັນລະເສີນ 1:1–3.

> <p>ຂໍ້ຄວນຈຳ</p>
> “ຂໍໂຜດສັງສອນຂ້ານ້ອຍດ້ວຍວ່າຊີວິດນີ້ສັ້ນຫຼາຍ ເພື່ອວ່າພວກຂ້າ ນ້ອຍຈະເປັນຄົນສະຫຼາດ” (ເພງສັນລະເສີນ 90:12).

ດັ່ງທີ່ພວກເຮົາໄດ້ສຶກສາໃນອາທິດແລ້ວນີ້ ພຣະເຈົ້າສາມາດຍົກຄວາມຜິດບາບ ຂອງເຮົາໄດ້ນັ້ນກໍດ້ວຍພຣະເມດຕາຄຸນຂອງພຣະອົງ. ພຣະອົງສາມາດໃຫ້ຈິດ ໃຈໃໝ່ ແລະ ສາມາດເຮັດໃຫ້ເຮົາບໍລິສຸດໄດ້ ນັ້ນກໍເພາະພຣະເມດຕາ ຄຸນຂອງພຣະອົງເຊັ່ນດຽວກັນ.

ພຣະຄຳພີໄດ້ສອນເຮົາເຖິງວິທີການດຳລົງຊີວິດອັນບໍລິດ (ເພງສັນລະເສີນ 119:9).

ການສອນນີ້ລວມເຖິງການເຊື່ອຟັງກົດບັນຍັດຂອງພຣະເຈົ້າ. ເມື່ອພວກເຮົາຮັກ ສາພຣະບັນຍັດຂອງພຣະເຈົ້າ ພວກເຮົາຈະຢູ່ໃກ້ຊິດກັບພຣະອົງ ດັ່ງນັ້ນພຣະ ອົງຈຶ່ງຊົງເຕີມເຕັມຊີວິດຂອງເຮົາດ້ວຍພະພອນຂອງພຣະອົງ (ເພງສັນລະເສີນ 119:1, 2; ເພງສັນລະເສີນ 128). ຄຳສັນຍານີ້ເປັນຂ່າວດີຫຼາຍ.

ເມື່ອພຣະເຈົ້າຊົງສັນຍາວ່າຈະອວຍພອນພວກເຮົາ ແລ້ວຊີວິດຂອງ ພວກເຮົາໃນຖານະເປັນຄຣິສຕຽນຈະສະດວກສະບາຍຂື້ນນັບແຕ່ນັ້ນບໍ? ແນ່ນອນວ່າບໍ່ແມ່ນຄວາມຜິດບາບກໍມີພະລັງ (ເພງສັນລະເສີນ 141:2–4). ຖ້າພວກເຮົາບໍ່ລະມັດລະວັງຄວາມບາບກໍສາມາດແຍກເຮົາອອກຈາກພຣະ ເຈົ້າໄດ້. ພຣະເຈົ້າຈະໃຫ້ການທົດສອບເຮົາ ການທົບສອບ ແລະ ປັນຫາຈະມາຫາພວກເຮົາ ພຣະເຈົ້າຊົງອະນຸຍາດໃຫ້ສິ່ງຕ່າງໆເກີດຂື້ນເພື່ອ ທີ່ເຮົາຈະຮຽນຮູ້ການໃຊ້ຊີວິດໃຫ້ບໍລິສຸດຂື້ນ ພວກເຮົາຕ້ອງອະທິຖານ ແລະ ທູນຂໍຄວາມຊ່ວຍເຫຼືອຈາກພຣະເຈົ້າເພື່ອຈະໄດ້ຮູ້ວ່າເຮົາຈະມີຊີວິດໄດ້ດົນປານ

ໃດ ຫຼັງຈາກນັ້ນພວກເຮົາຈະເຕີບໂຕດ້ານສະຕິປັນຍາ (ເພງສັນບະເສີນ 90:12). ເມື່ອພວກເຮົາອະທິຖານ ພວກເຮົາກໍອະທິຖານເພື່ອສະແດງໃຫ້ເຫັນ ວ່າພວກເຮົາມີຊີວິດຢູ່ກໍດ້ວຍຄວາມເຊື່ອ ແລະ ການໄວ້ວາງໃຈໃນພຣະອົງ ຕະຫຼອດໄປ.