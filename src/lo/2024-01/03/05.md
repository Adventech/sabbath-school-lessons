---
title: ການລະນຶກເຖິງຄຳສັນຍາຂອງພຣະເຈົ້າ
date: 17/01/2024
---

ໃນພຣະຄຳດານີເອນ 7:9, 10, ພວກເຮົາອ່ານກ່ຽວກັບເວລາທີ່ພຣະ ອົງຈະຊົງພິພາກສາມະນຸດທັງ ຄົນເປັນ ແລະ ຄົນຕາຍ. ເປັນຫຍັງຄົນຂອງ ພຣະອົງຈຶ່ງສາມາດມີສັນຕິສຸກໄດ້ກັບພຣະເຈົ້າ ໃນຊ່ວງ ເວລານີ້? ອ່ານ ເພງ ສັນລະເສີນ 94:14 ແລະ ເພງສັນລະເສີນ 105:7–10 ເພື່ອຊອກຫາ ຄຳຕອບ. ຄົນຂອງພຣະເຈົ້າສາມາດໄວ້ວາງໃຈໃນພຣະເຈົ້າວ່າຈະຊ່ວຍພວກ ເຂົາໄດ້ເພາະວ່າພຣະ ເຈົ້າ “ຊົງປະ ທັບຢູ່ໃນກຸງເຢລູຊາເລັມ ແລະ ສະຖິດຢູ່ ເທິງພູເຂົາຊີໂອນ” (ເພງສັນລະເສີນ 76:1, 2). ດັ່ງນັ້ນ ພຣະອົງຊົງສະຖິດກັບ ຄົນຂອງພຣະອົງ ພຣະອົງຊົງມອບຄຳສັນຍາອັນເປັນນິລັນແກ່ເຂົາ (ເພງສັນ ລະເສີນ 94:14; ເພງສັນລະເສີນ105:8–10).

ໃນເພງສັນລະເສີນ 105 ພວກເຮົາໄດ້ອ່ານກ່ຽວກັບປະຫວັດສາດຂອງ ຄົນອິສຣາເອນ. ພຣະອົງຊົງ ຮັກສາຄຳສັນຍາຕໍ່ຄົນຂອງພຣະອົງ. ພຣະອົງຊົງ ເລືອກໂມເຊໃຫ້ເປັນຜູ້ນຳຄົນຂອງພຣະ ອົງອອກຈາກປະ ເທດອີຢິບ. ພຣະເຈົ້າຊົງໃຫ້ຄຳດິນແດນແຫ່ງພັນທະສັນຍາແກ່ຄົນຂອງພຣະອົງ (ເພງສັນ ລະເສີນ105:11,44). ພຣະອົງຊົງປົກປ້ອງຄົນຂອງພຣະອົງ (ເພງສັນລະເສີນ 105:12–15). ພຣະເຈົ້າຊົງຈົດຈຳຄຳສັນຍາຂອງພຣະອົງ ພຣະອົງຊົງເຮັດ ຫຼາຍກວ່າຄິດ ພຣະອົງຊົງດຳເນີນ ການພຣະອົງຊົງຊ່ວຍຄົນຂອງພຣະອົງ (ປະ ຖົມມະການ 8:1; 1 ຊາມູເອນ 1:19; ເພງສັນລະເສີນ 98:3; ເພງສັນລະ ເສີນ 105:42–44). ຄົນຂອງພຣະເຈົ້າຈົດຈຳພຣະອົງໄດ້ຢ່າງໃດ? ໂດຍການ ຖວາຍກຽດແດ່ ພຣະອົງ.

`ເຫດໃດຄຳໝັ້ນສັນຍາທີ່ພຣະເຈົ້າໄດ້ເຮັດກັບຄົນອິສຣາເອນຈຶ່ງເປັນຄຳໝັ້ນສັນສາທີ່ເຮັດຕໍ່ ພວກເຮົາເຊັ່ນກັນ?`

`ພຣະເຢຊູປະທານສິ່ງໃດເພື່ອຊ່ວຍເຮົາຕອບຄຳຖາມ? ອ່ານຄາລາເຕີຍ3:26–29.`