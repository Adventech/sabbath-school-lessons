---
title: ການລໍຖ້າພຣະເຈົ້າ
date: 23/03/2024
---

### ຂໍ້ພຣະຄຳພີສຳລັບອາທິດນີ້
ເພງສັນລະເສີນ 27:14; ເພງສັນລະເສີນ 131; ເພງສັນລະເສີນ 126; ເພງສັນລະເສີນ 92; ເພງສັນລະເສີນ 5:3; 2 ເປໂຕ 1:19; ພຣະນິມິດ 22:16.

> <p>ຂໍ້ຄວນຈຳ</p>
> “ຈົ່ງໄວ້ວາງໃຈ ແລະ ມີຄວາມເຊື່ອໃນພຣະເຈົ້າຢາເວ ຈົ່ງເຂັ້ມແຂງ ແລະ ຢ່າໝົດຫວັງໃນພຣະເຈົ້າຢາເວຈັກເທື່ອ” (ເພງສັນລະເສີນ 27:14).

ພວກເຮົາຢູ່ໃນອາທິດສຸດທ້າຍຂອງການສຶກສາພຣະຄຳເພງສັນລະເສີນຂອງໄຕມາດນີ້ແລ້ວ ພວກເຮົາໄດ້ຮຽນຮູ້ຫຼາຍສິ່ງຫຼາຍຢ່າງກ່ຽວກັບກະສັດ ແລະ ຜູ້ພິ ພາກສາຂອງພວກເຮົາ. ພຣະອົງຊົງເປັນພຣະຜູ້ສ້າງເຮົາມາ. ພຣະອົງຊົງຊ່ວຍ ເຮົາໃຫ້ພົ້ນບາບ. ພຣະອົງຊົງອະໄພບາບຂອງພວກເຮົາ ດັ່ງນັ້ນຈິດໃຈຂອງ ພວກເຮົາຈຶ່ງເຕັມໄປດ້ວຍຄວາມຫວັງໃນການລໍຖ້າການສະເດັດມາຂອງພຣະເຢຊູຄຣິສ. ຫົວຂໍ້ສຸດທ້າຍທີ່ພວກເຮົາຈະຮຽນໃນພຣະຄຳເພງສັນລະເສີນກໍຄືການ ລໍຖ້າອົງພຣະຜູ້ເປັນເຈົ້າ.

ການລໍຖ້າອົງພຣະຜູ້ເປັນເຈົ້າໝາຍຄວາມວ່າແນວໃດ? ການລໍຖ້າພຣະເຈົ້າໝາຍຄວາມວ່າເຮົາພຽງແຕ່ນັ່ງລໍຖ້າໂດຍບໍ່ເຮັດຫຍັງບໍ? ແນ່ນອນວ່າບໍ່ແມ່ນແນວນັ້ນ ເຮົາເຮັດຫຼາຍສິ່ງຫຼາຍຢ່າງໃນການລໍຖ້າພຣະອົງ ການລໍຖ້າຈະສະແດງໃຫ້ເຫັນເຖິງຄວາມເຊື່ອ ແລະ ການໄວ້ວາງໃຈຂອງເຮົາຕໍ່ ພຣະເຈົ້າ. ເມື່ອພວກເຮົາລໍຖ້າພຣະເຈົ້າ ຈິດໃຈຂອງພວກເຮົາກໍຈະເຕັມໄປດ້ວຍ ສັນຕິສຸກ ແລະ ຄວາມຫວັງ ເຖິງຈະເປັນເວລາທີ່ຂັບຂັນກໍຕາມ. ດັ່ງນັ້ນນັກກະ ວີຈຶ່ງໄດ້ເວົ້າວ່າ “ນໍ້າຕາອາດໄຫຼຫຼັ່ງໃນເວລາກາງຄືນ ແຕ່ຄວາມຊົມຊື່ນຍິນດີກໍມີ ມາໃນຍາມເຊົ້າ.” (ເພງສັນລະເສີນ 30:5) ແລະ “ທຸກໆເຊົ້າໂຜດເຕືອນເຖິງ ຄວາມຮັກອັນໝັ້ນຄົງເພາະຂ້ານ້ອຍໄວ້ວາງໃຈໃນພຣະອົງແລ້ວ ຄຳພາວັນນາ ອະທິຖານຂອງຂ້ານ້ອຍກໍຂື້ນໄປຮອດພຣະອົງ ໂຜດນຳທາງແກ່ຂ້ານ້ອຍເພື່ອ ກ້າວເດີນໄປດ້ວຍ” (ເພງສັນລະເສີນ 143:8).