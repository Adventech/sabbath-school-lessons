---
title: ການລໍຖ້າພຣະເຈົ້າ
date: 24/03/2024
---

`ອ່ານ ເພງສັນລະເສີນ 27:14; ພງສັນລະເສີນ 37:7, 9, 34; ພງສັນລະເສີນ 39:7; ພງສັນລະເສີນ 40:1; ພງສັນລະເສີນ 69:6; ຄາລາເຕີຍ 5:5; ແລະ ໂຣມ 8:18–25. ຂໍ້ພຣະຄຳພີເຫຼົ່ານີ້ໄດ້ຂໍ້ໃຫ້ຄົນຂອງພຣະເຈົ້າເຮັດຫຍັງ?`

ບໍ່ມີໃຜມັກການລໍຖ້າ ການລໍຖ້າອາດເຮັດໃຫ້ເຮົາເປັນໂລກຄ້ຽດໄດ້ ບາງ ຄັ້ງເຮົາທຸກຄົນກໍຕ້ອງລໍຖ້າບາງສິ່ງບາງຢ່າງ ເຊັ່ນວ່າການເຂົ້າແຖວລໍຖ້າໃນຮ້ານ ຫຼື ບາງຄັ້ງເຮົາກໍຕ້ອງລໍຖ້າທ່ານໝໍມາລາຍງານຜົນກວດສຸຂະພາບຂອງເຮົາ. ພວກເຮົາກໍບໍ່ມັກທີ່ຈະຕ້ອງລໍຖ້າ ແມ່ນບໍ?

ແລ້ວການລໍຖ້າພຣະເຈົ້າເດ້? ພຣະຄຳເພງສັນລະເສີນໄດ້ເວົ້າກ່ຽວກັບການລໍຖ້າອົງພຣະຜູ້ເປັນເຈົ້າ ແລະພຣະ ຄຳພີທັງໝົດກໍໄດ້ເວົ້າເລື່ອງນີ້ເຊັ່ນກັນ. ແລ້ວແມ່ນຫຍັງຄືເຄັດລັບຂອງການລໍຖ້າ ພຣະເຈົ້າ? ພວກເຮົາຕ້ອງບໍ່ປະຖິ້ມຄວາມຫວັງ ບໍ່ຕ້ອງຢ້ານວ່າພຣະອົງຈະບໍ່ຮັກ ສາຄຳສັນຍາ ຫຼື ຢູ່ຄຽງຂ້າງເຮົາ ເມື່ອພວກເຮົາລໍຖ້າອົງພຣະຜູ້ເປັນເຈົ້າພວກ ເຮົາຕ້ອງຮູ້ວ່າເຮົາສາມາດໄວ້ວາງໃຈໃນພຣະອົງເພື່ອແກ້ບັນຫາຂອງເຮົາເຮົາ ຕ້ອງເຊື່ອວ່າພຣະອົງຈະຊົງຫາທາງອອກທີ່ດີທີ່ສຸດໃຫ້ເຮົາ.

ການລໍຖ້າພຣະອົງມັນຫຼາຍກວ່າການຕ້ອງການໃຫ້ພຣະອົງເຮັດສິ່ງໃດ ໜຶ່ງເພື່ອເຮົາ ການລໍຖ້າພຣະອົງກໍຄືການຈະຊ່ອງໜ້າກັບພຣະອົງເອງ ພວກເຮົາ ຕ້ອງການພຣະອົງເອງ ແລະ ບໍ່ແມ່ນພຽງແຕ່ຄຳໝັ້ນສັນຍາຂອງພຣະອົງ. ການລໍຖ້າພຣະເຈົ້າປຽບເໝືອນຊາຍຄົນໜຶ່ງທີ່ຫິວກະຫາຍນໍ້າຢູ່ກາງທະເລຊາຍທີ່ແຫ້ງແລ້ງ (ເພງສັນລະເສີນ 63:1). ນັກກະວີກໍເຊັ່ນກັນ ເຂົາໄດ້ລໍຖ້າພຣະພອນຂອງອົງພຣະຜູ້ເປັນເຈົ້າ.