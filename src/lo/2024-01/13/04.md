---
title: 'ການນຳພຶດຜົນ ຜົນລະປູກເຂົ້າມາ'
date: 26/03/2024
---

`ແມ່ນຫຍັງທີ່ໃຫ້ຄວາມຫວັງ ແລະ ກຳລັງໃຫ້ແກ່ຄົນຂອງພຣະເຈົ້າ? ອ່ານ ເພງສັນລະເສີນ 126 ເພື່ອຊອກຫາຄຳຕອບ. ກົດອັນໃດທີ່ເຮົາໄດ້ຮຽນຮູ້ ໃນບົດກອນບົດນີ້? ແລ້ວເຮົາຈະນຳເອົາໄປປະຕິບັດໃນຊີວິດຈິງແນວໃດ?`

ນັກຂຽນພຣະຄຳພີໄດ້ໃຊ້ຄຳວ່າ “ເກັບກ່ຽວ” ເພື່ອໃຫ້ເຫັນພາບເພື່ອສອນໃຫ້ຊົນຊາດອິສຣາເອນກ່ຽວກັບຄວາມຈິງໃນພຣະຄຳພີ. ຜູ້ຄົນໄດ້ເຮັດວຽກຢ່າງໜັກໜ່ວງໃນການໄຖດິນ, ວ່ານພືດ, ສວນໝາກໄມ້ ແລະ ສວນອາງຸ່ນຂອງເຂົາ. ເມື່ອຮອກເວລາເກັບກ່ຽວຜູ້ຄົນຕ່າງກໍຊົມຊື່ນຍິນດີ ໃນຜົນລະປູກທີ່ອຸດົມສົມບູນນັ້ນ. ໃນທຳນອງດຽວກັນຄົນຂອງພຣະເຈົ້າເຮັດ ວຽກຢ່າງໜັກໜ່ວງເພື່ອລາຊາອານາຈັກສະຫວັນຂອງພຣະເຈົ້າ. ການທົນທຸກ ທໍລະມານ ແລະ ຄວາມທຸກຍາກລຳບາກຂອງພວກເຂົາຈະສິ້ນສຸດລົງພວກ ເຂົາຈະໄດ້ຮັບມຸງກຸດແຫ່ງຊີວິດໃນວັນສຸດທ້າຍ ຫຼັງຈາກນັ້ນຈິດໃຈຂອງພວກ ເຂົາກໍຈະເຕັມໄປດ້ວຍຄວາມຊົມຊື່ນຍິນດີ.

ການສະເດັດກັບມາຄັ້ງທີ່ສອງຂອງພຣະເຢຊູກໍປຽບເໝືອນການເກັບກ່ຽວອັນຍິ່ງໃຫຍ່ ຫຼັງຈາກການເກັບກ່ຽວຈົບສິ້ນແລ້ວ ພຣະອົງກໍຈະຊົງສ້າງອານາຈັກ ອັນເປັນນິດ ໄວ້ເທິງໂລກນີ້ (ອາ3ມດ 9:13–15;ມັດທາຍ 9:37).ແຕ່ພວກເຮົາ ຈະຕ້ອງຖ້າຈົນເຖິງເວລານັ້ນມາຮອດ ເໜືອນດັ່ງທີ່ເຮົາລໍຖ້າຜົນລະປູກຂອງເຮົາ ພວກເຮົາຈະຕ້ອງລໍຖ້າໃຫ້ສິ່ງອັດສະຈັນຕ່າງເກີດຂື້ນກ່ອນ ເພາະສິ່ງທີ່ພວກເຮົາ ເຮັດທັງໝົດໃນຕອນນີ້ແມ່ນເພື່ອພຣະເຈົ້າ.