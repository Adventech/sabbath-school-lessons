---
title: ຂໍຊົງລະບາຍຄວາມໂກດຮ້າຍຂອງພຣະອົງດ້ວຍເຖີດ
date: 07/02/2024
---

`ອ່ານເພງສັນລະເສີນ 58:6–8; ເພງສັນລະເສີນ 69:22–28; ເພງສັນລະເສີນ 83:9–17; ເພງສັນລະເສີນ 94:1, 2; ແລະ ເພງສັນລະເສີນ 137:7–9 ແລະ ຫຼັງຈາກນັ້ນ ຈົ່ງຕອບ ຄຳຖາມຫຼຸ່ມນີ້. ນັກກະວີໂກດຮ້າຍເລື່ອງຫຍັງ? ແລ້ວໃຜໃນບົດກອນເຫຼົ່ານີ້ເປັນຜູ້ລ້າງແຄ້ນຄວາມ ຊົ່ວຮ້າຍ?`

ບາງບົດກອນໃນພຣະຄຳເພງສັນລະເສີນໄດ້ທູນຂໍໃຫ້ພຣະເຈົ້າຊົງລົງໂທດຜູ້ຄົນ ແລະ ບັນດາອານາ ຈັກທີ່ຕ້ອງການທຳລາຍຊົນຊາດອິສຣາເອນ ຫຼື ຜູ້ທີ່ທຳລາຍພວກເຂົາໃນອະດີດ. ພວກເຮົາອາດບໍ່ເຂົ້າໃຈວ່າເປັນຫຍັງບັນດາ ນັກກະວີຈຶ່ງໂກດຮ້າຍຫຼາຍປານນີ້ ພວກເຮົາໄດ້ຖືກສອນໃຫ້ຮັກສັດຕູຂອງເຮົາ ດັ່ງນັ້ນພວກເຮົາອາດຈະຮູ້ສຶກວ່າພາສາທີ່ໄດ້ຂຽນລົງໃນບົດກອນນັ້ນບໍ່ສອດຄ່ອງກັບກົດບັນຍັດໃນພຣະຄຳພີນັ້ນກໍຄືຈົ່ງຮັກສັດຕູຂອງທ່ານ (ມັດທາຍ 5:44).ແຕ່

ຄວາມໂກດຮ້າຍຂອງນັກກະວີໄດ້ສະແດງໃຫ້ເຫັນວ່າມີຫຍັງທີ່ຢູ່ໃນໃຈຂອງເຂົາ ຄວາມໂກດຮ້າຍຂອງເຂົາສະແດງໃຫ້ເຫັນວ່າເຂົາໃສ່ໃຈກັບສິ່ງທີ່ເກີດຂື້ນກັບ ຜູ້ຄົນ ແລະ ກໍຍັງສະແດງໃຫ້ເຫັນວ່າເຂົາເອົາໃຈໃສ່ກັບກົດບັນຍັດຂອງພຣະ ເຈົ້າ ແລະ ກຽດຊັງຄວາມບາບ. ພຣະເຈົ້າຊົງຮູ້ທຸກໆຄວາມຍາກລຳບາກທີ່ ບັນດາລູກໆຂອງພຣະອົງໄດ້ປະເຊີນ “ຄວາມຕາຍແຫ່ງໄພ່ພົນຂອງພຣະເຈົ້າ ເປັນສິ່ງປະເສີດໃນສາຍພຣະເນດຂອງ ພຣະເຈົ້າຢາເວ” (ເພງສັນລະເສີນ 116:15). ນັກກະວີໃນພຣະຄຳເພງສັນລະເສີນໄດ້ໃຫ້ຜູ້ຄົນທີ່ ທົນທຸກລຳບາກໄດ້ຮູ້ວ່າພຣະເຈົ້າເຫັນທຸກໆຄວາມເຈັບປວດຂອງເຂົາ ແລະ ພຣະອົງຈະຊົງໂທດ ຄົນທີ່ທຳຮ້າຍລູກໆຂອງພຣະອົງ.