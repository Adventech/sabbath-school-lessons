---
title: ບົດຮຽນຈາກອະດີດ
date: 02/03/2024
---

### ຂໍ້ພຣະຄຳພີສຳລັບອາທິດນີ້
ເພງສັນລະເສີນ 78; ເພງສັນລະເສີນ 105; ຄາລາເຕຍ 3:29; ເພງສັນລະເສີນ 106; ເພງສັນລະເສີນ 80; ຈົດເຊັນບັນຊີ 6:22–27; Psalm 135.

> <p>ຂໍ້ຄວນຈຳ</p>
> “ເປັນສິ່ງທີ່ພວກເຮົາໄດ້ຮູ້ ແລະ ໄດ້ເຫັນ ຄືເລື່ອງລາວທີ່ພໍ່ພວກເຮົາ ໄດ້ບອກໄວ້ນັ້ນ ພວກເຮົາຈະບໍ່ອຳໄວ້ຈາກລູກໆຂອງພວກເຮົາ ຈົ່ງບອກເຊື້ອ ສາຍທີ່ເກີດພາຍຫຼັງນັ້ນເຖິງລິດທານຸພາບ ແລະ ສິ່ງຍິ່ງໃຫຍ່ທັງຫຼາຍ ຕະຫຼອດ ທັງສິ່ງອັດສະຈັນທີ່ພຣະເຈົ້າຢາເວກະທຳນັ້ນ”  (ເພງສັນລະເສີນ 78:3, 4).

ພຣະຄຳເພງສັນລະເສີນເຕັມໄປດ້ວຍບົດກອນທີ່ສັນລະເສີນພຣະເຈົ້າ ແລະ ສິ່ງອັດສະຈັນອັນຍິ່ງໃຫຍ່ຂອງພຣະອົງ. ບົດກອນໄດ້ເວົ້າເຖິງອະດີດຂອງຊົນ ຊາດອິສຣາເອນ ບົດກອນເຫຼົ່ານີ້ໄດ້ສອນກ່ຽວກັບສິ່ງທີ່ພຣະເຈົ້າເຮັດໃນອະດີດ ເພື່ອຊ່ວຍເຫຼືອຄົນອິສຣາເອນ. ບົດກອນເຫຼົ່ານີ້ມີຊື່ວ່າ ບົດກອນປະຫວັດສາດ. ບາງບົດກໍໄດ້ສອນຄົນຂອງພຣະເຈົ້າໃຫ້ຮຽນຮູ້ຈາກປະຫວັດສາດທີ່ບັນພະບຸລຸກ ຂອງພວກເຂົາໄດ້ເຮັດ. ບາງບົດກອນກໍແມ່ນເພງສັນລະເສີນ ບົດເພງເຫຼົ່ານີ້ເວົ້າ ກ່ຽວກັບສິ່ງມະຫັດສະຈັນທີ່ພຣະເຈົ້າໄດ້ເຮັດແກ່ຄົນຂອງພຣະອົງເພື່ອເຮັດໃຫ້ ຄວາມເຊື່ອຂອງພວກເຂົາເຂັ້ມແຂງ.

ປະຫວັດສາດກ່ຽວກັບຊົນຊາດອິສຣາເອນໃນພຣະຄຳພີກໍເປັນປະຫວັດສາດກ່ຽວກັບເລື່ອງຝ່າຍຈິດວິນຍານ ພວກເຮົາຕ້ອງຮຽນຮູ້ຈາກອະດີດ ໃນຖານະ ຄົນຂອງພຮະເຈົ້າ ພວກເຮົາເປັນພາກສ່ວນໜຶ່ງໃນແຜນການເຮັດສົງຄາມລະ ຫວ່າງຄວາມດີກັບຄວາມຊົ່ວ ເໜືອດັງຊົນຊາດອິສຣາເອນໄດ້ເຮັດໃນອະດີດ.