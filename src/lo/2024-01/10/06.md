---
title: ພຣະເຈົ້າຊົງຄວບຄຸມປະຫວັດສາດ
date: 07/03/2024
---

`ອ່ານ ເພງສັນລະເສີນ 135 ເພງສັນລະເສີນ 135 ໄດ້ເວົ້າຫຍັງແນ່ກ່ຽວກັບອະດີດ? ບົດຮຽນອັນໃດທີ່ພວກເຮົາໄດ້ຮຽນຮູ້ຈາກສິ່ງເຫຼົ່ານັ້ນ?`

ເພງສັນລະເສີນ 135 ໄດ້ເວົ້າກ່ຽວກັບພຣະເຈົ້າຈະຊົງພິພາກສາຄົນຂອງພຣະອົງ. ໃນທຳນອງດຽວກັນ ພຣະອົງກໍຈະຊົງສະແດງພຣະເມດາຄຸນແກ່ເຂົາດ້ວຍ (ເພງສັນລະເສີນ 135:14).  ໃນຖານະທີ່ເປັນຜູ້ພິພາກສາ ພຣະອົງຈະຊົງຊ່ວຍເຫຼືອຄົນທີ່ຍາກ ຈົນ ແລະ ຂັດສົນ (ເພງສັນລະເສີນ 9:4; ເພງສັນລະເສີນ 7:8; ເພງສັນລະເສີນ 54:1). ພຣະອົງຈະຊົງຊ່ວຍເຫຼືອພວກເຂົາ (ພຣະບັນຍັດສອງ 32:36). ເພງສັນລະເສີນ 135 ໄດ້ຊ່ວຍພວກເຂົາໃຫ້ໄວ້ວາງໃຈໃນພຣະເຈົ້າ ແລະ ຄຳສັນຍາຂອງພຣະອົງ.

ນັກກະວີໄດ້ປຽບທຽບພຣະເຈົ້າກັບເທບພະເຈົ້າຕ່າງໆ ເທບພະເຈົ້າເຫຼົ່ານັ້ນທຽບກັບພຣະເຈົ້າບໍ່ໄດ້ເລີຍ. ພວກມັນບໍ່ມີອຳນາດ ແຕ່ພຣະເຈົ້າຊົງຄວບຄຸມທຸກສິ່ງຢາງໃນໂລກນີ້ (ເພງສັນລະເສີນ 135:15–18). ເພງສັນລະເສີນ 135 ໄດ້ຊ່ວຍພວກເຮົາໃຫ້ເຂົ້າໃຈວ່າພວກເຮົາຄວນທີ່ຈະສັນລະເສີນພຣະເຈົ້າເພາະພຣະອົງເປັນພຣະເຈົ້າອົງດຽງທີ່ສ້າງມະນຸດ ແລະ ພຣະອົງຊົງເປັນພຣະຜູ້ຊ່ວຍໃຫ້ລອດ. ບໍ່ມີໃຜທີ່ຈະຍິ່ງໃຫຍ່ເໝືອນພຣະເຈົ້າ ພຣະອົງຊົງຄວບຄຸມໂລກນີ້ ແລະ ປະຫວັດສາດຂອງມະນຸດ. ດັ່ງນັ້ນຄົນຂອງພຣະອົງຕ້ອງໄວ້ວາງໃຈໃນພຣະອົງ ແລະ ນະມັສການພຣະອົງເທົ່ານັ້ນ. ເພາະພຣະເຢຊູຄຣິສເປັນຜູ້ທີ່ສ້າງມະນຸດ ແລະ ເປັນພຣະຜູ້ຊ່ວຍໃຫ້ລອດ ສະນັ້ນພຣະອົງພຽງຜູ້ດຽວທີ່ເຮົາຄວນຈະສັນລະເສີນ. ຖ້າພວກເຮົານະມັສການພະອົງອື່ນ ພວກເຮົາກໍມີຄວາມຜິດໃນຖານະມີພະເຈົ້າອົງອື່ນນອກຈາກພຣະເຈົ້າ.

`ເປັນຫຍັງມັນຈຶ່ງເປັນເລື່ອງງ່າຍທີ່ຈະນະມັສການພະທຽມເທັດ? ເຮົາຈະໝັ້ນໃຈແນວໃດວ່າພວກເຮົາຈະບໍ່ມີພຣະເຈົ້າທຽມເທັດໃນຊີວິດຂອງເຮົາ?`