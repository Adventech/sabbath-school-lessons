---
title: ການສາລະພາບບາບຂອງເຮົາຕໍ່ພຣະເຈົ້າ
date: 05/03/2024
---

`ອ່ານ ເພງສັນລະເສີນ 106 ບົດກອນນີ້ໄດ້ເວົ້າຫຍັງແນ່ກ່ຽວກັບອະດີດຂອງຄົນອິສຣາເອນ? ສິ່ງເຫຼົ່ານີ້ໄດ້ສອຍບົດຮຽນຫຍັງແນ່ແກ່ພວກເຮົາ?`

ເພງສັນລະເສີນ 106 ໄດ້ເວົ້າເຖິງປະສົບການທີ່ສຳຄັນກ່ຽວກັບປະຫວັດສາດຂອງຊົນຊາດອິສຣາເອນ. ປະສົບການເຫຼົ່ານີ້ໄດ້ປະກອບດ້ວຍຊົນຊາດອິສຣາເອນໄດ້ອອກຈາກປະເທດເອຢິບ, ໄດ້ເດີນທາງຂ້າມທະເລຊາຍ ແລະ ໄດ້ໄປອາໃສຢູ່ທີ່ດິນແດນທີ່ພຣະເຈົ້າ ຊົງສັນຍາ. ເພງສັນລະເສີນ 106 ໄດ້ເວົ້າເຖິງຄວາມຜິດຜິດບາບທີ່ບໍ່ໜ້າຈະ ໄດ້ຮັບການອະໄພທີ່ພວກເຂົາໄດ້ເຮັດ ພຣະອົງໄດ້ລົງໂທດພວກເຂົາທີ່ເຮັດບາບ ພຣະອົງໄດ້ອະນຸຍາດໃຫ້ພວກເຂົາໄປເປັນຊະເລີຍເສິກໃນກຸງບາບີໂລນ. ດັ່ງນັ້ນ ພວກເຮົາຈຶ່ງເຊື່ອວ່າ ເພງສັນລະເສີນ 106 ໄດ້ບັນທຶກໃນຊວງເວລາທີ່ຊົນຊາດ ອິສຣາເອນໄດ້ຖືກຈອງຈຳໃນກຸງບາບີໂລນ ຫຼື ຫຼັງຈາກທີ່ພວກເຂົາກັບມາສູ່ບ້ານ ເກີດເມືອງນອນຂອງເຂົາເອງ.

ເພງສັນລະເສີນ 106 ນັກກະວີໄດ້ບອກຄົນຂອງພຣະເຈົ້າກ່ຽວກັບອະດີດ ແລະ ບົດຮຽນທີ່ພວກເຂົາ ຄວນຮຽນຈາກອະດີດ.

ເມື່ອຜູ້ຄົນເຫຼົ່ານີ້ໄດ້ລະນຶກເຖິງອະດີດ ພວກເຂົາກໍພາກັນສາລະພາບ ບາບຕໍ່ພຣະເຈົ້າ. ພຣະອົງຊົງອົດທົນຕໍ່ພວກເຂົາ ພຣະອົງຊົງສະແດງພຣະ ເມດຕາຄຸນຂອງພຣະອົງ ແລະ ຊ່ວຍເຫຼືອພວກເຂົາ.

ເພງສັນລະເສີນ 106 ເປັນຂ່າວດີ ໃນທີ່ສຸດທ້າຍຄວາມຮັກຂອງ ພຣະເຈົ້າໄດ້ຮັບໄຊຊະນະສະເໝີ  (ເພງສັນລະເສີນ 106:8–10, 30, 43–46). ຄວາມບາບບໍ່ຄູ່ຄວນກັບພຣະເຈົ້າ ຫຼື ກັບລິດເດດອຳນາດຂອງພຣະອົງ.