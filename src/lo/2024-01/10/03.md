---
title: ການຈົດຈຳປະຫວັດສາດ
date: 04/03/2024
---

`ອ່ານເພງສັນລະເສີນ 105 ໄດ້ເວົ້າເຖິງຊວງເວລາໃດໃນປະຫວັດສາດ? ບົດຮຽນຫຍັງທີ່ເຮົາໄດ້ຮຽນຮູ້ຈາກປະສົບການອັນນີ້?`

ເພງສັນລະເສີນ 105 ໄດ້ເວົ້າກ່ຽວກັບຄຳສັນຍາຂອງພຣະເຈົ້າພຣະ ເຈົ້າສັນຍາທີ່ຈະໃຫ້ດິນແດນໃຫ້ອັບບຣາແຮມ ແລະ ເຊື້ອສາຍຂອງລາວໃນ ອະນາຄົດ. ພຣະອົງກໍຊົງເຮັດຄຳສັນຍາອັນດຽວກັນແກ່ເອຊາກ ແລະ ຍາໂຄບ ຕໍ່ມາພຣະອົງກໍໄດ້ຮັກສາຄຳສັນຍານັ້ນແກ່ໂຊເຊັບ, ໂມເຊ, ອາໂຣນ ແລະ ໂຍຊວຍ. ພຣະອົງຊົງມອບດິນແດນການາອານໃຫ້ພວກເຂົາ. ເພງສັນລະເສີນ 105 ໄດ້ໃຫ້ຄວາມຫວັງແກ່ຜູ້ທີ່ໄວ້ວາງໃຈໃນພຣະອົງທຸກຍຸກສະໄໝ. ພັນທະກິດອັນມະຫັດສະຈັນຂອງພຣະອົງໄດ້ຊ່ວຍໃຫ້ພວກເຮົາເຂົ້າໃຈວ່າຄວາມຮັກຂອງພຣະເຈົ້າທີ່ມີຕໍ່ເຮົາບໍ່ເຄີຍປ່ຽນແປງ. ດັ່ງນັ້ນ ພວກເຮົາສາມາດໄວ້ວາງ ໃຈໃນຄວາມຮັກຂອງພຣະເຈົ້າຕະຫຼອດໄປ (ເພງສັນລະເສີນ 105:1–5, 7, 8).

ເພງສັນລະເສີນ 105 ໄດ້ສະແດງການອັດສະຈັນທຸກຢ່າງທີ່ພຣະເຈົ້າໄດ້ຊົງເຮັດໃນອະດີດເພື່ອຊ່ວຍຄົນຂອງພຣະອົງ.

ໃນເພງສັນລະເສີນ 105 ພວກເຮົາໄດ້ຮຽນກ່ຽວກັບອະດີດຂອງຄົນອິສຣາເອນ ຂອງບັນພະບຸລຸດລຸ້ນແລກຂອງພວກເຮົາ: ອັບບຣາແຮມ, ອີຊາກ, ຍາໂຄບ ແລະ ບັນດາຜູ້ນຳອາວຸດໂສ. ຜູ້ນຳເຫຼົ່ານີ້ມີຄວາມອົດທົນຫຼາຍໃນເວລາທີ່ພົບກັບ ຄວາມຍຸ້ງຍາກ. ພວກເຂົາເຊື່ອຟັງພຣະເຈົ້າ ແລະ ພຣະອົງກໍຊົງອວຍພອນເຂົາ ເປັນລາງວັນ. ດັ່ງນັ້ນ ເພງສັນລະເສີນ 105 ຈຶ່ງໄດ້ເຊີນຊວນພວກເຮົາໃຫ້ປະ ຕິບັດຕາມຕົວຢ່າງຂອງບັນພະບຸລຸດຂອງເຮົາ. ພວກເຮົາຕ້ອງມີຄວາມເຊື່ອ ແລະ ຄວາມໄວ້ວາງໃຈໃນພຣະເຈົ້າ. ພວກເຮົາຕ້ອງລໍຖ້າພຣະອົງມາຊ່ວຍເຫຼືອ ເທົ່ານັ້ນ.