---
title: ພຣະອົງຊົງເຫັນທຸກສ່ວນຂອງຮ່າງກາຍຕັ້ງແຕ່ຢູ່ໃນທ້ອງແມ່ຂອງຂ້າພຣະອົງ
date: 21/01/2024
---

`ອ່ານເພງສັນລະເສີນ 139:1–18. ບົດກອນນີ້ໄດ້ສະແດງເຖິງລິດເດດອຳນາດຂອງພຣະເຈົ້າແນວໃດ (ຂໍ້ 1–6)? ແນ່ນອນວ່າເພງສັນລະເສີນ 139 ສະແດງໃຫ້ເຫັນວ່າພຣະເຈົ້າຊົງມະຫິດທິລິດ ແລະ ຍິ່ງໃຫຍ່ພໍທີ່ຈະຊ່ວຍພວກເຮົາໃຫ້ພົ້ນຄວາມຈິງໃນຂໍ້ພຣະຄຳພີນີ້ໄດ້ສອນ ຫຍັງພວກເຮົາກ່ຽວກັບພຣະເຈົ້າ ແລະ ຄຳສັນຍາຂອງພຣະອົງ?`

ທ່ານເຄີຍຢາກຊ່ວຍຄົນໃດໜຶ່ງແຕ່ບໍ່ຮູ້ວ່າຈະຊ່ວຍແບບໃດບໍ? ຫຼື ບາງ ຄົນພະຍາຍາມທີ່ຈະຊ່ວຍ ທ່ານ ແຕ່ຄົນທີ່ຢາກຊ່ວຍທ່ານສຳພັດບໍຮູ້ວ່າທ່ານ ຕ້ອງການສິ່ງໃດ. ພວກເຮົາຮູ້ສິ່ງທີ່ກຳລັງເກີດຂື້ນ ອ້ອມໂຕເຮົາໃນຕອນນີ້

ດັ່ງນັ້ນ ພຣະເຈົ້າຈຶ່ງຮູ້ວິທີທີ່ດີທີ່ສຸດສະເໝີທີ່ຈະຊ່ວຍພວກເຮົາ ເຫດສະນັ້ນ ພວກເຮົາຈຶ່ງສາມາດທີ່ຈະໄວ້ວາງໃຈຄຳສັນຍາທີ່ຈະຊ່ວຍເຫຼືອ ແລະ ຈະຊ່ວຍ ເຮົາໃຫ້ພົ້ນຂອງພຣະເຈົ້າ. ພຣະເຈົ້າຊົງຮູ້ທຸກຢ່າງກ່ຽວກັບນັກກະວີຜູ້ທີ່ຂຽນເພງ ສັນລະເສີນ 139 ພຣະອົງຊົງຮູ້ບົດກອນນັ້ນກ່ອນທີ່ຜູ້ແຕ່ງຈະເກີດ ຫຼື ຕອນທີ່ ລາວຍັງຢູ່ໃນທ້ອງແມ່ອີກ. ຮ່າງກາຍຂອງແມ່ລາວບໍ່ສາມາດທີ່ຈະເຊື່ອງລາວ ຈາກສາຍພຣະເນດຂອງພຣະອົງໄດ້ (ເພງສັນລະເສີນ 139:13, 15)! ພຣະເຈົ້າຊົງຮູ້ສະເໝີວ່າພວກ ເຮົາກຳລັງເຮັດຫຍັງ (ເພງສັນລະເສີນ 139:2). ພຣະເຈົ້າຊົງຮູ້ ອີກວ່າເຮົາກຳລັງຮູ້ສຶກຫຍັງ ແລະ ຮູ້ທຸກຢ່າງ ທີ່ເຮົາກຳລັງຄິດຢູ່ (ເພງສັນລະເສີນ 139:2, 4). ພຣະເຈົ້າຊົງຮູ້ວ່າເຮົາຢູ່ທີ່ໃດ ແລະ ທຸກໆເວລາ ພຣະອົງຮູ້ທຸກຢ່າງທີ່ເຮົາເຮັດ (ເພງສັນລະເສີນ 139:3). ຄວາມຮອບຮູ້ທີ່ດີເລີດຂອງພຣະເຈົ້າແມ່ນເປັນພາກ ສ່ວນໜຶ່ງຂອງຄວາມສຳພັນ ໃກ້ຊິດ ກັບຄົນຂອງພຣະອົງ ພຣະອົງຊົງຮູ້ທຸກຢ່າງກ່ຽວກັບເຮົາເພາະວ່າພຣະ ອົງຊົງສ້າງເຮົາຂື້ນມາ.