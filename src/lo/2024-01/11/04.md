---
title: 'ຊີໂອນ: ເປັນບ້ານອັນແທ້ຈິງຂອງຜູ້ຄົນ'
date: 12/03/2024
---

ແມ່ນຫຍັງທີ່ເຮັດໃຫ້ຊີໂອນເປັນສະຖານທີ່ພິເສດ? ເປັນຫຍັງມັນຈຶ່ງເປັນສະຖານທີ່ທີ່ອັດສະຈັນ? ອ່ານ ເພງສັນລະເສີນ 87:1, 2 ເພື່ອຊອກຫາຄຳຕອບ.

ພຣະຄຳເພງສັນລະເສີນ 87 ເປັນບົດເພງສັນລະເສີນເພື່ອສະເຫຼີມສະຫຼອງຊີໂອນ ພຣະອົງຊົງຮັກຊີໂອນ ຣະອົງຊົງເລືອກໃຫ້ເປັນສະຖານທີ່ພິເສດ. ວິຫານຂອງພຣະອົງກໍຊົງຢູ່ທີ່ຊີໂອນ  (ເພງສັນລະເສີນ 2:6;

ເພງສັນລະເສີນ 15:1). ພຣະອົງຊົງເປັນກະສັດເໜືອກະສັດໃນຊີໂອນ ແລະ ທຸກຄົນຈະຖວາຍກຽດ ແລະ ຢຳເກງພຣະອົງທີ່ນັ້ນ  (ເພງສັນລະເສີນ 99:2; ເອຊາຢາ 2:2; ມາລະກີ 4:1). ນັກກະວີໄດ້ຂຽນວ່າ “ພຮະເຈົ້າໄດ້ຊົງສ້າງເມືອງທີ່ພູເຂົາອັນສັກສິດ”  (ເພງສັນລະເສີນ 87:1). ພຣະອົງຈະຊົງອວຍພອນຜູ້ຄົນດ້ວຍຊີວິດອັນນິລັນຈາກທີ່ນັ້ນ (ເພງສັນລະເສີນ 133:3). ພຣະອົງຊົງຮັກຊີໂອນຫຼາຍກວ່າສະຖານທີ່ໃດໆໃນອິສຣາເອນ (ເພງສັນລະເສີນ 87:2), ລວມເຖິງເມືອງ ເບັດເອນ ແລະ ຊີໂລ. ເພງສັນລະເສີນ 87 ໄດ້ສະແດງໃຫ້ເຫັນວ່າ ພວກເຮົາຕ້ອງນະມັສການພຣະ ອົງໃນສະຖານທີ່ພຣະອົງຊົງເລືອກ. ພວກເຮົາຕ້ອງນະມັສການພຣະອົງຕາມ ທີ່ພຣະອົງຊົງສັ່ງພວກເຣົາໄວ້.

`ມີຫຍັງເລື່ອງອັດສະຈັນຫຍັງແນ່ທີ່ໄດ້ກ່າວກ່ຽວກັບຊີໂອນ? ອ່ານ ເພງສັນລະເສີນ 87:3–7 ເພື່ອຊອກຫາຄຳຕອບ.`

ສະງ່າລາສີຂອງຊີໂອນໄດ້ເຮັດໃຫ້ຜູ້ຄົນຕ້ອງການທີ່ຈະຮູ້ຈັກພຣະເຈົ້າຫຼາຍຂື້ນ. ດັ່ງນັ້ນອານາຈັກຂອງພຣະເຈົ້າຈຶ່ງປະກອບໄປດ້ວຍຜືນແຜ່ນດິນໂລກທັງໝົດ. ພວກເຮົາເຫັນບໍວ່າພຣະອົງບໍ່ໄດ້ປະຕິເສດຜູ້ຄົນທີ່ບໍ່ແມ່ນອິສຣາເອນ? ພຣະອົງຊົງຍອມຮັບທຸກຄົນທີ່ເຂົາມາຫາ ແລະ ຍອມຮັບພຣະອົງເປັນພຣະຜູ້ ຊ່ວຍໃຫ້ລອດຂອງເຂົາ.