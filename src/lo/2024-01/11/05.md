---
title: 'ຄວາມປອດໄພ ແລະ ສັນຕິສຸກໃນຊີໂອນ'
date: 13/03/2024
---

`ອ່ານ ເພງສັນລະເສີນ 46:1–7. ຂໍ້ພຣະຄຳພີເຫຼົ່ານີ້ໄດ້ບອກຫຍັງ ກ່ຽວກັບໂລກ?`

ເພງສັນລະເສີນ 46 ໄດ້ສະແດງໃຫ້ເຫັນວ່າໂລກກຳລັງຢູ່ໃນອັນຕະ ລາຍ. ບໍ່ວ່າຈະເປັນໄພທຳມະຊາດທີ່ເກີດຂື້ນທຸກຫົນແຫ່ງ (ເພງສັນລະເສີນ 46:2, 3). ພຣະຄຳພີໄດ້ໃຊ້ຄື້ນທະເລ ຫຼື ນໍ້າເປັນພາບເພື່ອສະແດງໃຫ້ເຫັນ ຄົນທີ່ຊົ່ວຮ້າຍ ຫຼື ບັນຫາທີ່ພວກເຂົາໄດ້ສ້າງຂື້ນ (ເພງສັນລະເສີນ 93:3, 4; ເພງສັນລະເສີນ 124:2–5). ເພງສັນລະເສີນ 46 ພວກເຮົາໄດ້ອ່ານກ່ຽວກັບ ເວລາທີ່ “ກຸ່ມຄົນຈະຢ້ານກົວຕົວສັ່ນ ແລະ ອານາຈັກຕ່າງກໍລົ້ມລະລາຍ” (ຂໍ້ 6).

ຜູ້ຄົນທີ່ລົ້ມລົງ ແລະ ຢ້ານກົວ ແມ່ນກຸ່ມຄົນທີ່ບໍ່ຮູ້ຈັກພຣະເຈົ້າ. ເພາະພຣະອົງບໍ່ໄດ້ຊົງສະຖິດກັບພວກເຂົາ ແລ້ວພວກເຮົາຮູ້ໄດ້ຢ່າງໃດ? ເພາະພວກເຂົາບໍ່ມີສັນຕິສຸກ. ເພາະເມື່ອພຣະອົງຊົງສະຖິກັບຄົນຂອງພຣະອົງ ພວກເຂົາຈະມີສັນຕິສຸກ (ເພງສັນບະເສີນ 46:4, 5). ຜູ້ຄົນທີ່ຢູ່ໃນໂລກອາດ ຈະປະຕິເວດພຣະເຈົ້າ ແຕ່ພຣະອົງບໍ່ໄດ້ຍອມແພ້ ຫຼື ປະຕິເສດພວກເຂົາ. ພວກເຮົາມີຄວາມຫວັງໃນຊີວິດນີ້ເພາະພຣະອົງຊົງຢູ່ກັບພວກເຮົາສະເໝີ.

ພຣະອົງຊົງເປັນບ່ອນທີ່ປອດໄພ ພຣະອົງຊົງໃຫ້ຊີໂອນສັນຕິສຸກ ແລະ ເຮັດໃຫ້ມັນເປັນບ່ອນທີ່ປອດໄພ. ຜູ້ຄົນທີ່ຢູ່ໃນໂລກນີ້ອາດຈາດຈະຕໍ່ສູ້ ແລະ ເຮັດສົງຄາມ ແຕ່ຄົນຂອງພຣະອົງກໍຈະປອດໄພ. ສັນຕິສຸກເປັນຂອງປະທານທີ່ ພຣະອົງສາມາດມອບໃຫ້. ພຣະອົງຊົງມອບຂອງປະທານນີ້ແກ່ລູກໆທີ່ໄວ້ວາງ ໃຈໃນພຣະອົງ. ເມື່ອພວກເຮົາໄວ້ວາງໃຈໃນພຣະເຈົ້າດ້ວຍສຸດຈິງສຸດໃຈພຣະ ອົງສາມມາດມອບສັນຕິສຸກ ແລະ ເຮັດໃຫ້ເຮົາປອດໄພໃນທ່າມກາງສົງຄາມ ຫຼື ໄພພິບັດຕ່າງໆ (ມັດທາຍ 8:23–27).