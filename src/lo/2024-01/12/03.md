---
title: ຮ້ອງເພງໃໝ່ໆເພື່ອສັນສະເສີນພຣະເຈົ້າ
date: 18/03/2024
---

`ອ່ານ ເພງສັນລະເສີນ 33:3; ເພງສັນລະເສີນ 40:3; ເພງສັນລະເສີນ 96:1; ເພງສັນລະເສີນ 98:1; ເພງສັນລະເສີນ 144:9; ແລະ ເພງສັນລະເສີນ149:1 ມີຂໍ້ຄິດອັນໃດທີ່ຄືກັນແນ່ໃນຂໍ້ພຣະຄຳພີເຫຼົ່ານີ້?`

ບົດກອນເຫຼົ່ານີ້ໄດ້ຂໍໃຫ້ຜູ້ຄົນຮ້ອງເພງບົດໃໝ່ ແລະ ເຫດຜົນທີ່ຢາກໃຫ້ ຮ້ອງເພງບົດໃໝ່ກໍຍ້ອນວ່າພຣະເຈົ້າຊົງຄວບຄຸມໂລກນີ້ ແລະ ຜູ້ຄົນກໍຂອບພຣະ ຄຸນພຣະອົງສຳລັບການເບິ່ງແຍງດູແລຂອງພຣະອົງ. ພວກເຂົາຂອບພຣະຄຸນ ພຣະອົງທີ່ຊົງສ້າງພວກເຂົາ ພວກເຂົາຊົງຂອບພະຄຸນທີ່ພຣະອົງຊົງເປັນຜູ້ພິ ພາກສາຂອງໂລກນີ້. ພວກເຂົາຍັງຂອບພຣະຄຸນພຣະອົງອີກຫຼາຍເຫດຜົນ. ພຣະອົງຊົງຊ່ວຍເຫຼືອພວກເຂົາຈາກກຳມືຂອງສັດຕູຂອງເຂົາ ແລະ ຈາກຄວາມ ຕາຍ. ຊົນຊາດອີສຣາເອນຂອບພະຄຸນ ແລະ ຮູ້ບຸນຄຸນທີ່ພຣະອົງຊົງເລືອກຊົນ ຊາດຂອງພວກເຂົາ. ບົດເພງອື່ນໆ ແລະ ບົກກອນໃນພຣະຄຳເພງສັນລະເສີນ ແມ່ນກ່ຽວກັບການສັນລະເສີນພຣະອົງສຳລັບຄວາມຮັກ ແລະ ການອັດສະຈັນ ຕ່າງໆຂອງພຣະອົງ. ແຕ່ບົດເພງໃໝ່ນີ້ຕ່າງຈາກບົດເພງກົດ ເພາະມັນເປັນບົດ ເພງທີ່ພິເສດ ມັນແມ່ນບົດເພງທີ່ກ່ຽວກັບການຊົມຊື່ນຍິນດີ.

ບົດເພງໃໝ່ນີ້ຍັງເປັນຄຳສັນຍາຈາກຜູ້ຄົນຫາພຣະເຈົ້າ ພວກເຂົາໄດ້ສັນ ຍາວ່າຈະມອບຊີວິດຂອງພວກເຂົາໃຫ້ພຣະເຈົ້າອີກຄັ້ງ. ປະສົບການທາງດ້ານ ຄວາມເຊື່ອອັນໃໝ່ຂອງພວກເຂົາໄດ້ເຮັດໃຫ້ພວກເຂົາປະກາດວ່າພຣະເຈົ້າເປັນກະສັດ ແລະ ພຣະອົງເປັນພຣະຜູ້ສ້າງຂອງເຂົາ. ບົດເພງບົດໃໝ່ແມ່ນການໄວ້ ວາງໃຈໃນພຣະເຈົ້າ ແລະ ການສັນລະເສີນກ່ຽວກັບພັນທະກິດທີ່ພຣະອົງໄດ້ຊົງ ເຮັດ. ໃນເພງບົດໃໝ່ນີ້ຜູ້ຄົນໄດ້ຂອວພຣະຄຸນພຣະອົງທີ່ພຣະອົງໄດ້ຊົງເຮັດ ຫຼາຍສິ່ງຫຼາຍຢ່າງແກ່ພວກເຂົາ ດັ່ງນັ້ນພວກເຮົາກໍຄວນຈະເຮັດເຊັ່ນນັ້ນດ້ວຍ.