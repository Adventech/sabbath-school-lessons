---
title: ປະກາດສະງ່າລາສີຂອງພຣະເຈົ້າແກ່ທຸກຄົນ
date: 20/03/2024
---

`ການນະມັສການປະກອບມີຫຍັງແນ່? ອ່ານ ເພງສັນລະເສີນ 96 ເພື່ອຊອກຫາຄຳຕອບ.`

ການນະມັສການຈະປະກອບດ້ວຍການຮ້ອງເພງນະມັສການພຣະເຈົ້າ (ເພງສັນລະເສີນ 96:1, 2) ແລະ ສັນສະເສີນພຣະນາມຂອງພຣະອົງ (ເພງສັນລະເສີນ 96:2). ການນະມັສການກໍປະກອບດ້ວຍການປະກາດວ່າ ພຣະອົງຊົງມະຫັດສະຈັນ ແລະ ຍິ່ງໃຫຍ່ (ເພງສັນລະເສີນ 96:3, 4). ເມື່ອ ພວກເຮົານະມັສການພຣະເຈົ້າພວກເຮົາກໍນຳຂອງຂວັນມາມອບແກ່ພຣະອົງ (ເພງສັນລະເສີນ 96:8). ມີການນະມັສການບາງພາກສ່ວນທີ່ເຮົາບໍ່ຄ່ອຍທີ່ຈະຮູ້ ນັ້ນກໍຄືການປະກາດໃຫ້ຜູ້ຄົນຮູ້ເຖິງລາຊາອານາຈັກຂອງພຣະອົງ (ເພງສັນລະເສີນ 96:2, 3, 10).

ການຮ້ອງເພງ, ການສັນລະເສີນ, ການຖວາຍຂອງຂວັນ ແລະ ການ ປະກາດຂ່າວປະເສີດເລື່ອງພຣະເຢຊູຄຣິສຈະບໍແຍກອອກຈາກກັນ. ເມື່ອພວກ ເຮົາແບ່ງປັນຂ່າວປະເສີດພວກເຮົາກໍສັນລະເສີນ ແລະ ນະມັສການພຣະເຈົ້າໃນ ເວລາດຽວກັນ.

ເພງສັນລະເສີນ 96 ໄດ້ເອີ້ນທຸກຄົນໃຫ້ນະມັສການພຣະເຈົ້າໃນຖານະ ຜູ້ພິພາກສາ. ການປະກາດອັນດຽວກັນນີ້ເປັນສ່ວນໜຶ່ງຂອງຂ່າວສານທູດສະ ຫວັນສາມອົງໃນພຣະນິມິດ 14:6–12. ໃນຫຼາຍໆທາງພຣະຄຳເພງສັນລະເສີນ 96 ໄດ້ປະກາດເຖິງຍຸກສຸດທ້າຍ: ນະມັສການພຣະເຈົ້າຜູ້ຊົງສ້າງເຮົາມາພຣະ ອົງຊົງເປັນພຣະຜູ້ຊ່ວຍໃຫ້ລອດ ແລະ ເປັນຜູ້ພິພາກສາຂອງເຮົາ.