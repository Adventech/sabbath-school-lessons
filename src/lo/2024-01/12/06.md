---
title: 'ພຮະເຈົ້າຕ້ອງການຫຍັງແທ້?'
date: 21/03/2024
---

`ເພງສັນລະເສີນ 40:6–8; ເພງສັນລະເສີນ 50:7–23; ແລະ ເພງສັນ ລະເສີນ 51:16–19. ຂໍ້ພຣະຄຳພີເຫຼົ່ານີ້ໄດ້ເວົ້າເຖິງຫົວຂໍ້ຫຍັງທີ່ສຳຄັນ? ໃນກົດບັນຍັດຂອງພຣະເຈົ້າໄດ້ຊົງບອກໃຫ້ເຮົາມອບຂອງຖວາຍ ແລະ ຂອງ ຂວັນແກ່ພຣະອົງ (ອົບພະຍົບ 20:24). ເປັນຫຍັງພຮະອົງຈຶ່ງຊົງບໍ່ພໍໃຈກັບ ຂອງຂວັນເຫຼົ່ານັ້ນໃນເວລານັ້ນ? ແລ້ວພຣະອົງຕ້ອງການຫຍັງແທ້ຈາກເຂົາ?`

ນັກກະວີໃນເພງສັນລະເສີນຕ້ອງການໃຫ້ຄົນຂອງພຣະເຈົ້າເຂົ້າໃຈເຫດຜົນວ່າເປັນຫຍັງພຣະອົງຊົງບໍ່ພໍໃຈກັບການນະມັສການຂອງເຂົາໃນເວລານັ້ນ. ເພາະວ່າຄວາມບາບໄດ້ແຍກພວກເຂົາອອກຈາກພຣະເຈົ້າ ດັ່ງນັ້ນການນະມັສ ການຂອງພວກເຂົາຈຶ່ງປອມ ພຣະເຈົ້າຊົງກຽດຊັງການນະມັສການທີ່ຈອມປອມ.

ພຣະເຈົ້າບໍ່ໄດ້ຊົງໂກດຮ້າຍຕໍ່ຂອງຂວັນ ຫຼື ເຄື່ອງຖວາຍບູຊາຂອງເຂົາ ແຕ່ພຣະອົງຊົງບໍ່ພໍພຣະໄທຕໍ່ການປະພຶດທີ່ຊົ່ວຮ້າຍ ແລະ ການບາບຂອງເຂົາ. ພວກເຂົາບໍ່ໄດ້ເປັນຄົນທີ່ຍຸດຕິທຳພໍຕໍ່ໜ້າຜູ້ພິພາກສາ ແລະ ບໍ່ໄດ້ບໍສິສຸດພໍໃນ ຊີວິດການເປັນຢູ່ຂອງເຂົາ (ເພງສັນລະເສີນ 50:8, 17–21). ພຣະຄຳເພງສັນ ລະເສີນບໍ່ໄດ້ຕໍ່ຕ້ານການຖວາຍ ແລະ ການນະມັສການ ແຕ່ພຣະຄຳເພງສັນລະ ເສີນໄດ້ຕໍ່ຕ້ານການຖວາຍ ແລະ ການມັສການທີ່ວ່າງເປົ່າ. ການນະສັສການທີ່ ໄຮ້ຈິດວິນຍານ ແລະ ຈອມປອມ ນັ້ນກໍເພາະວ່າຊີວິດຂອງເຂົານັ້ນເຕັມໄປດ້ວຍ ຄວາມບາບ.

ເມື່ອການປະພຶດຂອງເຮົາບໍ່ສອດຄ່ອງກັບການນະມັສການ ຫຼື ຄວາມ ເຊື່ອຂອງເຮົາ ພວກເຮົາກໍນະມັສການພຣະເຈົ້າດ້ວຍເຫດຜົນທີ່ຜິດ. ເຫດຜົນ ຂອງຂວັນ ແລະ ການຖວາຍແມ່ນເພື່ອເຮັດໃຫ້ເຮົາໃກ້ຊິດກັບພຣະເຈົ້າຫຼາຍຂື້ນ ແຕ່ເມື່ອຈິດໃຈຂອງເຮົາຢູ່ໄກຈາກພຣະເຈົ້າ ຂອງຂວັນ ຫຼື ຂອງຖວາຍຂອງ ພວກເຮົາກໍບໍ່ມີຄວາມໝາຍ.