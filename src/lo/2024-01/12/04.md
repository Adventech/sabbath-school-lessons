---
title: 'ພຣະເຈົ້າອາດຊົງສະຖິດໃນພຣະວິຫານ?'
date: 19/03/2024
---

`ໃຜຈະເປັນຜູ້ທີ່ເໝາະສົມທີ່ຈະນະມັສການພຣະເຈົ້າໃນພຣະວິຫານ? ອ່ານ ເພງສັນລະເສີນ 15 ເພື່ອຊອກຫາຄຳຕອບ.`

ຄຳຕອບສຳລັບຄຳຖາມຂ້າງເທິງນັ້ນແມ່ນ: ຜູ້ຄົນທີ່ມີຈິດໃຈທີ່ບໍລິສຸດ (ພຣະບັນຍັດສອງ 6:5; ມີກາ 6:6–8). ຊີວິດຂອງຄົນເຫຼົ່ານີ້ໄດ້ເຊື່ອຟັງພຣະ ເຈົ້າ. ຄວາມຮັກຂອງພຣະເຈົ້າຢູ່ໃນຈິດໃຈຂອງເຂົາ. ພຣະວິຫານຂອງພຣະເຈົ້າ ຢູ່ໃນກຸງເຢລູຊາເລັມເປັນສະຖານທີ່ທີ່ບໍລິສຸດ. ທຸກສິ່ງຢ່າງທີ່ຢູ່ໃນວິຫານຂອງ ພຣະເຈົ້າບໍ່ວ່າຈະເປັນປະໂລຫິດ ຫຼື ຜູ້ນຳທາງຈິດວິນຍານກໍລ້ວນແລ້ວແຕ່ເປັນ ຂອງຖວາຍແກ່ພຣະເຈົ້າ. ດັ່ງນັ້ນທຸກໆຄົນທີ່ເຂົ້າໄປໃນວິຫານກໍຕ້ອງບໍລິສຸດເຊັ່ນ ກັນ. ຄົນຂອງພຣະເຈົ້າຈະຕ້ອງເປັນຄົນທີ່ບໍລິສຸດໃນທຸກດ້ານຂອງຊີວິດ. ພຣະ ເຈົ້າຊົງມອບກົດບັນຍັດໄວ້ເພື່ອໃຫ້ພວກເຂົາເຂົ້າມາເປັນປະໂລຫິດໃນລາຊາອາ ນາຈັກຂອງພຣະອົງ. ປະໂລຫິດຂອງພຣະອົງຕ້ອງເປັນຜູ້ທີ່ບໍລິສຸດເມື່ອພວກເຂົາ ເຂົ້າມານະມັສການພຣະເຈົ້າ. ຊີວິດຂອງພວກເຂົາຈະຕ້ອງບໍລິສຸດເພື່ອວ່າພວກ ເຂົາຈະໄດ້ແບ່ງປັນພະພອນຂອງພຣະເຈົ້າແກ່ຜູ້ອື່ນ.

ການເປັນຄົນທີ່ບໍລິສຸດມີຄວາມໝາຍວ່າຢ່າງໃດ? ອ່ານ ເພງສັນລະເສີນ 24:3–6 ແລະ ເພງສັນລະເສີນ 101:1–3 ເພື່ອຊອກຫາຄຳຕອບ.

ຄົນທີ່ບໍລິສຸດກໍຈະມີຈິດໃຈທີ່ສົມບູນແບບໄປໝົດທຸກດ້ານ ຄົນທີ່ມີຈິດໃຈ ທີ່ “ສົມບູນແບບ” ຈະສະແຫວງຫາພຣະເຈົ້າ (ເພງສັນລະເສີນ 24:6) ແລະ ພຣະອົງຊົງຊັດເຈນກັບການໃຫ້ອະໄພຂອງພຣະອົງ (ເພງສັນລະເສີນ 51:2–10).