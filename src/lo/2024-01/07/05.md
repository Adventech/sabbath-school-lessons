---
title: ການສັນລະເສີນພີ້ະເຈົ້າ
date: 14/02/2024
---

`ອ່ານເພງສັນລະເສີນ 113 ແລະ 123. ບົດກະວີເຫຼົ່ານີ້ໄດ້ສັນລະເສີນພຣະເຈົ້າແນວໃດ?`

ພຣະຄຳເພງສັນບະເສີນທັງສອງບົດນີ້ໄດ້ສັນລະເສີນພຣະເຈົ້າສຳລັບ ຄວາມເມດຕາຄຸນ ແລະ ຄວາມສັດຊື່ ແລະ ອຳນາດບາລະມີຂອງພຣະອົງ. ມີແຕ່ພຣະເຈົ້າເທົ່ານັ້ນທີ່ສາມາດນັ່ງເທິງບັນລັງໃນສະຫວັນໄດ້ ດັ່ງນັ້ນ ບັນລັງ ຂອງພຣະອົງຈຶ່ງຊົງສະແດງໃຫ້ເຫັນອຳນາດ ແລະ ສະງ່າລາສີຂອງພຣະອົງ. ພຣະອົງຊົງມີອຳນາດເໜືອກວ່າຜູ້ນຳໃດໆທີ່ຢູ່ໃນໂລກ ແລະ ໃນທ້ອງຟ້າ. ດັ່ງ ນັ້ນ ນັກກະວີຈຶ່ງເວົ້າວ່າ “ໃຜແນ່ທີ່ຄ້າຍຄືກັບພຣະເຈົ້າຂອງເຮົາ? (ເພງສັນລະເສີນ 113:5). ຂໍ້ນັ້ນໄດ້ສະແດງໃຫ້ເຫັນເຖິງຄວາມເຊື່ອນັກກະວີ ເຊື່ອວ່າບໍ່ມີໃຜໃນໂລກນີ້ ຫຼື ໃນສະຫວັນກໍດີທີ່ມີລິດເດດອຳນາດເໜືອ ກວ່າພຣະເຈົ້າຂອງຊົນຊາດອິສຣາ ເອນ.

ພວກເຮົານະມັສການພຣະເຈົ້າເພາະພຣະອົງຊົງມີລິດເດດອຳນາດ ແລະ ຍິ່ງໄປກວ່ານັ້ນພວກເຮົານະມັສການພຣະອົງເພາະພຣະອົງຊົງຮັກ ແລະ ຊົງບໍລິດສຸດ. ພວກເຮົາສາມາດນະມັສການພຣະອົງໄດ້ທຸກເວລາ ແລະ ທຸກຫົນ ແຫ່ງ (ເພງສັນລະເສີນ 113:2, 3). ພວກເຮົາເຫັນສະງ່າລາສີ ແລະ ພຣະ ເມດຕາຄຸນຂອງພຣະອົງໃນພຣະເຢຊູຄຣິສ. ພຣະອົງຊົງເຕັມໃຈທີ່ຈະສະຫຼະ ບັນລັງໃນຟ້າສະຫວັນ ແລະ ລົງມາໃນໂລກນີ້ເພື່ອກອບກູ້ເອົາພວກເຮົາ ພຣະ ອົງຊົງສິ້ນພຣະຊົນເທິງໄມ້ກາງແຂນເພື່ອທີ່ຈະໄຖ່ພາບຂອງພວກເຮົາ ແລະ ດ້ວຍເຫດຜົນອັນໃດທີ່ເຮັດໃຫ້ພວກເຮົາບໍ່ຢາກນະມັສການພຣະເຈົ້າຜູ້ຊົງເຮັດເພື່ອພວກເຮົາຫຼາຍປານີ້.

`ໃຫ້ທ່ານຄິດເຖິງໄມ້ກາງແຂນ ແລະ ທຸກສິ່ງທີ່ພຣະເຢຊູໄດ້ເຮັດໃຫ້ທ່ານ ພຣະເຢຊູຊ່ວຍທ່ານໃຫ້ພົ້ນຈາກຫຍັງ?`