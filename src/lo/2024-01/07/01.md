---
title: 'ຄວາມເມດຕາ ແລະ ຄວາມຮັກຂອງພຣະເຈົ້າ'
date: 10/02/2024
---

### ຂໍ້ພຣະຄຳພີສຳລັບອາທິດນີ້
ເພງສັນລະເສີນ 136; ເພງສັນລະເສີນ  51; ເພງສັນລະເສີນ  130; ເພງສັນລະເສີນ  113; ເພງສັນລະເສີນ  123; ເພງສັນລະເສີນ  103.

> <p>ຂໍ້ຄວນຈຳ</p>
> “ຂ້າແດ່ອົງພຣະຜູ້ເປັນເຈົ້າ ຂ້ານ້ອຍຈະໂມທະນາຂອບພຣະຄຸນພຣະອົງໃນທ່າມກາງບັນດາຊົນຊາດ ຂ້ານ້ອຍຈະຍ້ອງຍໍສັນລະເສີນພຣະອົງໃນທ່າມກາງປະຊາຊົນທຸກຊາດພາສາ ດ້ວຍຄວາມຮັກອັນໜັ້ນຄົງຂອງພຣະອົງຂື້ນສູ່ຟ້າສະຫວັນ ແລະ ຄວາມສັດຊື່ ຂອງພຣະອົງກໍຈຸທ້ອງຟ້າ” (ເພງສັນລະເສີນ 57:9, 10).

ນັກກະວີທີ່ຂຽນພຣະຄຳເພງສັນລະເສີນເຂົ້າໃຈວ່າພວກເຂົາທຸກຈົນ ແລະ ຂັດສົນພວກເຂົາຕ້ອງການພຣະເມດຕາເພື່ອຊ່ວຍເຂົາ ພວກເຂົາກໍຮູ້ດີ ວ່າບໍ່ສາມາດທີ່ຈະເຮັດໃຫ້ໄດ້ຮັບພຣະເມດຕາຈາກພຣະເຈົ້າໄດ້ດ້ວຍການປະພຶດຂອງເຂົາ ດັ່ງນັ້ນ, ພວກເຂົາຈຶ່ງບໍ່ມີອັນໃດດີພຽງພໍທີ່ຈະມອບໃຫ້ພຣະເຈົ້າ.

ພຣະຄຳເພງສັນລະເສີນໄດ້ສອນໃຫ້ເຮົາຮູ້ວ່າມະນຸດຕ້ອງເພິ່ງພາພຣະເມດຕາຄຸນຂອງພຣະເຈົ້າເທົ່ານັ້ນ. ພວກເຮົາຂອບພຣະຄຸນພຣະເຈົ້າທີ່ພຣະເມດ ຕາຄຸນຂອງພຣະອົງດຳລົງຢູ່ເປັນນິດ. ປະຫວັດສາດຂອງຊົນຊາດອິສຣາເອນໄດ້ ສະແດງໃຫ້ເຫັນເຖິງຄວາມຈິງໃນພຣະຄຳພີ ແຕ່ວ່າຊີວິດຂອງມະນຸດອາດຈະ ເປັນເໝືອນດັ່ງຫຍ້າ ພວກເຮົາມີຊີວິດພຽງແຕ່ໃນໄລຍະສັ້ນໆໃນໂລກນີ້ແລ້ວ ກໍຈາກໄປ ດັ່ງນັ້ນພຣະເຈົ້າຈຶ່ງຊົງເມດຕາສົງສານມະນຸດ ແລະ ເສີມສ້າງໃຫ້ມີ ກຳລັງໃໝ່ (ເພງສັນລະເສີນ 103:3, 5, 15). ພຣະເຈົ້າຊົງສັນຍາທີ່ຈະໃຫ້ຊີວິດອັນເປັນນິດແກ່ເຮົາ. ເພາະວ່າພຣະເຈົ້າຊົງລຳ ເລີດ ດັ່ງນັ້ນມະນຸດຈຶ່ງຕ້ອງການທີ່ຈະສັນລະເສີນ ແລະ ຮັບໃຊ້ພຽງແຕ່ພຣະອົງ ເທົ່ານັ້ນ.