---
title:  ຂໍ້ຄິດເພີ່ມເຕີມ
date:   06/03/2020
---

ທາງລຸ່ມນີ້ຄືໂຄງຮ່າງທີ່ສະແດງເຖິງຂ່າວສານເວລາ 70 ອາທິດໃນດານີເອນ 9:24-27. ໂຄງຮ່າງນີ້ຊ່ວຍໃຫ້ພວກເຮົາເຫັນວ່າ 70 ອາທິດນີ້ (ຫຼື 490 ປີ ໃນເວລາຈິງ) ເຊື່ອມຕໍ່ກັບເວລາ 2,300 ມື້ (ຫຼື 2,300 ປີ ໃນເວລາຈິງ) ແນວໃດ. ນອກຈາກນັ້ນ ພວກເຮົາກໍສາມາດເຫັນວ່າເວລາ 70 ອາທິດ ແລະ 2,300 ມື້ນັ້ນ ກໍ່ເລີ່ມຕົ້ນໃນເວລາອັນດຽວກັນ. ດັ່ງທີ່ພວກເຮົາໄດ້ເຫັນມື້ວານນີ້ວ່າ ເວລາ 2,300 ປີ ໄດ້ເລີ່ມຂຶ້ນໃນປີ 457 ກ່ອນ ຄ.ສ ທ່ານຈະມາຮອດປີ 1844 (ໃຫ້ທ່ານຈື່ວ່າ ຈະຕ້ອງບໍ່ນັບປີທີ 0) ຖ້າຫາກທ່ານລົບ 490 ປີ ອອກຈາກເວລາ 2,300 ປີ (ນັ້ນກໍຄື 2,300 – 490) ທ່ານກໍຈະມີເວລາເຫຼືອ 1810 ປີ. ຖ້າຫາກທ່ານເພີ່ມເວລາ 1810 ປີໃສ່ ປີ 34 (ເຊິ່ງເປັນປີທີ 490 ປີສິ້ນສຸດລົງ). ແລ້ວທ່ານກໍຈະມາຮອດປີ 1844 ເຊັນດຽວກັນ. ດັ່ງນັ້ນ ວຽກງານການຊຳລະລ້າງພຣະວິຫານຂອງສະຫວັນໃນດານີເອນ 8:14 ຈຶ່ງໄດ້ເລີ່ມຕົ້ນຂຶ້ນໃນປີ 1844.

<img style="max-width:100%" src="https://sabbath-school-stage.adventech.io/api/v1/lo/quarterlies/2020-01/lessons/10/days/prophecy.png" />

**ຄຳຖາມຄົ້ນຄວ້າ**

`1.	ນັກຄົ້ນຄວ້າພຣະຄຳພີໄດ້ກ່າວໄວ້ວ່າ ຂ່າວສານຂອງເວລາ 2,300 ມື້ ແລະ 70 ອາທິດນັ້ນເປັນຄຳພະຍາກອນທີ່ໃຫຍ່ ຫຼື ພິເສດກ່ຽວກັບອະນາຄົດ. ທ່ານຄິດວ່າເປັນຫຍັງຄືເປັນແບບນັ້ນ? ທ່ານສາມາດພົບຫຼັກຖານອັນໃດທີ່ຈະສະແດງໃຫ້ເຫັນວ່າແນວຄິດນີ້ເປັນຄວາມຈິງ?`

`2.	ພວກເຮົາສາມາດຮຽນຮູ້ສິີ່ງໃດຈາກຄຳອະທິຖານຂອງດານີເອນ ສໍາລັບປະຊາຊົນຂອງພຣະອົງ? ສິ່ງນີ້ສາມາດຊ່ວຍພວກເຮົາແນວໃດໃນຊີວິດການອະທິຖານຂອງເຮົາ?`