---
title:  ສິ່ງທີ່ພວກເຮົາເປັນໜີ້ຕໍ່ພຣະເຈົ້າ ແລະ ມະນຸດ
date:   28/08/2024
---

`ອ່ານເລື່ອງໃນ ມາຣະໂກ 12:13–27. ມີຫຍັງກຳລັງເກີດຂຶ້ນໃນເລື່ອງນີ້? ພຣະເຢຊູຊົງ ສອນຄວາມຈິງໃນພຣະຄຳພີຫຍັງແດ່?`

ພວກຜູ້ນໍາຊາວຢິວຕ້ອງການຈັບຜິດພຣະເຢຊູອີກຄັ້ງ. ພວກເຂົາຕ້ອງການເຫດຜົນທີ່ຈະ ກ່າວໂທດພຣະອົງຕໍ່ເຈົ້າແຂວງຂອງໂຣມ ຫຼື ປະຊາຊົນ. ດັ່ງນັ້ນ, ບັນດາຜູ້ນໍາຈຶ່ງພະຍາຍາມຕໍ່ສູ້ ກັບພຣະເຢຊູ. ພວກເຂົາຖາມພຣະອົງຄໍາຖາມກ່ຽວກັບການເສຍຈ່າຍພາສີອາກອນ. ໃນສະໄຫມ ຂອງພຣະເຢຊູ, ການບໍ່ຈ່າຍພາສີອາກອນຖືເປັນອາຊະຍາກໍາຕໍ່ລັດຖະບານໂຣມ.

ພຣະເຢຊູເຈົ້າຈຶ່ງກ່າວແກ່ພວກເຂົາວ່າ, “ສິ່ງທີ່ເປັນຂອງກາຍຊາ ຈົ່ງຄືນໃຫ້ແກ່ກາຍຊາ ແລະ ສິ່ງທີ່ເປັນຂອງພຣະເຈົ້າ ຈົ່ງສົ່ງຄືນແກ່ພຣະເຈົ້າ.” ຄໍາຕອບນີ້ຊ່ວຍໃຫ້ພຣະເຢຊູລອດຈາກ ການຈັບຜິດ. ຄໍາຕອບຂອງພຣະອົງຍັງສອນບົດຮຽນສໍາຄັນອີກດ້ວຍ. ພວກເຮົາມີໜ້າທີ່ຮັບຜິດ ຊອບໃນການເສຍພາສີອາກອນ ແລະ ເຄົາລົບລັດຖະບານຂອງພວກເຮົາ. ພຣະເຢຊູຊົງປະກາດ ວ່າ ຊາວຢິວອາໄສຢູ່ພາຍໃຕ້ການຄຸ້ມຄອງຂອງລັດຖະບານໂຣມ. ດັ່ງນັ້ນ, ພວກເຂົາຕ້ອງຈ່າຍ ສ່ວນທີ່ພວກເຂົາເປັນໜີ້ໃຫ້ກັບລັດຖະບານ. ຕາບໃດທີ່ລັດຖະບານບໍ່ໄດ້ບັງຄັບໃຫ້ພວກເຂົາເຮັດ ສິ່ງໃດໜຶ່ງທີ່ລະເມີດກົດພຣະບັນຍັດຂອງພຣະເຈົ້າ, ປະຊາຊົນຄວນສະໜັບສະໜຸນລັດຖະບານ. ປະຊາຊົນຕ້ອງດໍາລົງຊີວິດຢ່າງສະຫງົບສຸກ ແລະ ປະຕິບັດຕາມກົດໝາຍຂອງປະເທດ. ໃນເວລາ ດຽວກັນ, ປະຊາຊົນຄວນເອົາພຣະເຈົ້າມາເປັນອັນດັບທີ່ໜຶ່ງໃນຊີວິດ." ທ່ານ ນາງ ເອເລນ ຈີໄວທ໌, ໃນໜັງສືຄວາມປາຖະໜາແຫ່ງປວງຊົນ, ຫນ້າ 602.