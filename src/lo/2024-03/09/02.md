---
title:  ດໍາເນີນຊີວິດດັ່ງທີພຣະເຢຊູຊົງມີຊີວິດຢູ່
date:   25/08/2024
---

`ອ່ານ ມາຣະໂກ 11:1–11 ແລະ ເຊກາຣີຢາ 9:9, 10. ຂໍ້ພຣະຄຳພີເຫຼົ່ານີ້ເວົ້າເຖິງຫຍັງ?`

ເຄິ່ງຫນຶ່ງຂອງເລື່ອງນີ້ ແມ່ນກ່ຽວກັບການທີ່ພຣະເຢຊູຊົງສົ່ງສາວົກສອງຄົນເຂົ້າໄປຍັງບ້ານ ໃກ້ຄຽງ ເພື່ອຫາລໍນ້ອຍໃຫ້ພຣະອົງຂີ່ເຂົ້າໄປໃນນະຄອນເຢຣູຊາເລັມ. ເປັນຫຍັງມາຣະໂກຈຶ່ງໃຊ້ ເວລາຫຼາຍໃນການເລົ່າເລື່ອງນີ້ກ່ຽວກັບລໍນ້ອຍ?

ຄໍາຕອບມີ 2 ພາກ. ພາກທີ 1, ເລື່ອງນີ້ສະແດງໃຫ້ພວກເຮົາເຫັນວ່າ ພຣະເຢຊູຊົງເປັນ ຜູ້ເຜີຍພຣະວະນະ ຫຼື ຜູ້ສົ່ງຂ່າວພິເສດທີມີຣິດອຳນາດ. ພາກທີ 2, ການທີ່ພຣະເຢຊູສະເດັດເຂົ້າ ໄປໃນນະຄອນເຢຣູຊາເລັມເປັນສ່ວນໜຶ່ງຂອງແຜນການຂອງພຣະເຈົ້າ.

ຫ້າຮ້ອຍປີກ່ອນການມາເກີດຂອງພຣະເຢຊູ, ຜູ້ເຜີຍພຣະວະຈະນຊາກາຣີຢາໄດ້ກ່າວເຖິງ ການສະເດັດມາຂອງກະສັດທີ່ນະຄອນເຢຣູຊາເລັມ. ດຽວນີ້ຂ່າວສານພິເສດນີ້ກໍາລັງຈະເກີດຂື້ນ. ເປັນເວລາດົນນານແລ້ວ, ທີ່ພຣະເຢຊູປະຕິເສດທີ່ຈະຍອມໃຫ້ປະຊະຊົນຖວາຍກຽດແດ່ພຣະອົງ ໃນຖານະກະສັດ. ແຕ່ຕອນນີ້, ພຣະອົງສະເດັດເຂົ້າໄປນະຄອນເຢຣູຊາເລັມໃນຖານະກະສັດ ຕາມຄຳສັນຍາ. ພຣະອົງຄື: ຜູ້ທີ່ຈະນັ່ງເທິງບັນລັງຂອງກະສັດດາວິດ." ທ່ານ ນາງ ເອເລນ ຈີໄວທ໌, ໃນໜັງສືຄວາມປາຖະໜາແຫ່ງປວງຊົນ, ໜ້າ 569.

ໜົດຊ່ວງເວລາໃນການເຊຶື່ອມຄວາມລັບແລ້ວ. ບັດນີ້ ພຣະເຢຊູສະເດັດເຂົ້າໄປໃນນະຄອນ ເຢຣູຊາເລັມເພື່ອສະແດງໃຫ້ເຫັນວ່າ ພຣະອົງຊົງເປັນກະສັດຂອງພວກເຂົາ. ມື້ທີ່ຫນ້າຕື່ນເຕັ້ນສິ້ນ ສຸດລົງ ເມື່ອພຣະເຢຊູສະເດັດອອກຈາກເມືອງ. ແຕ່ມື້ອື່ນຈະແຕກຕ່າງອອກໄປ.