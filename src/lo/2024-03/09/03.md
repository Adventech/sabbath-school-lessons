---
title:  ຕົ້ນເດື່ອເທດທີ່ຫຽ້ວແຫ້ງ ແລະ ການຊຳລະລ້າງພຣະວິຫານ
date:   26/08/2024
---

`ອ່ານເລື່ອງໃນພຣະທຳມາຣະໂກ ບົດທີ 11:12–26. ມີຫຍັງເກີດຂຶ້ນໃນເລື່ອງນີ້? ຄຳ ສອນຈາກຕົ້ນເດື່ອເທດທີ່ຫ່ຽວແຫ້ງສອນບົດຮຽນຍັງໃຫ້ພວກເຮົາ?`

ໃນຕອນເຊົ້າລະຫວ່າງທາງຈາກເບັດທານີໄປຫານະຄອນເຢຣູຊາເລັມ, ພຣະເຢຊູກໍຫິວ ເຂົ້າ. ບ້ານເບັດທານີຫ່າງຈາກນະຄອນເຢຣູຊາເລັມປະມານ 3,2 ກິໂລແມັດ. ພຣະເຢຊູຫຼຽວເຫັນຕົ້ນໝາກເດື່ອເທດຕົ້ນໜຶ່ງແຕ່ໄກ ຊຶ່ງມີໃບດົກໜາດີ. ພຣະອົງກໍໄປເບິ່ງວ່າມັນມີໝາກ ຫຼື ບໍ່. ພຣະເຢຊູບໍ່ໄດ້ຂີ້ລັກ. ກົດໃນພັນທະສັນຍາເດີມອະນຸຍາດໃຫ້ຄົນທີ່ຫິວເຂົ້າເກັບຜົນຈາກທົ່ງນາຂອງ ເພື່ອນບ້ານ ຫຼື ຕົ້ນໝາກໄມ້ກິນໄດ້ (ລະບຽບພວກເລວີ 19:9; 23:22; ພຣະບັນຍັດສອງ 23:25). ແຕ່ເມື່ອພຣະອົງໄປເຖິງຕົ້ນໝາກເດື່ອເທດແລ້ວ ກໍບໍ່ເຫັນໝາກມີແຕ່ໃບເທົ່ານັ້ນ. ດັ່ງນັ້ນ ພຣະເຢຊູເຈົ້າຈຶ່ງກ່າວຕໍ່ຕົ້ນໝາກເດື່ອເທດວ່າ, “ຢ່າໃຫ້ຜູ້ໃດໄດ້ກິນໝາກຂອງມຶງອີກຈັກເທື່ອ” (ມາຣະໂກ 11:14).

ວັນໃໝ່ຕໍ່ມາ ໃນເວລາເຊົ້າໆ ພຣະເຢຊູເຈົ້າກັບພວກສາວົກຍ່າງເຂົ້າໄປໃນເມືອງອີກ (ມາຣະໂກ 11:20–26). ລະຫວ່າງທາງໄປທີ່ນັ້ນ ພວກສາວົກປະຫຼາດໃຈທີ່ໄດ້ສັງເກດເຫັນຕົ້ນ ເດື່ອເທດນັ້ນ ມັນຫ່ຽວແຫ້ງ ແລະ ຕາຍໄປຈົນເຖິງຮາກ. ພຣະເຢຊູຊົງອະທິບາຍວ່າ ເກີດຫຍັງຂື້ນ ກັບຕົ້ນໄມ້ນັ້ນ. ພຣະອົງຊົງໃຊ້ຕົວຢ່າງຂອງຕົ້ນເດື່ອເທດນັ້ນເພື່ອສອນພວກສາວົກຂອງພຣະອົງ ບົດຮຽນສໍາຄັນກ່ຽວກັບການອະທິຖານ ແລະ ການຍົກໂທດ. ໃນເລື່ອງນີ້, ຕົ້ນເດື່ອເທດເປັນ ຄຳທີ່ບັນລະໄຍດ້ວຍພາບໝາຍເຖິງພຣະວິຫານ. ທ່ານເຫັນ ບໍວ່າ ພຣະເຢຊູຊົງສາບແຊ່ງ ຕົ້ນເດື່ອເທດ ແຕ່ຊົງຊຳລະລ້າງພຣະວິນຫານ?

`ສິ່ງໃດໃນຊີວິດຂອງທ່ານທີ່ທ່ານຕ້ອງການໃຫ້ພຣະເຢຊູຊົງຊຳລະລ້າງ?`