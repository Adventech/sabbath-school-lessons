---
title:  ຄວາມຂັດແຍ່ງໃນເຢຣູຊາເລັມ
date:   24/08/2024
---

### ອ່ານບົດຮຽນສໍາລັບອາທິດນີ້
ມາຣະໂກ 11: 1–11; 11:12–26; 11:27–33; 12:13–27; 12:28–34 ແລະ ເຊກາຣິຢາ 9:9, 10.

> <p>ຂໍ້ຄວນຈຳ</p>
> “ແລະ ເມື່ອເຈົ້າຢືນພາວັນນາອະທິຖານຢູ່ ຖ້າເຈົ້າມີເລື່ອງກັບຜູ້ໃດຜູ້ໜຶ່ງຈົ່ງຍົກໂທດ ໃຫ້ເຂົາ ເພື່ອພຣະບິດາເຈົ້າຂອງພວກເຈົ້າ ຜູ້ສະຖິດຢູ່ໃນສະຫວັນ ຈະຍົກຄວາມຜິດບາບຂອງ ພວກເຈົ້າດ້ວຍ” (ມາຣະໂກ 11:25).

ພຣະທຳມາຣະໂກ ບັນທຶກຄວາມຂັດແຍ່ງຫ້າປະການລະຫວ່າງພຣະເຢຊູ ແລະ ຜູ້ນໍາຝ່າຍຈິດ ວິນຍານຂອງຊາວຢິວໃນພຣະທຳມາຣະໂກ ບົດທີ 2 ແລະ 3. ໃນບົດຮຽນຂອງອາທິດນີ້, ພຣະ ເຢຊູຊົງໂຕ້ຖຽງກັບພວກຜູ້ນໍາຊາວຢິວອີກ 6 ຄັ້ງ ເມື່ອພຣະອົງມາຮອດນະຄອນເຢຣູຊາເລັມ. ຂໍ້ ຂັດແຍ່ງ 5 ຄັ້ງທໍາອິດເກີດຂຶ້ນໃນຊ່ວງເລີ່ມຕົ້ນພັນທະກິດຂອງພຣະເຢຊູໃນໂລກ. ຂໍ້ຂັດແຍ່ງ 6 ຄັ້ງສຸດທ້າຍເກີດຂຶ້ນເມື່ອສິ້ນສຸດພັນທະກິດຂອງພຣະເຢຊູໃນໂລກ. ຄວາມຂັດແຍ້ງທັງຫມົດສອນ ບົດຮຽນສໍາຄັນແກ່ພວກເຮົາກ່ຽວກັບຊີວິດຂອງຊາວຄຣິສຕຽນ.

ພວກຜູ້ນໍາຊາວຢິວພາກັນມາໂຕ້ຖຽງ ແລະ ຕໍ່ສູ້ກັບພຣະເຢຊູ. ແຕ່ພວກເຂົາບໍ່ເຄີຍຊະນະ. ໃນອາທິດນີ້, ພວກເຮົາຈະສຶກສາວ່າ ເປັນຫຍັງຄົນເຮົາຈຶ່ງຕໍ່ສູ້ກັບພຣະເຈົ້າ. ພວກເຮົາຍັງຈະຮຽນ ຮູ້ສິ່ງທີ່ຊາວຄຣິສຕຽນສາມາດເຮັດເພື່ອຊ່ວຍກຳຈັດຄວາມຮູ້ສຶກ ແລະ ຄວາມຄິດອອກຈາກໃຈຂອງ ຄົນທີ່ແຍກເຂົາເຈົ້າອອກຈາກພຣະເຈົ້າ. ຄວາມຮູ້ສຶກ ແລະ ຄວາມຄິດເຫຼົ່ານີ້ເຮັດໃຫ້ຄົນຕິດຕາມ ພຣະເຢຊູບໍ່ໄດ້.