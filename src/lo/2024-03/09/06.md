---
title:  ກົດບັນຍັດຂໍ້ໃຫຍ່ທີ່ສຳຄັນທີ່ສຸດ
date:   29/08/2024
---

`ອ່ານ ມາຣະໂກ 12:28–34. ທຳມະຈານທີ່ເປັນມິດຖາມຄຳຖາມສຳຄັນຫຍັງ? ຄໍາຕອບ ຂອງພຣະເຢຊູແມ່ນຫຍັງ?`

ໃນພຣະທຳມາຣະໂກ, ຜູ້ນໍາຝ່າຍຈິດວິນຍານຂອງຊາວຢິວສ່ວນຫຼາຍໄດ້ໂຕ້ຖຽງກັບພຣະ ເຢຊູ ແລະ ບໍ່ສະໜັບສະໜຸນພຣະອົງ. ດັ່ງນັ້ນ, ພວກເຮົາຈຶ່ງປະຫລາດໃຈເມື່ອຜູ້ນໍາຄົນຫນຶ່ງຟັງ ຄໍາຕອບຂອງພຣະເຢຊູ ແລະ ຊື່ນໃຈໃນສິ່ງທີ່ເຂົາໄດ້ຍິນ. ຊາຍຄົນນີ້ມີຄວາມກ້າຫານທີ່ຈະເວົ້າກັບ ພຣະເຢຊູຕໍ່ຫນ້າຂອງຜູ້ພວກນໍາຄົນອື່ນໆທີ່ກຽດຊັງພຣະອົງ. ແນ່ນອນ, ມັນເປັນການງ່າຍສຳລັບ ທຳມະຈານທີ່ຈະງຽບ ແລະ ບໍ່ໃຫ້ໃຜອື່ນຮູ້ວ່າ ຕົນເຫັນດີກັບພຣະເຢຊູໃນເລື່ອງອື່ນ. ແຕ່ຊາຍຄົນນີ້ ບໍ່ໄດ້ເຮັດເຊັ່ນນັ້ນ.

ທຳມະຈານຖາມພຣະເຢຊູວ່າ “ກົດບັນຍັດຂໍ້ໃດສຳຄັນທີ່ສຸດ ກວ່າຂໍ້ບັນຍັດທັງໝົດ?” ຄໍາ ຕອບຂອງພຣະເຢຊູແມ່ນຈະແຈ້ງ ແລະ ຊື່ສັດ: ພຣະອົງຕັດຂໍ້ພຣະຄໍາພີໃນພຣະທຳພຣະບັນຍັດ ສອງ ບົດທີ 6:4, 5. “ກົດບັນຍັດຂໍ້ສຳຄັນທີ່ສຸດຄືດັ່ງນີ້: ຈົ່ງຮັກອົງພຣະຜູ້ເປັນເຈົ້າ ພຣະເຈົ້າຂອງ ເຈົ້າດ້ວຍສຸດໃຈ, ດ້ວຍສຸດຈິດ, ດ້ວຍສຸດຄວາມຄິດ ແລະ ດ້ວຍສຸດກຳລັງຂອງເຈົ້າ.’ ພຣະເຢຊູຍັງ ກ່າວແກ່ທຳມະຈານຄົນນັ້ນເຖິງກົດບັນຍັດຂໍ້ສຳຄັນທີສອງ: ເທື່ອນີ້ ພຣະເຢຊູຊົງກ່າວຂໍ້ໜຶ່ງຈາກ ພຣະທຳລະບຽບພວກເລວີວ່າ ຈົ່ງຮັກເພື່ອນບ້ານເໝືອນຮັກຕົນເອງ (ລະບຽບ ພວກເລວີ 19:18).

`ພວກເຮົາຈະຮັກເພື່ອນບ້ານເໝືອນຮັກຕົນເອງໄດ້ແນວໃດ?`