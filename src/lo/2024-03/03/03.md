---
title:  ພຣະເຢຊູເຈົ້າຊົງເອີ້ນເອົາເລວີໃຫ້ຕິດຕາມພຣະອົງ
date:   15/07/2024
---

`ເລວີແມ່ນໃຜ? ທ່ານຄິດວ່າເຫດໃດຜູ້ນຳຝ່າຍຈິດວິນຍານຊາວຢິວບາງຄົນຈຶ່ງບໍ່ພໍໃຈທີ່ພຣະເຢຊູຊົງເອີ້ນເລວີໃຫ້ເປັນຜູ້ຕິດຕາມຂອງພຣະອົງ? ອ່ານ ມາຣະໂກ 2:13–22 ເພື່ອຄໍາຕອບ.`

ຄົນເກັບພາສີໃນສະໄໝຂອງພຣະເຢຊູເຮັດວຽກໃຫ້ກັບລັດຖະບານໂຣມ. ຊາວຢິວ ທີ່ມາຈາກແຄວ້ນຢູດາຍບໍ່ມັກຄົນເກັບພາສີແຮງ. ຄົນເກັບພາສີມັກຈະບໍ່ຍຸຕິທໍາ. ພວກເຂົາເກັບ ເງິນຈາກປະຊາຊົນຫຼາຍກວ່າທີ່ພວກເຂົາສົມຄວນເກັບ. ຄົນເກັບພາສີຂອງຊາວຢິວຫຼາຍຄົນຮັ່ງ ມີມາຈາກພົນລະເມືອງປະເທດຂອງຕົນ. ໜັງສືຊາວຢິວເຫຼັ້ມໜຶ່ງກ່າວວ່າ, "ຖ້າຄົນເກັບພາສີ ເຂົ້າໄປໃນເຮືອນ ທຸກຢ່າງໃນເຮືອນກໍເປື້ອນເປິ."

ດັ່ງນັ້ນ, ພວກເຮົາບໍ່ຄວນປະຫຼາດໃຈວ່າ ພວກຜູ້ນໍາຊາວຢິວບໍ່ພໍໃຈກັບພຣະເຢຊູທີ່ຊົງເອີ້ນ ເອົາເລວີ, ຜູ້ຊຶ່ງເປັນຄົນເກັບພາສີ ເປັນຜູ້ໜຶ່ງທີ່ຕິດຕາມຂອງພຣະອົງ. ພວກຜູ້ນໍາຍັງຢາກຮູ້ວ່າ ເປັນຫຍັງພຣະເຢຊູຈຶ່ງກິນເຂົ້າຮ່ວມກັບຄົນເກັບພາສີ ແລະ ຄົນບາບ.

`ພຣະເຢຊູຊົງຕອບຄຳຖາມຂອງພວກເຂົາແນວໃດ? ພຣະເຢຊູຊົງຕອບພວກເຂົາວ່າ, “ຄົນທີ່ມີສຸຂະພາບດີບໍ່ຕ້ອງການໝໍ, ແຕ່ຄົນເຈັບຕ້ອງການໝໍ. ພຣະເຢຊູຊົງເປັນທ່ານໝໍຝ່າຍຈິດ ວິນຍານ. ພຣະອົງຄືຜູ້ດຽວທີ່ສາມາດປິ່ນປົວຫົວໃຈທີ່ເຈັບປ່ວຍດ້ວຍບາບໄດ້. ສະນັ້ນ, ທ່ານໝໍຄວນໄປພົບຄົນເຈັບ ແລະ ຕ້ອງການຄວາມຊ່ວຍເຫຼືອ, ແມ່ນບໍ?`