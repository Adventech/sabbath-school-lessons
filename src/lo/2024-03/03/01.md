---
title:  ຄວາມບໍ່ປອງດອງກັນ
date:   13/07/2024
---

### ອ່ານບົດຮຽນສຳລັບອາທິດນີ້
ມາຣະໂກ 2:1–12; 2:13–21; 2:23–28; 3:20–35.

> <p>ຂໍ້ຄວນຈຳ</p>
> “ແລ້ວພຣະເຢຊູເຈົ້າກໍກ່າວແກ່ພວກເຂົາວ່າ, “ວັນຊະບາໂຕຖືກຕັ້ງໄວ້ເພື່ອປະໂຫຍດ ອັນນຳຄວາມສຸກມາສູ່ມະນຸດ ບໍ່ແມ່ນສ້າງມະນຸດໄວ້ເພື່ອວັນຊະບາໂຕ. ສະນັ້ນແຫຼະ ບຸດມະນຸດຈຶ່ງ ເປັນອົງພຣະຜູ້ເປັນເຈົ້າເໜືອວັນຊະບາໂຕ" (ມາຣະໂກ 2:27, 28).

ພຣະທຳມາຣະໂກ 2:1–3:6 ມີ 5 ເລື່ອງ. ເລື່ອງເຫຼົ່ານີ້ໄດ້ປຽບທຽບການສັ່ງສອນ ຂອງພຣະເຢຊູກັບການສັ່ງສອນຂອງພວກຜູ້ນໍາຊາວຢິວ. ແຕ່ລະເລື່ອງໃນ ມາຣະໂກ 2:1–3:6 ແມ່ນກ່ຽວຂ້ອງກັບຫົວຂໍ້ຂອງເລື່ອງທີ່ກ່າວມາກ່ອນໜ້າ. ເລື່ອງສຸດທ້າຍແມ່ນເຊື່ອມໂຍງກັບເລື່ອງ ທໍາອິດ.

ແຕ່ລະເລື່ອງໜຶ່ງໃນ 5 ເລື່ອງຂອງພຣະທຳມາຣະໂກ 2:1–3:6, ສອນພວກເຮົາບາງສິ່ງ ບາງຢ່າງທີ່ສໍາຄັນກ່ຽວກັບພຣະເຢຊູ (ອ່ານ ມາຣະໂກ 2:10, 17, 20, 28). ໃນເລື່ອງເຫຼົ່ານີ້, ພຣະເຢຊູຊົງກ່າວສິ່ງສະຫຼາດຫຼາກແຫຼມຢ່າງຫຼວງຫຼາຍ. ໃນວັນອາທິດ, ວັນຈັນ ແລະ ວັນອັງ ຄານ, ພວກເຮົາຈະຮຽນຮູ້ເພີ່ມເຕີມກ່ຽວກັບເລື່ອງເຫຼົ່ານີ້ ແລະ ຄວາມຫມາຍຂອງຄໍາເວົ້າທີ່ສະ ຫຼາດຫຼາກແຫຼມຂອງພຣະເຢຊູ.

ໃນວັນພຸດ ແລະ ວັນພະຫັດ, ພວກເຮົາຈະສຶກສາພຣະທຳມາຣະໂກ ບົດທີ 3:20-35.