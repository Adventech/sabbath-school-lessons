---
title:  ພຣະເຢຊູເຈົ້າຊົງໂຜດຄົນເປັນເປ້ຍຜູ້ໜຶ່ງໃຫ້ດີ
date:   14/07/2024
---

`ອ່ານເລື່ອງກ່ຽວກັບຊາຍທີ່ເປັນຄົນເປ້ຍໃນພຣະທຳມາຣະໂກ 2:1–12. ຄົນທີ່ເປັນເປ້ຍ ແມ່ນບຸກຄົນຫນຶ່ງທີ່ບໍ່ສາມາດຂະຫຍັບແຂນ ຫຼື ຂາໄດ້. ຊາຍທີ່ເປັນເປ້ຍຕ້ອງການຫຍັງເມື່ອໝູ່ ພາລາວໄປຫາພຣະເຢຊູ? ພຣະເຢຊູໄດ້ໃຫ້ຫຍັງແກ່ລາວ?`

ຊາຍຄົນທີ່ເປັນເປ້ຍບໍ່ສາມາດຍ່າງໄດ້. ສະນັ້ນ ໝູ່ທັງສີ່ຂອງລາວໄດ້ຫາມລາວມາຫາພຣະ
ອົງທີ່ເຮືອນຫຼັງທີ່ພຣະເຢຊູຢູ່. ພວກເຂົາຈຶ່ງຮື້ຫຼັງຄາເຮືອນ. ຫຼັງຈາກນັ້ນ ພວກເຂົາກໍຢ່ອນຄົນເປ້ຍ ຢູ່ເທິງບ່ອນນອນຂອງລາວລົງມາຫາພຣະເຢຊູ.

ສິ່ງທໍາອິດທີ່ພຣະເຢຊູເຮັດເພື່ອຄົນເປ້ຍນັ້ນ ຄືການໃຫ້ອະໄພບາບຂອງລາວ. ຜູ້ຊາຍທີ່ເປັນ ເປ້ຍນັ້ນບໍ່ເວົ້າຫຍັງເລີຍຕະຫຼອດໃນເລື່ອງ. ພວກຜູ້ນໍາຝ່າຍຈິດວິນຍານຂອງຊາວຢິວມີຫຼາຍຢ່າງທີ່ ຈະເວົ້າ, ແຕ່ພວກເຂົາບໍ່ໄດ້ເວົ້າອອກມາດັງໆ. ພວກເຂົາໂກດຮ້າຍຕໍ່ການປະກາດຂອງພຣະເຢຊູ ວ່າ ພຣະອົງສາມາດໃຫ້ການອະໄພຄວາມບາບໄດ້. ພຣະເຈົ້າເທົ່ານັ້ນທີ່ສາມາດໃຫ້ການອະໄພ ບາບໄດ້. ພຣະເຢຊູຊົງຮູ້ຄວາມສົງໄສ ແລະ ຄວາມຄິດຊົ່ວຮ້າຍທີ່ຢູ່ໃນໃຈພວກເຂົາ.

ຖ້າຫາກວ່າ ພຣະເຢຊູສາມາດເຮັດໃຫ້ຄົນເປ້ຍຍ່າງໄດ້, ດັ່ງນັ້ນ ການອັດສະຈັນນີ້ເປັນ ການພິສູດວ່າ ພຣະເຢຊູຊົງເປັນພຣະເຈົ້າ ແລະ ສາມາດໃຫ້ການອະໄພຄວາມບາບໄດ້.

`ພວກຜູ້ນໍາຊາວຢິວເອົາໃຈໃສ່ກົດລະບຽບຂອງເຂົາເຈົ້າກ່ວາການເອົາໃຈໃສ່ພຣະເຈົ້າ. ພວກ ເຮົາຢູ່ໃນຄວາມສ່ຽງທີ່ຈະເຮັດສິ່ງດຽວກັນບໍ? ພວກເຮົາສາມາດເຮັດສິ່ງໃດເພື່ອຫຼີກລ່ຽງກັບດັກນີ້ບໍ? ໃນຖານະເປັນຊາວຄຣິສຕຽນ, ສິ່ງສໍາຄັນທີ່ສຸດທີ່ພວກເຮົາຄວນເອົາໃຈໃສ່ແມ່ນຫຍັງ?`