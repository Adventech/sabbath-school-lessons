---
title:  ພຣະເຈົ້າແຫ່ງວັນຊະບາໂຕ
date:   16/07/2024
---

ໃນພຣະທຳມາຣະໂກ 2:23, 24, ພວກຜູ້ນໍາຊາວຢິວກ່າວຫາພວກສາວົກຂອງພຣະ ເຢຊູວ່າ ລະເມີດວັນຊະບາໂຕ. ຊາວຢິວມີກົດລະບຽບຫຼາຍຢ່າງກ່ຽວກັບການງານ. ບັນດາຜູ້ນໍາ ຊາວຢິວໄດ້ຈັດລາຍການ 39 ສິ່ງທີ່ປະຊາຊົນຂອງເຂົາເຈົ້າບໍ່ຄວນເຮັດໃນວັນຊະບາໂຕ. ໜຶ່ງໃນ ສິ່ງເຫຼົ່ານີ້ແມ່ນສິ່ງທີ່ພວກສາວົກຂອງພຣະເຢຊູໄດ້ເຮັດ.

`ພຣະເຢຊູຊົງຕອບພວກຜູ້ນໍາຊາວຢິວແນວໃດ? ອ່ານ ມາຣະໂກ 2:23–28 ເພື່ອຄໍາຕອບ.`

ພຣະເຢຊູຊົງຕອບດ້ວຍເລື່ອງກ່ຽວກັບດາວິດ. ດາວິດໄດ້ເຂົ້າໄປໃນທີ່ສະຖິດຂອງພຣະເຈົ້າ ແລະກິນເຂົ້າຈີ່ທີ່ໄດ້ຖວາຍແກ່ພຣະເຈົ້າ ຊຶ່ງຕາມກົດບັນຍັດແລ້ວ ມີແຕ່ປະໂຣຫິດ ແລະ ບັນດາຜູ້ ນຳຝ່າຍຈິດວິນຍານທີ່ມີສິດກິນເທົ່ານັ້ນ. ພຣະເຢຊູກ່າວວ່າ, ຖ້າຫາກວ່າພຣະເຈົ້າໄດ້ອະນຸຍາດໃຫ້ ດາວິດກິນເຂົ້າຈີ່ທີ່ໄດ້ຖວາຍແກ່ພຣະເຈົ້າ, ສະນັ້ນພວກສາວົກຂອງພຣະອົງກໍສາມາດເດັດ ແລະ ກິນຮວງເຂົ້າໃນຂະນະທີ່ພວກເຂົາຍ່າງຜ່ານທົ່ງນາ.

ພຣະເຢຊູຍັງກ່າວວ່າ ພຣະເຈົ້າຊົງກຳນົດວັນຊະບາໂຕໃຫ້ເປັນພຣະພອນສຳລັບມະນຸດ. ພຣະເຢຊູຊົງເປັນພຣະເຈົ້າແຫ່ງເໜືອວັນຊະບາໂຕ.

ອ່ານ ມາຣະໂກ 3:1–6. ພຣະເຢຊູຊົງມີປັນຫາກັບຜູ້ນຳຊາວຢິວອີກຄັ້ງກ່ຽວກັບວັນຊະ ບາໂຕ. (ທ່ານເຫັນບໍວ່າ ເຂົາເຈົ້າບໍ່ເຄີຍໂຕ້ຖຽງວ່າວັນຊະບາໂຕແມ່ນວັນໃດ ແຕ່ວ່າຈະຮັກສາ ວັນຊະບາໂຕແນວໃດ?) ພວກຜູ້ນຳຊາວຢິວຈະກ່າວຫາພຣະເຢຊູວ່າ ຊົງລະເມີດວັນຊະບາໂຕ ຖ້າ ຫາກພຣະອົງກ້າທີ່ຮັກສາປິ່ນປົວໃນວັນຊະບາໂຕ. ພຣະເຢຊູຊົງຖາມຄຳຖາມກັບພວກຜູ້ນໍາ. ຄໍາ ຕອບສະແດງໃຫ້ເຫັນວ່າ ການເຮັດຄວາມດີ ແລະ ການຊ່ວຍຊີວິດເປັນສິ່ງຄວາມສໍາຄັນ. ພວກ ເຮົາສາມາດເຮັດຄວາມດີ ແລະ ຊ່ວຍຊີວິດໄດ້ໃນວັນຊະບາໂຕ.