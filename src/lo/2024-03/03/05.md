---
title:  'ພຣະເຢຊູເຈົ້າ ກັບ ເບເອນເຊບູນ: ພາກທີ 1'
date:   17/07/2024
---

`ອ່ານ ມາຣະໂກ 3:20–35. ທ່ານເຫັນການເຊື່ອມໂຍງລະຫວ່າງສອງເລື່ອງໃນຂໍ້ເຫຼົ່ານີ້ ແນວໃດ?`

ມາຣະໂກ 3:20–35 ເປັນເລື່ອງ "ພຣະເຢຊູເຈົ້າ ກັບ ເບເອນເຊບູນ" ທຳອິດໃນພຣະທຳ ມາຣະໂກ. ຈົ່ງຈື່ໄວ້ວ່າ ເລື່ອງພຣະເຢຊູເຈົ້າ ກັບ ເບເອນເຊບູນແມ່ນປະເພດຂອງເລື່ອງທີ່ນັກຂຽນ ເລີ່ມເລົ່າເລື່ອງ ແລະ ຫຼັງຈາກນັ້ນເລົ່າເລື່ອງອື່ນໃນລະຫວ່າງກາງເລື່ອງທໍາອິດ. ຜູ້ຂຽນຈົບການ ເລົ່າເລື່ອງທໍາອິດພຽງຫຼັງຈາກເລື່ອງທີສອງເລົ່າຈົບ.

ເລື່ອງທຳອິດແມ່ນກ່ຽວກັບສະມາຊິກໃນຄອບຄົວຂອງພຣະເຢຊູຕັດສິນໃຈໄປຮັບພຣະອົງ ເພາະຝູງຊົນຄິດວ່າ, "ພຣະອົງເສຍຈິດ" (ມາຣະໂກ 3:21). ເລື່ອງທີສອງແມ່ນກ່ຽວກັບຜູ້ນໍາຊາວ ຢິວຈາກນະຄອນເຢຣູຊາເລັມ. (ມື້ນີ້ພວກເຮົາເບິ່ງເລື່ອງທີສອງ, ເຊິ່ງພົບເຫັນໃນພຣະທຳມາຣະໂກ ບົດທີ 3: 22-35.)

ໃນພຣະທຳມາຣະໂກ 3:22, ພວກທຳມະຈານຊາວຢິວກ່າວວ່າ ຜູ້ນີ້ມີຜີມານຮ້າຍເບເອນ ເຊບູນສິງຢູ່. ພວກທຳມະຈານກ່າວຫາວ່າ ພຣະເຢຊູຊົງເຮັດວຽກຮ່ວມກັບຊາຕານເພື່ອຂັບໄລ່ຜີ ມານຮ້າຍ. ພຣະເຢຊູຊົງຕອບຄຳໝິ່ນປະມາດນີ້ດ້ວຍຄຳຖາມ. ພຣະເຢຊູຖາມພວກທຳມະຈານວ່າ, “ມານຊາຕານຈະຂັບໄລ່ມານຊາຕານເອງໃຫ້ອອກໄປໄດ້ຢ່າງໃດ? (ມາຣະໂກ 3:23). ຊາຕານບໍ່ ເຄີຍຕໍ່ຕ້ານມັນເອງເລີຍ. ຊາຕານສາມາດປະສົບຜົນສໍາເລັດໄດ້ບໍ ຖ້າມັນເຮັດໃຫ້ເກີດຄວາມແຕກ ແຍກໃນຣາຊະອານາຈັກຂອງຕົນເອງ? ແນ່ນອນ ບໍ່ໄດ້! ພຣະເຢຊູຍັງເວົ້າເຖິງການມັດຄົນແຂງ ແຮງນັ້ນໄວ້ກ່ອນ ແລ້ວຈຶ່ງປຸ້ນເຮືອນຂອງລາວໄດ້. ພຣະເຢຊູຊົງມັດຊາຕານ ແລະ ຊ່ວຍຊີວິດນັກ ໂທດຂອງພຣະອົງ.