---
title:  'ເລື່ອງແມ່ ແລະ ນ້ອງຊາຍຂອງພຣະເຢຊູເຈົ້າ: ພາກທີ 2'
date:   18/07/2024
---

`ປະສົບການໃດທີ່ເຮັດໃຫ້ຄອບຄົວຂອງພຣະເຢຊູຄິດວ່າ ພຣະອົງເສຍຈິດ? ອ່ານ ມາຣະໂກ 3:20, 21 ເພື່ອຄໍາຕອບ.`

ຄອບຄົວຂອງພຣະເຢຊູຄິດວ່າ ພຣະອົງເສຍຈິດ. ຍ້ອນຫຍັງ? ເພາະວ່າ ພຣະເຢຊູຫຍຸ້ງ ຫຼາຍຈົນບໍ່ມີເວລາພັກ ແລະ ກິນເຂົ້າ. ດັ່ງນັ້ນ, ຄອບຄົວຂອງພຣະເຢຊູຈຶ່ງອອກໄປຮັບພຣະອົງ. ເລື່ອງນີ້ໂຈະ ແລະ ເລື່ອງທີສອງເລີ່ມຕົ້ນກ່ຽວກັບພວກທໍາມະຈານຊາວຢິວທີ່ກ່າວຫາພຣະເຢຊູວ່າ ທຳງານຮ່ວມກັບມານ (ອ່ານບົດຮຽນມື້ວານນີ້).

`ຄອບຄົວຂອງພຣະເຢຊູຕ້ອງການຫຍັງ? ພຣະເຢຊູຊົງຕອບແນວໃດ? ອ່ານ ມາຣະໂກ 3:31–35 ເພື່ອຄຳຕອບ.`

ບັນຫາກໍຄື ຄອບຄົວຂອງພຣະເຢຊູບໍ່ເຂົ້າໃຈເຖິງແຜນການຂອງພຣະເຈົ້າສໍາລັບຊີວິດຂອງ ພຣະອົງ. ພຣະເຢຊູຮູ້ວ່າ ພວກເຂົາບໍ່ເຂົ້າໃຈ. ໃນຂໍ້ເຫຼົ່ານີ້, ພຣະເຢຊູໄດ້ໃຫ້ຄວາມໝາຍໃໝ່ສໍາລັບ ຄໍາວ່າ "ຄອບຄົວ". ຜູ້ໃດກໍຕາມທີ່ຍອມປະຕິບັດຕາມພຣະປະສົງຂອງພຣະເຈົ້າ ຜູ້ນັ້ນແຫຼະເປັນ ນ້ອງຊາຍ, ນ້ອງສາວ ແລະ ແມ່. ພຣະເຢຊູຊົງເປັນພຣະບຸດຂອງພຣະເຈົ້າ.  ຄົນທີ່ໃຫ້ກຽດ ແລະ ຍອມປະຕິບັດຕາມພຣະປະສົງຂອງພຣະເຈົ້າກາຍເປັນຄອບຄົວຂອງພຣະອົງ. ຄອບຄົວທີ່ແທ້ຈິງ ຂອງພຣະເຢຊູແມ່ນຜູ້ທີ່ຕິດຕາມພຣະເຈົ້າ ແລະ ຍອມປະຕິບັດຕາມພຣະປະສົງຂອງພຣະອົງ. (ອ່ານ ລູກາ 12:53; 14:26).