---
title:  ການອັດສະຈັນອ້ອມຮອບທະເລສາບຄາລີເລ
date:   27/07/2024
---

### ອ່ານບົດຮຽນສຳລັບອາທິດນີ້
ມາຣະໂກ 4:35–41; 5:1–20; 5:21–24; 6:1–6; 6:34–52.

> <p>ຂໍ້ຄວນຈຳ</p>
> “ແຕ່ພຣະເຢຊູເຈົ້າບໍ່ໃຫ້ລາວໄປນຳ ໂດຍກ່າວແກ່ລາວວ່າ, “ຈົ່ງກັບເມືອບ້ານ ຫາຍາດ ຕິພີ່ນ້ອງຂອງເຈົ້າ ແລະ ບອກພວກເຂົາເຖິງເຫດການອັນຍິ່ງໃຫຍ່ ທີ່ອົງພຣະຜູ້ເປັນເຈົ້າໄດ້ກະທຳ ສຳລັບເຈົ້າ ແລະ ພຣະເມດຕາທີ່ມີຕໍ່ເຈົ້າ” (ມາຣະໂກ 5:19).

ພຣະເຢຊູຊົງທຳງານສ່ວນໃຫຍ່ຂອງພຣະອົງເພື່ອພຣະເຈົ້າໃນແຄວ້ນຄາລີເລ, ອ້ອມຮອບ ທະເລສາບຄາລີເລ. ທະເລສາບຄາລີເລແມ່ນທະເລສາບທີ່ກວ້າງໃຫຍ່ໄພສານ. ທະເລສາບນີ້ມີ ຄວາມຍາວເກືອບ 21 ກິໂລແມັດ ແລະ ກວ້າງ 13 ກິໂລແມັດ. ເປັນທະເລສາບທີ່ໃຫຍ່ທີ່ສຸດໃນ ບໍລິເວນນັ້ນ. ມີຄົນຈຳນວນຫຼວງຫຼາຍອາໄສຢູ່ໃກ້ໆ ແລະ ຫາລ້ຽງຊີບດ້ວຍການເຮັດວຽກຕາມແຄມ ທະເລສາບ.

ພຣະທຳມາຣະໂກ ບົດທີ 4 ສິ້ນສຸດລົງດ້ວຍເລື່ອງລາວກ່ຽວກັບການເດີນທາງຂອງພຣະເຢ ຊູ ແລະ ພວກສາວົກຂອງພຣະອົງໂດຍການຂ້າມໄປອີກຝັງໜຶ່ງຂອງທະເລສາບຄາລີເລ. ໃນຂະ ນະເດີນທາງນັ້ນ ລົມພະຍຸກໍເລີ່ມພັດມາແຮງ. ພຣະເຢຊູຊົງຫ້າມລົມ, ແລ້ວລົມກໍເຊົາ ຟອງນໍ້າກໍ ສະຫງົບງຽບທົ່ວໄປ. ພຣະທຳມາຣະໂກ ບົດທີ 6 ສິ້ນສຸດລົງດ້ວຍເລື່ອງອື່ນກ່ຽວກັບທະເລສາບຄາ ລີເລ. ໃນຄັ້ງນີ້, ພຣະເຢຊູຊົງຍ່າງເທິງໜ້ານໍ້າໄປຫາພວກສາວົກຂອງພຣະອົງທີ່ຢູ່ໃນເຮືອ. ໃນລະ ຫວ່າງສອງເລື່ອງນີ້ກ່ຽວກັບທະເລສາບ, ມາຣະໂກໄດ້ເລົ່າໃຫ້ພວກເຮົາຟັງເຖິງການອັດສະຈັນ ຫຼາຍໆຢ່າງທີ່ພຣະເຢຊູຊົງເຮັດຢູ່ແຄມທະເລສາບ. ມາຣະໂກໄດ້ເລົ່າໃຫ້ພວກເຮົາຟັງກ່ຽວກັບຄັ້ງ ທໍາອິດທີ່ພຣະເຢຊູຊົງໃຊ້ສາວົກຂອງພຣະອົງອອກໄປປະກາດ. ພວກເຮົາຈະສຶກສາເລື່ອງເຫຼົ່ານີ້ ໃນອາທິດນີ້.