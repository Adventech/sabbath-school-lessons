---
title:  ຜູ້ຊາຍທີ່ຜີມານຮ້າຍສິງ 2,000 ໂຕ
date:   29/07/2024
---

`ອ່ານເລື່ອງໃນ ມາຣະໂກ 1:16–20. ເລື່ອງນີ້ສອນພວກເຮົາຫຍັງກ່ຽວກັບສົງຄາມໂລກ ລະຫວ່າງຄວາມດີ ແລະ ຄວາມຊົ່ວ? ນອກຈາກນີ້, ເລື່ອງນີ້ສອນພວກເຮົາຫຍັງກ່ຽວກັບພຣະ ເຢຊູ?`

ໃນພຣະທຳມາຣະໂກ 5:1–20, ພວກເຮົາອ່ານເລື່ອງຂອງຜູ້ຊາຍທີ່ຜີມານຮ້າຍສິງ 2,000 ໂຕ. ລາວແຜດສຽງຮ້ອງທັງເວັນທັງຄືນ. ລາວເອົາຫີນປາດຕາມເນື້ອຕົວຂອງຕົນເອງ. "ມັນແຂງ ແຮງຫຼາຍ ຈົນບໍ່ມີຜູ້ໃດປາບມັນໄດ້" (ມາຣະໂກ 5:4). ແລ້ວຊາຍຄົນນັ້ນກໍມາພົບພຣະເຢຊູ.

ມາຣະໂກບອກພວກເຮົາສິ່ງທີ່ຊາຍຄົນນັ້ນເຮັດ. ເມື່ອມັນຫຼຽວເຫັນພຣະເຢຊູເຈົ້າແຕ່ໄກໆ ມັນໄດ້ແລ່ນມາຫາ ແລະ ຂາບລົງຕໍ່ໜ້າພຣະອົງ (ມາຣະໂກ 5:6), ແຕ່ເມື່ອຊາຍຄົນນັ້ນພະຍາ ຍາມເວົ້າ, ພວກຜີມານຮ້າຍໄດ້ຄວບຄຸມລາວໄວ້. ພວກຜີມານຮ້າຍທັງຫຼາຍກໍຮ້ອງດ້ວຍສຽງດັງໃສ່ ພຣະເຢຊູ. ພຣະເຢຊູຊົງໄດ້ຍິນຜູ້ຊາຍຄົນນັ້ນຮ້ອງຂໍຄວາມຊ່ວຍເຫຼືອເໜືອສຽງຮ້ອງອັນດັງຂອງ ພວກຜີມານຮ້າຍ. ພວກມັນຂໍຮ້ອງພຣະເຢຊູໃຫ້ອະນຸຍາດເຂົ້າໄປສິງຢູ່ໃນຝູງໝູ່. ພຣະອົງຊົງອະນຸ ຍາດໃຫ້ພວກມັນ. ໝູທັງໝົດປະມານສອງພັນໂຕ ກໍຟ້າວແລ່ນລົງຕະລິ່ງຊັນ ແລະ ໂຕນລົງທະເລ ສາບຈົມນໍ້າຕາຍໝົດ.

ພຣະເຢຊູຊົງສົ່ງຊາຍທີ່ໄດ້ຮັບການປິ່ນປົວຫາຍໂຣດກັບໄປໃນເມືອງ ເພື່ອເປັນພະຍານ ຂອງພຣະອົງ. ສະນັ້ນ ຊາຍຜູ້ນີ້ຈຶ່ງລາພຣະເຢຊູໄປ ແລະ ຕັ້ງຕົ້ນປະກາດເລື່ອງທີ່ພຣະອົງໄດ້ເຮັດ ແກ່ຕົນໃຫ້ກັບຄົນທັງຫຼາຍ. ໃນບາງແງ່, ຜູ້ຊາຍຄົນນີ້ເປັນຄົນສຸດທ້າຍທີ່ພວກເຮົາຄາດວ່າ ຈະກາຍ ເປັນຜູ້ທຳງານເພື່ອພຣະເຈົ້າ. ແຕ່ລາວມີເລື່ອງທີ່ໜ້າປະຫຼາດໃຈມາເລົ່າໃຫ້ຟັງ.