---
title:  ເດັກຍິງທີ່ຕາຍແລ້ວມີຊີວິດຄືນໃຫມ່
date:   30/07/2024
---

`ອ່ານ ມາຣະໂກ 5:21–24. ທ່ານໄດ້ຮຽນຮູ້ຫຍັງກ່ຽວກັບຊາຍຄົນໜຶ່ງຊື່ວ່າ ຢາອີໂຣໃນຂໍ້ ເຫຼົ່ານີ້?`

ຢາອີໂຣເປັນຜູ້ນໍາຝ່າຍຈິດວິນຍານ. ບັນດາຜູ້ນຳຝ່າຍຈິດວິນຍານຊາວຢິວສ່ວນຫຼາຍແມ່ນ ບໍ່ໄດ້ເປັນໝູ່ກັບພຣະເຢຊູ (ອ່ານພຣະທຳມາຣະໂກ 1:22; 3:2, 6; ລູກາ 13:14). ແຕ່ຢາອີໂຣ ຕ້ອງການຄວາມຊ່ວຍເຫຼືອ. ເມື່ອເຂົາເຫັນພຣະເຢຊູ ເຈົ້າຈຶ່ງກົ້ມຂາບລົງທີ່ຕີນຂອງພຣະອົງ. ລູກ ສາວຂອງຢາອີໂຣແມ່ນກໍາລັງຈະຕາຍ. ຢາອີໂຣຂໍຄວາມຊ່ວຍເຫຼືອຈາກພຣະເຢຊູ. ພຣະເຢຊູກໍ ໄປເຮືອນຢາອີໂຣທີ່ກັງວົນ.

ພຣະອົງກໍບໍ່ຊົງອະນຸຍາດໃຫ້ຜູ້ໃດໄປນຳພຣະອົງ ນອກຈາກເປໂຕ, ຢາໂກໂບ ແລະ ໂຢ ຮັນນ້ອງຊາຍຂອງຢາໂກໂບ. ພຣະເຢຊູຊົງກ່າວວ່າ ເດັກຍິງຜູ້ນີ້ບໍ່ໄດ້ຕາຍດອກ ນາງພຽງແຕ່ນອນ ຫຼັບເທົ່ານັ້ນ. ພວກທີ່ມາຮ້ອງໄຫ້ຄໍ່າຄວນເດັກທີ່ຕາຍແລ້ວນັ້ນ ພາກັນຫົວຂວັນພຣະອົງ. ສະນັ້ນ ພຣະອົງຈຶ່ງໄລ່ທຸກຄົນໃຫ້ອອກໄປໝົດ ແລະ ເອົາແຕ່ພໍ່ແມ່ເດັກນ້ອຍກັບສາວົກສາມຄົນເທົ່ານັ້ນ ເຂົ້າໄປໃນຫ້ອງທີ່ເດັກນ້ອຍນອນຢູ່. ພຣະອົງຈັບມືເດັກນ້ອຍນັ້ນ ແລະ ກ່າວແກ່ນາງວ່າ, “ຕາລີທາກຸມ!”  (ໝາຍຄວາມວ່າ: ນາງນ້ອຍເອີຍ ຈົ່ງລຸກຂຶ້ນ!") ແທ້ຈິງແລ້ວ, ຄໍາວ່າ ຕາລີທາກຸມ ໝາຍຄວາມວ່າ "ລູກແກະ". ພໍ່ແມ່ເອີ້ນລູກຂອງພວກເຂົາວ່າ “ທາລີທາກຸມ” ເພື່ອສະແດງໃຫ້ເຂົາ ເຈົ້າຮູ້ວ່າ ພໍ່ແມ່ຮັກພວກເຂົາຫຼາຍສໍ່າໃດ. ຫຼັງຈາກນັ້ນ, ພຣະເຢຊູເຈົ້າໄດ້ສັ່ງຫ້າມພໍ່ແມ່ບໍ່ໃຫ້ບອກ ຜູ້ໃດວ່າພຣະອົງຊົງໂຜດລູກສາວຂອງພວກເຂົາຫາຍດີແລ້ວ. ແຕ່ດັ່ງທີ່ພວກເຮົາໄດ້ເຫັນວ່າ, ພຣະ ເຢຊູຊົງຄືຜູ້ໃດ ຈຶ່ງບໍ່ສາມາດປິດບັງໄວ້ ຫຼື ເຊືຶ່ອມເປັນຄວາມລັບໄດ້.