---
title:  ພຣະເຢຊູເຈົ້າຊົງຫ້າມລົມພະຍຸ
date:   28/07/2024
---

ເລື່ອງໃນພຣະທຳມາຣະໂກ 4:35–41 ເປັນຕົວຢ່າງຂອງ "ເທໂອຟານີ" ເທໂອຟານີຄືເວ ລາທີ່ພຣະເຈົ້າ ຫຼື ທູດສະຫວັນຂອງພຣະອົງປາກົດຕົວຕໍ່ມະນຸດ. ເທໂອຟານີມີ 5 ພາກຄື: (1) ພຣະເຈົ້າສະແດງໃຫ້ເຫັນໃນລັກສະນະພິເສດບາງຢ່າງວ່າ ພຣະອົງຊົງມີອໍານາດຍິ່ງໃຫຍ່. (2) ມະນຸດມີຄວາມຢ້ານກົວ. (3) ພຣະຜູ້ເປັນເຈົ້າ ຫຼື ທູດສະຫວັນຂອງພຣະອົງສັ່ງມະນຸດວ່າ ບໍ່ຕ້ອງຢ້ານ. (4) ພຣະເຈົ້າ ຫຼື ທູດສະຫວັນຂອງພຣະອົງໄດ້ສົ່ງຂໍ້ຄວາມພິເສດໃຫ້ແກ່ມະນຸດ. (5) ມະນຸດຍອມຮັບເອົາຂໍ້ຄວາມ.

ເລື່ອງໃນພຣະທຳມາຣະໂກ 4:35–41 ມີສີ່ຢ່າງໃນຫ້າພາກຂອງ ເທໂອຟານີຄື: (1) ພຣະເຢຊູຊົງຫ້າມລົມພະຍຸ. ການອັດສະຈັນນີ້ສະແດງໃຫ້ພວກເຮົາເຫັນວ່າ ພຣະອົງຊົງມີີຣິດອຳນາດຍິງໃຫຍ່. (2) ພວກສາວົກເກີດຄວາມຢ້ານກົວ. (3) ພຣະເຢຊູເຈົ້າກໍກ່າວ ຕໍ່ພວກສາວົກຂອງພຣະອົງວ່າ, “ເປັນຫຍັງພວກເຈົ້າຈຶ່ງຢ້ານ? ຄໍາຖາມນີ້ແມ່ນພາກທີ 3, ເຊິ່ງເປັນ ຄໍາສັ່ງໃຫ້ບໍ່ຕ້ອງຢ້ານກົວ. (4) ແຕ່ພວກເພິ່ນຕົກໃຈຢ້ານກົວຫຼາຍທັງເວົ້າຕໍ່ກັນ ແລະ ກັນວ່າ, “ທ່ານຜູ້ນີ້ເປັນຜູ້ໃດໜໍ? ຄໍາຖາມນີ້ແມ່ນພາກທີ 5 ຂອງເທໂອຟານີ, ເຊິ່ງສະແດງໃຫ້ເຫັນເຖິງວິທີທີ່ມວນມະນຸດຕອບສະຫນອງຕໍ່ຂ່າວສານ. ສ່ວນທີ່ຂາດຫາຍໄປຄື ຂ່າວສານພິເສດ ຫຼື ຖ້ອຍຄຳຈາກ ພຣະເຈົ້າ. ເປັນຫຍັງພາກນີ້ຈຶ່ງຂາດຫາຍໄປ? ຈົ່ງຈື່ໄວ້ວ່າ ພຣະເຢຊູເຈົ້າຊົງເກັບຄວາມລັບຂອງ ພຣະອົງໄວ້. ມາຣະໂກຈະບອກພວກເຮົາວ່າ ພຣະເຢຊູແມ່ນຜູ້ໃດ, ແຕ່ກ່ອນອື່ນຫມົດ ພວກເຮົາ ຕ້ອງລໍຖ້າຄໍາຕອບກ່ອນ. ເມື່ອເຫຼົ່າສາວົກຖາມວ່າ, “‘ທ່ານຜູ້ນີ້ເປັນຜູ້ໃດໜໍ? ແມ່ນແຕ່ລົມ ແລະ ຟອງທະເລກໍຍອມຟັງຄວາມເພິ່ນ” (ມາຣະໂກ 4:41), ຜູ້ອ່ານຕ້ອງໃຫ້ຄໍາຕອບທີ່ຂາດຫາຍໄປ. ພຣະເຢຊູຊົງເປັນພຣະບຸດຂອງພຣະເຈົ້າ. ພຣະເຢຊູຊົງເປັນພຣະເຈົ້າ.

`ອົງພຣະຜູ້ເປັນເຈົ້າຊົງມີຣິດອຳນາດຍິ່ງໃຫຍ່. ທ່ານຈະຮຽນຮູ້ທີ່ຈະໄວ້ວາງໃຈໃນຄວາມເຂັ້ມ ແຂງຂອງພຣະອົງໃນທຸກດ້ານຂອງຊີວິດຂອງທ່ານໄດ້ແນວໃດ?`