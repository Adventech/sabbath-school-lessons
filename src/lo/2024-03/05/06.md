---
title:  ພຣະຜູ້ຊ່ວຍໃຫ້ລອດທີ່ບໍ່ມີຜູ້ໃດຄາດຫວັງ
date:   01/08/2024
---

ຊາວຢິວມີຄວາມຄິດຜິດໆຢ່າງມາກມາຍກ່ຽວກັບພຣະຜູ້ຊ່ອຍໃຫ້ລອດ. ຊາວຢິວຄາດຫວັງ ໃຫ້ພຣະຜູ້ຊ່ອຍໃຫ້ລອດຊົງທຳໃຫ້ອິດສະຣາເອນເປັນອິດສະຫຼະຈາກຊາວໂຣມ. ພວກເຂົາເຊື່ອວ່າ ການເປັນອິດສະຫຼະຈາກໂຣມຈະເຮັດໃຫ້ເກີດສັນຕິພາບ. ຖ້າຊາວໂຣມໄດ້ຍິນວ່າມີຄົນ 5,000 ຄົນເຕົ້າໂຮມກັນຢູ່ໃນທີ່ທະເລຊາຍ, ພວກເຂົາອາດຄິດວ່າ ພຣະເຢຊູກໍາລັງພະຍາຍາມສ້າງກອງ ທັບ ເພື່ອຕໍ່ຕ້ານກັບການປົກຄອງຂອງຊາວໂຣມ (ປຽບທຽບໂຢຮັນ 6:14, 15 ກັບ ກິດຈະການ 21:38).

ພຣະເຢຊູບໍ່ໄດ້ເຮັດສິ່ງທີ່ຄົນອື່ນໆ ຄາດຫວັງໃຫ້ພຣະຜູ້ຊ່ວຍໃຫ້ລອດເຮັດ. ພຣະອົງບໍ່ໄດ້ ນໍາພາປະຊາຊົນໃນການຕໍ່ສູ້ກັບໂຣມ. ພຣະອົງສົ່ງພວກສາວົກຂອງພຣະອົງອອກໄປ ແລະ ບອກປະຊາຊົນໃຫ້ກັບເມືອບ້ານ. ຫຼັງຈາກນັ້ນ, ພຣະເຢຊູໄດ້ຂຶ້ນໄປເທິງພູເຂົາ ເພື່ອພາວັນນາອະທິ ຖານ.

ຊາວຢິວຄາດຫວັງໃຫ້ພຣະຜູ້ຊ່ວຍໃຫ້ລອດຊົງປົດອິດສະຣາເອນເປັນອິດສະຫຼະຈາກໂຣມ. ແຕ່ພຣະເຢຊູສະເດັດມາເພື່ອເຮັດໃຫ້ປະຊາຊົນຂອງພຣະອົງເປັນອິດສະຫຼະຈາກບາບ. ນັ້ນແມ່ນ ເຫດຜົນທີ່ພຣະເຢຊູຊົງຍ່າງເທິງໜ້ານໍ້າ. ເມື່ອພຣະເຢຊູຊົງຍ່າງເທິງໜ້ານໍ້າ, ພຣະອົງໄດ້ສະແດງ ໃຫ້ພວກສາວົກຂອງພຣະອົງເຫັນວ່າ ພຣະອົງຊົງເປັນພຣະເຈົ້າຜູ້ຄວບຄຸມທໍາມະຊາດທັງມວນ. ແຕ່ພຣະເຢຊູບໍ່ໄດ້ມາຄວບຄຸມໂລກໃນເທື່ອທໍາອິດນີ້. ພຣະອົງສະເດັດມາເພື່ອປະທານຊີວິດຂອງ ຕົນເປັນຄ່າໄຖ່ຄົນຈຳນວນຫຼວງຫຼາຍ (ມາຣະໂກ 10:45).

`ຊາວຢິວມີຄວາມເຂົ້າໃຈຜິດກ່ຽວກັບການສະເດັດມາຄັ້ງທຳອິດຂອງພຣະເຢຊູ. ເລື່ອງນີ້ ສອນພວກເຮົາແນວໃດວ່າ ພວກເຮົາຕ້ອງມີເຂົ້າໃຈຢ່າງຖືກຕ້ອງກ່ຽວກັບຂ່າວສານເວລາພິເສດ ໃນພຣະຄຳພີບໍ? ເປັນຫຍັງຄວາມເຂົ້າໃຈທີ່ຖືກຕ້ອງຈຶ່ງສໍາຄັນແທ້?`