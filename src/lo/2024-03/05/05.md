---
title:  ການປະຕິເສດ ແລະ ການຍອມຮັບ
date:   31/07/2024
---

`ປຽບທຽບພັນທະກິດຂອງພວກສາວົກສິບສອງຄົນກັບການຕາຍຂອງໂຢຮັນບັບຕິສະໂຕ (ມາຣະໂກ 6:7–30). ຈົ່ງສືກສາໃນຫ້ອງຮຽນກ່ຽວກັບຄວາມແຕກຕ່າງລະຫວ່າງສອງພັນທະກິດນີ້.`

ໃນພຣະທຳມາຣະໂກ 6:7–30, ພວກເຮົາອ່ານກ່ຽວກັບຄຳອຸປະມາເລື່ອງທີ່ສາມ (ເບິ່ງ ການສຶກສາໃນມື້ວານນີ້ ແລະ ບົດທີ 3 ສໍາລັບຂໍ້ມູນເພີ່ມເຕີມ). ພວກສາວົກສິບສອງຄົນໄດ້ນຳຂ່າວສານຂອງພຣະເຢຊູໄປທົ່ວທຸກທີ່ທຸກບ່ອນ ໃນຂະນະທີ່ໂຢຮັນຢູ່ໃນຄຸກ ແລະ ບໍ່ໄດ້ຮັບ ອານຸຍາດໃຫ້ເທດສະໜາອີກຕໍ່ໄປ. ພຣະເຢຊູຊົງບອກພວກສາວົກຂອງພຣະອົງວ່າຢ່າເອົາສິ່ງຂອງ ຕິດຕົວໄປນຳຫຼາຍເກີນໄປໃນການເດີນທາງຂອງພວກເຂົາ. ພຣະເຢຊູຊົງບອກໃຫ້ເພິ່ງພາຄົນອື່ນ ເພື່ອຄວາມຊ່ວຍເຫຼືອ. ຄໍາແນະນໍານີ້ເຮັດໃຫ້ສາວົກຂອງພຣະເຢຊູເພິ່ງພາຄົນທີ່ພວກເຂົາຮັບໃຊ້. ເມື່ອພວກເຂົາຕ້ອງເພິ່ງພາຄົນອື່ນເພື່ອຂໍຄວາມຊ່ວຍເຫຼືອ, ສາວົກຂອງພຣະເຢຊູກໍກາຍເປັນມິດກັບ ຄົນທີ່ຕ້ອງການຟັງຂ່າວສານຂອງພວກເຂົາ.

ໂຢຮັນບັບຕິສະໂຕບໍ່ໄດ້ເປັນໝູ່ກັບກັບກະສັດເຮໂຣດ ແລະ ຂອງຄອບຄົວຂອງເພິ່ນ. ມາ ຣະໂກບອກໃຫ້ພວກເຮົາຟັງກ່ຽວກັບຄວາມຕາຍອັນໜ້າສະຫຍົດສະຫຍອງຂອງໂຢຮັນບັດຕິສະໂຕ. ໃນຂະນະທີ່ລູກສາວຂອງນາງເຮໂຣເດຍໄດ້ເຂົ້າມາຟ້ອນໃນຫ້ອງຈັດງານ, ນາງເປັນທີ່ພໍໃຈເຮໂຣດ. ນາງຈຶ່ງ “ຂໍຫົວຂອງໂຢຮັນບັບຕິສະໂຕ ໃສ່ຖາດມາໃຫ້ຕົນ”. ໂຢຮັນຖືກຂ້າຕາຍໃນເວລາດຽວກັນທີ່ ພວກສາວົກຂອງພຣະເຢຊູສິບສອງຄົນໄດ້ອອກໄປປະກາດຂ່າວປະເສີດ. ການຕາຍຂອງໂຢຮັນສະ ແດງໃຫ້ເຫັນເຖິງການຕາຍຂອງພຣະເຢຊູໃນອະນາຄົດອັນໃກ້ຊິດ (ມາຣະໂກ 15 ແລະ 16). ຫຼັງ ຈາກທີ່ໂຢຮັນບັບຕິສະໂຕຖືກຂ້າ ແລະ ຖືກຝັງແລ້ວ, ປະຊາຊົນລາຍງານວ່າ ໂຢຮັນບັບຕິສະໂຕ ໄດ້ຟື້ນຄືນມາຈາກຕາຍ (ມາຣະໂກ 6:14–16, 29).

`ມີຜູ້ໃດປະຕິເສດເຈົ້າຄືກັບທີ່ພຣະເຢຊູຖືກປະຕິເສດບໍ? ທ່ານເຄີຍທົນທຸກກັບບາງສິ່ງທີ່ຍາກ  ສຳລັບທ່ານທີ່ຈະເຂົ້າໃຈບໍ? ທ່ານໄດ້ຮຽນຮູ້ຫຍັງຈາກປະສົບການເຫຼົ່ານີ້ທີ່ຈະຊ່ວຍທ່ານໃນອະນາ  ຄົດ ເມື່ອມີເລື່ອງເລວຮ້າຍເກີດຂື້ນອີກຄັ້ງ?`