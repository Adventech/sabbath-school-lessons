---
title:  ແລ່ນປົບໜີຈາກພຣະເຢຊູໄປ
date:   11/09/2024
---

`ອ່ານ ມາຣະໂກ 14:43–52. ມີຫຍັງເກີດຂື້ນໃນຂໍ້ພຣະຄຳພີເຫຼົ່ານີ້ທີ່ສໍາຄັນຕໍ່ແຜນການ ຂອງພຣະເຈົ້າ ເພື່ອຊ່ວຍພວກເຮົາໃຫ້ລອດ?`

ພວກເຮົາອາດປະຫຼາດໃຈວ່າ ໜຶ່ງໃນໝູ່ທີ່ໃກ້ຊິດຂອງພຣະເຢຊູຂາຍພຣະອົງໃຫ້ແກ່ສັດຕູ ຂອງພຣະອົງ. ມາຣະໂກບໍ່ໄດ້ໃຫ້ຂໍ້ມູນຫຼາຍກ່ຽວກັບເຫດຜົນທີ່ເຮັດໃຫ້ຢູດາຫັນມາຕໍ່ຕ້ານພຣະເຢຊູ. ແຕ່ທ່ານ ນາງ ເອເລນ ຈີໄວ໌ຂຽນໄວ້ວ່າ: "ຢູດາຮັກເງິນຄຳຫຼາຍແທ້ໆ. ໃນອະດີດນັ້ນ, ລາວບໍ່ໄດ້ ເປັນຄົນຊົ່ວຮ້າຍພໍທີ່ຈະເຮັດສິ່ງທີ່ລາວຈະເຮັດໃນປັດຈຸບັນ. ລາວຍັງຄົງປ່ອຍໃຫ້ຄວາມຮັກຕໍ່ເງິນຄຳ ຂອງລາວຄວບຄຸມຊີວິດຂອງຕົນ ຈົນກວ່າຄວາມຮັກຕໍ່ເງິນຄຳຄວບຄຸມລາວໂດຍສິ້ນເຊີງ. ຄວາມ ຮັກຕໍ່ເງິນຄຳມີພະລັງຍິ່ງໃຫຍ່ກວ່າຄວາມຮັກທີ່ລາວມີຕໍ່ພຣະເຢຊູ. ຢູດາກາຍເປັນຂ້າທາດໃຫ້ແກ່ ເງິນຄຳ ແລະ ການເປັນຂ້າທາດນີ້ເຮັດໃຫ້ລາວມອບຕົວໃຫ້ຊາຕານເພື່ອເຮັດທຸກສິ່ງທີ່ເປັຍບາບ ຫຼື ຊາຕານຕ້ອງການໃຫ້ລາວເຮັດ."—ທ່ານ ນາງ ເອເລນ ຈີໄວທ໌, ໜັງສືຄວາມປາຖະໜາແຫ່ງປວງ ຊົນ, ໜ້າ 716.

ບາບຂອງຢູດາຮ້າຍແຮງຂຶ້ນ ເພາະລາວພະຍາຍາມຊ້ອມມັນໄວ້ດ້ວຍມິດຕະພາບ. ຢູດາ ບອກຝູງຊົນວ່າ ຄົນທີ່ລາວຈູບຄືຄົນທີ່ພວກເຂົາຄວນຈັບກຸມ.

`ລອງຄິດເຖິງສິ່ງທີ່ ທ່ານ ນາງ ເອເລນ ຈີໄວທ໌ໄດ້ຂຽນກ່ຽວກັບຢູດາ. ລາວເປັນ "ທາດ" ຂອງບາບປະການໜຶ່ງທີ່ເຮັດໃຫ້ລາວຂາຍພຣະເຢຊູໃຫ້ສັດຕູຂອງພຣະອົງ. ເປັນຫຍັງພວກເຮົາຈຶ່ງ ຕ້ອງກຽດຊັງບາບ ແລະ ເອົາຊະນະການຕໍ່ສູ້ກັບບາບດ້ວຍກຳລັງຂອງພຣະເຢຊູ?`