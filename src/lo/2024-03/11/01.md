---
title:  ການຈັບກຸມຂອງພຣະເຢຊູ ແລະ ການພິຈະລະນາຄະດີຂອງພຣະເຢຊູ
date:   07/09/2024
---

### ອ່ານບົດຮຽນສຳລັບອາທິດນີ້
ມາຣະໂກ 14:1–11; 14:22–31; ອົບພະຍົບ 24:8; ມາຣະໂກ 14:32–42; 14:43 -52; 14:60–72. 

> <p>ຂໍ້ຄວນຈຳ</p>
> “ພຣະອົງພາວັນນາອະທິຖານວ່າ, ‘ພຣະບິດາເຈົ້າເອີຍ ພຣະບິດາຂອງລູກ ພຣະອົງ ເຮັດໄດ້ທຸກສິ່ງ ຂໍໃຫ້ຈອກແຫ່ງຄວາມທົນທຸກທໍລະມານນີ້ ເລື່ອນພົ້ນໄປຈາກລູກທ້ອນ, ແຕ່ຢ່າງ ໃດກໍດີ ຂໍຢ່າໃຫ້ເປັນໄປຕາມໃຈປາຖະໜາຂອງລູກ, ແຕ່ໃຫ້ເປັນໄປຕາມພຣະປະສົງຂອງພຣະ ອົງເທີ້ນ” (ມາຣະໂກ 14:36).

ພຣະທຳມາຣະໂກ ບົດທີ 14–16 ເວົ້າເຖິງຄວາມທຸກທໍລະມານ, ຄວາມຕາຍ ແລະ ການຟື້ນ ຄືນມາຈາກຄວາມຕາຍຂອງພຣະເຢຊູ. ການຟື້ນຄືນມາຈາກຕາຍຄື ຊ່ວງເວລາທີ່ພຣະເຢຊູຊົງຟື້ນ ຄືນມາຈາກຕາຍ. ດັ່ງທີ່ພວກເຮົາໄດ້ຮຽນຮູ້ໃນບົດທີ 9, ຫົກບົດສຸດທ້າຍໃນພຣະທຳມາຣະໂກເວົ້າ ເຖິງພຽງໜຶ່ງອາທິດເທົ່ານັ້ນ.

ໃນອາທິດນີ້, ພວກເຮົາຈະສຶກສາພຣະທຳມາຣະໂກ ບົດທີ 14. ພວກເຮົາຈະພິຈະລະນາ ສອງສິ່ງທີ່ແຕກຕ່າງກັນທີ່ພຣະຊູຊົງເຮັດ. ຫຼັງຈາກນັ້ນ, ພວກເຮົາຈະພິຈະລະນາອາຫານຄາບສຸດ ທ້າຍ (ສິນມະຫາສະໜິດ) ແລະ ຄວາມທຸກທໍລະມານຂອງພຣະເຢຊູໃນສວນເຄັດເຊມາເນ. ພຣະ ເຢຊູຖືກຈັບກຸມໃນສວນເຄັດເຊມາເນ. ຈາກນັ້ນ ພວກທະຫານຈຶ່ງນໍາພຣະເຢຊູໄປຫາພວກຜູ້ນໍາ ຊາວຢິວ ເພື່ອສຶບສວນ. ເປໂຕເວົ້າວ່າ ຕົນບໍ່ຮູ້ຈັກພຣະເຢຊູໃນເວລານີ້.

ໃນຂະນະທີ່ພວກເຮົາອ່ານເລື່ອງໃນພຣະທຳມາຣະໂກ ບົດທີ 14, ພວກເຮົາເຫັນວ່າ ມີ ເລື່ອງອື່ນເກີດຂື້ນໃນເວລາດຽວກັນ. ມາຣະໂກສະແດງໃຫ້ພວກເຮົາເຫັນວ່າ ຜູ້ຄົນໃນສອງເລື່ອງ ນີ້ເຂົ້າກັນບໍ່ໄດ້ ແລະ ແຜນການຂອງພວກເຂົາບໍ່ສອດຄ້ອງກັນ. ດັ່ງນັ້ນ, ປະຊາຊົນຈຶ່ງຕໍ່ສູ້ກັນ. ມາຣະໂກຍັງສະແດງໃຫ້ພວກເຮົາເຫັນວ່າ ໃນທີ່ສຸດ, ພຣະເຢຊູຈະຊະນະການຕໍ່ສູ້ກັບສັດຕູຂອງ ພຣະອົງ.