---
title:  ອາຫານຄາບສຸດທ້າຍ (ສິນມະຫາສະໜິດ)
date:   09/09/2024
---

`ອ່ານ ມາຣະໂກ 14:22–31 ແລະ ອົບພະຍົບ 24:8. ເລື່ອງໃນພຣະທຳມາຣະໂກ ມີຄວາມໝາຍຢ່າງໃດຕໍ່ຊາວຄຣິສຕຽນ ແລະ ຄວາມເຊື່ອຂອງພວກເຂົາ?`

ພຣະທຳມາຣະໂກ ບົດທີ 14:12 ກ່າວວ່າ ເລື່ອງນີ້ເກີດຂຶ້ນໃນມື້ທຳອິດຂອງການສະເຫຼີມ ສະຫຼອງເທດສະການກິນເຂົ້າຈີ່ບໍ່ມີເຊື້ອແປ້ງ. ໃນມື້ພິເສດນີ້, ລູກແກະແຫ່ງປັດສະຄາຈະຖືກຂ້າ (ອ່ານພຣະທຳອົບພະຍົບ ບົດທີ 12).

ໃນຄາບອາຫານສຸດທ້າຍ, ພຣະເຢຊູເລີ່ມຕົ້ນການສະເຫຼີມສະຫຼອງແບບໃໝ່ກັບພວກສາວົກ ຂອງພຣະອົງຄື: ສິນມະຫາສະໜິດ. ສິນມະຫາສະໜິດແມ່ນກ່ຽວຂ້ອງກັບການສະເຫຼີມສະຫຼອງປັດ ສະຄາຂອງຊາວຢິວ ແລະ ການອອກຈາກເອຢິບຂອງອິດສະຣາເອນ. ເມື່ອຊາວອິດສະຣາເອນ ອອກຈາກປະເທດເອຢິບ, ພວກເຂົາໄດ້ກາຍເປັນປະຊາຊົນທີ່ພຣະເຈົ້າຊົງເລືອກທີ່ພູຂາວຊີນາຍ. ພຣະເຈົ້າຊົງໄດ້ເຮັດຂໍ້ຕົກລົງກັບປະຊາຊົນຂອງພຣະອົງທີ່ນັ້ນ. ໃນພຣະທຳມາຣະໂກ ບົດທີ 24:8, ແລ້ວໂມເຊກໍໄດ້ເອົາເລືອດໃນຊາມຊິດໃສ່ປະຊາຊົນ ແລະກ່າວວ່າ, “‘ອັນນີ້ແມ່ນເລືອດແຫ່ງພັນທະ ສັນຍາທີ່ພຣະເຈົ້າຢາເວຕັ້ງໄວ້ກັບພວກເຈົ້າ ເມື່ອພຣະອົງມອບພັນທະສັນຍານີ້ໃຫ້’” (ອົບພະຍົບ 24:8).

ໃນພີທີສິນມະຫາສະໜິດ ພຣະເຢຊູບໍ່ໃຊ້ລູກແກະເໝືອນເທດສະການປັດສະຄາ. ຍ້ອນ ຫຍັງ? ເພາະພຣະເຢຊູຊົງເປັນລູກແກະຂອງພຣະເຈົ້າ (ປຽບທຽບກັບພຣະທຳໂຢຮັນ 1:29). ເຂົ້າຈີ່ແມ່ນສັນຍາລັກພຣະກາຍຂອງພຣະເຢຊູ. ພັນທະສັນຍາໃໝ່ (ປຽບທຽບກັບພຣະທຳເຢ ເຣມີຢາ 31:31–34) ສ້າງຂື້ນດ້ວຍໂລຫິດຂອງພຣະເຢຊູ. ຈອກແມ່ນສັນຍາລັກເລືອດຂອງພຣະ ອົງ. ພຣະເຢຊູເຈົ້າກ່າວວ່າ, “ນີ້ແຫຼະ ຄືເລືອດຂອງເຮົາແມ່ນເລືອດຂອງພັນທະສັນຍາໃໝ່ທີ່ຫຼັ່ງ ໄຫຼອອກສຳລັບຄົນທັງຫຼາຍ" (ມາຣະໂກ 14:24).