---
title:  ເຈົ້າແມ່ນຜູ້ໃດ?
date:   12/09/2024
---

`ອ່ານ ມາຣະໂກ 14:60–72. ປຽບທຽບສິ່ງທີ່ພຣະເຢຊູເຮັດກັບສິ່ງທີ່ເປໂຕໄດ້ເຮັດ. ການ ກະທໍາຂອງພວກເຂົາແຕກຕ່າງກັນແນວໃດ? ພວກເຮົາສາມາດຮຽນຮູ້ຫຍັງຈາກການເລືອກ ແລະ ພຶດຕິກຳຂອງພວກເຂົາ?`

ພຣະທຳມາຣະໂກ ບົດທີ 14:53 -59 ເວົ້າເຖິງການພາພຣະເຢຊູໄປຫາສະພາສູງ ເພື່ອ ສຶບສວນ. ມະຫາປະໂຣຫິດໄດ້ຖາມພຣະເຢຊູວ່າ ພຣະອົງແມ່ນພຣະເມຊິຢາ ຫຼື ຜູ້ຖືກເລືອກ. ພຣະເຢຊູຊົງຕອບວ່າ, “ເຮົາເປັນຜູ້ນັ້ນແຫຼະ ໂດຍກ່າວພຣະຄໍາມາຈາກພຣະທຳດານີເອນ ບົດທີ 7:13, 14.

ແຕ່ມະຫາປະໂຣຫິດປະຕິເສດທີ່ຈະຍອມຮັບຖ້ອຍຄຳຂອງພຣະເຢຊູກ່ຽວກັບພຣະອົງເອງ. ມະຫາປະໂຣຫິດກ່າວຫາວ່າ ພຣະເຢຊູຊົງມີຄວາມຜິດ. ສະພາສູງສຸດເຫັນດີດ້ວຍ. ພວກຜູ້ນໍາຊາວ ຢິວພາກັນຖົ່ມນໍ້າລາຍໃສ່ພຣະເຢຊູ. ພວກເຂົາເອົາຜ້າມັດຕາພຣະອົງ ແລະ ທຸບຕີພຣະອົງ, ພວກ ເຂົາເວົ້າຕໍ່ພຣະເຢຊູເຈົ້າວ່າ, “ທວາຍເບິ່ງດູວ່າ ແມ່ນຜູ້ໃດຕີມຶງ!”

ໃນຂະນະດຽວກັນ, ເປໂຕທີ່ຢູ່ຂ້າງນອກກຳລັງຕົວະວ່າ ຕົນບໍ່ຮູ້ຈັກພຣະເຢຊູ. ພຣະເຢຊູຊົງ ກ່າວຄວາມຈິງ. ແຕ່ເປໂຕກ່າວຄວາມເທັດ. ລາວເລີ່ມສາບານຕົນ ແລະ ໃຊ້ຄໍາເວົ້າທີ່ບໍ່ສຸພາບເພື່ອ ເຮັດໃຫ້ປະຊາຊົນຄິດວ່າ ລາວບໍ່ແມ່ນສາວົກຂອງພຣະເຢຊູແທ້. ໃນທັນໃດນັ້ນ ໄກ່ກໍຂັນເປັນເທື່ອ ທີສອງແລ້ວ ເປໂຕຈຶ່ງຈື່ໄດ້ເຖິງຖ້ວຍຄຳທີ່ພຣະເຢຊູຊົງໄດ້ກ່າວແກ່ຕົນວ່າ, “ກ່ອນໄກ່ຂັນສອງເທື່ອ ເຈົ້າຈະປະຕິເສດວ່າ ບໍ່ຮູ້ຈັກເຮົາເຖິງສາມເທື່ອ.”

`ທ່ານຈະຝາກຄວາມຫວັງຫຍັງ ແກ່ບາງຄົນທີ່ຕ້ອງການຕິດຕາມພຣະເຢຊູ ແຕ່ພວກເຂົາບໍ່ສາມາດຕິດຕາມພຣະອົງໄດ້?`