---
title:  ເຄັດເຊມາເນ
date:   10/09/2024
---

`ອ່ານ ມາຣະໂກ 14:32–42. ພຣະເຢຊູຊົງອະທິຖານສິ່ງໃດໃນສອນເຄັດເຊມາເນ? ຄໍາ ອະທິຖານຂອງພຣະອົງໄດ້ຮັບຄຳຕອບແນວໃດ?`

ພຣະເຢຊູ ແລະ ພວກສາວົກຂອງພຣະອົງຂ້າມຮ່ວມພູກິດໂຣມໄປທີ່ສວນເທິງພູເຂົາໝາກ ກອກເທດ. ພຣະເຢຊູກໍໄປກັບພວກສາວົກຮອດບ່ອນໜຶ່ງທີ່ຊື່ວ່າ ເຄັດເຊມາເນ, ພຣະອົງກ່າວແກ່ ພວກເພິ່ນວ່າ, “ຈົ່ງນັ່ງຢູ່ທີ່ນີ້." ພຣະອົງໄດ້ພາເປໂຕ, ຢາໂກໂບ ແລະ ໂຢຮັນໄປກັບພຣະອົງ. ແຕ່ ພຣະເຢຊູກໍ່ໃຫ້ພວກເຂົາທັງສາມຄົນພັກຢູ່ອີກບ່ອນໜຶ່ງ ແລະ ພຣະອົງຍ່າງເລີຍໄປໄກໜ້ອຍໜຶ່ງ ໂດຍລຳພັງ. ມາຣະໂກສະແດງໃຫ້ພວກເຮົາເຫັນວ່າ ພຣະເຢຊູຊົງຮູ້ສຶກໂດດດ່ຽວ ແລະ ໂດດດຽວຂື້ນເລື້ອຍໆ ໃນຂະນະທີ່ພຣະອົງພ້ອມທີ່ຈະທົນທຸກທໍລະມານເພາະບາບຂອງພວກເຮົາ.

ພຣະເຢຊູຊົງພາວັນນາອະທິຖານຕໍ່ພຣະເຈົ້າ ຂໍໃຫ້ຈອກແຫ່ງຄວາມທົນທຸກທໍລະມານນີ້ ເລື່ອນພົ້ນໄປຈາກພຣະອົງ. ແຕ່ຢ່າງໃດກໍດີ ຂໍຢ່າໃຫ້ເປັນໄປຕາມໃຈປາຖະໜາຂອງລູກ, ແຕ່ໃຫ້ ເປັນໄປຕາມພຣະປະສົງຂອງພຣະອົງເທີ້ນ” (ມາຣະໂກ 14:36).

ພຣະເຢຊູຊົງພາວັນນາອະທິຖານຕໍ່ພຣະເຈົ້າ ຂໍໃຫ້ຈອກແຫ່ງຄວາມທົນທຸກທໍລະມານນີ້ ເລື່ອນພົ້ນໄປຈາກພຣະອົງ, ພຣະອົງຊົງມອບຕົວເອງໃນການເຊື່ອຟັງແຜນການຂອງພຣະເຈົ້າສໍາ ລັບພຣະອົງ (ປຽບທຽບກັບຄໍາອະທິຖານຂອງພຣະອົງໃນ ມັດທາຍ 6:10). ໃນທັນທີ, ພວກເຮົາ ເຫັນວ່າ ພຣະເຈົ້າບໍ່ໄດ້ຕອບຄຳອະທິຖານຂອງພຣະເຢຊູ. ພຣະເຈົ້າຈະບໍ່ເລື່ອນປະສົບການແຫ່ງ ຄວາມໝ້າຢ້ານກົວທີ່ພຣະເຢຊູຕ້ອງທົນທຸກທໍລະມານອອກພົ້ນໄປ. ຍ້ອນຫຍັງ? ເພາະພຣະເຢຊູ ຕ້ອງທົນທຸກທໍລະມານເພື່ອຊ່ວຍພວກເຮົາໃຫ້ລອດ. ພວກເຮົາບໍ່ສາມາດໄດ້ຮັບຄວາມລອດໂດຍ ທາງອື່ນ.