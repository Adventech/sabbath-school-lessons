---
title:  ຈົ່ງອອກໄປທົ່ວໂລກ ປະກາດຂ່າວປະເສີດແກ່ມະນຸດສະໂລກທັງໝົດ
date:   26/09/2024
---

`ອ່ານ ມາຣະໂກ 16:14–20. ເມື່ອພຣະເຢຊູຊົງປາກົດຕົວໃຫ້ພວກສາວົກຂອງພຣະອົງ, ພຣະອົງໄດ້ບອກພວກເຂົາວ່າແນວໃດ? ຖ້ອຍຄຳຂອງພຣະອົງມີຄວາມຫມາຍຕໍ່ພວກເຮົາຫຍັງແດ່ ໃນປັດຈຸບັນນີ້?`

ພຣະເຢຊູຊົງຕຳໜິສາວົກຂອງພຣະອົງທີ່ພວກເຂົາມີໃຈແຂງກະດ້າງ ແລະ ບໍ່ເຊື່ອຄຳພະ ຍານຂອງພຣະອົງ. ພວກເຮົາມີບັນຫາດຽວກັນໃນມື້ນີ້, ແມ່ນບໍ່? ດັ່ງທີ່ພວກເຮົາໄດ້ເຫັນ, ພວກສາ ວົກໄດ້ຢູ່ກັບພຣະເຢຊູເປັນການສ່ວນຕົວ. ຄັ້ງແລ້ວຄັ້ງເລົ່າ, ພວກເຂົາໄດ້ເຫັນການອັດສະຈັນທີ່ ພຣະເຢຊູຊົງເຮັດ. ແຕ່ພວກສາວົກເຊື່ອສິ່ງທີ່ພຣະອົງຊົງບອກໄວ້ຊ້າເກີນໄປ (ມັດທາຍ 28:17; ໂຢຮັນ 20:24–29).

ພຣະເຢຊູຊົງໂນ້ມນ້າວພວກສາວົກຂອງພຣະອົງວ່າ ພຣະອົງຊົງມີຊີວິດຢູ່. ພຣະອົງໄດ້ ໃຫ້ການພິສູດຢ່າງຫນັກແຫນ້ນວ່າ ພຣະອົງຊົງຟື້ນຄືນມາຈາກຕາຍ. ຫຼັງຈາກນັ້ນ ພຣະເຢຊູຊົງ ບອກໃຫ້ພວກສາວົກຂອງພຣະອົງແບ່ງປັນຂ່າວປະເສີດກ່ຽວກັບພຣະອົງ.

ເມື່ອພຣະເຢຊູເຈົ້າໄດ້ກ່າວແກ່ພວກເຂົາແລ້ວ ພຣະອົງກໍຖືກຮັບຂຶ້ນສູ່ສະຫວັນ (ມາຣະໂກ 16:19). ພຣະອົງນັ່ງທີ່ເບື້ອງຂວາພຣະຫັດຂອງພຣະເຈົ້າ. ສະຖານທີ່ແຫ່ງນີ້ສະແດງໃຫ້ເຫັນວ່າ ພຣະເຢຊູຊົງຄວບຄຸມທຸກສິ່ງທຸກຢ່າງໃນສະຫວັນ ແລະ ແຜ່ນດິນໃນໂລກຢ່າງສົມບູນ. ພຣະເຈົ້າ ປະທານການຄວບຄຸມນີ້ແກ່ພຣະເຢຊູ ຍ້ອນວ່າພຣະອົງຊົງມີໄຊເໜືອການຕໍ່ສູ້ກັບຄວາມຊົ່ວຮ້າຍ. ເບິ່ງຂໍ້ພຣະຄຳພີສຸດທ້າຍໃນພຣະທຳມາຣະໂກ ບົດທີ 16:20. ແລ້ວພວກສາວົກເຫຼົ່ານັ້ນ ກໍອອກ ໄປປະກາດຂ່າວປະເສີດທົ່ວທຸກທີ່ທຸກບ່ອນ. ແຕ່ພວກເຂົາບໍ່ໄດ້ໄປຄົນດຽວ. ພຣະຜູ້ເປັນເຈົ້າຊົງສະ ຖິດຢູ່ກັບພວກເຂົາ. ພຣະເຢຊູຊົງສັນຍາວ່າ ຈະຢູ່ກັບພວກເຮົາຕອນນີ້ ໃນຂະນະທີ່ພວກເຮົາສານ ຕໍ່ພັນທະກິດທີ່ພວກສາວົກໄດ້ເລີ່ມຕົ້ນໄວ້ແລ້ວ.