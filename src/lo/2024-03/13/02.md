---
title:  ຮູ້ສຶກມີຄວາມສຸກທີ່ພຣະເຢຊູຊົງມີຊີວິດຢູ່
date:   22/09/2024
---

`ມີຫຍັງເກີດຂຶ້ນໃນພຣະທຳມາຣະໂກ 15:42 –16:6? ເປັນຫຍັງເລື່ອງນີ້ຈຶ່ງມີຄວາມສໍາຄັນຫຼາຍຕໍ່ການຟື້ນຄືນມາຈາກຕາຍຂອງພຣະເຢຊູ? ຈົ່ງຈື່ໄວ້ວ່າ ການຟື້ນຄືນມາຈາກຕາຍຄື ຊ່ວງເວລາທີ່ພຣະເຢຊູຊົງຟື້ນຄືນມາຈາກຄວາມຕາຍ.`

ພຣະເຢຊູຊົງສິ້ນພຣະຊົນໃນຕອນແລງຂອງວັນສຸກ ແລະ ຖືກຝັງຢ່າງໄວວາ ກ່ອນຕາ ເວັນຕົນດິນ.

ໃນວັນຊະບາໂຕ, ພຣະອົງຊົງພັກຜ່ອນຢູ່ໃນອຸບມຸງຝັງສົບ. ພວກສາວົກຂອງພຣະເຢຊູ ກໍໄດ້ພັກຜ່ອນເໝືອນກັນ. "ໃນວັນຊະບາໂຕ ພວກນາງຕ້ອງຢຸດພັກຜ່ອນຕາມກົດບັນຍັດ (ລູກາ 23:56).

ໃນຕອນຄ່ຳຂອງວັນເສົາ ພວກແມ່ຍິງໄດ້ຊື້ເຄື່ອງຫອມ ເພື່ອເອົາໄປຫົດສົງພຣະສົບຂອງ ພຣະເຢຊູ. ໃນວັນອາທິດແຕ່ເຊົ້າພໍຕາເວັນກຳລັງຂຶ້ນ ພວກນາງກໍເອົາເຄື່ອງຫອມໄປເຖິງອຸບມຸງ ຝັງສົບຂອງພຣະເຢຊູ. ແນ່ນອນວ່າ ພຣະເຢຊູບໍ່ໄດ້ຢູ່ທີ່ນັ້ນແລ້ວ!

`ພຣະທຳໂກໂລຊາຍ ບົດທີ 2:10–12 ເວົ້າເຖິງສິ່ງໃດຄື ສັນຍາລັກຂອງພຣະສັນຍາໃຫມ່ ທີ່ຊ່ວຍໃຫ້ພວກເຮົາລະນຶກເຖິງການຟື້ນຄືນມາຈາກຕາຍຂອງພຣະເຢຊູ?`

ທ່ານຈະບໍ່ພົບເຫັນຂໍ້ໜຶ່ງຂໍ້ໃດໃນພຣະທຳຄຳພີທີ່ກ່າວວ່າ ການຟື້ນຄືນມາຈາກຕາຍເປັນ ເຫດຜົນທີ່ພວກເຮົາຄວນຮັກສາວັນອາທິດເປັນວັນສັກສິດ. ສັນຍານລັກທີ່ຊ່ວຍໃຫ້ພວກເຮົາລະນຶກ ເຖິງການຟື້ນຄືນມາຈາກຕາຍຂອງພຣະເຢຊູຄື ການຮັບບັບຕິສະມາ. ເມື່ອພວກເຮົາຮັບບັບຕິສະມາ ແລະ ອອກຈາກນໍ້າ, ພວກເຮົາຈື່ໄດ້ວ່າພຣະເຢຊູຊົງຟື້ນຄືນມາຈາກຕາຍ ແລະ ອອກຈາກອຸບມຸງ ຝັງສົບ. ອ່ານສິ່ງທີ່ໂປໂລໄດ້ຂຽນກ່ຽວກັບການຮັບບັບຕິສະມາໃນພຣະທຳໂຣມ ບົດທີ 6:4. ການ ຟື້ນຄືນມາຈາກຕາຍເຮັດໃຫ້ພວກເຮົາມີຄວາມຫວັງ.