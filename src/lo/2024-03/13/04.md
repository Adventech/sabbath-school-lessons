---
title:  ພວກແມ່ຍິງຢູ່ທີ່ອຸບມຸງຝັງສົບ
date:   24/09/2024
---

ພຣະເຢຊູຊົງຫ້າມປະຊາຊົນຜ່ານພຣະທຳມາຣະໂກບໍ່ໃຫ້ບອກຜູ້ໃດວ່າ ພຣະອົງແມ່ນຜູ້ໃດ ຫຼື ເວົ້າເຖິງວິທີທີ່ພຣະອົງຊົງໂຜດຮັກສາພວກເຂົາ. ໃນພຣະທຳມາຣະໂກ ບົດທີ 1:44, ພຣະເຢຊູ ສ່ັງໃຫ້ຊາຍທີ່ເປັນພະຍາດຂີ້ທູດວ່າ ຫ້າມບໍ່ໃຫ້ບອກຜູ້ໃດວ່າ ພຣະອົງຊົງໂຜດຮັກສາລາວຫາຍ. ໃນພຣະທໍາມາຣະໂກ ບົດທີ 5:43, ພຣະເຢຊູຊົງສັ່ງຫ້າມຢາອີໂຣ ແລະ ພັນລະຍາຂອງລາວບໍ່ໃຫ້ ບອກຜູ້ໃດວ່າ ພຣະອົງຊົງຟື້ນຄືນລູກສາວຂອງພວກເຂົາມາຈາກຕາຍ. ໃນພຣະທຳມາຣະໂກ ບົດ ທີ 7:36, ພຣະເຢຊູຊົງສັ່ງຫ້າມປະຊາຊົນບໍ່ໃຫ້ບອກເລື່ອງທີ່ພຣະອົງຊົງໂຜດຮັກສາຊາຍຫູໜວກ ປາກກືກແກ່ຜູ້ໃດ. ຈາກນັ້ນ ພຣະເຢຊູຊົງຫ້າມບໍ່ໃຫ້ສາວົກຂອງພຣະອົງບອກໃຫ້ຜູ້ໃດວ່າ ພຣະອົງ ຊົງເປັນພຣະຜູ້ຊ່ວຍໃຫ້ລອດ (ມາຣະໂກ 8:30; ອ່ານ ມາຣະໂກ 9:9 ອີກດ້ວຍ). ແນ່ນອນວ່າ ພຣະເຢຊູຂໍໃຫ້ພວກເຂົາບໍ່ຕ້ອງເວົ້າຫຍັງເລີຍ ເພື່ອພຣະອົງຈະໄດ້ທຳພັນທະກິດຖວາຍພຣະເຈົ້າ ໃຫ້ສຳເລັດທັນເວລາ ເມື່ອດານີເອນບອກວ່າ ພຣະອົງຈະທຳ (ອ່ານພຣະທຳດານີເອນ 9:24–27).

ພວກນາງຈຶ່ງຟ້າວແລ່ນອອກໄປຈາກອຸບມຸງ ຫຼັງຈາກທີ່ພວກເຂົາໄດ້ຍິນຂ່າວໃໝ່ວ່າ ພຣະ ເຢຊູຊົງມີຊີວິດຢູ່. ໃນຕອນຕົ້ນ, ພວກເຂົາບໍ່ໄດ້ບອກຫຍັງກ່ຽວກັບສິ່ງທີ່ໄດ້ເກີດຂຶ້ນ. ແຕ່ພວກເຂົາ ບໍ່ໄດ້ງຽບໄວ້ນານ.

ແລ້ວພວກສາວົກເຫຼົ່ານັ້ນ ກໍອອກໄປປະກາດຂ່າວປະເສີດທົ່ວທຸກທີ່ທຸກບ່ອນ ແລະ ອົງ ພຣະຜູ້ເປັນເຈົ້າໄດ້ຮ່ວມງານກັບພວກເພິ່ນ ແລະ ພຣະອົງໄດ້ຢັ້ງຢືນໃຫ້ເຫັນວ່າ ການປະກາດຂ່າວ ປະເສີດຂອງພວກເພິ່ນເປັນຄວາມຈິງແທ້ດ້ວຍໝາຍສຳຄັນ ແລະ ການອັດສະຈັນຕ່າງໆທີ່ເກີດຂຶ້ນ ນັ້ນ (ມາຣະໂກ 16:20). ດັ່ງນັ້ນ, ຄວາມລັບທີ່ສໍາຄັນກ່ຽວກັບພຣະເຢຊູບໍ່ເປັນຄວາມລັບອີກຕໍ່ໄປ. ພຣະທຳມາຣະໂກຈົບລົງດ້ວຍການທີ່ພວກສາວົກອອກໄປປະກາດຂ່າວປະເສີດທົ່ວທຸກທີ່ທຸກບ່ອນ.