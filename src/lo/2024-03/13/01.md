---
title:  ພຣະອົງຊົງພຣະຊົນຢູ່!
date:   21/09/2024
---

### ອ່ານບົດຮຽນສຳລັບອາທິດນີ້
ມາຣະໂກ 15:42 –16: 6; 16:1–8; 1 ໂກຣິນໂທ 15:1–8; ມາຣະໂກ 16: 9-20; 16:14–20.

> <p>ຂໍ້ຄວນຈຳ</p>
> "ຊາຍໜຸ່ມກ່າວແກ່ພວກນາງວ່າ, “ຢ່າສູ່ຕົກໃຈເລີຍ ພວກນາງມາຊອກຫາເຢຊູໄທນາ
ຊາເຣັດ ຜູ້ຖືກຄຶງໄວ້ທີ່ໄມ້ກາງແຂນ ພຣະອົງເປັນຄືນມາແລ້ວ ພຣະອົງບໍ່ໄດ້ຢູ່ທີ່ນີ້ ເພາະນີ້ແຫຼະ ບ່ອນທີ່ພວກເຂົາວາງພຣະສົບຂອງພຣະອົງໄວ້ (ມາຣະໂກ 16:6).

ພຣະເຢຊູຊົງສິ້ນພຣະຊົນເທິງໄມ້ແຂນໄດ້ເຮັດໃຫ້ພວກສາວົກຂອງພຣະອົງສູນເສຍຄວາມ ຫວັງ ແລະ ຄວາມເຊື່ອ. ໃນຊ່ວງເວລາມືດມົນນີ້, ພວກສາວົກຂອງພຣະເຢຊູກໍຢ້ານກົວວ່າ ຊີວິດ ຂອງຕົນເອງຈະຕົກສູ່ຄວາມຍາກລຳບາກເຊັ່ນກັນ (ໂຢຮັນ 20:19).

ພຣະທຳມາຣະໂກ ບົດທີ 16 ແມ່ນບົດສຸດທ້າຍໃນພຣະທຳມາຣະໂກ. ໃນບົດນີ້, ພວກ ເຮົາຈະສຶກສາສິ່ງທີ່ເກີດຂຶ້ນຫຼັງຈາກພຣະເຢຊູຊົງສິ້ນພຣະຊົນແລ້ວ.

ປະການທີໜຶ່ງ, ພວກເຮົາຈະເບິ່ງຊ່ວງເວລາທີ່ພຣະເຢຊູຊົງເປັນຄືນມາຈາກຕາຍ. ນອກ ຈາກນັ້ນ, ພວກເຮົາຈະໄດ້ຮຽນຮູ້ວ່າ ເປັນຫຍັງພວກຜູ້ຍິງຈຶ່ງໄປທີ່ບ່ອນຝັງສົບຂອງພຣະອົງໃນ ຕອນເຊົ້າວັນອາທິດນັ້ນ.

ປະການທີສອງ, ພວກເຮົາຈະສຶກສາໃນວັນຈັນ ແລະ ວັນ ອັງຄານ ກ່ຽວກັບຈຸດປະສົງ ໃນຂໍ້ພຣະຄຳພີທໍາອິດຂອງພຣະທຳມາຣະໂກ ບົດທີ 16.

ປະການທີສາມ, ໃນວັນພຸດ ແລະ ວັນພະຫັດ, ພວກເຮົາຈະຮຽນສ່ວນທີ່ເຫຼືອຂອງພຣະ ທຳມາຣະໂກ ບົດທີ 16. ການສຶກສາຂອງພວກເຮົາໄດ້ສິ້ນສຸດລົງດ້ວຍການເຊື້ອເຊີນຜູ້ອ່ານໃຫ້ ແບ່ງປັນຂ່າວປະເສີດກ່ຽວກັບພຣະເຢຊູຄຣິດໄປທົ່ວທຸກທີ່ທຸກບ່ອນ.