---
title:  ຫີນກ້ອນໃຫຍ່ຖືກກຶ່ງອອກໄປແລ້ວ
date:   23/09/2024
---

`ປຽບທຽບພຣະທຳມາຣະໂກ ບົດທີ 16:1–8 ກັບ 1 ໂກຣິນໂທ ບົດທີ 15:1–8.`

ມັດທາຍ, ມາຣະໂກ, ລູກາ ແລະ ໂຢຮັນ ຕ່າງກໍຂຽນກ່ຽວກັບການຟື້ນຄືນມາຈາກຕາຍຂອງພຣະເຢຊູ. ດັ່ງທີ່ພວກເຮົາເຫັນ ການຟື້ນຄືນມາຈາກຕາຍຄື ຊ່ວງເວລາທີ່ພຣະເຢຊູຊົງຟື້ນ ຄືນມາຈາກຄວາມຕາຍ. ຜູ້ຂຽນພຣະທັມຄຳພີທັງສີ່ຄົນກ່າວເຖິງເລື່ອງການຟື້ນຄືນມາຈາກຕາຍ ດ້ວຍວິທີທີ່ແຕກຕ່າງກັນ. ແຕ່ລະເລື່ອງມີຈຸດປະສົງດຽວກັນທີ່ພວກເຮົາເຫັນໃນ 1 ໂກຣິນໂທ ບົດທີ 15:1–8.

ບາງຄົນຄິດວ່າ ຊາວຄຣິສຕຽນເປັນບ້າທີ່ເຊື່ອວ່າ ພຣະເຢຊູຊົງຟື້ນຄືນມາຈາກຕາຍ. ແຕ່ ພຣະຄໍາພີໃຫ້ເຫດຜົນ ແລະ ຫຼັກຖານທີ່ພຽງພໍທີ່ຈະເຊື່ອແກ່ພວກເຮົາ.

ກ່ອນອື່ນໝົດ, ພຣະເຈົ້າຜູ້ຊົງສ້າງທຸກສິ່ງທຸກຢ່າງໃນໂລກ ແລະ ທ້ອງຟ້າ, ສາມາດຟື້ນ ຄືນພຣະເຢຊູມາຈາກຕາຍໄດ້ ຫາກພຣະອົງຊົງເລືອກໄວ້.

ບ່ອນວາງພຣະສົບຂອງພຣະອົງວ່າງເປົ່າ. ຖ້າວ່າ ພຣະສົບຂອງພຣະເຢຊູຢູ່ໃນອຸບມຸງ ຝັງສົບ, ພຣະສົບຂອງພຣະອົງກໍຈະສະແດງໃຫ້ເຫັນວ່າ ພຣະອົງບໍ່ໄດ້ຟື້ນຄືນມາຈາກຕາຍ.

ນອກຈາກນັ້ນ, ຫຼາຍຄົນເວົ້າວ່າ ພວກເຂົາໄດ້ເຫັນພຣະເຢຊູຫຼັງຈາກການຟື້ນຄືນມາ ຈາກຕາຍຂອງພຣະອົງ. ໃນທີ່ສຸດ, ບັນດາຜູ້ທີ່ເລີ່ມຕົ້ນຄຣິສຕະຈັກຄຣິສຕຽນໄດ້ເວົ້າວ່າ ພວກເຂົາ ໄດ້ເຫັນພຣະເຢຊູຫຼັງຈາກຟື້ນຄືນມາຈາກຕາຍ. ເປັນຫຍັງຄົນເຫຼົ່ານີ້ຈຶ່ງພ້ອມທີ່ຈະຕາຍເພື່ອຄວາມ ເຊື່ອຂອງພວກເຂົາ ຖ້າພວກເຂົາຮູ້ວ່າ ການຟື້ນຄືນມາຈາກຕາຍບໍ່ເປັນຄວາມຈິງ? ເລື່ອງຂອງ ພວກເຂົາເປັນຂໍ້ພິສູດອັນຊົງພະລັງວ່າ ພຣະເຢຊູຊົງຟື້ນຄືນມາຈາກຕາຍ.