---
title:  ພຣະເຢຊູປາກົດແກ່ນາງມາຣີໂທ ແລະ ຄົນອື່ນໆ
date:   25/09/2024
---

`ອ່ານ ມາຣະໂກ 16:9–20. ຂໍ້ເຫຼົ່ານີ້ບອກພວກເຮົາຫຍັງກ່ຽວກັບເລື່ອງຂອງການຟື້ນຄືນ ມາຈາກຕາຍ? ຈົ່ງຈື່ໄວ້ວ່າ ການຟື້ນຄືນມາຈາກຄວາມຕາຍຄື ຊ່ວງເວລາທີ່ພຣະເຢຊູຊົງຟື້ນຄືນມາ ຈາກຄວາມຕາຍ.`

ຜູ້ທຳອິດທີ່ເຫັນພຣະເຢຊູຊົງມີຊີວິດຢູ່ ແມ່ນນາງມາຣີມັກດາລາ (ໂຢຮັນ 20:11–18). ສ່ວນແມ່ຍິງຄົນອື່ນໆ ກໍເຫັນພຣະເຢຊູເຊັ່ນກັນ (ມັດທາຍ 28:8–10). ທ່ານເຫັນວ່າ ຜູ້ທໍາອິດທີ່ ໄດ້ເຫັນພຣະເຢຊູຊົງມີຊີວິດຢູ່ ແມ່ນແມ່ຍິງບໍ? ໃນສະໄໝຂອງພຣະທັມຄຳພີ, ຜູ້ຊາຍບໍ່ຖືແມ່ຍິງ ເປັນພະຍານໄດ້. ສະນັ້ນ, ຖ້າຫາກວ່າຜູ້ໃດຜູ້ຫນຶ່ງໄດ້ສ້າງເລື່ອງກ່ຽວກັບການຟື້ນຄືນມາຈາກຕາຍຂອງພຣະເຢຊູ, ພວກເຂົາຈະເວົ້າວ່າ ຜູ້ຊາຍແມ່ນເປັນພະຍານທໍາອິດທີ່ໄດ້ເຫັນພຣະເຢຊູ, ແມ່ນ ບໍ? ແຕ່ນັ້ນບໍ່ແມ່ນສິ່ງທີ່ກໍາລັງເກີດຂື້ນ. ມາຣີໄທມັກດາລາ, ເປັນແມ່ຍິງທີ່ເປັນພະຍານຄົນທໍາອິດ. ມາຣີໄປບອກຂ່າວດີກ່ຽວກັບພຣະເຢຊູແກ່ພວກເຫຼົ່າສາວົກ. ແຕ່ພວກສາວົກບໍ່ເຊື່ອມາຣີ. ບາງເທື່ອ ພວກເຂົາອາດຄິດວ່າ ເລື່ອງນີ້ບໍ່ເປັນຈິງ ຫຼື ຮ້າຍແຮງກວ່ານັ້ນ, ພວກເຂົາອາດຈະບໍ່ເຊື່ອນາງເພາະ ວ່າ ນາງເປັນແມ່ຍິງ.

ນັກຄິດພຣະຄຳພີທີ່ເຊື່ອໃນເລື່ອງການຟື້ນຄືນມາຈາກຕາຍເວົ້າວ່າ ພວກເຮົາສາມາດຮຽນຮູ້ ຫຼາຍຢ່າງຈາກແມ່ຍິງໃນເລື່ອງນີ້. ດັ່ງທີ່ພວກເຮົາໄດ້ເຫັນແລ້ວວ່າ ພວກແມ່ຍິງເຫຼົ່ານີ້ແມ່ນກຸ່ມທໍາ ອິດທີ່ໄດ້ເຫັນພຣະເຢຊູ. ຜູ້ໃດກໍຕາມທີ່ພະຍາຍາມສ້າງເລື່ອງຂື້ນມາກໍຈະເວົ້າວ່າ ພຣະເຢຊູໄດ້ສະ ແດງພຣະອົງເອງໃຫ້ພວກຜູ້ຊາຍເຫັນກ່ອນ. ແຕ່ພຣະເຢຊູຊົງເຮັດໃຫ້ທຸກຄົນປະຫຼາດໃຈ ເມື່ອພຣະ ອົງໄດ້ສະແດງໃຫ້ພວກແມ່ຍິງເຫັນພຣະອົງກ່ອນ. ສະນັ້ນ, ຂໍ້ມູນນີ້ຈຶ່ງເປັນຫຼັກຖານພິສູດທີ່ຊົງພະ ລັງວ່າ ເລື່ອງນີ້ເປັນເລື່ອງແທ້ຈິງ.