### ພຣະທຳມາຣະໂກ

ພຣະທຳມາຣະໂກໄດ້ເລົ່າເລື່ອງລາວຊີວິດຂອງພຣະເຢຊູ ແລະ ພັນທະກິດພຣະອົງໃນໂລກ. ຕັ້ງແຕ່ຈຸດ ເລີ່ມຕົ້ນຂອງພຣະທຳມາຣະໂກ, ຜູ້ອ່ານສາມາດຮູ້ວ່າພຣະເຢຊູແມ່ນຜູ້ໃດ. ພຣະເຢຊູຊົງເປັນພຣະຜູ້ຊ່ວຍໃຫ້ລອດ ຕາມສັນຍາ, ພຣະບຸດຂອງພຣະເຈົ້າ (ມາຣະໂກ 1:1). ແຕ່ປະຊາຊົນໃນເລື່ອງນີ້ມີຄວາມຫຍາກລຳບາກໃນການ ທຳຄວາມເຂົ້າໃຈວ່າ ພຣະເຢຊູຊົງເປັນຜູ້ໃດ? ທຸກຄົນໃນພຣະທຳມາຣະໂກມີຄວາມຍາກລຳບາກໃນການທຳຄວາມ ເຂົ້າໃຈຍົກເວັ້ນສໍາລັບຜູ້ທີ່ຖືກຜີມານຮ້າຍສິງ. ພວກມານຊົ່ວຮ້າຍຮູ້ຈັກຢ່າງດີວ່າ ພຣະເຢຊູເຈົ້າຊົງເປັນຜູ້ໃດ!

ພຣະເຢຊູຊົງສັ່ງພວກຜີມານຮ້າຍໃຫ້ເກັບຂໍ້ມູນເຫຼົ່ານີ້ໄວ້ເປັນຄວາມລັບ. ຍ້ອນຫຍັງ? ບັນດານັກສຶກສາພຣະ ຄໍາພີສົງໄສຄໍາຕອບສຳລັບຄໍາຖາມນີ້ມາເປັນເວລາຫຼາຍຮ້ອຍປີແລ້ວ. ເປັນຫຍັງທ່ານມາຣະໂກຈຶ່ງຢາກໃຫ້ພວກເຮົາ ເກັບປາກງຽບວ່າ ພຣະເຢຊູຊົງເປັນຜູ້ໃດ?

ໃນໄວໆນີ້ພວກເຮົາຈະຮຽນຮູ້ຄໍາຕອບ ໃນຕອນທ້າຍຂອງພຣະທໍາມາຣະໂກ, ຄວາມລັບທັງໝົດກ່ຽວກັບ ພຣະເຢຊູຈະສິ້ນສຸດລົງຢ່າງແປກປະຫຼາດ. ຄວາມລັບດັ່ງກ່າວຖືກທົດແທນດ້ວຍຂ່າວປະເສີດອັນຊົງພະລັງກ່ຽວກັບ ພຣະເຢຊູ ແລະ ພຣະອົງຊົງເປັນຜູ້ໃດ.

ພວກເຮົາສາມາດແບ່ງພຣະທຳມາຣະໂກອອກເປັນສອງພາກຄື: ບົດທີ 1 ເຖິງຕອນທ້າຍຂອງບົດທີ 8 ແມ່ນເລື່ອງລາວກ່ຽວກັບຄໍາຖາມສຳຄັນ. ພຣະເຢຊູຊົງເປັນຜູ້ໃດ? ຄັ້ງແລ້ວຄັ້ງເລົ່າ, ພຣະເຢຊູຊົງຊະນະການຕໍ່ ສູ້ກັບຄວາມຊົ່ວຮ້າຍ. ພຣະອົງຊົງໃຫ້ຄວາມຫວັງແກ່ຜູ້ທີ່ຖືກທໍລະມານ ແລະ ເຈັບປວດ. ສິ່ງທັງໝົດນີ້ບອກບັນດາ ຜູ້ອ່ານວ່າ ພຣະເຢຊູຊົງເປັນພຣະຜູ້ຊ່ວຍໃຫ້ລອດທີ່ຊາວເຮັບເຣີໄດ້ລໍຖ້າມາເປັນເວລາດົນນານ.

ພາກທີສອງຂອງພຣະທຳມາຣະໂກຕອບຄໍາຖາມວ່າ: "ພຣະເຢຊູກຳລັງໄປໃສ? ຄໍາຕອບນັ້ນເປັນທີ່ຫນ້າປະ ຫຼາດໃຈ. ພຣະເຢຊົງກໍາລັງຈະໄປທີ່ໄມ້ກາງແຂນ. ໄມ້ກາງແຂນເປັນສັນຍາລັກຂອງຄວາມອັບອາຍໃນສະໄໝຂອງ ພຣະຄຳພີ. ໄມ້ກາງແຂນເປັນວິທີທີ່ໜ້າຢ້ານກົວທີ່ສຸດທີ່ຈະເຮັດໃຫ້ຄົນໃດໜຶ່ງຕາຍໃນອານາຈັກໂຣມ. ບໍ່ມີຜູ້ໃດຄາດ ຫວັງໃຫ້ພຣະຜູ້ຊ່ວຍໃຫ້ລອດຂອງທັ້ງໂລກມາຈົບລົງຢູ່ທີ່ນັ້ນ. ບັນດາຜູ້ທີ່ຕິດຕາມຂອງພຣະອົງຄາດຫວັງວ່າ ພຣະ ເຢຊູຈະເອົາຊະນະໂຣມ ແລະ ເຮັດໃຫ້ອິດສະຣາເອນເປັນປະເທດທີ່ມີອຳນາດ.

ບັນດາຜູ້ທີ່ຕິດຕາມຂອງພຣະເຢຊູບໍ່ສາມາດເຂົ້າໃຈສິ່ງທີ່ພຣະອົງຊົງກຳລັງກ່າວ ເມື່ອພຣະອົງບອກພວກ ເຂົາວ່າ ພຣະອົງຈະຕ້ອງຕາຍ. ພວກເຂົາບໍ່ຢາກໄດ້ຍິນເລື່ອງນີ້ ເພາະວ່າພວກເຂົາຕ້ອງການໃຫ້ພຣະເຢຊູຂັບໄລ່ ຊາວໂຣມອອກຈາກອິດສະຣາເອນ ແລະ ເລີ່ມຕົ້ນອານາຈັກຂອງພຣະອົງໃນໂລກນີ້.

ກ່ອນທີ່ພຣະເຢຊູຈະສິ້ນພຣະຊົນ, ພຣະອົງໄດ້ພົບກັບພວກຜູ້ນໍາຝ່າຍວິນຍານຂອງຊາວຢິວທີ່ວາງແຜນທີ່ຈະ ຂ້າພຣະອົງ. ບັນດາຜູ້ທີ່ຕິດຕາມຂອງພຣະເຢຊູປະຫຼາດໃຈເມື່ອພຣະອົງຖືກຈັບ, ຫຼັງຈາກນັ້ນຖືກບັງຄັບໃຫ້ຖືກພິ ພາກສາ ແລະ ໃນທີ່ສຸດຖືກຄຶງທີ່ໄມ້ກາງແຂນ. ເຫດການທີ່ໜ້າຢ້ານກົວເຫຼົ່ານີ້ ທໍາລາຍຄວາມຫວັງຂອງບັນດາຜູ້ ຕິດຕາມຂອງພຣະອົງ.

ເມື່ອພຣະເຢຊູຖືກຈັບແລ້ວ, ພຣະອົງກໍຊົງງຽບຢູ່. ຕໍ່ມາເທິງໄມ້ກາງແຂນ, ພຣະເຢຊູຊົງສິ້ນຫວັງ. ພຣະເຢ ຊູເຈົ້າກໍຮ້ອງດ້ວຍສຽງອັນດັງວ່າ: “ພຣະເຈົ້າຂອງຂ້ານ້ອຍ ພຣະເຈົ້າຂອງຂ້ານ້ອຍເອີຍ, ດ້ວຍເຫດໃດພຣະອົງຈຶ່ງ ປະຖິ້ມຂ້ານ້ອຍເສຍ?” (ມາຣະໂກ 15:34). ພຣະທໍາມາຣະໂກສະແດງໃຫ້ເຫັນເຖິງປະສົບການອັນມືດມົນຂອງ ພຣະເຢຊູເທິງໄມ້ກາງແຂນ. ໄມ້ກາງແຂນສະແດງໃຫ້ພວກເຮົາເຫັນວ່າ ພຣະເຈົ້າຕ້ອງຊົດໃຊ້ດ້ວຍລາຄາສູງເທົ່າ ໃດໃນການຊ່ວຍພວກເຮົາໃຫ້ລອດຄື: ຊີວິດຂອງພຣະບຸດຂອງພຣະເຈົ້າ.

ພຣະທຳມາຣະໂກເປັນເລື່ອງລາວທີ່ຫນ້າປະທັບໃຈກ່ຽວກັບຊີວິດຂອງພຣະເຢຊູ. ຄໍາເວົ້າ, ການກະທໍາ ແລະ ການອັດສະຈັນຕ່າງໆ ໄດ້ເລົ່າເລື່ອງຊີວິດ ແລະ ການສິ້ນພຣະຊົນຂອງພຣະເຢຊູຈາກນາຊາເຣັດ.

_Thomas R. Shepherd, PhD, DrPH, ເປັນສາດສະດາຈານຄົ້ນຄວ້າຂອງການສຶກສາພຣະຄໍາພີໃຫມ່ຢູ່ມະຫາວິທະຍາໄລເອັນດູ. Tom ແລະ ພັນລະຍາຂອງລາວ, Sherry, ມີລູກສອງຄົນໃຫຍ່ ແລະ ລູກຫລານຫົກຄົນ._