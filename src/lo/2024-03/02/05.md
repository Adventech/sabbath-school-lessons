---
title:  ຄວາມລັບແຫ່ງຄວາມສໍາເລັດຂອງພຣະເຢຊູ
date:   10/07/2024
---

`ອ່ານ ມາຣະໂກ 1:35–39. ມາຣະໂກບອກພວກເຮົາວ່າ ພຣະເຢຊູຊົງເຮັດຫຍັງ? ຄວາມ ລັບແຫ່ງຄວາມສໍາເລັດຂອງພຣະເຢຊູແມ່ນຫຍັງ?`

ພຣະເຢຊູຊົງຕື່ນກ່ອນຕາເວັນອອກ ແລະ ໄປຍັງສະຖານທີ່ງຽບສະຫງົບເພື່ອພຣະອົງຈະ ອະທິຖານຕາມລຳພັງ. ພຣະທຳມາຣະໂກ ບົດທີ 1:35, ສະແດງໃຫ້ເຫັນວ່າ ການອະທິຖານເປັນ ການກະທໍາທີ່ສໍາຄັນທີ່ສຸດໃນຂໍ້ນີ້. ມາຣະໂກບອກພວກເຮົາວ່າ ພຣະເຢຊູຕື່ນຈາກນອນ ແລະ ອອກໄປອະທິຖານ. ພຣະເຢຊູຊົງເລີ່ມເຮັດສິ່ງເຫຼົ່ານີ້ ແລະ ເຮັດໃຫ້ສໍາເລັດ. ແຕ່ຄໍາວ່າ "ອະທິ ຖານ" ໃນພາສາເກຣັກແມ່ນໃຊ້ເພື່ອເວົ້າເຖິງບາງສິ່ງທີ່ເກີດຂື້ນຄັ້ງແລ້ວຄັ້ງເລົ່າ. ດັ່ງນັ້ນ, ມາຣະໂກຈຶ່ງເວົ້າຢ່າງຈິງຈັງວ່າ: “ພຣະເຢຊູເຈົ້າຊົງອະທິຖານ ແລະ ສືບຕໍ່ອະທິຖານ. ພຣະອົງບໍ່ ເຄີຍຢຸດໃນການອະທິຖານ. ພຣະອົງຊົງອະທິຖານຕະຫຼອດເວລາ.” ມາຣະໂກຍັງບອກພວກເຮົາວ່າ ພຣະເຢຊູຊົງສະເດັດອອກໄປຕັ້ງແຕ່ເຊົ້າມືດ. ມາຣະໂກຢາກໃຫ້ພວກເຮົາເຂົ້າໃຈວ່າ ພຣະເຢຊູຊົງ ໃຊ້ເວລາສ່ວນຫຼາຍໃນການອະທິຖານຕາມລຳພັງ.

ພຣະອົງຊົງເປັນບຸລຸດແຫ່ງການອະທິຖານ (ອ່ານມັດທາຍ 14:23; ມາຣະໂກ 6:46 ແລະ ໂຢຮັນ 17). ການອະທິຖານແມ່ນຫນຶ່ງໃນຄວາມລັບແຫ່ງຄວາມສໍາເລັດຂອງພຣະເຢຊູໃນພັນທະ ກິດຂອງພຣະອົງເພື່ອພຣະເຈົ້າ.

ພວກສາວົກຂອງພຣະເຢຊູຄິດວ່າ ພຣະເຢຊູຄວນສືບຕໍ່ຮັກສາປິ່ນປົວ ແລະ ສັ່ງສອນປະ ຊາຊົນ. ແຕ່ຄໍາຕອບຂອງພຣະເຢຊູນັ້ນ ໜ້າປະຫຼາດໃຈ.  ພຣະເຢຊູເຈົ້າຕອບພວກເພິ່ນວ່າ, “ໃຫ້ ພວກເຮົາໄປບ່ອນອື່ນທີ່ເມືອງໃກ້ຄຽງ, ເພື່ອເຮົາຈະປະກາດຂ່າວປະເສີດໃຫ້ປະຊາຊົນໃນທີ່ເຫຼົ່ານັ້ນ ດ້ວຍ, ເຮົາໄດ້ມາກໍເພື່ອຈະກະທຳການນີ້ແຫຼະ (ມາຣະໂກ 1:38)."