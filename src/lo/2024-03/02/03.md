---
title:  ວັນຊະບາໂຕທີ່ທຸກຄົນຈະຈື່ຈຳ
date:   08/07/2024
---

`ອ່ານເລື່ອງໃນພຣະທຳ ມາຣະໂກ 1:21–28. ສິ່ງໃດທີ່ເກີດຂຶ້ນໃນຄຣິສຕະຈັກຊາວຢິວທີ່ ເມືອງກາເປນາອູມ.`

ໃນຂະນະທີ່ພຣະເຢຊູກຳລັງສັ່ງສອນຢູ່, ກໍມີຊາຍຄົນໜຶ່ງທີ່ຜີມານຮ້າຍໄດ້ເຂົ້າສິງ. ຮ້ອງຂື້ນວ່າ, ເຢຊູໄທນາຊາເຣັດເອີຍ, "ທ່ານມາຫຍຸ້ງກ່ຽວ‌ກັບພວກ‌ເຮົາເຮັດ‌ຫຍັງ?" ທ່ານມາທຳ‌ລາຍພວກ‌ເຮົາ ຫຼື? ທ່ານແມ່ນຜູ້‌ໃດ ພວກ‌ເຮົາກໍຮູ້ແລ້ວ ທ່ານຄືຜູ້ບໍລິສຸດຂອງພຣະເຈົ້າ” (ມາຣະໂກ 1:24). ພຣະ ເຢຊູຈຶ່ງໄດ້ຂັບໄລ່ຜີມານຮ້າຍອອກໄປເສຍ.

ລອງນຶກເຖິງຄໍາເວົ້າຂອງຜີມານຮ້າຍ. ພວກມັນບອກຫຍັງພວກເຮົາແດ່?

**ປະການທີໜຶ່ງ**, ຜີມານຮ້າຍຮູ້ວ່າ ພຣະເຢຊູຄືຜູ້ໃດ. ພຣະເຢຊູຊົງເປັນ “ຜູ້ບໍລິສຸດຂອງ ພຣະເຈົ້າ.”

**ປະການທີສອງ**, ລອງນຶກເຖິງຄໍາເວົ້າຂອງພຣະເຢຊູຕໍ່ຜີມານຮ້າຍ. ພວກເຮົາສາມາດເຂົ້າ ໃຈໄດ້ເຖິງສາເຫດທີ່ພຣະເຢຊູຊົງສັ່ງໃຫ້ຜີມານຮ້າຍອອກຈາກຊາຍຄົນນັ້ນເສຍ. ແຕ່ວ່າ ຍ້ອນຫຍັງ ພຣະເຢຊູຈຶ່ງຊົງຫ້າມມັນວ່າ, "ມິດແມ!" (ມາຣະໂກ 1:25). ພຣະເຢຊູຊົງສັ່ງໃຫ້ພວກຜີມານ ຮ້າຍ ແລະ ຜູ້ຄົນຫ້າມບໍ່ໃຫ້ປະກາດວ່າ ພຣະອົງຊົງເປັນຜູ້ໃດແທ້ໆ.

ເຫດໃດພຣະເຢຊູຈຶ່ງຊົງຕ້ອງການໃຫ້ຜູ້ຄົນຫ້າມບອກຄົນອື່ນວ່າ ພຣະອົງຄືພຣະຜູ້ຊ່ວຍໃຫ້ ລອດ? ເພາະວ່າ ຊາວຢິວຄາດຫວັງວ່າ ພຣະຜູ້ຊ່ວຍໃຫ້ລອດຈະສະເດັດມາເພື່ອຊ່ວຍພວກເຂົາ ຈາກຊາວໂຣມ, ບໍ່ແມ່ນຈາກຄວາມບາບ. ດັ່ງນັ້ນ, ຄວາມຄິດທີ່ເປັນເທັນີ້ກ່ຽວກັບພຣະຜູ້ຊ່ວຍໃຫ້ ລອດໄດ້ເຮັດໃຫ້ພຣະເຢຊູເຮັດວຽກໜັກຂື້ນ ແລະ ເຮັດໃຫ້ພຣະອົງຕົກຢູ່ໃນອັນຕະລາຍ. ດັ່ງທີ່ ພວກເຮົາຈະໄດ້ເຫັນ, ພຣະເຢຊູບໍ່ສາມາດປິດບັງຕົວຕົນທີ່ແທ້ຈິງຂອງພຣະອົງໄດ້. ປະຊາຊົນຕ້ອງການຮູ້ວ່າ ພຣະເຢຊູຄືຜູ້ໃດ.