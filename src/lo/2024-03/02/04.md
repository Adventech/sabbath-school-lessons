---
title:  ພຣະເຢຊູຊົງໂຜດຮັກສາປິ່ນປົວໃນວັນຊະບາໂຕ
date:   09/07/2024
---

`ອ່ານເລື່ອງໃນພຣະທຳມາຣະໂກ 1:29–34. ພຣະເຢຊູໄດ້ຊ່ວຍຄອບຄົວຂອງເປໂຕແນວ
 ໃດ? ສິ່ງນີ້ສອນບົດຮຽນຝ່າຍຈິດວິນຍານຫຍັງແກ່ພວກເຮົາ?`

ເມື່ອພຣະເຢຊູຊົງສັ່ງສອນແລ້ວ ພຣະອົງໄດ້ອອກຈາກທຳມະສາລາ. ຜູ້ຝູງຊົນກຸ່ມນ້ອຍໆ ໄປພ້ອມກັບພຣະອົງ. ພຣະເຢຊູ ແລະ ຜູ້ຕິດຕາມຂອງພຣະອົງໄປທີ່ເຮືອນຂອງເປໂຕ. ຢູ່ທີ່ນັ້ນ, ພວກເຂົາວາງແຜນທີ່ຈະໃຊ້ເວລາສ່ວນທີ່ເຫຼືອຂອງວັນຊະບາໂຕເພື່ອຄວາມເພີດເພີນກັບຄາບອາ ຫານ ແລະ ສາມັກຄີທຳ.

ແຕ່ຂ່າວທີ່ຫນ້າເສົ້າສະຫຼົດໃຈລໍຖ້າພວກເຂົາຢູ່. ແມ່ຕູ້ຂອງເປໂຕເປັນໄຂ້. ປະຊາຊົນບອກ ພຣະເຢຊູວ່າ ແມ່ຕູ້ຂອງເປໂຕເຈັບປ່ວຍໜັກ. ພຣະເຢຊູກໍເຂົ້າໄປທີ່ຕຽງຂອງນາງ ແລະ ຈັບມືຂອງ ນາງ. ພຣະອົງຊົງດຶງນາງຂື້ນ. ທັນໃດນັ້ນ ນາງກໍລຸກຂຶ້ນບົວລະບັດຮັບໃຊ້ພຣະອົງກັບພວກສາວົກ. ເລື່ອງນີ້ ເປັນຕົວຢ່າງອັນຊົງພະລັງຂອງກົດເກນທີ່ສໍາຄັນໃນພຣະຄໍາພີ. ພຣະເຢຊູຊົງຊ່ວຍ ແລະ ຮັກສາພວກເຮົາເພື່ອໃຫ້ພວກເຮົາຈະໄດ້ຮັບໃຊ້ຄົນອື່ນ!

ພັນທະກິດຂອງພຣະເຢຊູບໍ່ໄດ້ສໍາເລັດໃນມື້ນັ້ນ. ພໍຕາເວັນຕົກດິນ ຜູ້ທີ່ມີໝູ່ເພື່ອນບໍ່ສະ ບາຍຍ້ອນພະຍາດໂຣຄາຕ່າງໆ ກໍໄດ້ນຳຄົນເຫຼົ່ານັ້ນມາຫາພຣະເຢຊູທີ່ເຮືອນຂອງເປໂຕ ເພື່ອ ໄດ້ຮັບການຮັກສາປິ່ນປົວ.

"ພຣະເຢຊູບໍ່ພັກຮັກສາປິ່ນປົວຈົນກວ່າ ພຣະອົງໄດ້ໂຜດຮັກສາປິ່ນປົວຄົນສຸດທ້າຍ ທີ່ນັ້ນ. ເມື່ອຝູງຊົນກັບໄປ ເວລາກໍມືດຄ່ຳຫຼາຍແລ້ວ. ພຣະເຢຊູຕ້ອງການທີ່ຈະພັກຜ່ອນ. ແຕ່ ໃນຂະນະທີ່ຝູງຊົນໃນເມືອງນອນຫຼັບຢູ່, ພຣະຜູ້ຊ່ວຍໃຫ້ລອດສະເດັດໄປຍັງສະຖານທີ່ທີ່ງຽບສະ ຫງົບ ແລະ ອະທິຖານ."—ທ່ານ ນາງ ເອເລນ ຈີໄວທ໌, ໃນໜັງສືຄວາມປາຖາໜາແຫ່ງປວງຊົນ, ໜ້າ 259.