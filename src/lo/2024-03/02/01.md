---
title:  ວັນໜຶ່ງໃນຊີວິດຂອງພຣະເຢຊູ
date:   06/07/2024
---

### ອ່ານບົດຮຽນສຳລັບອາທິດນີ້
ມາຣະໂກ 1:16–20; 1:21–28; 1:29–34; 1:35–39; 1:40–45.

> <p>ຂໍ້ຄວນຈຳ</p>
> “ພຣະເຢຊູເຈົ້າຊົງກ່າວແກ່ພວກເພິ່ນວ່າ, “ຈົ່ງຕາມເຮົາມາ ແລະ ເຮົາຈະບັນດານພວກ
ເຈົ້າໃຫ້ເປັນຜູ້ຫາຄົນແທນຫາປາ” (ມາຣະໂກ 1:17).

ມັດທາຍ, ມາຣະໂກ, ລູກາ ແລະ ໂຢຮັນ ໄດ້ຂຽນເຖິງຊີວິດຂອງພຣະເຢຊູ. ຜູ້ຂຽນແຕ່ລະຄົນໄດ້ ບອກພວກເຮົາວ່າ ພຣະເຢຊູໄດ້ເລີ່ມຕົ້ນພັນທະກິດຂອງພຣະອົງເພື່ອພຣະເຈົ້າແນວໃດ. ມາຣະໂກໄດ້ເລົ່າເລື່ອງກ່ຽວກັບວິທີທີ່ພຣະເຢຊູຊົງເຊື້ອເຊີນຊາຍສີ່ຄົນໃຫ້ຕິດຕາມພຣະອົງ. ຕໍ່ມາ, ມາຣະໂກເລົ່າໃຫ້ພວກເຮົາຟັງເຖິງສິ່ງທີ່ພຣະເຢຊູໄດ້ເຮັດໃນວັນຊະບາໂຕທີ່ເມືອງກາເປນາ ອູມ ແລະ ສິ່ງທີ່ໄດ້ເກີດຂຶ້ນຫຼັງຈາກນັ້ນ.

ເລື່ອງວັນຊະບາໂຕຂອງມາຣະໂກຊ່ວຍໃຫ້ຜູ້ອ່ານເຂົ້າໃຈພຣະເຢຊູດີຂື້ນ. ພຣະເຢຊູບໍ່ໄດ້ ກ່າວຫຍັງຫຼາຍໃນບົດທຳອິດຂອງພຣະທຳມາຣະໂກ. ພຣະເຢຊູກ່າວຢ່າງໃດ? ພຣະເຢຊູໄດ້ເຊື້ອ ເຊີນຜູ້ຊາຍບາງຄົນໃຫ້ຕິດຕາມພຣະອົງ. ພຣະອົງໄດ້ສັ່ງໃຫ້ມານຮ້າຍອອກໄປ. ພຣະເຢຊູໄດ້ກ່າວ ເຖິງແຜນການເດີນທາງຂອງພຣະອົງ. ພຣະເຢຊູຊົງໂຜດຮັກສາຊາຍຄົນໜຶ່ງທີ່ເປັນພະຍາດຂີ້ທູດ ແລະ ບອກໃຫ້ຊາຍຄົນນັ້ນໄປຫາປະໂຣຫິດ ແລະ ຜູ້ນຳທາງສາສະໜາ. ດັ່ງທີ່ທ່ານເຫັນ, ມາຣະ ໂກສົນໃຈທີ່ຈະບອກພວກເຮົາເຖິງສິ່ງທີ່ພຣະເຢຊູເຮັດ, ບໍ່ແມ່ນສິ່ງທີ່ພຣະອົງເວົ້າ. ດັ່ງນັ້ນ, ມາຣະ ໂກບອກພວກເຮົາວ່າ ພຣະເຢຊູຊົງໂຜດຮັກສາຄົນຈຳນວນຫຼວງຫຼາຍ. ມາຣະໂກຍັງມັກໃຊ້ຄໍາວ່າ "ໃນທັນໃດ" (ມາຣະໂກ 1:12, 18, 20, 28, 30, 31, 42) ເພື່ອຊ່ວຍໃຫ້ພວກເຮົາເຂົ້າໃຈວ່າ ພຣະເຢຊູຊົງທຳພັນທະກິດຢ່າງໄວວາສັນໃດ.