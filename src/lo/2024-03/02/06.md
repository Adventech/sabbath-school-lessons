---
title:  ທ່ານສາມາດເກັບຄວາມລັບໄດ້ບໍ?
date:   11/07/2024
---

`ອ່ານ ມາຣະໂກ 1:40–45. ຂໍ້ຄວາມເຫຼົ່ານີ້ສອນພວກເຮົາຫຍັງກ່ຽວກັບພຣະເຢຊູ? ພຣະ ອົງໄດ້ສະແດງຄວາມຮັກຂອງພຣະອົງຕໍ່ຄົນທຸກຍາກ, ຄົນຂາດສົນ ແລະ ຄົນທີ່ບໍ່ມີຜູ້ໃດຄິດວ່າສໍາ ຄັນແນວໃດ?`

ຜູ້ຊາຍທີ່ມາຫາພຣະເຢຊູທີ່ເປັນພະຍາດຂີ້ທູດ ຫຼື ໂຣກຜິວໜັງ. ຊາຍຄົນນັ້ນ ຫຼື ຊາຍທີ່ ເປັນພະຍາດຂີ້ທູດນັ້ນເຊື່ອວ່າ ພຣະເຢຊູສາມາດເຮັດໃຫ້ລາວໝົດມົນທິນໄດ້. ພຣະທຳລະບຽບເລວີ ບົດທີ 13 ກ່າວວ່າ ຄົນທີ່ເປັນພະຍາດຂີ້ທູດ ຄົນນັ້ນເປັນມົນທິນ. ດັ່ງນັ້ນ, ບຸກຄົນທີ່ເປັນພະຍາດ ຂີ້ທູດຕ້ອງຢູ່ນອກຄ້າຍພັກຫ່າງຈາກຄົນອື່ນໆ (ລະບຽບເລວີ 13:45, 46).

ທ່ານ ນາງເອເລນ ຈີໄວທ໌ ບອກພວກເຮົາວ່າ ພະຍາດຂອງຜູ້ຊາຍແມ່ນຮ້າຍແຮງຫຼາຍ: "ພະຍາດໄດ້ເຮັດສິ່ງທີ່ຫນ້າຢ້ານກົວຕໍ່ຮ່າງກາຍຂອງຜູ້ຊາຍຄົນນັ້ນ. ຜິວຫນັງທີ່ເນົ່າເປືອຍຂອງລາວ ເປັນຕາໜ້າສັງເວດ ແລະ ຫນ້າຢ້ານກົວ. ເມື່ອຄົນເຫັນລາວກໍພາກັນຢ້ານກົວ. ພວກເຂົາເຈົ້າຍູ້ກັນ ແລະ ກັນເພື່ອພະຍາຍາມໜີຄົນຂີ້ທູດ. . . ພຣະເຢຊູຊົງແດ່ມືຂອງພຣະອົງອອກໄປແຕະຕ້ອງຄົນ ຂີ່ທູດນັ້ນ. ໃນທັນໃດນັ້ນພະຍາດຂີ້ທູດກໍຫາຍໄປຈາກຊາຍຄົນນັ້ນ. ຜິວໜັງ ແລະ ເສັ້ນເອັນຂອງ ລາວກໍຫາຍດີ. ກ້າມຊີ້ນຂອງເພິ່ນກໍເລີ່ມເຂັ້ມແຂງ. . . ຜິວຫນັງທີ່ຫິວແຫ້ງຂອງລາວຫາຍໄປ. ຜິວ ໜັງຂອງລາວມີແສງສະຫວ່າງອ່ອນໆເໝືອນກັບເດັກນ້ອຍທີ່ມີສຸຂະພາບແຂງແຮງ. ໃນໜັງສື “ຄວາມປາຖາໜາແຫ່ງປວງຊົນ", ໜ້າ 263.

ພຣະເຢຊູຊົງສັ່ງຊາຍທີ່ເປັນພະຍາດຂີ້ທູດໃນພຣະທຳມາຣະໂກ 1:44, ຢ່າບອກເລື່ອງນີ້ ສູ່ຜູ້ໃດຟັງວ່າ ພຣະເຢຊູຊົງໂຜດປິ່ນປົວລາວຫາຍດີສະອາດແລ້ວ. ແຕ່ຄົນທີ່ເປັນພະຍາດຂີ້ທູດນັ້ນ ບໍ່ເຊື່ອຟັງພຣະເຢຊູ. ຄົນທີ່ເປັນພະຍາດຂີ້ທູດນັ້ນ ບອກທຸກຄົນວ່າ ພຣະເຢຊູຊົງໂຜດຮັກສາປິ່ນປົວ ຕົນ. ອີກບໍ່ດົນ, ພຣະເຢຊູບໍ່ສາມາດເຂົ້າໄປໃນເມືອງຕ່າງໆອີກຕໍ່ໄປ ເພື່ອທຳພັນທະກິດຂອງພຣະ ເຈົ້າໄດ້.