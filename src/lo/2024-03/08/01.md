---
title:  'ພຣະເຢຊູຊົງສັ່ງສອນພວກສາວົກຂອງພຣະອົງ: ພາກທີ 2'
date:   17/08/2024
---

### ອ່ານບົດຮຽນສໍາລັບອາທິດນີ້
ມາຣະໂກ 10:1-12; 10:13–16; 10:17–31; 10:32–45; 10:46–52.

> <p>ຂໍ້ຄວນຈຳ</p>
> “ເພາະບຸດມະນຸດບໍ່ໄດ້ມາ ເພື່ອໃຫ້ຄົນອື່ນຮັບໃຊ້ຕົນ ແຕ່ມາເພື່ອຮັບໃຊ້ເຂົາ ແລະ ປະ ທານຊີວິດຂອງຕົນ ເປັນຄ່າໄຖ່ຄົນຈຳນວນຫຼວງຫຼາຍ" (ມາຣະໂກ 10:45).

ອາທິດນີ້ພວກເຮົາຈະສຶກສາ ພຣະທຳມາຣະໂກ ບົດທີ 10. ໃນບົດນີ້, ພຣະເຢຊູຈົບການ ສັ່ງສອນພວກສາວົກຂອງພຣະອົງກ່ຽວກັບຄວາມຕາຍຂອງພຣະອົງເທິງໄມ້ກາງແຂນ. ເຄິ່ງໜຶ່ງຂອງບົດນີ້ ແມ່ນກ່ຽວກັບພວກສາວົກ. ສ່ວນອີກເຄິ່ງຫນຶ່ງບັນທຶກບົດຮຽນສໍາຄັນສໍາລັບພວກສາວົກ ຂອງພຣະເຢຊູ. ພວກເຮົາຮຽນຮູ້ບົດຮຽນເຫຼົ່ານີ້ ຈາກການພົບປະກັບປະຊາຊົນຂອງພຣະເຢຊູ. ພວກຟາຣີຊາຍຊຶ່ງເປັນກຸ່ມຜູ້ນຳຝ່າຍຈິດວິນຍານຂອງຊາວຢິວມາໂຕ້ຖຽງກັບພະເຍຊູກ່ຽວກັບເລື່ອງການຢ່າຮ້າງ. ບັນດາພໍ່ແມ່ໄດ້ນໍາເອົາລູກຂອງພວກເຂົາມາຫາພຣະເຢຊູເພື່ອໃຫ້ພຣະອົງຊົງອວຍ ພອນ. ມະຫາເສດຖີຄົນໜຶ່ງຖາມພຣະເຢຊູກ່ຽວກັບຊີວິດນິລັນດອນ. ຄົນຕາບອດຄົນຫນຶ່ງຂໍໃຫ້ ພຣະເຢຊູຊົງໂຜດປິ່ນປົວຕົນ.

ພຣະທຳມາຣະໂກ ບົດທີ 10 ມີບົດຮຽນສໍາຄັນກ່ຽວກັບການຕິດຕາມພຣະເຢຊູ ແລະ ວິທີການດຳເນີນຊີວິດໃນຊີວິດປະຈໍາວັນ. ມາຣະໂກເວົ້າເຖິງການແຕ່ງງານ, ລູກ, ເງິນ, ລາງວັນ ແລະ ຜົນແຫ່ງການຕິດຕາມພຣະເຢຊູ. ບົດຮຽນເຫຼົ່ານີ້ຊ່ວຍໃຫ້ພວກສາວົກຂອງພຣະເຢຊູກາຍ ເປັນຜູ້ຕິດຕາມທີ່ດີຂື້ນ. ບົດຮຽນເຫຼົ່ານີ້ມີໄວ້ສໍາລັບພວກເຮົາໃນປັດຈຸບັນ.