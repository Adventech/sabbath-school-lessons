---
title:  ແຜນການຂອງພຣະເຈົ້າເພື່ອການແຕ່ງງານ
date:   18/08/2024
---

`ພວກຟາຣີຊາຍ ຊຶ່ງເປັນກຸ່ມຜູ້ນໍາຝ່າຍຈິດວິນຍານຂອງຊາວຢິວ, ໃຊ້ຄໍາຖາມໃດເພື່ອ "ຈັບຜິດ" ພຣະເຢຊູ? ພຣະເຢຊູຊົງໜີຈາກການຈັບຜິດໄດ້ແນວໃດ? ຄໍາຕອບຂອງພຣະອົງສອນ ພວກເຮົາສິ່ງໃດ? ອ່ານ ມາຣະໂກ 10:1-12; ປະຖົມມະການ 1:27; 2:24 ສໍາລັບຄໍາຕອບ.`

ໃນພຣະທຳມາຣະໂກ 10:1-12, ພວກຟາຣີຊາຍຖາມພຣະເຢຊູວ່າ “ຕາມກົດບັນຍັດຜູ້ ຊາຍຢ່າຮ້າງເມຍຂອງຕົນໄດ້ບໍ?” ພວກຟາຣີຊາຍສອນວ່າ ການຢ່າຮ້າງເປັນສິ່ງທີ່ຖືກຕ້ອງຕາມ ກົດໝາຍ. ແຕ່ພວກເຂົາບໍ່ເຫັນດີດ້ວຍກັບເຫດຜົນຂອງການຢ່າຮ້າງ. ພວກຟາຣີຊາຍກຸ່ມໜຶ່ງຄື ກຸ່ມທີ່ມາຈາກໂຮງຮຽນຊັມໄມ. ກຸ່ມນີ້ມີກົດລະບຽບທີ່ເຂັ້ມງວດກ່ຽວກັບການຢ່າຮ້າງ. ກຸ່ມນີ້ຍັງສອນວ່າ ຜູ້ຊາຍສາມາດຢ່າຮ້າງເມຍຂອງຕົນໄດ້ພຽງແຕ່ດ້ວຍເຫດຜົນບາງປະການເທົ່ານັ້ນ. ກຸ່ມໂຮງຮຽນຮິດ ເລວອະນຸຍາດໃຫ້ມີການຢ່າຮ້າງສໍາລັບເກືອບທຸກເຫດຜົນ.

ພຣະເຢຊູບໍ່ໄດ້ພະຍາຍາມໂຕ້ຖຽງກ່ຽວກັບພຣະທຳພຣະບັນຍັດສອງ ບົດທີ 24 ກັບພວກຟາຣີຊາຍ. ພຣະເຢຊູຊົງກ່າວເຖິງແຜນການທຳອິດຂອງພຣະເຈົ້າສຳລັບການແຕ່ງງານ ກ່ອນບາບ (ປະຖົມມະການ 1 ແລະ 2). ພຣະເຢຊູກ່າວວ່າ ໃນປະຖົມມະການພຣະເຈົ້າຊົງນິຣະ ມິດຊົງສ້າງຊາຍ ແລະ ຍິງ (ປະຖົມມະການ 1:27). ຈາກນັ້ນ ພຣະເຢຊູຊົງກວ່າເຖິງ ຄວາມຈິງ ໃນພຣະຄຳພີຢູ່ໃນພຣະທຳປະຖົມມະການ ບົດທີ 2:24. ດ້ວຍເຫດນີ້ ຜູ້ຊາຍຈຶ່ງຈາກພໍ່ແມ່ຂອງຕົນ ແລະ ໄປຕິດພັນຢູ່ກັບເມຍຂອງຕົນ ແລະ ເຂົາທັງສອງກໍກາຍເປັນຄົນດຽວກັນ. ດັ່ງນັ້ນ, ພຣະເຢ ຊູຊົງສອນວ່າ ສິ່ງທີ່ພຣະເຈົ້າເຊື່ອມໂຍງເປັນໜຶ່ງດຽວນັ້ນ, ຄົນບໍ່ຄວນແຍກພວກເຂົາອອກຈາກກັນ.