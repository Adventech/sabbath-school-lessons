---
title:  ພຣະເຢຊູ ແລະ ເດັກນ້ອຍ
date:   19/08/2024
---

`ພຣະເຢຊູຊົງເຮັດຫຍັງສໍາລັບພໍ່ແມ່ທີ່ນໍາລູກຂອງຕົນມາຫາພຣະອົງ? ອ່ານ ມາຣະໂກ 10:13–16.`

ໃນສະໄໝຂອງພຣະເຢຊູ, ປະຊາຊົນຕ້ອງການມີລູກຫຼານ. ແຕ່ເຖິງແມ່ນວ່າຜູ້ຄົນຢາກມີ ລູກ, ແຕ່ຜູ້ໃຫຍ່ບໍ່ມີຄວາມຍຸດຕິທໍາກັບເດັກນ້ອຍສະເໝີໄປ. ຜູ້ຄົນປະພຶດຕົນຕໍໍ່ເດັກນ້ອຍບໍ່ແຕກຕ່າງຫຍັງກັບຂ້ອຍຂ້າ (ຄາລາເຕຍ 4:1, 2).

ພວກສາວົກຂອງພຣະເຢຊູບໍ່ເຂົ້າໃຈຄໍາສອນຂອງພຣະອົງໃນພຣະທຳມາຣະໂກ ບົດທີ 9 ຢ່າງແທ້ຈິງ ກ່ຽວກັບການຍອມຮັບເອົາຣາຊະອານາຈັກຂອງພຣະເຈົ້າດ້ວຍຄວາມໄວ້ວາງໃຈ ແລະ ຄວາມເຊື່ອຂອງເດັກນ້ອຍ. ຕອນນີ້ ພວກສາວົກກໍພາກັນໂກດຮ້າຍ ບັນດາຜູ້ທີ່ນໍາເອົາລູກໆຂອງ ພວກເຂົາມາຫາພຣະເຢຊູ ເພື່ອຂໍໃຫ້ພຣະອົງຊົງອວຍພອນ. ບາງທີ ພວກສາວົກອາດຈະຄິດວ່າ ພຣະເຢຊູບໍ່ມີເວລາສຳລັບວຽກງານນ້ອຍໆນີ້.

ພວກສາວົກຄິດຜິດແລ້ວ. ພຣະອົງກໍບໍ່ພໍໃຈ ແລະ ກ່າວວ່າ “ຈົ່ງປ່ອຍເດັກນ້ອຍໃຫ້ເຂົ້າມາ ຫາເຮົາ ແລະ ຢ່າຫ້າມພວກເຂົາ. ຍ້ອນຫຍັງ? ເພາະອານາຈັກພຣະເຈົ້າເປັນຂອງຜູ້ທີ່ເປັນເໝືອນ ເດັກນ້ອຍເຫຼົ່ານີ້ແຫຼະ. ພວກເຮົາຕ້ອງຍອມຮັບເອົາອານາຈັກຂອງພຣະເຈົ້າດ້ວຍຄວາມເຊື່ອ ແລະ ຄວາມໄວ້ວາງໃຈແບບດຽວກັບທີ່ລູກມີໃນຄວາມຮັກຂອງພໍ່ແມ່.

`ທ່ານສາມາດເປັນແບບຢ່າງທີ່ດີຍິ່ງຂື້ນຂອງພຣະເຢຊູໃຫ້ກັບເດັກນ້ອງຢູ່ຮອບຕົວທ່ານໄດ້ແນວໃດ? ທ່ານສາມາດສະແດງຄວາມຮັກຂອງພຣະອົງໃຫ້ກັບພວກເຂົາໄດ້ແນວໃດ?`