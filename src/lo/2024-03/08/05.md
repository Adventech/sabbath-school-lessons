---
title:  ທ່ານສາມາດທົນທຸກທໍລະມານກັບສິ່ງທີ່ເຮົາຕ້ອງຖືກທົນທຸກທໍລະມານໄດ້ບໍ?
date:   21/08/2024
---

`ອ່ານ ມາຣະໂກ 10:32–45. ຂໍ້ພຣະຄຳພີເຫຼົ່ານີ້ສະແດງໃຫ້ເຫັນວ່າ ພວກສາວົກຂອງ ພຣະເຢຊູບໍ່ເຂົ້າໃຈພັນທະກິດຂອງພຣະອົງໃນໂລກແນວໃດ?`

ພຣະເຢຊູກຳລັງເດີນທາງເຂົ້າໃກ້ນະຄອນເຢຣູຊາເລັມໃນການເດີນທາງຂອງພຣະອົງ. ໃນ ລະຫວ່າງທາງ, ພຣະອົງຊົງບອກພວກສາວົກຂອງພຣະອົງວ່າ ຈະມີຫຍັງເກີດຂຶ້ນກັບພຣະອົງທີ່ ນັ້ນ. ພຣະເຢຊູຊົງກ່າວເຖິງຄວາມຕາຍຂອງພຣະອົງທີ່ກຳລັງຈະມາເຖິງ ແລະ ການຄືນມາຈາກ ຕາຍ ຫຼື ການຟື້ນຄືນມາຈາກຕາຍ. ແຕ່ພວກສາວົກຂອງພຣະເຢຊູບໍ່ຢາກໄດ້ຍິນຂ່າວນີ້ ແລະ ບໍ່ຢາກເຊື່ອ.

ເບິ່ງເໝືອນຢາໂກໂບ ແລະ ໂຢຮັນຈະເຮັດສິ່ງນີ້ ເມື່ອພວກເຂົາຂໍຮ້ອງນຳພຣະເຢຊູ ເພື່ອ ເຮັດຕາມຄວາມປາຖະໜາຂອງພວກເຂົາ. ພວກເຂົາທັງສອງຕ້ອງການນັ່ງຢູ່ເບື້ອງຂວາ ແລະ ເບື້ອງຊ້າຍຂອງພຣະເຢຊູ ເມື່ອພຣະອົງຢູ່ໃນສະຫງ່າຣາສີແລ້ວ.

ພຣະເຢຊູຊົງຕ້ອງການໃຫ້ຢາໂກບ ແລະ ໂຢຮັນເຂົ້າໃຈເຖິງແກ່ນແທ້ສິ່ງທີ່ພວກເຂົາຂໍຈາກ ພຣະອົງ. ດັ່ງນັ້ນ, ພຣະເຢຊູຈຶ່ງຖາມພວກເຂົາວ່າ ຈອກທີ່ເຮົາຈະດື່ມນັ້ນ ພວກເຈົ້າຈະດື່ມໄດ້ບໍ? ພຣະເຢຊູຈະປະສົບການທໍລະມານໃນເຄັດເຊມາເນ ແລະເທິງໄມ້ກາງແຂນ (ປຽບທຽບກັບພຣະທຳ ມາຣະໂກ ບົດທີ 14:36).

ແຕ່ວ່າ ຢາໂກໂບ ແລະ ໂຢຮັນບໍ່ເຂົ້າໃຈສິ່ງທີ່ພຣະເຢຊູກຳລັງເວົ້າ. ພວກເຂົາຕອບພຣະ ເຢຊູວ່າ ໄດ້ຢູ່ຂ້ານ້ອຍ, ພວກເຂົາສາມາດທົນທຸກທໍລະມານຢ່າງທີ່ພຣະອົງຈະຊົງທົນທຸກທໍລະມານ ໄດ້. ຈາກນັ້ນ ພຣະເຢຊູຊົງກ່າວແກ່ພວກເຂົາວ່າ ພວກເຂົາຈະທົນທຸກທໍລະມານເພື່ອພຣະອົງ. ຢາ ໂກໂບເປັນສາວົກຄົນທຳອິດໃນສິບສອງຄົນທີ່ຕາຍ ເພາະຄວາມເຊື່ອຂອງລາວ (ກິດຈະການ 12:2). ໂຢຮັນມີອາຍຸຢືນຍາວທີ່ສຸດໃນບັນດາພວກສາວົກຂອງພຣະເຢຊູທັງໝົດ.