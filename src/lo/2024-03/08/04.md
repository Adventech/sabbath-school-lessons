---
title:  ຂ້ານ້ອຍຕ້ອງປະຕິບັດຢ່າງໃດຈຶ່ງຈະໄດ້ຮັບຊີວິດນິຣັນດອນ?”
date:   20/08/2024
---

`ອ່ານ ມາຣະໂກ 10:17–31. ຂໍ້ພຣະຄຳພີເຫຼົ່ານີ້ສອນບົດຮຽນທີ່ສຳຄັນຫຍັງແດ່ໃຫ້ ພວກເຮົາກ່ຽວກັບຄວາມເຊື່ອ ແລະ ການຕິດຕາມພຣະເຢຊູ?`

ເລື່ອງມະຫາເສດຖີໃນພຣະທຳມາຣະໂກ 10:17–31 ໄດ້ແລ່ນມາຫາພຣະເຢຊູ. ຊາຍຄົນ ນີ້ສະແດງໃຫ້ເຫັນວ່າ ລາວເຄົາລົບພຣະເຢຊູຫຼາຍປານໃດ. ລາວໄດ້ແລ່ນມາຫາພຣະອົງຄຸເຂົ່າລົງຕໍ່ ໜ້າພຣະອົງ ແລະ ຖາມວ່າ, “ພຣະອາຈານຜູ້ປະເສີດເອີຍ, ຂ້ານ້ອຍຕ້ອງປະຕິບັດຢ່າງໃດຈຶ່ງຈະ ໄດ້ຮັບຊີວິດນິຣັນດອນ?” ພຣະເຢຊູຊົງກ່າວເຖິງພຣະບັນຍັດຫົກຂໍ້ສຸດທ້າຍ. ລາວໄດ້ຕອບວ່າ, “ອາຈານເອີຍ ກົດບັນຍັດທັງໝົດເຫຼົ່ານີ້ຂ້ານ້ອຍໄດ້ຖືຮັກສາ ຕັ້ງແຕ່ເປັນເດັກນ້ອຍພຸ້ນມາ.”

ມາຣະໂກເປັນຜູ້ຂຽນພຣະຄຳພີພັນທະສັນຍາໃໝ່ຄົນດຽວທີ່ບອກພວກເຮົາວ່າ ພຣະເຢຊູຊົງ ຮັກຊາຍຄົນນັ້ນ. ພຣະເຢຊູຊົງທົດລອງຊາຍຄົນນັ້ນເພື່ອສະແດງໃຫ້ເຫັນສິ່ງທີ່ຢູ່ໃນໃຈຢ່າງແທ້ຈິງ ຂອງລາວ. ພຣະເຢຊູຊົງຂໍໃຫ້ຊາຍຄົນນັ້ນ ຈົ່ງໄປຂາຍທຸກສິ່ງທີ່ລາວມີຢູ່ແລ້ວຈົ່ງຕາມພຣະອົງໄປ.” ເມື່ອໄດ້ຍິນຄຳເວົ້ານີ້ ລາວກໍໜ້າເສົ້າລົງ ແລະ ອອກໄປເປັນທຸກໃຈຢ່າງໜັກ. ລາວກໍຫັນໄປຈາກ ພຣະເຢຊູເຈົ້າ ແລະ ອອກໄປ ເພາະວ່າລາວເປັນຄົນຮັ່ງມີຫຼາຍ. ແທ້ຈິງແລ້ວ ລາວບໍ່ໄດ້ປະຕິບັດ ຕາມກົດພຣະບັນຍັດເລີຍ. ລາວໄດ້ທໍາລາຍກົດພຣະບັນຍັດຂໍ້ທີ່ໜຶ່ງ. ລາວໄດ້ວາງບາງສິ່ງທີ່ຢູ່ເໜືອ ພຣະເຈົ້າໄວ້ໃນຊີວິດຂອງລາວ. ຄວາມຮັ່ງມີຂອງຊາຍຄົນນັ້ນຄືພຣະເຈົ້າຂອງລາວ.

ຈາກນັ້ນ, ພຣະເຢຊູຊົງອະທິບາຍວ່າ ຄວາມຮັ່ງມີສາມາດຫຼອກລວງເຮົາ ແລະ ເຮັດໃຫ້ ພວກເຮົາປະຕິເສດພຣະເຈົ້າ. ພຣະເຢຊູຊົງກ່າວວ່າ ມັນເປັນການຍາກແທ້ສຳລັບຄົນຮັ່ງມີທີ່ຈະເຂົ້າ ໄປໃນຣາຊະອານາຈັກຂອງພຣະເຈົ້າ.