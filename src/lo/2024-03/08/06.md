---
title:  “ເຈົ້າຢາກໃຫ້ເຮົາເຮັດຫຍັງແກ່ເຈົ້າ?”
date:   22/08/2024
---

`ອ່ານ ມາຣະໂກ 10:46–52. ບາຣະຕີມາຍທີ່ຕາບອດເຮັດແນວໃດເມື່ອພຣະເຢຊູຊົງ ເຂົ້າມາ ໃກ້ລາວ?`

ໃນເລື່ອງໃນພຣະທຳມາຣະໂກ ບົດທີ 10:46-52, ພຣະເຢຊູກໍາລັງຈະອອກຈາກເມືອງເຢ ຣີໂກ ເມື່ອຄົນຕາບອດຜູ້ໜຶ່ງຊື່ວ່າ ບາຣະຕີມາ. ລາວເປັນຄົນຂໍທານທີ່ແຄມທາງ. "ເມື່ອລາວໄດ້ ຍິນວ່າ ພຣະເຢຊູເຈົ້າໄທນາຊາເຣັດກຳລັງມາໃກ້. ແລ້ວລາວກໍຮ້ອງຂື້ນວ່າ, “ເຢຊູ ບຸດດາວິດເອີຍ, ຂໍຊົງເມດຕາສົງສານຂ້ານ້ອຍແດ່ທ້ອນ.” (ມາຣະໂກ 10:47).

ມີຫຼາຍຄົນໄດ້ຫ້າມລາວໃຫ້ມິດຢູ່. ແຕ່ລາວແຮ່ງຮ້ອງດັງຂຶ້ນຕື່ມວ່າ, “ເຢຊູ ບຸດດາວິດເອີຍ ຂໍໂຜດເມດຕາສົງສານຂ້ານ້ອຍແດ່ທ້ອນ.” (ມາຣະໂກ 10:48). ຄຳຂໍຮ້ອງຂອງບາຣະຕີມາຍສະ ແດງໃຫ້ເຫັນຄວາມເຊື່ອຂອງລາວໃນພຣະເຢຊູໃນຖານະພຣະຜູ້ຊ່ວຍໃຫ້ລອດ. ຄຳຂໍຮ້ອງຂອງເພິ່ນຍັງສະແດງໃຫ້ເຫັນວ່າ ລາວໄວ້ວາງໃຈວ່າ ພຣະເຢຊູຊົງສາມາດໂຜດປິ່ນປົວລາວເຫັນໄດ້.

ພຣະເຢຊູບໍ່ເຮັດໃຫ້ບາຣະຕີມາຍຜິດຫວັງ. ປະຊາຊົນທີ່ມາຫາພຣະເຢຊູໃນພຣະທຳມາຣະ ໂກກໍໄດ້ຮັບຄວາມຊ່ວຍເຫຼືອທີ່ພວກເຂົາຕ້ອງການສະເໝີ. ພຣະເຢຊູເຈົ້າຖາມບາຣະຕີມາຍວ່າ, “ເຈົ້າຢາກໃຫ້ເຮົາເຮັດຫຍັງແກ່ເຈົ້າ?” ລາວຕອບວ່າ, “ພຣະອາຈານເອີຍ ຂໍໂຜດໃຫ້ຂ້ານ້ອຍໄດ້ ເຫັນຮຸ່ງແດ່ທ້ອນ.” ໃນທັນທີນັ້ນ ພຣະເຢຊູຊົງໂຜດປິ່ນປົວລາວ. ເພິ່ນກໍເດີນຕິດຕາມພຣະເຢຊູໄປ. ເລື່ອງນີ້ສະແດງໃຫ້ພວກເຮົາເຫັນວ່າ ການເປັນຜູ້ຕິດຕາມຂອງພຣະເຢຊູ ຫມາຍເຖິງການເບິ່ງ ເຫັນຊີວິດດ້ວຍມຸມມອງໃຫມ່. ຫຼັງຈາກນັ້ນ ພວກເຮົາຈະຕິດຕາມພຣະເຢຊູໄປໃນທາງທີ່ພຣະອົງ ຊົງນໍາ.