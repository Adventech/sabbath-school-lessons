---
title:  ຊ່ວງເວລາທີ່ສະຫຍົດສະຫຍອງຂອງຄວາມທຸກຍາກລຳບາກຢ່າງໜັກໜ່ວງ
date:   04/09/2024
---

`ອ່ານ ມາຣະໂກ 13:19. ຂໍ້ພຣະຄຳນີ້ໝາຍຄວາມວ່າແນວໃດ?`

ດັ່ງທີ່ພວກເຮົາໄດ້ຮຽນຮູ້ມື້ວານນີ້, ພຣະທຳມາຣະໂກ ບົດທີ 13:14 ເວົ້າເຖິງ "ສິ່ງທີ່ສະຫຍົດສະຫຍອງທີ່ຈະທໍາລາຍລ້າງ" [ມາຣະໂກ 13:14]. ໃນພຣະທຳມາຣະໂກ ບົດທີ 13:19, ພຣະເຢຊູຊົງເລີ່ມຕົ້ນເທດສະໜາກ່ຽວກັບຫົວຂໍ້ໃໝ່. ພຣະເຢຊູເລີ່ມເວົ້າເຖິງຊ່ວງເວລາທີ່ສະຫຍົດສະຫຍອງແຫ່ງຄວາມທຸກຍາກລຳບາກໃນອະນາຄົດ. ໃນຄາວນັ້ນຈະມີຄວາມຍາກລຳບາກຢ່າງໜັກ ໜ່ວງທີ່ສຸດ ທີ່ປະຫວັດສາດຂອງມະນຸດເຄີຍມີມາ.

ດັ່ງທີ່ພຣະທຳມາຣະໂກ ບົດທີ 13:14 ຊ່ວຍໃຫ້ພວກເຮົາລະນຶກເຖິງພຣະທຳດານີເອນ ບົດທີ 9, ມາຣະໂກ ບົດທີ 13:19–23 ເວົ້າເຖິງສິ່ງທີ່ດານີເອນໄດ້ຂຽນເຖິງໃນພຣະທຳດານີເອນ ບົດທີ 7 ແລະ 8. ໃນສອງບົດນີ້ກ່າວເຖິງອໍານາດຂອງເຂົານ້ອຍໆນັ້ນ ຈະຂົ່ມເຫັງປະຊາຊົນຂອງ ພຣະເຈົ້າ "ເປັນເວລາສາມປີເຄິ່ງ" ຫຼື 1,260 ມື້ (ດານີເອນ 7:25). ຂ່າວສານພິເສດກ່ຽວກັບ ຊ່ວງເວລາແມ່ນເທົ່າກັບ 1,260 ປີແທ້ໆ (ຈົດບັນຊີ 14:34; ເອເຊກຽນ 4:6). ຊ່ວງເວລານີ້ເລີ່ມ ຕົ້ນໃນປີ ຄສ 538 ແລະ ສິ້ນສຸດລົງໃນປີ ຄສ 1798. ໃນປີ ຄສ 1798, ຈັກກະພັດນາໂປລຽນ ໄດ້ສົ່ງນາຍພົນທະຫານຂອງຕົນໄປຈັບພຣະສັນຕະປາເຂົ້າຄຸກ. ໃນຊ່ວງເວລາ 1,260 ປີ, ອໍາ ນາດຂອງເຂົານ້ອຍໆນັ້ນໄດ້ຂົ່ມເຫັງ ແລະ ຂ້າທຸກຄົນທີ່ບໍ່ເຫັນດີກັບມັນ.

`ອ່ານກ່ຽວກັບຊ່ວງເວລາທີ່ສະຫຍົດສະຫຍອງຂອງຄວາມທຸກຍາກລຳບາກຢ່າງໜັກໜ່ວງໃນ ພຣະທຳມາຣະໂກ ບົດທີ 13:20–23. ພຣະເຈົ້າປະທານຄວາມຫວັງຫຍັງແກ່ປະຊາຊົນຂອງພຣະ ອົງໃນຊ່ວງເວລານີ້? ພຣະເຈົ້າປະທານຄໍາເຕືອນຫຍັງແກ່ປະຊາຊົນຂອງພຣະອົງ ເມື່ອ ເວລານີ້ໃກ້ ຈະສິ້ນສຸດລົງ?`