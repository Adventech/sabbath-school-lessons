---
title:  ຍຸກສຸດທ້າຍ
date:   31/08/2024
---

### ອ່ານບົດຮຽນສໍາລັບອາທິດນີ້
ມາຣະໂກ 12:41–44; 13:1–13; 13:14–18; 13:19; 13:24–32.

> <p>ຂໍ້ຄວນຈຳ</p>
> “ເມື່ອນັ້ນເຂົາຈະເຫັນ ‘ບຸດມະນຸດມາປາກົດໃນເມກ’ ດ້ວຍຣິດອຳນາດອັນຍິ່ງໃຫຍ່ ແລະ ດ້ວຍສະຫງ່າຣາສີອັນຮຸ່ງເຮືອງ. ເພິ່ນຈະໃຊ້ພວກເທວະດາຂອງເພິ່ນອອກໄປເພື່ອຮວບຮວມ ເອົາ ຄົນທັງຫຼາຍທີ່ພຣະອົງໄດ້ເລືອກໄວ້ແລ້ວຈາກທິດທັງສີ່ຕັ້ງແຕ່ທີ່ສຸດປາຍແຜ່ນດິນຈົນເຖິງທີ່ສຸດ ຂອບ ຟ້າ” (ມາຣະໂກ 13:26, 27).

ບົດຮຽນສຳລັບອາທິດນີ້ເລີ່ມຕົ້ນດ້ວຍເລື່ອງສັ້ນໆກ່ຽວກັບແມ່ໝ້າຍຄົນໜຶ່ງ, ໃນຕອນທ້າຍຂອງພຣະ ທຳມາຣະໂກ ບົດທີ 12. ພຣະເຢຊູໃຊ້ເລື່ອງນີ້ ເພື່ອສອນບົດຮຽນທີ່ມີຣິດອຳນາດ. ບົດຮຽນສ່ວນທີ່ ເຫຼືອຂອງພວກເຮົາໃນອາທິດນີ້ແມ່ນກ່ຽວກັບພຣະທຳມາຣະໂກ ບົດທີ 13. ບົດນີ້ເວົ້າເຖິງສິ່ງທີ່ຈະ ເກີດຂຶ້ນກັບເຢຣູຊາເລັມ, ພຣະວິຫານໃນອະນາຄົດ ແລະ ປະຊາຊົນຂອງພຣະເຈົ້າໃນຍຸກສຸດທ້າຍ. ພຣະທຳມັດທາຍ ບົດທີ 24 ແລະ ລູກາ ບົດທີ 21 ເວົ້າກ່ຽວກັບຫົວຂໍ້ເຫຼົ່ານີ້ເຊັ່ນດຽວກັນ.

ຄໍາສອນຂອງພຣະເຢຊູກ່ຽວກັບເຫດການທີ່ເກີດຂຶ້ນໃນຍຸກສຸດທ້າຍ ເປັນຄໍາຕອບຂອງພຣະ ອົງຕໍ່ຄໍາຖາມທີ່ພວກສາວົກຂອງພຣະອົງຖາມພຣະອົງ. ພຣະເຢຊູມັກຈະໃຊ້ຄໍາຖາມຂອງເຂົາເຈົ້າ ເພື່ອສອນຄວາມຈິງທີ່ສໍາຄັນໃນພຣະຄຳພີກ່ຽວກັບສິ່ງທີ່ຊາວຄຣິສຕຽນຕ້ອງຮູ້ກ່ຽວກັບຊີວິດຝ່າຍຈິດວິນຍານຂອງພວກເຂົາ. ພຣະເຢຊູກ່າວເຖິງສິ່ງທີ່ຈະເກີດຂຶ້ນໃນອະນາຄົດ ແລະ ສອນພວກສາວົກ ຂອງພຣະອົງທັ້ງໃນເວລານັ້ນ ແລະ ໃນເວລານີ້, ໃຫ້ກຽມພ້ອມສໍາລັບສິ່ງທີ່ຈະມາເຖິງ.