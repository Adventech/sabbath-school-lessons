---
title:  ສິ່ງທີ່ໜ້າກຽດຊັງຈະຕັ້ງຢູ່ໃນບ່ອນທີ່ບໍ່ຄວນຈະຕັ້ງ
date:   03/09/2024
---

`ອ່ານ ມາຣະໂກ 13:14–18. ຄໍາແນະນໍາໃດທີ່ພຣະເຢຊູຊົງປະທານໃຫ້ແກ່ເຮົາເພື່ອຊ່ວຍ ພວກເຮົາເຂົ້າໃຈວ່າ "ສິ່ງທີ່ໜ້າສະຫຍົດສະຫຍອງທີ່ຈະທໍາລາຍລ້າງ"ແມ່ນຫຍັງ [ມາຣະໂກ 13:14]?`

ໃນພຣະທຳມາຣະໂກ 13:14, ພຣະເຢຊູກ່າວເຖິງການລົ້ມສະລາຍຂອງນະຄອນເຢຣູຊາ ເລັມ. ພຣະເຢຊູຊົງເວົ້າເຖິງ "ສິ່ງທີ່ໜ້າຢ້ານກົວທີ່ຈະທໍາລາຍລ້າງດ້ວຍ" (ມາຣະໂກ 13:14). ຄໍາເວົ້າເຫຼົ່ານີ້ແມ່ນເອົາມາຈາກພຣະທຳດານີເອນ. ພຣະເຢຊູຊົງກ່າວວ່າ ໃຫ້ຜູ້ອ່ານເຂົ້າໃຈຄວາມ ໝາຍເອົາເອງ.

`ອ່ານພຣະທຳດານີເອນ 9:26, 27. ຜູ້ຖືກຊົງເລືອກໄວ້ແລ້ວແມ່ນຜູ້ໃດ (ດານີເອນ 9:26)? ແລະ ຜູ້ໃດເປັນ "ຜູ້ນໍາໃນອະນາຄົດ" (ຂໍ້ 26)?`

ຊື່ "ຜູ້ຊົງຖືກເລືອກ" ໃນພຣະທຳດານີເອນ 9:26 ແມ່ນມາຈາກ ຄໍາໃນພາສາເຮັບເຣີ "ມາຊີຢາ". ໃນພາສາອັງກິດ, ຄໍາວ່ານີ້ຖືກຂຽນວ່າ "ເມຊີຢາ" ຫຼື "ຜູ້ຊົງຖືກເລືອກ". ການສຶກ ສາຢ່າງລະອຽດຂອງພຣະທຳດານີເອນ ບົດທີ 9:24–27 ສະແດງໃຫ້ເຫັນວ່າ ຜູ້ຊົງຖືກເລືອກຄື ພຣະເຢຊູ.

ແຕ່ "ຜູ້ນໍາໃນອະນາຄົດ" ແມ່ນຜູ້ໃດທີ່ຈະທໍາລາຍນະຄອນເຢຣູຊາເລັມ? "ສິ່ງສະຫຍົດສະ ຫຍອງຊຶ່ງຈະທຳລາຍລ້າງນັ້ນແມ່ນຫຍັງ" (ມາຣະໂກ 13:14)? "ສິ່ງທີ່ສະຫຍົດສະຫຍອງນັ້ນ" ແມ່ນກອງທັບໂຣມທີ່ເຂົ້າໄປໃນດິນແດນອິດສະຣາເອນໃນປີ ຄສ 60. ກອງທັບເປັນສັນຍານໃຫ້ ຊາວຄຣິສຕຽນອອກຈາກນະຄອນນັ້ນ ຊຶ່ງພວກເຂົາກໍເຮັດຕາມ.