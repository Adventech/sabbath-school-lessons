---
title:  ຫຼຽນທອງແດງສອງຫຼຽນ
date:   01/09/2024
---

`ອ່ານ ມາຣະໂກ 12:41–44. ແມ່ໝ້າຍຖວາຍເທົ່າໃດ? ພຣະເຢຊູຊົງກ່າວຢ່າງໃດກ່ຽວກັບ ເຄື່ອງຖວາຍນ້ອຍໆຂອງນາງ?`

ພຣະວິຫານໃນນະຄອນເຢຣູຊາເລັມເປັນອາຄານທີ່ສວຍງາມຫຼາຍ. ປະຊາຊົນຈຳນວນຫຼວງ ຫຼາຍໄດ້ນໍາເອົາເຄື່ອງຖວາຍມາຍັງພຣະວິຫານ. ທຳນຽບແຫ່ງສະຕຣີເປັນພື້ນທີ່ຢູ່ໃກ້ພຣະວິຫານທີ່ ອານຸຍາດໃຫ້ຜູ້ຍິງເຂົ້າໄປໄດ້. ໃນຂະນະທີ່ພຣະເຢຊູກຳລັງນັ່ງຢູ່ໃນທໍານຽບແຫ່ງສະຕຣີ ເມື່ອພຣະ ອົງຊົງເຫັນແມ່ໝ້າຍຄົນໜຶ່ງເຂົ້າມາໃກ້ຫີບຖວາຍ. ນາງໄດ້ເອົາຫຼຽນທອງແດງສອງຫຼຽນໃສ່ຫີບ ຖວາຍ "ເລຕາ". ເລຕາແມ່ນຫຼຽນເງິນຂະຫນາດນ້ອຍທີ່ບໍ່ມີຄ່າຫຼາຍ. ໃນເວລານັ້ນ, ຄົນງານຄົນ ຫນຶ່ງຈະໄດ້ຮັບເງິນໜຶ່ງເດນາເຣຍຕໍ່ມື້. ເງິນຖວາຍຂອງແມ່ໝ້າຍນັ້ນນ້ອຍກວ່າໜຶ່ງດານາເຣຍເຖິງ ຫ້າເທົ່າ ຫຼື 1/32 ສ່ວນຂອງດານາເຣຍ. ດັ່ງນັ້ນ, ເງິນຖວາຍຂອງນາງແມ່ນນ້ອຍແທ້ໆ.

ເງິນຖວາຍຂອງແມ່ໝ້າຍນັ້ນສຳພັດເຖິງຈິດໃຈຂອງພຣະເຢຊູ. ຄົນຮັ່ງມີຈຳນວນຫຼາຍປ່ອນ ເງິນຈຳນວນຫຼາຍລົງໃນຫີບຖວາຍ. ແຕ່ພຣະເຢຊູຊົງກ່າວວ່າ ແມ່ໝ້າຍຍາກຈົນຄົນນີ້ ໄດ້ປ່ອນເງິນ ລົງໃນຫີບຖວາຍຫຼາຍກວ່າຄົນອື່ນທັງໝົດທີ່ປ່ອນໃສ່ນັ້ນ. ແມ່ໝ້າຍເຮັດແບບນັ້ນໄດ້ຢ່າງໃດ? ພຣະ ເຢຊູຊົງກ່າວວ່າ ເພາະຄົນອື່ນນັ້ນໄດ້ເອົາເງິນທີ່ເຂົາເຫຼືອໃຊ້ມາປ່ອນລົງ, ແຕ່ສ່ວນຍິງຜູ້ນີ້ຍາກຈົນທີ່ ສຸດ ກໍຍັງເອົາເງິນທີ່ຕົນມີຢູ່ສຳລັບລ້ຽງຊີວິດຂອງຕົນ ມາປ່ອນລົງຈົນໝົດ. ບັນດາຜູ້ຖວາຍຄົນອື່ນໆ ຍັງເຫຼືອຫຼາຍ ຫຼັງຈາກພວກເຂົາຖວາຍ. ແຕ່ແມ່ໝ້າຍໄດ້ຖວາຍທຸກສິ່ງທີ່ນາງມີສຳລັບລ້ຽງຊີບ. ດັ່ງ ນັ້ນ, ຂອງປະທານຂອງນາງຈຶ່ງມີຄ່າຫຼາຍແທ້ໆ, ເຖິງແມ່ນວ່າຈະບໍ່ຄຸ້ມກັບເງິນຫຼາຍເທົ່າໃດກໍຕາມ.