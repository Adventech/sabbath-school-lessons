---
title:  ບຸດມະນຸດຈະສະເດັດກັບມາ!
date:   05/09/2024
---

`ອ່ານ ມາຣະໂກ 13:24–32. ຂໍ້ພຣະຄຳພີເຫຼົ່ານີ້ເວົ້າເຖິງເຫດການສຳຄັນຫຍັງທີ່ກຳລັງຈະ ເກີດຂື້ນໃນອະນາຄົດ?`

ພຣະທຳມາຣະໂກ 13:24–32 ເວົ້າເຖິງການສະເດັດກັບມາຄັ້ງທີສອງຂອງພຣະເຢຊູ. ກ່ອນທີ່ພຣະເຢຊູຈະສະເດັດກັບມາ, ຈະມີໝາຍສຳຄັນເກີດຂື້ນເທິງດວງອາທິິດ, ດວງເດືອນ ແລະ ດວງດາວທີ່ສະແດງໃຫ້ເຫັນວ່າ ພຣະອົງຈະສະເດັດມາໃນໄວໆນີ້. ພັນທະສັນຍາໃໝ່ເຕັມໄປດ້ວຍ ຂໍ້ຄວາມກ່ຽວກັບຊ່ວງເວລາອັນແສນວິເສດນີ້. ໂປໂລເວົ້າເຖິງການຟື້ນຄືນມາຈາກຕາຍ ໃນພຣະທຳ 1 ໂກຣິນໂທ ບົດທີ 15. ການຟື້ນຄືນມາຈາກຄວາມຕາຍເປັນຊ່ວງເວລາທີ່ພຣະເຈົ້າຈະຊົງປຸກຜູ້ ຄົນໃຫ້ຟື້ນຄືນມາຈາກຕາຍໃນການສະເດັດກັບມາຄັ້ງທີສອງໂປໂລເວົ້າເຖິງການສະເດັດກັບມາຄັ້ງ ທີສອງໃນພຣະທຳ 1 ເທສະໂລນິກ ບົດທີ 4:13–18. ໃນຂໍ້ພຣະຄຳພີເຫຼົ່ານີ້, ໂປໂລຍັງເວົ້າເຖິງ ບັນດາຄຣິສຕຽນທີ່ຟື້ນຄືນມາຈາກຕາຍ ເມື່ອພຣະເຢຊູສະເດັດກັບມາ.

ເປໂຕເວົ້າເຖິງການສະເດັດກັບມາຄັ້ງທີສອງໃນພຣະທຳ 2 ເປໂຕ ບົດທີ 3:3-13. ເປໂຕ ອະທິບາຍວ່າ ອົງພຣະຜູ້ເປັນເຈົ້າບໍ່ໄດ້ຊົງເສີຍຊ້າພຣະສັນຍາຂອງພຣະອົງທີ່ຈະກັບຄືນມາ. ແຕ່ ພຣະອົງຊົງອົດທົນດົນນານ ເພາະວ່າພຣະອົງຕ້ອງການໃຫ້ທຸກຄົນສາລະພາບຄວາມຜິດບາບຂອງ ພວກເຂົາ ແລະ ຍອມຮັບເອົາການອະໄພບາບຂອງພຣະອົງ. ພຣະທຳພຣະນິມິດຍັງກ່າວເຖິງການ ສະເດັດກັບມາຂອງພຣະເຢຊູດ້ວຍ (ພຣະນິມິດ 1:7; 6:12–17; 14:14–20 ແລະ 19:11–21). ພັນທະສັນຍາໃໝ່ສອນພວກເຮົາວ່າ ການສະເດັດກັບມາຄັ້ງທີສອງມີຄວາມຈິງ. ພຣະເຢຊູຈະສະ ເດັດມາດ້ວຍຕົນເອງ. ທຸກໆຄົນໃນໂລກຈະເຫັນພຣະອົງ ແລະ ຈະໄດ້ຍິນສຽຂອງພຣະອົງໃນຊ່ວງ ເວລາທີ່ພຣະອົງສະເດັດກັບມາ.