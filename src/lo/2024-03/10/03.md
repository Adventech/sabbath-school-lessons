---
title:  ກ້ອນຫີນຢອງທັບກັນຢູ່ນີ້ຈະຖືກທຳລາຍລົງ ຈົນບໍ່ເຫຼືອຈັກກ້ອນ
date:   02/09/2024
---

`ອ່ານ ມາຣະໂກ 13:1–13. ພວກສາວົກຂອງພຣະເຢຊູຮູ້ສຶກແນວໃດ ເມື່ອພຣະອົງຊົງ ບອກພວກເຂົາວ່າ ຈະເກີດຫຍັງຂຶ້ນກັບພຣະວິຫານ? ຄໍາຕອບຂອງພຣະເຢຊູຊົງບອກພວກເຮົາ ສິ່ງໃດກ່ຽວກັບຍຸກສຸດທ້າຍ?`

ດັ່ງທີ່ພວກເຮົາຮຽນຮູ້ມື້ວັນນີ້ວ່າ ພຣະວິຫານເປັນອາຄານທີ່ສວຍງາມຫຼາຍ. ພຣະເຢຊູຊົງ ຕັດວ່າ ກ້ອນຫີນຢອງທັບກັນຂອງພຣະວິຫານຢູ່ນີ້ຈະຖືກທຳລາຍລົງ. ພວກສາວົກຂອງພຣະເຢຊູ ຄິດວ່າ ຖ້າພຣະວິຫານຖືກທໍາລາຍແລ້ວໂລກກໍ່ຈະສິ້ນສຸດລົງ.

ໃນພຣະທຳມາຣະໂກ ບົດທີ 13:4, ເປໂຕ, ຢາໂກໂປ, ໂຢຮັນ ແລະ ອັນເດອາໄດ້ມາຫາ ພຣະອົງເປັນການສ່ວນຕົວຖາມພຣະເຢຊູວ່າ ພຣະວິຫານຈະຖືກທຳລາຍເມືອໃດ? ພວກເຂົາຕ້ອງ ການຮູ້ວ່າ ສິ່ງໃດຈະເປັນໝາຍສຳຄັນວ່າ ເຫດການທັງໝົດເຫຼົ່ານີ້ຈະເກີດຂື້ນ.”

ໃນພຣະທຳມາຣະໂກ ບົດທີ 13:5–13, ພຣະເຢຊູຊົງເຕືອນສາວົກຂອງພຣະອົງກ່ຽວກັບ ສິ່ງທີ່ຈະເກີດຂື້ນ ເມື່ອພວກເຂົາທຳພັນທະກິດຂອງພຣະເຈົ້າ ຫຼັງຈາກທີ່ພຣະອົງສະເດັດຂື້ນສູ່ສະ ຫວັນ. ພວກສາວົກຈະຊ່ວຍພຣະເຈົ້າເລີ່ມຕົ້ນ ແລະ ຂະຫຍາຍຄຣິສຕະຈັກຂອງພຣະອົງໃນໂລກນີ້. ພັນທະກິດຂອງເຂົາເຈົ້າຈະບໍ່ແມ່ນເລື່ອງງ່າຍ.

ພຣະເຢຊູບໍ່ຕ້ອງການໃຫ້ພວກສາວົກຂອງພຣະອົງຢ້ານກົວອະນາຄົດບໍ່ວ່າ ໃນຂະນະນັ້ນ ຫຼື ຕອນນີ້. ພວກເຮົາຕ້ອງເຝົ້າລະວັງຢູ່ ແລະ ລໍຖ້າອົງພຣະຜູ້ເປັນພຣະເຈົ້າ. ພຣະວິນຍານຂອງ ພຣະເຈົ້າຈະປົກປັກຮັກສາເຮົາ ແລະ ນໍາພາພວກເຮົາໃນຊ່ວງເລາທີ່ມີຄວາມຍາກລຳບາກຈະມາ ເຖິງໃນອະນາຄົດ.