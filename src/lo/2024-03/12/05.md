---
title:  “ພຣະເຈົ້າຂອງຂ້ານ້ອຍ ພຣະເຈົ້າຂອງຂ້ານ້ອຍເອີຍ, ດ້ວຍເຫດໃດພຣະອົງຈຶ່ງປະຖິ້ມຂ້ານ້ອຍ ເສຍ?”
date:   18/09/2024
---

`ອ່ານ ມາຣະໂກ 15:33–41. ແມ່ນຫຍັງຄືຄໍາເວົ້າຄຳດຽວທີ່ພຣະເຢຊູຊົງກ່າວເທິງໄມ້ກາງ ແຂນໃນພຣະທຳມາຣະໂກ? ຄວາມຕາຍຂອງພຣະເຢຊູມີຄວາມໝາຍຕໍ່ພວກເຮົາທຸກຄົນແນວໃດ?`

ພຣະທຳມາຣະໂກສະແດງໃຫ້ເຫັນວ່າ ໄມ້ກາງແຂນເປັນສະຖານທີ່ທີ່ມືດມົນແຮງ. ມາຣະ ໂກບອກພວກເຮົາວ່າ, "ເມື່ອເຖິງເວລາທ່ຽງ ທົ່ວແຜ່ນດິນກໍບັງເກີດຄວາມມືດ ຈົນເຖິງບ່າຍສາມ ໂມງ (ມາຣະໂກ 15:33). ທີ່ໄມ້ກາງແຂນ, ພຣະອົງຊົງພາວັນນາອະທິຖານ. ພຣະອົງຊົງອະທິ ຖານຕໍ່ວ່າ “ພຣະເຈົ້າຂອງຂ້ານ້ອຍ ພຣະເຈົ້າຂອງຂ້ານ້ອຍເອີຍ, ດ້ວຍເຫດໃດພຣະອົງຈຶ່ງປະຖິ້ມ ຂ້ານ້ອຍເສຍ?” ຄໍາອະທິຖານຂອງພຣະເຢຊູເປັນຖ້ອຍຄຳຈາກພຣະທຳ ເພງສັນລະເສີນ ບົດທີ 22:1.

ຄວາມຕາຍຂອງພຣະເຢຊູເທິງໄມ້ແຂນຊ່ວຍໃຫ້ພວກເຮົາລະນຶກເຖິງການບັບຕິສະມາຂອງພຣະອົງໃນພຣະທຳມາຣະໂກ 1:9–11. ການບັດຕິສະມາຂອງພຣະເຢຊູໃນພຣະທຳມາຣະໂກ ບົດທີ 1 ເແມ່ນຈຸດເລີ່ມຕົ້ນພັນທະກິດຂອງພຣະເຢຊູໃນໂລກ. ດານີເອນກ່າວເຖິງຊ່ວງເວລານີ້ໃນ ພຣະທຳດານີເອນ ບົດທີ 9:24–27. ເມື່ອພຣະເຢຊູຊົງສິ້ນພຣະຊົນເພື່ອບາບຂອງພວກເຮົາ (ມາຣະໂກ 10:45), ພຣະອົງຊົງສໍາເລັດສິ້ນສິ່ງທີ່ພຣະອົງຊົງມາທຳ. ໃນຂະນະນັ້ນ ຜ້າກັ້ງໃນ/ພຣະວິຫານໄດ້ຈີກອອກເປັນສອງຕ່ອນ ຕັ້ງແຕ່ເທິງຮອດລຸ່ມ (ມາຣະໂກ 15:38). ຜ້າກັ້ງໃນພຣະ ວິຫານທີ່ຈີກອອກນີ້ສະແດງໃຫ້ພວກເຮົາເຫັນວ່າ ການຖວາຍສັດໄຖ່ບາບບໍ່ຈຳເປັນອີກຕໍ່ໄປແລ້ວ ເພາະພຣະເຢຊູຊົງຖວາຍພຣະອົງເອງເພື່ອໄຖ່ບາບຂອງພວກເຮົາ.

`ພວກຄົນຊົ່ວພະຍາຍາມທໍາຮ້າຍ ແລະ ຂ້າພຣະເຢຊູ. ແຕ່ພວກເຂົາຢຸດແຜນການຂອງ ພຣະເຈົ້າທີ່ຈະຊ່ວຍພວກເຮົາໃຫ້ລອດບໍ່ໄດ້. ຂໍ້ມູນນີ້ສອນພວກເຮົາແນວໃດວ່າ ພວກເຮົາສາມາດ ໄວ້ວາງໃຈພຣະເຈົ້າ ແລະ ແຜນການຂອງພຣະອົງໄດ້ຕະຫຼອດເວລາ?`