---
title:  “ເຈົ້າເປັນກະສັດຂອງຊາວຢິວບໍ?”
date:   15/09/2024
---

`ອ່ານເລື່ອງໃນພຣະທຳມາຣະໂກ 15:1–15. ທ່ານເຫັນຄວາມເຢາະເຢີ້ຍຫຍັງໃນເລື່ອງນີ້? ດັ່ງທີ່ພວກເຮົາໄດ້ເຫັນໃນມື້ວານນີ້, ຄວາມເຢາະເຢີ້ຍແມ່ນປະສົບການທີ່ເກີດຂື້ນໃນທາງທີ່ແຕກ ຕ່າງກັນຈາກສິ່ງທີ່ທ່ານຄາດຫວັງ.`

ພວກຢິວຕັດສິນໃຈວ່າ ພຣະເຢຊູຕ້ອງຕາຍຍ້ອນກ່າວວ່າ ພຣະອົງຊົງເປັນພຣະເຈົ້າ. ກົດ ໝາຍຂອງໂຣມບໍ່ໄດ້ອະນຸຍາດໃຫ້ຊາວຢິວຂ້າຜູ້ໃດ. ສະນັ້ນ, ພວກຢິວຈຶ່ງນໍາພາພຣະເຢຊູໄປຫາປີ ລາດ. ປີລາດກໍໄດ້ຖາມພຣະເຢຊູເຈົ້າວ່າ, “ເຈົ້າເປັນກະສັດຂອງຊາວຢິວບໍ?” (ມາຣະໂກ 15:2). ດັ່ງນັ້ນ, ເມື່ອພຣະເຢຊູຊົງກ່າວວ່າ ພຣະອົງຊົງເປັນພຣະເຈົ້າ, ພວກເຮົາເຂົ້າໃຈວ່າ ເປັນຫຍັງຊາວ ຢິວກ່າວຫາພຣະອົງວ່າ ຊົງຕໍ່ຕ້ານໂຣມ. ຊາວໂຣມມັກຈະຂ້າຜູ້ຄົນຈາກອາຊະຍາກໍານີ້.

ທ່ານເຫັນຄວາມເຢາະເຢີ້ຍ ຫຼື ເຂົ້າໃຈຜິດໃນເລື່ອງນີ້ບໍ? ພວກຢິວຕ້ອງການຂ້າພຣະເຢຊູ ຍ້ອນວ່າ ພຣະອົງຊົງກ່າວວ່າ ພຣະອົງຊົງເປັນພຣະເຈົ້າ ແລະ ເປັນກະສັດຂອງພວກຢິວ. ຄວາມ ເຢາະເຢີ້ຍກໍຄື ຊາວຢິວບໍ່ເຫັນວ່າ ພຣະເຢຊູຊົງເປັນທັ້ງພຣະຜູ້ຊ່ວຍໃຫ້ລອດ ແລະ ພຣະເຈົ້າ! ພວກຜູ້ນໍາບໍ່ເຊື່ອວ່າ ພຣະເຢຊູຊົງເປັນຜູ້ທີ່ພຣະອົງກ່າວວ່າ ພຣະອົງຊົງເປັນພຣະເຈົ້າ. ດັ່ງນັ້ນ, ພວກເຂົາຕ້ອງການລົງໂທດພຣະອົງສໍາລັບ "ອາຊະຍາກໍາ" ຂອງພຣະອົງ. ແຕ່ພວກເຂົາຄວນ ໃຫ້ກຽດຕິຍົດ ແລະ ນະມັດສະການພຣະອົງຢ່າງຈິງຈັ່ງ. ພຣະເຢຊູເຈົ້າຊົງຕອບປີລາດວ່າ, “ທ່ານເວົ້ານັ້ນຖືກແລ້ວ” (ມາຣະໂກ 15:2). ຈົ່ງສັງເກດຄຳຕອບຂອງພຣະເຢຊູ. ພຣະເຢຊູບໍ່ໄດ້ ກ່າວວ່າ ພຣະອົງຊົງເປັນກະສັດ ຫຼື ບໍ່ແມ່ນກະສັດ. ຄໍາຕອບຂອງພຣະເຢຊູສະແດງໃຫ້ພວກເຮົາ ເຫັນວ່າ ພຣະອົງຊົງເປັນກະສັດ, ແຕ່ບໍ່ແມ່ນປະເພດຂອງກະສັດທີ່ປີລາດຄາດຫວັງ.