---
title:  ພຣະເຢຊູຖືກຄຶງທີ່ໄມ້ກາງແຂນ
date:   14/09/2024
---

### ອ່ານບົດຮຽນສໍາລັບອາທິດນີ້
ມາຣະໂກ 15:1–15; 15:15–20; 15:21–38; 15:33–41; 15:42–47.

> <p>ຂໍ້ຄວນຈຳ</p>
>  "ພໍເຖິງບ່າຍສາມໂມງ ພຣະເຢຊູເຈົ້າກໍຮ້ອງດ້ວຍສຽງອັນດັງວ່າ, “ພຣະເຈົ້າຂອງຂ້າ ນ້ອຍ ພຣະເຈົ້າຂອງຂ້ານ້ອຍເອີຍ, ດ້ວຍເຫດໃດພຣະອົງຈຶ່ງປະຖິ້ມຂ້ານ້ອຍເສຍ?" (ມາຣະໂກ 15:34).

ພຣະທຳມາຣະໂກ ບົດທີ 15 ໄດ້ເລົ່າເລື່ອງການດໍາເນີນຄະດີ ແລະ ໂທດປະຫານຊີວິດຂອງພຣະ ເຢຊູ. ນອກຈາກນັ້ນ, ໃນພຣະທຳມາຣະໂກ ບົດທີ 15, ພວກເຮົາອ່ານກ່ຽວກັບທະຫານເຢາະເຢີ້ຍ ພຣະເຢຊູ. ຈາກນັ້ນ ພຣະເຢຊູກໍຖືກຄຶງທີ່ໄມ້ກາງແຂນ. ໃນພຣະທຳມາຣະໂກ ບົດທີ 15, ສິ່ງ ຕ່າງໆເກີດຂຶ້ນໃນທາງທີ່ແຕກຕ່າງກັນຈາກສິ່ງທີ່ທ່ານຄາດຫວັງ. ນັກຂຽນໄດ້ໃຫ້ຊື່ພິເສດສໍາລັບປະ ສົບການປະເພດນີ້ຄື: ການເຢາະເຢີ້ຍ. ຍ້ອນວ່າ ການເຢາະເຢີ້ຍເປັນສ່ວນໜຶ່ງທີ່ສໍາຄັນຂອງພຣະ ທຳມາຣະໂກ ບົດທີ 15, ພວກເຮົາຕ້ອງການຮູ້ເພີ່ມເຕີມກ່ຽວກັບສິ່ງນັ້ນ. ເມື່ອປະສົບການ ຫຼື ຄໍາ ເວົ້າໃນເລື່ອງມີຄວາມຫມາຍສອງຢ່າງທີ່ແຕກຕ່າງກັນ, ພວກເຮົາເວົ້າວ່າ ປະສົບການ ຫຼື ຄໍາເວົ້າ ແມ່ນເຕັມໄປດ້ວຍຄວາມເຢາະເຢີ້ຍ. ໃນອາທິດນີ້, ມາຣະໂກກໍໄດ້ຂຽນກ່ຽວກັບປະສົບການທີ່ເຈັບ ປວດຫຼາຍຢ່າງທີ່ເຕັມໄປດ້ວຍຄວາມເຢາະເຢີ້ຍ: ຄໍາຖາມຂອງປີລາດຕໍ່ພຣະເຢຊູ, ສຽງຫົວເຢາະ ເຢີ້ຍຂອງພວກທະຫານ, ແຜ່ນປ້າຍທີ່ຕິດເທິງໄມ້ກາງແຂນ, ພວກຜູ້ນໍາຊາວຢິວຕ່າງກໍເວົ້າໝິ່ນປະ ໝາດພຣະເຢຊູ ໃນຂະນະທີ່ພຣະອົງກໍາລັງຈະສິ້ນລົມຫາຍໃຈ. ປະສົບການຄວາມເຈັບປວດທັງຫມົດເຫຼົ່ານີ້ສະແດງໃຫ້ພວກເຮົາເຫັນ ຄວາມຈິງອັນຊົງພະລັງໃນພຣະຄໍາພີກ່ຽວກັບພຣະເຢຊູ ແລະ ຄວາມໝາຍຂອງການສິ້ນພຣະຊົນຂອງພຣະອົງເພື່ອພວກເຮົາ.