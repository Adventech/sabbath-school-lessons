---
title:  ຖືກຄຶງທີ່ໄມ້ກາງແຂນ
date:   17/09/2024
---

`ອ່ານພຣະທຳມາຣະໂກ 15:21–38. ສິ່ງທີ່ຫນ້າຢ້ານກົວ ແລະ ຄວາມເຢາະເຢີ້ຍທີ່ເຈັບ ປວດຫຍັງທີ່ພວກເຮົາອ່ານໃນຂໍ້ພຣະຄຳພີເຫຼົ່ານີ້? ຈົ່ງຈື່ໄວ້ວ່າ ຄວາມເຢາະເຢີ້ຍແມ່ນປະສົບການທີ່ ເກີດຂື້ນໃນລັກສະນະທີ່ແຕກຕ່າງກັນຈາກສິ່ງທີ່ທ່ານອາດຄາດຫວັງ.`

ໃນພາກສ່ວນຂອງເລື່ອງນີ້, ພຣະເຢຊູບໍ່ຕອບຈັກຄຳ. ພວກທີ່ຕ້ອງກັນຂ້າພຣະອົງແມ່ນຢູ່ ໃນການຄວບຄຸມ. ຈົນກວ່າພຣະເຢຊູຊົງຖືກຈັບກຸມ, ພຣະອົງໄດ້ເຮັດຫຼາຍຢ່າງເພື່ອຊ່ວຍເຫຼືອປະຊາຊົນ. ບັດນີ້ປະຊາຊົນກໍເຮັດທຸກຢ່າງທີ່ພວກເຂົາຕ້ອງການຕໍ່ພຣະອົງ ແລະ ຕໍ່ຕ້ານພຣະອົງ. ພຣະເຢຊູຊົງເປັນນັກເທດສະໜາທີ່ເຂັ້ມແຂງ ແລະ ມີສຸຂະພາບດີ. ແຕ່ການທຸບຕີຂອງທະຫານ ໄດ້ເຮັດໃຫ້ພຣະອົງອ່ອນເພຍຫຼາຍ. ຕະຫຼອດທັ້ງພຣະທຳມາຣະໂກ ພຣະເຢຊູຊົງຫ້າມປະຊາຊົນບໍ່ໃຫ້ບອກຜູ້ໃດວ່າ ພຣະອົງແມ່ນໃຜ. ດັ່ງນັ້ນມາຣະໂກມັກບໍ່ໃຊ້ນາມອື່ນຂອງພຣະເຢຊູນອກເໜືອ: "ອົງພຣະຜູ້ເປັນເຈົ້າ", "ພຣະບຸດຂອງພຣະເຈົ້າ" ຫຼື ພຣະຜູ້ຊ່ວຍໃຫ້ລອດ. ແຕ່ເທິງໄມ້ກາງແຂນ, ຄວາມລັບຂອງພຣະເຢຊູກ່ຽວກັບພຣະອົງແມ່ນບໍ່ສາມາດປິດບັງໄດ້ອີກຕໍ່ໄປ. ພວກຫົວໜ້າປະໂຣ ຫິດກັບພວກທຳມະຈານເວົ້າວ່າ, "ມັນຊ່ວຍຜູ້ອື່ນໃຫ້ພົ້ນໄດ້ ແຕ່ຊ່ວຍຕົນເອງບໍ່ໄດ້!" (ມາຣະໂກ 15:31). ໃນພາສາເກຣັກຄໍາວ່າ "ລອດ" ຍັງສາມາດຫມາຍເຖິງ "ໂຜດຮັກສາ" ແລະ "ການຊ່ວຍ ຜູ້ໃດຜູ້ໜຶ່ງໃຫ້ພົ້ນໄພອັນຕະລາຍ". ທ່ານເຫັນຄວາມເຢາະເຢີ້ຍໃນຄໍາເວົ້າຂອງພວກເຂົາບໍ? ເມື່ອ ພວກເຂົາເວົ້າຄໍາເວົ້າເຫຼົ່ານີ້, ພວກຜູ້ນຳສະແດງໃຫ້ທຸກຄົນຮູ້ວ່າ ພຣະເຢຊູຊົງເປັນພຣະຜູ້ຊ່ວຍໃຫ້ ລອດ. ພຣະເຢຊູຊົງໂຜດຮັກສາ, ຊ່ວຍໃຫ້ລອດ ແລະ ຊ່ວຍໃຫ້ປະຊາຊົນພົ້ນຈາກໄພອັນຕະລາຍ.