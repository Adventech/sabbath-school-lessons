---
title:  ຍິນດີຕ້ອນຮັບ, ກະສັດຂອງຊາວຢິວ!
date:   16/09/2024
---

`ອ່ານເລື່ອງໃນພຣະທຳມາຣະໂກ 15:1–20. ພວກທະຫານໄດ້ເຮັດຫຍັງຕໍ່ພຣະເຢຊູ? ການກະທໍາຂອງພວກເຂົາໝາຍຄວາມວ່າແນວໃດ?`

ຊາວໂຣມທຸບຕີນັກໂທດ ເພື່ອກຽມພ້ອມສຳລັບຄວາມຕາຍ. ກ່ອນອື່ນໝົດ, ຊາວໂຣມຈະແກ້ເຄື່ອງນຸ່ງຂອງນັກໂທດທັງໝົດອອກ. ຕໍ່ມາ, ພວກເຂົາມັດນັກໂທດໄວ້ຕິດກັບເສົາ. ຈາກນັ້ນ ພວກເຂົາກໍທຸບຕີນັກໂທດດ້ວຍແສ້ໜັງ. ແສ້ໜັງຜູກມັດດ້ວຍຊິ້ນສ່ວນຂອງກະດູກ, ແກ້ວ, ຫີນ ແລະ ເຫຼັກຕະປູ. ເມື່ອພຣະເຢຊູຖືກທຸບຕີແລ້ວ, ພວກທະຫານຍັງເຢາະເຢີ້ຍພຣະອົງ. ພວກເຂົາໄດ້ເອົາເສື້ອ ສີມ່ວງມານຸ່ງໃຫ້ພຣະອົງ. ພວກທະຫານໄດ້ເຮັດມົງກຸດດ້ວຍເຄືອໜາມ ແລະ ສຸບໃສ່ຫົວຂອງພຣະ ອົງ. ພວກທະຫານກໍພາກັນເຢາະເຢີ້ຍພຣະເຢຊູທີ່ເປັນກະສັດຂອງຊາວຢິວ. ກຸ່ມທະຫານທີ່ທຳຮ້າຍ ພຣະເຢຊູໄດ້ນາມວ່າ ກອງພັນທະຫານ. ໜຶ່ງກອງພັນທະຫານມີປະມານ 200 ຫາ 600 ຄົນ. ໃນຖານະເປັນຜູ້ອ່ານ, ພວກເຮົາສາມາດເຫັນຄວາມເຢາະເຢີ້ຍໃນເລື່ອງນີ້. ພຽງແຕ່ພວກ ທະຫານເວົ້າເຢາະເຢີ້ຍພຣະເຢຊູ ເມື່ອພວກເຂົາເວົ້າວ່າ ພຣະອົງຊົງເປັນກະສັດ. ແຕ່ພວກເຂົາ ໄດ້ປະກາດຄວາມຈິງ. ທ່ານເຫັນຄວາມເຢາະເຢີ້ຍທັງໝົດໃນເລື່ອງນີ້ບໍ? ພວກທະຫານຄຳນັບ "ເຄົາລົບ" ຕໍ່ພຣະເຢຊູໃນຖານະກະສັດ. ແຕ່ພວກເຂົາເຮັດພຽງ ເພື່ອເຢາະເຢີ້ຍພຣະອົງເທົ່ານັ້ນ. ຄວາມຈິງ ຫຼື ການເຢາະເຢີ້ຍຄື ພຣະເຢຊູຊົງເປັນກະສັດແທ້ໆ ແລະ ບໍ່ແມ່ນພຽງແຕ່ເປັນກະສັດຂອງຊາວຢິວ ເທົ່ານັ້ນ. ພຣະອົງຊົງເປັນກະສັດຂອງພວກເຂົາເຊັ່ນກັນ.