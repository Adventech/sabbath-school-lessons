---
title:  ການວາງພຣະສົບຂອງພຣະເຢຊູທີ່ອຸບມຸງຝັງສົບ
date:   19/09/2024
---

`ອ່ານ ມາຣະໂກ 15:42–47. ໂຢເຊັບໄທອາຣີມາທາຍເຮັດສິ່ງໃດເພື່ອພຣະເຢຊູ? ພວກສາວົກຂອງພຣະເຢຊູຢູ່ໃສໃນເວລານີ້? ຂອງຂວັນຂອງໂຢເຊັບມີຄວາມສຳຄັນພຽງໃດ?`

ຄົນຕາຍຈຳເປັນຕ້ອງຝັງ. ຊາຍຄົນໜຶ່ງທີ່ມີຊື່ວ່າ ໂຢເຊັບໄທອາຣີມາທາຍ ກ້າເຂົ້າໄປ ພົບປີລາດ. ທ່ານເປັນສະມາຊິກສະພາສູງສຸດທີ່ມີກຽດຄົນໜຶ່ງ. ທ່ານເປັນຄົນຮັ່ງມີ ແລະ ມີອໍານາດ  ທີ່ອາໄສຢູ່ໃນຕົວເມືອງ. ຫົວໃຈຂອງພວກເຮົາສຳພັດໄດ້ ເມື່ອພວກເຮົາໄດ້ອ່ານວິທີທີ່ໂຢເຊັບສະ ແດງຄວາມສົນໃຈທີ່ຈະດູແລພຣະສົບຂອງພຣະເຢຊູຫຼັງຈາກພຣະອົງສິ້ນພຣະຊົນ. ແຕ່ພວກເຮົາ ຕ້ອງຖາມວ່າ: ໃນເວລານັ້ນ ພວກສາວົກທີ່ຈົງຮັກພັກດີຂອງພຣະເຢຊູຢູ່ໃສ?

ໂຢເຊັບໄດ້ຊື້ຜ້າປ່ານຫໍ່ພຣະສົບຂອງພຣະເຢຊູ. ຫຼັງຈາກນັ້ນ ນຳໄປວາງໄວ້ໃນອຸບມຸງຫີນ ທີ່ສະກັດແລ້ວ. ມາຣະໂກບອກພວກເຮົາວ່າ ແມ່ຍິງສອງຄົນໄດ້ເຫັນບ່ອນທີ່ໂຢເຊັບວາງພຣະສົບ ຂອງພຣະເຢຊູ. ແມ່ຍິງທັງສອງນັ້ນຄື ມາຣີໄທມັກດາລາ ກັບມາຣີແມ່ຂອງໂຢເຊ. ແມ່ຍິງທັງສອງ ຄົນນີ້ ພ້ອມກັບນາງຊາໂລເມ ຄອຍເບິ່ງພຣະເຢຊູສິ້ນພຣະຊົນເທິງໄມ້ກາງແຂນຢູ່ຫ່າງໆ.

ເປັນຫຍັງມາຣະໂກຈຶ່ງບອກພວກເຮົາກ່ຽວກັບແມ່ຍິງສາມຄົນນີ້? ພວກເຂົາເຫັນໂຢເຊັບ ວາງພຣະສົບຂອງພຣະເຢຊູທີ່ອຸບມຸງຝັງສົບ. ພວກແມ່ຍິງເຫຼົ່ານີ້ເປັນພະຍານສໍາຄັນເຖິງການຟື້ນ ຄືນມາຈາກຕາຍຂອງພຣະເຢຊູ ຫຼື ການຕຶ່ມຂື້ນມາຈາກຄວາມຕາຍ.