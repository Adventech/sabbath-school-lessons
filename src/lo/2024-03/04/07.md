---
title:  ສຶກສາເພີ່ມເຕີມ
date:   26/07/2024
---

ອ່ານໜັງສື ທ່ານ ນາງ ເອເລນ ຈີໄວທ໌, ‘ຜູ້ຫວ່ານອອກໄປຫວ່ານ,’ ໜ້າ 33–61, ໃນໜັງສືອຸທາຫອນຈາກຄຳສອນຂອງພຣະຄຣິດ.

"ຄວາມຮັກຕ້ອງເປັນສາເຫດຂອງທຸກສິ່ງທີ່ພວກເຮົາເຮັດ. ຄວາມຮັກແມ່ນຮາກຖານການປົກຄອງຂອງພຣະເຈົ້າໃນສະຫວັນ ແລະ ໃນໂລກ. ຄໍາວາຈາ, ຄວາມຄິດ ແລະ ຄວາມຮູ້ສຶກຂອງ ພວກເຮົາຕ້ອງສະແດງອອກເຖິງຄວາມຮັກຂອງພວກເຮົາ. ຄວາມຮັກເທົ່ານັ້ນທີ່ຈະເຮັດໃຫ້ພວກເຮົາ ມີຄວາມຈົ່ງຮັກພັກດີ ແລະ ເຮັດໃຫ້ພວກເຮົາຈົ່ງຮັກພັກດີຕໍ່ພຣະເຈົ້າ. ຄວາມຮັກຈະຊ່ວຍໃຫ້ພວກເຮົາເຂັ້ມແຂງ ເມື່ອຊາຕານພະຍາຍາມເຮັດໃຫ້ພວກເຮົາທຳບາບ.

“ພວກເຮົາສະແດງຄວາມຮັກຂອງເຮົາໃນສິ່ງທີ່ພວກເຮົາເສຍສະຫຼະເພື່ອພຣະເຢຊູ. ແຜນ ການຂອງພຣະເຈົ້າທີ່ຈະຊ່ວຍພວກເຮົາໃຫ້ລອດປະກອບດ້ວຍຂອງປະທານທີ່ພຣະອົງປະທານເພື່ອ ຊ່ວຍພວກເຮົາໃຫ້ລອດດ້ວຍ. ພຣະເຢຊູຊົງສະລະສິ່ງສາລະພັດເພື່ອຊ່ວຍພວກເຮົາໃຫ້ລອດ. ເມື່ອ ພວກເຮົາຍອມຮັບເອົາພຣະເຢຊູ, ພວກເຮົາພ້ອມທີ່ຈະສະລະທຸກສິ່ງທຸກຢ່າງເພື່ອພຣະເຢຊູ. ພວກເຮົາຈະເອົາພຣະອົງມາເປັນອັນດັບທີ່ໜຶ່ງໃນຊີວິດຂອງພວກເຮົາ. ທ່ານ ນາງ ເອເລນ ຈີໄວທ໌, ໜັງສືອຸທາຫອນຈາກຄຳສອນຂອງພຣະຄຣິດ, ຫນ້າ 48, 49.

**ຄໍາຖາມສົນທະນາ**:

`ຈະເປັນແນວໃດຖ້າບາງຄົນເວົ້າວ່າ ພຣະເຢຊູຊົງກ່າວຄຳອຸປະມາເພື່ອເຊື່ອມຄຳສອນຂອງ ພຣະອົງເປັນຄວາມລັບຈາກບາງຄົນ? ພຣະເຢຊູຊົງເຮັດເຊັ່ນນັ້ນແທ້ຈິງບໍ ເມື່ອພຣະອົງຊົງ ສິ້ນພຣະຊົນເທິງໄມ້ກາງແຂນເພື່ອທຸກຄົນໃນໂລກ (ອ່ານ 1 ໂຢຮັນ 2: 2)? ຈົ່ງອະທິ ບາຍຄໍາຕອບຂອງທ່ານ.`

`ພວກເຮົາວາງໂຄມໄຟໄວ້ເທິງຂາຕັ້ງໂຄມໄຟ ບໍ່ແມ່ນໄວ້ຢູ່ກ້ອງຕຽງນອນ (ມາຣະໂກ 4:21) ກົດສໍາຄັນນີ້ຊ່ວຍທ່ານ "ສ່ອງແສງ" ເໝືອນແສງສະຫວ່າງໃນຊຸມຊົນຂອງທ່ານ ແນວໃດ?`