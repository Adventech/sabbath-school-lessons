---
title:  'ຄຳອຸປະມາ: ໂຄມໄຟ ແລະ ເຄື່ອງຜອງ'
date:   24/07/2024
---

`ອ່ານຄຳອຸປະມາກ່ຽວກັບໂຄມໄຟໃນ ມາຣະໂກ 4:21–23. ພຣະເຢຊູຊົງສອນບົດຮຽນ ສໍາຄັນຫຍັງໃນເລື່ອງນີ້?`

ໃນສະໄໝຂອງພຣະເຢຊູ, ເຮືອນຫຼາຍຫຼັງຖືກປຸກສ້າງຂື້ນຢູ່ອ້ອມແອ້ມສວນ. ສວນມີກໍາ ແພງອ້ອມຮອບ. ເຮືອນບາງຫຼັງກໍເປັນຫຼັງໃຫຍ່ ສ່ວນຫຼັງອື່ນໆກໍເປັນຫຼັງນ້ອຍໆ. ບໍ່ວ່າໃຫຍ່ ຫຼື ນ້ອຍ, ເຮືອນເປັນພາບທີ່ສອນພວກເຮົາເຖິງກົດເກນທີ່ສໍາຄັນ. ໃນອະນາຄົດ, ທຸກໆຄົນຈະຮູ້ຄວາມ ຈິງໃນພຣະຄໍາພີກ່ຽວກັບພຣະເຢຊູ.

ພຣະເຢຊູຊົງຖາມສອງຄໍາຖາມໃນ ມາຣະໂກ 4:21. “ມີຜູ້ໃດທີ່ໄຕ້ໂຄມໄຟໄວ້ ແລ້ວເອົາ ເຂົ້າໄວ້ໃນຖັງ ຫຼື ເອົາວາງໄວ້ຢູ່ກ້ອງຕຽງນອນ? ແນ່ນອນ ບໍ່ມີ! ບໍ່ແມ່ນເຂົາຕັ້ງໄວ້ເທິງ ທີ່ສູງບໍ? ແນ່ນອນວ່າ ທ່ານເຮັດ! ໂຄມໄຟໃຫ້ແສງສະຫວ່າງ. ຖ້າໂຄມໄຟບໍ່ໃຫ້ສະຫວ່າງເປັນຫຍັງຈຶ່ງເກັບ ມັນໄວ້? ພຣະທຳມາຣະໂກ 4:22 ອະທິບາຍຄຳອຸປະມາກ່ຽວກັບໂຄມໄຟ. ສິ່ງໃດທີ່ຖືກເຊື່ອງໄວ້ ຈະຖືກນຳອອກມາປາກົດໃຫ້ເຫັນ. ພຣະເຢຊູກຳລັງກ່າວເຖິງຂ່າວປະເສີດ.

`ອ່ານຄຳອຸປະມາກ່ຽວກັບເຄື່ອງຜອງໃນ ມາຣະໂກ 4:24, 25. ພຣະເຢຊູຊົງສອນເຮົາ ພວກສິ່ງໃດໃນຄຳອຸປະມານີ້?`

ຖ້າພວກເຮົາປະຕິບັດຕາມຄວາມຈິງໃນພຣະຄໍາພີ, ພຣະເຈົ້າຈະປະທານຄວາມຮູ້ເພີ່ມເຕີມ ແກ່ພວກເຮົາ. ແຕ່ຖ້າພວກເຮົາບໍ່ຍອມຮັບຄວາມຈິງໃນພຣະຄຳພີທີ່ພຣະເຈົ້າປະທານແກ່ເຮົາ, ພວກເຮົາຈະສູນເສຍຄວາມຈິງໃນພຣະຄໍາພີຈຳນວນເລັກນ້ອຍທີ່ພວກເຮົາມີ.