---
title:  ເຫດຜົນທີ່ພຣະເຢຊູຊົງກ່າວດ້ວຍຄຳອຸປະມາ
date:   23/07/2024
---

`ເປັນຫຍັງພຣະເຢຊູຈຶ່ງໃຊ້ຄຳອຸປະມາເພື່ອສອນບົດຮຽນຂອງພຣະອົງ? ອ່ານ ມາຣະໂກ 4:10–12 ເພື່ອຄໍາຕອບ.`

ພວກເຮົາຕ້ອງເອົາໃຈໃສ່ຖ້ອຍຄຳຂອງພຣະເຢຊູໃນພຣະທຳມາຣະໂກ 4:10–12 ຢ່າງລະມັດລະວັງເພື່ອທຳຄວາມເຂົ້າໃຈສິ່ງທີ່ພຣະອົງກຳລັງກ່າວ. ຂໍ້ເຫຼົ່ານີ້ແມ່ນຄຳເວົ້າຈາກພຣະ ທຳເອຊາຢາ 6:9, 10. ຖ້າຫາກວ່າ ທ່ານບໍ່ໄດ້ອ່ານຂໍ້ເຫຼົ່ານີ້ຢ່າງລະມັດລະວັງ, ທ່ານອາດຈະໄດ້ ຮັບຄວາມຄິດທີ່ຜິດພາດ. ທ່ານອາດຈະຄິດວ່າ ພຣະເຢຊູໄດ້ໃຊ້ຄຳອຸປະມາເພື່ອປິດບັງສິ່ງທີ່ພຣະອົງກຳລັງເວົ້າແທ້ໆ ຈາກບາງຄົນ. ແຕ່ຄວາມຄິດນັ້ນແມ່ນຈອມປອມ. ພຣະເຢຊູຕ້ອງການຊ່ວຍໃຫ້ປະຊາຊົນເຂົ້າໃຈ ແລະ ຍອມຮັບເອົາຄຳສອນຂອງພຣະອົງ.

ໃນພຣະທຳມາຣະໂກ 3:5, 6, ຫົວໃຈທີ່ແຂງກະດ້າງຂອງພວກຜູ້ນໍາຊາວຢິວເຮັດໃຫ້ພຣະ ເຢຊູທຸກໃຈຫຼາຍ. ໃນ ມາຣະໂກ 3:22–30, ພຣະເຢຊູໃຊ້ເວລາເພື່ອອະທິບາຍວ່າ ເປັນຫຍັງ ຄວາມຄິດຂອງເຂົາເຈົ້າຈຶ່ງຜິດພາດ. ໃນ ມາຣະໂກ 12:1–12, ພວກຜູ້ນໍາຊາວຢິວເຂົ້າໃຈວ່າ ຄຳອຸປະມາຂອງພຣະເຢຊູແມ່ນກ່ຽວຂ້ອງກັບພວກເຂົາແທ້ໆ. ພຣະເຢຊູຊົງກ່າວຄຳອຸປະມາເພື່ອເຕືອນ ພວກຜູ້ນໍາເຖິງສິ່ງທີ່ຈະເກີດຂຶ້ນ ຖ້າພວກເຂົາພະຍາຍາມຈະຂ້າພຣະອົງ. ພຣະເຢຊູຊົງຫ່ວງໃຍ ພວກຜູ້ນໍາ. ດັ່ງນັ້ນ, ພຣະອົງຈຶ່ງພະຍາຍາມເຕືອນພວກເຂົາ. ພຣະເຢຊູຊົງອ້າງອີງຈາກພຣະທຳເອ ຊາຢາ ບົດທີ 6 ເພື່ອສະແດງໃຫ້ພວກເຮົາເຫັນຄວາມຈິງທີ່ສໍາຄັນໃນພຣະຄຳພີວ່າ: "ພຣະເຈົ້າບໍ່ ໄດ້ຄັດປະຊາຊົນອອກຈາກສະຫວັນ ເພາະພຣະອົງໃຈຮ້າຍ". ຄວາມຄິດ ແລະ ຈິດໃຈທີ່ແຂງດ້າງ ຂອງເຂົາເຈົ້າທີ່ເຮັດໃຫ້ພວກເຂົາບໍ່ຍອມຮັບເອົາຄວາມຈິງທີ່ຊ່ວຍໃຫ້ລອດ.