---
title:  ມືທີ່ສະອາດ ຫຼື ຈິດໃຈທີ່ສະອາດ?
date:   05/08/2024
---

`ອ່ານ ມາຣະໂກ 7:14–19. ພຣະເຢຊູຊົງໝາຍຄວາມວ່າແນວໃດ ເມື່ອພຣະອົງຊົງກ່າວເຖິງຄວາມລຶກລັບໃນພຣະທຳມາຣະໂກ 7:15?`

ຄົນຈຳນວນຫຼວງຫຼາຍເຂົ້າໃຈຜິດຖ້ອຍຄຳຂອງພຣະເຢຊູໃນມາຣະໂກ 7:14–19. ພຣະເຢ ຊູກຳລັງກ່າວວ່າ ຄົນບໍ່ຈໍາເປັນຕ້ອງເປັນຫ່ວງກ່ຽວກັບການຖືຮັກສາກົດເລື່ອງອາຫານການກິນໃນ ພຣະທຳລະຽບພວກເລວີ ບົດທີ 11 ອີກຕໍ່ໄປບໍ? ຊາວເຊເວນເດເອັດເວນຕິສ໌ຜິດບໍທີ່ສອນວ່າ ສະມາຊິກຂອງຄຣິດຕະຈັກຜູ້ທີ່ກິນຊິ້ນຄວນກິນສະເພາະຊິ້ນສັດຈາກລາຍຊື່ສັດທີ່ສະອາດໃນພຣະ ທຳລະບຽບພວກເລວີ ບົດທີ 11 ເທົ່ານັ້ນ?

**ປະການທີ່ໜຶ່ງ**, ພວກເຮົາຕ້ອງຈື່ໄວ້ວ່າ ພຣະເຢຊູຫາກໍໃຫ້ເຫດຜົນວ່າ ຍ້ອນຫຍັງພວກເຮົາ ຄວນເຊື່ອຟັງກົດບັນຍັດຂອງໂມເຊ (ມາຣະໂກ 7:6–13). ຫຼັງຈາກຄະນະນັ້ນ, ທ່ານຄິດບໍ່ວ່າ ພຣະເຢຊູຈະກ່າວວ່າ ພວກເຮົາບໍ່ຈຳເປັນຕ້ອງປະຕິບັດຕາມກົດແຫ່ງອາຫານການກິນທີ່ພຣະເຈົ້າ ປະທານແກ່ໂມເຊ (ອ່ານມາຣະໂກ 7:14–19) ແທ້ໆບໍ? ບໍ່ແມ່ນແນ່ນອນ!

**ປະການທີ່ສອງ**, ກົດແຫ່ງອາຫານການກິນທີ່ພວກຜູ້ນໍາຝ່າຍຈິດວິນຍານຂອງຊາວຢິວສັ່ງສອນບໍ່ໄດ້ມາຈາກພຣະຄຳພີເດີມ. ກົດແຫ່ງອາຫານການກິນຂອງໂມເຊຍັງມີຢູ່.

**ປະການທີ່ສາມ**, ສິ່ງທີ່ພຣະທໍາມາຣະໂກ ບົດທີ 7:19 ກຳລັງເວົ້າຢ່າງຈິງຈັ່ງກໍຄື ກົດແຫ່ງ ອາຫານການກິນທີ່ພວກຜູ້ນໍາຊາວຢິວສ້າງຕັ້ງຂື້ນມານັ້ນເປັນເທັດ. ຫນຶ່ງໃນກົດເກນເຫຼົ່ານີ້ເວົ້າວ່າ ຖ້າຫາກວ່າຊາວຢິວໄດ້ສໍາຜັດກັບອາຫານທີ່ຄົນທີ່ບໍ່ເປັນຢິວໄດ້ສໍາຜັດ, ອາຫານນັ້ນຈະເຮັດໃຫ້ຈິດ ໃຈຂອງຊາວຢິວເປີເປື້ອນ.

`ສິ່ງໃດທີ່ເຮັດໃຫ້ຈິດໃຈຂອງຄົນເປີເປື້ອນ? ອ່ານ ມາຣະໂກ 7:20–23 ເພື່ອຄໍາຕອບຂອງພຣະເຢຊູ.`