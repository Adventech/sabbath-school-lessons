---
title:  ສິ່ງທີ່ຢູ່ພາຍໃນອອກສູ່ພາຍນອກ
date:   03/08/2024
---

### ອ່ານບົດຮຽນສຳລັບອາທິດນີ້
ມາຣະໂກ 7:1–13; 7:14–19; 7:24–30; 7:31–37; 8:11–13.

> <p>ຂໍ້ຄວນຈຳ</p>
> “‘ບໍ່ມີສິ່ງໃດທີ່ຢູ່ພາຍນອກ ທີ່ມະນຸດກິນເຂົ້າໄປພາຍໃນແລ້ວ ເຮັດໃຫ້ມະນຸດຊົ່ວມົວ ໝອງ, ແຕ່ແມ່ນສິ່ງທີ່ອອກມາຈາກໃຈມະນຸດນັ້ນແຫຼະ ທີ່ເຮັດໃຫ້ມະນຸດຊົ່ວມົວໝອງ’” (ມາຣະໂກ 7:15).

ອາທິດນີ້ພວກເຮົາຈະສຶກສາ ພຣະທຳມາຣະໂກ ບົດທີ 7 ແລະ ເຄິ່ງໜຶ່ງຂອງພຣະທຳ ມາຣະໂກ ບົດທີ 8. ໃນຕອນຕົ້ນຂອງພຣະທຳມາຣະໂກ ບົດທີ 7, ພຣະເຢຊູຊົງເຮັດໃຫ້ຜູ້ນຳຝ່າຍ ຈິດວິນ ຍານຊາວຢິວໃຈຮ້າຍ ເພາະພຣະອົງຊົງປະຕິເສດແນວຄິດ ແລະ ຄຳສອນທາງສາສະໜາ ເທັກຂອງພວກເຂົາ. ພຣະເຢຊູຊົງປະຕິເສດຕໍ່ສິ່ງເຫຼົ່ານີ້ໃນທາງທີ່ສະແດງໃຫ້ເຫັນວ່າ ພຣະອົງຊົງ ສະ ຫນັບສະຫນູນບາງສິ່ງທີ່ສໍາຄັນຫຼາຍຕໍ່ຊີວິດຂອງຊາວຄຣິສຕຽນໃນປັດຈຸບັນ. ພວກເຮົາຈະຮຽນ ຮູ້ສິ່ງນັ້ນໃນອາທິດນີ້. ພຣະທໍາມາຣະໂກ ບົດທີ 7 ສອນບົດຮຽນສໍາຄັນກ່ຽວກັບການອັດສະຈັນ ຕ່າງໆ ແກ່ພວກເຮົາ. ການອັດສະຈັນເປັນທີ່ຫນ້າປະທັບໃຈຫຼາຍ. ແຕ່ສິ່ງເຫຼົ່ານັ້ນພຽງຢ່າງດຽວບໍ່ ພຽງພໍເພື່ອເປີດໃຈຮັບຄວາມຈິງໃນພຣະຄຳພີ. ຈົ່ງເບິ່ງໄປທີ່ພວກຜູ້ນຳຝ່າຍຈິດວິນຍານຂອງຊາວ ອິດສະຣາເອນ. ການອັດສະຈັນຂອງພຣະເຢຊູຊົງຜົນປະໂຫຍດຫຍັງແກ່ພວກເຂົາ, ແນ່ນອນແມ່ນບໍ? ພວກເຂົາປະຕິເສດພຣະເຢຊູ.

ໃນພຣະທໍາມາຣະໂກ ບົດທີ 8 ພວກເຮົາຈະພິຈະລະນາເບິ່ງວິທີການທີ່ກ້ອນເຂົ້າຈີ່ເປັນສັນ ຍາລັກຂອງຄຳສອນ ແລະ ກົດເກນຂອງມະນຸດ. ເລື່ອງຕ່າງໆໃນອາທິດນີ້ມີບົດຮຽນສໍາຄັນກ່ຽວ ກັບຊີວິດທາງສາສະໜາ ແລະ ການນະມັດສະການ.