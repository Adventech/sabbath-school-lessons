---
title:  ຄຳສອນຂອງມະນຸດປຽບທຽບກັບຄຳສັ່ງຂອງພຣະເຈົ້າ
date:   04/08/2024
---

`ອ່ານ ມາຣະໂກ 7:1–13. ຄວາມຈິງໃນພຣະຄຳພີທີ່ພວກເຮົາໄດ້ຮຽນຮູ້ຈາກຂໍ້ເຫຼົ່ານີ້ແມ່ນຫຍັງ?`

ໃນສະໄຫມຂອງພຣະເຢຊູ, ຊາວຢິວຈຳນວນຫຼາຍໃສ່ໃຈເລື່ອງການມີຈິດໃຈທີ່ສະອາດ. ໃນ ອະດີດ, ຜູ້ນຳຝ່າຍຈິດວິນຍານໄດ້ສັ່ງໃຫ້ທຸກຄົນລ້າງມື ເພື່ອຈະໄດ້ມີຈິດໃຈທີ່ສະອາດ. ດັ່ງນັ້ນ, ເມື່ອພວກສາວົກຂອງພຣະເຢຊູໄດ້ລະເມີດກົດເກນນີ້, ພວກຜູ້ນໍາຊາວຢິວຈຶ່ງຈົ່ມຮ້າຍຕໍ່ພຣະອົງ.

ພຣະເຢຊູຊົງຕອບການຈົ່ມຮ້າຍຂອງພວກເຂົາດ້ວຍຖ້ອຍຄຳທີ່ໜັກແນ່ນຈາກພຣະທຳ ເອຊາຢາ ບົດທີ 29:13. ໃນຂໍ້ນີ້, ເອຊາຢາຕິຕຽນວ່າກ່າວຊາວຢິວທີ່ເວົ້າວ່າ ພວກເຂົາໃຫ້ກຽດແດ່ ພຣະເຈົ້າ ແຕ່ບໍ່ຮັກສາກົດບັນຍັດຂອງພຣະອົງ. ເອຊາຢາຍັງຕິຕຽນວ່າກ່າວຊາວຢິວທີ່ປ່ຽນຄຳສັ່ງ ຂອງພຣະເຈົ້າດ້ວຍກົດເກນທີ່ມະນຸດສ້າງຂື້ນ.

ພຣະເຢຊູໂຈມຕີການສັ່ງສອນທາງສາສະໜາເທັກແບບນີ້. ພວກຜູ້ນໍາຊາວຢິວໄດ້ວາງກົດ ເກນທີ່ມະນຸດສ້າງຂື້ນເໜືອພຣະທຳຄຳພີ. ເມື່ອພວກເຂົາເຮັດເຊັ່ນນັ້ນ, ພວກເຂົາກໍ່ທຳບາບຕໍ່ພຣະ ເຈົ້າ.

ພຣະເຢຊູບໍ່ເຊື່ອຫມັ້ນວ່າ ກົດເກນການລ້າງມືເປັນສິ່ງຈໍາເປັນ ຫຼື ເປັນສ່ວນໜຶ່ງຂອງແຜນ ການຂອງພຣະເຈົ້າ. ຄໍາຕອບຂອງພຣະເຢຊູຊົງສະແດງໃຫ້ພວກເຮົາເຫັນວ່າ ພຣະອົງຊົງສະໜັບສະໜູນກົດບັນຍັດຂອງພຣະເຈົ້າ ແລະ ບໍແມ່ນກົດເກນຂອງມະນຸດ. (ອ່ານ ມາຣະໂກ 1:44; 7:10, 11; 10:3–8; 12:26, 29–31 ນໍາອີກ.)