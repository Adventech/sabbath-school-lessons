---
title:  ຊາຍຫູໜວກປາກກືກ
date:   07/08/2024
---

`ອ່ານເລື່ອງໃນພຣະທຳ ມາຣະໂກ 7:31–37. ຜູ້ໃດຖືກພາມາຫາພຣະເຢຊູ? ພຣະເຢຊູຊົງເຮັດຫຍັງເພື່ອຊາຍຄົນນີ້?`

ພຣະເຢຊູຊົງອອກຈາກຂົງເຂດຕີເຣ ແລະ ຜ່ານໄປທາງເມືອງຊີໂດນສູ່ທະເລສາບຄາລີເລ. ພຣະເຢຊູສະເດັດຂື້ນທິດເໜືອຈາກເມືອງຕີເຣ ແລະ ຜ່ານໄປທາງເມືອງຊີໂດນ. ຫຼັງຈາກນັ້ນ, ພຣະອົງໄດ້ລົງໄປທາງທິດຕາເວັນອອກສ່ຽງເໜືອຂອງທະເລສາບຄາລີເລ. ໃນທີ່ສຸດ, ພຣະເຢຊູກໍ ມາເຖິງໃກ້ທະເລສາບຄາລີເລ. ພຣະເຢຊູຊົງອອກເດີນທາງກັບຄືນໄປຍັງແຄວ້ນຄາລີເລ ເພື່ອພຣະ ອົງຈະໄດ້ໃຊ້ເວລາສັ່ງສອນພວກສາວົກຂອງພຣະອົງຫຼາຍຂື້ນ.

ມີບາງຄົນໄດ້ນຳຄົນຫູໜວກປາກກືກຜູ້ໜຶ່ງມາຫາພຣະເຢຊູ ເມື່ອພຣະອົງມາເຖິງແຄວ້ນຄາ ລີເລ. ຊາຍຄົນນັ້ນທັ້ງຫູໜວກ ແລະ ປາກກືກ.

ພຣະເຢຊູຊົງເຂົ້າໃຈຄວາມຕ້ອງການຂອງຊາຍຄົນນັ້ນ. ດັ່ງນັ້ນ ພຣະອົງຈຶ່ງພາຄົນນີ້ອອກ ໄປຫ່າງຢູ່ຕ່າງຫາກເພື່ອໂຜດປິ່ນປົວລາວເປັນການສ່ວນຕົວ. ໃນຖານະຜູ້ອ່ານຍຸກໃໝ່, ພວກເຮົາ ອາດຈະຄິດວ່າສິ່ງທີ່ພຣະເຢຊູຊົງເຮັດພາຍຫຼັງການປິ່ນປົວຜູ້ຊາຍນັ້ນເປັນເລື່ອງປະຫຼາດໃຈ. ພຣະ ອົງກໍໃຊ້ນິ້ວມືແຍ່ຫູຊາຍຄົນນີ້ທັງສອງເບື້ອງ ແລະ ບ້ວນນໍ້າລາຍໃສ່ມືແປະໃສ່ລີ້ນຂອງຄົນນີ້. ແລ້ວ ພຣະອົງກໍເງີຍໜ້າຂຶ້ນສູ່ສະຫວັນ ຖອນຫາຍໃຈ, “ຈົ່ງໄຂອອກ”. ພວກເຮົາເຫັນຈາກເລື່ອງນີ້ວ່າ ພຣະເຢຊູໄດ້ສໍາຜັດກັບສ່ວນຕ່າງໆຂອງຊາຍຄົນທີ່ຕ້ອງການໂຜດປິ່ນປົວ. ແຕ່ວ່າ, ຍ້ອນເຫດໃດ ພຣະເຢຊູຈຶ່ງຊົງຖອນຫາຍໃຈ? ພຣະເຢຊູຊົງຖອນຫາຍໃຈເພາະຄິດເຖິງທຸກຄົນທີ່ບໍ່ຍອມຟັງຄຳ ສອນຂອງພຣະອົງ. ພຣະເຢຊູຊົງຖອນຫາຍໃຈ ເພາະຄິດເຖິງທຸກຄົນທີ່ຈະບໍ່ຍອມຮັບເອົາ ພຣະອົງເປັນພຣະຜູ້ຊ່ວຍໃຫ້ລອດ." ທ່ານ ນາງ ເອເລນ ຈີໄວທ໌, ໜັງສືປາຖະໜາແຫ່ງປວງຊົນ, ຫນ້າ 404.