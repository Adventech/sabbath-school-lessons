---
title:  ໂອກາດອີກຄັ້ງໜຶ່ງ
date:   01/07/2024
---

`ເຫດໃດເປົາໂລຈຶ່ງປະຕິເສດໂຢຮັນມາຣະໂກ? ເຫດໃດບາຣະນາບາຈຶ່ງໃຫ້ໂອກາດແກ່ ໂຢຮັນມາຣະໂກອີກຄັ້ງໜຶ່ງ? ອ່ານ ກິດຈະກຳ 15:36–39 ເພື່ອຊອກຫາຄໍາຕອບ.`

ກິດຈະການ ບົດທີ 15:38, ບອກພວກເຮົາເຖິງເຫດຜົນທີ່ໂປໂລປະຕິເສດໂຢຮັນມາ ຣະໂກຄື: ໂຢຮັນມາຣະໂກໄດ້ປະຖິ້ມໂປໂລ ແລະ ບາຣະນາບາ. ໂຢຮັນມາຣະໂກຍັງໄດ້ລະຖິ້ມ ການຮັບໃຊ້ເພື່ອພຣະເຈົ້າເຊັ່ນກັນ. ແນ່ນອນ, ພວກເຮົາສາມາດເຂົ້າໃຈເຖິງສາເຫດທີ່ໂປໂລເສຍ ໃຈ. ການປະກາດ ແລະ ການສັ່ງສອນໃນສະໄໝພຣະຄຳພີເປັນງານຫນັກໜ່ວງ. ໂປໂລໄດ້ເພິ່ງພາອາໄສເພື່ອນຮ່ວມງານຂອງລາວ ເພື່ອຊ່ວຍເຫຼືອຕົນ. ພວກເຂົາຮ່ວມກັນ ຕໍ່ສູ້ເຫຼົ່າທູດສະຫວັນຜູ້ຊົ່ວຮ້າຍ. ໂປໂລຄິດວ່າ ຜູ້ໃດກໍຕາມທີ່ຍອມປະຖິ້ມການຕໍ່ສູ້ຄັ້ງນີ້ ບໍ່ຄວນເປັນສ່ວນໜຶ່ງຂອງທີມງານຂອງລາວ.

ບາຣະນາບາບໍ່ເຫັນດີນຳ. ບາຣະນາບາມັກໂຢຮັນມາຣະໂກ ແລະ ບໍ່ຢາກປະຖິ້ມ ລາວໄວ້ຂ້າງຫຼັງ. ໂປໂລໄດ້ເລືອກເອົາຊີລາໃຫ້ເດີນທາງໄປກັບເພິ່ນ. ບາຣະນາບາເລືອກ ເອົາໂຢຮັນມາຣະໂກ.

`ອ່ານ ໂກໂລຊາຍ 4:10; 2 ຕີໂມທຽວ 4:11; ຟີເລໂມນ 24 ແລະ 1 ເປໂຕ 5:13. ຂໍ້ຄວາມເຫຼົ່ານີ້ບອກພວກເຮົາຫຍັງກ່ຽວກັບໂຢຮັນມາຣະໂກ?`

ໂຢຮັນມາຣະໂກໄດ້ປ່ຽນແປງ. ໃນຂໍ້ຄວາມເຫຼົ່ານີ້, ໂປໂລບອກພວກເຮົາວ່າ ມາຣະໂກ ເປັນພຣະພອນແກ່ຕົນ ແລະ ວຽກງານຂອງຕົນເພື່ອພຣະເຈົ້າ. ໂປໂລຖືວ່າ ມາຣະໂກເປັນໜຶ່ງ ໃນເພື່ອນຮ່ວມງານຂອງເພິ່ນ.

`ລອງຄິດເຖິງເວລາທີ່ທ່ານ ຫຼື ໝູ່ເພື່ອນຂອງທ່ານລົ້ມເຫຼວ. ທ່ານຈະໃຫ້ໂອກາດຄັ້ງທີ່ສອງ ບໍ? ປະສົບການດັ່ງກ່າວໄດ້ປ່ຽນແປງທ່ານແນວໃດ? ປະສົບການຂອງທ່ານໄດ້ປ່ຽນແປງຜູ້ຊ່ວຍ ທ່ານແນວໃດ?`