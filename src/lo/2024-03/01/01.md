---
title:  ມາຣະໂກແມ່ນໃຜ?
date:   29/06/2024
---

### ອ່ານບົດຮຽນສຳລັບອາທິດນີ້
ກິດຈະການ 12:12; 15:36 –39; ມາຣະໂກ 1:1–8; 1:9–13; 1:14, 15.

> <p>ຂໍ້ຄວນຈຳ</p>
> “ຫລັງຈາກໂຢຮັນຖືກຈັບໃສ່ຄຸກແລ້ວ ພຣະເຢຊູເຈົ້າໄດ້ໄປປະກາດຂ່າວປະເສີດຂອງ ພຣະເຈົ້າທີ່ແຂວງຄາລີເລ. ພຣະອົງກ່າວວ່າ, “ເວລາທີ່ໄດ້ກໍານົດໄວ້ມາເຖິງແລ້ວ ແລະ ຣາຊະອາ ນາຈັກຂອງພຣະເຈົ້າກໍມາໃກ້ແລ້ວ. ຈົ່ງຖິ້ມໃຈເກົ່າເອົາໃຈໃໝ່ ແລະ ເຊື່ອໃນຂ່າວປະເສີດ” (ມາຣະໂກ 1:14,15).

ຜູ້ໃດເປັນຜູ້ຂຽນພຣະທຳມາຣະໂກ? ເປັນຫຍັງພຣະທຳເຫຼັ້ນນີ້ຈຶ່ງຂຽນຂື້ນມາ? ພຣະທໍາສີ່ ເຫຼັ້ນທຳອິດໃນພຣະທຳຄຳພີພັນທະສັນຍາໃໝ່ບອກພວກເຮົາກ່ຽວກັບຊີວິດຂອງພຣະເຢຊູ. ພຣະທຳ ເຫຼົ່ານີ້ບໍ່ໄດ້ບອກພວກເຮົາວ່າໃຜເປັນຜູ້ຂຽນ.

ຜູ້ຂຽນພຣະທຳມາຣະໂກບໍ່ໄດ້ບອກຊື່ຂອງຕົນແກ່ພວກເຮົາ. ແຕ່ພວກຜູ້ນໍາຂອງຄຣິດຕະ ຈັກໃນຍຸກເລີ່ມຕົ້ນບອກພວກເຮົາວ່າ ຜູ້ຂຽນພຣະທຳມາຣະໂກແມ່ນ ໂຢຮັນມາຣະໂກ. ໂຢຮັນມາ ຣະໂກເຄີຍເດີນທາງໄປກັບເປົາໂລ ແລະ ບາຣະນາບາບາງຄັ້ງບາງຄາວ (ກິດຈະການ 13:2, 5). ຕໍ່ມາ, ໂຢຮັນມາຣະໂກໄດ້ຮ່ວມຮັບໃຊ້ກັບເປໂຕ (1 ເປໂຕ 5:13), ນັ້ນແມ່ນເຫດຜົນທີ່ເຮັດໃຫ້ຄົນ ໃນຕອນເລີ່ມຕົ້ນໄດ້ເຊື່ອມໂຍງພຣະທຳມາຣະໂກກັບພຣະທຳເປໂຕ.

ສິ່ງທໍາອິດທີ່ພວກເຮົາຈະເຮັດໃນອາທິດນີ້ແມ່ນຮຽນຮູ້ກ່ຽວກັບພຣະທຳມາຣະໂກ. ມາຣະໂກ ແມ່ນໃຜ? ພຣະຄຳພີໄດ້ບອກພວກເຮົາຫຍັງແດ່? ມາຣະໂກໄດ້ລົ້ມເຫຼວຕັ້ງແຕ່ອາຍຸຍັງນ້ອຍ. ຕໍ່ມາ, ລາວໄດ້ປ່ຽນໃຈເຫລື້ອມໃສ ແລະ ຂຽນພຣະທຳໃນພຣະຄໍາພີ. ພວກເຮົາສຶກສາວ່າ ເປັນຫຍັງມາຣະໂກຈຶ່ງລົ້ມເຫຼວ. ຈາກນັ້ນ ພວກເຮົາຈະຮຽນຮູ້ວ່າ ລາວໄດ້ປ່ຽນແປງແນວໃດ ແລະ ຕໍ່ ມາໄດ້ຂຽນພຣະທຳກ່ຽວກັບຊີວິດຂອງພຣະເຢຊູ.