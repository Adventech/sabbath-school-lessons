---
title:  ຜູ້ນຳຂ່າວ
date:   02/07/2024
---

`ອ່ານ ອົບພະຍົບ 23:20; ເອຊາຢາ 40:3 ແລະ ມາລາກີ 3:1. ສິ່ງໃດເໝືອນ ກັນໃນທຸກໆຂໍ້ເຫຼົ່ານີ້?`

ພຣະທຳອົບພະຍົບ 23:20, ເວົ້າເຖິງເທວະດາທີ່ພຣະເຈົ້າຈະໃຊ້ນໍາໜ້າຊາວ ອິດສະຣາເອນເຂົ້າໄປຍັງດິນແດນແຫ່ງພັນທະສັນຍາ. ພຣະທຳເອຊາຢາ 40:3, ບອກພວກ ເຮົາວ່າ ພຣະເຈົ້າຈະປາກົດຕົວໃນຖິ່ນແຫ້ງແລ້ງກັນດານ ແລະ ຈະຕຽມຫົນທາງນັ້ນໄວ້ສຳລັບ ພຣະເຈົ້າຢາເວ. ພຣະທຳມາລາກີ 3:1, ເວົ້າເຖິງຜູ້ນໍາຂ່າວທີ່ຈະມາກ່ອນອົງພຣະຜູ້ເປັນເຈົ້າ. ຜູ້ນຳຂ່າວຈັດຕຽມຫົນທາງໄວ້ໃຫ້ພ້ອມສຳລັບການສະເດັດມາຂອງອົງພຣະຜູ້ເປັນເຈົ້າ. ທັງສາມຂໍ້ ເວົ້າເຖິງການເດີນທາງ.

ໃນພຣະທຳມາຣະໂກ 1:2, 3, ໂຢຮັນບັບຕິສະໂຕຮຽກຮ້ອງໃຫ້ປະຊາຊົນຢຸດເຊົາການເຮັດ ບາບ ແລະ ກັບຄືນມາຫາພຣະເຈົ້າ (ມາຣະໂກ 1:4). ໂຢຮັນບັບຕິສະໂຕນຸ່ງເຄື່ອງແບບດຽວກັບ ເອລີຢາ ຜູ້ສົ່ງຂ່າວພິເສດຂອງພຣະເຈົ້າ (ປຽບທຽບກັບ 2 ກະສັດ 1: 8) ໃນພຣະທຳມາຣະ ໂກ 1:7, 8, ໂຢຮັນບັບຕິສະໂຕເວົ້າເຖິງຜູ້ທີ່ຈະມາພາຍຫຼັງ ເຊິ່ງມີຣິດອຳນາດຍິ່ງໃຫຍ່ກວ່າ ເພິ່ນ. ບຸກຄົນນີ້ຈະເຮັດໄດ້ຫຼາຍສິ່ງກ່ວາທີ່ໂຢຮັນສາມາດເຮັດໄດ້. ບຸກຄົນນີ້ແມ່ນພຣະເຢຊູ. ໂຢຮັນ ກ່າວເຖິງພຣະເຢຊູວ່າ, “ເຮົາບໍ່ສົມຄວນທີ່ຈະກົ້ມລົງແກ້ ແມ່ນແຕ່ສາຍຮັດເກີບຂອງເພິ່ນ” (ມາຣະ ໂກ 1:7, 8). ຂໍ້ຄວາມນີ້ສະແດງໃຫ້ເຫັນວ່າໂຢຮັນເຂົ້າໃຈວ່າ ພຣະເຢຊູຍິ່ງໃຫຍ່ກ່ວາມະນຸດ. ພຣະເຢຊູຊົງເປັນພຣະເຈົ້