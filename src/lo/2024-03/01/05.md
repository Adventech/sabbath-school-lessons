---
title:  ການຮັບບັບຕິສະມາຂອງພຣະເຢຊູ
date:   03/07/2024
---

`ຜູ້ໃດຢູ່ໃນພິທີຮັບບັບຕິສະມາຂອງພຣະເຢຊູ? ມີຫຍັງເກີດຂຶ້ນເມື່ອພຣະເຢຊູຊົງຮັບບັບ ຕິສະມາ? ອ່ານ ມາຣະໂກ 1:9–13 ເພື່ອຄໍາຕອບ.`

ໂຢຮັນຮັບບັບຕິສະມາໃຫ້ພຣະເຢຊູໃນແມ່ນໍ້າຈໍແດນ. ໃນເວລາທີ່ພຣະເຢຊູເຈົ້າຂຶ້ນຈາກນໍ້າ ນັ້ນພຣະອົງເງີຍໜ້າສູ່ທ້ອງຟ້າໄດ້ເຫັນຟ້າສະຫວັນເປີດອອກ ແລະ ມີພຣະວິນຍານເໝືອນນົກເຂົາ ລົງມາຢູ່ເທິງພຣະອົງ. ອົງພຣະຜູ້ເປັນເຈົ້າຊົງເວົ້າອອກມາຈາກທ້ອງຟ້າວ່າ: "ທ່ານເປັນບຸດທີ່ຮັກ ຂອງເຮົາ, ເຮົາພໍໃຈໃນທ່ານຫຼາຍ (ມາຣະໂກ 1:11).

ໃນທັນ‌ໃດນັ້ນ ພຣະ‌ວິນຍານໄດ້ຊົງບັງ‌ຄັບພຣະ‌ອົງໃຫ້ສະ‌ເດັດເຂົ້າ‌ໄປຖິ່ນແຫ້ງແລ້ງກັນ ດານ. ຄໍາວ່າ "ສົ່ງ" ແມ່ນມາຈາກພາສາເກຣັກ (ເອຄບໍໂລ). ມາຣະໂກໃຊ້ຄໍາວ່າ "ເອຄບໍໂລ" ເມື່ອທ່ານເວົ້າເຖິງການຂັບໄລ່ຜີອອກ. ເລື່ອງລາວໃນພຣະທຳມາຣະໂກ 1:9–13, ສະແດງໃຫ້ເຫັນ
ເຖິງຣິດອຳນາດຂອງພຣະວິນຍານບໍລິສຸດໃນຊີວິດຂອງພຣະເຢຊູ.

ມາຣະໂກສະແດງໃຫ້ພວກເຮົາເຫັນພຣະເຢຊູຊົງເປັນທັ້ງພຣະເຈົ້າ ແລະ ມະນຸດ. ເປັນ ຫຍັງມາຣະໂກຈຶ່ງສະແດງໃຫ້ເຫັນວ່າ ພຣະເຢຊູຊົງເປັນທັ້ງພຣະເຈົ້າ ແລະ ມະນຸດ? ມາຣະໂກ ຢາກໃຫ້ພວກເຮົາເຂົ້າໃຈວ່າ ພຣະເຢຊູຊົງເປັນພຣະເຈົ້າ ແລະ ພຣະຜູ້ຊ່ວຍໃຫ້ລອດຂອງພວກ ເຮົາ. ພຣະອົງຊົງເປັນພຣະເຈົ້າ. ໃນເວລາດຽວກັນ, ພຣະເຢຊູເຈົ້າຍັງຊົງເປັນມະນຸດ. ພຣະອົງ ຊົງເປັນທັ້ງອ້າຍ ແລະ ຕົວຢ່າງຂອງພວກເຮົາ. ພວກເຮົາຈະສາມາດເຂົ້າໃຈຄວາມຈິງອັນອັດສະ ຈັນໃນພຣະຄຳພີໄດ້ຢ່າງໃດ? ພວກເຮົາບໍ່ສາມາດເຮັດໄດ້. ສິ່ງດຽວທີ່ພວກເຮົາສາມາດເຮັດໄດ້ ແມ່ນການຍອມຮັບພຣະຄຳພີໂດຍຄວາມເຊື່ອ.

`ພຣະເຢຊູຊົງເປັນພຣະເຈົ້າ. ໃນເວລາດຽວກັນ, ພຣະອົງຊົງກາຍເປັນບຸດມະນຸດເພື່ອຊ່ວຍ ພວກເຮົາໃຫ້ລອດ. ຄວາມຈິງໃນພຣະຄຳພີທີ່ດີເລີດນີ້ສອນພວກເຮົາຫຍັງແດ່?`