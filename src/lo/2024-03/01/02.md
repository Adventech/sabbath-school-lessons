---
title:  ຊາຍຜູ້ລົ້ມເຫຼວ
date:   30/06/2024
---

`ອ່ານກິດຈະກຳ 13:1–5, 13. ໂຢຮັນມາຣະໂກໄດ້ເລີ່ມຮ່ວມຮັບໃຊ້ກັບເປົາໂລ ແລະ ບາ ຣະນາບາໄດ້ແນວໃດ? ເມື່ອລາວເລີ່ມຮ່ວມຮັບໃຊ້ກັບພວກເຂົາ, ມີຫຍັງເກີດຂຶ້ນຫຼັງຈາກນັ້ນ?`

ພຣະທຳກິດຈະກຳ ບົດທີ 13 ບອກພວກເຮົາກ່ຽວກັບການເດີນທາງຄັ້ງທໍາອິດທີ່ເປົາໂລ ແລະ ບາຣນາບາໄດ້ເດີນທາງໄປຮ່ວມກັນ ໃນປີ ຄສ 46. ທ່ານລູກາ ຊຶ່ງເປັນຜູ້ຂຽນພຣະທຳກິດ ຈະການ, ບໍ່ໄດ້ເວົ້າເຖິງໂຢຮັນມາຣະໂກຈົນເຖິງ ບົດທີ 13:5. ໂຢຮັນມາຣະໂກເປັນພຽງແຕ່ຜູ້ຊ່ວຍ ຫຼື ຜູ້ຮັບໃຊ້ໃນເວລານັ້ນ. ທ່ານລູກາບໍ່ໄດ້ເວົ້າຫຍັງອີກເລີຍກ່ຽວກັບໂຢຮັນມາຣະໂກຈົນກ່ວາຂໍ້ທີ 13. ຫຼັງຈາກນັ້ນ, ເພິ່ນບອກວ່າໂຢຮັນມາຣະໂກໄດ້ກັບຄືນໄປທີ່ເຢຣູຊາເລັມ.

ທ່ານລູກາບໍ່ໄດ້ບອກພວກເຮົາວ່າ ຍ້ອນຫຍັງໂຢຮັນມາຣະໂກຈຶ່ງກັບຄືນບ້ານ. ພວກເຮົາ ພຽງແຕ່ສາມາດຈິນຕະນາການເຫດຜົນໃນຈິດໃຈຂອງພວກເຮົາ. ທ່ານ ນາງເອເລນ ຈີ ໄວທ໌ ກ່າວວ່າ, "ໂຢຮັນມາຣະໂກເລີ່ມຢ້ານກົວ. ລາວໄດ້ສູນເສຍຄວາມກ້າຫານຂອງຕົນ. ມີຢູ່ຊ່ວງໜຶ່ງທີ່ ລາວລົ້ມເຫຼວທີ່ຈະທຸ່ມເທທັ້ງໃຈໃຫ້ກັບພັນທະກິດຂອງພຣະເຈົ້າ. ໂຢຮັນມາຣະໂກບໍ່ຄຸ້ນເຄີຍກັບ ຊ່ວງເວລາທີ່ຍາກລຳບາກ. ຄວາມສ່ຽງ ແລະ ຊ່ວງເວລາທີ່ຍາກລຳບາກໄດ້ເຮັດໃຫ້ຫົວໃຈຂອງ ເພິ່ນເຕັມໄປດ້ວຍຄວາມຢ້ານກົວ ແລະ ລາວໄດ້ສູນເສຍຄວາມຫວັງ." (ກິດຈະກຳຂອງອັກຄະສາ ວົກ, ຫນ້າ 169). ສະຫຼຸບວ່າ, ສິ່ງຕ່າງໆຍາກເກີນໄປສໍາລັບໂຢຮັນມາຣະໂກ. ດັ່ງນັ້ນ, ລາວ ຈຶ່ງຢາກກັບຄືນບ້ານ.

`ບາງຄັ້ງທ່ານຮູ້ສຶກຄືກັນກັບໂຢຮັນມາຣະໂກບໍ? ເມື່ອສິ່ງຕ່າງໆໃນຊີວິດຍາກລຳບາກເກີນ ໄປ? ບາງທີ ທ່ານອາດຖອຍຫ່າງຈາກບາງສິ່ງ ຫຼື ລົ້ມເຫຼວໃນການດຳເນີນຊີວິດແບບຄຣິສຕຽນ ກັບພຣະເຈົ້າ ເພາະທ່ານຢ້ານກົວ. ທ່ານຮຽນຮູ້ຫຍັງຈາກປະສົບການນີ້?`