---
title:  ຂ່າວປະເສີດຈາກພຣະເຢຊູ
date:   04/07/2024
---

`ພຣະເຢຊູຊົງປະກາດຂ່າວປະເສີດ. ຂ່າວສານທັ້ງສາມສ່ວນຂອງພຣະອົງແມ່ນຫຍັງ?`

ຂ່າວສານຂອງພຣະເຢຊູມີສາມພາກສ່ວນຄື:

| ພາກສ່ວນ | ຄວາມໝາຍ |
| --- | --- |
| ຂ່າວສານແຫ່ງເວລາພິເສດ. | ເວລາທີ່ໄດ້ກຳນົດໄວ້ມາເຖິງແລ້ວ. |
| ຄຳສັນຍາ. | ຣາຊາອານາຈັກຂອງພຣະເຈົ້າກໍມາໃກ້ແລ້ວ. |
| ການເຊື້ອເຊີນເພື່ອຕິດຕາມພຣະອົງ. | ເຊົາເຮັດບາບ ແລະ ເຊື່ອໃນຂ່າວປະເສີດ! |

ພຣະເຢຊູຊົງກ່າວເຖິງຂ່າວສານເວລາໃດ? ພຣະເຢຊູຊົງກ່າວເຖິງຂ່າວສານ 70 ອາທິດໃນ ພຣະທຳດານີເອນ 9:24–27. ດານີເອນ 9:24–27, ສະແດງໃຫ້ພວດເຮົາເຫັນເຖິງວັນເວລາຮັບ ບັບຕິສະມາຂອງພຣະເຢຊູ. ພຣະວິນຍານບໍລິສຸດຊົງຫົດສົງພຣະເຢຊູ. ຫຼັງຈາກນັ້ນ ພຣະເຢຊູຊົງ ເລີ່ມພັນທະກິດຂອງພຣະອົງເພື່ອພຣະເຈົ້າ (ກິດຈະການ 10:38).

ຂ່າວສານໃນເວລານີ້, ໜຶ່ງມື້ແມ່ນສັນຍາລັກຕໍ່ປີໜຶ່ງ (ຈົດບັນຊີ 14:34; ເອເຊກຽນ 4: 6). ຂ່າວສານຂອງເວລາໄດ້ເລີ່ມຕົ້ນໃນປີ 457 BC (ກ່ອນຄຣິສຕະກະລາດ), ເມື່ອກະສັດເຊເຊັດ ແຫ່ງເປີເຊຍອອກຄຳສັ່ງ. ຄຳສັ່ງສະບັບນີ້ໄດ້ອະນຸຍາດໃຫ້ຊາວຢິວກັບຄືນບ້ານເກີດເມືອງນອນ ແລະ ສ້າງນະຄອນເຢຣູຊາເລັມຄືນໃໝ່ (ອ່ານ ເອສຣາ 7).

69 ອາທິດໃນຂ່າວສານເວລາພິເສດນີ້ສືບຕໍ່ຈາກປີ 457 BC (ກ່ອນຄຣິສຕະກະລາດ)ຈົນ ເຖິງ ປີ ຄສ 27. ໃນເວລານັ້ນ, ໂຢຮັນໄດ້ຮັບບັບຕິສະມາໃຫ້ພຣະເຢຊູ. ແລ້ວພຣະວິນຍານບໍລິສຸດ ຊົງຫົດສົງພຣະເຢຊູ. ເມື່ອພຣະວິນຍານຊົງຫົດສົງພຣະເຢຊູ, ພັນທະກິດຂອງພຣະເຢຊູໃນໂລກ ເພື່ອພຣະເຈົ້າໄດ້ເລີ່ມຕົ້ນ.

ສາມປີເຄິ່ງຕໍ່ມາ, ພຣະເຢຊູຊົງສິ້ນພຣະຊົນເທິງໄມ້ກາງແຂນ.