---
title:  ພຣະເຢຊູເຈົ້າຊົງໂຜດຄົນຕາບອດຜູ້ໜຶ່ງ
date:   11/08/2024
---

`ອ່ານເລື່ອງກ່ຽວກັບພຣະເຢຊູ ແລະ ຄົນຕາບອດໃນພຣະທຳມາຣະໂກ 8:22–30. ເປັນ ຫຍັງພຣະເຢຊູຈຶ່ງສໍາຜັດຄົນຕາບອດສອງຄັ້ງເພື່ອໂຜດຮັກສາປິ່ນປົວລາວ? ທ່ານຮຽນຮູ້ບົດຮຽນ ຫຍັງຈາກເລື່ອງນີ້?`

ເລື່ອງໃນພຣະທຳມາຣະໂກ ບົດທີ 8 ເປັນເລື່ອງພິເສດ. ພວກເຮົາພົບເຫັນເລື່ອງນີ້ພຽງ ແຕ່ໃນພຣະທຳມາຣະໂກ. ພຣະເຢຊູຊົງໂຜດຮັກສາປິ່ນປົວຄົນຕາບອດໃນເລື່ອງນີ້, ເຊັ່ນກັນ. ແຕ່ ເປັນຫຍັງພຣະເຢຊູຈຶ່ງສໍາຜັດຄົນຕາບອດສອງຄັ້ງເພື່ອໂຜດຮັກສາປິ່ນປົວລາວ? ເປັນເພາະພຣະເຢ ຊູບໍ່ເຂັ້ມແຂງພຽງພໍບໍ? ພຣະເຢຊູຊົງສໍາຜັດກັບຊາຍຄົນຕາບອດສອງຄັ້ງເພື່ອເປັນການສອນບົດ ຮຽນ. ການຮັກສາປິ່ນປົວແຫ່ງການອັດສະຈັນແມ່ນເລື່ອງຄຳອຸປະມາທີ່ມີຊີວິດ. ພຣະເຢຊູຊົງຊີ້ໃຫ້ ພວກເຮົາເຫັນວ່າ ພວກເຮົາຕ້ອງໃຊ້ເວລາເພື່ອ ເຕີບໂຕໃນສະຕິປັນຍາຝ່າຍຈິດວິນຍານໃນຖານະ ຄຣິສຕຽນ. ດັ່ງນັ້ນ, ເມື່ອພຣະເຢຊູຊົງໃຫ້ຄົນຕາບອດເບິ່ງເຫັນໄດ້, ພຣະເຢຊູສະແດງໃຫ້ພວກເຮົາ ເຫັນວ່າ ພຣະອົງຈະຊ່ວຍພວກເຮົາ "ເຫັນ" ຫຼື ເຂົ້າໃຈບົດຮຽນທີ່ພຣະອົງຕ້ອງການສອນພວກເຮົາ, ເຊັ່ນກັນ.

ເປັນຫຍັງພຣະເຢຊູຈຶ່ງຫ້າມພວກສາວົກຂອງພຣະອົງບໍ່ໃຫ້ບອກຜູ້ໃດວ່າ ພຣະອົງຊົງເປັນ ພຣະຜູ້ຊ່ວຍໃຫ້ລອດ? ບໍ່ແມ່ນວ່າ ຄໍາສັ່ງດັ່ງກ່າວຂັດແຍ້ງກັບການເລີ້ມຕົ້ນຣາຊະອານາຈັກຂອງ ພຣະເຈົ້າບໍ? ໃນສະໄຫມຂອງພຣະເຢຊູ, ປະຊາຊົນຄາດຫວັງໃຫ້ພຣະຜູ້ຊ່ວຍໃຫ້ລອດຕໍ່ສູ້ຕ້ານກັບ ຊາວໂຣມ ແລະ ບັງຄັບໃຫ້ພວກເຂົາອອກຈາກອິດສະຣາເອນ. ພຣະເຢຊູບໍ່ໄດ້ມາເປັນພຣະຜູ້ຊ່ວຍ ໃຫ້ລອດແບບນັ້ນ. ດັ່ງນັ້ນ, ພຣະອົງຈຶ່ງສັ່ງຫ້າມພວກສາວົກຂອງພຣະອົງບໍ່ໃຫ້ບອກຜູ້ໃດວ່າ ພຣະ ອົງເປັນຜູ້ໃດ.