---
title:  ພວກເຮົາຕ້ອງແນວໃດເພື່ອຕິດຕາມພຣະເຢຊູ?
date:   12/08/2024
---

`ອ່ານເລື່ອງໃນພຣະທຳມາຣະໂກ 8:31–38. ພຣະເຢຊູໄດ້ສອນພວກເຮົາຫຍັງກ່ຽວກັບສິ່ງ ທີ່ພວກເຮົາຕ້ອງເຮັດເພື່ອຕິດຕາມພຣະອົງ?`

ເມື່ອພຣະເຢຊູຊົງເອີ້ນຊາຍທັງສີ່ໃຫ້ຕິດຕາມພຣະອົງເປັນຄັ້ງທຳອິດ, ພຣະອົງຊົງສັນຍາ ວ່າ ຈະສອນພວກເຂົາເຖິງວິທີ "ຫາຄົນ" ແທນຫາປາ (ມາຣະໂກ 1:17). ພຣະເຢຊູບໍ່ໄດ້ເວົ້າເຖິງ ຄວາມຫຍຸ້ງຍາກໃດໆໃນອະນາຄົດ ຫຼື ເວລາທີ່ຍາກລຳບາກໃດໆທີ່ຈະເກີດຂຶ້ນ ເມື່ອຜູ້ຄົນຕິດ ຕາມພຣະອົງ. ແຕ່ບັດນີ້ພວກສາວົກຮູ້ແລ້ວວ່າ ແທ້ຈິງພຣະເຢຊູຊົງເປັນຜູ້ໃດ. ດັ່ງນັ້ນ, ພຣະເຢຊູ ຈຶ່ງບອກພວກເຂົາເຖິງເຫດຜົນທີ່ພຣະເຈົ້າສົ່ງພຣະອົງມາໃນໂລກນີ້. ພຣະເຢຊູຕ້ອງໄດ້ຮັບຄວາມ ທໍລະມານຫຼາຍຢ່ງ. ພຣະອົງຈະຕ້ອງຖືກປະຕິເສດ ແລະ ຖືກຂ້າ. ຫຼັງຈາກຖືກຂ້າແລ້ວ ສາມວັນ ພຣະອົງຈະຖືກບັນດານໃຫ້ເປັນຄືນມາຈາກຕາຍ.”

ພຣະເຢຊູຕ້ອງການໃຫ້ພວກສາວົກຂອງພຣະອົງແບກໄມ້ກາງແຂນ ແລະຕິດຕາມພຣະອົງໄປ. ໄມ້ກາງແຂນເປັນການຂ້າທີ່ເລວຮ້າຍທີ່ສຸດທີ່ຊາວໂຣມສາມາດບັງຄັບທໍລະມານຄົນ. ທຸກຄົນ ຕ້ອງການຫຼີກລ້ຽງໄມ້ກາງແຂນ. ສະນັ້ນ, ເປັນຫຍັງໃຜໆຈຶ່ງຕ້ອງການໃຊ້ໄມ້ກາງແຂນເປັນສັນຍາ ລັກແຫ່ງຄວາມຮັກຂອງພວກເຂົາຕໍ່ພຣະເຢຊູ?

ໃນຄວາມເຊື່ອຂອງຄຣິສຕຽນ, ພວກເຮົາຍອມເສຍສະຫຼະສິ່ງສະລະພັດເພື່ອພຣະເຢຊູ. ພຣະອົງຊົງປະທານຂອງປະທານແຫ່ງຊີວິດນິລັນດອນແກ່ພວກເຮົາ. ຖ້າພວກເຮົາມີທຸກສິ່ງທຸກ ຢ່າງທີ່ພວກເຮົາຕ້ອງການໃນຊີວິດນີ້ ແລະ ສູນເສຍຊີວິດນິລັນດອນໄປ, ພວກເຮົາກໍຈະບໍ່ມີຫຍັງ ເລີຍ.

`ຊີວິດຂອງທ່ານສະແດງໃຫ້ເຫັນຄວາມຈິງໃນພຣະທຳໂຢຮັນ ບົດທີ 12:25 ແນວໃດ?`