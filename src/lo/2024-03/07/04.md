---
title:  ພູເຂົາ ແລະ ຝູງຊົນ
date:   13/08/2024
---

`ອ່ານເລື່ອງໃນພຣະທຳມາຣະໂກ ບົດທີ 9:1–13. ເປໂຕ, ຢາໂກໂບ ແລະ ໂຢຮັນເຫັນຫຍັງ ໃນຕອນກາງຄືນກັບພຣະເຢຊູ?`

ຫຼັງຈາກຄືນແຫ່ງສະຫງ່າຣາສີ, ພຣະເຢຊູ ແລະ ສາວົກສາມຄົນກໍລົງມາຈາກເທິງພູເຂົາ. ຢູ່ທີ່ນັ້ນ, ສາວົກອີກເກົ້າຄົນໄດ້ພົບກັບເດັກຊາຍຜູ້ໜຶ່ງທີ່ມີຜີຊົ່ວຮ້າຍສິງ. ແຕ່ພວກສາວົກບໍ່ສາມາດ ຂັບໄລ່ ຜີຮ້າຍອອກຈາກເດັກຊາຍຄົນນັ້ນ. ເມື່ອພຣະເຢຊູລົງມາຈາກເທິງພູເຂົາແລ້ວ, ທຸກຄົນແລ່ນ ໄປ ຫາພຣະອົງ. ພຣະເຢຊູຊົງຮຽນຮູ້ກ່ຽວກັບການຄວບຄຸມຂອງຜີຊົ່ວຮ້າຍເໜືອເດັກນ້ອຍນັ້ນ. ພຣະ ເຢຊູໃຊ້ເວລາຖາມກ່ຽວກັບການຄວບຄຸມຂອງຜີຊົ່ວຮ້າຍເໜືອເດັກນ້ອຍ. ພໍ່ຂອງເດັກກ່າວຕໍ່ພຣະ ເຢຊູວ່າ: "ແຕ່ຖ້າທ່ານສາມາດຊ່ວຍໄດ້ຂໍໂຜດສົງສານຂ້ານ້ອຍແດ່ທ້ອນ" (ມາຣະໂກ 9:22).

ໃນທັນທີ, ພຣະເຢຊູຊົງສັງເກດເຫັນຄວາມສົງໄສຂອງຊາຍຄົນນັ້ນ. ຄໍາຕອບຂອງພຣະເຢຊູ ສາ ມາດຂຽນໄດ້ດັ່ງນີ້: "ເຈົ້າໝາຍຄວາມວ່າແນວໃດ, “ຖ້າສາມາດຊ່ວຍໄດ້ຢາກເວົ້າຢ່າງນັ້ນບໍ?" (ມາຣະໂກ 9:23). ທັນໃດນັ້ນ ຜູ້ເປັນພໍ່ເຂົ້າໃຈວ່າ ລູກຊາຍຂອງຕົນບໍ່ແມ່ນຝ່າຍດຽວທີ່ມີບັນຫາ.   ຜູ້ເປັນພໍ່ກໍມີບັນຫາເໝືອນກັນ. ບັນຫາຂອງເຂົາແມ່ນຄວາມສົງໄສ. ຄວາມສົງໄສຂອງລາວອາດ ເຮັດໃຫ້ລູກຊາຍຂອງເພິ່ນບໍ່ໄດ້ຮັບການຮັກສາປິ່ນປົວ! ໃນທັນໃດນັ້ນ ພໍ່ຂອງເດັກນ້ອຍນັ້ນໄດ້ ຮ້ອງໄຫ້ທັງນໍ້າຕາໄຫລ ກ່າວວ່າ, “ໂຜດຊ່ວຍຂ້ານ້ອຍໃຫ້ມີຄວາມເຊື່ອຫຼາຍກວ່ານີ້ແດ່ທ້ອນ.” (ມາຣະໂກ 9:24). ຫຼັງຈາກນັ້ນ, ພຣະເຢຊູເຈົ້າຊົງຮັກສາປິ່ນປົວເດັກຊາຍ.