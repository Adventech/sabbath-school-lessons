---
title:  'ພຣະເຢຊູຊົງສັ່ງສອນພວກສາວົກຂອງພຣະອົງ: ພາກທີ 1'
date:   10/08/2024
---

### ອ່ານບົດຮຽນສຳລັບອາທິດນີ້
ມາຣະໂກ 8:22–30; 8:31–38; 9:1–13; 9:30–41; 9:42–50.

> <p>ຂໍ້ຄວນຈຳ</p>
> “ແລ້ວພຣະເຢຊູເຈົ້າກໍເອີ້ນປະຊາຊົນກັບພວກສາວົກມາ ແລະ ກ່າວວ່າ, “ຖ້າຜູ້ໃດຜູ້ ໜຶ່ງ ຢາກຕາມເຮົາມາ ຜູ້ນັ້ນຕ້ອງຕັດສິດຂອງຕົນເສຍ ແລະ ຮັບແບກໄມ້ກາງແຂນຂອງຕົນ ແລະ ຕາມເຮົາມາ" (ມາຣະໂກ 8:34).

ເຄິ່ງທໍາອິດຂອງພຣະທຳມາຣະໂກ ສະແດງໃຫ້ພວກເຮົາເຫັນວ່າ ພຣະເຢຊູແມ່ນໃຜ. ການ ສັ່ງສອນ ແລະ ການອັດສະຈັນອັນຊົງພະລັງຂອງພຣະອົງ ຊ່ວຍໃຫ້ພວກເຮົາເຂົ້າໃຈວ່າ ພຣະອົງ ຊົງເປັນພຣະຜູ້ຊ່ອຍໃຫ້ລອດ.

ໃນຕອນຕົ້ນຂອງເຄິ່ງທີສອງຂອງພຣະທຳມາຣະໂກ, ພຣະເຢຊູຊົງຖາມພວກສາວົກຂອງ ພຣະອົງວ່າ ພວກເຂົາເຊື່ອວ່າ ພຣະອົງຊົງເປັນຜູ້ໃດ. ຫຼັງຈາກທີ່ເປໂຕໄດ້ຕອບແລ້ວ, ພຣະເຢຊູ ໄດ້ເລີ່ມອະທິບາຍສິ່ງທີ່ຈະເກີດຂຶ້ນກັບພຣະອົງໃນຖານະພຣະຜູ້ຊ່ວຍໃຫ້ລອດ.

ໃນຕອນທ້າຍຂອງພຣະທຳມາຣະໂກ ບົດທີ 8 ຫາ ມາຣະໂກ ບົດທີ 10, ພຣະເຢຊູຊົງ ສັ່ງສອນພວກສາວົກຂອງພຣະອົງກ່ຽວກັບສິ່ງທີ່ຈະເກີດຂຶ້ນກັບພຣະອົງ. ພຣະເຢຊູຊົງກ່າວເຖິງ ໄມ້ກາງແຂນ. ຫຼັງຈາກນັ້ນ, ພຣະອົງຊົງສອນບົດຮຽນພິເສດແກ່ພວກສາວົກຂອງພຣະອົງ. ບົດ ຮຽນເຫຼົ່ານີ້ມີຄວາມສໍາຄັນສໍາລັບພວກເຮົາໃນປັດຈຸບັນ.

ຄຳສອນຂອງພຣະເຢຊູຊ່ວຍໃຫ້ບັນດາຜູ້ຕິດຕາມພຣະອົງກາຍເປັນຄົນທີ່ດີຂື້ນ. ຄໍາສອນ ຂອງພຣະອົງຍັງສຶບຕໍ່ຊ່ວຍເຫຼືອພວກເຮົາໃນມື້ນີ້, ເຊັ່ນກັນ. ສິ່ງເຫຼົ່ານັ້ນສະແດງໃຫ້ພວກເຮົາເຫັນ ສິ່ງທີ່ພວກເຮົາຈະຕ້ອງເຮັດເພື່ອຕິດຕາມພຣະເຢຊູ.