---
title:  ຜູ້ຊາຍທີ່ມີສຸຂະພາບແຂງແຮງໃນອານາຄົດ
date:   15/08/2024
---

`ອ່ານ ມາຣະໂກ 9:42–50. ຄໍາສອນຂອງພຣະເຢຊູໃນຂໍ້ເຫຼົ່ານີ້ແມ່ນຫຍັງ? ຄໍາໃດທີ່ ເຊື່ອມໂຍງຄໍາສອນເຂົ້າດ້ວຍກັນ?`

ໃນພຣະທຳມາຣະໂກ 9:42–50, ພຣະເຢຊູກຳລັງສອນປະຊາຊົນໃຫ້ຕັດມື ຫຼື ຕີນຂອງ ເຂົາເຈົ້າແທ້ຈິງບໍ? ຫຼື ຄວັດຕານັ້ນອອກຖິ້ມເສຍ? ພຣະເຢຊູຍັງກຳລັງສອນວ່າ ນາຣົກເປັນບ່ອນ ທີ່ຄົນຈະຖືກໄຟເຜົາໄຫມ້ຕະຫຼອດໄປບໍ? ຄໍາຕອບສຳລັບຄໍາຖາມທໍາອິດຄື ບໍ່ແມ່ນ. ພຣະເຢຊູບໍ່ ໄດ້ສອນໃຫ້ພວກເຮົາທຳຮ້າຍຮ່າງກາຍຂອງພວກເຮົາ. ຊາວຢິວຕໍ່ຕ້ານພຶດຕິກຳນີ້ (ປຽບທຽບກັບ ພຣະທຳພຣະບັນຍັດສອງ 14:1; 1 ກະສັດ 19:27, 28). ພຣະອົງກຳລັງໃຊ້ຄຳອຸກະມາເພື່ອ ສອນບົດຮຽນສໍາຄັນຄື: ພວກເຮົາອາດຈະຄິດວ່າການສູນເສຍມື, ຕີນ ຫຼື ຕາເປັນເລື່ອງຮ້າຍແຮງ, ແຕ່ການເຮັດບາບນັ້ນຮ້າຍແຮງກວ່າ!

ຄໍາຕອບສຳລັບຄໍາຖາມທີສອງຄື "ບໍ່ແມ່ນ" ເໝືອນກັນ. ພຣະເຢຊູບໍ່ໄດ້ສອນວ່າ ຄົນຈະ ຕ້ອງຖືກເຜົາໄໝ້ໃນໄຟອານາຣົກຕະຫຼອດໄປເປັນນິດ. ພວກເຮົາຈະຮູ້ໄດ້ແນວໃດ? ລອງຄິດເຖິງ ຄົນທີ່ກຳລັງຈະໄປສະຫວັນຕາມແບບຢ່າງຂອງພຣະເຢຊູ. ພວກເຂົາເຂົ້າໄປໃນສະຫວັນດ້ວຍຕາ, ຕີນ ຫຼື ມືເບື້ອງດຽວ. ດຽວນີ້ລອງຄິດເຖິງຄົນທີ່ກຳລັງຈະຕົກນາຣົກ. ພວກເຂົາຕົກນາຣົກທັ້ງຕົວ ພ້ອມອະໄວຍະວະທັງໝົດ.

ພຣະເຢຊູຊົງຕ້ອງການໃຫ້ພວກເຮົາຮູ້ວ່າ ບາບເປັນສິ່ງຊົ່ວຫຼາຍ. ພວກເຮົາຕ້ອງພ້ອມທີ່ຈະ ສູນເສຍມື, ຕີນ ຫຼື ຕາ ກ່ອນທີ່ພວກເຮົາຍອມລະຖິ້ມຊີວິດນິລັນ!