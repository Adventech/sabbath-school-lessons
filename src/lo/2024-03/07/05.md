---
title:  ຜູ້ໃດເປັນຄົນທີ່ສໍາຄັນທີ່ສຸດ?
date:   14/08/2024
---

ໃນພຣະທຳມາຣະໂກ 8:27, ພຣະເຢຊູເຈົ້າກັບພວກສາວົກ ໄດ້ໄປທີ່ໝູ່ບ້ານໃກ້ເຂດເມືອງ ກາຍຊາເຣຍຟີລິບປອຍ. ໃນພຣະທຳມາຣະໂກ 9:30, ພຣະເຢຊູເຈົ້າຜ່ານແຂວງຄາລີເລໄປ. ໃນ ພຣະທຳມາຣະໂກ 9:33, ພຣະເຢຊູເຈົ້າມາຮອດເມືອງກາເປນາອູມກ່ອນໜ້າສາວົກຂອງພຣະອົງ. ພວກສາວົກທັງສອງສິບສອງຄົນກໍຕາມຫຼັງພຣະອົງມາ. ເມື່ອເຂົ້າໄປໃນເຮືອນແລ້ວ ພຣະອົງກໍຖາມ ພວກສາວົກຂອງພຣະອົງວ່າ, “ເມື່ອມາຕາມທາງນັ້ນ ພວກເຈົ້າໄດ້ຖົກຖຽງກັນເຖິງເລື່ອງຫຍັງ?” ບໍ່ ມີຜູ້ໃດເວົ້າຫຍັງໃນຕອນທຳອິດ. ຄຳສົນທະນາຂອງພວກເຂົາແມ່ນກ່ຽວກັບຜູ້ໃດທີ່ເປັນບຸກຄົນທີ່ສໍາ ຄັນທີ່ສຸດໃນໝູ່ພວກເຂົາ.

ພຣະເຢຊູຊົງສອນບົດຮຽນສຳຄັນກ່ຽວກັບອານາຈັກຂອງພຣະເຈົ້າແກ່ພວກສາວົກຂອງພຣະອົງ. ປະການທີ່ໜຶ່ງ, “ຖ້າຜູ້ໃດທີ່ຢາກເປັນຜູ້ຕົ້ນ ກໍໃຫ້ຜູ້ນັ້ນເປັນຜູ້ປາຍ ແລະ ເປັນຜູ້ຮັບໃຊ້ຄົນທັງ ປວງ.” ຫຼັງຈາກນັ້ນ, ພຣະເຢຊູຊົງສະແດງໃຫ້ເຫັນສິ່ງທີ່ພຣະອົງໝາຍຄວາມດ້ວຍການກະທໍາ. ແລ້ວພຣະອົງກໍເອົາເດັກນ້ອຍຄົນໜຶ່ງມາ ຢືນຢູ່ຕໍ່ໜ້າພວກເພິ່ນ. ເດັກນ້ອຍສ່ວນຫຼາຍອາດຈະຮູ້ສຶກ ຢ້ານກົວ ຖ້າພວກເຂົາຢູ່ໃນກຸ່ມຄົນແປກຫນ້າ ຫຼື ຊາຍຮ່າງໃຫຍ່. ແຕ່ພຣະເຢຊູກໍອຸ້ມເອົາເດັກນ້ອຍ ນັ້ນ. ເດັກນ້ອຍນັ້ນກໍຜ່ອນຄາຍ. ພຣະເຢຊູສອນພວກສາວົກຂອງພຣະອົງວ່າ “ຖ້າຜູ້ໃດກໍຕາມ ທີ່ ຕ້ອນຮັບເດັກນ້ອຍຄົນໜຶ່ງຢ່າງນີ້ ໄວ້ໃນນາມຂອງເຮົາ ຜູ້ນັ້ນກໍຕ້ອນຮັບເຮົາ. ຖ້າທ່ານຍອມຮັບເອົາ ພຣະເຢຊູ, ທ່ານກໍຍອມຮັບພຣະບິດາຂອງພຣະອົງ. ດັ່ງນັ້ນ, ເດັກທີ່ບໍ່ມີຜູ້ໃດຄິດວ່າ ມີຄວາມສໍາ ຄັນແມ່ນເຊື່ອມໂຍງຕໍ່ພຣະເຈົ້າ.

`ພຣະຄຳພີສອນແນວໃດກ່ຽວກັບຜູ້ໃດທີ່ເປັນຜູ້ທີ່ສຳຄັນທີ່ສຸດ? ທ່ານພະຍາຍາມດໍາລົງຊີວິດ ຕາມຄວາມຈິງໃນພຣະຄຳພີນີ້ແນວໃດ?`