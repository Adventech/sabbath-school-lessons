---
title:  ສຶກສາເພີ່ມເຕີມ
date:   16/08/2024
---

ອ່ານ ທ່ານ ນາງ ເອເລນ ຈີໄວທ໌, "ການປະກາດ" ແລະ "ຜູ້ໃດເປັນຜູ້ ໃຫຍ່ທີ່ສຸດ?" ໃນໜັງສືຄວາມປາຖະຫນາແຫ່ງປວງຊົນ, ຫນ້າ 426-446.

ທ່ານປາຖະໜາທີ່ຈະໄດ້ຮັບກຽດບໍ? ກ່ອນອື່ນຫມົດ, ທ່ານຕ້ອງຊຳລະລ້າງຫົວໃຈຂອງທ່ານທີ່ເຕັ່ມໄປດ້ວຍຄວາມຍິ່ງຈອງຫອງ. ເມື່ອພຣະເຈົ້າເລືອກເອົາຜູ້ຄົນສຳລັບງານທີ່ສໍາຄັນໃນໂລກ, ພຣະອົງຊົງເລືອກເອົາຄົນງານທີ່ ມີໃຈທີ່ຄ້າຍຄືກັບໂຢຮັນບັບຕະສະໂຕ. ທ່ານບໍ່ມີຈິດໃຈຍິ່ງຈອງຫອງ. ເມື່ອພວກເຮົາມີຈິດໃຈ ແບບນີ້, ພວກເຮົາກໍຈະຄ້າຍຄືກັບເດັກນ້ອຍ. ຜູ້ຕິດຕາມພຣະອົງທີ່ມີຈິດໃຈຄ້າຍຄືກັບເດັກນ້ອຍ ຈະເປັນຜູ້ຮັບໃຊ້ທີ່ດີທີ່ສຸດເພື່ອພຣະເຈົ້າ. ບັນດາທູດສະຫວັນສາມາດເຮັດວຽກກັບຜູ້ຕິດຕາມ ຂອງພຣະເຈົ້າທີ່ກຳລັງພະຍາຍາມຊ່ວຍຄົນອື່ນ. ຜູ້ຕິດຕາມເຫຼົ່ານີ້ບໍ່ມີຈິດໃຈຍິ່ງຈອງຫອງ. ພວກເຂົາບໍ່ໄດ້ດຳລົງຊີວິດເພື່ອໃຫ້ກຽດແກ່ຕົນເອງ. ໜັງສືຄວາມປາຖະໜາແຫ່ງ ປວງຊົນ ຂອງ ທ່ານ ນາງ ເອເລນ ຈີໄວທ໌, ໜ້າ 436.

**ຄໍາຖາມສົນທະນາ**:

`ອ່ານ ມາຣະໂກ 8:27–29 ອີກເທື່ອຫນຶ່ງ. ທ່ານສາລະພາບຕໍ່ຄົນອື່ນຫຼາຍປາງໃດວ່າ ທ່ານເຊື່ອໃນພຣະເຢຊູຄຣິດວ່າ ເປັນພຣະຜູ້ຊ່ວຍໃຫ້ລອດສ່ວນຕົວຂອງທ່ານ?`

`ປຽບທຽບມຸມມອງຂອງພຣະເຈົ້າກ່ຽວກັບຄວາມສໍາເລັດກັບມຸມມອງຂອງມະນຸດກ່ຽວກັບຄວາມສໍາເລັດ. ທັງສອງມຸມມອງແຕກຕ່າງກັນແນວໃດ? ຄົນສ່ວນໃຫຍ່ຄິດວ່າ ຊາຍ ແລະ ແມ່ຍິງເພດໃດມີຄວາມສໍາຄັນກວ່າ?`