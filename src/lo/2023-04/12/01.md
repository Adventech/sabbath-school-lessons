---
title:  ເອສເທີ ກັບ ມໍເດກາຍ
date:   16/12/2023
---

### ອ່ານບົດຮຽນສຳລັບອາທິດນີ້
ດານີເອນ 1:1–12; ເອສະເທີ 2:1–9; ເອສະເທີ 3:1–15; ເອສະເທີ 4:1–14; ເອສະເທີ 9:1–12.

> <p>ຂໍ້ຄວນຈຳ</p>
> “ນີ້ຄືສິ່ງທີ່ພຣະຜູ້ເປັນເຈົ້າກ່າວກັບຂ້າພະເຈົ້າ. ‘ມັນບໍ່ພຽງພໍສຳລັບເຈົ້າທີ່ເປັນຜູ້ຮັບໃຊ້ຂອງເຮົາທີ່ຈະນຳບັນດາເຜົ່າ [ບັນດາຄອບຄົວ] ຂອງຢາໂຄບກັບຄືນສູ່ດິນແດນຂອງພວກເຂົາ. ມັນບໍ່ພຽງພໍທີ່ເຈົ້າຈະເອົາຊາວອິສຣາເອນທີ່ເຮົາໄດ້ຮັກສາໄວ້ໃຫ້ຄືນມາ. ເຮົາຈະເຮັດໃຫ້ເຈົ້າເປັນຄວາມສະຫວ່າງສຳລັບຄົນຕ່າງຊາດ. ແລ້ວເຈົ້າຈະເຮັດໃຫ້ໂລກທັງປວງ [ຄົນຢູ່ໃນໂລກ] ໄດ້ຮັບຄວາມລອດ” (ເອຊາຢາ 49:6).

ນາງເອສະເທີ ແລະລຸງຂອງນາງມໍເດກາຍເປັນຊາວຢິວທີ່ອາໄສຢູ່ໃນຊູຊາ. ຊູຊາເປັນເມືອງຫຼວງຂອງອານາຈັກເປີເຊຍ. ຊາວຢິວຫຼາຍຄົນໄດ້ກັບໄປອາໄສຢູ່ໃນດິນແດນຢູດາ. ແຕ່ນາງເອສະເທີກັບລຸງຂອງນາງພ້ອມກັບຊາວຢິວຄົນອື່ນໆຢູ່ໃນປະເທດເປີເຊຍ.

ຫຼັງຈາກນັ້ນ, ເອສະເທີ ໄດ້ກາຍເປັນລາຊິນີຂອງ ເປີເຊຍ (Persia) ທັງຫມົດ. “ກະສັດຮັກນາງເອສະເທີຫລາຍກວ່າຍິງສາວຄົນອື່ນໆ, ແລະ ນາງໄດ້ກາຍເປັນທີ່ຮັກຂອງກະສັດ. ພຣະອົງມັກນາງຫຼາຍກວ່າຄົນອື່ນໆ . ສະນັ້ນ ກະສັດເຊເຊຈຶ່ງໄດ້ເອົາມົງກຸດໃສ່ເທິງຫົວຂອງນາງເອສະເທີ ແລະໄດ້ແຕ່ງຕັ້ງນາງໃຫ້ເປັນລາຊີນີຄົນໃໝ່ແທນນາງວາຊະຕີ” (ເອສະເທີ 2:17).

ໃນຖານະເປັນພະລາຊີນີແຫ່ງເປີເຊຍ, ນາງເອສະເທີມີສ່ວນສຳຄັນໃນປະຫວັດສາດພຣະຄຳພີ. ເລື່ອງລາວສະແດງໃຫ້ເຫັນເຖິງວິທີທີ່ປະຊາຊົນຂອງພຣະເຈົ້າສາມາດແບ່ງປັນຄວາມຈິງຂອງພຣະອົງຢູ່ໃນຕ່າງປະເທດ.

ໃຊ້ເວລາເພື່ອອ່ານຫນັງສືຂອງເອສະເທີ ສໍາລັບການສຶກສາອາທິດນີ້.