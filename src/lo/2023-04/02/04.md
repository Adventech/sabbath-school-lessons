---
title:  ຂ່າວປະເສີດ
date:   10/10/2023
---

`ໃນພຣະນິມິດ 14:6, 7 ເຮົາອ່ານຂ່າວສານຂອງທູດສະຫວັນອົງທຳອິດ. ທູດສະຫວັນປະກາດ “ຂ່າວປະເສີດທີ່ຢູ່ຕະຫຼອດໄປ” (ຂໍ້ 6). ຂ່າວປະເສີດນີ້ສະແດງໃຫ້ເຮົາເຫັນວຽກງານຂອງພຣະເຈົ້າເພື່ອຊ່ວຍເຮົາໃຫ້ລອດແນວໃດ?`

ພຣະນິມິດ 14:6, 7 ເປັນຂໍ້ພຣະຄຳພີດຽວໃນພຣະຄຳພີທີ່ເຂົ້າຮ່ວມກັບຄຳວ່າ “ຂ່າວປະເສີດ” ແລະ “ນິຣັນດອນ” ນຳກັນ. ຂ່າວປະເສີດນັ້ນປະເສີດເພາະເປັນຂ່າວສານກ່ຽວກັບຄວາມເມດຕາຂອງພຣະເຈົ້າທີ່ຈະຊ່ວຍເຮົາໃຫ້ພົ້ນຈາກບາບ. ຂ່າວປະເສີດນັ້ນດີລໍ້າເລີດເພາະພຣະເຈົ້າໃຫ້ຂອງຂວັນໂດຍການອະໄພບາບໃຫ້ທຸກຄົນໂດຍການຕາຍຂອງພຣະເຢຊູ. ພຣະເຢຊູໄດ້ສະເດັດມາໃນໂລກນີ້ເພື່ອສະແດງໃຫ້ເຮົາເຫັນ "ຄວາມຮັກແລະຄວາມຈິງ" ຂອງພຣະເຈົ້າ (ໂຢຮັນ 1:14). ພຣະເຢຊູບໍ່ໄດ້ເຮັດບາບ. ພຣະອົງໄດ້ຕາຍເທິງໄມ້ກາງແຂນສໍາລັບບາບຂອງພວກເຮົາ. ພຣະອົງຍອມຮັບການລົງໂທດແທນພວກເຮົາ (ເອຊາຢາ 53:4, 5; 1 ເປໂຕ 3:18). ພຣະເຢຊູຕື່ນຂຶ້ນຈາກຕາຍ. ພຣະອົງໄດ້ໄປສະຫວັນ. ພຣະບິດາໄດ້ໃຫ້ກຽດແກ່ພຣະອົງ. ໃນມື້ນີ້, ພຣະເຢຊູໄປຫາພຣະບິດາເພື່ອຂໍຄວາມຊ່ວຍເຫຼືອສໍາລັບພວກເຮົາໃນການຕໍ່ສູ້ກັບບາບຂອງພວກເຮົາ (ພຣະນິມິດ 1:18; ກິດຈະການ 2:33; ເຮັບເຣີ 7:25). ອີກບໍ່ດົນ, ພຣະເຢຊູຈະຮັກສາຄໍາສັນຍາທີ່ໃຫຍ່ທີ່ສຸດຂອງພຣະອົງ: ພຣະອົງຈະກັບຄືນມາເປັນກະສັດຂອງກະສັດໃນໂລກນີ້. ຈາກນັ້ນ, ຫຼັງຈາກ 1,000 ປີ, ພຣະເຢຊູຈະຕັ້ງອານາຈັກຂອງພຣະເຈົ້າຢູ່ເທິງໂລກນີ້ (ໂຢຮັນ 14:1–4; ກິດຈະການ 1:11; ພຣະນິມິດ 21:1–4). ຄຳສັນຍາທັງໝົດນີ້ເປັນສ່ວນສຳຄັນຂອງຂ່າວປະເສີດ.

ຈະບໍ່ມີຂ່າວປະເສີດອື່ນໃດອີກ. ຄໍາສອນທີ່ບໍ່ຈິງຜ່ານມາແລະຜ່ານໄປ (ເອເຟໂຊ 4:14). ແຕ່ຂ່າວປະເສີດບໍ່ປ່ຽນແປງ. ພຣະເຈົ້າຈະໃຫ້ລາງວັນແກ່ຜູ້ຄົນທີ່ເຊື່ອໃນຂ່າວສານນີ້ ແລະປະຕິບັດຕາມ (ອ່ານພຣະບັນຍັດສອງ 5:33; ໂຣມ 2:6).

ເປັຍຄໍາສັ່ງດຽວກັນທີ່ພຣະເຢຊູໄດ້ໃຫ້ກັບຜູ້ຕິດຕາມພຣະອົງໃນຍຸກທໍາອິກ ພຣະອົງກໍໃຫ້ກັບພວກເຮົາໃນມື້ນີ້. ເຮົາຕ້ອງເຮັດໃຫ້ຜູ້ຕິດຕາມພ້ອມທີ່ຈະເຫັນພຣະເຢຊູ. ຈາກນັ້ນ ຜູ້ຕິດຕາມໃໝ່ເຫຼົ່ານີ້ຈະຊ່ວຍຄົນອື່ນໃຫ້ກຽມພ້ອມທີ່ຈະເຫັນພຣະເຢຊູເຊັ່ນກັນ.

ໃນພຣະນິມິດ 14:6, 7 ທູດສະຫວັນອົງທຳອິດປະກາດວ່າ “ພຣະເຈົ້າຈະຕັດສິນແຜ່ນດິນໂລກ. ວຽກງານຂອງພຣະເຈົ້າໃນຖານະຜູ້ພິພາກສາຊ່ວຍເຮົາໃຫ້ເຂົ້າໃຈວ່າ ການສະເດັດມາຄັ້ງທີສອງໃກ້ຈະມາເຖິງແລ້ວ. ການປະກາດນີ້ເປັນສ່ວນໜຶ່ງຂອງຂ່າວປະເສີດອັນເປັນນິດ. ດັ່ງນັ້ນ, ຂ່າວສານກ່ຽວກັບການສະເດັດມາຄັ້ງທີສອງ ແລະຂ່າວທີ່ໃກ້ເຂົ້າມານັ້ນແມ່ນພາກສ່ວນທີ່ສຳຄັນຂອງຂ່າວປະເສີດ.”— ແອລເລນ ຈີ ໄວ Christ’s Object Lessons, ໜ້າ 227, 228.

`ການພົວພັນລະຫວ່າງວຽກງານຂອງພຣະເຈົ້າໃນຖານະຜູ້ພິພາກສາແລະຂ່າວປະເສີດທີ່ສືບຕໍ່ຕະຫຼອດໄປໃນຂ່າວສານຂອງທູດສະຫວັນອົງທໍາອິດແມ່ນຫຍັງ? ເປັນຫຍັງຂ່າວປະເສີດຈຶ່ງເປັນສ່ວນສຳຄັນຂອງວຽກງານຂອງພຣະເຈົ້າໃນຖານະຜູ້ພິພາກສາແຜ່ນດິນໂລກ?`