---
title:  ແຜນການຂອງພຣະເຈົ້າເພື່ອຊ່ວຍພວກເຮົາ
date:   07/10/2023
---

### ອ່ານບົດຮຽນສຳລັບອາທິດນີ້
ໂຢຮັນ 20:21, 22; ມັດທາຍ 28:16–20; ພຣະນິມິດ 14:6, 7; ປະຖົມມະການ 12:1–3; ພຣະນິມິດ 7:9, 10.

> <p>ຂໍ້ຄວນຈຳ</p>
> “ເຫດສະນັ້ນ ພວກເຈົ້າຈົ່ງອອກໄປ ຈົ່ງເຮັດໃຫ້ຄົນທຸກຊາດເປັນລູກສິດ ໃຫ້ພວກເຂົາຮັບບັບຕິສະມາໃນພຣະນາມແຫ່ງພຣະບິດາ, ພຣະບຸດ ແລະ ພຣະວິນຍານບໍຣິສຸດເຈົ້າ” (ມັດທາຍ 28:19).

ພຣະເຈົ້າເຮັດວຽກເພື່ອຊ່ວຍພວກເຮົາ. ພວກເຮົາເຫັນແຜນການທົ່ວໃນພຣະຄໍາພີ. ວຽກງານຂອງພຣະເຈົ້າທີ່ຈະຊ່ວຍເຮົາໃຫ້ລອດແມ່ນຄືກັນກັບສາຍໄຍທີ່ເຊື່ອມຕໍ່ເລື່ອງໃນປະຫວັດສາດຂອງມະນຸດເຮົາເຂົ້າດ້ວຍກັນ. ນອກຈາກນີ້, ວຽກງານຂອງພຣະເຈົ້າເພື່ອຊ່ວຍພວກເຮົາໃຫ້ລອດຍັງຊ່ວຍໃຫ້ພວກເຮົາເຂົ້າໃຈອີກສ່ວນຫນຶ່ງຂອງແຜນການແຫ່ງຄວາມລອດຂອງພຣະອົງ. ພຣະເຈົ້າຕ້ອງການເຮັດມີຊີວິດໃຫມ່ (ປຽບທຽບກັບໂກໂລຊາຍ 3:9, 10; ແລະ 1 ໂຢຮັນ 3:2).

ວຽກງານຂອງພຣະເຈົ້າທີ່ໄຖ່ພວກເຮົາ ແລະຊ່ວຍພວກເຮົາໃຫ້ເຂົ້າໃຈພຣະຄຳຂອງພຣະເຈົ້າຄືພຣະຄຳພີ. ເມື່ອເຮົາອ່ານພຣະຄຳພີ ເຮົາເຂົ້າໃຈວ່າພຣະເຈົ້າປະສົງສໍາພັດຊີວິດຂອງເຮົາ. ພຣະເຈົ້າຕ້ອງການຢູ່ໃກ້ພວກເຮົາຢູ່ໃນໃຈຂອງພວກເຮົາ. ແມ່ນແລ້ວ, ບາບແຍກພວກເຮົາອອກຈາກພຣະເຈົ້າ (ເອຊາຢາ 59:2). ແຕ່ພຣະເຈົ້າຍັງສືບຕໍ່ແກ້ໄຂຄວາມສໍາພັນທີ່ແຕກຫັກກັບລູກໆຂອງພຣະອົງ. ພຣະເຈົ້າຈະສືບຕໍ່ເຮັດວຽກງານນີ້ຈົນກວ່າພຣະອົງຈະສ້າງທຸກສິ່ງໃໝ່, ພຣະນິມິດ 21:5.

ໃນຂະນະດຽວກັນ, ພຣະເຈົ້າເລືອກທີ່ຈະເຜີຍຕົວຂອງພຣະອົງຕໍ່ເຮົາໃນວິທີທີ່ພິເສດທີ່ຈະຊ່ວຍເຮົາໃຫ້ເຂົ້າໃຈຄວາມຮັກຂອງພຣະອົງ ແລະ ແຜນການຂອງພຣະອົງທີ່ຈະຊ່ວຍເຮົາໃຫ້ລອດ. ພຣະເຈົ້າໄດ້ສະແດງໃຫ້ພວກເຮົາເຫັນວ່າພຣະອົງເປັນໃຜເພື່ອວ່າພວກເຮົາສາມາດມີສາຍພົວພັນທີ່ແທ້ຈິງກັບພຣະອົງ. ແລ້ວເຮົາສາມາດຮູ້ຈັກ ແລະຮັກພຣະອົງ. ເຮົາຍັງສາມາດແບ່ງປັນປະສົບການຂອງເຮົາກັບພຣະເຈົ້າ ແລະ ຄວາມຮັກທີ່ຊ່ວຍໃຫ້ລອດຂອງພຣະອົງກັບຄົນອື່ນ. ໃນພຣະຄໍາພີ, ພຣະເຈົ້າເຮັດໃຫ້ພວກເຮົາເຫັນຮູບພາບທີ່ເຜີຍເຖີງແຜນການຊົງໄຖ່ຂອງພຣະອົງວ່າເປັນແນວໃດ.