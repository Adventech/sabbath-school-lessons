---
title:  ກາຍເປັນພອນແກ່ທຸກຄົນໃນໂລກ
date:   16/10/2023
---

`ແຜນການຂອງພຣະເຈົ້າສໍາລັບອັບຣາມແມ່ນຫຍັງ? ອັບຣາມໄດ້ແບ່ງປັນຂ່າວປະເສີດກັບຄົນອື່ນເປັນສ່ວນໜຶ່ງຂອງແຜນການນີ້ແນວໃດ? ອ່ານ ປະຖົມມະການ 12:1–3 ສໍາລັບຄໍາຕອບ.`

ພຣະເຈົ້າໄດ້ຂໍໃຫ້ອັບຣາມອອກຈາກປະເທດແລະປະຊາຊົນຂອງລາວໄປຍັງດິນແດນອື່ນ. (ຕໍ່ມາ ພຣະເຈົ້າໄດ້ປ່ຽນຊື່ຂອງອັບຣາມເປັນອັບຣາຮາມ). ການທີ່ພຣະເຈົ້າຂໍໃຫ້ອັບຣາຮາມອອກໄປເປັນສ່ວນໜຶ່ງຂອງແຜນອັນໃຫຍ່ຂອງພຣະອົງທີ່ຈະຊ່ອຍມະນຸດໃຫ້ລອດ. ອັບຣາຮາມເປັນສ່ວນສຳຄັນຂອງແຜນການນີ້. ອັບຣາຮາມໄປ, ດັ່ງທີ່ພຣະເຈົ້າຢາເວໄດ້ຂໍໃຫ້ພຣະອົງໄປ. ພຣະເຈົ້າມີແຜນການສຳລັບເຈົ້າຄືກັນ. ພຣະອົງອາດຈະຂໍໃຫ້ເຈົ້າອອກຈາກຄອບຄົວຂອງເຈົ້າແລະຄົນຂອງເຈົ້າ. ພຣະອົງອາດຈະຂໍໃຫ້ເຈົ້າໄປບາງບ່ອນທີ່ເຈົ້າບໍ່ເຄີຍໄປມາກ່ອນ. ພຣະເຈົ້າຈະເປີດທາງໃຫ້ເຈົ້າຮັບໃຊ້ພຣະອົງຢູ່ທີ່ນັ້ນ. ພຣະເຈົ້າຈະຊ່ວຍແລະອວຍພອນທ່ານເພື່ອວ່າເຈົ້າຈະເປັນພອນໃຫ້ຄົນອື່ນ.

**ອ່ານຂໍ້ພຣະຄໍາພີຂ້າງລຸ່ມນີ້. ແຕ່ລະຂໍ້ບອກຫຍັງເຮົາກ່ຽວກັບຄຳສັນຍາຂອງພຣະເຈົ້າຕໍ່ເຮົາ?**

`ປະຖົມມະການ 3:15`

`ປະຖົມມະການ 17:19`

`ຈົດບັນຊີ 24:17`

`ເອຊາຢາ 9:6`

`ດານີເອນ 9:24–27`

`ມັດທາຍ 1:21`

ຂໍ້ພຣະຄໍາພີຂ້າງເທິງນີ້ສອນພວກເຮົາວ່າພຣະເຈົ້າຈະຮັກສາຄໍາສັນຍາທີ່ພຣະອົງໄດ້ໃຫ້ໄວ້ໃນສວນເອເດນ. ພຣະເຈົ້າສັນຍາວ່າຈີມີບາງຄົນມາແກ້ໄຂບັນຫາບາບ. ຜູ້ນັ້ນຄືພຣະເຢຊູ. ພຣະເຢຊູມາຈາກເຊື້ອສາຍຂອງອັບຣາຮາມແລະອີຊາກ. ເຮັບເຣີ 11:9 ບອກພວກເຮົາວ່າ ພຣະເຈົ້າໄດ້ໃຫ້ພອນແກ່ອີຊາກ ແລະຢາໂຄບ ທີ່ພຣະອົງໄດ້ສັນຍາໄວ້ກັບອັບຣາຮາມ.

`ອັບຣາຮາມຮູ້ ຫຼື ເຂົ້າໃຈຫຼາຍປານໃດກ່ຽວກັບລູກຊາຍຜູ້ທີ່ພຣະເຈົ້າສັນຍາວ່າຈະເກີດຈາກຄອບຄົວຂອງລາວ? ພວກເຮົາບໍ່ຮູ້. ພວກເຮົາຮູ້ວ່າອັບຣາຮາມເຮັດຫຍັງ. “ພຣະເຈົ້າເອີ້ນອັບຣາຮາມໃຫ້ໄປບ່ອນອື່ນທີ່ພຣະອົງສັນຍາວ່າຈະມອບໃຫ້. ອັບຣາຮາມບໍ່ຮູ້ວ່າບ່ອນອື່ນຢູ່ໃສ. ແຕ່ລາວເຊື່ອຟັງພຣະເຈົ້າ ແລະເລີ່ມເດີນທາງເພາະລາວມີຄວາມເຊື່ອ” (ເຮັບເຣີ 11:8). ອັບຣາຮາມເປັນຕົວຢ່າງໃຫ້ເຮົາທຸກຄົນ!`