---
title:  ການເຊື້ອເຊີນຂອງພຣະເຈົ້າ
date:   14/10/2023
---

### ອ່ານບົດຮຽນສຳລັບອາທິດນີ້
ປະຖົມມການ 11:1–9; ປະຖົມມະການ 12:1–3; ປະຖົມມະການ 12:10–13:1; ກິດຈະການ 8:1–4; ກິດຈະການ 1:8.

> <p>ຂໍ້ຄວນຈຳ</p>
> “ແຕ່ເຈົ້າທັງຫລາຍຈະໄດ້ຮັບພຣະຣາຊທານຣິດເດດ ເມື່ອພຣະວິນຍານບໍຣິສຸດເຈົ້າ ຈະສະເດັດມາເທິງພວກເຈົ້າ ແລະພວກເຈົ້າຈະເປັນພະຍານໃຫ້ແກ່ເຮົາ ໃນນະຄອນເຢຣູຊາເລັມ ຕະຫລອດທົ່ວແຂວງຢູດາຍ ກັບແຂວງຊາມາເຣຍ ແລະຈົນເຖິງທີ່ສຸດປາຍແຜ່ນດິນໂລກ.” (ກິດຈະການ 1:8).

ພຣະເຈົ້າເຊື້ອເຊີນພວກເຮົາໃຫ້ເປັນພະຍານຂອງພຣະອົງ. ບາງຄັ້ງພຣະອົງອາດຈະຂໍໃຫ້ພວກເຮົາເຮັດສິ່ງທີ່ພວກເຮົາບໍ່ເຄີຍເຮັດມາກ່ອນ. ພວກເຮົາອາດຈະຮູ້ສຶກຢ້ານການປ່ຽນແປງ. ເຈົ້າຮູ້ບໍວ່າພຣະເຈົ້າສາມາດໃຊ້ປະສົບການທີ່ຫຍຸ້ງຍາກເຫຼົ່ານີ້ເພື່ອຊ່ວຍຄົນອື່ນ? ເບິ່ງສິ່ງທີ່ເກີດຂຶ້ນຢູ່ຫໍບາເບວ (Babel).

ພຣະເຈົ້າເຮັດໃຫ້ຜູ້ສ້າງຫໍບໍ່ເຂົ້າໃຈກັນ. ຫຼັງຈາກນັ້ນ, ປະຊາຊົນໄດ້ອອກຈາກຫໍບາເບວ. “ພວກເຂົາໄດ້ຍ້າຍອອກໄປທົ່ວແຜ່ນດິນໂລກ. ການຍ້າຍອອກໄປຂອງພວກເຂົາແມ່ນແຜນການຂອງພຣະເຈົ້າຕະຫຼອດມາ. ຄົນກຸຸ່ມດຽວກັນເຫຼົ່ານີ້ປະຕິເສດທີ່ຈະຮ່ວມມືກັບພຣະເຈົ້າ. ຕອນນີ້ພຣະເຈົ້າໄດ້ໃຊ້ຄວາມຫຍຸ້ງຍາກຢູ່ເມືອງບາເບນເພື່ອເຮັດໃຫ້ສິ່ງທີ່ຄົນເຫຼົ່ານີ້ບໍ່ຍອມເຮັດ.”—ແອລເລນ ຈີ ໄວ, Patriarchs and Prophets, ໜ້າ 120. ເບິ່ງອັບຣາຮາມຄືກັນ. ອັບຣາຮາມໄດ້ອອກຈາກບ້ານໄປປະເທດອື່ນ (ປະຖົມມະການ 12) ບ່ອນທີ່ເພິ່ນໄດ້ບອກຜູ້ຄົນກ່ຽວກັບພຣະເຈົ້າ. ຜູ້ຕິດຕາມພຣະເຢຊູເປັນແນວໃດ? ທຳອິດ ພວກເຂົາໄດ້ປະກາດຂ່າວປະເສີດກັບຄົນຢິວຂອງພວກເຂົາເທົ່ານັ້ນ. ແລ້ວພຣະເຢຊູກໍສົ່ງພວກເຂົາໄປປະກາດຂ່າວປະເສີດກັບຄົນທີ່ບໍ່ແມ່ນຊາວຢິວເຊັ່ນກັນ (ກິດຈະການ 8:1–4).

ພວກເຮົາອາດຈະບໍ່ອອກຈາກປະເທດຂອງພວກເຮົາ. ແຕ່ພຣະເຈົ້າຢາກໃຫ້ເຮົາປະກາດຂ່າວປະເສີດກັບຄົນທີ່ຢູ່ອ້ອມຮອບເຮົາ. ພຣະເຈົ້າອາດຈະໃຊ້ປະສົບການທີ່ຍາກລຳບາກຂອງເຮົາເພື່ອປະກາດຂ່າວປະເສີດກັບຜູ້ຄົນທຸກຫົນແຫ່ງໃນໂລກ.