---
title:  ສຶກສາເພີ່ມເຕີມ
date:   29/12/2023
---

“ແຜນການຊ່ວຍໃຫ້ລອດຂອງພຣະເຈົ້າອະນຸຍາດໃຫ້ພຣະອົງຮັບເອົາມະນຸດ ແລະໃຫ້ການຊ່ວຍເຫຼືອພວກເຂົາ. ເຮົາຈະໄດ້ທຸກສິ່ງທີ່ເຮົາເສຍໄປຍ້ອນບາບຄືນມາ. ມະນຸດໄດ້ຮັບຄວາມລອດ, ແລະແຜ່ນດິນໂລກໄດ້ຖືກສ້າງໃຫມ່. ແລ້ວຜູ້ຄົນທີ່ພຣະເຈົ້າຊ່ວຍໃຫ້ລອດຈະມີຊີວິດຢູ່ເທິງແຜ່ນດິນໂລກຕະຫຼອດໄປ. ນັ້ນຄືລາງວັນຂອງພວກເຂົາເພາະວ່າພວກເຂົາເຊື່ອຟັງພຣະເຈົ້າ. ເປັນເວລາ 6,000 ປີທີ່ຊາຕານໄດ້ຕໍ່ສູ້ເພື່ອຄວບຄຸມແຜ່ນດິນໂລກນີ້. ບັດນີ້ເຫດຜົນທຳອິດຂອງພຣະເຈົ້າທີ່ສ້າງແຜ່ນດິນໂລກນີ້ຈະເກີດຂຶ້ນໃນທີ່ສຸດ: 'ຄົນບໍລິສຸດຂອງພຣະເຈົ້າຈະໄດ້ຮັບອານາຈັກ, ແລະພວກເຂົາຈະມີອານາຈັກຕະຫຼອດໄປ' [ດານີເອນ 7:18].”— ເອລເລນ ຈີ ໄວ Patriarchs and Prophets, ຫນ້າ 342.

ກ່ອນທີ່ຮູບພາບນີ້ຈະເກີດຂຶ້ນ, ເຮົາຕ້ອງເຮັດວຽກຮ່ວມກັບພຣະເຈົ້າເພື່ອຊ່ວຍຄົນໃຫ້ລອດ. ເຮົາຕ້ອງເຕືອນທຸກຄົນໃນໂລກເພື່ອວ່າແຕ່ລະຄົນຈະມີໂອກາດຮັບເອົາຄຳສັນຍາຂອງພຣະເຈົ້າເລື່ອງຊີວິດໃໝ່ ແລະແຜ່ນດິນໂລກໃໝ່ທີ່ຈະມາເຖິງ.

“ຂ້າພະເຈົ້າຢາກເຫັນຄົນງານເພີ່ມເຕີມຊ່ວຍພຣະເຈົ້າເພື່ອຊ່ວຍຄົນທີ່ບໍ່ຮູ້ຈັກຄວາມຈິງໃນພຣະຄຳພີໃນເວລານີ້. ຫລາຍຄົນໄດ້ຮຽນຮູ້ຂ່າວສານຂອງທູດສະຫວັນສາມອົງ ແລະໄດ້ຮັບເອົາຂ່າວສານນັ້ນ. ບັດນີ້, ພວກເຂົາຄວນປະກາດຂ່າວສານເຫຼົ່ານີ້ຕໍ່ຜູ້ຄົນທຸກບ່ອນໃນໂລກ. ຂ້າພະເຈົ້າຕ້ອງການໃນພາກສ່ວນຂອງຂ້າພະເຈົ້າແລະຊ່ວຍໃຫ້ຊາວຄຣິສະຕຽນຄົນອື່ນແບ່ງປັນຄວາມຈິງໃນພຣະຄໍາພີນີ້ກັບຜູ້ຄົນ. ຂໍໃຫ້ພຣະຜູ້ເປັນເຈົ້າຊ່ວຍເຮົາໃຫ້ໃສ່ຊຸດຮົບຂອງພຣະອົງ [ເອເຟໂຊ 6:10–18]. ຄຣິດສະຕຽນຕ້ອງຮ່ວມກັນເປັນອັນໜຶ່ງດຽວກັນເພື່ອໃຫ້ຄຳເຕືອນສຸດທ້າຍຂອງພຣະເຈົ້າແກ່ທຸກຄົນໃນໂລກນີ້.”— ແອລເລນ ຈີ ໄວ, , Letter 390, 1907 (ບໍ່ໄດ້ພິມຈຳໜ່າຍ).

**ຄຳຖາມສົນທະນາ**:

`ຂ່າວປະເສີດທີ່ສືບຕໍ່ຕະຫຼອດໄປແມ່ນຫຍັງ? ເປັນຫຍັງຂ່າວນີ້ຈຶ່ງເປັນນິດ? ເປັນຫຍັງຂ່າວປະເສີດນີ້ຕ້ອງເປັນສ່ວນໜຶ່ງຂອງທຸກສິ່ງທຸກຢ່າງທີ່ເຮົາເປັນຄຣິສຕະຈັກສອນ ແລະ ແບ່ງປັນ?`

`ເປັນຫຍັງຄຣິສຕະຈັກຂອງພວກເຮົາຈຶ່ງເຊື່ອວ່າຂໍ້ຄວາມຂອງທູດສະຫວັນສາມອົງມີຄວາມສໍາຄັນຫຼາຍ?`