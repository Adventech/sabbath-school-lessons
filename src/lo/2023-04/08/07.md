---
title:  ສຶກສາເພີ່ມເຕີມ
date:   24/11/2023
---

ອ່ານ ອາເທີ ໄວ, “A Few Days at Long Point,”  ເອເລນ ຈີ ໄວ: The Australian Years: 1891–1900, ເຫຼັ້ມທີ 4, ໜ້າ 100–104.

ພຣະເຢຊູເປັນມິດກັບຄົນຕ່າງປະເທດເພາະພຣະອົງຕ້ອງການທີ່ຈະຊ່ວຍໃຫ້ເຂົາລອດ (ມັດທາຍ 8:28–34; ມາຣະໂກ 5:1–20). ພຣະເຈົ້າຍັງຂໍໃຫ້ເຮົາສ້າງໝູ່ເພື່ອນແລະຊ່ວຍເຫຼືອຄົນແປກໜ້າແລະຄົນຕ່າງຊາດ. ເຮົາຕ້ອງຈື່ຈຳຄວາມຈິງໃນພຣະຄຳພີສະເໝີ: ພຣະເຢຊູຕາຍເພື່ອທຸກຄົນ. ພຣະເຢຊູ “ໃຫ້ຊີວິດຂອງພຣະອົງເພື່ອຊຳລະບາບຂອງເຮົາ. ແຕ່ພຣະອົງບໍ່ພຽງແຕ່ຈ່າຍຄ່າສໍາລັບບາບຂອງພວກເຮົາ. ພຣະອົງຍັງໄດ້ຊຳລະບາບຂອງຄົນທັງປວງໃນໂລກ.” (1 ໂຢຮັນ 2:2).

“ເຮົາບໍ່ໄດ້ເຮັດໃນສິ່ງທີ່ພຣະເຈົ້າປະສົງໃຫ້ເຮົາເຮັດ ເມື່ອເຮົາສະແດງຄວາມຮັກຕໍ່ສະມາຊິກໃນຄອບຄົວເທົ່ານັ້ນ. . . .

“ເມື່ອພຣະຜູ້ເປັນເຈົ້າບອກພວກເຮົາໃຫ້ຊ່ອຍເຫລືອຄົນທີ່ບໍ່ໄດ້ເປັນສ່ວນໜຶ່ງຂອງຄອບຄົວຂອງພວກເຮົາ, ພຣະອົງບໍ່ຢາກໃຫ້ພວກເຮົາຢຸດຮັກສາ ຫລື ດູແລສະມາຊິກໃນຄອບຄົວ ຫລື ຜູ້ຄົນຈາກປະເທດຂອງພວກເຮົາ. ພຣະເຢຊູບໍ່ຢາກໃຫ້ເຮົາຮັກເຂົາໜ້ອຍກວ່າເຮົາ. ໃນຂະນະດຽວກັນ ພຣະເຢຊູຢາກໃຫ້ເຮົາຮັກແລະຊ່ວຍຄົນອື່ນເຊັ່ນກັນ. ພຣະເຈົ້າໄດ້ອວຍພອນພວກເຮົາ. ພຣະອົງຕ້ອງການໃຫ້ພວກເຮົາແບ່ງປັນພອນຂອງພຣະອົງກັບຄົນອື່ນ.”— ເອເລນ ຈີ ໄວ, The Advent Review and Sabbath Herald, October 15, 1895.

ພຣະເຈົ້າຂໍໃຫ້ພວກເຮົາເປັນພອນໃຫ້ແກ່ຄົນທີ່ບໍ່ໄດ້ເປັນສ່ວນຫນຶ່ງຂອງຄອບຄົວຂອງພວກເຮົາ. ວຽກງານນີ້ອາດຈະມີຄວາມຫຍຸ້ງຍາກໃນບາງຄັ້ງ. ເຮົາຕ້ອງຈື່ຈຳວ່າພຣະເຢຊູສັ່ງໃຫ້ເຮົາເຮັດວຽກງານນີ້ (ກິດຈະການ 1:8; ມາຣະໂກ 11:17). ດັ່ງນັ້ນ ເຮົາຕ້ອງຊ່ວຍຄົນທີ່ສິ້ນຫວັງແລະຄົນແປກໜ້າທີ່ຢູ່ອ້ອມຕົວເຮົາ ຖ້າເຮົາຢາກເປັນລູກສິດຂອງພຣະເຢຊູ.

**ຄຳຖາມສົນທະນາ**:

`ພຣະເຢຊູຂໍໃຫ້ເຮົາຊ່ວຍຄົນ. ຈະເປັນແນວໃດຖ້າສິ່ງທີ່ເຈົ້າຕ້ອງເຮັດເພື່ອຊ່ວຍພວກເຂົາບໍ່ງ່າຍສະ ເໝີ? ເປັນຫຍັງເຈົ້າຕ້ອງເຕັມໃຈຊ່ວຍພວກເຂົາ?`

`ບາງຄົນກ່າວຫາພຣະເຢຊູ ພວກເຂົາກ່າວຫາພຣະອົງໃນຂະນະທີ່ພຣະອົງເຮັດວຽກຂອງພຣະເຈົ້າວ່າ: “ພຣະອົງກິນຫຼາຍແລະດື່ມຫຼາຍໂພດ. ພຣະອົງເປັນໝູ່ກັບຄົນເກັບພາສີແລະ ‘ຄົນບາບ’” (ມັດທາຍ 11:19). ເປັນຫຍັງຜູ້ຄົນຈຶ່ງເວົ້າເລື່ອງເຫຼົ່ານີ້ກ່ຽວກັບພຣະເຢຊູ? ພຣະເຢຊູເຮັດຫຍັງ? ເລື່ອງນີ້ສອນຫຍັງພວກເຮົາກ່ຽວກັບວຽກງານຂອງພວກເຮົາສໍາລັບພຣະເຈົ້າ?`

`ຈະເປັນແນວໃດຖ້າຄົນທີ່ບໍ່ໄດ້ເປັນຄຣິດສະຕຽນຂໍໃຫ້ເຈົ້າເຂົ້າຮ່ວມການສະຫຼອງຂອງພວກເຂົາ. ເຈົ້າຄວນໄປບໍ? ເຈົ້າຈະຍອມຮັບຄຳເຊີນຂອງພວກເຂົາໄດ້ແນວໃດ ແລະໃນຂະນະດຽວກັນກໍເຮັດຕາມຄວາມຈິງໃນພຣະຄຳພີ?`