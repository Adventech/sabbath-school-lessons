---
title:  ການແບ່ງປັນພຣະເຢຊູກັບຄົນທີ່ບໍ່ຮູ້ຈັກພຣະອົງ ພາກ 1
date:   02/12/2023
---

### ອ່ານບົດຮຽນສຳລັບອາທິດນີ້
ກິດຈະການ 17:1–16; ກິດຈະການ 17:18–21; ກິດຈະການ 17:22, 23; ກິດຈະການ 17:24–27; ກິດຈະການ 17:24–34.

> <p>ຂໍ້ຄວນຈຳ</p>
> “ພຣະເຈົ້າອົງທີ່ໄດ້ສ້າງໂລກກັບສິ່ງທັງປວງ ທີ່ຢູ່ໃນໂລກແມ່ນອົງພຣະຜູ້ເປັນເຈົ້າຂອງສະຫວັນ ແລະແຜ່ນດິນໂລກ, ພຣະເຈົ້າອົງນີ້ບໍ່ໄດ້ຢູ່ໃນວິຫານທີ່ສ້າງຂຶ້ນມາດ້ວຍມືຂອງມະນຸດ.!” (ກິດຈະການ 17:24).

ລູກາບອກພວກເຮົາກ່ຽວກັບວຽກງານຂອງໂປໂລໃນເມືອງເອເທນ, ປະເທດກຣີກ. ລູກາຂຽນວ່າ, “ດັ່ງນັ້ນ ໂປໂລ ຈຶ່ງໄປທີ່ທຳມະສາລາ ບ່ອນນະມັດສະການຂອງຊາວຢິວ. ຢູ່ທີ່ນັ້ນ ລາວໄດ້ລົມກັບຊາວຢິວແລະຄົນກຣີກທີ່ນະມັດສະການພຣະເຈົ້າ. ແຕ່ລະມື້ເພິ່ນໄດ້ເວົ້າກັບຜູ້ທີ່ໄດ້ໄປໃນຕະຫຼາດ” (ກິດຈະການ 17:17).

ໂປໂລບໍ່ໄດ້ຊ່ວຍເຫຼືອພຽງແຕ່ຄົນຢິວຂອງຕົນເອງເທົ່ານັ້ນ. ພຣະເຈົ້າໄດ້ສົ່ງໂປໂລໄປຊ່ວຍຊີວິດຄົນອື່ນໆເຊັ່ນກັນ.

ໂປໂລຍັງໄດ້ເຮັດວຽກກັບຄົນທີ່ບໍ່ແມ່ນຢິວທີ່ຍອມຮັບພຣະເຈົ້າ. ພວກເຂົາຮູ້ຄວາມຈິງບາງຢ່າງໃນພຣະຄຳພີ ເຖິງແມ່ນວ່າພວກເຂົາບໍ່ຮູ້ຈັກພຣະຢຊູ. ຄວາມເຊື່ອແລະຄວາມຮູ້ຂອງພວກເຂົາກ່ຽວກັບພຣະເຈົ້າເຮັດໃຫ້ວຽກຂອງໂປໂລງ່າຍຂຶ້ນ.

ໃນຂະນະທີ່ໂປໂລຢູ່ໃນເມືອງເອເທນ ລາວພະຍາຍາມປະກາດເລື່ອງພຣະເຢຊູຕໍ່ຜູ້ຄົນ. ນັກປັດຊະຍາທີ່ມີຊື່ສຽງຫຼາຍຄົນອາໄສຢູ່ໃນ ເອເທນ. ນັກປັດຊະຍາແມ່ນຜູ້ທີ່ສຶກສາກ່ຽວກັບຄວາມຫມາຍຂອງຊີວິດ. ໂປໂລຢາກແບ່ງປັນພຣະເຢຊູກັບຜູ້ຄົນໃນເມືອງເອເທນ. ຄວາມເຊື່ອແລະປະຫວັດສາດຂອງປະຊາຊົນໃນ ເອເທນ ແຕກຕ່າງຈາກຄວາມເຊື່ອແລະປະຫວັດສາດຂອງຊາວຢິວ.

ໂປໂລພະຍາຍາມແບ່ງປັນພຣະເຢຊູກັບຄົນເຫຼົ່ານີ້ແນວໃດ? ເຮົາຮຽນຮູ້ຫຍັງຈາກເລື່ອງຂອງລາວ?