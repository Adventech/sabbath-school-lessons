---
title:  ສຶກສາເພີ່ມເຕີມ
date:   08/12/2023
---

ປະສົບການຂອງໂປໂລຢູ່ທີ່ສານທີ່ມາສຮິວສາມາດສອນເຮົາໃຫ້ຮູ້ວິທີແບ່ງປັນຂ່າວປະເສີດກ່ຽວກັບພຣະເຢຊູກັບຄົນທີ່ບໍ່ມີຄວາມຮູ້ກ່ຽວກັບພຣະອົງ. ເນື່ອງຈາກຄວາມສຳເລັດຂອງໂປໂລຢູ່ທີ່ພູ ມາສຮິວ, ຄົນກຸ່ມໜຶ່ງຈຶ່ງກາຍເປັນຄຣິດສະຕຽນແລະເລີ່ມນະມັດສະການພຣະເຈົ້າໃນເມືອງເອເທນ.

“ຖ້ອຍຄໍາຂອງໂປໂລເປັນຕົວຢ່າງສຳລັບພວກເຮົາທີ່ມີຊີວິດຢູ່ທຸກມື້ນີ້. ໂປໂລມີຄວາມເຊື່ອຢ່າງເລິກເຊິ່ງໃນພຣະເຈົ້າ. ລາວບໍ່ໄດ້ສູນເສຍຄວາມກ້າຫານໃນເວລາທີ່ລາວໂດດດ່ຽວແລະເວລາຫຍຸ້ງຍາກ. ໃນບ່ອນທີ່ຜູ້ຄົນນະມັດສະການພຣະປອມແລະຮູບປັ້ນ ໂປໂລໄດ້ຊະນະຜູ້ຄົນຕໍ່ພຣະເຢຊູ.

“ຄໍາເວົ້າຂອງໂປໂລຕໍ່ຊາວເອເທນນັ້ນຄືກັນກັບຊັບສິນພິເສດຂອງຄຣິສຕະຈັກ. ຫົວໃຈຂອງຊາວເອເທນເຕັມໄປດ້ວຍຄວາມພາກພູມໃຈ. ສະນັ້ນ, ຖ້າໂປໂລບໍ່ລະວັງ ລາວອາດເວົ້າບາງຢ່າງທີ່ເຮັດໃຫ້ຊາວເອເທນຄຽດແຄ້ນ. ຈະເປັນແນວໃດຖ້າໂປໂລໂຈມຕີພຣະຂອງເຂົາ? ຫຼັງຈາກນັ້ນ, ໂປໂລໄດ້ຕົກຢູ່ໃນອັນຕະລາຍອາດເຖິງຊີວິດຄືກັນກັບ ໂຊເຄຣດ (Socrates). ຖືກເຮັດໃຫ້ດື່ມຢາພິດຍ້ອນຄຳສອນຂອງລາວ. ຫົວໃຈຂອງໂປໂລເຕັມໄປດ້ວຍຄວາມຮັກຕໍ່ຊາວເອເທນ. ໂປໂລສະແດງໃຫ້ຊາວເອເທນຢ່າງລະມັດລະວັງວ່າພຣະຂອງພວກເຂົາເຈົ້າເປັນຂອງປອມ. ໂປໂລເຮັດແນວນີ້ໄດ້ແນວໃດ? ລາວໄດ້ສະແດງໃຫ້ພວກເຂົາເຫັນພຣະເຈົ້າແຫ່ງສະຫວັນ. ພຣະອົງເປັນພຣະເຈົ້າທີ່ພວກເຂົາບໍ່ຮູ້ຈັກ.”—ເອເລນ ຈີ ໄວ, The Acts of the Apostles, ໜ້າ 240, 241.

ໂປໂລໄດ້ຮູ້ຈັກກັບປະຊາຊົນໃນເມືອງເອເທນ. ລາວສຶກສາວັດທະນະທໍາຫຼືວິທີການດໍາລົງຊີວິດຂອງພວກເຂົາ. ລາວໄດ້ຍົກຍ້ອງຄວາມນັບຖືຂອງພວກເຂົາສໍາລັບສິ່ງທີ່ພວກເຂົາເຊື່ອ. ລາວບໍ່ໄດ້ຄຽດແຄ້ນ ຫຼືດູຖູກຄົນທີ່ລາວລົມນຳ. ມີແຕ່ພຣະເຈົ້າເທົ່ານັ້ນທີ່ສາມາດເຮັດໃຫ້ການມະຫັດສະຈັນນີ້ເກີດຂຶ້ນ. ສິ່ງມະຫັດສະຈັນນີ້ແມ່ນ “ຊັບສົມບັດພິເສດ” ທີ່ ເອເລນ ຈີ ໄວ ກ່າວເຖິງໃນຄໍາເວົ້າຂ້າງເທິງ. ໃນຖານະເປັນຄຣິສຕະຈັກ, ພວກເຮົາຕ້ອງການຄວາມຮູ້ນີ້. ດັ່ງນັ້ນ, ພວກເຮົາຕ້ອງເອົາໃຈໃສ່ເປັນພິເສດຕໍ່ສິ່ງທີ່ໂປໂລໄດ້ເຮັດໃນ ເອເທນ ແລະຮຽນຮູ້ຈາກລາວ.

**ຄຳຖາມສົນທະນາ**:

`ສິ່ງທຳອິດທີ່ພວກເຮົາຄວນເຮັດເມື່ອເຮົາເລີ່ມເຮັດວຽກເພື່ອພຣະເຈົ້າໃນເມືອງ? ໂປໂລໄດ້ເຮັດຫຍັງຢູ່ເມືອງເອເທນ?`

`ວິທີທີ່ດີທີ່ສຸດທີ່ຈະເປັນໝູ່ກັບຄົນທີ່ບໍ່ຮູ້ຈັກພຣະເຈົ້າ?`

`ໃນທຸກມື້ນີ້ມີພຣະປອມອັນໃດແດ່ທີ່ຜູ້ຄົນນະມັດສະການ? ເຈົ້າຄວນຫຼີກລ່ຽງການເຮັດຫຍັງເມື່ອເຈົ້າເລີ່ມເຮັດວຽກກັບຄົນທີ່ນະມັດສະການພຣະເຈົ້າເຫຼົ່ານີ້?`