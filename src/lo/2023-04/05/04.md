---
title:  'ຂໍ້ແກ້ຕົວທີ 3: ວຽກງານໜັກເກີນໄປ'
date:   31/10/2023
---

ປະສົບການຂອງໂຢນາຢູ່ໃນທ້ອງປາ (ອ່ານ ໂຢນາ 2) ເປັນການສະແດງທີ່ມີອໍານາດຂອງຄວາມຮັກແລະຄວາມເມດຕາຂອງພຣະເຈົ້າ. ຄໍາອະທິຖານຂອງໂຢນາສະແດງໃຫ້ພວກເຮົາເຫັນວ່າລາວເຂົ້າໃຈຂ່າວສານຂອງພຣະເຈົ້າກ່ຽກັບຄວາມຮັກຂອງພຣະອົງ. ເປັນຕາໜ້າເສົ້າໃຈ, ການອັດສະຈັນນີ້ບໍ່ໄດ້ໝາຍຄວາມວ່າຄວາມຮູ້ສຶກເກົ່າໆຂອງໂຢນາໄດ້ປ່ຽນໄປ. ໂຢນາໄດ້ໄປເມືອງນີນີເວ. ແຕ່ໃນການເດີນທາງຂອງລາວ, ລາວໄດ້ເອົາຄວາມຮູ້ສຶກທີ່ບໍ່ດີກ່ຽວກັບຊາວນີນາເວກັບລາວໄວ້ຢູ່ໃນໃຈ.

`ຊາວນີນາເວໄດ້ເຮັດຫຍັງເມື່ອໄດ້ຍິນໂຢນາເທດສະໜາ? ອ່ານໂຢນາ 3 ສໍາລັບຄໍາຕອບ. ບົດນີ້ໃຫ້ບົດຮຽນຫຍັງແດ່ກ່ຽວກັບການແບ່ງປັນຄວາມເຊື່ອຂອງເຮົາກັບຄົນອື່ນ?`

ໂຢນາບໍ່ມັກຊາວນີນາເວຫຼາຍ, ແຕ່ລາວໄດ້ໃຫ້ຂ່າວສານຂອງພຣະເຈົ້າໃຫ້ເຂົາເຈົ້າຢ່າງໃດກໍຕາມ. ສິ່ງທີ່ເກີດຂຶ້ນຕໍ່ໄປແມ່ນເຮັດໃຫ້ປະລາດ. ຊາວນີນາເວໄດ້ສາລະພາບບາບຂອງຕົນ ແລະເຊົາເຮັດບາບ. ເມື່ອໂຢນາເຮັດສິ່ງທີ່ພຣະເຈົ້າຂໍໃຫ້ເຮັດໃນທີ່ສຸດ ພຣະເຈົ້າໄດ້ຮັບກຽດໃນບັນດາປະຊາຊົນຊາວນີນາເວ.

ວຽກງານຂອງພຣະເຈົ້າເປັນຄວາມສຳເລັດ ເມື່ອຄົນງານຂອງພຣະອົງເຕັມໃຈທີ່ຈະປະຖິ້ມສິ່ງທີ່ພວກເຂົາຕ້ອງການ ເພື່ອພວກເຂົາຈະເຮັດວຽກໃຫ້ພຣະອົງ. ບາງທີເຂົາເຈົ້າອາດບໍ່ຢາກປະຖິ້ມສິ່ງໃດຄືກັນກັບທີ່ໂຢນາຮູ້ສຶກ. ແຕ່ພວກເຂົາກໍເຮັດຕາມເຖິງແມ່ນບໍ່ຢາກຈະເຮັດ. ເຮົາຕ້ອງປະຖິ້ມສິ່ງທີ່ເຮົາຕ້ອງການ ແລະເອົາວຽກງານຂອງພຣະເຈົ້າໄວ້ກ່ອນ. ເຊັ່ນດຽວກັບໂຢນາໄດ້ເຮັດ, ເຮົາອາດບໍ່ມັກຜູ້ຄົນທີ່ພຣະເຈົ້າຂໍໃຫ້ເຮົາຊ່ວຍພຣະອົງ. ຄວາມຮູ້ສຶກທີ່ບໍ່ດີຂອງເຮົາອາດເຮັດໃຫ້ເຮົາບໍ່ໄດ້ຮັບໃຊ້ຄົນຫຼືກຸ່ມຄົນທີ່ຕ້ອງການເຮົາ.

ມັນບໍ່ງ່າຍທີ່ຈະເຫັນຄວາມກຽດຊັງຢູ່ໃນຫົວໃຈຂອງເຈົ້າເອງ. ເຮົາຕ້ອງມີໃຈທີ່ເປົ່າຫວ່າງຈາກຄວາມຍິ່ງຖືໂຕ ວຽກງານຂອງພຣະເຈົ້າໃຊ້ເວລາແລະພະລັງງານ. ການຊ່ວຍເຫຼືອຄົນອື່ນແລະການດູແລພວກເຂົາສາມາດເຮັດໃຫ້ພວກເຮົາເມື່ອຍລ້າແລະທໍ້ແທ້. ຊີວິດຂອງພວກເຮົາອາດສາມາດເຕັມໄປດ້ວຍຄວາມກົດດັນ. ສິ່ງສຸດທ້າຍທີ່ພວກເຮົາອາດຈະຢາກເຮັດຄືການຊ່ວຍໃຜຜູ້ຫນຶ່ງແກ້ໄຂບັນຫາຂອງພວກເຂົາໃນເວລາທີ່ພວກເຮົາຄິດເຖິງແຕ່ຕົວເອງຫຼາຍເກີນໄປ.

ພວກເຮົາຍັງຕ້ອງປ່ຽນແປງວິທີທີ່ພວກເຮົາມີຄວາມຮູ້ສຶກກ່ຽວກັບເງິນຂອງພວກເຮົາ. ເງິນຂອງພວກເຮົາແນ່ນອນແມ່ນເງິນຂອງພຣະເຈົ້າ. ພຣະອົງອວຍພອນພວກເຮົາດັ່ງນັ້ນພວກເຮົາຈະສະຫນັບສະຫນູນວຽກງານຂອງພຣະອົງ. ບາງທີພວກເຮົາຈໍາເປັນຕ້ອງໃຫ້ການດູແລປະຊາຊົນ. ຫຼືຊື້ປຶ້ມພຣະຄຳພີໃຫ້ພວກເຂົາ. ບາງທີເຮົາຕ້ອງຈ່າຍຄ່າໃຫ້ຄົນລ້ຽງເດັກ ຫຼືແມ່ບ້ານເພື່ອໃຫ້ເຮົາມີເວລາຫຼາຍຂຶ້ນເພື່ອເຮັດວຽກງານຂອງພຣະເຈົ້າ. ການເຮັດວຽກງານຂອງພຣະເຈົ້າມີຄ່າໃຊ້່ຈ່າຍ. ດັ່ງນັ້ນ, ພວກເຮົາອາດຈະຈໍາເປັນຕ້ອງໄດ້ປະຖິ້ມສິ່ງທີ່ພວກເຮົາຕ້ອງການເພື່ອຊ່ວຍໃຫ້ພຣະເຈົ້າເຮັດວຽກຂອງພຣະອົງ. ຂ່າວປະເສີດຄືກັບທີ່ພຣະເຈົ້າເຮັດວຽກກັບໂຢນາພຣະອົງຈະເຮັດວຽກກັບເຮົາ.

`ພຣະເຈົ້າຂໍໃຫ້ເຈົ້າຍອມປະຖິ້ມຫຍັງເພື່ອວ່າຄົນຈະໄດ້ລອດ? ເຈົ້າພ້ອມແລ້ວບໍທີ່ຈະໄວ້ວາງໃຈໃນພຣະອົງທີ່ຈະໃຫ້ພອນແກ່ເຈົ້າ ເມື່ອເຈົ້າມອບສິ່ງຂອງໃຫ້ພຣະອົງ?`