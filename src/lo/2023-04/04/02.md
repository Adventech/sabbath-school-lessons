---
title:  ຂອງປະທານຂອງຄວາມເອື້ອເຟື້ນເພື່ອແຜ່
date:   22/10/2023
---

`ອ່ານເລື່ອງໃນປະຖົມມະການ 18:1–15. ອັບຣາຮາມສະແດງຄວາມຕ້ອນຮັບແຂກແນວໃດ?`

ອັບຣາຮາມນັ່ງຢູ່ທີ່ປະຕູຜ້າເຕັ້ນຂອງລາວ ເວລານັ້ນຮ້ອນຫຼາຍ. ພຶດຕິກໍາຂອງອັບຣາຮາມແມ່ນແປກເລັກນ້ອຍ. ໃນຊ່ວງເວລາຂອງມື້ນັ້ນໃນລະດູຮ້ອນ, ດວງອາທິດຢູ່ໃນທ້ອງຟ້າສູງ. ສະນັ້ນ, ທຸກຄົນຕ້ອງການພັກຜ່ອນພາຍໃຕ້ຕົ້ນໄມ້ທີ່ຮົ່ມເຢັນກັບການສູດອາກາດທີ່ສົດຊື່ນ. ແລ້ວເປັນຫຍັງອັບລາຫາມຈຶ່ງລໍຖ້າຢູ່ໃນແດດຮ້ອນ? ບາງທີລາວຢາກພ້ອມທີ່ຈະຊ່ວຍຄົນທີ່ຜ່ານມາ.

ໃນຂະນະທີ່ອັບຣາຮາມນັ່ງຢູ່ທີ່ປະຕູຜ້າເຕັ້ນ ລາວກໍເຫັນຄົນເດີນທາງສາມຄົນ. ອັບລາຫາມມັກໃຫ້ການຕ້ອນຮັບແຂກຄົນແປກໜ້າ. ດັ່ງນັ້ນ, ລາວໄດ້ແລ່ນໄປຫາພວກເຂົາ. ສ່ວນຫນຶ່ງຂອງເລື່ອງນີ້ແມ່ນສໍາຄັນ: ອັບຣາຮາມໄດ້ຕັດສິນໃຈທີ່ຈະພົບກັບນັກທ່ອງທ່ຽວກ່ອນທີ່ພວກເຂົາມາຫາລາວ.

ອັບຣາຮາມບອກຄົນແປກຫນ້າວ່າ, “ຂ້ອຍຈະເອົານໍ້າມາລ້າງຕີນຂອງເຈົ້າ. ທ່ານສາມາດພັກຜ່ອນພາຍໃຕ້ຕົ້ນໄມ້. ຂ້ອຍຈະເອົາອາຫານມາໃຫ້ເຈົ້າ, ແລະ ເຈົ້າສາມາດກິນໄດ້ຫຼາຍເທົ່າທີ່ເຈົ້າຕ້ອງການ. ຈາກນັ້ນ ເຈົ້າສາມາດເດີນທາງຕໍ່ໄປໄດ້.”

ອັບຣາຮາມຮູ້ວ່າລາວຕ້ອງການເຮັດຫຍັງ. ພຣະຜູ້ເປັນເຈົ້າຢາກໃຫ້ລາວແບ່ງປັນຄວາມຮູ້ກ່ຽວກັບພຣະເຈົ້າກັບທຸກຄົນ. ແຜ່ນດິນໂລກເຕັມໄປດ້ວຍຜູ້ຄົນທີ່ນະມັດສະການທໍາມະຊາດ ແລະພຣະເຈົ້າຫຼາຍອົງ. ດັ່ງທີ່ເຮົາເຫັນຈາກເລື່ອງນີ້ ອັບຣາຮາມໄດ້ເຮັດວຽກງານຂອງພຣະເຈົ້າໂດຍການຕ້ອນຮັບແຂກສາມຄົນນີ້.

ຫຼາຍຄົນໄດ້ຮຽນຮູ້ເລື່ອງພຣະເຈົ້າຈາກອັບຣາຮາມ. ອັບຣາຫຮມ “ມີຄົນຮັບໃຊ້ຫຼາຍຄົນ. ຫຼາຍກວ່າ 1,000 ຄົນຮັບໃຊ້ອັບຣາຮາມ. ພວກເຂົາທັງໝົດເປັນສ່ວນໜຶ່ງຂອງຄອບຄົວຂອງອັບຣາຮາມ. . . . ຫຼາຍ ຄົນຂອງຜູ້ຮັບໃຊ້ເຫຼົ່ານີ້ນະມັດສະການພຣະຜູ້ເປັນເຈົ້າ. ອັບຣາຮາມຕ້ອງມີຄວາມໝັ້ນຄົງແລະສະຫລາດໃນການຈັດການຄອບຄົວໃຫຍ່ນີ້. . . . ຄວາມເຊື່ອຂອງອັບຣາຮາມໄດ້ແຕະຕ້ອງຊີວິດຂອງຫລາຍຄົນນອກຈາກຄອບຄົວຂອງລາວ. ອັບຣາຮາມຕັ້ງຄ້າຍຢູ່ບ່ອນໃດກໍຕາມ ລາວໄດ້ສ້າງແທ່ນບູຊາສຳລັບພຣະເຈົ້າຢູ່ໃກ້ຜ້າເຕັ້ນຂອງລາວ. ເມື່ອອັບຣາຮາມຍ້າຍຜ້າເຕັ້ນໄປບ່ອນອື່ນ ລາວປະແທ່ນບູຊາໄວ້ທາງຫລັງ. ຊາວການາອານຫຼາຍຄົນທີ່ເດີນທາງໄປໃນດິນແດນນັ້ນໄດ້ຢຸດຢູ່ທີ່ແທ່ນບູຊາເພື່ອຖວາຍແກ່ພຣະເຈົ້າ. ຊາວການາອານເຫຼົ່ານີ້ໄດ້ຮຽນຮູ້ກ່ຽວກັບພຣະເຈົ້າຈາກອັບຣາຮາມແລະວິທີທີ່ລາວມີຊີວິດຢູ່.”—ແອນເລນ ຈີ ໄວ, Education, ໜ້າ 187.

ຕັ້ງແຕ່ເລີ່ມຕົ້ນ, ອັບຣາຮາມເຂົ້າໃຈວ່າພຣະເຈົ້າເລືອກລາວເພື່ອຊ່ວຍຄົນບາບໃຫ້ລອດ. ອັບຣາຮາມຮູ້ວ່າລາວບໍ່ໄດ້ໄປດິນແດນທີ່ສັນຍາໄວ້ເພື່ອພັກຜ່ອນ. ລາວໄປທີ່ນັ້ນເພື່ອເປັນພອນໃຫ້ແກ່ຄົນອ້ອມຂ້າງລາວ ແລະຕໍ່ທຸກຄົນໃນໂລກ.

`ຂໍໃຫ້ຄິດເຖິງຕົວຢ່າງຂອງອັບຣາຮາມເລື່ອງການຕ້ອນຮັບ. ເຈົ້າຈະສະແດງການຕ້ອນຮັບອັນດຽວກັນນີ້ຕໍ່ຜູ້ຄົນໃນຊີວິດຂອງເຈົ້າໄດ້ແນວໃດ?`