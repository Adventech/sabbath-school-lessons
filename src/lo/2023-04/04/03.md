---
title:  ຄວາມຮັກຂອງອັບຣາຮາມທີ່ມີຕໍ່ທຸກຄົນ
date:   23/10/2023
---

`ອ່ານ ປະຖົມມະການ 18:16–33. ອັບຣາຮາມສະແດງຄວາມຮັກຕໍ່ຄົນທຸກຄົນຈາກທຸກຄອບຄົວຫຼືກຸ່ມເຊື້ອຊາດແນວໃດ?`

ປະຖົມມະການ 18 ສະແດງໃຫ້ພວກເຮົາເຫັນວ່າອັບຣາຮາມຮັກປະຊາຊົນ. ອັບຣາຮາມຍັງຮັກຄົນແປກໜ້າ. ຄວາມຮັກຂອງອັບຣາຮາມເປັນບົດຮຽນທີ່ສຳຄັນສຳລັບເຮົາແຕ່ລະຄົນ. ຄົນຈາກເມືອງໂຊໂດມແລະເມືອງໂກໂມຣາເປັນຄົນບາບ. ພວກເຂົາບໍ່ໄດ້ເຮັດຕາມພຣະເຈົ້າຫຼືເຮັດແບບດຽວກັບອັບຣາຮາມ. ຫົວໃຈຂອງອັບຣາຮາມເຕັມໄປດ້ວຍຄວາມຮັກສໍາລັບພວກເຂົາ ແລະສໍາລັບທຸກຄົນ, ແນວໃດກໍ່ຕາມ. ຄວາມຮັກຂອງອັບຣາຮາມທີ່ມີຕໍ່ຜູ້ຄົນບໍ່ໄດ້ຂຶ້ນກັບວ່າພວກເຂົາແມ່ນໃຜ, ພາສາໃດທີ່ພວກເຂົາເວົ້າ, ຫຼືສາສະໜາຂອງພວກເຂົາ.

ພຣະເຈົ້າບອກອັບຣາຮາມກ່ຽວກັບການຕັດສິນໃຈຂອງພຣະອົງທີ່ຈະທໍາລາຍເມືອງໂຊໂດມ ແລະເມືອງໂກໂມຣາ. “ແລ້ວພຣະຜູ້ເປັນເຈົ້າໄດ້ກ່າວວ່າ, ‘ເຮົາໄດ້ຍິນຫລາຍເທື່ອແລ້ວວ່າຊາວເມືອງໂຊໂດມແລະໂກໂມຣາຊົ່ວຮ້າຍຫລາຍ. ຂ້າພະເຈົ້າຈະໄປເບິ່ງວ່າພວກເຂົານັ້ນບໍ່ດີແທ້ດັ່ງທີ່ຂ້າພະເຈົ້າໄດ້ຍິນ. ແລ້ວເຮົາຈະຮູ້ຢ່າງແນ່ນອນ’” (ປະຖົມມະການ 18:20, 21).

ຫົວໃຈຂອງອັບຣາຮາມຫວ່າງເປົ່າຈາກຄວາມຍິ່ງຖືໂຕໃນເວລາທີ່ລາວຕອບພຣະເຈົ້າ. ຖ້ອຍຄຳຂອງອັບຣາຮາມເຕັມໄປດ້ວຍຄວາມນັບຖືຕໍ່ພຣະເຈົ້າ. ແນ່ນອນທີ່ສຸດ ພຣະອົງຈະບໍ່ຂ້າຄົນຊອບທຳພ້ອມກັບຄົນອະທຳ ເປັນໄປບໍ່ໄດ້ ພຣະອົງຈະບໍ່ເຮັດເຊັ່ນນັ້ນ. ຖ້າພຣະອົງເຮັດ ຄົນຊອບທຳກໍຈະຖືກລົງໂທດເຊັ່ນດຽວກັນກັບຄົນອະທຳ ເປັນໄປບໍ່ໄດ້. ຜູ້ພິພາກສາໂລກຕ້ອງເຮັດທຸກສິ່ງຢ່າງຍຸດຕິທຳ.” (ປະຖົມມະການ 18:25).

ອັບຣາຮາມຫວັງວ່າຄວາມຮັກຂອງລາວທີ່ມີຕໍ່ປະຊາຊົນໃນເມືອງໂຊໂດມແລະເມືອງໂກໂມຣາຈະຊ່ວຍຄົນທຸກຄົນໃນເມືອງໃຫ້ລອດ ແລະບໍ່ແມ່ນແຕ່ຄົນດີເທົ່ານັ້ນ. ແນ່ນອນ ອັບຣາຮາມຮູ້ວ່າຜູ້ຄົນທີ່ຢູ່ທີ່ນັ້ນຊົ່ວຮ້າຍຫຼາຍ. ໃຜຈະຮູ້ເລື່ອງໃດແດ່ທີ່ລາວໄດ້ຍິນກ່ຽວກັບການປະພຶດອັນຊົ່ວຮ້າຍແລະບາບຂອງພວກເຂົາ? ຈາກສິ່ງທີ່ເຮົາຮູ້ກ່ຽວກັບຜູ້ຄົນຈາກປະຖົມມການ 19 ເຮົາເຂົ້າໃຈວ່າພວກເຂົາເຈົ້າເປັນຄົນຊົ່ວຫຼາຍ. (ອ່ານໃນປະຖົມມະການ 19:1–11 ກ່ຽວກັບເລື່ອງຂອງໂລດແລະຝູງຊົນທີ່ຢູ່ນອກເຮືອນຂອງລາວ.)

ອັບຣາຮາມຮູ້ຈັກຄວາມຮັກຂອງພຣະເຈົ້າ. ດັ່ງນັ້ນ, ລາວຈຶ່ງຂໍໃຫ້ພຣະເຈົ້າສະແດງຄວາມເມດຕາຕໍ່ປະຊາຊົນໃນເມືອງໂຊໂດມແລະເມືອງໂກໂມຣາ. ອັບຣາຮາມຮູ້ວ່າຄົນເຮົາສາມາດປ່ຽນແປງໄດ້. ພວກເຂົາສາມາດມາຫາພຣະເຈົ້າແລະຂໍການໃຫ້ອະໄພ. ອັບຣາຮາມຮູ້ວ່າ ຕາບໃດທີ່ຜູ້ໃດຜູ້ໜຶ່ງຍັງມີຊີວິດຢູ່, ຍັງມີຄວາມຫວັງຢູ່ສະເໝີວ່າພຣະເຈົ້າຈະສາມາດຊ່ວຍຄົນຜູ້ນີ້ໄດ້.

`ເປັນຫຍັງການອະທິຖານເພື່ອຄົນອື່ນຈຶ່ງສຳຄັນຫລາຍໃນຊີວິດຝ່າຍຈິດວິນຍານຂອງເຮົາ? ການອະທິຖານເພື່ອຄົນທີ່ຂັດສົນຊ່ວຍໃຫ້ຊີວິດຝ່າຍຈິດວິນຍານຂອງເຮົາເຕີບໂຕໄດ້ແນວໃດ? ຄຳອະທິຖານຂອງເຮົາສຳລັບຜູ້ຄົນຈະຊ່ວຍເຮົາໃຫ້ເຂົ້າໃຈຫຼາຍຂຶ້ນກ່ຽວກັບຄວາມຮັກຂອງພຣະເຈົ້າຕໍ່ຄົນບາບໄດ້ແນວໃດ?`