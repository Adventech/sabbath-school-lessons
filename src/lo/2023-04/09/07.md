---
title:  ສຶກສາເພີ່ມເຕີມ
date:   01/12/2023
---

ອ່ານ ເອເລນ ຈີ ໄວ, “Ministry to the Rich,” The Ministry of Healing, ໜ້າ 209–216; “Captive Maid Shows Concern for Naaman,” Reflecting Christ,” ໜ້າ 337.

ພຣະເຢຊູຮັກຄົນທຸກຍາກຫຼາຍເທົ່າທີ່ພຣະອົງຮັກຄົນຮັ່ງມີແລະມີອຳນາດ. ພຣະເຢຊູຕາຍເພື່ອເຈົ້າຊາຍ ແລະຄົນທີ່ບໍ່ມີບ່ອນຢູ່ອາໄສ. ພຣະເຢຊູຮູ້ວິທີທີ່ດີທີ່ສຸດທີ່ຈະສໍາພັດຫົວໃຈຂອງມະນຸດ. ພຣະອົງໄດ້ເຕືອນພວກເຮົາວ່າ, “ແມ່ນແລ້ວ, ເຮົາບອກພວກທ່ານວ່າ, ການທີ່ອູດຈະເຂົ້າຮູເຂັມນັ້ນງ່າຍກວ່າທີ່ຄົນຮັ່ງມີຈະເຂົ້າໄປໃນອານາຈັກຂອງພຣະເຈົ້າ.” (ມັດທາຍ 19:24). . ໃນອາທິດນີ້, ພວກເຮົາໄດ້ຮຽນຮູ້ວ່າເປັນຫຍັງພວກເຮົາຕ້ອງປະກາດຂ່າວປະເສີດກ່ຽວກັບພຣະເຢຊູກັບຄົນຮັ່ງມີແລະມີອໍານາດ. ບາງເທື່ອຄົນຮັ່ງມີແລະມີອຳນາດອາດບໍ່ຮູ້ວ່າພວກເຂົາຕ້ອງການພຣະເຢຊູ. ແຕ່ພວກເຂົາຕ້ອງການຄວາມເມດຕາຊ່ອຍໃຫ້ລອດຈາກພຣະເຈົ້າເທົ່າກັບຄົນອື່ນ.

“ຫຼາຍຄົນເວົ້າວ່າພວກເຮົາຕ້ອງການຊ່ວຍເຫຼືອຄົນທຸກຍາກ. ເຮົາຄວນໃຫ້ຄວາມຊ່ວຍເຫຼືອແກ່ຄົນຮັ່ງມີບໍ? ຫລາຍຄົນຄິດວ່າຄົນຮັ່ງມີເປັນຄົນຊົ່ວແລະບໍ່ສາມາດລອດໄດ້. . . . ເສດຖີຫລາຍພັນຄົນຕາຍໂດຍບໍ່ໄດ້ຮັບການເຕືອນ. ຄົນຮັ່ງມີອາດເບິ່ງຄືກັບວ່າພວກເຂົາບໍ່ສົນໃຈຊີວິດຕະຫຼອດໄປ. ແຕ່ຫຼາຍຄົນແບກຫາບພາລະໜັກ.”— ເອເລນ ຈີ ໄວ, The Ministry of Healing,, ໜ້າ 210.

**ຄຳຖາມສົນທະນາ**:

`ພຣະເຢຊູໄດ້ທຳລາຍກຳແພງທີ່ແຍກຄົນຮັ່ງມີແລະຄົນທຸກຍາກ. ພວກເຮົາໃນຖານະເປັນຊາວແອັດເວັນຕິສ (ສະມາຊິກຄຣິສຕະຈັກຄະນະວັນເສົາ) ສືບຕໍ່ເຮັດວຽກງານດຽວກັນນີ້ແນວໃດ?`

`ພຣະເຢຊູກ່າວວ່າ, “ເມັດພືດທີ່ຕົກຢູ່ກາງໜາມກໍຄືກັນກັບຄົນອື່ນທີ່ໄດ້ຍິນຂ່າວສານ. ແຕ່ແລ້ວຄວາມເປັນຫ່ວງຂອງຊີວິດນີ້ ແລະຄຳສັນຍາທີ່ບໍ່ຖືກຕ້ອງກ່ຽວກັບຄວາມຮັ່ງມີ ໄດ້ດຶງດູດພວກເຂົາອອກໄປ. [ຄວາມເປັນຫ່ວງແລະຄວາມຮັ່ງມີ] ພວກເຂົາຮັກສາພຣະຄໍາໄວ້ໄດ້ ແລະບໍ່ເກີດໝາກຜົນ.” (ມັດທາຍ 13:22).`