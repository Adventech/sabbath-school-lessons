---
title:  ພຣະເຈົ້າຜູ້ທີ່ຈະກັບຄືນມາເພື່ອພວກເຮົາ
date:   05/10/2023
---

`ອ່ານ ໂຢຮັນ 14:1–3. ຂໍ້ຄວາມເຫຼົ່ານີ້ກ່ຽວຂ້ອງແນວໃດກັບຂໍ້ຄວາມໃນຕອນທ້າຍຂອງພຣະຄຳພີ?`

ໃນລະຫວ່າງທີ່ພຣະເຢຊູເຮັດວຽກຢູ່ແຜ່ນດິນໂລກ ພຣະອົງໄດ້ໃຫ້ຄຳສັນຍາອັນລ້ຳຄ່າແກ່ເຮົາ. ພຣະເຢຊູສັນຍາວ່າຈະຢູ່ກັບພວກເຮົາຕະຫຼອດໄປ. ຄຳສັນຍານີ້ເອີ້ນວ່າ ພຣະພອນແຫ່ງຄວາມຫວັງ. ພຣະພອນແຫ່ງຄວາມຫວັງສະແດງໃຫ້ເຫັນວ່າພຣະເຈົ້າຮັກເຮົາຫລາຍປານໃດ ແລະຢາກຢູ່ກັບເຮົາ. ພຣະເຢຊູກ່າວວ່າ, “ເມື່ອເຮົາໄປຈັດແຈງບ່ອນໃຫ້ທ່ານແລ້ວ ເຮົາກໍຈະກັບມາ. ແລ້ວເຮົາຈະພາທ່ານໄປຢູ່ກັບເຮົາ ເພື່ອທ່ານຈະໄດ້ຢູ່ບອ່ນທີ່ເຮົາຢູ່” (ໂຢຮັນ 14:3).

ໃນພຣະນິມິດ, ໂຢຮັນບອກພວກເຮົາວ່າພຣະເຢຊູຈະຮັກສາຄໍາສັນຍານີ້. “ຂ້າພະເຈົ້າໄດ້ຍິນສຽງດັງອອກມາຈາກພຣະຣາຊບັນລັງ ແລະກ່າວວ່າ, “ເບິ່ງແມ! ທີ່ສະຖິດຂອງພຣະເຈົ້າກໍຢູ່ກັບມະນຸດແລ້ວ ພຣະອົງຈະສະຖິດຢູ່ກັບພວກເຂົາ ແລະພວກເຂົາກໍຈະເປັນໄພ່ພົນຂອງພຣະອົງ ພຣະເຈົ້າເອງຈະສະຖິດຢູ່ກັບພວກເຂົາ ແລະຈະຊົງເປັນພຣະເຈົ້າຂອງພວກເຂົາ” (ພຣະນິມິດ 21:3).

“ພຣະເຈົ້າຈະສຳເລັດວຽກງານຂອງພຣະອົງ ເພື່ອຊ່ວຍມະນຸດໃຫ້ລອດພົ້ນ. ຄວາມເມດຕາຂອງພຣະເຈົ້າມີອໍານາດຫຼາຍກວ່າບາບ. ຊາຕານເວົ້າວ່າແຜ່ນດິນໂລກເປັນຂອງມັນ. ພຣະເຈົ້າຈະເອົາແຜ່ນດິນໂລກນີ້ໄປຈາກຊາຕານ. . . . ພຣະເຈົ້າຈະສ້າງແຜ່ນດິນໂລກໃໝ່. ແລ້ວພຣະເຈົ້າຈະໃຫ້ກຽດໂລກນີ້ໃນທາງພິເສດ. ພຣະເຈົ້າຈະສ້າງເຮືອນຂອງພຣະອົງຢູ່ເທິງແຜ່ນດິນໂລກກັບຜູ້ຄົນທີ່ພຣະອົງໄດ້ຊ່ວຍໃຫ້ລອດ. . . . ຄົນທີ່ໄດ້ຮັບຄວາມລອດຈະຢູ່ກັບພຣະເຈົ້າຕະຫຼອດໄປ. ຄວາມສະຫວ່າງຂອງພຣະເຈົ້າຈະສ່ອງແສງໃສ່ພວກເຂົາ. ປະຊາຊົນຂອງພຣະເຈົ້າຈະສັນລະເສີນພຣະອົງສຳລັບຂອງປະທານທີ່ດີເລີດຂອງພຣະອົງ: ອິມມານູເອນ ເຊິ່ງໝາຍຄວາມວ່າ ‘ພຣະເຈົ້າຢູ່ກັບພວກເຮົາ.’ [Immanuel ເປັນອີກຊື່ໜຶ່ງຂອງພຣະເຢຊູ.]”—ນາງເອເລນ ຈີ ໄວ, The Desire of Ages, ໜ້າ 26.

ຄໍາເວົ້ານີ້ຈາກ ເອເລນ ຈີ ໄວ ແມ່ນຮູບພາບທີ່ສວຍງາມຂອງຊີວິດໃນອະນາຄົດຂອງຜູ້ທີ່ໄດ້ຮັບຄວາມລອດ. ໃນທີ່ສຸດພຣະເຈົ້າຈະໄດ້ຮັບຄວາມປາຖະຫນາຂອງພຣະອົງທີ່ຈະຢູ່ກັບ ລູກໆ ຂອງພຣະອົງຕະຫລອດໄປເປັນນິດ. ພວກເຮົາສາມາດເປັນສ່ວນຫນຶ່ງຂອງປະສົບການທີ່ຫນ້າຕື່ນເຕັ້ນນີ້!

**ວຽກງານຂອງອາທິດນີ້**: ໄຕມາດນີ້, ພວກເຮົາຈະເຊີນທ່ານເຮັດບາງວຽກພິເສດ. ວຽກງານເຫຼົ່ານີ້ຈະໃຫ້ໂອກາດທີ່ຈະເຂົ້າໃຈພຣະເຈົ້າ ແລະວຽກງານຂອງພຣະອົງໃນຊີວິດຂອງທ່ານໄດ້ດີຂຶ້ນ. ນອກຈາກນີ້, ວຽກງານຈະຊ່ວຍເຈົ້າໃຫ້ມີສ່ວນຮ່ວມໃນວຽກງານຂອງພຣະເຈົ້າຫຼາຍຂຶ້ນ. ໃຊ້ເວລາຄິດເຖິງແຕ່ລະໜ້າວຽກ. ກຽມພ້ອມທີ່ຈະແບ່ງປັນສິ່ງທີ່ທ່ານໄດ້ຮຽນຮູ້ກັບຫ້ອງຮຽນຂອງທ່ານໃນແຕ່ລະອາທິດ.

`ວຽກງານ ທີ1: ອະທິຖານໃນອາທິດນີ້ສໍາລັບພຣະເຈົ້າເພື່ອເປີດໃຈຂອງທ່ານກັບ ພຣະອົງ. ຂໍໃຫ້ພຣະອົງຊ່ວຍທ່ານກາຍເປັນສ່ວນຫນຶ່ງຂອງວຽກງານຂອງພຣະອົງ.`

`ວຽກງານທີ 2: ມີຄົນທີ່ເຈົ້າເຫັນທຸກວັນຢູ່ບ່ອນເຮັດວຽກ ຫຼືຢູ່ໃນບ້ານຂອງເຈົ້າທີ່ເຈົ້າບໍ່ຮູ້ຊື່ບໍ? ຮຽນຮູ້ຊື່ຂອງບຸກຄົນເຫຼົ່ານີ້. ເລີ່ມຕົ້ນອະທິຖານເພື່ອຄົນເຫຼົ່ານີ້ໃນແຕ່ລະມື້.`