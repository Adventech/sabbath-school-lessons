---
title:  ສຶກສາເພີ່ມເຕີມ
date:   06/10/2023
---

ພຣະເຈົ້າບໍ່ໄດ້ວາງແຜນຂອງພຣະອົງສໍາລັບຊ່ວຍຄົນບາບຫຼັງຈາກທີ່ອາດາມເຮັດບາບແລ້ວ.ແຜນຂອງພຣະເຈົ້າ “ເປັນຄວາມຈິງອັນເລິກລັບທີ່ໄດ້ຖືກເຊື່ອງໄວ້ເປັນເວລາດົນນານ, ແຕ່ຕອນນີ້ໄດ້ຖືກເປີດເຜີຍ” (ໂຣມ 16:25). . . . ແຜນຂອງພຣະເຈົ້າທີ່ຈະຊ່ວຍຄົນ ບາບສະແດງໃຫ້ເຫັນເຖິງກົດລະບຽບທີ່ສໍາຄັນຂອງການປົກຄອງຂອງພຣະອົງ. ຕັ້ງແຕ່ເລີ່ມຕົ້ນ, ພຣະເຈົ້າ ແລະພຣະເຢຊູຮູ້ວ່າຊາຕານຈະເຮັດບາບ. ພຣະເຈົ້າແລະພຣະເຢຊູຮູ້ວ່າຊາຕານຈະຫຼອກລວງມະນຸດໃຫ້ເຮັດບາບຄືກັນ. ພຣະເຈົ້າບໍ່ໄດ້ວາງແຜນໃຫ້ບາບເປັນສ່ວນຫນຶ່ງຂອງຊີວິດ. ແຕ່ພຣະເຈົ້າເຫັນວ່າບາບຈະເກີດຂຶ້ນ. ດັ່ງນັ້ນ, ພຣະເຈົ້າຈຶ່ງໄດ້ວາງແຜນເພື່ອແກ້ໄຂບັນຫາບາບກ່ອນທີ່ອາດາມແລະເອວາຈະເຮັດບາບ. ພຣະເຈົ້າຮັກໂລກ. ຈົນໄດ້ປະທານພຣະບຸດອົງດຽວຂອງພຣະອົງເພື່ອທຸກຄົນທີ່ວາງໃຈເຊື່ອໃນພຣະບຸດນັ້ນຈະບໍ່ຈິບຫາຍ ແຕ່ມີຊີວິດອັນຕະຫຼອດໄປເປັນນິດ.’ ໂຢຮັນ 3:16.

“ພຣະເຢຊູບໍ່ໄດ້ບອກຜູ້ຕິດຕາມຂອງພຣະອົງວ່າ ວຽກງານຂອງພວກເຂົາຈະງ່າຍ. . . ແຕ່ພຣະເຢຊູຈະບໍ່ຍອມປ່ອຍໃຫ້ພວກເຂົາຕໍ່ສູ້ຢ່າງໂດດດຽວ. ພຣະເຢຊູບອກຜູ້ຕິດຕາມຂອງພຣະອົງວ່າພຣະອົງຈະຢູ່ກັບພວກເຂົາ. ຖ້າຜູ້ຕິດຕາມຂອງພຣະອົງເຮັດວຽກຂອງພຣະເຈົ້າດ້ວຍຄວາມເຊື່ອ, ພຣະເຈົ້າຈະປົກປ້ອງພວກເຂົາ. . . . ດັ່ງນັ້ນ, ຜູ້ຕິດຕາມຂອງພຣະເຈົ້າຕ້ອງເຊື່ອຟັງພຣະອົງ. ພວກເຂົາຕ້ອງເຮັດວຽກກັບພຣະອົງ. ຫຼັງຈາກນັ້ນ, ພວກເຂົາຈະບໍ່ລົ້ມເຫລວ. ພຣະເຢຊູບອກພວກລູກສິດຂອງພຣະອົງວ່າ ຈົ່ງໄປທຸກປະເທດແລະທຸກກຸ່ມຄົນເທິງແຜ່ນດິນໂລກ. ໄປທຸກປະເທດທີ່ຫ່າງໄກ. ເຮົາຈະຢູ່ກັບເຈົ້າທຸກບ່ອນທີ່ເຈົ້າໄປ. ຈົ່ງເຮັດວຽກດ້ວຍຄວາມເຊື່ອ ແລະບໍ່ຕ້ອງຢ້ານ. ເຮົາຈະບໍ່ມີວັນຈາກເຈົ້າໄປ. ເຮົາຈະຢູ່ກັບເຈົ້າສະເໝີ. ເຮົາຈະຊ່ວຍເຈົ້າເຮັດວຽກຂອງເຈົ້າ. ເຮົາຈະນໍາພາເຈົ້າ. ເຮົາຈະປອບໃຈເຈົ້າ. ເຮົາຈະເຮັດໃຫ້ເຈົ້າບໍລິສຸດ. ເຮົາຈະສະຫນັບສະຫນູນເຈົ້າແລະໃຫ້ເຈົ້າທຸກສິ່ງທີ່ເຈົ້າຕ້ອງການ. ເຮົາຈະໃຫ້ເຈົ້າປະສົບຜົນສຳເລັດເມື່ອເຈົ້າໂອ້ລົມກັບຄົນອື່ນ. ເຮົາຈະໃຫ້ຄຳເວົ້າທີ່ຈະເວົ້ານັ້ນເພື່ອເຮັດໃຫ້ພວກເຂົາຄິດກ່ຽວກັບສະຫວັນ.”—ແອລເລນ ຈີ ໄວ, The Acts of the Apostle, ໜ້າ 29.

**ຄຳຖາມສົນທະນາ**:

`ຖ້ອຍຄຳທຳອິດຂອງພຣະເຈົ້າຕໍ່ອາດາມແລະເອວາ ຫຼັງຈາກທີ່ພວກເຂົາເຮັດບາບແມ່ນ, “‘ເຈົ້າຢູ່ໃສ?” (ປະຖົມມະການ 3:9). ຄວາມຈິງໃນພຣະຄຳພີຊ່ວຍເຮົາແນວໃດໃຫ້ເຂົ້າໃຈແຜນຂອງພຣະເຈົ້າສຳລັບເຮົາ ແລະຄົນທີ່ເຮົາຮັກ?`

`ພຣະເຢຊູໄດ້ກາຍເປັນມະນຸດ. ພຣະເຈົ້າພຣະບິດາໄດ້ມີຊີວິດຢູ່ໃນພຣະເຢຊູໃນເວລາທີ່ພຣະເຢຊູໄດ້ມາບັງເກີດໃນໂລກນີ້ເພື່ອຊ່ວຍພວກເຮົາໃຫ້ລອດ. ການອັດສະຈັນນີ້ເຮັດໃຫ້ທ່ານຮູ້ສຶກແນວໃດ?`