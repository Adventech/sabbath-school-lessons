---
title:  ພຣະເຈົ້າໃຫ້ລາງວັນຄວາມເຊື່ອຂອງເຮົາ
date:   19/03/2023
---

`ອ່ານ ເຮັບເຣີ 11:6. ຂໍ້ນີ້ສອນຫຍັງເຮົາກ່ຽວກັບຄວາມເຊື່ອ? ພຣະເຈົ້າໃຫ້ລາງວັນຫຍັງ? ບັດນີ້ໃຫ້ອ່ານພຣະນິມິດ 22:12; ເອຊາຢາ 40:10; ແລະ ເອຊາຢາ 62:11. ຂໍ້ພຣະຄໍາພີເຫຼົ່ານີ້ສອນຫຍັງພວກເຮົາກ່ຽວກັບຂອງປະທານຂອງພຣະເຈົ້າ?`

ຂອງປະທານຂອງພຣະເຈົ້າຕໍ່ລູກໆຂອງພຣະອົງແມ່ນພິເສດຫລາຍ. ເຊັ່ນດຽວກັບຫລາຍສິ່ງທາງຈິດວິນຍານ, ເຮົາອາດຈະບໍ່ເຂົ້າໃຈທຸກສິ່ງກ່ຽວກັບຂອງປະທານນີ້ໃນຕອນນີ້. “ໃນຖານະເປັນມະນຸດ, ເຮົາບໍ່ສາມາດຊອກຫາຄຳເວົ້າເພື່ອອະທິບາຍຂອງປະທານຂອງພຣະເຈົ້າສຳລັບປະຊາຊົນຂອງພຣະອົງ. ໃຜສາມາດເຂົ້າໃຈຂອງປະທານນີ້? ພຽງແຕ່ປະຊາຊົນຜູ້ທີ່ໄປສະຫວັນ. ຄວາມຄິດຂອງມະນຸດຂອງພວກເຮົາແມ່ນຈໍາກັດ. ສະນັ້ນ, ໃນເວລານີ້, ພວກເຮົາບໍ່ສາມາດເຂົ້າໃຈຄວາມງາມຂອງເຮືອນຂອງພວກເຮົາໃນສະຫວັນໄດ້ຢ່າງສົມບູນ.”—ເອເລນ ຈີ. ໄວ, The Great Controversy, ຫນ້າ 675.

ພຣະເຢຊູເວົ້າເຖິງຂອງປະທານທີ່ລໍຖ້າເຮົາຢູ່ໃນສະຫວັນເຊັ່ນກັນ: “‘ຄົນຈະດູຖູກທ່ານແລະເຮັດໃຫ້ທ່ານເຈັບປວດ. ພວກເຂົາຈະຕົວະແລະເວົ້າຄວາມຊົ່ວທຸກຢ່າງກ່ຽວກັບທ່ານ ເພາະທ່ານຕິດຕາມເຮົາ. ແຕ່ເມື່ອພວກເຂົາເຮັດແບບນັ້ນ, ຈົ່ງຮູ້ວ່າພອນອັນຍິ່ງໃຫຍ່ເປັນຂອງທ່ານ. ມີຄວາມສຸກກັບມັນ. ຈົ່ງເປັນສຸດເຖີດເພາະທ່ານມີລາງວັນອັນຍິ່ງໃຫຍ່ລໍຖ້າທ່ານຢູ່ໃນສະຫວັນ. ຜູ້ຄົນໄດ້ເຮັດສິ່ງບໍ່ດີເຊັ່ນດຽວກັນກັບສາດສະດາ [ນັກເທດໃນພຣະຄຳພີເດີມ] ທີ່ມີຊີວິດຢູ່ຕໍ່ໜ້າພວກທ່ານ” (ມັດທາຍ 5:11, 12).

ໃນເຮັບເຣີ 11, ໂປໂລໄດ້ໃຫ້ພວກເຮົາບັນຊີລາຍຊື່ຂອງວິລະຊົນໃນພຣະຄໍາພີທີ່ສະແດງໃຫ້ເຫັນຄວາມເຊື່ອຫຼາຍໃນຊີວິດຂອງພວກເຂົາ. ຫຼາຍຄົນເຫຼົ່ານີ້ທົນທຸກຍ້ອນຄວາມເຊື່ອ ດັ່ງທີ່ພຣະເຢຊູເວົ້າໃນມັດທາຍ 5:11, 12. ພວກເຂົາທຸກຄົນຕາຍ. ແຕ່ກ່ອນທີ່ເຂົາທ່ານຕາຍ ພວກເຂົາເຊື່ອວ່າພຣະເຈົ້າຈະປຸກພວກຕົນໃຫ້ຕື່ນຂຶ້ນມາໃນມື້ໜຶ່ງ. ໃນເຮັບເຣີ 12, ໂປໂລເວົ້າກ່ຽວກັບລາງວັນ, ຫຼືຄວາມສຸກ, ທີ່ພຣະເຢຊູໄດ້ຮັບ. ໂປໂລອະທິບາຍວ່າຄວາມຍິນດີນີ້ເປັນເຫດຜົນທີ່ພຣະເຢຊູຍອມຕາຍເທິງໄມ້ກາງແຂນເພື່ອເຮົາ.

“ສະນັ້ນ ພວກເຮົາຈຶ່ງມີຄວາມເຊື່ອຫລາຍຄົນຢູ່ອ້ອມຮອບພວກເຮົາ. ຊີວິດຂອງພວກເຂົາບອກພວກເຮົາວ່າຄວາມເຊື່ອຫມາຍຄວາມວ່າແນວໃດ. ສະນັ້ນ ຂໍໃຫ້ເຮົາແລ່ນແຂ່ງທີ່ຢູ່ຕໍ່ໜ້າເຮົາ ແລະຢ່າຍອມແພ້. ພວກເຮົາຄວນຈະລົບລ້າງສິ່ງໃດກໍຕາມທີ່ຈະເຂົ້າໄປໃນຊີວິດຂອງພວກເຮົາ. ແລະເຮົາຄວນກຳຈັດບາບທີ່ຈັບຕົວເຮົາໄດ້ງ່າຍ [ເຮັດໃຫ້ເຮົາເລືອກຜິດ]. ໃຫ້ພວກເຮົາເບິ່ງພຽງແຕ່ພຣະເຢຊູ. ພຣະອົງເປັນຜູ້ເລີ່ມຕົ້ນຄວາມເຊື່ອຂອງເຮົາ ແລະພຣະອົງເຮັດໃຫ້ຄວາມເຊື່ອຂອງເຮົາສົມບູນແບບ. ພຣະເຢຊູໄດ້ຮັບຄວາມຕາຍຢູ່ເທິງໄມ້ກາງແຂນ. ພຣະອົງຍອມຮັບຄວາມອັບອາຍຂອງໄມ້ກາງແຂນຄືກັບວ່າມັນບໍ່ມີຫຍັງເລີຍ. ພຣະອົງເຮັດແບບນີ້ຍ້ອນຄວາມຍິນດີທີ່ພຣະເຈົ້າໄດ້ວາງໄວ້ຕໍ່ໜ້າພຣະອົງ. ແລະບັດນີ້ພຣະອົງນັ່ງຢູ່ເບື້ອງຂວາຂອງບັນລັງຂອງພຣະເຈົ້າ” (ເຮັບເຣີ 12:1, 2).

ລາງວັນຂອງພຣະເຈົ້າສໍາລັບຄວາມເຊື່ອຂອງພວກເຮົາບໍ່ແມ່ນສິ່ງດຽວກັນກັບການຊ່ວຍຕົວເຮົາເອງໂດຍການປະພຶດທີ່ດີຂອງພວກເຮົາ. ຖ້າເຮົາສາມາດຊ່ວຍຕົວເຮົາເອງໄດ້ໂດຍການເຮັດວຽກຂອງເຮົາ, ເປັນຫຍັງພຣະເຍຊູຈຶ່ງຕ້ອງຕາຍຢູ່ເທິງໄມ້ກາງແຂນນັ້ນ