---
title:  ສຶກສາເພີ່ມເຕີມ
date:   03/03/2023
---

“ອາຈັນເປັນຄົນດຽວທີ່ກ້າບໍ່ເຊື່ອຟັງຄຳສັ່ງຂອງພຣະເຈົ້າ. ອາຈັນ ຕ້ອງການສິ່ງທີ່ບໍ່ແມ່ນຂອງລາວ. ລາວຕື່ນເຕັ້ນເມື່ອໄດ້ເຫັນເສື້ອຜ້າລາຄາແພງຈາກແຜ່ນດິນຊີນາ. ຕໍ່ມາ, ເຖິງແມ່ນໃນເວລາທີ່ອາຈັນສາລະພາບບາບ, ລາວເວົ້າວ່າເສື້ອຄຸມເບິ່ງຄືວ່າ ‘ງາມ’ [ໂຢຊວຍ 7:21. ບາບໜຶ່ງນຳໄປສູ່ຄວາມບາບອີກອັນໜຶ່ງໃນໃຈຂອງອາຈັນ. ອາຈັນ ໄດ້ເອົາຄໍາແລະເງິນທີ່ເປັນຂອງພຣະຜູ້ເປັນເຈົ້າ. ອາຈັນ ໂລບເອົາຂອງພຣະເຈົ້າ.”—ເອເລນ ຈີ. ໄວ, Patriarchs and Prophets, ຫນ້າ 496.

ໃນ 2 ຕີໂມທຽວ 3, ໂປໂລເຮັດໃຫ້ບັນຊີລາຍຊື່ຂອງບາບທີ່ຮ້າຍແຮງທີ່ຜູ້ຄົນຈະເຮັດໃນຊ່ວງເວລາສຸດທ້າຍ. ສອງເລື່ອງທຳອິດໃນບັນຊີຂອງໂປໂລເວົ້າເຖິງຄວາມຮັກທີ່ມີຕໍ່ເງິນແລະສິ່ງທີ່ເຮົາມີ. “ຈົ່ງຈື່ຈຳສິ່ງນີ້: ມີບາງເວລາທີ່ຮ້າຍແຮງທີ່ຈະມາເຖິງໃນຍຸກສຸດທ້າຍ [ຍຸກສຸດທ້າຍ]. ຜູ້ຄົນຈະຮັກແຕ່ຕົວເອງ [ຂອງຕົນ] ແລະເງິນເທົ່ານັ້ນ” (2 ຕີໂມທຽວ 3:1, 2). ກ່ອນທີ່ພຣະເຢຊູຈະກັບມາ ຫຼາຍຄົນຈະມີໃຈເຫັນແກ່ຕົວແລະຮັກເງິນຫຼາຍເກີນໄປ.

**ຄຳຖາມສົນທະນາ**:

`ອ່ານ 1 ຕີໂມທຽວ 6:6–10. ໃນຫ້ອງຮຽນ, ເວົ້າກ່ຽວກັບຕົວຢ່າງຂອງຄົນທີ່ຮັກເງິນຫຼາຍກວ່າພຣະເຈົ້າ. ບາບນີ້ເຮັດໃຫ້ພວກເຂົາທົນທຸກໄດ້ແນວໃດ? ບາບຂອງພວກເຂົາເຮັດໃຫ້ເກີດຄວາມທຸກທໍລະມານໃນຊີວິດຂອງຄົນອື່ນແນວໃດ? ພວກເຮົາສາມາດຄິດເຖິງຕົວຢ່າງຫຼາຍຢ່າງ, ແມ່ນບໍ? ແນ່ນອນ, ພວກເຮົາຕ້ອງການເງິນ. ແຕ່ເມື່ອໃດຄວາມຕ້ອງການນັ້ນກາຍເປັນບາບ? ເຮົາຈະຫຼີກລ້ຽງການຕົກໃສ່ກັບດັກທີ່ໂປໂລເຕືອນຢູ່ນີ້ໄດ້ແນວໃດ?`

`ເຮົາຕ້ອງລະວັງເພື່ອບໍ່ຢາກໄດ້ເງິນຫຼາຍເກີນໄປ. ສິ່ງອື່ນໃດທີ່ເຮົາຕ້ອງລະວັງ?`