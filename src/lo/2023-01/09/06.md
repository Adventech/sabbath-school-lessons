---
title:  ວິທີທີ່ຈະເຊົາຢາກຫຼາຍເກີນໄປ
date:   02/03/2023
---

ດັ່ງທີ່ເຮົາໄດ້ເຫັນ, ການຢາກຫຼາຍເກີນໄປເປັນບາບທີ່ເລີ່ມຕົ້ນຢູ່ໃນໃຈຂອງເຮົາ. ຫຼາຍຄັ້ງ, ພວກເຮົາບໍ່ຮູ້ວ່າພວກເຮົາມີບັນຫານີ້. ເປັນຫຍັງ? ເພາະວ່າບາບເລີ່ມຢູ່ໃນຄວາມຄິດຂອງເຮົາ. ທ່ານຢຸດຄວາມຄິດຜິດໄດ້ແນວໃດ? ນັ້ນແມ່ນ ຄຳຖາມທີ່ຍາກ.

`ອ່ານ 1 ໂກລິນໂທ 10:13. ທ່ານອ່ານຄຳສັນຍາອັນໃດໃນຂໍ້ນີ້? ເປັນຫຍັງຄໍາສັນຍານີ້ຈຶ່ງສໍາຄັນ? ຄຳສັນຍານີ້ຊ່ວຍເຮົາໃຫ້ພົ້ນຈາກບາບຂອງຄວາມຕ້ອງການຫຼາຍເກີນໄປແນວໃດ?`

ເຮົາຈະປົກປ້ອງຕົວເອງຈາກບາບຂອງການຢາກຫຼາຍເກີນໄປໄດ້ແນວໃດ? ເຮົາຕ້ອງໄວ້ວາງໃຈໃນອໍານາດຂອງພຣະເຈົ້າ ເພື່ອຕໍ່ສູ້ຕ້ານກັບບາບນີ້. ພຣະເຈົ້າສາມາດຊ່ວຍເຮົາໃຫ້ເຮັດສາມຢ່າງ:

1\. ຕັດສິນໃຈຮັບໃຊ້ພຣະເຈົ້າ, ເພິ່ງພາພຣະອົງ, ແລະ ເປັນສ່ວນຫນຶ່ງຂອງຄອບຄົວຂອງພຣະອົງ. “‘ວັນນີ້ທ່ານຕ້ອງຕັດສິນໃຈວ່າທ່ານຈະຮັບໃຊ້ໃຜ. . . . ທ່ານຕ້ອງເລືອກສໍາລັບຕົວທ່ານເອງ. ແຕ່ສຳລັບຂ້າພະເຈົ້າແລະຄອບຄົວຂອງຂ້າພະເຈົ້າ ເຮົາຈະຮັບໃຊ້ພຣະເຢໂຮວາ” (ໂຢຊວຍ 24:15).

2\. ອະທິຖານປະຈໍາວັນ. ລວມເອົາມັດທາຍ 6:13 ໃນຄໍາອະທິດຖານຂອງທ່ານວ່າ: “'ໃຫ້ເຮົາບໍ່ໃຫ້ເຮັດບາບເມື່ອເຮົາຖືກລໍ້ລວງ [ຢາກເຮັດບາບ]. ຊ່ວຍເຮົາໃຫ້ພົ້ນຈາກຄວາມຊົ່ວຮ້າຍ”. ເມື່ອທ່ານຕ້ອງການບາງສິ່ງບາງຢ່າງທີ່ທ່ານຮູ້ວ່າທ່ານບໍ່ຄວນມີ, ຈົ່ງອະທິຖານທັນທີ. ຂໍໃຫ້ພຣະເຈົ້າຮັກສາຄໍາສັນຍາຂອງພຣະຄໍາພີຂອງພຣະອົງກັບທ່ານ. (1 ໂກລິນໂທ 10:13 ເປັນຄຳສັນຍາທີ່ມີພະລັງໃນພຣະຄຳພີ.) ນອກຈາກນັ້ນ ຂໍໃຫ້ພຣະເຈົ້າໃຫ້ກຳລັງຂອງພຣະອົງເພື່ອຈະຊະນະການຕໍ່ສູ້.

3\. ສຶກສາພຣະຄໍາພີທຸກໆມື້. ຜູ້ຂຽນເພງສັນລະເສີນເວົ້າວ່າ, “ເຮົາສຶກສາຄຳສອນຂອງຣພຣະອົງຢ່າງຮອບຄອບ ເພື່ອວ່າເຮົາຈະບໍ່ເຮັດຜິດຕໍ່ພຣະອົງ” (ເພງສັນລະເສີນ 119:11).

ພຣະເຢຊູແກ້ໄຂບັນຫາບາບ. ພຣະອົງໄດ້ສະເຫນີຄວາມເຂັ້ມແຂງຂອງພຣະອົງໃຫ້ພວກເຮົາເພື່ອຊະນະການຕໍ່ສູ້ຕ້ານບາບ. ການອະທິດຖານເປັນອາວຸດລັບຂອງພຣະເຢຊູຕໍ່ກັບບາບ. ບາງເທື່ອພຣະເຢຊູໃຊ້ເວລາທັງຄືນອະທິດຖານເຖິງພຣະບິດາຂອງພຣະອົງ. ພຣະເຢຊູຍົກຕົວຢ່າງໃຫ້ເຮົາກ່ຽວກັບວິທີທີ່ຈະມີຊີວິດຢູ່ເທິງແຜ່ນດິນໂລກ. ຕົວຢ່າງນີ້ຊ່ວຍໃຫ້ພວກເຮົາເຂົ້າໃຈວິທີການຕໍ່ສູ້ກັບບາບ. ພຣະເຢຊູເຮັດໃຫ້ມັນເປັນໄປໄດ້ສໍາລັບພວກເຮົາທີ່ຈະເຊື່ອຟັງພຣະອົງໃນຄວາມເຊື່ອ. ເມື່ອເຮົາເຊື່ອຟັງພຣະເຈົ້າ ພຣະເຢຊູຈະຊ່ວຍເຮົາ. “ສະນັ້ນ ທ່ານຄວນຊອກຫາພຣະຜູ້ເປັນເຈົ້າກ່ອນທີ່ຈະສາຍເກີນໄປ. ທ່ານຄວນເອີ້ນຫາພຣະອົງດຽວນີ້, ໃນຂະນະທີ່ພຣະອົງຢູ່ໃກ້. ຄົນຊົ່ວຮ້າຍຄວນຢຸດເຊົາການດໍາລົງຊີວິດທີ່ຊົ່ວຮ້າຍ. ພວກເຂົາຄວນຢຸດເຊົາການຄິດທີ່ບໍ່ດີ. ພວກເຂົາຄວນມາຫາພຣະຜູ້ເປັນເຈົ້າອີກ, ແລະພຣະອົງຈະປອບໃຈພວກເຂົາ. ພວກເຂົາຄວນຈະມາຫາພຣະເຈົ້າຂອງພວກເຮົາ ເພາະພຣະອົງຈະໃຫ້ອະໄພພວກເຂົາຢ່າງອິດສະລະ” (ເອຊາຢາ 55:6, 7.

`ເມື່ອໃດແລະແນວໃດເຮັດໃຫ້ທ່ານເຈັບປວດຫຼາຍ? ທ່ານໄດ້ຮຽນຮູ້ບົດຮຽນອັນໃດແດ່? ທ່ານຕ້ອງການປ່ຽນແປງອັນໃດແດ່?`