---
title:  ໂມເຊໃນປະເທດເອຢິບ
date:   09/02/2023
---

ໂມເຊເປັນບຸກຄົນທີ່ສຳຄັນຫຼາຍໃນຍຸກທຳອິດຂອງປະຫວັດສາດພຣະຄຳພີ. ຕອນທີ່ໂມເຊຍັງເປັນເດັກນ້ອຍຢູ່ໃນປະເທດເອຢິບ, ກະສັດຟາໂຣ, ກະສັດຂອງປະເທດເອຢິບໄດ້ວາງແຜນຂ້າເດັກນ້ອຍທີ່ເກີດຈາກຂ້າໃຊ້ຊາວເຮັບເຣີ. ພຣະເຈົ້າຊ່ວຍແມ່ແລະເອື້ອຍຂອງໂມເຊໃຫ້ປົກປ້ອງໂມເຊຕອນທີ່ລາວຍັງເປັນເດັກນ້ອຍຢູ່ໃນປະເທດເອຢິບ.

ກະສັດຟາໂຣເປັນກະສັດຂອງປະເທດເອຢິບໃນເວລານັ້ນ. ລູກສາວຂອງຟາໂຣໄດ້ພົບລູກນ້ອບຢູ່ໃນແມ່ນໍ້າໄນ. ໂມເຊນອນຢູ່ໃນເຮືອນ້ອຍທີ່ແມ່ຂອງລາວເຮັດ. ລູກສາວຂອງຟາໂຣໄດ້ຈ່າຍໃຫ້ແມ່ຂອງໂມເຊເປັນຜູ້ດູແລໂມເຊ. ແມ່ຂອງໂມເຊ, ໂຢເຄເບັດ, ເປັນທາດ. ພຣະເຈົ້າໄດ້ອວຍພອນນາງຢ່າງໃດກໍຕາມ ໂດຍໃຫ້ນາງດູແລລູກຊາຍຂອງນາງ. ລູກສາວຂອງຟາໂຣໄດ້ຍອມໃຫ້ໂຢເຄເບດຮັກສາໂມເຊໄວ້ໄດ້ພຽງ 12 ປີ. ໃນລະຫວ່າງນັ້ນ, ໂຢເຄເບັດ ໄດ້ສອນລູກຂອງນາງໃຫ້ອະທິຖານ, ໄວ້ວາງໃຈ, ແລະໃຫ້ກຽດພຣະເຈົ້າ, ແລະເພື່ອຮັບໃຊ້ພຣະອົງ. ຫຼັງຈາກນັ້ນ ໂມເຊໄດ້ໄປຢູ່ໃນວັງກັບລູກສາວຂອງຟາໂຣ. ຢູ່ທີ່ນັ້ນ ໂມເຊໄດ້ຮຽນຮູ້ວິທີທີ່ຈະເປັນກະສັດຄົນຕໍ່ໄປຂອງປະເທດເອຢິບ. ພຣະຄຳພີບອກວ່າ: “ຊາວເອຢິບໄດ້ສອນໂມເຊທຸກສິ່ງທີ່ພວກເຂົາຮູ້. ພຣະອົງມີພະລັງໃນທຸກສິ່ງທີ່ພຣະອົງເວົ້າ ແລະເຮັດ” (ກິດຈະການ 7:22). ໃນຂະນະທີ່ໂມເຊໃຫຍ່ຂຶ້ນ ລາວໄດ້ຕັດສິນໃຈທີ່ສຳຄັນທີ່ສຸດທີ່ປ່ຽນຊີວິດແລະປະຫວັດສາດຂອງລາວ.

`ອ່ານສິ່ງທີ່ໂປໂລເວົ້າກ່ຽວກັບໂມເຊໃນເຫບເລີ 11:24–29. ໂມເຊໄດ້ຕັດສິນໃຈຫຍັງ? ໂມເຊຍອມແພ້ຫຍັງເມື່ອລາວຕັດສິນໃຈ? ນອກຈາກນັ້ນ ໂມເຊຍອມຮັບຫຍັງເມື່ອລາວອອກຈາກເອຢິບ?`

ເອຢິບເປັນປະເທດໜຶ່ງທີ່ຮັ່ງມີແລະມີອຳນາດຫຼາຍທີ່ສຸດໃນໂລກໃນສະໄໝທີ່ໂມເຊມີຊີວິດຢູ່. ແມ່ນໍ້າໄນໄດ້ເຮັດໃຫ້ເອຢິບເປັນບ່ອນທີ່ດີເລີດໃນການປູກພືດ. ກະສັດຟາໂຣໄດ້ເລືອກໂມເຊໃຫ້ເປັນຜູ້ນຳສູງສຸດຂອງອານາຈັກຂອງເພິ່ນ.

ແຕ່ໂມເຊເລືອກເຮັດຫຍັງ? ພຣະຄຳພີບອກວ່າໂມເຊ “ເລືອກທີ່ຈະທົນທຸກກັບປະຊາຊົນຂອງພຣະເຈົ້າ ແທນທີ່ຈະມີຄວາມສຸກໃນເວລາສັ້ນໆ” (ເຮັບເຣິ 11:25). ໂມເຊໄດ້ຮັບທຸກສິ່ງຫຼາຍຢ່າງຍ້ອນການເລືອກຂອງລາວ. ພຣະທຳອົບພະຍົບບອກເຮົາທຸກຄົນກ່ຽວກັບຄວາມທຸກລຳບາກແລະເວລາທີ່ໂມເຊປະສົບ. ເວົ້າຢ່າງໜ້າເສຍໃຈ, ໂມເຊບໍ່ໄດ້ເຂົ້າໄປໃນດິນແດນແຫ່ງຄຳສັນຍາ (ອ່ານຈົດເຊັນບັນຊີ 20:12). ບາງຄັ້ງ ໂມເຊອາດສົງໄສວ່າລາວເລືອກທີ່ຖືກຕ້ອງບໍ. ໃນທີ່ສຸດ ເຮົາຮູ້ວ່າໂມເຊໄດ້ເລືອກທີ່ດີທີ່ສຸດ.

`ບາງຄົນອາດເວົ້າວ່າໂມເຊຄວນຢູ່ໃນປະເທດເອຢິບ. ທ່ານເຫັນດີບໍ່? ອະທິບາຍຄໍາຕອບຂອງທ່ານ. ໃນຖານະເປັນຊາວຄຣິດສະຕຽນ, ພວກເຮົາມີຄໍາສັນຍາໃນພຣະຄໍາພີສໍາລັບຊີວິດທີ່ດີກວ່າ. ຄໍາສັນຍາເຫຼົ່ານີ້ຊ່ວຍເຮົາໄດ້ແນວໃດເມື່ອເຮົາທົນທຸກຍາກ?`