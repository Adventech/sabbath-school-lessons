---
title:  'ອັບຣາມ: ຜູ້ມີຄວາມເຊື່ອ'
date:   06/02/2023
---

ພຣະເຈົ້າສັ່ງອັບຣາມໃຫ້ອອກຈາກບ້ານເກີດເມືອງນອນແລະຄອບຄົວຂອງລາວ. ພຣະເຈົ້າບອກອັບຣາມໃຫ້ໄປທີ່ດິນແດນທີ່ພຣະອົງຈະສະແດງໃຫ້ລາວເຫັນ. ແນ່ນອນ, ການຕັດສິນໃຈນີ້ບໍ່ແມ່ນເລື່ອງງ່າຍທີ່ຈະເຮັດ. ບໍ່ຕ້ອງສົງໃສວ່າອັບຣາມໄດ້ປະຖິ້ມຄວາມສຸກສະບາຍເພື່ອທີ່ຈະຕິດຕາມພຣະເຈົ້າ.

`ອ່ານໃນປະຖົມມະການ 12:1–3 ກ່ຽວກັບຄຳສັນຍາຂອງພຣະເຈົ້າຕໍ່ອັບຣາມ. ອັບຣາຮາມ ຍອມຮັບຄໍາສັນຍາ. ແລ້ວພຣະເຈົ້າໃຊ້ອັບຣາມແນວໃດ “ເພື່ອເປັນພອນໃຫ້ແກ່ຄົນທັງປວງໃນແຜ່ນດິນໂລກ” (ປະຖົມມະການ 12:3)?`

ອັບຣາມໄດ້ອອກຈາກເຮືອນແລະຄອບຄົວຂອງລາວ. ການເຄື່ອນໄຫວນີ້ແມ່ນການຕັດສິນໃຈປ່ຽນແປງຊີວິດອັນໃຫຍ່ຫຼວງສໍາລັບອັບຣາຮາມ “ພຣະເຈົ້າເອີ້ນອັບຣາຮາມໃຫ້ໄປບ່ອນອື່ນທີ່ພຣະອົງສັນຍາວ່າຈະມອບໃຫ້. ອັບຣາຮາມບໍ່ຮູ້ວ່າບ່ອນອື່ນຢູ່ໃສ. ແຕ່ລາວເຊື່ອຟັງພຣະເຈົ້າ ແລະເລີ່ມເດີນທາງເພາະລາວມີຄວາມເຊື່ອ” (ເຮັບເຣີ 11:8). “ອັບຣາຮາມບໍ່ໄດ້ຖາມພຣະເຈົ້າ. ອັບຣາຮາມໄດ້ເຊື່ອຟັງ. ການເຊື່ອຟັງຂອງອັບລາຫາມເປັນຕົວຢ່າງທີ່ມີພຣະລັງຫຼາຍທີ່ສຸດຂອງຄວາມເຊື່ອໃນພຣະຄຳພີທັງໝົດ.”—ເອເລນ ຈີ. ໄວ, Patriarchs and Prophets, ໜ້າ 126.

ພວກເຮົາສ່ວນໃຫຍ່ບໍ່ຢາກອອກຈາກບ້ານ, ຄອບຄົວ, ແລະໝູ່ເພື່ອນ. ແຕ່ອັບຣາມເຮັດແບບນັ້ນ. ອັບຣາມດີໃຈທີ່ໄດ້ຢູ່ບ່ອນທີ່ພຣະເຈົ້າຕ້ອງການໃຫ້ລາວຢູ່. ໃນຊ່ວງຊີວິດຂອງເຂົາພວກ, ອັບຣາມ, ອີຊາກ, ແລະ ຢາໂຄບບໍ່ໄດ້ຮັບແຜ່ນດິນທີ່ພຣະເຈົ້າສັນຍາໄວ້. ແຕ່ຄົນເຫຼົ່ານີ້ກໍໄວ້ວາງໃຈພຣະເຈົ້າຢ່າງໃດກໍຕາມ.

`ຂໍ້ຄວາມສຳຄັນອັນໃດສຳລັບເຮົາໃນເຮັບເຣີ 11:8–13?`

ປະຊາຊົນຮູ້ວ່າອັບຣາມເປັນເຈົ້າຊາຍ. ອັບຣາຮາມກ້າຫານ, ເປັນຜູ້ໃຫ້, ແລະເປັນຫ່ວງເປັນໄຍຄົນອື່ນ, ຄືກັນ. ເຮົາສາມາດເຮັດຕາມຕົວຢ່າງຂອງອັບຣາມ ເມື່ອເຮົາບອກຄົນອື່ນທີ່ຢູ່ອ້ອມຮອບເຮົາກ່ຽວກັບພຣະເຈົ້າ. ພຣະເຈົ້າຈະໃຫ້ລາງວັນອັນເປັນນິດໃຫ້ແກ່ອັບຣາຮາມແລະພວກເຮົາ. “'ອັບຣາຮາມໄດ້ເຊື່ອໃນພຣະເຈົ້າ, ແລະຍ້ອນຄວາມເຊື່ອນີ້ ລາວຈຶ່ງຖືກຍອມຮັບໃຫ້ເປັນຜູ້ທີ່ຖືກຕ້ອງກັບພຣະເຈົ້າ” [ອ້າງຕາມປະຖົມມະການ 15:6]. ດັ່ງນັ້ນ ທ່ານຄວນຮູ້ວ່າລູກທີ່ແທ້ຈ້ງຂອງອັບຣາຮາມແມ່ນຜູ້ທີ່ມີຄວາມເຊື່ອ” (ຄາລາເຕຍ 3:6, 7). “ຖ້າທ່ານເປັນຂອງພຣະຄຣິດ ທ່ານໄດ້ກາຍເປັນລູກແທ້ຂອງອັບຣາຮາມ. ສິ່ງທີ່ພຣະເຈົ້າໄດ້ສັນຍາກັບພຣະອົງໃນປັດຈຸບັນເປັນຂອງທ່ານ” (ຄາລາເຕຍ 3:29).

ເລື່ອງຂອງອັບຣາຮາມແມ່ນກ່ຽວກັບຄົນທີ່ຕັດສິນໃຈປ່ຽນແປງຊີວິດອັນໃຫຍ່ຫຼວງ. ຄືກັນກັບໂນອາ. ທັງສອງຄົນຕັດສິນໃຈເພາະພວກເຂົາເລືອກທີ່ຈະເຊື່ອຟັງພຣະເຈົ້າ.

`ກົດລະບຽບສຳຄັນອັນໃດຢູ່ໃນ 2 ໂກລິນໂທ 4:18? ໂນອາແລະອັບຣາຫຮາມປະຕິບັດຕາມກົດລະບຽບດຽວກັນນີ້ແນວໃດ? ກົດລະບຽບນີ້ຄວນຊ່ວຍເຮົາໃຫ້ເຮັດການຕັດສິນໃຈທາງວິນຍານຂອງເຮົາແນວໃດ?`