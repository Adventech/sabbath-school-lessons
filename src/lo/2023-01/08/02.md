---
title:  ບາງຄຳຖາມທີ່ສຳຄັນ
date:   19/02/2023
---

`ອ່ານປັນຍາຈານ 12:1. ຂໍ້ຄວາມແມ່ນຫຍັງສໍາລັບພວກເຮົາໃນຂໍ້ນີ້?`

ເມື່ອເຮົາກາຍເປັນຜູ້ໃຫຍ່, ເຮົາຕ້ອງດູແລຄວາມຕ້ອງການຂັ້ນພື້ນຖານ. ເຮົາຕ້ອງການອາຫານ, ເຄື່ອງນຸ່ງຫົ່ມ, ແລະບ່ອນຢູ່ອາໄສ. ແຕ່ກ່ອນທີ່ເຮົາຈະເຮັດຫຍັງ ເຮົາຕ້ອງເອົາພຣະເຈົ້າໄວ້ກ່ອນ. ເມື່ອເຮົາເອົາພຣະເຈົ້າໄວ້ກ່ອນ, ພຣະອົງຈະດູແລຄວາມຕ້ອງການຂອງເຮົາ. ດັ່ງທີ່ພຣະເຢຊູກ່າວວ່າ “ສິ່ງທີ່ທ່ານຕ້ອງການຫຼາຍທີ່ສຸດແມ່ນລາຊະອານາຈັກຂອງພຣະເຈົ້າແລະເຮັດຕາມພຣະປະສົງຂອງພຣະອົງ. ແລ້ວພຣະອົງຈະໃຫ້ສິ່ງອື່ນໆທັງໝົດທີ່ທ່ານຕ້ອງການ” (ມັດທາຍ 6:33,). ຈະເປັນແນວໃດຖ້າທ່ານເຖົ້າແກ່ ແລ້ວ ແລະ ບໍ່ເລືອກທີ່ຈະຮັບໃຊ້ພຣະເຢຊູຕອນທ່ານຍັງນ້ອຍ? ມັນຊ້າເກີນໄປທີ່ຈະຕັດສິນໃຈທີ່ຖືກຕ້ອງໃນການຄຸ້ມຄອງເງິນຢ່າງສະຫລາດບໍ? ແນ່ນອນບໍ່! ທ່ານສາມາດຮຽນຮູ້.

ດັ່ງທີ່ເຮົາໄດ້ເຫັນໃນປະຖົມມະການ 28:20–22, ຢາໂຄບໄດ້ຕັດສິນໃຈໃນຊີວິດທີ່ສຳຄັນບາງຢ່າງກ່ຽວກັບເງິນແລະພຣະເຈົ້າ. ທຳອິດ ພຣະເຈົ້າມາຫາຢາໂຄບໃນຄວາມຝັນ. ພຣະຜູ້ເປັນເຈົ້າແນະນໍາພຣະອົງເອງກັບຢາໂຄບວ່າເປັນ "ພຣະຜູ້ເປັນເຈົ້າ, ພຣະເຈົ້ານຂອງອັບຣາຮາມປູ່ຂອງທ່ານ. ເຮົາເປັນພຣະເຈົ້າຂອງອີຊາກ” (ປະຖົມມະການ 28:13). ແລ້ວຢາໂຄບກໍສັນຍາກັບພຣະເຈົ້າ. ໃນພາກສ່ວນຂອງຄຳສັນຍາຂອງເພິ່ນ, ຢາໂຄບເວົ້າວ່າ, “ພຣະຜູ້ເປັນເຈົ້າຈະເປັນພຣະເຈົ້າຂອງຂ້າພະເຈົ້າ” (ປະຖົມມະການ 28:21).

`ອ່ານເລື່ອງໃນປະຖົມມະການ 29:9–20 ກ່ຽວກັບຢາໂຄບແລະລາເຊນ. ເກີດຫຍັງຂຶ້ນກ່ອນທີ່ຢາໂຄບຈະພົບນາງຣາເຊນ? (ອ່ານປະຖົມມະການ 28) ຄຳຕອບສອນຫຍັງເຮົາກ່ຽວກັບສິ່ງທີ່ເຮົາຕ້ອງເຮັດກ່ອນທີ່ຈະຕັດສິນໃຈອັນໃຫຍ່ຫຼວງໃນຊີວິດ?`

ທຳອິດ ຢາໂຄບສັນຍາວ່າຈະຮັບໃຊ້ພຣະເຈົ້າດ້ວຍສຸດໃຈ ແລະເງິນທັງໝົດຂອງລາວ. ແລ້ວພຣະເຈົ້າກໍພາຢາໂຄບໄປຫານາງຣາເຊນທີ່ນ້ຳສ້າງ (ອ່ານປະຖົມມະການ 29:9–20). ເລື່ອງນີ້ສະແດງໃຫ້ພວກເຮົາເຫັນຫຍັງ? ສິ່ງໜຶ່ງທີ່ເລື່ອງນີ້ສະແດງໃຫ້ເຮົາເຫັນຄືວ່າເຮົາຕ້ອງຕັດສິນໃຈທາງຝ່າຍວິນຍານທີ່ຈະຮັບໃຊ້ພຣະເຈົ້າກ່ອນທີ່ຈະແຕ່ງດອງ. ເຮົາຄວນຕັດສິນໃຈວ່າເຮົາຢາກຈະເຮັດວຽກໃດໃນຊີວິດກ່ອນແຕ່ງດອງ. ນີ້ແມ່ນບາງຄຳຖາມທີ່ທ່ານຄວນຖາມຕົວເອງກ່ອນແຕ່ງດອງ: (1) ຄົນທີ່ຂ້ອຍຢາກແຕ່ງດອງຮັກພຣະເຈົ້າບໍ? (2) ລາວຈະເຮັດວຽກປະເພດໃດ ຫຼືວຽກໃດ? ຄົນນີ້ຈະເປັນຄູ, ພະຍາບານ, ເປັນທະນາຍຄວາມບໍ? (3) ທ່ານທັງສອງຈະມີຊີວິດຢູ່ນຳກັນແບບໃດ? (4) ຄົນນີ້ມີການສຶກສາຫຼາຍປານໃດ? (5) ຄົນນີ້ເປັນໜີ້ເທົ່າໃດ? (6) ທ່ານເຕັມໃຈທີ່ຈະຮັບຜິດຊອບໃນການຈ່າຍຄືນເງິນນີ້ບໍ?

`ອ່ານກົດລະບຽບທີ່ສໍາຄັນໃນ 2 ໂກລິນໂທ 6:14, 15. ກົດລະບຽບນີ້ຊ່ວຍທ່ານເລືອກຄູ່ສົມລົດທີ່ດີທີ່ສຸດໄດ້ແນວໃດ?`