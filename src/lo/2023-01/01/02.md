---
title:  ເຮົາເປັນສ່ວນໜຶ່ງໃນຄອບຄົວຂອງພຣະເຈົ້າ
date:   01/01/2023
---

`“ເພາະເຫດນີ້ ຂ້າພະເຈົ້າຈຶ່ງຄຸເຂົ່າລົງຕໍ່ໜ້າພຣະບິດາເຈົ້າ, ອົງທີ່ບັນດານໃຫ້ທຸກໆຄອບຄົວ ໃນສະຫວັນແລະທີ່ເທິງແຜ່ນດິນໂລກດຳລົງຢູ່” ເອເຟໂຊ 3:14-15 ໂປໂລໃຊ້ຮູບພາບຂອງຄອບຄົວເພື່ອສະແດງໃຫ້ພວກເຮົາຮູ້ວ່າພວກເຮົາເປັນຂອງພຣະເຈົ້າ. ຂໍ້ພຣະຄໍາພີເຫຼົ່ານີ້ໃຫ້ຄວາມຫວັງອັນໃດແກ່ເຮົາ?`

ໃນຕອນຕົ້ນວຽກງານຂອງພຣະອົງເທິງແຜ່ນດິນໂລກ, ພຣະເຢຊູສອນຜູ້ຕິດຕາມຂອງພຣະອົງໃຫ້ອະທິຖານ. ພຣະເຢຊູກ່າວວ່າ: “ທ່ານທັງຫຼາຍຄວນອະທິດຖານດັ່ງນີ້: “'ດ້ວຍເຫດນັ້ນ ພວກເຈົ້າຄວນພາວັນນາອະທິຖານດັ່ງນີ້: ‘ຂ້າແດ່ພຣະບິດາເຈົ້າ ຂອງພວກຂ້ານ້ອຍທັງຫລາຍ ຜູ້ຊົງສະຖິດຢູ່ໃນສະຫວັນ ຂໍໃຫ້ພຣະນາມຂອງພຣະອົງ ຊົງເປັນທີ່ເຄົາຣົບບູຊາ” (ມັດທາຍ 6:9). ທ່ານເຫັນບໍໃນຄໍາອະທິດຖານນີ້ວ່າພຣະເຢຊູບອກລູກສິດຂອງພຣະອົງແນວໃດໃຫ້ເວົ້າວ່າ, “ພຣະບິດາເທິງສະຫວັນຂອງເຮົາ”? ພຣະເຢຊູເຫັນພວກເຮົາເປັນຄອບຄົວຂອງພຣະອົງ. ພຣະອົງກ່າວກ່ຽວກັບພວກເຮົາໃນຖານະເປັນອ້າຍເອື້ອຍນ້ອງຂອງພຣະອົງ. ດ້ວຍເຫດນີ້ ພຣະເຢຊູເຈົ້າ ຈຶ່ງເວົ້າກັບນາງມາຣີ ຫລັງຈາກພຣະອົງໄດ້ຕື່ນຈາກຄວາມຕາຍວ່າ, “ເຮົາບໍ່ໄດ້ຂຶ້ນໄປຫາພຣະບິດາເຈົ້າເທື່ອ. ແຕ່ໄປຫາພີ່ນ້ອງຂອງເຮົາແລະບອກພວກເຂົາວ່າ: ‘ເຮົາກັບໄປຫາພຣະບິດາແລະພຣະບິດາຂອງທ່ານ. ເຮົາຈະກັບຄືນໄປຫາພຣະເຈົ້າຂອງເຮົາແລະພຣະເຈົ້າຂອງທ່ານ” (ໂຢຮັນ 20:17).

ພວກເຮົາມີພຣະບິດາອົງດຽວກັນກັບພຣະເຢຊູ. ດັ່ງນັ້ນ, ພຣະເຢຊູເປັນອ້າຍຂອງພວກເຮົາ. ເຮົາກໍເປັນອ້າຍເອື້ອຍນ້ອງກັນໃນພຣະຜູ້ເປັນເຈົ້າ. ພຣະເຢຊູກາຍເປັນສະມາຊິກຂອງຄອບຄົວມະນຸດຢູ່ເທິງແຜ່ນດິນໂລກ ເພື່ອວ່າເຮົາຈະສາມາດເປັນສະມາຊິກຂອງຄອບຄົວຂອງພຣະເຈົ້າໃນສະຫວັນ. “ຄອບຄົວຢູ່ໃນສະຫວັນ ແລະຄອບຄົວເທິງແຜ່ນດິນໂລກເປັນຄອບຄົວດຽວ.”—ນາງເອລເລນ ຈີ ໄວ, ຜູ້ເພິ່ງປາດຖະໜາແຫ່ງປວງຊົນ, ໜ້າ 835.

`ພຣະເຈົ້າຄິດແນວໃດກ່ຽວກັບພວກເຮົາ? ອ່ານອົບພະຍົບ 3:10; ອົບພະຍົບ 5:1; ແລະ ກາລາເຕຍ 3:26, 29 ສໍາລັບຄໍາຕອບ. ເປັນຫຍັງຂໍ້ພຣະຄໍາພີແຫ່ງຄວາມຈິງນີ້ຈຶ່ງໜູນໃຈພວກເຮົາ?`

ວິທະຍາສາດສະໄຫມໃໝ່ສອນພວກເຮົາວ່າພວກເຮົາມີຊີວິດຢູ່ທີ່ນີ້ໄດ້ໂດຍໂຊກຊາຕາ ແລະ ຊີວິດແມ່ນມາຈາກຄວາມບັງເອີນ. ແຕ່ພຣະຄຳພີສອນເຮົາວ່າພຣະເຈົ້າຮັກເຮົາແລະຫ່ວງໃຍເຮົາ. ດັ່ງນັ້ນ ຜູ້ຂຽນພຣະຄຳພີມັກໃຊ້ຄຳເວົ້າຂອງຄອບຄົວເພື່ອສະແດງໃຫ້ເຮົາເຫັນວ່າພຣະເຈົ້າຮັກເຮົາຫຼາຍ. ດ້ວຍເຫດນີ້ ພຣະເຢຊູຈຶ່ງຕັ້ງຊື່ອິດສະລາເອນວ່າ “ປະຊາຊົນຂອງເຮົາ” ຫຼືກ່າວວ່າພວກເຂົາເປັນ “ບຸດຂອງພຣະເຈົ້າ.” ດັ່ງທີ່ເຮົາໄດ້ເຫັນ ພຣະເຢຊູຍັງບອກວ່າພຣະເຈົ້າເປັນ “ບິດາຂອງພວກເຮົາ.” ຊື່ທັງໝົດນີ້ສອນເຮົາເຖິງຄວາມຈິງໃນພຣະຄຳພີຄືກັນ: ພຣະເຈົ້າຮັກເຮົາໃນແບບທີ່ສະມາຊິກໃນຄອບຄົວຄວນຮັກກັນ. ນັ້ນເປັນຂ່າວດີສຳລັບພວກເຮົາ ເພາະຊີວິດອາດມີຄວາມຍາກລຳບາກຫຼາຍໃນບາງເວລາ.

`ຈະເກີດຫຍັງຂຶ້ນ ຖ້າເຮົາຮັກທຸກຄົນຄືກັນກັບເຮົາຮັກຄອບຄົວ? ຊີວິດຈະແຕກຕ່າງກັນແນວໃດ? ຄວາມຮູ້ສຶກຂອງເຮົາຕໍ່ຜູ້ຄົນຈະປ່ຽນໄປແນວໃດ ຖ້າເຮົາຄິດກ່ຽວກັບພວກເຂົາໃນຖານະເປັນອ້າຍເອື້ອຍນ້ອງຂອງເຮົາ?`