---
title:  ສຶກສາເພີ່ມເຕີມ
date:   06/01/2023
---

“ຄວາມຮັກຂອງພຣະເຈົ້າທີ່ມີຕໍ່ລູກໆຂອງພຣະອົງຢູ່ເທິງໂລກນັ້ນເຂັ້ມແຂງກວ່າຄວາມຕາຍ. ພຣະເຈົ້າໄດ້ໃຫ້ພຣະບຸດຂອງພຣະອົງເພື່ອຊ່ວຍພວກເຮົາໃຫ້ລອດເພາະວ່າພຣະອົງຮັກພວກເຮົາຫຼາຍ. ພຣະເຈົ້າໄດ້ເທທຸກສິ່ງໃນສະຫວັນເປັນຂອງປະທານອັນດຽວນີ້. ພຣະເຢຊູເຮັດວຽກໃນປະຈຸບັນໃນສະຫວັນເພື່ອຊ່ວຍພວກເຮົາໃຫ້ລອດ . ພຣະເຢຊູໄດ້ມອບຊີວິດຂອງພຣະອົງໃຫ້ພວກເຮົາ. ຫຼັງຈາກນັ້ນ, ພຣະອົງໄດ້່ຕາຍແທນພວກເຮົາ. ທູດສະຫວັນຍັງເຮັດວຽກກັບພຣະເຢຊູເພື່ອຊ່ວຍເຮົາໃຫ້ລອດ. ພຣະວິນຍານບໍລິສຸດໄປຫາພຣະເຈົ້າເພື່ອພວກເຮົາ. ພຣະບິດາເຮັດວຽກໃນສິ່ງທັງຫມົດເຫຼົ່ານີ້ເພື່ອຊ່ວຍພວກເຮົາໃຫ້ລອດ, ທຸກຄົນໃນສະຫວັນເຮັດວຽກຮ່ວມກັນກັບພຣະເຈົ້າ. ພຣະເຈົ້າແລະເທວະດາຂອງພຣະອົງບໍ່ເຄີຍອິດເມື່ອຍໃນການເຮັດທຸກສິ່ງທຸກຢ່າງທີ່ພວກເຂົາສາມາດຊ່ວຍເຮົາໃຫ້ລອດ.”—ເອເລນ ຈີ. ໄວ, Steps to Christ, ໜ້າ 21.

**ຄຳຖາມສົນທະນາ**:

`ພຣະເຈົ້າໃຫ້ຂອງປະທານອັນປະເສີດແກ່ລູກໆຂອງພຣະອົງ. ຂອງປະທານທັງຫມົດຂອງພຣະອົງສໍາພັດຫົວໃຈຂອງພວກເຮົາແລະເຮັດໃຫ້ພວກເຮົາເຕັມໄປດ້ວຍຄວາມຂອບພຣະຄຸນ. ເຮົາອາດເວົ້າກັບຜູ້ຂຽນເພງສັນລະເສີນວ່າ, “ພຣະເຢໂຮວາດີຫຼາຍຕໍ່ຂ້ອຍ! ຂ້ອຍຖວາຍຄືນໃຫ້ພຣະອົງໄດ້ແນວໃດ?” (ເພງສັນລະເສີນ 116:12). ເຮັດບັນຊີລາຍຊື່ຂອງພອນທາງຈິດວິນຍານແລະຂອງປະທານທັງຫມົດໃນຊີວິດນີ້ທີ່ພຣະເຈົ້າໄດ້ມອບໃຫ້ທ່ານ. ກຽມພ້ອມທີ່ຈະແບ່ງປັນລາຍຊື່ຂອງທ່ານກັບຊັ້ນຮຽນ. ບັນຊີລາຍຊື່ຂອງທ່ານສອນຫຍັງທ່ານກ່ຽວກັບວິທີທີ່ທ່ານຄວນຂອບພຣະຄຸນພຣະເຈົ້າແທ້ໆ?`

`ເຮົາຄິດເຖິງພຣະເຈົ້າວ່າເປັນຜູ້ສ້າງເຮົາ. ພຣະຄຳພີຍັງສອນເຮົາອີກເທື່ອໜຶ່ງວ່າພຣະເຈົ້າເຮັດໃຫ້ຊີວິດດຳເນີນໄປນຳອີກ. (ອ່ານເຮັບເຣີ 1:3; ໂຢບ 38:33–37; ເພງສັນລະດສີນ 135:6, 7; ໂກໂລຊາຍ 1:17; ກິດຈະການ 17:28; 2 ເປໂຕ 3:7) ແມ່ນແລ້ວ ພຣະເຈົ້າຖືທຸກສິ່ງໄວ້ນຳກັນແລະເຮັດໃຫ້ມັນເປັນໄປໄດ້. ລວມເຖິງດວງດາວທັງໝົດທີ່ພວກເຮົາເຫັນຢູ່ໃນທ້ອງຟ້າ ແລະເລືອດທີ່ຫົວໃຈຂອງເຮົາສູບ. ຄວາມຈິງທີ່ດີເລີດໃນພຣະຄຳພີຄວນຊ່ວຍເຮົາໃຫ້ເຂົ້າໃຈວ່າເຮົາເປັນໜີ້ພຣະເຈົ້າຫຼາຍປານໃດ? ຄວາມຈິງໃນພຣະຄຳພີຄວນຊ່ວຍເຮົາແນວໃດໃຫ້ເຂົ້າໃຈໄດ້ດີຂຶ້ນວ່າເຮົາຄວນເຮັດຫຍັງກັບທຸກສິ່ງທີ່ພຣະເຈົ້າມອບໃຫ້?`