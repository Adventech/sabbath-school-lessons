---
title:  ພຣະເຈົ້າເປັນເຈົ້າຂອງທຸກສິ່ງ
date:   02/01/2023
---

`ອ່ານເພງສັນລະເສີນ 50:10–12; ເພງສັນລະເສີນ 24:1; 1 ຂ່າວຄາວ 29:13, 14; ແລະ ຮັກກາຍ 2:8. ເຮົາຮຽນຮູ້ຄວາມຈິງໃນພຣະຄຳພີອັນໃດຈາກຂໍ້ພຣະຄຳພີເຫຼົ່ານີ້? ຂໍ້ຄວາມນີ້ຄວນສອນຫຍັງພວກເຮົາກ່ຽວກັບວິທີທີ່ພວກເຮົາຄວນຈະມີຄວາມຮູ້ສຶກກ່ຽວກັບສິ່ງທີ່ພວກເຮົາເປັນເຈົ້າຂອງ?`

1 ຂ່າວຄາວບອກເຮົາກ່ຽວກັບຄວາມປະສົງຂອງກະສັດດາວິດທີ່ຈະສ້າງວິຫານໃຫ້ພຣະເຈົ້າ. ເລື່ອງນີ້ເລີ່ມຕົ້ນໃນບົດທີ 17. ດາວິດບອກນາທານກ່ຽວກັບຄວາມປາຖະຫນາຂອງລາວ. ນາທານເປັນທູດພິເສດຂອງພຣະເຈົ້າ. ນາທານບອກດາວິດວ່າ, “ຈົ່ງກະທຳໃນສິ່ງທີ່ທ່ານເຫັນຊອບເທີ້ນ ເພາະພຣະເຈົ້າສະຖິດຢູ່ກັບທ່ານ.”(1 ຂ່າວຄາວ 17:2). ແຕ່ໃນຄືນນັ້ນ ພຣະເຈົ້າບອກນາທານວ່າດາວິດສ້າງວິຫານຂອງພຣະເຈົ້າບໍ່ໄດ້. ດາວິດໄດ້ຖາມນາທານວ່າລາວສາມາດແຕ້ມແຜນການສຳລັບວິຫານໄດ້ບໍ ແລະໄດ້ຈັດເອົາວັດຖຸອຸປະກອນທັງໝົດໃຫ້ພ້ອມສຳລັບການກໍ່ສ້າງ. ດາວິດໄດ້ຮັບອະນຸຍາດໃຫ້ເຮັດສອງຢ່າງນີ້. ສະນັ້ນ, ດາວິດຈຶ່ງໃຊ້ຊີວິດຂອງລາວເພື່ອເກັບເອົາຫີນ, ໄມ້, ເຫຼັກ, ຄຳ, ເງິນ ແລະທອງເຫຼືອງເປັນຈຳນວນຫລວງຫລາຍ. ດາວິດໄດ້ສັ່ງໃຫ້ນຳເອົາວັດສະດຸກໍ່ສ້າງໄປບ່ອນທີ່ຈະສ້າງວິຫານ. ແລ້ວດາວິດກໍຂໍໃຫ້ບັນດາຜູ້ນຳຂອງຊາດອິດສະຣາເອນມາເຕົ້າໂຮມກັນ ເພື່ອສັນລະເສີນພຣະເຈົ້າ ແລະຂອບພຣະຄຸນພຣະອົງ.

ໃນ 1 ຂ່າວຄາວ 29:13, 14, ກະສັດດາວິດອະທິດຖານຢູ່ຕໍ່ໜ້າປະຊາຊົນທັງຫຼາຍ. ລາວຖາມວ່າແມ່ນຫຍັງເປັນເຫດຜົນທີ່ກະສັດດາວິດແລະປະຊາຊົນໄດ້ຖວາຍຢ່າງຫຼວງຫຼາຍໃຫ້ພຣະເຈົ້າ? ເພາະວ່າພຣະເຈົ້າໄດ້ອວຍພອນໃຫ້ພວກເຂົາຫຼາຍ. ດາວິດຮູ້ວ່າລາວແລະປະຊາຊົນຂອງລາວບໍ່ສາມາດອວດອ້າງເລື່ອງການນຳເອົາສິ່ງກໍ່ສ້າງພິເສດເຫຼົ່ານີ້ມາຫາພຣະເຈົ້າ. ເປັນຫຍັງ? ເພາະທຸກສິ່ງທຸກຢ່າງເປັນຂອງພຣະເຈົ້າ. ເມື່ອເຮົາຖວາຍແກ່ພຣະເຈົ້າ, ເຮົາພຽງແຕ່ໃຫ້ສິ່ງທີ່ເປັນຂອງພຣະອົງຄືນມາ.

ເຮົາຕ້ອງຈື່ຈຳຄວາມຈິງທີ່ສຳຄັນໃນພຣະຄຳພີ. ພຣະເຈົ້າໄດ້ສ້າງທຸກສິ່ງໃນຕອນຕົ້ນ (ອ່ານປະຖົມມະການ 1:1; ໂຢຮັນ 1:3; ເຮັບເຣີ 1:2). ດັ່ງນັ້ນ, ພຣະເຈົ້າຈຶ່ງເປັນເຈົ້າຂອງທຸກສິ່ງທຸກຢ່າງ. ນັ້ນລວມເຖິງທຸກສິ່ງທີ່ເປັນຂອງພວກເຮົາ. ບາງທີພວກເຮົາເຮັດວຽກຫນັກເພື່ອຫາສິ່ງທີ່ພວກເຮົາມີ. ແຕ່ພວກເຮົາຕ້ອງການພຣະເຈົ້າແລະຄວາມເມດຕາຂອງພຣະອົງເພື່ອຊ່ວຍພວກເຮົາດູແລທຸກສິ່ງທຸກຢ່າງ. ພວກເຮົາຕ້ອງການພຣະເຈົ້າເພື່ອດໍາລົງຊີວິດ. ດັ່ງນັ້ນ, ທຸກໆໂອກາດທີ່ພວກເຮົາໄດ້ຮັບ, ພວກເຮົາຄວນຈະສັນລະເສີນພຣະເຈົ້າແລະຂອບໃຈພຣະອົງສໍາລັບການດີກັບພວກເຮົາ. ແລ້ວເຮົາຈະບໍ່ມີບັນຫາໃນການຈື່ຈຳວ່າພຣະເຈົ້າເປັນເຈົ້າຂອງທຸກສິ່ງ.

`“ຕາມທີ່ຈິງແລ້ວ ປະຊາຊົນຂອງພຣະອົງແລະຂ້ານ້ອຍເອງຈະຖວາຍສິ່ງໃດໆໃຫ້ແກ່ພຣະອົງບໍ່ໄດ້ດອກ ເພາະທຸກສິ່ງເປັນຂອງຂວັນມາຈາກພຣະອົງທັງສິ້ນ ແລະພວກຂ້ານ້ອຍກໍພຽງແຕ່ຖວາຍສິ່ງທີ່ເປັນຂອງພຣະອົງຄືນໃຫ້ພຣະອົງເທົ່ານັ້ນ.” (1 ຂ່າວຄາວ 29:14). ກົດລະບຽບສໍາຄັນນີ້ສອນຫຍັງເຮົາກ່ຽວກັບພຣະເຈົ້າ? ເຮົາຄວນຮູ້ສຶກແນວໃດຕໍ່ພຣະອົງ ແລະທຸກສິ່ງທີ່ເຮົາເປັນເຈົ້າຂອງ?`