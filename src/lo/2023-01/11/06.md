---
title:  ເມື່ອບໍ່ມີໃຜຊື້ຫຼືຂາຍໄດ້
date:   16/03/2023
---

ພຣະຄຳພີບອກເຮົາວ່າຈະມີເວລາຫຍຸ້ງຍາກຢູ່ເທິງໂລກນີ້ກ່ອນທີ່ພຣະເຢຊູຈະກັບມາ. ດານີເອນເວົ້າເຖິງ “ຊ່ວງເວລາທີ່ມີຄວາມຫຍຸ້ງຍາກຫຼາຍ, ເປັນເວລາທີ່ຮ້າຍແຮງທີ່ສຸດນັບຕັ້ງແຕ່ປະຊາຊາດ [ກຸ່ມຄົນ] ໄດ້ມີຢູ່ໃນໂລກ” (ດານີເອນ 12:1). ໃນປຶ້ມພຣະທໍາພຣະນິມິດຍັງເຕືອນເຮົາວ່າຈະມີເວລາຍາກລຳບາກກ່ອນການສະເດັດມາຄັ້ງທີສອງ.

`ອ່ານກ່ຽວກັບຄວາມຫຍຸ້ງຍາກໃນພຣະນິມິດ 13:11–17. ຊາຕານຈະໃຊ້ການຊື້ແລະຂາຍເພື່ອໂຈມຕີຜູ້ຕິດຕາມທີ່ສັດຊື່ຂອງພຣະເຈົ້າໃນຕອນທ້າຍແນວໃດ?`

ທ່ານບໍ່ສາມາດຊື້ຫຼືຂາຍ? ຊີວິດຂອງເຮົາທຸກມື້ນີ້ລວມເຖິງການຊື້-ຂາຍເທົ່າໃດ? ຖ້າພວກເຮົາບໍ່ສາມາດຊື້ຫຼືຂາຍ, ພວກເຮົາຈະມີຄວາມຫຍຸ້ງຍາກໃນການດໍາລົງຊີວິດ. ພວກເຮົາຈະຮູ້ສຶກວ່າມີຄວາມກົດດັນຫຼາຍທີ່ຈະເຮັດອັນໃດກໍ່ຕາມເພື່ອຮັກສາເງິນຂອງພວກເຮົາໃຫ້ປອດໄພ. ເມື່ອເຮົາມີເງິນຫຼາຍໃນຄາວນັ້ນ, ເຮົາກໍຈະຮູ້ສຶກກົດດັນໃຫ້ເຄົາລົບກົດໝາຍຂອງແຜ່ນດິນ.

ເຮົາຈະກຽມພ້ອມແນວໃດສຳລັບການທົດສອບທີ່ຮ້າຍແຮງໜ້າຢ້ານນັ້ນ? ພວກເຮົາກຽມພ້ອມດຽວນີ້ໂດຍການເຮັດໃຫ້ແນ່ໃຈວ່າພວກເຮົາບໍ່ໄດ້ເປັນທາດຂອງເງິນແລະສິ່ງຂອງຂອງພວກເຮົາ. ພຣະເຈົ້າຈະຊ່ວຍພວກເຮົາໃນເລື່ອງນັ້ນ. ຖ້າພວກເຮົາບໍ່ໄດ້ເປັນທາດຂອງເງິນແລະສິ່ງຕ່າງໆໃນປັດຈຸບັນ, ພວກເຮົາຈະບໍ່ເປັນທາດຂອງເງິນໃນພາຍຫລັງ.

`ອ່ານຄຳສັ່ງຂອງພຣະເຈົ້າໃນພຣະບັນຍັດສອງ 14:22, 23. ພຣະເຈົ້າສັ່ງປະຊາຊົນຂອງພຣະອົງໃຫ້ເຮັດຫຍັງກັບພືດຜົນ, ນ້ຳມັນ, ເຫຼົ້າອະງຸ່ນ, ແລະຝູງສັດໃນແຕ່ລະປີ? ເປັນຫຍັງພຣະເຈົ້າບອກອິດສະຣາເອນໃຫ້ເຮັດສິ່ງນີ້?`

ພຣະເຈົ້າສັ່ງຊາວອິດສະຣາເອນໃຫ້ເພີດເພີນກັບອາຫານທີ່ພຣະອົງປະທານໃຫ້ຈາກແຜ່ນດິນ. ເປັນຫຍັງພຣະເຈົ້າຈຶ່ງຕ້ອງການໃຫ້ປະຊາຊົນຂອງພຣະອົງກິນເຄື່ອງຖວາຍນີ້? ເພາະວ່າຜູ້ຄົນຈະຮຽນຮູ້ທີ່ຈະຮັກພຣະເຈົ້າ ແລະຂອບພຣະຄຸນຕໍ່ທຸກສິ່ງທີ່ພຣະອົງໄດ້ມອບໃຫ້. ແລ້ວປະຊາຊົນກໍຢາກເຊື່ອຟັງພຣະເຈົ້າດ້ວຍສຸດໃຈ. ພຣະເຈົ້າຕ້ອງການໃຫ້ພວກເຮົາມີຄວາມສຸກກັບຂອງປະທານທີ່ພຣະອົງມອບໃຫ້ພວກເຮົາ, ເຊັ່ນດຽວກັນ. ແລ້ວເຮົາຈະຮັກພຣະເຈົ້າແລະຢາກເຊື່ອຟັງພຣະອົງ.