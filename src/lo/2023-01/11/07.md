---
title:  ສຶກສາເພີ່ມເຕີມ
date:   17/03/2023
---

ພຣະຄໍາພີບໍ່ໄດ້ບອກວ່າຄວາມຮັ່ງມີເປັນສິ່ງທີ່ຜິດ. ແຕ່ພຣະຄຳພີບອກເຮົາວ່າຄວາມຮັ່ງມີບໍ່ໄດ້ເຮັດໃຫ້ເຮົາສັດຊື່ຕໍ່ພຣະເຈົ້າຫຼາຍຂຶ້ນ. ສ່ວນຫຼາຍແລ້ວ, ຄວາມຮັ່ງມີແມ່ນອັນຕະລາຍຕໍ່ການພົວພັນກັບພຣະເຈົ້າ. “ການຮັກເງິນແລະຄວາມປາຖະໜາຄວາມຮັ່ງມີກໍຄືກັນກັບຕ່ອງໂສ້ຄຳ. ຊາຕານວາງສາຍຕ່ອງໂສ້ນີ້ໄວ້ອ້ອມຮອບຜູ້ຄົນ ແລະເຮັດໃຫ້ພວກເຂົາເປັນທາດຂອງມັນ.”—ນາງເອລເລນ ຈີ ໄວ, ເສັ້ນທາງແຫ່ງຄວາມຫວັງ ໜ້າ 44.

ຊາວຄຣິດສະຕຽນສ່ວນໃຫຍ່ບໍ່ໄດ້ຮັ່ງມີ. ແຕ່ພວກເຮົາຈໍານວນຫຼາຍມີສິ່ງຫຼາຍຢ່າງ. ພວກເຮົາມີຕູ້ເຢັນທີ່ບັນຈຸອາຫານຫຼາຍກວ່າທີ່ພວກເຮົາສາມາດກິນໄດ້. ພວກເຮົາອາດຈະເປັນເຈົ້າຂອງລົດຫຼາຍກວ່າຫນຶ່ງຄັນ. ພວກເຮົາມີໂອກາດໃຊ້ເວລາພັກຜ່ອນໃນແຕ່ລະປີ. ພວກເຮົາຫຼາຍຄົນຊື້ເຄື່ອງອອນໄລນ໌ ຫຼືເປັນເຈົ້າຂອງຄອມພິວເຕີ ແລະໂທລະສັບສະມາດໂຟນລຸ້ນໃໝ່ຫຼ້າສຸດ. ສິ່ງເຫຼົ່ານີ້ເຮັດໃຫ້ມັນງ່າຍຂຶ້ນທີ່ຈະຮັກສິ່ງທີ່ຢູ່ໃນໂລກນີ້, ບໍ່ແມ່ນບໍ? ດັ່ງນັ້ນ, ພວກເຮົາຈໍາເປັນຕ້ອງລະມັດລະວັງ. ເພາະເຮົາບໍ່ແມ່ນເສດຖີ ບໍ່ໄດ້ໝາຍຄວາມວ່າເຮົາບໍ່ຕົກຢູ່ໃນອັນຕະລາຍຈາກຄວາມຮັ່ງມີ. ການມີຫຼາຍສິ່ງຫຼາຍຢ່າງອາດເຮັດໃຫ້ເຮົາລືມພຣະເຈົ້າ. ດ້ວຍເຫດນີ້ ພຣະເຈົ້າຈຶ່ງສັ່ງໃຫ້ພວກເຮົາຖວາຍໜຶ່ງສ່ວນສິບ. ດັ່ງທີ່ພວກເຮົາໄດ້ເຫັນ, ໜຶ່ງສ່ວນສິບແມ່ນ 10 ເປີເຊັນຂອງເງິນທັງຫມົດທີ່ທ່ານໄດ້ຮັບ. ແຜນການນີ້ເປັນພອນທີ່ມີພະລັງທີ່ຈະຊ່ວຍເຮົາໃຫ້ປອດໄພຈາກຄວາມອັນຕະລາຍຂອງເງິນ. ເງິນສາມາດເປັນອັນຕະລາຍ, ເຖິງແມ່ນວ່າທ່ານມີເງິນພຽງເລັກນ້ອຍ.

**ຄຳຖາມສົນທະນາ**:

`ບາງທີເຮົາບໍ່ລວຍ. ຖ້າເຮົາທຸກຍາກເງິນແລະຄວາມຮັ່ງມີຈະເປັນອັນຕະລາຍອັນໃດ? ເປັນຫຍັງເຮົາຕ້ອງລະວັງ?`

`ພຣະເຈົ້າໄດ້ສັ່ງໃຫ້ເຮົາຖວາຍໜຶ່ງສ່ວນສິບເພື່ອໃຫ້ເຮົາປອດໄພຈາກການຮັກສິ່ງຂອງໃນຊີວິດນີ້ຫລາຍກວ່າທີ່ເຮົາຄວນຈະຮັກ. ເຮົາຈະເຮັດຫຍັງໄດ້ອີກ, ພ້ອມກັບການຖວາຍໜຶ່ງສ່ວນສິບ, ເພື່ອໃຫ້ແນ່ໃຈວ່າເຮົາປອດໄພຈາກການຮັກເງິນ?`

`ຖ້າທ່ານບອກວ່າທ່ານບໍ່ສາມາດຊື້ຫຼືຂາຍຫຍັງໄດ້ໃນມື້ອື່ນ? ຈະເປັນແນວໃດຖ້າຫາກທ່ານຖືກບອກວ່າທ່ານຈະບໍ່ໄດ້ຮັບອະນຸຍາດໃຫ້ຊື້ຫຼືຂາຍໃນມື້ອື່ນເນື່ອງຈາກວ່າທ່ານຮັກສາພຣະບັນຍັດຂອງພຣະເຈົ້າແລະທ່ານມີຄວາມເຊື່ອຄືກັນກັບພຣະເຢຊູ (ພຣະນິມິດ 14:12)? ທ່ານຈະເລືອກເຮັດຫຍັງ?`