---
title:  ຊໍາລະໜີ້ຂອງທ່ານ
date:   28/01/2023
---

### ອ່ານສຳລັບບົດຮຽນອາທິດນີ້
ພະບັນຍັດສອງ 28:1, 2, 12; 1 ຕີໂມທຽວ 6:6–9; ມັດທາຍ 6:24; 1 ໂຢຮັນ 2:15; ສຸພາສິດ 22:7; ສຸພາສິດ 6:1–5; ສຸພາສິດ 17:18; ພຣະບັນຍັດສອງ 15:1–5.

> <p>ຂໍ້ຄວນຈຳ</p>
> “ຄົນຮັ່ງມີປົກຄອງເໜືອຄົນທຸກຈົນ ແລະການເປັນໜີ້ຄົນຍ່ອມເຮັດໃຫ້ຕົນເປັນທາດຮັບໃຊ້ໄດ້.” ສຸພາສິດ 22:7

ໜີ້ສິນແມ່ນຫຍັງ? ໜີ້ສິນແມ່ນເງິນທັງໝົດທີ່ທ່ານຕິດໜີ້. ບາງຄົນເວົ້າວ່າຫນີ້ສິນແມ່ນ "ການໃຊ້ເງິນທີ່ທ່ານບໍ່ມີໃນປັດຈຸບັນແຕ່ວ່າທ່ານຄາດຫວັງວ່າຈະມີລາຍໄດ້ໃນອະນາຄົດ." ມື້ນີ້, ຄົນສ່ວນໃຫຍ່ເປັນໜີ້ຫຼາຍ. ການເປັນໜີ້ເປັນພຽງສ່ວນໜຶ່ງຂອງຊີວິດປົກກະຕິ. ແຕ່ໃນຖານະເປັນຄລິດສະຕຽນ ເຮົາບໍ່ຄວນເປັນໜີ້ໃຜ. ພຣະຄຳພີເວົ້າເຖິງການຕິດໜີ້ຢ່າງໜ້ອຍ 26 ເທື່ອ. ຂໍ້ພຣະຄໍາພີທັງໝົດນັ້ນເວົ້າເຖິງການເປັນໜີ້ເງິນຂອງພວກເຮົາ. ພຣະຄໍາພີບໍ່ໄດ້ບອກວ່າການກູ້ຢືມເງິນຂອງພວກເຮົາເປັນບາບ. ແຕ່ພຣະຄຳພີເວົ້າເຖິງເລື່ອງບໍ່ດີທີ່ມັກເກີດຂຶ້ນເມື່ອເຮົາຢືມເງິນ. ໂປໂລໃຫ້ຄຳແນະນຳນີ້ແກ່ເຮົາກ່ຽວກັບເງິນວ່າ: “ຖ້າທ່ານເປັນໜີ້ເຂົາທຸກຄົນ ກໍຈົ່ງຈ່າຍຄືນສິ່ງທີ່ເຂົາຄວນໄດ້ຄືນ. ຖ້າທ່ານຕິດໜີ້ພາສີປະເພດໃດນຶ່ງ, ຈົ່ງຈ່າຍມັນ. ສະແດງຄວາມເຄົາລົບແລະໃຫ້ກຽດແກ່ພວກເຂົາ. ຈົ່ງຢ່າເປັນຫນີ້ຫຍັງຕໍ່ໃຜ. ແຕ່ທ່ານຈະເປັນໜີ້ຄວາມຮັກຕໍ່ກັນສະເໝີ. ຜູ້ທີ່ຮັກຄົນອື່ນ [ຄົນອື່ນ] ກໍໄດ້ເຊື່ອຟັງກົດບັດຍັດທັງໝົດ” (ໂຣມ 13:7, 8).

ການເປັນໜີ້ບໍ່ແມ່ນສິ່ງທີ່ດີ. ແຕ່ກົງກັນຂ້າມ, ເປັນຫຍັງປະຊາຊົນແລະລັດຖະບານຈໍານວນຫຼາຍຈຶ່ງເປັນໜີ້ຫຼາຍ? ທຸກໆປະເທດມີພົນລະເມືອງທີ່ຕິດໜີ້ຢູ່ສະເໝີ. ແຕ່ມື້ນີ້, ຫຼາຍຄົນເປັນໜີ້ເງິນ.

ອາທິດນີ້, ພວກເຮົາຈະເບິ່ງວ່າເປັນຫຍັງປະຊາຊົນເປັນຫນີ້ເງິນແລະວິທີການແກ້ໄຂບັນຫາ. ທ່ານອາດຈະບໍ່ເປັນຫນີ້ເງິນໃດໆ. ແຕ່ທ່ານສາມາດແບ່ງປັນຂໍ້ມູນນີ້ກັບຜູ້ທີ່ອາດຈະຕ້ອງການຄວາມຊ່ວຍເຫຼືອໃນການຊໍາລະຫນີ້ສິນຂອງພວກເຂົາ.