---
title:  ຂໍ້ຄິດເພີ່ມເຕີມ
date:  28/08/2020
---

“ພຣະເຢຊູຊົງອ່ອນສຸພາບດັ່ງຄົນລ້ຽງແກະ ພຣະອົງຊົງມີຄວາມຮັກຄືກັບຄົນທີ່ເປັນພໍ່ແມ່. ຄວາມເມດຕາກະລຸນາຂອງພຣະອົງກໍບໍ່ສາມາດທຽບກັບສິ່ງໃດໄດ້ເລີຍ. ພຣະເຢຊູຊົງເປັນພຣະຜູ້ຊ່ວຍໃຫ້ລອດທີ່ມີຄວາມຮັກ ພຣະອົງຊົງສະແດງພຣະພອນຂອງພຣະອົງໃນທາງທີ່ໜ້າສົນໃຈທີ່ສຸດ. ພຣະເຢຊູບໍ່ພຽງແຕ່ຕ້ອງການ ບອກພວກເຮົາກ່ຽວກັບພຣະພອນຂອງພຣະອົງສຳລັບພວກເຮົາ. ແຕ່ພຣະອົງຍັງຕ້ອງການໃຫ້ພວກເຮົາຕ້ອງການພຣະພອນເຫຼົ່ານີ້ດ້ວຍສຸດໃຈຂອງເຮົາ. ໃນຖານະທີ່ເປັນຜູ້ຮັບໃຊ້ຂອງພຣະອົງ ພຣະອົງຈະຕ້ອງກ່າວກ່ຽວກັບຂອງປະທານທີ່ມີຈາກສະຫວັນ ນັ້ນກໍຄືພຣະເຢຊູ. ຄວາມຮັກອັນອັດສະຈັນຂອງພຣະເຢຊູນັ້ນກໍຈະເຮັດໃຫ້ຫົວໃຈລະລາຍ. ຄວາມຮັກຂອງພຣະອົງຈະເຮັດສິ່ງທີ່ການເວົ້າເຖິງຄຳສອນແລະຄວາມຈິງຂອງພຣະຄຳພີບໍ່ສາມາດເຮັດໄດ້”. ພຣະເຈົ້າຂອງພວກເຮົາກ່າວວ່າ “ຈົ່ງເລົ້າໂລມປະຊາຊົນ ຈົ່ງເລົ້າໂລມໃຈປະຊາຊົນຂອງເຮົາເຖີດ” “ຊາວນະຄອນເຢລູຊາເລັມເອີຍ ຈົ່ງຂຶ້ນໄປເທິງພູສູງ ຈົ່ງພາກັນໄປປະກາດຂ່າວດີຢູ່ທີ່ນັ້ນເຖີດ ຈົ່ງເປ່ງສຽງຮ້ອງດັງໆ ຊາວພູເຂົາຊີໂອນເອີຍຈົ່ງປະກາດຂ່າວດີຢ່າຢ້ານກົວສິ່ງໃດໆທັງນັ້ນ. ຈົ່ງບອກເມືອງຕ່າງໆຂອງຊາວຢູດາຍວ່າ ພຣະເຈົ້າຂອງພວກເຂົາກຳລັງສະເດັດມາຮອດ” ເອຊາຢາ 40:1,9-11. (ຄັດມາຈາກປື້ມທ່ານນາງເອເລັນຈີໄວທ໌)

**ຄຳຖາມຄົ້ນຄວ້າ**

`ມັນເປັນເລື່ອງເສົ້າທີ່ບາງຄົນພະຍາຍາມເຮັດໃຫ້ຕົນເອງຮູ້ສຶກດີຂຶ້ນ ໂດຍການກ່າວເຖິງຄວາມຜິດພາດຂອງຄົນອື່ນ. ເຮັດແນວໃດພວກເຮົາຈຶ່ງຈະຮັບປະກັນໄດ້ວ່າ ພວກເຮົາຈະບໍ່ຕົກລົງໄປໃນກັບດັກອັນດຽວກັນນີ້?`

`ສົມມຸດວ່າໝູ່ຂອງທ່ານຄົນໜຶ່ງກັບມາຈາກງານສົບ. ໝູ່ຄົນນີ້ກໍກ່າວກັບທ່ານວ່າ “ຂ້ອຍດີໃຈຫຼາຍທີ່ປ້າຂອງຂ້ອຍຢູ່ເທິງສະຫວັນ ແລະ ກຳລັງຫຼຽວລົງມາເບິ່ງຂ້ອຍ. ມັນເຮັດໃຫ້ຂ້ອຍຮູ້ສຶກດີຫຼາຍ.” ອີງຕາມສິ່ງທີ່ພວກເຮົາໄດ້ຮຽນຮູ້ໃນອາທິດນີ້ກ່ຽວກັບວິທີການແບ່ງປັນຄວາມຈິງ ແລະ ທ່ານຈະຕອບຄຳເວົ້າຂອງໝູ່ແນວໃດ?`

------------------------------------------------------------------------------------------