---
title:  ການເລີ່ມຕົ້ນທີ່ຍາກ
date:   12/07/2025
---

### ໃຫ້ອ່ານສໍາລັບບົດຮຽນອາທິດນີ້

ອພຍ 5:1, 2; ອພຍ 5:3–23; ອພຍ5:22–6:8; ອພຍ6:9–13; ອພຍ 6:28–7:7.

> <p>ຂໍ້ຄວນຈໍາ</p>
> “ຫຼັງຈາກໂມເຊແລະອາໂຣນໄດ້ໂອ້ລົມກັບປະຊາຊົນ ພວກເຂົາກໍເຂົ້າໄປພົບ ກະສັດຂອງຊາວເອຢິບ ພວກເຂົາກ່າວວ່າ ‘ນີ້ເປັນຖ້ອຍຄໍາຂອງອົງພຣະຜູ້ເປັນເຈົ້າ ພຣະ ເຈົ້າຂອງຊາດອິດສະຣາເອນວ່າ: ຈົ່ງປ່ອຍປະຊາຊົນຂອງເຮົາໄປ ເພື່ອພວກເຂົາຈະໄດ້ສະ ຫຼອງເທດສະການຍ້ອງຍໍຖວາຍກຽດແກ່ເຮົາໃນຖິ່ນແຫ້ງແລ້ງກັນດານ ແຕ່ກະສັດຂອງເອ ຢິບຖາມວ່າ ພຣະເຈົ້າຢາເວນັ້ນເປັນໃຜ? ເປັນຫຍັງເຮົາຕ້ອງຟັງ ແລະປ່ອຍປະຊາຊົນພວກ ນີ້ໄປ? ເຮົາບໍ່ຮູ້ຈັກພຣະເຈົ້າຢາເວ ແລະຈະບໍ່ປ່ອຍປະຊາຊົນອິດສະຣາເອນໄປ”(ອພຍ 5: 1,2). 	

ຄິດສະຕຽນຫຼາຍຄົນຄິດວ່າເມື່ອພວກເຂົາຕັດສິນໃຈມາເຊື່ອພຣະເຈົ້າແລ້ວ ຊີວິດ ຈະງ່າຍຂື້ນແລະມີຄວາມສຸກ ພວກເຂົາຈະມີຄວາມລໍ້າລວຍແລະປະສົບຄວາມສໍາເລັດຢູ່ສະ ເໝີ ພຣະຄໍາພີສະແດງໃຫ້ເຮົາເຫັນວ່າ ສິ່ງຕ່າງໆບໍ່ໄດ້ເປັນຕາມທີ່ຄິດສະເໝີໄປ ບາງຄັ້ງບັນ ຫາຂອງເຮົາກໍຍິ່ງຮ້າຍແຮງຂື້ນ. ເມື່ອມີບັນຫາເຊັ່ນນັ້ນເກີດຂື້ນ ເຮົາມັກຈະຮູ້ສຶກສິ້ນຫວັງ ເຮົາເລີ່ມຕັ້ງຄໍາຖາມທີ່ຍາກກ່ຽວກັບຊີວິດແລະພຣະເຈົ້າວ່າ ບໍ່ມີຄໍາຕອບທີ່ງ່າຍເລີຍ ຫຼືບໍ່ມີ ຄໍາຕອບຈັກດີ້.

ແນ່ນອນ ເມື່ອເຮົາໄວ້ວາງໃຈໃນພຣະເຈົ້າ ເຮົາຈະພົບຊວງເວລາທີ່ຍາກລໍາບາກ ແຕ່ຖ້າຫາກເຮົາຍັງຄົງໄວ້ວາງໃຈໃນພຣະເຈົ້າຕໍ່ໄປ ພຣະອົງຈະແກ້ບັນຫາຂອງເຮົາໃນວິທີ ທາງແລະເວລາຂອງພຣະອົງ. ຫຼາຍຄັ້ງທີ່ເຮົາຄາດຫວັງໃຫ້ພຣະອົງຈັດການສິ່ງຕ່າງໆໂດຍ ໄວ ແລະແກ້ໄຂບັນຫາຂອງເຮົາໂດຍດ່ວນ ແຕ່ເຮົາຕ້ອງຮຽນຮູ້ທີ່ຈະລໍ້ຖ້າແລະວາງໃຈພຣະ ອົງ.

ໂມເຊຮູ້ທີ່ຈະໄວ້ວາງໃຈໃນພຣະເຈົ້າໃນຊວງເວລາທີ່ຍາກລໍາບາກ ເມື່ອພຣະເຈົ້າ ສັ່ງໃຫ້ໂມເຊໃຫ້ນໍາປະຊາຊົນຂອງພຣະອົງອອກຈາກປະເທດເອຢິບ ພຣະອົງຊົງບອກໂມເຊ ຢ່າງຊັດເຈນວ່າ ພຣະອົງຕ້ອງການໃຫ້ລາວເຮັດສິ່ງໃດ. ດັ່ງນັ້ນ, ສິ່ງຕ່າງໆຄວນເປັນເລື່ອງ ງ່າຍສໍາລັບໂມເຊ, ບໍ່ແມ່ນບໍ? ແຕ່ເມື່ອເຮົາພິຈາລະນາເບິ່ງດີໆກໍຈະເຫັນວ່າສິ່ງຕ່າງໆບໍ່ງ່າຍ ສະເໝີໄປປານນັ້ນ.