---
title:  ພຣະເຈົ້າຢາເວແມ່ນໃຜ?
date:   13/07/2025
---

`ໂມເຊແລະອາໂຣນບອກຟາໂຣ, ກະສັດຂອງເອຢິບ “ພຣະເຈົ້າຢາເວ ພຣະເຈົ້າ ຂອງຊາດອິດສະຣາເອນກ່າວວ່າ: ຈົ່ງປ່ອຍປະຊາຊົນຂອງເຮົາໄປ (ອພຍ 5:1 ແລະອ່ານ ຂໍ້ 2) ຟາໂຣຕອບວ່າແນວໃດ? ຄໍາຕອບຂອງກະສັດ ຟາໂຣເວົ້າແນວໃດແດ່ກ່ຽວກັບພຣະ ເຈົ້າ?`

ກະສັດຟາໂຣຕອບວ່າ “ພຣະເຈົ້າຢາເວແມ່ນຜູ້ໃດ?”(ອພຍ 5:2) ຟາໂຣບໍ່ໄດ້ ຖາມຄໍາຖາມນີ້ເພາະວ່າເພິ່ນຕ້ອງການຮຽນຮູ້ກ່ຽວກັບພຣະຜູ້ເປັນເຈົ້າ ຄໍາຖາມຂອງຟາໂຣ ເຜີຍໃຫ້ສິ່ງທີ່ຢູ່ໃນໃຈເພິ່ນແທ້ໆ: ເພິ່ນປະຕິເສດພຣະເຈົ້າໃນຖານະເປັນພຣະຜູ້ເປັນເຈົ້າ ແລະພຣະຜູ້ຊ່ວຍໃຫ້ລອດຂອງຕົນ.

ເມື່ອຟາໂຣເວົ້າວ່າ “ເຮົາບໍ່ຮູ້ຈັກພຣະເຈົ້າຢາເວ(ອພຍ 5:2) ເພິ່ນກໍາລັງເວົ້າໂອ້ ອວດ ເພິ່ນເຕັມໄປດ້ວຍຄວາມທະນົງຕົວ.

ມີຈັກຄົນໃນປະຫວັດສາດເວົ້າແບບດຽວກັນກັບຟາໂຣ? ຄໍາຕອບກໍຈະເຮັດໃຫ້ ເຮົາຮູ້ສຶກບໍ່ດີ ເພາະວ່າເມື່ອຄົນປະຕິເສດພຣະເຈົ້າ ພວກເຂົາປະຕິເສດຊີວິດນິລັນ. ດັ່ງທີ່ ພຣະເຢຊູເຈົ້າໄດ້ກ່າວວ່າ “ນີ້ແມ່ນຊີວິດນິລັນດອນ: ເພື່ອໃຫ້ຜູ້ຄົນຮູ້ຈັກພຣະອົງ ຜູ້ເປັນ ພຣະເຈົ້າທ່ຽງແທ້ແຕ່ອົງດຽວ ແລະຮູ້ຈັກພຣະເຢຊູຄຣິດເຈົ້າຜູ້ທີ່ພຣະອົງໃຊ້ມາ” (ໂຢຮັນ 17:3, ERV).

ເອຢິບເປັນສັນຍາລັກສໍາລັບກຸ່ມຄົນທີ່ປະຕິເສດການຄວບຄຸມຂອງພຣະເຈົ້າແລະພະລັງການຊ່ວຍໃຫ້ພົ້ນຂອງພຣະອົງ ຄົນເຫຼົ່ານີ້ຕໍ່ຕ້ານພຣະເຈົ້າ, ພຣະຄໍາພີ ແລະໄພ່ພົນ ຂອງພຣະອົງ.

ຕໍ່ມາຟາໂຣກໍເວົ້າວ່າ “ເຮົາຈະບໍ່ປ່ອຍປະຊາຊົນອິດສະຣາເອນໄປ”(ອພຍ 5:2, ICB) ຖ້ອຍຄໍາເຫຼົ່ານີ້ຍິ່ງສະແດງໃຫ້ເຫັນເຖິງການປະກາດສົງຄາມຂອງຟາໂຣຕໍ່ສູ້ພຣະ ເຈົ້າຜູ້ພຣະຊົນຢູ່. ດັ່ງນັ້ນ, ເຮົາຈຶ່ງເຫັນໄດ້ວ່າເອຢິບເປັນສັນຍາລັກຂອງບຸກຄົນໃດກໍຕາມ ທີ່ປະຕິເສດພຣະເຈົ້າແລະກໍຍັງຕໍ່ສູ້ຕໍ່ຕ້ານພຣະອົງ.

ຄຣິດສະຕຽນຫຼາຍຄົນໄດ້ເຫັນຈິດວິນຍານດຽວກັນນີ້ໃນການປະຕິວັດຂອງປະ ເທດຟຣັ່ງ (ໃຫ້ອ່ານ ອຊຢ 30:1-3; ພນມ 11:8). ການປະຕິວັດແມ່ນການປ່ຽນແປງ ລະບົບການປົກຄອງຢ່າງສົມບູນແບບ ຟາໂຣຄິດວ່າຕົນເອງເປັນເທບພະເຈົ້າ ຫຼືເປັນລູກ ຂອງເທບພະເຈົ້າ ເມື່ອບາງຄົນເຊື່ອວ່າຕົນເປັນເທບພະເຈົ້າ ລາວກໍ ເຊື່ອໝັ້ນໃນພະລັງ, ກໍາ ລັງ ແລະສະຕິປັນຍາຂອງຕົນເອງເໜືອກວ່າຂອງຄົນອື່ນທຸກໆຄົນເລີຍ.

“ເອຢິບປະຕິເສດພຣະເຈົ້າຜູ້ພຣະຊົນຢູ່ ແລະບໍ່ຍອມຮັບພຣະບັນຍັດຂອງພຣະອົງ ຍິ່ງກວ່າປະເທດໃດໃນປະຫວັດສາດພຣະຄໍາພີ ກະສັດຂອງເອຢິບໄດ້ຕໍ່ສູ້ກັບອໍານາດຂອງ ພຣະເຈົ້າຫຼາຍກວ່າກະສັດຫຼືຜູ້ນໍາປະເທດອື່ນໆ. ເມື່ອໂມເຊປະກາດຄໍາຖ້ອຍຂອງພຣະເຈົ້າ ຕໍ່ກະສັດເອຢິບ, ຟາໂຣເວົ້າວ່າ ‘ພຣະເຈົ້າຢາເວແມ່ນຜູ້ໃດ? ເປັນຫຍັງເຮົາຕ້ອງເຊື່ອຟັງແລະ ປ່ອຍຊາວອິດສະຣາເອນໄປ? ເຮົາບໍ່ຮູ້ຈັກພຣະເຈົ້າຢາເວແລະເຮົາຈະບໍ່ປ່ອຍປະຊາຊົນອິດ ສະຣາເອນໄປ’ (ອພຍ5:2). ຄໍາຕອບນີ້ສະແດງໃຫ້ເຫັນວ່າຟາໂຣບໍ່ເຊື່ອໃນພຣະເຈົ້າ ຕໍ່ມາ ໃນປະຫວັດສາດ ກໍມີປະເທດອື່ນກໍເວົ້າແບບດຽວກັນກັບຟາໂຣ. ປະເທດນີ້(ຝຣັ່ງເສດ)ກໍ ປະຕິເສດທີ່ຈະຍອມຮັບອໍານາດຂອງພຣະເຈົ້າ ຫຼືເຊື່ອໃນພຣະອົງ ປະຊາຊົນໃນປະເທດນີ້ ຈະຕໍ່ສູ້ພຣະອົງ. “ອີເລັນຈີ້ ໄວທ, ສົງຄາມແຫ່ງປະຫວັດສາດ, ໜ້າ 269 ປະຫຍຸກໃຊ້.