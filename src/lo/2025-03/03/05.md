---
title:  ເປັນຜູ້ເວົ້າຈາບໍ່ເກັ່ງແທ້ໆ
date:   16/07/2025
---

ພຣະຜູ້ເປັນເຈົ້າໃຫ້ຄໍາໝັ້ນສັນຍາທີ່ຊົງພະລັງແກ່ໂມເຊກ່ຽວເຖິງສິ່ງທີ່ພຣະອົງຈະລົງມືເຮັດຕໍ່ໄປ ແນ່ນອນຄໍາສັນຍາເຫຼົ່ານີ້ໃຫ້ໂມເຊມີຄວາມຫວັງ.

`ຕໍ່ໄປເກີດຫຍັງຂື້ນໃນເລື່ອງ? ໃຫ້ອ່ານ ອພຍ 6:9-13 ເພື່ອຫາຄໍາຕອບ. ເຮົາ ຮຽນຮູ້ບົດຮຽນຫຍັງແດ່ໃນເລື່ອງນີ້? ບົດຮຽນເຫຼົ່ານີ້ສາມາດຊ່ວຍເຮົາໃນຊ່ວງເວລາທີ່ ຍາກລໍາບາກແລະຜິດຫວັງໃນຊີວິດຂອງເຮົາຢ່າງໃດ?`

ຊາວເຮັບເຣີໂສກເສົ້າຫຼາຍເພາະພວກເຂົາປະເຊີນກັບຄວາມລໍາບາກແລະການ ເຮັດວຽກທີ່ໜັກໜ່ວງ. ດັ່ງນັ້ນ, ພວກເຂົາຈຶ່ງບໍ່ຟັງໂມເຊ ຫຼືຖ້ອຍຄໍາໃຫ້ກໍາລັງໃຈຂອງ ລາວ ໂມເຊບອກຊາວອິດສະຣາເອນວ່າ ພຣະເຈົ້າຈະເຮັດທີ່ພຣະອົງສັນຍາໄວ້. ປະຊາຊົນ ຊາວເຮັບເຣີໄດ້ລໍຄອຍການຊ່ວຍກູ້ຂອງພຣະເຈົ້າເປັນເວລາຍາວນານ ແຕ່ພວກເຂົາກໍຍັງ ຄົງເປັນທາດຢູ່ ດ້ວຍເຫດຜົນໃດສິ່ງຕ່າງໆຈຶ່ງບໍ່ເປັນດັ່ງທີ່ຄິດໃນຕອນນີ້? ຊາວເຮັບເຣີກໍາ ລັງສູນເສຍຄວາມຫວັງ.

ພວກເຮົາຕ່າງກໍເຄີຍຮູ້ສືກແບບນີ້ມາກ່ອນບໍ່ແມ່ນບໍ? ຫຼາຍຄັ້ງ ເຮົາແຕ່ລະຄົນ ເຄີຍຮູ້ສຶກໂສກເສົ້າ, ຜິດຫວັງ ແລະຂາດຄວາມສຸກ ເຮົາອາດເຄີຍຮູ້ສືກວ່າພຣະເຈົ້າໄດ້ປະ ຖິ້ມເຮົາໃຫ້ຢູ່ລໍາພັງ.

ເຮົາຈື່ເລື່ອງລາວກ່ຽວກັບຢາໂຄບບໍ? ມີຫຍັງກ່ຽວກັບອາສັບ? ອາສັບເປັນນັກ ກະວີຜູ້ໜື່ງພຣະຄໍາພີ ອາສັບສົງໄສວ່າເປັນຫຍັງຄົນຊົ່ວຈຶ່ງປະສົບຄວາມສໍາເລັດໃນຂະນະ ທີ່ຄົນດີຕ້ອງທົນທຸກ. ແມ່ນແລ້ວ, ອາສັບຖາມຄໍາຖາມທີ່ຍາກ ໃນຂະນະດຽວກັນ ຄໍາ ຖາມເຫຼົ່ານີ້ຊ່ວຍໃຫ້ລາວຂຽນບົດກະວີທີ່ສວຍງາມທີ່ສຸດບົດໜື່ງກ່ຽວກັບຄວາມເຊື່ອ:

“ແຕ່ປານນັ້ນກໍຢູ່ໃກ້ຊິດພຣະອົງເລື້ອຍມາ ພຣະອົງຈັບມືຂວາຈູງຂ້ານ້ອຍໄປບໍ່ ຂາດ ພຣະອົງນຳພາຂ້ານ້ອຍດ້ວຍຄຳແນະນຳຂອງພຣະອົງ ແລະໃນບັ້ນປາຍ ພຣະອົງຈະ ຕອບຂ້ານ້ອຍດ້ວຍກຽດຕິຍົດ. ນອກຈາກພຣະອົງແລ້ວ ຂ້ານ້ອຍມີໃຜແດ່ໃນສະຫວັນ? ເມື່ອມີພຣະອົງຂ້ານ້ອຍຕ້ອງການຢາກໄດ້ຫຍັງອີກແດ່ໃນໂລກນີ້? ແມ່ນວ່າຈິດໃຈ ແລະຮ່າງກາຍອ່ອນແຮງກໍຕາມ ແຕ່ພຣະເຈົ້າເປັນກຳລັງຂອງຂ້ານ້ອຍ ແລະເປັນທຸກສິ່ງທີ່ ຂ້ານ້ອຍຕ້ອງການຢູ່ເລື້ອຍໆ” (ພສສ 73:23-26, ICB).

ພຣະເຈົ້າຊົງສັນສັນກັບປະຊາຊົນຂອງພຣະອົງວ່າ ພຣະອົງຊົງສະຖິດກັບພວກເຂົາ ຕະຫຼອດທັງພຣະຄໍາພີ (ອຊຢ 41:13; ມທ 28:20) ພຣະເຈົ້າປະທານສັນຕິສຸກ ແລະ ການເລົ້າໂລມຈິດໃຈແກ່ປະຊາຊົນຂອງພຣະອົງ ພຣະເຈົ້າຊົງເຝິກໃຫ້ພວກເຂົາເຂັ້ມແຂງ ເພື່ອໃຫ້ພວກເຂົາແກ້ໄຂປັນຕ່າງໆຂອງຊີວິດໃຫ້ດີຂື້ນ (ຢຮ 14:27; 16:33; ຟລປ 4:6,7).

ພຣະເຈົ້າຊົງສັນຍາກັບປະຊາຊົນຂອງພຣະອົງວ່າ: “ພວກເຈົ້າຈະເປັນປະຊາຊົນ ຂອງເຮົາ ແລະເຮົາຈະເປັນພຣະເຈົ້າຂອງພວກເຈົ້າ ເຮົາແມ່ນພຣະເຈົ້າຢາເວ ພຣະເຈົ້າຂອງ ພວກເຈົ້າ ແລະພວກເຈົ້າຈະຮູ້ວ່າເຮົາໄດ້ປົດປ່ອຍໃຫ້ພວກເຈົ້າເປັນອິດສາຣະຈາກດິນແດນ ເອຢິບ” (ອພຍ 6:7, ERV). ພຣະທໍາຂໍ້ນີ້ສະແດງໃຫ້ພວກເຮົາເຫັນວ່າ ພຣະເຈົ້າຕ້ອງ ການມີສາຍສຳພັນທີ່ໃກ້ສິດກັບປະຊາຊົນຂອງພຣະອົງ, ຊົນຊາດອິດສະຣາເອນ.