---
title:  ເປັນເໝືອນກັບພຣະເຈົ້າທີ່ເວົ້າບອກກັບຟາໂຣ, ກະສັດຂອງເອຢິບ
date:   17/07/2025
---

`ພຣະຜູ້ເປັນເຈົ້າຊົງຕອບໂມເຊຢ່າງໃດ? ໃຫ້ອ່ານ ອພຍ 6:28-7:7 ເພື່ອຫາ ຄໍາຕອບ.`

ພຣະເຈົ້າປະກົດຕົວແກ່ໂມເຊໃນຖານະພຣະເຈົ້າຢາເວ ພຣະນາມຢາເວສະແດງ ໃຫ້ເຫັນວ່າ ພຣະອົງຊົງ ເປັນພຣະເຈົ້າຜູ້ຕ້ອງການມີຄວາມສໍາພັນເປັນການສ່ວນຕົວທີ່ ໃກ້ສິດກັບປະຊາຊົນຂອງພຣະອົງ ພຣະອົງຊົງເຮັດພັນທະສັນຍາກັບປະຊາຊົນຂອງພຣະ ອົງໃນຖານະເປັນສ່ວນໜື່ງຂອງຄວາມສໍາພັນນີ້.

ພຣະເຈົ້າອົງດຽວນີ້ແຫຼະ ທີ່ສັ່ງໃຫ້ໂມເຊໃຫ້ໄປໂອ້ລົມກັບກະສັດຟາໂຣ ໂມເຊ ບອກພຣະເຈົ້າອີກຄັ້ງໜື່ງວ່າ ເປັນຫຍັງລາວເຮັດຕາມທີ່ພຣະອົງສັ່ງບໍ່ໄດ້: “ຂ້ານ້ອຍເປັນ ຄົນເວົ້າບໍ່ເກັ່ງແທ້ໆ ແລ້ວຈະໃຫ້ຟາໂຣຟັງຂ້ານ້ອຍໄດ້ຢ່າງໃດ?( ອພຍ 6:30, NIrV). ພວກເຮົາເຫັນອີກຄັ້ງໜື່ງວ່າ ໂມເຊບໍ່ມີຄວາມຫຍິ່ງໃນໃຈ ໃນຂະນະດຽວກັນ ເຮົາກໍຍັງ ເຫັນວ່າ ໂມເຊບໍ່ຕ້ອງການເຮັດສິ່ງທີ່ພຣະເຈົ້າບອກໃຫ້ລາວເຮັດ. ຈົນເຖິງຕອນນີ້ສິ່ງຕ່າງໆ ຍັງບໍ່ເປັນໄປໂດຍດີສໍາລັບໂມເຊ. “ເມື່ອພຣະເຈົ້າສັ່ງໂມເຊໃຫ້ກັບໄປກາຟາໂຣ ໂມເຊສະ ແດງໃຫ້ເຫັນວ່າລາວບໍ່ເຊື່ອໝັ້ນໃນຕົວເອງ ຖ້ອຍຄໍາທີ່ວ່າ ‘ເວົ້າບໍ່ເກັ່ງແທ້ໆ’ ມາຈາກຖ້ອຍ ຄໍາພາສາເຮັບເຣີທີ່ຄ້າຍຄືຖ້ອຍຄໍາຂອງໂມເຊໃນພຣະທໍາ ອພຍ 4:10 ທີ່ວ່າ: ຂ້ານ້ອຍເວົ້າ ເກິໆກະໆບໍ່ລ່ຽນບໍ່ໄຫຼ” —Andrews Bible Commentary: Old Testament, “Exodus” (Berrien Springs, MI: Andrews University Press, 2020), ໜ້າ 205, ປະຫຍຸກໃຊ້.

ດ້ວຍຄວາມເມດຕາ ພຣະເຈົ້າສັ່ງອາໂຣນໄປຊ່ວຍໂມເຊ ໂມເຊຈະຖ່າຍທອດ ຖ້ອຍຄໍາຂອງພຣະເຈົ້າໃຫ້ອາໂຣນ ແລ້ວຈາກນັ້ນອາໂຣນກໍເປັນຜູ້ເວົ້າກັບຟາໂຣຕໍ່ສາທາ ລະນະ ດັ່ງນັ້ນ ໂມເຊກໍຈະເຮັດໜ້າທີ່ເປັນເໝືອນກັບພຣະເຈົ້າຕໍ່ໜ້າກະສັດຂອງເອຢິບ ແລະອາໂຣນກໍຈະເຮັດໜ້າທີ່ເປັນຜູ້ສົ່ງສານພິເສດຂອງໂມເຊ.

ເລື່ອງນີ້ເຮັດໃຫ້ເຮົາເຂົ້າໃຈໄດ້ດີເຖິງໜ້າທີ່ທີ່ຜູ້ສົ່ງສານ ຫຼືຜູ້ທໍານວາຍຄົນໜື່ງ ເຮັດ ຜູ້ທໍານວາຍເວົ້າແທນພຣະເຈົ້າ ຜູ້ທໍານວາຍສື່ສານຖ້ອຍຄໍາຂອງພຣະເຈົ້າໃຫ້ແກ່ໄພ່ ພົນຂອງພຣະອົງ ແລະອະທິບາຍຂ່າວສານຂອງພຣະອົງ. ໂມເຊເວົ້າກັບອາໂຣນແລະຈາກ ນັ້ນ ອາໂຣນກໍປະກາດຖ້ອຍຄໍາຂອງໂມເຊໃຫ້ກະສັດຟາໂຣຮັບຊາບ. ພຣະເຈົ້າກໍສື່ສານກັບ ບັນດາຜູ້ທໍນວາຍໃນພຣະຄໍາພີໃນທໍານອງດຽວກັນ ແລ້ວຈາກນັ້ນບັນດາຜູ້ທໍານວາຍກໍປະ ກາດຫຼັກຄໍາສອນຂອງພຣະເຈົ້າໃຫ້ແກ່ປະຊາຊົນຟັງ. ບາງຄັ້ງບັນດາຜູ້ທໍານວາຍໄດ້ຍິນ ຖ້ອຍຄໍາຂອງພຣະເຈົ້າ ແລ້ວຈຶ່ງປະກາດອອກໄປ ສ່ວນຫຼາຍບັນດາຜູ້ທໍານວາຍໄດ້ບັນທືກ ຖ້ອຍຄໍາຂອງພຣະເຈົ້າກ່ອນ ແລະຫຼັງຈາກນັ້ນກໍແບ່ງປັນໃຫ້ປະຊາຊົນຮັບຊາບ.

ພຣະເຈົ້າຍັງຊົງອະທິບາຍໃຫ້ໂມເຊເຂົ້າໃຈເຖິງສິ່ງທີ່ລາວສາມາດຄາດຫວັງໄດ້ ຈາກການເຂົ້າພົບປະກັບກະສັດຟາໂຣ ພຣະເຈົ້າຊົງເຕື່ອນໂມເຊວ່າການພົບປະຄັ້ງນີ້ຈະແກ ເວລາຍາວນານແລະພົບຄວາມຫຍຸ້ງຍາກ. ເປັນຄັ້ງທີ່ສອງທີ່ພຣະເຈົ້າບອກໂມເຊວ່າ ພຣະ ອົງຈະເຮັດໃຫ້ກະສັດຟາໂຣດື້ດ້ານ(ອພຍ 4:21; 7:3). ທຸກຢ່າງຈະເປັນໄປໂດຍດີຍ້ອນ ຊາວເອຢິບຈະຮຽນຮູ້ວ່າພຣະເຈົ້າຢາເວຄືພຣະເຈົ້າ(ອພຍ 7:5) ສະນັ້ນ ໃນທີສຸດຊາວເອ ຢິບ ະໃຫ້ກຽດແລະຄວາມເຄົາລົບຕໍ່ພຣະເຈົ້າ.