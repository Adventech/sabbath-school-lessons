---
title:  ເຮົາແມ່ນພຣະເຈົ້າຢາເວ
date:   15/07/2025
---

ແນ່ນອນວ່າ ເຮົາຮູ້ສືກສົງສານໂມເຊໄດ້ຢ່າງງ່າຍດາຍ ໃນຕອນທໍາອິດ ຟາໂຣ ດຸດ່າລາວ ມາຕອນນີ້ຄົນຂອງລາວເອງພັດໂກດຮ້າຍລາວອີກ. ດັ່ງນັ້ນໂມເຊຈຶ່ງນນໍາ ຄວາມຄັບແຄ້ນໃຈຂອງຕົນຕໍ່ພຣະເຈົ້າ “ແລ້ວໂມເຊກໍຮ້ອງທູນຕໍ່ພຣະເຈົ້າຢາເວ ‘ຂ້າແດ່ ອົງພຣະຜູ້ເປັນເຈົ້າ ເຫດໃດພຣະອົງຈຶ່ງນໍາສິ່ງຮ້າຍໆມາສູ່ໄພ່ພົນຂອງພຣະອົງ? ເປັນຫຍັງ ພຣະອົງຈຶ່ງໃຊ້ຂ້ານ້ອຍງມາທີ່ນີ້? ຂ້ານ້ອຍໄດ້ເຂົ້າໄປພົບກກະສັດຟາໂຣ ແລະເວົ້າສິ່ງທີ່ ພຣະອົງຊົງບອກຂ້ານ້ອຍໃຫ້ເວົ້າ. ຕັ້ງແຕ່ນັ້ນມາ ກະສັດຟາໂຣກໍໄດ້ເຮັດໃຫ້ໄພ່ພົນຂອງ ພຣະອົງລໍາບາກ ແລະບໍ່ເຫັນພຣະອົງຊ່ວຍໄພ່ພົນຂອງພຣະອົງໃຫ້ພົ້ນເລີຍ( ອພຍ 5:22,23, ERV). ເຮົາສາມາດເຂົ້າໃຈໄດ້ເລີຍວ່າເປັນຫຍັງໂມເຊບໍພໍໃຈກັບພຣະຜູ້ ເປັນເຈົ້າ.

ຄໍາຕອບຂອງພຣະເຈົ້ານັ້ນຊົງພະລັງ ພຣະເຈົ້າຈະກະທໍາດ້ວຍວິທີການທີ່ເຂັ້ມແຂງ ແລະຊົງພະລັງເຊັ່ນກັນ “ແລ້ວພຣະເຈົ້າຢາເວໄດ້ຕອບໂມເຊວ່າ ‘ບັດນີ້ເຈົ້າຈະໄດ້ເຫັນສິ່ງທີ່ ເຮົາຈະເຮັດຕໍ່ກະສັດຟາໂຣ’(ອພຍ 6:1, ERV).

`ພຣະເຈົ້າເວົ້າຫຍັງກັບໂມເຊ? ໃຫ້ອ່ານ ອພຍ 5:22-6:8 ເພື່ອຫາຄໍາຕອບ ເຮົາໄດ້ຮຽນຮູ້ຄວາມຈິງໃນພຣະຄໍາພີທີ່ສໍາຄັນຫຍັງຈາກຄໍາຕອບຂອງພຣະເຈົ້າ?`

ບັດນີ້ພຣະເຈົ້າຈະລົງມືຊ່ວຍເຫຼືອປະຊາຊົນຂອງພຣະອົງ ພຣະເຈົ້າຊ່ວຍໃຫ້ໂມເຊ ຈື່ຄວາມຈິງໃນພຣະຄໍາພີບາງປະການທີ່ວ່າ: (1) ເຮົາເປັນພຣະເຈົ້າຢາເວ. (2) ເຮົາປະກົດ ແກ່ອັບບຣາຮາມ, ອີຊາກ ແລະຢາ ໂຄບ. (3) ເຮົາໄດ້ເຮັດພັນທະສັນຍາກັບພວກເຂົາ. (4) ເຮົາໃຫ້ຄໍາໝັ້ນສັນຍາຈະມອບແດນດິນຄານາອານແກ່ພວກເຂົາ. (5) ເຮົາໄດ້ຍິນ ການຈົ່ມທຸກແລະຄວາມລໍາບາກຂອງຊາວອິດສະຣາເອນ ແລະເຮົາຈື່ຄໍາສັນຍາຂອງເຮົາທີ່ ຈະມອບແຜ່ນດິນແຫ່ງພະທັນສັນຍາແກ່ເຈົ້າ.

ທ່າານເຫັນບໍ່ວ່າພຣະເຈົ້າເວົ້າຖ້ອຍຄໍາທີ່ວ່າ “ເຮົາ” ຊໍ້າໄປຊໍ້າມາ? ເຮົາຄືພຣະເຈົ້າ ຢາເວ ພຣະເຈົ້າຂອງພວກເຈົ້າ ເຮົາເຮັດສິ່ງນີ້ແລະເຮັດສິ່ງນັ້ນ. ດັ່ງນັ້ນ, ເຈົ້າສາມາດໄວ້ວາງ ໃຈໄດ້ເລີຍວ່າ ເຮົາຈະເຮັດຕາມສັນຍາເພື່ອເຈົ້າທັງຫຼາຍ.

ບັດນີ້ພຣະເຈົ້າຢາເວປະກາດອອກໄປວ່າ ພຣະອົງຈະເຮັດສີ່ຢ່າງທີ່ສໍາຄັນເພື່ອຊາວ ອິດສະຣາເອນ ເພາະວ່າພຣະອົງຊົງເປັນພຣະຜູ້ເປັນເຈົ້າຜູ້ຊົງພຣະຊົນຢູ່ຂອງພວກເຂົາ: (1) “ພວກເຈົ້າຈະບໍ່ເປັນທາດຂອງຊາວເອຢິບອີກຕໍ່ໄປ”(ອພຍ 6:6,ERV). (2) “ເຮົາຈະໃຊ້ ຣິດອໍານາດຍິ່ງໃຫຍ່ຂອງເຮົາເພື່ອປົດປ່ອຍໃຫ້ພວກເຈົ້າເປັນອິດສະຫຼະ” (ອພຍ 6:6, ERV). (3) “ແລະເຮົາຈະນໍາບົດລົງໂທດທີ່ຮຸນແຮງແກ່ຊາວເອຢິບ”(ອພຍ 6:6,ERV). (4) ພວກເຈົ້າຈະເປັນປະຊາຊົນຂອງເຮົາແລະເຮົາຈະເປັນພຣະເຈົ້າຂອງພວກເຈົ້າ ເຮົາແມ່ນ ພຣະເຈົ້າຢາເວ ພຣະເຈົ້າຂອງພວກເຈົ້າ”(ອພຍ 6:7,ERV).

ການກະທໍາສີ່ຢ່າງສະແດງໃຫ້ເຫັນຄວາມສໍາພັນຂອງພຣະເຈົ້າກັບໄພ່ພົນຂອງ ພຣະອົງ ພຣະເຈົ້າອາສາທີ່ຈະເຮັດສີ່ຢ່າງນີ້ເພຶື່ອປົດປ່ອຍປະຊາຊົນຂອງພຣະເຈົ້າໃຫ້ເປັນ ອິດສະຫຼະເພາະພຣະອົງຮັກພວກເຂົາ ພຣະອົງມອບຂອງຂັວນສີ່ຢ່າງນີ້ໃຫ້ປະຊາຊົນໃນສະ ໄໝນັ້ນ ພຣະອົງຊົງມອບຂອງຂັວນດຽວກັນນີ້ໃຫ້ແກ່ເຮົາໃນປັຈຸບັນນີ້.

`ບຸກຄົນອື່ນໃນພຣະຄໍາພີຮ້ອງທຸກເລື່ອງຫຍັງຕໍ່ພຣະເຈົ້າ? ດ້ວຍເຫດຜົນໃດ ການບອກພຣະເຈົ້າສິ່ງທີ່ຢູ່ໃນໃຈຂອງເຮົາຈື່ງເປັນເລື່ອງຖືກຕ້ອງ? ເປັນຫຍັງເຮົາຕ້ອງ ໂອ້ລົມກັບພຣະເຈົ້າດ້ວຍຄວາມເຊື່ອສັດທາ ແລະ ຄວາມໄວ້ເນື້ອເຊື່ອໃຈຢູ່ສະເໝີ?`