---
title:  ເຫດຜົນສອງປະການທີ່ຈະນັບຖືວັນຊະບາໂຕ
date:   14/07/2025
---

ໂມເຊຕ້ອງຮູ້ວ່າພາລະກິດທີ່ພຣະເຈົ້າມອບໝາຍໃຫ້ລາວເຮັດນັ້ນບໍ່ແມ່ນເລື່ອງ່າຍ ແຕ່ລາວບໍ່ຮູ້ວ່າຈະເກີດຫຍັງຂື້ນຕໍ່ໄປ?

`ເກີດຫຍັງຂື້ນຫຼັງຈາກໂມເຊແລະອາໂຣນເຂົ້າໄປພົບຟາໂຣ, ກະສັດຂອງເອຢິບ ຄັ້ງທໍາອິດ? ໃຫ້ອ່ານ ອພຍ 5:3-23 ເພື່ອຫາຄໍາຕອບ.`

ກ່ອນໂມເຊແລະອາໂຣນເຂົ້າໄປພົບຟາໂຣ ພວກເຂົາໄດ້ພົບປະກັບບັນຜູ້ນໍາແລະ ປະຊາຊົນອິດສະຣາເອນ ໂມເຊແລະອາໂຣນບອກຖ້ອຍຄໍາຂອງພຣະເຈົ້າໃຫ້ແກ່ພວກເຂົາ ຟັງແລະສະແດງໝາຍສໍາຄັນຂອງພຣະເຈົ້າໃຫ້ພວກເຂົາເຫັນ ຊົນຊາດອິດສະຣາເອນເຊື່ອ ວ່າພຣະຜູ້ເປັນເຈົ້າຈະຊ່ວຍພວກເຂົາໃຫ້ລອດພົ້ນຈາກການເປັນທາດ. ດັ່ງນັ້ນ, ປະຊາຊົນ ຈຶ່ງ ນາມັດສະການພຣະເຈົ້າຢາເວ(ອພຍ 4:29-31).

ຈາກນັ້ນ ໂມເຊກໍເຂົ້າໄປພົບກະສັດຂອງເອຢິບພ້ອມກັບຖ້ອຍຄໍາຂອງພຣະເຈົ້າ ແລ້ວທຸກສິ່ງກໍຍິ່ງຮ້າຍແຮງຂື້ນສໍາລັບຊາວອິດສະຣາເອນ ຊາວອິດສະຣາເອນໄດ້ລໍາບາກ ຍິ່ງຂື້ນໃນແຕ່ລະວັນ ວຽກທີ່ພວກເຂົາເຮັດເປັນປະຈໍາກໍ່ຍິ່ງໜັກຂື້ນ ຊາວເອຢິບຕໍານິວ່າ ຊາວອິດສະຣາເອນຂີ້ຄ້ານ ຊາວເອຢິບຫຍາບຄາບແລະໃຈດໍາຕໍ່ຊາວອິດສະຣາເອນ.

ບັນດາຜູ້ນໍາຂອງຊາວອິດສະຣາເອນກໍບໍ່ພໍໃຈ ພວກເຂົາເຂົ້າໄປພົບໂມເຊແລະ ອາໂຣນ ແລະການພົບປະກັນຄັ້ງນີ້ຂອງພວກເຂົາບໍ່ເປັນທີ່ປະທັບໃຈ ການພົບປະໂອ້ລົມ ຄັ້ງນີ້ສະແດງໃຫ້ເຫັນເຖິງບັນຫາຕ່າງໆນາໆທີ່ໂມເຊຈະປະເຊີນໜ້າກັບປະຊາຊົນຂອງຕົນ ເອງໃນອີກຫຼາຍປີຂ້າງໜ້າ.

`ໃຫ້ອ່ານ ອພຍ 5:21 ແລະໃຫ້ຈິນຕະນາການວ່າ ທ່ານເປັນຄົນກຸ່ມນີ້ທີ່ກໍາລັງ ທ້າທ້າຍໂມເຊແລະອາໂຣນ ທ່ານຄິດວ່າເປັນຫຍັງຄົນເຫຼົ່ານີ້ຈື່ງເວົ້າແບບນັ້ນຕໍ່ໂມເຊແລະ ອາໂຣນ?`

ເຮົາສາມາດມອງເຫັນໄດ້ຢ່າງງ່າຍວ່າເປັນຫຍັງຄົນເຫຼົ່ານີ້ໂກດເຂື່ອງໂມເຊ (ພວກ ເຂົາເວົ້າວ່າ “ຂໍໃຫ້ພຣະເຈົ້າຢາເວພິຈາລະນາ ແລະພິພາກສາທ່ານສໍາລັບສິ່ງທີ່ທ່ານເຮັດ” (ອພຍ 5:21, ERV). ຊາວອິດສະຣາເອນຄາດຫວັງໃຫ້ໂມເຊມາຊ່ວຍພວກເຂົາໃຫ້ ລອດພົ້ນຈາກຊາວເອຢິບ ຊາວອິດສະຣາເອນບໍ່ໄດ້ຄາດຝັນໃຫ້ໂມເຊມາເຮັດໃຫ້ຊີວິດຂອງ ພວກເຂົາພາຍໃຕ້ການນໍາຂອງຊາວເອຢິບລໍາບາກຍິ່ງຂື້ນກວ່າກ່ອນ.

ເພາະສະນັ້ນ ໂມເຊແລະອາໂຣນບໍ່ພຽງແຕ່ມີບັນຫາກັບຟາໂຣນເທົ່ານັ້ນ ພວກເຂົາ ຍັງມີບັນຫາກັບປະຊາຊົນຂອງຕົນເອງອີກດ້ວຍ.

`ບໍ່ວ່າໄວຫຼືຊ້າ ຄວາມຂັດແຍ້ງກໍຈະເກີດຂື້ນໃນຄຣິດຕະຈັກ ສິ່ງທີ່ທ່ານແລະສະມາ ຊິກຄົນອື່ນໆສາມາດເຮັດມີມີຫຍັງແດ່ ເພື່ອສ້າງສັນຕິເມື່ອມີຄວາມຂັດແຍ້ງກັບຜູ້ບັນນໍາ ໂບດ ທ້ອງຖິ່ນເກີດຂື້ນ?`