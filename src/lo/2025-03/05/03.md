---
title:  ປັດສະຄາ
date:   28/07/2025
---

`ພຣະເຈົ້າຕ້ອງການໃຫ້ປະຊາຊົນອິດສະຣາເອນເຮັດຫຍັງກ່ອນພວກເຂົາອອກ ຈາກດິນແດນເອຢິບ? ໃຫ້ອ່ານ ອພຍ 12:1–20 ເພື່ອຫາຄໍາຕອບ.`

ເຮົາອາດຄາດຫວັງໃຫ້ພຣະເຈົ້າບອກໂມເຊແລະອາໂຣເຖິງການກະກຽມປະຊາຊົນໃຫ້ພ້ອມທີ່ຈະອອກຈາກດິນແດນເອຢິບ ພວກເຂົາຈະເຮັດຈັ່ງໃດກັບຄົນເຖົ້າ, ແມ່ຜູ້ມີລູກ ນ້ອຍ, ສັດລ້ຽງ ແລະສິ່ງອື່ນໆ? ແຕ່ພຣະເຈົ້າກັບອອກຄໍາສັ່ງທີບໍ່ຄາດຄິດແກ່ໂມເຊແລະ ອາໂຣນ ພຣະເຈົ້າບອກພວກເຂົາເຖິງວີທີສະຫຼອງປັດສະຄາປັດສະຄາເປັນເວລາທີ່ພຣະ ເຈົ້າສັງຫານລູກຊາຍກົກທັງໝົດຂອງຊາວເອຢິບໃນຄືນດຽວ ແລະຊ່ວຍປະຊາຊົນຂອງ ພຣະອົງໃຫ້ລອດພົ້ນຈາກການລົງໂທດ ດັ່ງນັ້ນຄໍາສັ່ງຂອງພຣະເຈົ້າແມ່ນກ່ຽວກັບການນາມັດສະການ.

ແຕ່ລະຄອບຄົວຕ້ອງຄົວກິນລູກແກະໂຕໜື່ງ ຊາວອິດສະຣາເອນຕ້ອງບໍ່ຖິ້ມສ່ວນ ໃດສ່ວນໜື່ງຂອງລູກແກະ ສະມາຊິກໃນຄອບຄົວທຸກຄົນຕ້ອງຄົນຕ້ອງກິນນໍາກັນ ຖ້າ ຄອບຄົວໃດບໍ່ສາມາດກິນແກະໂຕນັ້ນໃຫ້ໝົດທັງຕົວ ພວກເຂົາຕ້ອງກິນຮ່ວມກັນກັບ ຄອບຄົວອື່ນ.

ພຣະເຈົ້າຈະເຮັດຫຍັງແດ່ເພື່ອປະຊາຊົນຂອງພຣະອົງເມື່ອການລົງໂທດປະການສຸດ ທ້າຍເກີດຂື້ນກັບດິນແດນເອຢິບ? ໃຫ້ອ່ານ ອພຍ 12:13, 14 ເພື່ອຫາຄໍາຕອບ. ການປົກປັກຮັກສາຂອງພຣະເຈົ້າເປັນສັນຍາລັກສື່ເຖິງຫຍັງ?

ພຣະເຈົ້າສັ່ງໃຫ້ຊາວອິດສະຣາເອນສະຫຼອງການອົບພະຍົບທຸກປີ ການອົບພະຍົບ ເປັນເວລາເມື່ອພຣະເຈົ້າຊ່ວຍເຫຼືອປະຊາຊົນຂອງພຣະອົງອອກຈາກດິນແດນເອຢິບ ພຣະ ເຈົ້າຕ້ອງການໃຫ້ປະຊາຊົນຂອງພຣະອົງຈົດຈໍາວ່າ ພຣະອົງໄດ້ຊ່ວຍເຫຼືອພວກເຂົາໃນອະ ດີດຢ່າງໃດ ພຣະອົງຍັງຕ້ອງການໃຫ້ປະຊາຊົນຂອງພຣະອົງໄວ້ວາງໃຈໃນພຣະອົງ ເພື່ອ ຊ່ວຍພວກເຂົາໃນປະຈຸບັນແລະໃນອະນາຄົດ.

ຂໍ້ທີ 13 ແລະ 13 ອະທິບາຍຄວາມໝາຍຂອງປັດສະຄາ: ໝາຍເຖິງການລົງ ໂທດຂອງພຣະເຈົ້າຈະ “ເວັ້ນຜ່ານ” ຊາວອິດສະຣາເອນ ແລະຈະບໍ່ທໍາລາຍພວກເຂົາ. ຄໍາ ວ່າ “ເວັ້ນຜ່ານ” ເປັນການປະສົມຄໍາສອງຄໍາເຂົ້າດ້ວຍກັນຄື: “ເວັ້ນ” ແລະ “ຜ່ານ” ເພາະວ່າ ການລົງໂທດເວັ້ນຜ່ານເຮືອນຂອງຊາວອິດສະຣາເອນທີ່ໄດ້ເຮັດເຄື່ອງໝາຍດ້ວຍເລືອດລູກແກະ ເລືອດຂອງລູກແກະເປັນສັນຍາລັກແຫ່ງຊີວິດແລະຄວາມເມດຕາທີ່ຊ່ວຍໃຫ້ລອດ ຂອງພຣະເຈົ້າ. ໃນພາສາເຮັບເຣີ ຊື່ຂອງປັດສະຄາແມ່ນ “ເປຊາກ” ເຊິ່ງມາຈາກກຄໍາກິລິ ຍາທີ່ມີຄວາມໝາຍວ່າ “ໃຫ້ເວັ້ນຜ່ານ.”

ການສະຫຼອງປັດສະຄາຊ່ວຍໃຫ້ຊາວອິດສະຣາເອນລະນຶກເຖິງສິ່ງທີ່ຍິ່ງໃຫຍ່ ແລະ ເຕັມລົ້ນໄປດ້ວຍຄວາມຮັກທີ່ພຣະເຈົ້າເຮັດເພື່ອຊ່ວຍປະຊາຊົນຂອງພຣະອົງໃຫ້ພົ້ນ ການ ສະຫຼອງເທດສະການນີ້ຊ່ວຍໃຫ້ຊາວອິດສະຣາເອນກາຍເປັນຊົນຊາດໜື່ງ ແລະໃຫ້ພວກ ເຂົາມີເຫດຜົນທີ່ໜັກແໜ້ນຕໍ່ຄວາມສັດທາໃນພຣະເຈົ້າຂອງພວກເຂົາ.

`ເປັນຫຍັງມັນຈຶ່ງສໍາຄັນຫຼາຍທີ່ຈະລະນຶກເຖິງສິ່ງດີໆທີ່ພຣະເຈົ້າເຮັດເພື່ອພວກເຮົາໃນອະດີດ? ການຈົດຈໍາຂອງເຮົາຊ່ວຍໃຫ້ເຮົາໄວ້ວາງໃຈວ່າພຣະເຈົ້າຈະເຮັດສິ່ງດີໆເພື່ອ ເຮົາໃນອະນາຄົດຢ່າງໃດ?`