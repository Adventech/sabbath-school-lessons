---
title:  ປັດສະຄາ
date:   26/07/2025
---

### ໃຫ້ອ່ານສໍາລັບບົດຮຽນອາທິດນີ້

ອພຍ 11:1–10; ອພຍ 12:1–20; ອພຍ 12:17–23; ອພຍ 12:24–28; ອພຍ 12:29, 30.

> <p>ຂໍ້ຄວນຈໍາ</p>
> “ເມື່ອພວກລູກຫລານຖາມວ່າ, ‘ພິທີນີ້ມີຄວາມໝາຍວ່າຢ່າງໃດ? ໃຫ້ພວກ ເຈົ້າຕອບວ່າ, ‘ແມ່ນພິທີສະຫລອງປັດສະຄາເພື່ອຖວາຍແກ່ພຣະເຈົ້າຢາເວ ເພາະວ່າພຣະ ອົງໄດ້ຜ່ານເວັ້ນເຮືອນຂອງຊາວອິດສະຣາເອນຢູ່ໃນປະເທດເອຢິບ. ພຣະອົງໄດ້ຂ້າຊາວເອ ຢິບແຕ່ໄດ້ໄວ້ຊີວິດພວກເຮົາ.”’ ຈາກນັ້ນຊາວອິດສະຣາເອນກໍໄດ້ພາກັນຄຸເຂົ່າລົງ ແລະ ນ້ອມນະມັດສະການ(Exodus 12:26, 27, ICB).

ການລົງໂທດປະການທີ່ສິບແມ່ນກໍາລັງຈະເກີຂື້ນເທິງແດນດິນເອຢິບ ໂມເຊ ເຕື່ອນຟາໂຣກະສັດຂອງເອຢິບເປັນຄັ້ງສຸດທ້າຍ ກະສັດຕ້ອງຕັດສິນໃຈຂັ້ນສຸດທ້າຍ ຟາໂຣ ແລະບັນດາຜູ້ນໍາຂອງເພິ່ນຈະຕ້ອງຕັດສິນໃຈໃນໄວໆນີ້ ເຊິ່ງມັນຈະສົ່ງຜົນໃຫ້ມີຊີວິດຫຼື ຄວາມຕາຍມາສູ່ປະຊາຊົນເປັນຈໍານວນຫຼວງຫຼາຍ. ການຕັດສິນໃຈຂອງຟາໂຣຈະປ່ຽນ ແປງຊີວິດການເປັນຢູ່ທຸກຄົນໃນດິນແດນເອຢິບຕະຫຼອດໄປ ຄວາມຄິດແລະຄວາມຮູ້ ຂອງຟາໂຣກ່ຽວກັບພຣະເຈົ້າທີ່ຊົງພະຊົນຢູ່ຂອງຊາດອິດສະຣາເອນຈະຕັດສິນອະນາຄົດ ຂອງເພິ່ນເອງ ແລະຊາວເອຢິບທຸກຄົນ.

`ເຮົາຮູ້ສຶກແນວໃດ ແລະເຮົາເຮັດແນວໃດ ເມື່ອເຮົາຕ້ອງຕັດສິນໃຈເລືອກສິ່ງທີ່ ຈະປ່ຽນແປງຊີວິດການເປັນຢູ່ຂອງຄົນຈໍານວນຫຼວລຫຼາຍ?`

ພຣະເຈົ້າຍິ່ງກວ່າເຕັມໃຈທີ່ຈະປະທານສະຕິປັນຍາ, ຄວາມເຂົ້າໃຈ ແລະພະ ລັງໃຫ້ແກ່ເຮົາ ເພື່ອໃຫ້ເຮົາຕັດສິນໃຈຢ່າງຖືກຕ້ອງ( 1ກຣທ 1:30; ຟລປ 2:13).

ມັນໜ້າເສົ້າທີ່ຈະເວົ້າອອກໄປ ເຮົາບໍ່ຕ້ອງການທີ່ຈະເຮັດສິ່ງທີ່ຖືກຕ້ອງສະເໝີໄປ ເຮົາຮູ້ດີວ່າສິ່ງໃດເປັນສິ່ງທີ່ຖືກຕ້ອງ ແຕ່ເຮົາກໍປະຕິເສດທີ່ຈະເຮັດສິ່ງນັ້ນ. ໃນເລື່ອງກ່ຽວ ກັບພຣະເຈົ້າຊ່ວຍຊາວອິດສະຣາເອນອອກຈາກເອຢິບຢ່າງໃດ, ກະສັດອົງໜື່ງກໍ່ປະເສດທີ່ ເຊື່ອຟັງພຣະເຈົ້າ ການຕັດສິນໃຈຂອງກະສັດທໍາລາຍປະຊາຊົນເປັນຈໍານວນຫຼວງຫຼາຍ ແລະປະເທດຊາດຂອງຕົນ.