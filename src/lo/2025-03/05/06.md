---
title:  ການລົງໂທດຈາກພຣະເຈົ້າ
date:   31/07/2025
---

`ໃຫ້ອ່ານ ອພຍ 12:29, 30 ເຊິ່ງບອກເຖິງເລື່ອງລາວກ່ຽວກັບພຣະເຈົ້າຊົງສັງ ຫານລູກຊາຍກົກຂອງຊາວເອຢິບຢ່າງໃດ. ເປັນຫຍັງພຣະເຈົ້າຈຶ່ງຂ້າເດັກນ້ອຍເຫຼົ່ານີ້? ( ແລະກໍໃຫ້ອ່ານ ຮຣ 11:28).`

ການລົງໂທດປະການສຸດທ້າຍເກີດຂື້ນກັບລູກຊາຍກົກຂອງຊາວອິດສະຣາເອນ ການລົງໂທດຄັ້ງນີ້ສະແດງໃຫ້ເຫັນເຖິງຄວາມໂກດຮ້າຍຂອງພຣະເຈົ້າຕໍ່ເທບພະເຈົ້າທັງ ໝົດຂອງເອຢິບ ແລະຄອບຄົວທັງຫຼາຍທີ່ບູຊາພະຈອມປອມເຫຼົ່ານີ້. ດັ່ງທີ່ເຮົາເຫັນການ ລົງໂທດຕ່າງໆກ່ອນໜ້ານັ້ນ ພະຈອມປອມເຫຼົ່ານີ້ບໍ່ສາມາດຊ່ວຍຊີວິດຊາວເອຢິບໄດ້ເລີຍ ບົດລົງໂທດປະການທີ່ສິບສະແດງໃຫ້ເຫັນວ່າ ແທ້ທີ່ຈິ່ງແລ້ວພວກເທບພະເຈົ້າຂອງຊາວ ເອຢິບໄຮ້ປະໂຫຍດພຽງໃດ ການລົງໂທດປະການສຸດທ້າຍນີ້ໄດ້ເຮັດໃຫ້ຊາວເອຢິບພົບ ກັບຄວາມທຸກທໍລະມານອັນຮ້າຍແຮງ.

“ພຣະເຈົ້າລົງໂທດຄວາມໂອຫັງໃນໃຈຂອງຊາວເອຢິບໃນທຸກຫຼັງຄາເຮືອນທົ່ວ ດິນແດນ ການຮ້ອງໄຫ້ຄໍາຄວນຂອງຊາວເອຢິບສົງສຽງສະໜັ່ນຫວັນໄຫວໄປທົ່ວ ສີໜ້າ ຂອງກະສັດແລະບັນດາຂ້າລາຊການຈືດຊີດດ້ວຍຄວາມວາດກົ່ວ ແລະສັ່ນທັງຕີນແລະມື. ການເສຍຊີວິດຂອງລູກຊາຍກົກເຮັດໃຫ້ພວກເຂົາສັ່ນສະທ້ານ” ເອເລັນ ຈີ້ໄວທ໌, “ບັນພະ ບຸລຸດແລະຜູ້ເຜີຍພະວັດຈະນະ,” ໜ້າ 280, ປະຫຍຸກໃຊ້.

ຟາໂຣກະສັດຂອງເອຢິບເປັນຜູ້ທີ່ມີອໍານາດສູງສຸດໃນດິນແດນ ປະຊາຊົນຂອງເອຢິບເຊື່ອ ວ່າເພິ່ນເປັນເທບພະເຈົ້າອົງໜື່ງຂອງເອຢິບ ດັ່ງນັ້ນ, ຈຶ່ງພາກັນເຊື່ອວ່າລູກຊາຍກົກຂອງ ເພິ່ນເປັນລູກຂອງເທບພະເຈົ້າ. ໄອສິສເປັນເທບພະເຈົ້າຍິງຜູ້ປົກປັກຮັກສາເດັກນ້ອຍ. ເຮ ເກັດເປັນເທບພະເຈົ້າຊາຍຜູ້ທີ່ຊ່ວຍຜູ້ຍິງໃນຊ່ວງເວລາເກີດລູກ. ມິນເປັນເທບພະເຈົ້າຜູ້ທີ່ ຊ່ວຍປະຊາຊົນໃຫ້ມີລູກ ແຕ່ເທບພະເຈົ້າເຫຼົ່ານີ້ບໍ່ມີຣິດອໍານາດເລີຍ ມີພຽງພຣະເຈົ້າຢາເວ ຜຸ້ທີ່ພະຊົນຢູ່ອົງດຽວເທົ່ານັ້ນທີ່ມີຣິດອໍານາດ. ໂມເຊກ່າວວ່າ “ໂອຂ້າ ແດ່ພຣະເຈົ້າຢາເວ ໃນບັນດາພະທັງຫລາຍນັ້ນ ພະອົງໃດເປັນຄືພຣະອົງ? ພະອົງໃດຈະເໝືອນພຣະອົງ? ພຣະ ອົງຜູ້ຊົງຍິ່ງໃຫຍ່ແລະບໍຣິສຸດດ້ວຍ. ຄວາມສະຫງ່າຣາສີຂອງເຮັດໃຫ້ຂ້າພະອົງອັດສະຈັນ ໃຈ ແລະພຣະອົງຊົງທໍາການອັດສະຈັນ (ອພຍ 15:11, NIrV). ໄລຍະຕໍ່ມາເຢທາໂຣກໍ່ ກ່າວ ເຊັນກັນວ່າ “ບັດນີ້ຂ້ອຍຮູ້ແລ້ວວ່າ ພຣະເຈົ້າຢາເວຍິ່ງໃຫຍ່ກວ່າພະທັງຫຼາຍ ພວກ ເຂົາຄິດວ່າພວກເຂົາຄວບຄຸມທຸກຢ່າງ ແຕ່ຈົ່ງເບິ່ງສິ່ງທີ່ພຣະເຈົ້າກະທໍາ (ອພຍ 18:11, ERV).

ອພຍບົດທີ1 ບອກໃຫ້ເຮົາຮູ້ວ່າ ຊາວເອຢິບຂ້າເດັກນ້ອຍຜູ້ຊາຍຂອງຊາວອິດ ສະຣາເອນຕາມຄໍາສັ່ງຂອງຟາໂຣ ຟາໂຣສັ່ງໃຫ້ຂ້າເດັກນ້ອຍຜູ້ຊາຍທັງໝົດເພື່ອເຮັດໃຫ້ ຊາວອິດສະຣາເອນອ່ອນແອ ແລະໃຫ້ອັບອາຍຂາຍໜ້າ. ຕອນນີ້ ພຣະເຈົ້າຊົງລົງໂທດຊາວ ເອຢິບທັງໝົດ ພຣະອົງຊົງເອົາຊີວິດລູກຊາຍກົກຂອງພວກເຂົາໄປ. ພຣະເຈົ້າຈະປ່ອຍໃຫ້ ເຮົາທົນທຸກທໍລະມານແບບດຽວກັນທີ່ເຮົາເຮັດໃຫ້ຄົນອື່ນທົນທົນທໍລະມານ ການຕັດສິນ ໃຈແລະການປະພຶດຂອງເຮົາປ່ຽນຊີວິດຂອງຄົນອື່ນ ບໍ່ວ່າຈະດີຫຼືຊົ່ວ. ຄວາມຈິ່ງທີ່ໜ້າເສົ້າ ກໍຄື ເມື່ອເຮົາເຮັດຜິດ ບໍ່ພຽງຕົວເຮົາເທົ່ານັ້ນທີ່ເປັນຜູ້ທົນທຸກທໍລະມານ ບາງຄັ້ງ ອີກຫຼາຍ ຄົນຈະທົນທຸກທໍລະມານເຊັ່ນກັນ, ລວມທັງຜູ້ທີ່ບໍຣິສຸດ ນັ້ນກໍຄືຄວາມຈິ່ງທີ່ໜ້າເສົ້າ ກ່ຽວກັບຄວາມບາບ.