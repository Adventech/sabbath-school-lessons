---
title:  ເປຊາກ, ປັດສະຄາ
date:   29/07/2025
---

`ໃຫ້ອ່ານກ່ຽວກັບພິທີສະຫຼອງປັດສະຄາໃນ ອພຍ 12:17-23 ເປັນຫຍັງເລືອດ ຈຶ່ງມີບົດບາດໃນພິທີສະຫຼອງໃໝ່ນີ້?`

ເລືອດສັດທີ່ຖືກຂ້າເປັນສ່ວນສໍາຄັນຂອງການສະຫຼອງປັດສະຄາ ຢ່າງທີ່ເຮົາຮັບຮູ້ ແລ້ວວ່າ ປັດສະຄາເປັນຊ່ວງເວລາເມື່ອພຣະເຈົ້າສັງຫານລູກຊາຍກົກທັງໝົດຂອງຊາວເອ ຢິບໃນຄືນດຽວ ແລະພຣະເຈົ້າຊ່ວຍປະຊາຊົນຂອງພຣະອົງໃຫ້ລອດພົ້ນຈາກການລົງໂທດ. ດ້ວຍຄວາມເຊື່ອ, ປະຊາຊົນອິດສະຣາເອນທາເລືອດລູກແກະທີ່ຖືກຂ້າໃສ່ບານປະຕູເຮືອນ ຂອງພວກເຂົາ ດ້ວຍວິທີ ຊາວອິດສະຣາເອນສະແດງໃຫ້ເຫັນເຖິງຄວາມສັດທາຂອງພວກ ເຂົາວ່າ ພຣະເຈົ້າຈະຊ່ວຍພວກເຂົາໃຫ້ລອດພົ້ນຈາກການລົງໂທດທີ່ກໍາລັງມາເຖິງ. ເລືອດ ສະແດງໃຫ້ເຮົາເຫັນຕົວຢາງທີ່ຊົງພະລັງຂອງຂ່າວປະເສີດທີ່ວ່າ ພຣະເຢຊູຄຣິສຊ່ວຍເຮົາໃຫ້ ພົ້ນຈາກບາບຂອງເຮົາ.

ລູກແກະສໍາລັບປັດສະຄາຕ້ອງສົມບູນແບບ ເພາະວ່າມັນເປັນສັນຍາລັກສື່ເຖິງ ເຄື່ອງບູຊາທີ່ສົມບູນແບບຂອງພຣະເຢຊູຄິສເພື່ອໄຖ່ບາບທັງຫຼາຍຂອງເຮົາ. ພຣະເຢຊູເຈົ້າ ຊົງເປັນລູກແກະຂອງພຣະເຈົ້າຜູ້ຮັບເອົາບາບຂອງມະນຸດໂລກ(John 1:29, NLV). ເລືອດຂອງສັດສະແດງໃຫ້ເຫັນເຖິງການປົກປ້ອງຂອງພຣະເຈົ້າ ແລະເປັນສັນຍາລັກແຫ່ງ ຊີວິດໃນຊ່ວງເວລາແຫ່ງຄວາມຕາຍ. ພຣະເຈົ້າຊົງສັນຍາໄວ້ວ່າ, “ ແຕ່ເລືອດທີ່ປະຕູ ເຮືອນນັ້ນຈະເປັນໝາຍສຳຄັນບອກວ່າເປັນເຮືອນທີ່ພວກເຈົ້າອາໄສຢູ່. ເມື່ອເຮົາເຫັນ ເລືອດນັ້ນ ເຮົາຈະເວັ້ນຜ່ານໄປ ແລະຈະບໍ່ທຳຮ້າຍພວກເຈົ້າເວລາເຮົາລົງໂທດຊາວເອ ຢິບ ”(Exodus 12:13, ICB).

ຫຼາຍຮ້ອຍປີຕໍ່ມາ, ອັກຄະທູດເປົາໂລໄດ້ຂຽນກ່ຽວພິທີສະຫຼອງນີ້ວ່າ: “ຈົ່ງຊຳລະ ເຊື້ອແປ້ງເກົ່າອອກໄປເສຍ ແລ້ວພວກເຈົ້າກໍຈະເປັນເຂົ້າຈີ່ກ້ອນໃໝ່ ໂດຍທີ່ບໍ່ມີເຊື້ອແປ້ງ ເກົ່າໃນຕົວພວກເຈົ້າແລ້ວ. ຊາວຢິວໄດ້ຂ້າລູກແກະ ຕອນພວກເຂົາອອກຈາກດິແດນເອ ຢິບ ພຣະຄຣິດຄືລູກແກະຂອງພວກເຮົາ ພຣະອົງຖືກຂ້າເປັນເຄື່ອງບູຊາເທິງແທ່ນບູຊາແດ່ ພຣະເຈົ້າເພື່ອພວກເຮົາ” (1ກຣທ 5:7, NLV).

ເຊື້ອແປ້ງຖືກຕື່ມລົງໃນກ້ອນແປ້ງ ເຊື້ອແປ້ງຊ່ວຍເຮັດໃຫ້ເຂົ້າຈີ່ຟູຂື້ນ ຄັ້ງທໍາອິດ ທີ່ພຣະຄໍາພີເວົ້າເຖິງກ້ອນແປ້ງແມ່ນຢູ່ໃນເລື່ອງປັດສະຄາ.ໃນຄໍ່າຄືນຊາວອິດສະຣາເອນ ພ້ອມຈະເດີນທາງອອກຈາກດິນແດນເອຢິບ ພຣະເຈົ້າຊົງສັ່ງໃຫ້ປະຊາຊົນເຮັດເຂົ້າຈີ່ໂດຍ ບໍ່ມີເຊື້ອແປ້ງເລີຍ. ພຣະເຈົ້າຍັງບອກໃຫ້ຊາວອິດສະຣາເອນເອົາເຊື້ອແປ້ງທັງໝົດອອກ ຈາກເຮືອນຊານຂອງພວກເຂົາ ເຊື້ອແປ້ງເປັນຕົວຢາງຂອງຄວາມບາບມີພຶດຕິກໍາຢ່າງໃດ (1ກຣທ 5: 6-8). ດັ່ງນັ້ນ, ປະຊາຊົນອິດສະຣາເອນຕ້ອງບໍ່ໃຊ້ເຊື້ອແປ້ງໃນຊ່ວງເທດສະ ການປັດສະຄາຕະຫຼອດທັງອາທິດ.

ເຂົ້າຈີ່ບໍ່ມີເຊື້ອແປ້ງເປັນວະລີພາບສື່ເຖິງພຣະຜູ້ຊ່ວຍໃຫ້ລອດຜູ້ບໍ່ເຄີຍເຮັດບາບ ພຣະເຢຊູຄຣິດສະຫຼະຊີວິດຂອງພຣະອົງເອງເພື່ອເຮົາ(ຢຮ 1:29; 1ກຣທ 5:7; ຮຣ 4:15). ພວກປະໂລຫິດ ຫຼືຜູ້ນໍາທາງສາສະໜາຈຸ່ມໄມ້ຫຸສົບ, ພືດພິເສດຊະນິດໜື່ງ, ລົງ ໃນເລືອດລູກແກະ ໄມ້ຫຸສົບເປັນວະລີພາບສື່ເຖິງການໃຫ້ອະໄພເຕັມໄປດ້ວຍຄວາມຮັກ ຂອງພຣະເຈົ້າ ທີ່ເຮັດໃຫ້ເຮົາສະອາດຈາກບາບທັງໝົດ(ພສສ 51:7,NIrV). ເພາະສະນັ້ນ ເທດສະການປັດສະຄາສະແດງໃຫ້ເຮົາເຫັນພາລະກິດຊ່ວຍໃຫ້ລອດຂອງພຣະເຢຊູເຈົ້າ.