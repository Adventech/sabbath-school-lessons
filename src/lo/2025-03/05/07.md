---
title:  ສຶກສາເພີ່ມເຕີ່ມ
date:   01/08/2025
---

ເອເລັນ ຈີ້ໄວທ໌, “ປັດສະຄາ,” ໜ້າ 273 - 280, ໃນບັນພະບຸລຸດ ແລະຜູ້ເຜີຍພະວັດຈະນະ.

ຢ່າງທີ່ເຮົາຮູ້ແລ້ວວ່າ ປັດສະຄາເປັນຊ່ວງເວລາທີ່ພຣະເຈົ້າຂ້າລູກຊາຍກົກຂອງ ຊາວເອຢິບໃນຄືນດຽວ ພຣະອົງຊົງຊ່ວຍໄພ່ພົນໃຫ້ລອດຈາກການລົງໂທດ “ປັດສະຄາ ເປັນທັງການສະຫຼອງແລະວະລີພາບ ປັດສະຄາຊ່ວຍໃຫ້ປະຊາຊົນຂອງພຣະເຈົ້າລະນຶກເຖິງ ວ່າ ພຣະອົງໄດ້ຊົງຊ່ວຍພວກເຂົາພົ້ນຈາກການເປັນທາດໃນດິນແດນເອຢິບຢ່າງໃດ. ຍິ່ງ ໄປກວ່ານັ້ນ, ປັດສະຄາຍັງຊ່ວຍໃຫ້ປະຊາຊົນຂອງພຣະເຈົ້າໃຈຈົດໃຈຈໍ້ເຖິງພາລະກິດທີ່ ພຣະເຢຊູເຈົ້າຈະກະທໍາ ພຣະເຢຊູເຈົ້າຈະຊ່ວຍໃຫ້ປະຊາກອນຂອງພຣະອົງພົ້ນຈາກການ ເປັນທາດຂອງຄວາມບາບ. ລູກແກະທີ່ຖືກຂ້ານັ້ນເປັນສັນຍາລັກສື່ເຖິງ ‘ລູກແກະຂອງ ພຣະເຈົ້າ (ຢຮ 1:29) ລູກແກະໂຕນີ້ເປັນຄວາມຫວັງດຽວຂອງເຮົາທີ່ຈະໄດ້ຮັບຄວາມ ລອດ. ອັກຄະສາວົກໂປໂລກ່າວວ່າ “ພຣະຄຣິດຜູ້ຊົງເປັນລູກແກະປັດສະຄາຂອງພວກເຮົາ ນັ້ນໄດ້ຖືກຂ້າເພື່ອຊໍາລະເຮົາ[ເຮັດໃຫ້ສະອາດ] ເຮົາ 1ກຣທ 5:7 [ICB]. ລູກແກະປັດສະ ຄາຕ້ອງຖືກຂ້າຕາຍ ຈາກນັ້ນ ກໍຈະເອົາເລືອດຂອງລູກແກະນັ້ນມາທາໃສ່ບານປະຕູເຮືອນ. ດ້ວຍວິທີດຽວກັນນີ້ແຫຼະ ເລືອດຂອງພຣະເຢຊູຄຣິດຕ້ອງເຮັດໃຫ້ເຮົາສະອາດຈາກບາບ ທັງໝົດ ເຮົາຕ້ອງເຊື່ອວ່າພຣະເຢຊູເຈົ້າໄດ້ສະຫຼະຊີວິດເພື່ອເຮົາທຸກຄົນ ເຮົາຕ້ອງຍອມຮັບ ເຄື່ອງຖວາຍບູຊາຂອງພຣະອົງເພື່ອລົບລ້າງບາບທັງຫຼາຍຂອງເຮົາ. “ເອເລັນ ຈີ້ໄວທ໌, “ໃນ ບັນພະບຸລຸດແລະຜູ້ເຜີຍພະວັດຈະນະ,” ໜ້າ 277, ປະຫຍຸກໃຊ້.

ຈົນເຖິງທຸກວັນນີ້ ຄົນຢິວຫຼາຍຄອບຄົວທົ່ວໂລກສະເຫຼີມສະຫຼອງເປຊາກ ຫຼືປັດ ສະຄາ ຄອບຄົວເຫຼົ່ານີ້ມີເທດສະການພິເສດທີ່ເອີ້ນວ່າ “ເຊເດີ” ໃນຊ່ວງເທດສະການເຊເດີ ຄົນຢິວຫຼາຍຄອບຄົວຈະເລົ່າເລື່ອງກ່ຽວກັບການອົບພະຍົບເຊິ່ງເປັນຊ່ວງເວລາທີ່ພຣະເຈົ້າ ຊ່ວຍໄພ່ພົນຂອງພຣະອົງໃຫ້ພົ້ນຈາກການເປັນທາດໃນດິນແດນເອຢິບ. ຫຼັງຈາກຟັງເລື່ອງ ຈົບແລ້ວ, ຄອບຄົວເຫຼົ່ານັ້ນກໍຈະກິນອາຫານຄາບພິເສດຮ່ວມກັນ. ລອງຄິດເບິ່ງວ່າ: ຄົນ ຢິວຍັງຄົງຈັດເທດສະການດຽວກັນນີ້ນັບຕັ້ງແຕ່ສະໄໝການອົບພະຍົບ! ເປັນເລື່ອງທີ່ໜ້າ ອັດສະຈັນໃຈຫຼາຍສໍ່າໃດ!

**ຄໍຖາມສໍາລັບການສົນທະນາ:**

`ພຣະເຈົ້າຊົງຍຸດຕິທໍາແທ້ບໍ ເມື່ອພຣະອົງຊົງສັງຫານລູກຊາຍກົກຂອງຊາວ ເອຢິບ? ເຮົາຄວນເຂົ້າໃຈເລື່ອງນີ້ແບບໃດ?`

`ເຮົາໝາຍຄວາມວ່າແນວໃດເມື່ອເຮົາເວົ້າວ່າ ເຮົາຖືກປົກຫຸ້ມດ້ວຍເລືອດ ຂອງພຣະເຢຊູເຈົ້າ?`

`“ຄຣິດສະຕຽນຕ້ອງມີສ່ວນຮ່ວມໃນປະສົບການຂອງພຣະເຢຊູເຈົ້າ ພວກ ເຂົາຕ້ອງຍອມຮັບຄວາມຈິງໃນພຣະຄໍາພີ ແລະດໍາເນີນຊີວິດຕາມຄວາມຈິງ ນັ້ນ ເພື່ອວ່າຄວາມຈິງນັ້ນເປັນເຫດຜົນສໍາລັບທຸກສິ່ງທີ່ພວກເຂົາເຮັດໃນຊີ ວິດ ພວກເຂົາຈະຕ້ອງເປັນເໝືອນພຣະເຢຊູເຈົ້າໃນຈິດໃຈຂອງພວກເຂົາ ພວກເຂົາຕ້ອງສະແດງໃຫ້ເຫັນເຖິງຄວາມຮັກ ແລະຄວາມເມດຕາຂອງ ພຣະ ເຈົ້າ.........ຈິດວິນຍານແລະພາລະກິດຂອງພຣະເຢຊູເຈົ້າຕ້ອງກາຍ ເປັນຈິດວິນຍານແລະພາລະກິດຂອງບັນດາຜູ້ເຊື່ອຂອງພຣະອົງ. “ເອເລັນ ຈີ້ໄວທ໌, “ໃນບັນພະບຸລຸດແລະຜູ້ເຜີຍພະວັດຈະນະ,” ໜ້າ 278, ປະຫຍຸກ ໃຊ້. ເຮົາອະນຸຍາດໃຫ້ພຣະເຢຊູເຈົ້າຮັດສິ່ງທີ່ເວົ້າມາຂ້າງເທິງໃນຕົວເຮົາ ຢ່າງໃດ?`