---
title:  ສຶກສາເພີ່ມເຕີ່ມ
date:   22/08/2025
---

ໃຫ້ອ່ານ ອີເລັນ ຈີ່ໄວທ໌, “ກົດບັນຍັດທີ່ປະທານໃຫ້ຊົນຊາດອິດສະຣາ ເອນ,” ໜ້າ 303 -310, ແລະ “ຄວາມກຽດຊັງຂອງຊາຕານທີ່ມີຕໍກົດບັນຍັດ,” ໜ້າ 331-342, ໃນບັນພະບຸລຸດແລະ ຜູ້ເຜີຍພະວັດຈະນະ.

“ພຣະເຈົ້າຊົງກະທໍາບາງສິ່ງທີ່ໜ້າປະທັບໃຈຕອນພຣະອົງກ່າວກົດບັນຍັດຕໍ່ປະຊາ ຊົນຂອງພຣະອົງ ເມື່ອປະຊາຊົນເຫັນສິ່ງທີ່ອັດສະຈັນເຫຼົ່ານີ້ ພວກເຂົາກໍຮູ້ດີວ່າກົດບັນຍັດ ຂອງພຣະເຈົ້ານັ້ນສໍາຄັນຫຼາຍ. ພຣະເຈົ້າຕ້ອງການໃຫ້ປະຊາຊົນຂອງພຣະອົງເຂົ້າໃຈວ່າທຸກ ສິ່ງທຸກຢ່າງກ່ຽວຂ້ອງກັບການນາມັດສະການພຣະອົງນັ້ນພິເສດແລະສັກສິດ”— ອີເລັນ ຈີ່ໄວທ໌, ບັນພະບຸລຸດແລະຜູ້ເຜີຍພະວັດຈະນະ, ໜ້າ 303,ປະຫຍຸກໃຊ້.

ກົດຂໍ້ນີ້ກ່ຽວກັບເຮົາຄວນໃຫ້ກຽດພຣະເຈົ້າຢ່າງໃດເປັນສິ່ງທີ່ສໍາຄັນຫຼາຍໃນປັດຈຸບັນນີ້ ເມື່ອເຮົາຮູ້ພຣະເຈົ້າຊົງເປັນເຈົ້າຊີວິດແລະມີອໍານາດສູງສຸດ ເຮົາຈະນາມັດສະການ ພຣະອົງດ້ວຍຄວາມເຄົາລົບ ເມື່ອເຮົາເຫັນສະຫງ່າຣາສີຂອງະຣະອົງ ຈິດໃຈຂອງເຮົາກໍຮູ້ ສຶກຂອບພຣະຄຸນ ແລ້ວເຮົາກໍຈະປະຖີ້ມຄວາມຫຍິ່ງຍະໂສໃນຈິດໃຈຂອງເຮົາອອກໄປໃຫ້ ໝົດ. ຍິ່ງເຮົາເຫັນຄວາມຮັກອັນບໍຣິສຸດຂອງພຣະເຈົ້າເທົ່າໃດ ເຮົາກໍຈະຍິ່ງເຫັນວ່າເຮົາບໍ່ ສົມບູນແບບເທົ່ານັ້ນ ເຮົາຈະຕ້ອງການພຣະອົງມາປ່ຽນແປງຊີວິດຂອງເຮົາ ເຮົາກໍປາດຖະ ໜາຢາກເປັນເໝືອນພຣະເຢເຈົ້າໃນໃຈຫຼາຍຂື້ນ.

ເມື່ອເຮົາເຫັນຕົວເຮົາເອງຢ່າງເຮົາເປັນແທ້ໆ ເຮົາຈະເພິ່ງພາພຣະເຢຊູເຈົ້າເພື່ອ ຊ່ວຍໃຫ້ເຮົາໄດ້ຮັບຄວາມລອດຢ່າງສິ້ນເຊິງ. ໃນຂະນະດຽວກັນ ພຣະເຢຊູເຈົ້າຊົງກ່າວວ່າ ຖ້າຫາກເຮົາຍອມຮັບເອົາພຣະເຈົ້າເປັນພຣະຜູ້ຊ່ວຍໃຫ້ລອດຂອງເຮົາ ຂໍ້ຄໍາສັ່ງຕ່າງທຂອງ ພຣະອົງກໍບໍ່ເປັນເລື່ອງຍາກທີ່ຈະເຊື່ອຟັງ (ມທ 11:28-30). ພຣະເຢຊູເຈົ້າກ່າວວ່າກົດ ບັນຍັດຂອງພຣະອົງຈະດໍາລົງເປັນນິດ(ມທ 5:17-20) ເມື່ອເຮົາຖືກຮັກສາກົດບັນຍັດ ຂອງພຣະເຈົ້າເພາະເຮົາຮັກແລະຮູ້ສຶກກະຕັນຍູຮູ້ຄຸນຕໍ່ພຣະອົງ, ເຮົາກໍຈະມີຄວາມສໍາພັນ ກັບພຣະອົງທີ່ສາມາດຊ່ວຍເຮົາໃຫ້ລອດ.

**ຄໍາຖາມສໍາລັບການສົນທະນາ:**

`ປະຊາຊົນພ້ອມທີ່ຈະຮັບກົດບັນຍັດຈາກພຣະເຈົ້າ ສິ່ງທີ່ພວກເຂົາເຮັດຊ່ວຍໃຫ້ ພວກເຂົາເຂົ້າໃຈວ່າກົດບັນຍັດຂອງພຣະເຈົ້ານັ້ນພິເສດແລະສັກສິດ. ໃນປັດຈຸ ບັນນີ້ ໃນຖານະຄຣິດຕະຈັກ ມີສິ່ງໃດແດ່ທີ່ ເຮົາສາມາດເຮັດເພື່ອຊ່ວຍໃຫ້ເຮົາ ລະນຶກວ່າພຣະເຈົ້ານັ້ນສັກສິດ? ຫຼືເຮົາໄດ້ສູນເສຍຄວາມຢໍາເກງພຣະເຈົ້າໄປ ແລ້ວຢ່າງຊ້າໆເທື່ອລະເລັກເທື່ອລະນ້ອຍ? ຈົ່ງອະທິບາຍ`

`ໃຫ້ລອງຄິດເຖິງຄໍາສັນຍາຂອງພຣະເຈົ້າໃນສ່ວນນີ້ທີ່ວ່າ: “ເຮົາເປັນພຣະເຈົ້າຂອງ ພວກເຈົ້າ ແລະພວກເຈົ້າກໍຈະເປັນປະຊາຊົນຂອງເຮົາ(ລບລວ 26:12, NIrV). ຄໍາສັນຍານີ້ມີຄວາມໝາຍແນວໃດຕໍເຮົາໃນປັດຈຸບັນນີ້? ເຮົາຄວນສະແດງ ຄວາມຈິງໃນພຣະຄໍາພີຂໍ້ນີ້ໃນຊີວິດສ່ວນຕົວແລະໃນຄຣິດຕະຈັກ ຂອງເຮົາໂດຍລວມແນວໃດ?`

`ເມື່ອພຣະເຈົ້າສັ່ງໃຫ້ເຮົາເຮັດບາງຢ່າງ ພຣະອົງຊົງປະທານພາລະກໍາລັງໃຫ້ເຮັດ ສິ່ງນັ້ນ (ໃຫ້ອ່ານ ອີເລັນ ຈີ່ໄວທ໌, ອຸທະຫອນສອນໃຈຂອງພຣະຄຣິດ, ໜ້າ 333) ເຮົາຈະດໍາເນີນຊີວິດຕາມຄໍາສັນຍານີ້ແນວ ໃດ?`