---
title:  ພຣະສັນຍາທີ່ພູເຂົາຊີນາຍ
date:   16/08/2025
---

### ໃຫ້ອ່ານສໍາລັບບົດຮຽນອາທິດນີ້

ອພຍ 19:1–8; ອພຍ 19:9–25; ອພຍ 20:1–17; ຢກບ 1:23–25; ຣ 3:20–24.

> <p>ຂໍ້ຄວນຈໍາ</p>
> “ພວກເຈົ້າໄດ້ເຫັນສິ່ງທີ່ເຮົາໄດ້ເຮັດຕໍ່ຊາວເອຢິບ ພວກເຈົ້າໄດ້ເຫັນເຮົາທີ່ຊູ້ ພວກເຈົ້າຂຶ້ນເທິງປີກນົກອິນຊີ ແລະນໍາພວກເຈົ້າໃກ້ຊິດເຮົາທີ່ນີ້ຢ່າງໃດ ບັດນີ້ພວກເຈົ້າ ຈົ່ງເຊື່ອຟັງເຮົາຢ່າງສິ້ນເຊິງ ແລະຮັກສາພັນທະສັນຍາຂອງເຮົາ ຖ້າພວກເຈົ້າທໍາເຊັນນັ້ນ ພວກເຈົ້າກໍຈະເປັນສົມບັດອັນມີຄ່າຂອງເຮົາທ່າມກາງຊົນຊາດທັງປວງ ທົ່ວທັງແຜ່ນດິນ ໂລກນີ້ກໍເປັນຂອງເຮົາ ແຕ່ພວກເຈົ້າຈະເປັນອານາຈັກແຫ່ງປະໂຣຫິດ(ຜູ້ນໍາທາງຈິດວິນ ຍານ) ເພື່ອຮັບໃຊ້ເຮົາ ພວກເຈົ້າທັງຈະເປັນຊົນຊາດບໍຣິສຸດສຳລັບເຮົາ.”(ອພຍ 19:4–6, NIrV).

ພຣະເຈົ້າຊົງນໍາຊາວອິດສະຣາເອນໄປໃສຫຼັງຈາກທີ່ພຣະອົງຊົງຊ່ວຍໃຫ້ພວກ ເຂົາພົ້ນຈາກດິນແດນເອຢິບ? ໄປຍັງແຜ່ນດິນແຫ່ງພັນທະສັນຍາແມ່ນບໍ? ແລ້ວໄປໃສ ອີກ? ເຖິງແມ່ນວ່າ ຄໍາຕອບອາດຈະຖູກຕ້ອງ ແຕ່ໃນອີກທາງໜຶ່ງມັນກໍຜິດດ້ວຍ. ພຣະ ເຈົ້າຊົງບອກຄໍາຕອບທີ່ແທ້ຈິງແກ່ພວກເຮົາວ່າ: “ພວກເຈົ້າໄດ້ເຫັນສິ່ງທີ່ເຮົາໄດ້ເຮັດຕໍ່ປະ ຊາຊົນຂອງເອຢິບ ພວກເຈົ້າໄດ້ເຫັນເຮົາທີ່ຊູ້ພວກເຈົ້າຂຶ້ນເທິງປີກນົກອິນຊີ ແລະນໍາພວກ ເຈົ້າໃກ້ຊິດເຮົາທີ່ນີ້(ອພຍ 19:4, ERV). ເພາະສະນັ້ນ, ຄໍາຕອບທີ່ຖືກຕ້ອງໃນພຣະຄໍາພີ ສະແດງໃຫ້ເຫັນວ່າ ພຣະຜູ້ເປັນເຈົ້າໄດ້ນໍາປະຊາຊົນຂອງພຣະອົງມາຫາພຣະອົງ ນີ້ເປັນ ແຜນການຂອງພຣະອົງ.

ເມື່ອຜູ້ຄົນປະຖິ້ມພຣະອົງ ພຣະອົງກໍຊົງຕາມຫາພວກເຂົາ ເຮົາເຫັນຄວາມຈິງນີ້ ໃນສວນເອເດັນ ຫຼັງຈາກທີ່ອາດັມກັບເອວາເຮັດບາບແລ້ວ ພວກເຂົາກໍເຊື່ອງຕົວເອງຈາກ ພຣະເຈົ້າ ພຣະອົງຊອກຫາພວກເຂົາ ພຣະອົງຊົງເອີ້ນຫາວ່າ “ເຈົ້າຢູ່ໃສ?”(ປມກ 3:9, NKJV). ພຣະອົງຊົງເປັນຜູ້ດໍາເນີນການກ່ອນສະເໝີ ນັ້ນເປັນເຫດຜົນທີ່ພຣະເຢຊູເຈົ້າ ຊົງກ່າວວ່າ: “ເຈົ້າທັງຫຼາຍຜູ້ທີ່ເຮັດການໜັກໜ່ວງ! ເຈົ້າທັງຫຼາຍທີ່ແບກພາລະໜັກ! ຈົ່ງມາຫາເຮົາ! ເຮົາຈະໃຫ້ພວກເຈົ້າໄດ້ພັກຜ່ອນ (ມທ 11:28, 29, WE).

ພຣະເຈົ້າຊົງເຊີນຊວນໃຫ້ເຮົາທຸກຄົນມາຫາພຣະອົງ ອະນາຄົດຂອງເຮົາຂື້ນກັບ ວິທີທີ່ເຮົາຕອບ.