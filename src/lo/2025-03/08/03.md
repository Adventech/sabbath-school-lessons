---
title:  ຕຽມຕົວຮັບຂອງຂັວນ
date:   18/08/2025
---

`ພຣະເຈົ້າຊົງຕຽມອິດສະຣາເອນໃຫ້ພ້ອມສໍາລັບຂອງຂັວນແຫ່ງພຣະບັນຍັດສິບປະການຢ່າງໃດ? ໃຫ້ອ່ານ ອພຍ 19: 9-25 ເພື່ອຫາຄໍາຕອບ.`

ພຣະເຈົ້າຊົງປະທານພຣະບັນຍັດຂອງພຣະອົງແກ່ຊາວອິດສະຣາເອນທີ່ພູທເຂົາຊີນາຍ ແຕ່ພຣະເຈົ້າໄດ້ປະຊາຊົນຂອງພຣະອົງເຖິງວິທີຕຽມພ້ອມຮັບເອົາພຣະບັນຍັດເສຍ ກ່ອນ ຊາວອິດສະຣາເອນຕ້ອງສະອາດຈາກພາຍນອກ ການທີ່ພວກເຂົາສະອາດສະແດງ ໃຫ້ເຫັນວ່າພວກເຂົາໄດ້ຮັບໃຊ້ພຣະເຈົ້າຢ່າງເຕັມທີແລ້ວ. ປະຊາຊົນຍັງຄົງຕ້ອງພ້ອມສໍາ ລັບພຣະສິລິຂອງພຣະເຈົ້າ ເມື່ອພຣະສິລິຂອງພຣະເຈົ້າມາເຖິງ, “ກໍເກີດມີຟ້າຮ້ອງ, ຟ້າ ແມບ ພ້ອມທັງມີເມກອັນຕືບໜາປົກຄຸມຢູ່ເທິງພູນັ້ນ ແລະກໍມີສຽງແກດັງກ້ອງສະໜັ່ນ ທົ່ວໄປ ປະຊາຊົນທັງໝົດທີ່ຢູ່ໃນຄ້າຍພັກເກີດຢ້ານກົວຈົນຕົວສັ່ນ”(ອພຍ 19:16, ICB). ພຣະບັນຍັດສິບປະການສະແດງໃຫເຮົາເຫັນວ່າພຣະເຈົ້າແມ່ນໃຜ ພຣະບັນຍັດສິບ ປະການຍັງສະແດງໃຫ້ເຮົາເຫັນວ່າ ເຮົາຕ້ອງດໍາເນີນຊີວິດຢ່າງໃດ ກົດບັນຍັດເຫຼົ່າແມ່ນ ຄົງຢູ່ຕະຫຼອດໄປ ແລະມີໄວ້ສໍາລັບທຸກຄຄົນ. ພຣະຄໍາພີບອກໃຫ້ເຮົາຮູ້ວ່າພຣະບັນຍັດສິບ ປະການເປັນຖ້ອຍຄໍາຂອງພຣະເຈົ້າ( ອພຍ 19:19; 20:1; ພຍສ 5:4, 5, 24). ພຣະ ເຈົ້າຍັງຂຽນພຣະບັນຍັດຂອງພຣະອົງລົງໃສ່ແຜ່ນສີລາ (ອພຍ 24:12; ອພຍ 31:18; ພຍສ 5:22) ພຣະເຈົ້າຊົງມອບພຣະບັນຍັດແກ່ໂມເຊສອງຄັ້ງເປັນຂອງຂັວນພິເສດ (ອພຍ 32:19; ອພຍ 34:1; ພຍສ 10:1, 2).

ໃນພຣະທໍາອົບພະຍົບ ພຣະບັນຍັດສິບປະການຍັງເອີ້ນອີກຊື່ວ່າ “ຂໍ້ຕົກລົງ” (ຈາກຄໍາວ່າ “ອີດຸດ” ໃນ ພາສາເຮັບເຣີ; ອພຍ 31:18, ERV). ພຣະບັນຍັດສິບປະ ການຍັງຖືກເອີ້ນວ່າ “ຖ້ອຍຄໍາແແຫ່ງການຕົກລົງ”(ຈາກຄໍາ “dibre habberit.” ໃນ ພາສາເຮັບເຣີ; ອພຍ 34:28, ERV)ເຊັນກັນ. ໃນພຣະທໍາພຣະບັນຍັດສອງ ພຣະເຈົ້າ ຊົງຂຽນພຣະບັນຍັດສິບປະການລົງໃສ່ “ແຜ່ນສີລາສອງກ້ອນ” (ພຍສ 9:11 NLV; ແລະກໍໃຫ້ອ່ານຂໍ້ 9 ແລະ 15). ພຣະທໍາອົບພະຍົບ ແລະພຣະບັນຍັດສອງຕັ້ງຊື່ພຣະບັນ ຍັດຂອງພຣະເຈົ້າວ່າ “ຖ້ອຍຄໍາສິບປະການ.” ໃນພາສາເຮັບເຣີ, “ຖ້ອຍຄໍາສິບປະການ” ແມ່ນ “aseret haddebarim, ມາຈາກຄໍາ “dabar,” ເຊິ່ງມີຄວາມໝາຍວ່າ “ຖ້ອ ຍຄໍາ, ປະໂຫຍກ, ເນື້ອຫາສາລະ, ສິງຂອງ, ການເວົ້າ, ເລື່ອງລາວ, ສັນຍາ, ຫຼືບາງສິ່ງທີ່ ເວົ້າອອກໄປ.” (ໃຫ້ອ່ານ ອພຍ 34:28; ພຍສ 4:13; ພຍສ 10:4.).

ພຣະບັນຍັດສິບປະການມີສໍາເນົາສອງສະບັບໃນພຣະຄໍາພີ (ອພຍ 20:1-17 ແລະ ພຍສ 5:6-21) ໂດຍມີພຽງລາຍລະອຽດເລັກນ້ອຍທີ່ແຕກຕ່າງກັນ. ໂມເຊໄດ້ກ່າວ ພຣະບັນຍັດສິບປະການໃນພຣະທໍາພຣະບັນຍັດສອງຕໍ່ຊາວອິດສະຣາເອນເກືອບ 40ປີຫຼັງ ຈາກພູຊີນາຍ ກ່ອນພວກເຂົາເຂົ້າສູ່ດິນແດນແຫ່ງພັນທະສັນຍາ(ພຍສ 1:3, 4; ພຍສ 4:44-47). ດັ່ງນັ້ນ ນັ້ນແມ່ນເຫດຜົນວ່າເປັນຫຍັງສໍາເນົາທັງສອງສະບັບຈຶ່ງແຕກຕ່າງກັນ ພຽງເລັກນ້ອຍ. ເມື່ອອັກຄະທູດໂປໂລເວົ້າວ່າ ກົດບັນຍັດເປັນຄວາມຮັກ(ໂຣມ 13:8-10), ລາວຍົກຄໍາອ້າງອິງຈາກພຣະບັນຍັດສິບປະການ ກົດບັນຍັດຂອງພຣະເຈົ້າເປັນ ຄວາມ ຮັກເພາະພຣະອົງຊົງເປັນພຣະເຈົ້າແຫ່ງຄວາມຮັກ (1ຢຮ 4:16).