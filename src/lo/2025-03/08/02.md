---
title:  ທີ່ພູເຂົາຊີນາຍ
date:   17/08/2025
---

`ພຣະເຈົ້າຊົງສັນຍາຫຍັງກັບປະຊາຊົນຂອງພຣະອົງທີ່ພູເຂົາຊີນາຍ? ໃຫ້ອ່ານ ອພຍ 19: 1-8.`

ພຣະເຈົ້າຊົງນໍາຊາວອິດສະຣາເອນໄປຍັງພູເຂົາຊີນາຍ ທີ່ນັ້ນພຣະເຈົ້າຈະປະທານ ພຣະບັນຍັດສິບປະການແກ່ປະຊາຊົນຂອງພຣະອົງ. ໃນທຸກວັນນີ້ ນັກວິຊາການດ້ານພຣະ ຄໍາພີສ່ວນໃຫຍ່ເຊື່ອວ່າພູເຂົາຊີນາຍກໍຄືພູເຂົາເຢເບນມູຊາ. ເຢເບນມູຊາໝາຍເຖິງພູເຂົາ ຂອງໂມເຊ ເຢເບນມູຊາສູງ 7,497 ຟຸດ ນັກວິຊາການດ້ານພຣະຄໍາພີສະໄໝໃໝ່ຫຼາຍຄົນ ເຊື່ອວ່າ ເຢເບນມູຊາເປັນສະຖານທີ່ທີ່ໂມເຊພົບກັບພຣະເຈົ້າຫຼາຍຄັ້ງ (ໃຫ້ອ່ານ ອພຍ 3: 1; ອພຍ 19:2; ອພຍ 24:18). ຫຼາຍປີຕໍ່ມາ ເອລີຢາໄດ້ພົບພຣະເຈົ້າເທິງພູເຂົາແຫ່ງນີ້ (1ກສ 19:8). ນອກຈາກນີ້ ເຢເບນມູຊາຍັງເປັນພູເຂົາດຽວກັນບ່ອນທີ່ພຣະເຈົ້າສັ່ງໂມເຊ ໃຫ້ນໍາຊາວອິດສະຣາເອນອອກຈາກດິນແດນເອຢິບ(ອພຍ 3:1, 10) ໃນເວລານັ້ນພຣະ ເຈົ້າຊົງບອກໂມເຊວ່າ ລາວຈະນາມັດສະການພຣະເຈົ້າກັບຊາວອິດສະຣາເອນໃນສະຖານ ທີ່ທີ່ພວກເຂົາພົບກັນໃນປັດຈຸບັນ. ນັ້ນກໍເປັນສັນຍານໃຫ້ໂມເຊຮູ້ວ່າ ພຣະເຈົ້າຂອງອັບ ບຣາຮາມ, ອີຊາກ ແລະຢາໂຄບໄດ້ຊົງນໍາພວກເຂົາ( ອພຍ 3:12).

ຫຼັງຈາກການເດີນເປັນເວລາສອງເດືອນ ຊາວອິດສະຣາເອນກໍມາເຖິງພູເຂົາຊີ ນາຍ (ອພຍ 19:1) ຊາວອິດສະຣາເອນພັກເຊົາທີ່ນັ້ນເປັນເວລາເກືອບເປັນປີ(ໃຫ້ປຽບ ທຽບອພຍ 19:1 ກັບ ຈບຊ 10:11, 12) ໃນລະຫວ່າງປີນີ້ ພຣະເຈົ້າໄດ້ປະທານກົດ ເກນຕ່າງໆຫຼາຍປະການແກ່ໂມເຊ ດັງທີ່ເຮົາເຫັນໃນ ອພຍ 19-40; ລບລວ 1-27 ແລະຈບຊ 1:1-10:10. ການພັກເຊົາທີ່ພູເຂົາຊີນາຍມີຄວາມສໍາຄັນຕໍ່ພຣະທໍາຫ້າເຫຼັ້ມ ທໍາອິດຂອງໂມເຊ ໃນຂະນະທີ່ຊາວອິດສະຣາເອນພັກເຊົາທີ່ພູເຂົາຊີນາຍ ພວກເຂົາກໍກາຍ ເປັນຊົນຊາດທີ່ພຣະເຈົ້າຊົງເລືອກ. ໃນເວລານັ້ນ ຊົນຊາດອິດສະຣາເອນເປັນຄົນກຸ່ມດຽວ ທີ່ບໍ່ບູຊາພະຈອມປອມທັງຫຼາຍ.

ພຣະເຈົ້າຊົງເຮັດສັນຍາລະຫວ່າງພຣະອົງເອງກັບຊົນຊາດອິດສະຣາເອນທີ່ພູເຂົາຊີນາຍແຫ່ງນີ້ ປະຊາຊົນຕົກລົງທີ່ຈະເຊື່ອຟັງພຣະເຈົ້າ ແລະດໍາເນີນສາຍສໍາພັນກັບພຣະອົງຕໍ່ ໄປ ຖ້າຫາກພວກເຂົາເຊື່ອຟັງ ພຣະອົງຊົງສັນຍາຈະເຮັດໃຫ້ຊົນຊາດອິດສະຣາເອນເປັນ ສົມບັດອັນລໍ້າຄ່າຂອງພຣະອົງ ຊົນຊາດອິດສະຣາເອນຈະເປັນອານາແຫ່ງປະໂຣຫິດ ຫຼືຜູ້ນໍາ ທາງຈິດວິນຍານ ພວກເຂົາຈະເປັນຊົນຊາດທີ່ບໍຣິສຸດ.

ການເປັນຊົນຊາດທີ່ບໍຣິສຸດມີຄວາມໝາຍວ່າແນວໃດ? ການເປັນຊົນຊາດທີ່ບໍ ຣິສຸດໝາຍເຖິງການອຸທິດຕົນຢ່າງເຕັມທີ່ຕໍ່ພຣະເຈົ້າ ແລະຮັບໃຊ້ພຣະອົງດ້ວຍສຸດຫົວໃຈ ການເປັນຊົນຊາດທີ່ບໍຣິສຸດໝາຍເຖິງການສະແດງຄວາມຮັກແລະຄວາມເມດຕາຂອງພຣະ ເຈົ້າຕໍ່ຄົນອື່ນ ພຣະເຈົ້າຕ້ອງການໃຫ້ຊົນຊາດອິດສະຣາເອນເປັນອານາຈັກແຫ່ງປະໂຣຫິດ ຜູ້ທີ່ຈະຊ່ວຍຄົນອື່ນພົບພຣະເຈົ້າ. ໃນຖານະເປັນອານາຈັກແຫ່ງປະໂຣຫິດ ປະຊາກອນ ຂອງ ພຣະເຈົ້າຈະນໍາຜູ້ອື່ນມາຫາພຣະເຈົ້າ ແລະສັ່ງສອນແນວທາງ ແລະກົດບັນຍັດຂອງ ພຣະອົງແກ່ພວກເຂົາ ພຣະເຈົ້າຕ້ອງການໃຫ້ຊົນຊາດອິດສະຣາເອນກາຍເປັນຄົນພິເສດ ຂອງພຣະອົງ ເພາະພຣະອົງຕ້ອງການໃຫ້ຊົນຊາດອິດສະຣາເອນແບ່ງປັ່ນຄວາມຮູ້ກ່ຽວກັບ ພຣະເຈົ້າກັບຜູ້ຄົນທັງຫຼາຍ. ພຣະສັນຍາຂອງພຣະເຈົ້າກໍເໝືອນສັນຍາທາງກົດໝາຍ ສັນ ຍາສະບັບນີ້ສະແດງໃຫ້ປະຊາຊົນຂອງພຣະອົງເຫັນເຖິງຄວາມສໍາພັນທີ່ພຣະອົງ ຕ້ອງການມີກັບພວກເຂົາ (ໃຫ້ອ່ານ ອພຍ 6:7; ລບລວ 26:12; ຢຣມຢ 24:5; ຢຣມຢ 31:33; ຮຣ 8:10; ພນມ 21:3.)