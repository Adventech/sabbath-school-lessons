---
title:  ສິ່ງທີ່ກົດບັນຍັດເຮັດໄດ້
date:   20/08/2025
---

ກົດບັນຍັດຂອງພຣະເຈົ້າສະແດງໃຫ້ເຫັນເຖິງຄວາມຮັກຂອງພຣະອົງ ພຣະເຈົ້າ ຊົງສັກສິດແລະແສນດີ ກົດບັນຍັດຂອງພຣະອົງກໍສັກສິດແລະດີງາມເຊັນກັນ. ອັກຄະທູດ ກໍເຫັນດີທີ່ວ່າ: “ເພາະສະນັ້ນກົດບັນຍັດຈຶ່ງເປັນສິ່ງສັກສິດ ກົດບັນຍັດຂອງພຣະອົງກໍສັກ ສິດ, ຍຸດຕິທໍາ ແລະດີງາມ(ໂຣມ 7:12, NIrV).

ພຣະຄໍາພີສອນໃຫ້ເຮົາຮູ້ວ່າກົດບັນຍັດເປັນສິ່ງທີ່ດີ (ມທ 5:17, 18; ຢຮ14: 15; 1ກຣທ 7:19). ທ່ານອາດຂຽນບົດກະວີກ່ຽວກັບກົດບັນຍັດ(ພສສ 119) ທ່ານ ອາດຈະຮ້ອງເພງກ່ຽວກັບກົດບັນຍັດ(ພສສ 19) ທ່ານອາດຈະຄິດກ່ຽວກັບກົດບັນຍັດ ທັງກາງເວັນແລະກາງຄືນ(ພສສ 1:2; ຢຊ 1:8). ກົດບັນຍັດຊ່ວຍເຮົາໃຫ້ປອດໄພຈາກ ຄວາມຊົ່ວ ກົດບັນຍັດປະທານສະຕິປັນບາ, ຄວາມຮູ້ຄວາມເຂົ້າໃຈ, ສຸຂະພາບ, ຄວາມສໍາ ເລັດ, ແລະສັນຕິສຸກ( ພຍສ 4:1-6; ສພສ 2, 3).

ຄໍາສັ່ງຂອງພຣະເຈົ້າກໍຄືກັບຮົ້ວໃຫຍ່ ຢູ່ຂ້າງໃນຮົ້ວເຮົາກໍປອດໄພ ຖ້າຫາກເຮົາ ອອກໄປນອກຮົ້ວ ແລ້ວຄວາມອັນຕະລາຍ, ປັນຫາຕ່າງໆ ແລະຄວາມຕາຍລໍຖ້າເຮົາຢູ່ (ປມກ 2:16,17; ຢກບ 2:12).

ກົດບັນຍັດຍັງນໍາເຮົາໄປຫາພຣະເຢຊູຄຣິດ ພຣະເຢຊູຄຣິດຊົງອະໄພຄວາມຜິດ ບາບຂອງເຮົາ ແລະປ໋ຽນຊີວິດຂອງເຮົາ ( 2ກຣທ 5:17; 1ຢຮ 1:7-9). ດັ່ງນັ້ນ ກົດບັນ ຍັດກໍຄືກັບຄູຂອງເຮົາ ແລະເປັນຜູ້ພິທັກຮັກສາທີ່ເຝົ້າດູແລເຮົາ (ກລຕ 3:24).

`ໃຫ້ອ່ານ ຢກບ 1:23-25 ຢາໂກໂບກໍລັງເວົ້າເຖິງຫຍັງໃນຂໍ້ພຣະຄໍາພີເຫຼົ່ານີ້? ຖ້ອຍຄໍາເຫຼົ່ານັ້ນຊ່ວຍ ໃຫ້ເຂົ້າໃຈສິ່ງທີ່ກົດບັນຍັດເຮັດ ແລະເຫດຜົນໃດກົດບັນຍັດຈຶ່ງ ສໍາຄັນຢ່າງໃດ, ແມ່ນວ່າກົດບັນຍັດບໍ່ສາມາດຊ່ວຍເຮົາໃຫ້ໄດ້ຮັບຄວາມລອດກໍຕາມ?`

ແວ່ນແຍງສາມາດສະແດງໃຫ້ທ່ານເຫັນບັນຫາຜິວໜັງຂອງທ່ານທັງໝົດ ແຕ່ ແວ່ນແຍງບໍ່ສາມາດຮັກສາບັນຫາຜິວໜັງຂອງທ່ານໄດ້. ກົດບັນຍັດຂອງພຣະເຈົ້າກໍຄືກັນ ກັບແວ່ນແຍງ ທ່ານສາມາດເບິ່ງແວ່ນແຍງດົນເທົ່າທີ່ທ່ານຕ້ອງການ ແຕ່ແວ່ນແຍງຈະບໍ່ ເຮັດໃຫ້ສິວ ຫຼືຕຸ່ມຂອງທ່ານຫາຍໄປ. ເຊັນໃດກໍເຊັນນັ້ນກັບການຖືຮັກສາກົດບັນຍັດ, ເຮົາສາມາດເຮັດໃຫ້ດີທີ່ສຸດເພື່ອຖືຮັກສາກົດບັນຍັດ ແຕ່ເຖິງແມ່ນວ່າເຮົາພະຍາຍາມເຮັດ ດີທີ່ສຸດເພື່ອຖືກຮັກສາ ກົດບັນຍັດກໍຈະບໍ່ຊ່ວຍໃຫ້ເຮົາໄດ້ຮັບຄວາມລອດໄດ້.

ພວກເຮົາຕ້ອງເຊື່ອວ່າພຣະເຈົ້າຊ່ວຍເຮົາໃຫ້ໄດ້ຮັບຄວາມລອດ ເຮົາບໍ່ສາມາດໄດ້ ຮັບຂອງຂັວນນີ້ດ້ວຍການທີ່ເຮົາປະພືດດີ. ດ້ວຍເຫດນີ້ ຄຣິສະຕຽນບາງຄົນຄິດວ່າ ເຮົາບໍ່ ຈໍາເປັນຕ້ອງເປັນກັງວົນເລື່ອງການຖືຮັກສາກົດບັນຍັດອີກຕໍ່ໄປ ແຕ່ຄວາມຄິດນີ້ບໍ່ຖືກ ຕ້ອງ ກົດບັນຍັດບອກໃຫ້ເຮົາຮູ້ວ່າອັນໃດຄືບາບ(ໂຣມ 7:7). ກົດບັນຍັດສະແດງໃຫ້ເຮົາ ເຫັນຢ່າງຊັດເຈນວ່າ ເຫດໃດເຮົາຈຶ່ງຕ້ອງການຂ່າວປະເສີດກ່ຽວກັບພຣະເຢຊູເພື່ອຊ່ວຍ ໃຫ້ເຮົາໄດ້ຮັບຄວາມລອດ.

`ທ່ານສາມາດເຊື່ອຟັງກົດບັນຍັດຂອງພຣະເຈົ້າດ້ວຍພາລະກໍາລັງຂອງທ່ານເອງໄດ້ບໍ? ຄວາມພະຍາ ຍາມຂອງທາດດີພໍທີ່ຈະຊ່ວຍໃຫ້ທ່ານໄດ້ຮັບຄວາມລອດບໍ? ຄໍາຕອບຂອງທ່ານບອກຫຍັງກ່ຽວກັບເຫດຜົນທີ່ ທ່ານຈໍາເປັນຕ້ອງການຂ່າວປະເສີດກ່ຽວກັບພຣະເຢຊູຄຣິດ?`