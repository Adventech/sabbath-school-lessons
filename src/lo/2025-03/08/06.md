---
title:  ກົດບັນຍັດເປັນດັງພຣະສັນຍາຂອງພຣະເຈົ້າທີ່ມີຕໍ່ເຮົາ
date:   21/08/2025
---

`ໃຫ້ອ່ານໂຣມ 3:20-24 ໃນຂໍ້ພຣະຄໍາພີເຫຼົ່ານີ້ ໂປໂລຊິ້ໃຫ້ເຫັນຢ່າງຊັດເຈນ ວ່າ ເຮົາບໍ່ສາມາດຊ່ວຍເຮົາເອງໃຫ້ໄດ້ຮັບຄວາມລອດດ້ວຍການຖືຮັກສາກົດບັນຍັດ. ດັ່ງ ນັ້ນ ເປັນຫຍັງອັກຄະທູດໂປໂລຈຶ່ງກ່າວວ່າ ພວກເຮົາຕ້ອງມີກົດບັນຍັດໃນຊີວິດຂອງເຮົາ?`

ໂມເຊໃຊ້ຄໍາວ່າ “debarim”ເພື່ອເວົ້າເຖິງພຣະບັນຍັດສິບປະການ (ອພຍ 34: 28; ພຍສ 4:13; ພຍສ 10:4) ຄໍາສັບນີ້ບໍ່ໄດ້ໝາຍເຖິງພຣະບັນຍັດແທ້ໆ ແຕ່ແປວ່າ “ຖ້ອຍຄໍາ” ຄໍາສັບໃນພາສາເຮັບເຣີ ແມ່ນ “ດາບາຣ໌,” ເຊິ່ງມີຄວາມໝາຍວ່າ “ຖ້ອຍຄໍາ” ແລະໝາຍເຖິງ “ຄໍາສັນຍາ” ໄດ້ເຊັນກັນ. ນັ້ນແມ່ນເຫດຜົນວ່າເປັນຫຍັງໃນຫຼາຍພາກ ສ່ວນຂອງພຣະຄໍາພີ ຄໍາສັບ “ດາບາຣ໌” ໃນພາສາເຮັບເຣີແມ່ນຖືກໃຊ້ເພື່ອສະແດງເຖິງ ແນວຄິດເລື່ອງຄໍາສັນຍາ.

ທ່ານ ນາງອີເລັນ ຈີ່ໄວທ໌ຊ່ວຍເຮົາໃຫ້ເຂົ້າໃຈແນວຄິດນີ້: “ພຣະບັນຍັດສິບປະ ການ.......ແມ່ນສັນຍາ ສິບປະການ.”—ອີເລັນ ຈີ່ໄວທ໌ Comments, The SDA Bible Commentary, ເຫຼັ້ມ 1, ໜ້າ 1105. ດັ່ງນັ້ນ ເຮົາຄວນເຂົ້າໃຈພຣະບັນຍາ ສິບປະການເປັນຄໍາສັນຍາຕ່າງໆຈາກພຣະເຈົ້າ. ຄໍາສັນຍາເຫຼົ່ານີ້ຈະພາເຮົາໄປໃນເສັ້ນທາງ ທີ່ຖືກຕ້ອງ ເມື່ອເຮົາເດີນຕາມເສັ້ນທາງນີ້ (ກົດບັນຍັດຂອງພຣະເຈົ້າ) ພຣະເຈົ້າຈະຊົງອວຍ ພອນເຮົາແລະເຮັດສິ່ງທີ່ດີເພື່ອເຮົາ ແຕ່ເຮົາຕ້ອງເຊື່ອຟັງກົດບັນຍັດຂອງພຣະອົງ.

`ໃຫ້ອ່ານ ໂຣມ 10:4 ໃນຂໍ້ພຣະຄໍາພີນີ້ ອັກຄະທູດໂປໂລກ່າວວ່າ ພຣະເຢຊູ ເຈົ້າຄືຈຸດຈົບຂອງກົດບັນຍັດບໍ(ສະບັບຄິງເຈມ)? ເຮົາຄວນເຂົ້າໃຈຄໍາເວົ້າຂອງອັກຄະທູດ ໂປໂລແນວໃດ?`

ອັກຄະທູດໂປໂລກ່າວວ່າ ພຣະເຢຊູຄຣິດຄື “ເຕລອສ (ຈຸດຈົບ)” ຂອງກົດບັນຍັດ ອັກຄະທູດໂປໂລບໍ່ໄດ້ໝາຍຄວາມວ່າພຣະເຢຊູເຈົ້າປະຖິ້ມ ຫຼືກໍາຈັດກົດບັນຍັດອອກໄປ ອັກຄະທູດໝາຍຄວາມວ່າພຣະເຢຊູເຈົ້າຄືເຫດຜົນທັງໝົດຂອງກົດບັນຍັດ. ດັ່ງນັ້ນ, ການ ຕາຍເທິງໄມ້ການງແຂນຂອງພຣະເຢຊູເຈົ້າບໍ່ໄດ້ໝາຍຄວາມວ່າເຮົາບໍ່ຈໍາເປັນຕ້ອງການ ກົດບັນຍັດອີກຕໍ່ໄປ ຫຼືວ່າກົດບັນຍັດບໍ່ສໍາຄັນແລ້ວ.

ອັກຄະທູດໂປໂລກ່າວວ່າກົດບັນຍັດມີຄວາມສໍາຄັນຫຼາຍ ແລະເຮົາຈະຕ້ອງໃຊ້ ກົດບັນຍັດເພື່ອນໍາທາງແລະສັ່ງສອນເຮົາຢູ່ສະເໝີ (ໂຣມ 3:31; 1ກຣທ 7:19; ກລຕ 5:6). ຄໍາສັບ “ເຕລອສ” ບໍ່ໄດ້ໝາຍເຖິງເວລາ ຈະບໍ່ມີຊ່ວງເວລາໃດທີ່ເຮົາເຊົາຕ້ອງການ ກົດບັນຍັດຂອງພຣະເຈົ້າ ເຮົາຕ້ອງການກົດບັນຍັດຢູ່ສະເໝີ. ດ້ວຍເຫດນີ້ ເຮົາບໍ່ຄວນເວົ້າ ວ່າພຣະເຢຊູເຈົ້າໄດ້ກໍາຈັດກົດບັນຍັດອອກໄປແລ້ວ ພຣະເຢຊູເຈົ້າຄືເຫດຜົນທັງໝົດຂອງ ກົດບັນຍັດ ກົດບັນຍັດສະແດງໃຫ້ເຮົາເຫັນວ່າພຣະເຢຊູເຈົ້າຊົງເປັນຜູ້ໃດ.

`ກົດບັນຍັດສະແດງໃຫ້ເຮົາເຫັນພຣະເຢຊູຄຣິດຢ່າງໃດ? ກົດບັນຍັດສະແດງໃຫ້ ເຮົາເຫັນຫຍັງກ່ຽວກັບຕົວເຮົາເອງເພື່ອຊ່ວຍເຮົາໃຫ້ເຂົ້າໃຈວ່າເຮົາຕ້ອງການພຣະອົງ?`