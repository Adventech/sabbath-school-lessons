---
title:  "ຂອງຂັວນພິເສດຂອງພຣະເຈົ້າ: ພຣະບັນຍັດສິບປະການຂອງພຣະອົງ"
date:   19/08/2025
---

`ພຣະບັນຍັດສິບປະການມີຫຍັງແດ່? ບັນຍັດເຫຼົ່ານີ້ຖືກຈັດເປັນກຸ່ມກັນຢ່າງໃດ? ໃຫ້ອ່ານ ອພຍ 20: 1-17 ເພື່ອຫາຄໍາຕອບ.`

ທ່ານເຫັນບໍວ່າບົດທີ່ທີ່ເວົ້າເຖິງພຣະບັນຍັດສິບປະການບໍ່ໄດ້ເລີ່ມຕົ້ນດ້ວຍຄໍາສັ່ງ ແຕ່ບົດເລີ່ມຕົ້ນດ້ວຍເຫດການຕ່າງໆອັນເຕັມປ່ຽມໄປດ້ວຍຄວາມຮັກທີ່ພຣະເຈົ້າເຮັດເພື່ອ ໄພ່ພົນຂອງພຣະອົງ: “ເຮົາແມ່ນພຣະເຈົ້າຢາເວ ພຣະເຈົ້າຂອງເຈົ້າຜູ້ທີ່ໄດ້ນຳພາເຈົ້າອອກ ມາຈາກປະເທດເອຢິບ ບ່ອນທີ່ເຈົ້າຕົກເປັນທາດຮັບໃຊ້” (ອພຍ 20:2,ICB). ກ່ອນທີ່ ພຣະເຈົ້າຢາເວບອກຊົນຊາດອິດສະຣາເອນເຖິງແຜນການຂອງພຣະອົົງສໍາລັບພວກເຂົາ ພຣະອົງຊົງຊ່ວຍພວກເຂົາໃຫ້ພົ້ນຈາກການເປັນທາດສາກ່ອນ ພຣະເຈົ້າຕ້ອງການໃຫ້ປະ ຊາຊົນຂອງພຣະອົງເຊື່ອຟັງພຣະອົງຍ້ອນພວກເຂົາຮັກພຣະອົງ ແລະຮູ້ສຶກຂອບພຣະຄຸນສໍາ ລັບທຸກສິ່ງທີ່ພຣະອົງເຮັດເພື່ອພວກເຂົາ.

ຄໍາທີ່ສະແດງໃຫ້ເຮົາເຫັນກົດບັນຍັດທັງໝົດໝາຍເຖິງຫຍັງແມ່ນຄໍາໃດ? ຄໍາ ຕອບກໍຄືຄວາມຮັກ (ໂຣມ 13:10) ບັນຍັດທີ່ສໍາຄັນທີ່ສຸດຄືຄໍາສັ່ງໃຫ້ຮັກ ເຮົາສະແດງ ຄວາມຮັກຂອງເຮົາດ້ວຍສອງວິທີ: ຮັກພຣະເຈົ້າ (ພຍສ 6:5) ແລະຮັກເພື່ອນມະນຸດ (ລບລວ 19:18).

ໃນພຣະບັນຍັດສີ່ຂໍ້ທໍາອິດ, ພວກເຮົາເຫັນວ່າການຮັກພຣະເຈົ້າໝາຍເຖິງຫຍັງ ໃນພຣະບັນຍັດຫົກຂໍ້ສຸດທ້າຍ, ພຣະບັນຍັດໄດ້ສະແດງໃຫ້ເຮົາເຫັນວິທີຮັກເພື່ອນບ້ານ ພຣະບັນຍັດເລີ່ມຕົ້ນດ້ວຍການໃຫ້ກຽດພຣະເຈົ້າຫຼາຍກວ່າສິ່ງອື່ນໃດ ຈາກນັ້ນ, ພຣະບັນ ຍັດສືບຕໍ່ດ້ວຍການເຄົາລົບຄົນອື່ນ. ໃຫ້ເຮົາເບິ່ງພຣະບັນຍັດແຕ່ລະຂໍ້, ເທື່ອລະຂໍ້ນໍາກັນ:

1. ຂໍ້ທີ່1: ໃຫ້ກຽດແລະນາມັດສະການພຣະເຈົ້າຢູ່ເໜືອສິ່ງອື່ນໃດ.
2. ຂໍ້ທີ່2: ໃຫ້ກຽດແລະຢ່າແທນທີ່ພຣະເຈົ້າດ້ວຍພະຈອມປອມໃດໆກ
3. ຂໍ້ທີ່3: ໃຫ້ຄວາມຢໍາເກງພຣະນາມຂອງພຣະອົງ ເຊິ່ງລວມເຖິງພຣະອົງຊົງ ເປັນຜູ້ໃດ ແລະສິ່ງທີ່ພຣະອົງກະທໍາ.
4. ຂໍ້ທີ່4: ໃຫ້ກຽດວັນພັກຜຜ່ອນແລະການນາມັດສະການຂອງພຣະເຈົ້າ, ວັນ ຊະບາໂຕທີ່ເປັນວັນທີ່7
5. ຂໍ້ທີ່5: ໃຫ້ຄວາມເຄົາລົບພໍ່ແມ່
6. ຂໍ້ທີ່6: ໃຫ້ຄວາມເຄົາລົບຊີວິດ
7. ຂໍ້ທີ່8: ໃຫ້ຄວາມເຄົາລົບການແຕ່ງງານ
8. ຂໍ້ທີ່8: ໃຫ້ຄວາມເຄົາລົບຊັບສິນຂອງຄົນອື່ນ
9. ຂໍ້ທີ່9: ໃຫ້ຄວາມເຄົາລົບຄົນອື່ນ
10. ຂໍ້ທີ່10: ໃຫ້ຄວາມເຄົາລົບຕົວທ່ານເອງ ເພື່ອບໍ່ໃຫ້ມີຄວາມເຫັນແກ່ຕົວ ຢູ່ໃນຈິດໃຈຂອງທ່ານ

ດັງທີ່ພຣະເຢຊູຄຣິດຊົງກ່າວໄວ້ວ່າ: “ຖ້າພວກເຈົ້າຮັກເຮົາ ພວກເຈົ້າກໍເຊື່ອຟັງ ກົດບັນຍັດຂອງເຮົາ”(ຢຮ 14:15 ແລະໃຫ້ອ່ານ 1ຢຮ 4:20, 21). ຢາງທີ່ເຮົາເຫັນ ການເຊື່ອຟັງທີ່ແທ້ຈິງເປັນອີກໜື່ງວິທີໃນການ ສະແດງຄວາມຮັກແລະຄວາມຮູ້ສືກບຸນຄຸນ ຂອງເຮົາທີ່ມີຕໍ່ພຣະເຢຊູເຈົ້າ ເຮົາສະແດງຄວາມຮັກຂອງເຮົາຕໍ່ພຣະອົງທີ່ຊົງພະລັງ ເມື່ອ ເຮົາເຕັມປ່ຽມດ້ວຍຄວາມຮັກ ແລະມີຄວາມເມດຕາຕໍ່ຄົນອື່ນ.