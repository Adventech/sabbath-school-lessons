---
title:  ພຣະເຈົ້າຢາເວປະທະບັນດາພະຂອງເອຢິບ
date:   20/07/2025
---

`ເຮົາໄດ້ຮຽນຮູ້ບົດຮຽນຫຍັງແດ່ຈາກການເຈີກັນທໍາອິດລະຫວ່າງພຣະເຈົ້າຂອງ ຊາວເຮັບເຣີແລະບັນດາພະຂອງເອຢິບ? ໃຫ້ອ່ານ ອພຍ 7:8-15 ເພື່ອຫາຄໍາຕອບ.`

ການຕໍ່ສູ້ທີ່ກໍາລັງຈະເກີດຂື້ນນັ້ນເປັນການຕໍ່ສູ້ລະຫວ່າງພຣະເຈົ້າຜູ້ພະຊົນຢູ່ກັບ “ບັນດາພະ" ຂອງຊາວເອຢິບ ສິ່ງທີ່ຮ້າຍແຮງໄປກວ່ານັ້ນກໍຄືຟາໂຣເຊື່ອວ່າຕົນເອງເປັນໜື່ງ ໃນບັນດາພະເຫຼົ່ານັ້ນ ພຣະເຈົ້າຢາເວບໍ່ພຽງແຕ່ຕໍ່ສູ້ກັບຊາວເອຢິບ ຫຼືເອຢິບເອງເທົ່ານັ້ນ ພຣະເຈົ້າຢາເວຕໍ່ສູ້ກັບບັນດາພະຂອງພວກເຂົາອີກດ້ວຍ. ຊາວເອຢິບເຄົາລົບບູຊາພະ ຫຼືເທບພະເຈົ້າຊາຍແລະຍິງຫຼາຍກວ່າ 1,500 ກວ່າອົງ ພຣະຄໍາພີບອກຢ່າງຊັດເຈນວ່າ “ເຮົາຈະລົງໂທດບັນດາພະທັງໝົດຂອງຊາວເອຢິບ ເຮົາແມ່ນພຣະເຈົ້າຢາເວ (ອພຍ 12: 12,ICB). ພາຍຫຼັງ, ເມື່ອຊາວອິດສະຣາເອນໄດ້ຍິນເຖິງເລື່ອງພຣະເຈົ້າໄດ້ຊົງຊ່ວຍພວກ ເຂົາຢ່າງໃດອີກຄັ້ງ ໂມເຊກໍບອກໃຫ້ເຮົາຮັບຮູ້ວ່າ “ຊາວເອຢິບກໍາລັງຝັງສົບລູກຊາຍຫົວປີ ຂອງພວກເຂົາ ພຣະເຈົ້າໄດ້ລົງໂທດພວກເຂົາເຖິງຕາຍ ພຣະເຈົ້າຢາເວຊົງລົງໂທດບັນດາ ພະທັງຫຼາຍຂອງພວກເຂົາດ້ວຍ” (ຈຊບຊ 33:4,NIrV). ເຮົາສາມາດເຫັນຕົວຢ່າງພຣະເຈົ້າຊົງລົງໂທດບັນດາພະຂອງພວກເຂົາຢ່າງໃດໃນ ເລື່ອງໄມ້ຄ້ອນເທົ້າກາຍເປັນງູ(ອພຍ 7:9-12). ໃນປະເທດເອຢິບ ງູຈົງອາງເປັນສັນຍາ ລັກສື່ເຖິງວາດເຈັດ, ເທບພະເຈົ້າງູສະຕຣີເພດ ຈົງອາງເປັນງູທີ່ກັດແລ້ວສາມາດຂ້າຄົນຕາຍ ໄດ້ ວາດເຈັດມີອໍານາດຄວມຄຸມເອຢິບຕອນໃຕ້ຫຼືລຸ່ມແມ່ນໍ້າ. ສັນຍາລັກຂອງງູຈົງອາງ ແມ່ນຢູ່ເທິງມົງກຸດຂອງຟາໂຣ ງູຈົງອາງເປັນເຄື່ອງໝາຍສື່ເຖິງອໍານາດຂອງຟາໂຣ ແລະສະ ແດງໃຫ້ເຫັນວ່າເພິນເປັນເທບພະເຈົ້າ ນັ້ນກໍເພາະວ່າຊາວເອຢິບເຊື່ອວ່າວາດເຈັດຈະພົ່ນ ພິດໃສ່ສັດຕູຂອງກະສັດຟາໂຣ ຊາວເອຢິບຍັງເຊື່ອວ່າງູເປັນສິ່ງສັກສິດ. ເພາະສະນັ້ນ, ງູຈົງ ອາງຈະນໍາກະສັດຟາໂຣໄປຍັງສະຖານທີ່ທີ່ບັນດາກະສັດເອຢິບທັງຫຼາຍໄປຫຼັງຈາກພວກ ເຂົາຕາຍໄປແລ້ວ.

ໄມ້ຄ້ອນເທົ້າຂອງອາໂຣນກາຍເປັນງູ ແລະກິນງູໂຕອື່ນໆທັງໝົດຕໍ່ກະສັດຟາໂຣ ດ້ວຍວິທີນີ້ ພຣະເຈົ້າໄດ້ຊົງສໍາແດງຣິດອໍານາດຂອງພຣະອົງເໜືອກວ່ານັກເວດມົນຂອງ ເອຢິບ ພຣະເຈົ້າພິຊິດສັນຍາລັກແຫ່ງອໍານາດຂອງກະສັດຟາໂຣ ບໍ່ພຽງແຕ່ເທົ່ານັ້ນ ໂມເຊ ແລະອາໂຣນຍັງຖືງູໄວ້ໃນມືຂອງພວກເຂົາອິີກດ້ວຍ(ອພຍ 7:12,15). ການຕໍ່ສູ້ຄັ້ງທໍາ ອິດນີ້ສະແດງໃຫ້ເຫັນເຖິງພະລັງແລະມີອໍານາດຄວບຄຸມຂອງພຣະເຈົ້າເໜືອເອຢິບ ໂມເຊ ມີພະລັງແລະອໍານາດຄວບຄຸມຫຼາຍກວ່າຟາໂຣທີ່ເປັນເທບພະເຈົ້າເສຍອີກ.

ຊາວເອຢິບໂບຮານຍັງເຊື່ອເທບພະເຈົ້າງູອົງໜື່ງຄື ເນເຮບຄໍ ວ່າເປັນເທບພະເຈົ້າ ສັກສິດ ດັ່ງນັ້ນ ຊາວເອຢິບຈຶ່ງບູຊາເທບພະເຈົ້າອົງນີ້ ຊື່ຂອງເນເຮບຄໍໝາຍເຖິງ “ພະອົງ ຜູ້ຄວບຄຸມວິນຍານຕ່າງໆ” ຊາວເອຢິບເຊື່ອວ່າເນເຮບຄໍມີລິດເດດຫຼາຍເພາະພະອົງກຶ່ນກິນ ງູຈົງອາງເຈັດໂຕ. ເພາະສະນັ້ນ, ເມື່ອໄມ້ຄ້ອນເທົ້າກາຍເປັນງູແລະກຶ່ນກິນງູໂຕອື່ນໆທັງ ໝົດ ພຣະເຈົ້າກໍສໍາແດງໃຫ້ຊາວເອຢິບເຫັນວ່າ ພຣະອົງ, ບໍ່ແມ່ນເທບພະເຈົ້າງູຂອງພວກ ເຂົາ, ມີມີລິດເດດອໍານາດທັງປວງ ຫຼັງຈາກການປະທະກັນທີ່ເຕັມດ້ວຍລິດເດດໃນຄັ້ງນີ້ ຊາວເອຢິບຈຶ່ງເຂົ້າໃຈຖ້ອຍຄໍາຂອງພຣະເຈົ້າທັນທີແລະຊັດເຈນທີ່ສຸດ.