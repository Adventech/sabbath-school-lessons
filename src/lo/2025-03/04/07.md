---
title:  ສຶກສາເພີ່ມເຕີ່ມ
date:   25/07/2025
---

ໃຫ້ອ່ານ ເອເລັນ ຈີ້ໄວທ໌, “ໄພພິບັດຂອງເອຢິບ,” ໜ້າ 265–272,ໃນໜັງສື ບັນພະບຸລຸດແລະຜູ້ເຜີຍພະວັດຈະນະ.

“ພຣະເຈົ້າອະນຸຍາດໃຫ້ປະຊາຊົນຂອງພຣະອົງເຫັນວ່າ ຊາວເອຢິບນັ້ນໃຈດໍາ ແລະຊົ່ວຊ້າແທ້ ແລ້ວປະຊາຊົນຂອງພຣະອົງກໍຈະບໍ່ຕ້ອງການນາມັດສະການບັນດາພະ ຂອງພວກເຂົາ ພຣະເຈົ້າຢາເວສໍາແດງໃຫ້ເຫັນວ່າ ພຣະອົງກຽດຊັງການນາມັດສະການ ພະຈອມປອມສໍ່າໃດ ພຣະເຈົ້າຢາເວລົງໂທດຟາໂຣທີ່ທໍາລາຍປະຊາຊົນຂອງພຣະອົງ ແລະ ທີ່ບໍ່ຍອມມີຄວາມເມດຕາແລະຍຸດຕິທໍາຕໍ່ພວກເຂົາ........ພຣະເຈົ້າບໍ່ໄດ້ເຮັດການອັດສະ ຈັນພິເສດໃດໆ ເພື່ອເຮັດໃຫ້ໃຈຂອງຟາໂຣກະສັດຂອງເອຢິບແຂງກະດ້າງດື້ດຶງ. ພຣະເຈົ້າ ຊົງພິສູດໃຫ້ຟາໂຣເຫັນຫຼັກຖານອັນໜັກແໜ້ນເຖິງອໍານາດຂອງພຣະອົງ ແຕ່ກະສັດຟາໂຣ ດື້ດ້ານ ເພິ່ນປະຕິເສດທີ່ຈະເຊື່ອຟັງຄວາມຈິງຂອງພຣະເຈົ້າ. ທຸກໆຄັ້ງທີ່ຟາໂຣປະຕິເສດ ຄວາມຈິງຂອງພຣະເຈົ້າ ເພິ່ນກໍດື້ດ້ານຫຼາຍຂື້ນ ແລ້ວຟາໂຣກໍຍິ່ງຢາກຕໍ່ສູ້ພຣະເຈົ້າ ກະສັດ ຟາໂຣກໍເລີຍປະຕິເສດການອັດສະຈັນຄັ້ງທໍາອິດຂອງພຣະເຈົ້າ ການເລືອກຄັ້ງນັ້ນເຮັດໃຫ້ ສິ່ງບໍ່ດີຮ້າຍແຮງເກີດຂື້ນກັບຟາໂຣໃນທີ່ສຸດ. “ເອເລັນ ຈີ້ໄວທ໌, “ບັນພະບຸລຸດແລະຜູ້ເຜີຍ ພະວັດຈະນະ,” ໜ້າ 268, ປະຫຍຸກໃຊ້.

“ຊາວເອຢິບອະທິຖານຕໍ່ເທບພະເຈົ້າດວງຕາເວັນ ແລະເທບພະເຈົ້າດວງເດືອນ ເມື່ອພຣະເຈົ້າເຮັດໃຫ້ທ້ອງຟ້າທົ່ວດິນແດນເອຢິບມືດໄປ ປະຊາຊົນແລະບັນດາເທບພະເຈົ້າ ຂອງພວກເຂົາຕ່າງກໍໄດ້ຮັບຄວາມທຸກທໍລະມານທົ່ວໜ້າ. ພຣະເຈົ້າມາເພື່ອຊ່ວຍປະຊາຊົນ ຂອງພຣະອົງທີ່ຊາວເອຢິບເຮັດພວກເຂົາເປັນທາດ. ບົດລົງໂທດນັ້ນໜ້າເປັນຕາຢ້ານຫຼາຍ ແຕ່ການລົງໂທດກໍສະແດງໃຫ້ເຫັນເຖິງການອະໄພແລະຄວາມຮັກຂອງພຣະເຈົ້າ ພຣະເຈົ້າ ບໍ່ຊົງຕ້ອງການທີ່ຈະທໍລາຍປະຊາຊົນຂອງເອຢິບ ພຣະເຈົ້າໃຫ້ເວລາໂອກາດຊາວເອຢິບສາ ລະພາບຄວາມຜິດບາບຂອງພວກເຂົາກ່ອນພຣະອົງຊົງສົ່ງບົດລົງໂທດສຸດທ້າຍແລະຮ້າຍ ແຮງທີ່ສຸດໃຫ້ພວກເຂົາ”, “ເອເລັນ ຈີ້ໄວທ໌, “ບັນພະບຸລຸດແລະຜູ້ເຜີຍພະວັດຈະນະ,” ໜ້າ 272, ປະຫຍຸກໃຊ້.

**ຄໍາຖາມສໍາລັບການສົນທະນາ:**

`ໃຫ້ຄິດເພີ່ມເຕີ່ມວ່າເປັນຫຍັງຟາໂຣຈຶ່ງເຮັັດໃຫ້ໃຈຂອງຕົນແຂງກະດ້າງຕໍ່ສູ້ພຣະເຈົ້າ. ຟາໂຣໄດ້ພິສູດແລ້ວວ່າການປ່ອຍປະຊາຊົນຂອງພຣະເຈົ້າໄປເປັນທາງ ເລືອກທີ່ຖືກຕ້ອງ ແຕ່ເພິ່ນປະຕິເສດທີ່ຈະປ່ອຍພວກເຂົາໄປ. ຄົນເຮົາຈະໂງ່ ຂະໜາດນັ້ນໄດ້ຢ່າງໃດ? ເລື່ອງຂອງກະສັດຟາໂຣສອນເຮົາຫຍັງແດ່ກ່ຽວກັນ ການຕົວະຕົວເອງ? ບຸກຄົນອື່ນໃນພຣະຄໍາພີໄດ້ຕັດສິນໃຈຜິດພາດແບບດຽວ ກັນໃນເລື່ອງຫຍັງແດ່? ໃຫ້ເຮົາຄິດຕົວຢ່າງຂອງຢູດາ.`

`ເມື່ອກະສັດຟາໂຣເຫັນຄວາມພິນາດທີ່ການຕັດສິນໃຈບໍ່ດີຂອງຕົນໄດ້ນໍາມາສູ່ ດິນແດນເອຢິບ ເພິ່ນສາລະພາບວ່າ “ໃນເທື່ອນີ້ເຮົາໄດ້ເຮັດຜິດບາບແລ້ວ ພຣະເຈົ້າຢາເວເປັນຝ່າຍຖືກ ແລະເຮົາກັບປະຊາຊົນຂອງເຮົາເປັນຝ່າຍຜິດ” (ອພຍ 9:27) ໃນເວລານັ້ນ ການຍອມຮັບແລະປະກາດ ອອກໄປມີພະລັງ ໜັກແໜ້ນແທ້ ແຕ່ເຮົາຮຸ້ໄດ້ຢ່າງໃດວ່າ ຟາໂຣບໍ່ໄດ້ໝາຍຄວາມຢ່າງທີ່ເວົ້າແທ້?`