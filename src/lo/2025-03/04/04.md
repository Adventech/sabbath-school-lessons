---
title:  ການລົງໂທດສາມປະກາດທໍາອິດ
date:   22/07/2025
---

ພຣະເຈົ້າສົ່ງການລົງໂທດ ຫຼືໄພພິບັດສິບປະການມາຍັງປະເທດເອຢິບ ແນ່ນອນ ບົດລົງໂທດເຫຼົ່ານີ້ເຮັດໃຫ້ຊີວິດຂອງຊາວເອຢິບລໍາບາກແສນເຂັນ ແຕ່ແທ້ຈິງແລ້ວ ບົດລົງ ໂທດເຫຼົ່ານີ້ເປັນການລົງໂທດບັນດາພະຂອງພວກເຂົາ ການລົງໂທດແຕ່ລະປະການຢ່າງ ໜ້ອຍມີຜົນກະທົບຕໍ່ພະອົງໜື່ງຂອງພວກເຂົາ.

`ການລົງໂທດມີຫຍັງແດ່? ໃຫ້ອ່ານ ອພຍ 7:14-8:19 ເພື່ອຫາຄໍາຕອບ.`

ພຣະເຈົ້າຊົງບອກໂມເຊວ່າການໂອ້ລົມກັບຟາໂຣກະສັດຂອງເອຢິບເປັນເລື່ອງ ຍາກ(ອພຍ 7:14) ແຕ່ພຣະເຈົ້າ ຕ້ອງການສໍາແດງພຣະອົງເອງໃຫ້ຟາໂຣແລະຊາວເອຢິບ ເຫັນ. ດັ່ງນັ້ນ, ພຣະອົງຊົງຕັດສິນໃຈທີ່ຈະສື່ສານກັບພວກເຂົາດ້ວຍວິທີທີ່ພວກເຂົາເຂົ້າ ໃຈໄດ້ ນອກຈາກນັ້ນ ຊາວເຮັບເຣີຍັງຈະໄດ້ຮຽນຮູ້ກ່ຽວກັບພຣະເຈົ້າຂອງພວກເຂົາ ຫຼາຍຂື້ນຈາກການລົງໂທດຂອງພຣະອົງທີ່ມີຕໍ່ຊາວເອຢິບ.

ການລົງໂທປະການທໍາອິດແມ່ນສູ້ກັບຮາປິ ຮາປິເປັນເທບພະເຈົ້າແຫ່ງແມ່ນໍ້າ ນິນ(ອພຍ 7:17-25) ຊີວິດໃນດິນແດນເອຢິບຂື້ນກັບນໍ້າຈາກແມ່ນໍ້ານິນ ບ່ອນໃດມີນໍ້າ ບ່ອນນັ້ນມີຊີວິດ ເນື່ອງຈາກວ່ານໍ້າເຮັດໃຫ້ຊີວິດເກີດຂື້ນໄດ້ ຊາວເອຢິບຈຶ່ງສ້າງຮາປິຂື້ນ ແລະບູຊາພະອົງນີ້ໃນຖານະເປັນຜູ້ໃຫ້ຊີວິດ.

ແນ່ນອນ ມີພຽງແຕ່ພຣະເຈົ້າຜູ້ຊົງພະຊົນຢູ່ຜູ້ດຽວເທົ່ານັ້ນເປັນຜູ້ປະທານຊີວິດ ທັງປວງ ລວມທັງນໍ້າແລະອາຫານທຸກຢ່າງ(ປມກ 1:1, 2, 20-22 ; ພສສ 104: 27, 28; ພສສ 136: 25; ຢຮ 11:25; 14:6). ການປ່ຽນນໍ້າກາຍເປັນເລືອດເປັນສັນຍາ ລັກສື່ເຖິງການປ່ຽນຊີວິດໃຫ້ກາຍເປັນຄວາມຕາຍ ເທບພະເຈົ້າຮາປິບໍ່ສາມາດໃຫ້ ຫຼື ປົກ ປ້ອງຊີວິດໄດ້ ມີແຕ່ພຣະເຈົ້າເທົ່ານັ້ນສາມາດເຮັດໄດ້.

ພຣະເຈົ້າຊົງໃຫ້ໂອກາດແກ່ຟາໂຣອີກຄັ້ງ ຄັ້ງນີ້ພຣະເຈົ້າຕໍ່ສູ້ແລະລົງໂທດເທບພະ ເຈົ້າກົບ,ເຮເກັດ (ອພຍ 8:1-15) ຈາກນັ້ນ ແມ່ນໍ້ານິນກໍໃຫ້ເກີດມີກົບ ບໍ່ໄດ້ໃຫ້ຊີວິດ ຊາວເອຢິຢ້ານກົວແລະກຽດຊັງກົບແລະຕ້ອງການກໍາຈັດກົບເຫຼົ່ານີ້. ເມື່ອການລົງໂທດນີ້ ສິ້ນສຸດລົງກົງຕາມເວລາ ກໍສະແດງໃຫ້ເຫັນວ່າອໍານາດຂອງພຣະເຈົ້າເຮັດໃຫ້ເກີດມີກົບ. ການລົງໂທດປະການທີ່ສາມມີຄໍາອະທິບາຍທີ່ສັ້ນທີ່ສຸດ(ອພຍ 8:16-19) ຊະ ນິດແມງໄມ້ໃນທີ່ນີ້ໝາຍເຖິງ ( “ກິນນິມ”ໃນພາສາເຮັບເຣີ) ແມ່ນບໍ່ຊັດເຈນ (ແມງໄມ້ ເຫຼົ່ານີ້ອາດຈະ ແມ່ນຮີ້ນ, ຍຸງ, ເຫັບ ຫຼືໝັດ). ການລົງໂທດນີ້ແມ່ນສູ້ກັບເທບພະເຈົ້າແກັບ ແກັບເປັນເທບພະເຈົ້າແຫ່ງຜືນແຜ່ນດິນ(ແມ່ທໍລະນີ) ພຣະເຈົ້າຊົງນໍາແມງໄມ້ອອກຈາກ ຝຸ່ນດິນ (ຄໍາວ່າ “ຝຸ່ນດິນ” ຊ່ວຍເຮົາໃຫ້ຈື່ວ່າພຣະເຈົ້ານິຣະມິດສ້າງທ້ອງຟ້າແລະແຜ່ນດິນ ໂລກ). ແມງໄມ້ປົກຫຸ້ມທົ່ວຜືນດິນ ພວກໝໍມົນຂອງຊາວເອຢິບບໍ່ສາມາດເຮັດການ ອັດສະຈັນນີ້ໄດ້ (ນັ້ນກໍເພາະວ່າພຣະເຈົ້າເທົ່ານັ້ນສາມາດສ້າງຊີວິດໄດ້) ດ້ວຍເຫດຜົນນີ້ ພວກໝໍມົນຈຶ່ງປະກາດອອກໄປວ່າ “ແມ່ນຝີມືຂອງພຣະເຈົ້າ”(ອພຍ 8:19, NLV) ນັ້ນ ແຫລະແມ່ນຣິດອໍານາດຂອງພຣະເຈົ້າທີ່ພາໃຫ້ເກີດແມງໄມ້ ແຕ່ຟາໂຣກໍຍັງບໍ່ຍອມທີ່ ປ່ຽນໃຈ.