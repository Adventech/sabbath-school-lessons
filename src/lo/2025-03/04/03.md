---
title:  ໃຜເຮັດໃຫ້ຈິດໃຈຂອງກະສັດຟາໂຣດື້ດ້ານ?
date:   21/07/2025
---

`ໃຫ້ອ່ານ ອພຍ 7:3, 13, 14, 22. ເຮົາເຂົ້າໃຈຂໍ້ພຣະຄໍາເຫຼົ່ານີ້?`

ເກົ້າຄັ້ງໃນພຣະທໍາອົບພະຍົບທີ່ພຣະຄໍາພີກ່າວວ່າ ພຣະເຈົ້າເຮັດໃຫ້ໃຈຂອງກະ ສັດແຂງກະດ້າງດື້ດຶງ ຫຼື ດື້ດ້ານ(ອພຍ 4:21; 7:3; 9:12; 10:1, 20, 27; 11:10; 14, 8; ແລະກໍໃຫ້ອ່ານ 9:17,18) ແລະອີກເກົ້າຄັ້ງທີ່ເຮົາອ່ານພຣະຄໍາພີວ່າຟາໂຣເຮັດ ໃຫ້ໃຈຂອງຕົນແຂງກະດ້າງດື້ດຶງ (ອພຍ 7:13, 14, 22; 8:15, 19, 32; 9:7, 34, 35).

ດັ່ງນັ້ນ, ໃຜກັນແທ້ທີ່ເຮັດໃຫ້ໃຈແຂງກະດ້າງດື້ດຶງ: ພຣະເຈົ້າ ຫຼືຟາໂຣເອງ?

ເພື່ອຕອບຄໍາຖາມນີ້, ໃຫ້ເຮົາເບິ່ງເລື່ອງການລົງໂທດສິບປະການຂອງພຣະເຈົ້າ ຕໍ່ເອຢິບ ເຮົາກໍຈະຮູ້ວ່າການລົງໂທດຫ້າປະການທໍາອິດນັ້ນ ຟາໂຣເຮັດໃຫ້ໃຈຂອງຕົນແຂງ ກະດ້າງ. ດັ່ງນັ້ນ, ກະສັດຟາໂຣເປັນຜູ້ກໍ່ປັນຫາ ຈາກນັ້ນ ກໍເລີ່ມຕົ້ນຈາກການລົງໂທດປະ ການທີ່6 ເມື່ອພຣະຄໍາພີກ່າວວ່າພຣະເຈົ້າເຮັດໃຫ້ໃຈຂອງຟາໂຣແຂງກະດ້າງດື້ດຶງ (ອພຍ 9:12). ສິ່ງທີ່ຂໍ້ມູນນີ້ບອກເຮົາຮູ້ກໍຄື ພຣະເຈົ້າໃຫ້ກຽດການຕັດສິນໃຈຂອງຟາໂຣ ນັ້ນ ເປັນສິ່ງທີ່ພຣະເຈົ້າໄດ້ສັນຍາກັບໂມເຊວ່າພຣະອົງຈະເຮັດ(ອພຍ 4:21).

ເວົ້າອີກແບບໜື່ງ ພຣະເຈົ້າສົ່ງການລົງໂທດເພື່ອຊ່ວຍໃຫ້ຟາໂຣຢຸດການເຮັດບາບ ແລະຫັນຈາກຄວາມຊົ່ວໃນໃຈຂອງຕົນ ພຣະເຈົ້າບໍ່ໄດ້ເອົາຄວາມຊົ່ວໃໝ່ໃສ່ໃນໃຈຂອງ ຟາໂຣ ພຣະເຈົ້າຊົງອະນຸຍາດໃຫ້ຟາໂຣເຮັດຄວາມຊົ່ວ ເຊິ່ງມີມີໃນໃຈຂອງຟາໂຮຢູ່ແລ້ວ (ໃຫ້ອ່ານ ໂຣມ 1: 24-32). ດ້ວຍເຫດນັ້ນ ພຣະເຈົ້າຈຶ່ງບໍ່ໄດ້ເອົາອິດສະຫຼະທາງເລືອກ ຂອງຟາໂຣອອກໄປ ຟາໂຣມີອິດສະຫຼະພາບໃນການຕັດສິນໃຈທີ່ຈະຮັບໃຊ້ພຣະເຈົ້າ ຫຼືຕໍ່ສູ້ ພຣະອົງ.

ບົດຮຽນຈາກເລື່ອງນີ້ງ່າຍໆຊັດເຈນ ພຣະເຈົ້າປະທານທາງເລືອກອິດສະຫຼະ ແກ່ເຮົາ ເຮົາສາມາດເລືອກລະຫວ່າງສິ່ງທີ່ຖືກແລະສິ່ງທີ່ຜິດ, ຄວາມດີແລະຄວາມຊົ່ວ, ທີ່ຈະເຊື່ອຟັງ ຫຼືບໍ່ເຊື່ອຟັງ. ທູດສະຫວັນລູຊີເຟໃນສະຫວັນ, ອາດັມແລະເອວາໃນສວນ ເອເດັນ, ຟາໂຣໃນດິນແດນເອຢິບ ແລະພວກເຮົາໃນວັນນີ້: ພຣະເຈົ້າຊົງປະທານທາງ ເລືອກໃຫ້ແກ່ເຮົາທຸກຄົນ ບໍ່ວ່າເຮົາຈະອາໄສຢູ່ທີ່ໃດ ເຮົາຕ້ອງເລືອກລະຫວ່າງຊີວິດ ຫຼື ຄວາມຕາຍ (ພບຍສ 30:19). 	ນີ້ແມ່ນວະລີພາບທີ່ຈະຊ່ວຍເຮົາເຂົ້າໃຈຄວາມຄິດນີ້ດີຂື້ນ: ໃຫ້ຈິນຕະນາການ ວ່າມີເນີຍແລະດິນດາກຕາກແດດ ແສງແດດເຮັດໃຫ້ເນີຍລະລາຍ ແຕ່ເຮັດໃຫ້ດິນດາກ ແຂງ ວັດຖຸທັງສອງຮັບປະລິມານຄວາມຮ້ອນຈາກດວງຕາເວັນເທົ່າກັນ ແຕ່ມີສອງສິ່ງ ເກີດ ຂື້ນແຕກຕ່າງກັນ ສິ່ງທີ່ເກີດຂື້ນມັນຂື້ນກັບວັດຖຸ. ທໍານອງດຽວກັນກັບຟາໂຣ, ການ ກະທໍາຂອງເພິ່ນຂື້ນກັບຄວາມຄິດແລະຄວາມຮູ້ສຶກຂອງເພິ່ນກ່ຽວກັບພຣະເຈົ້າ ແລະ ໄພ່ພົນຂອງພຣະອົງ.