---
title:  ພຣະເຈົ້າຊົງລົງໂທດເອຢິບ
date:   19/07/2025
---

### ໃຫ້ອ່ານສໍາລັບບົດຮຽນອາທິດນີ້

ອພຍ 7:8–15; ອພຍ 7:3, 13, 14, 22; ອພຍ 7:14–8:19; ອພຍ 8:20–9:12; ອພຍ 9:13–10:29.

> <p>ຂໍ້ຄວນຈໍາ</p>
> “ຟາໂຣບໍ່ຍອມປ່ອຍໃຫ້ປະຊາຊົນອິດສະຣາເອນໄປເປັນອິດສະຫຼະ ຕາມທີ່ ພຣະເຈົ້າຢາເວໄດ້ກ່າວໄວ້ຜ່ານທາງໂມເຊທຸກປະການ” (ອພຍ 9:35, ERV). ຊາວນາຄົນໜື່ງພະຍາຍາມໃຫ້ລໍຂອງຕົນເຄື່ອນໄຫວ ແຕ່ລໍບໍ່ຍອມຍັບຍ້າຍ ດັ່ງນັ້ນ ຊາວນາຄົນນັ້ນຈຶ່ງຈັບໄມ້ທີ່ໜາພໍຄວນງ່າໜື່ງມາຕີລໍ ແລະເວົ້າກັບລໍອີກຄັ້ງ ຈາກນັ້ນ ລໍໂຕນັ້ນກໍເລີ່ມເຄື່ອນໄຫວ.

ເມື່ອມີບາງຄົນຖາມຊາວນາຄົນນັ້ນວ່າດ້ວຍເຫດໃດແຜນຂອງຊາວນາຈຶ່ງໄດ້ຜົນ ລາວຕອບວ່າ “ທ່ານຕ້ອງດືງດູດຄວາມສົນໃຈຂອງສັດເສຍກ່ອນ.” ເລື່ອງນີ້ຊ່ວຍໃຫ້ເຮົາ ເຂົ້າໃຈປະສົບການຂອງໂມເຊກັບຟາໂຣ ກະສັດຂອງເອຢິບໄດ້ດີຍິ່ງຂື້ນ ພຣະເຈົ້າອອກຄໍາ ສັ່ງໃຫ້ໂມເຊເຮັດ ແລ້ວໂມເຊກໍໄປຫາກະສັດຟາໂຣພ້ອມກັບຖ້ອຍຄໍາທີ່ຄຸ້ນເຄີຍຂອງພຣະ ເຈົ້າທີ່ວ່າ: “ຊາລັກ ອີທ ເອມິ” ເຊິ່ງມີຄວາມໝາຍວ່າ “ປ່ອຍປະຊາຊົນຂອງເຮົາໄປ!”

ກະສັດຟາໂຣບໍ່ຕ້ອງການປ່ອຍປະຊາຊົນຂອງພຣະເຈົ້າໄປ ພຣະຄໍາພີບໍ່ໄດ້ອະທິ ບາຍວ່າດ້ວຍເຫດຜົນປະ ການໃດກະສັດຟາໂຣຈືຶ່ງບໍ່ຍອມປ່ອຍ. ແມ່ນແລ້ວ, ຊາວເອຢິບ ເຊື່ອວ່າຊາວເຮັບເຣີຈະເຂົ້າຮ່ວມກັບສັດຕູຂອງພວກເຂົາໃນສົງຄາມເພື່ອຕໍ່ສູ້ພວກເຂົາແລະ ລົບໜີຈາກດິນແດນເອຢິບ(ອພຍ 1:10). ໃນເວລາດຽວກັນ ຊາວເຮັບເຣີກໍເປັນທາດ ຂອງຊາວເອຢິບ ໃນຖານະເປັນທາດ ຊາວເຮັບເຣີເຮັດວຽກໂດຍບໍ່ມີຄ່າຈ້າງ ກະສັດຟາໂຣ ຈຶ່ງບໍ່ຢາກສູນເສຍທາດຂອງຕົນ. ດ້ວຍເຫດນີ້ ພຣະເຈົ້າດືງດູດຄວາມສົນໃຈຂອງກະສັດ ຟາໂຣເສຍກ່ອນ ກ່ອນພຣະອົງສາມາດເຮັດໃຫ້ຟາໂຣປ່ຽນໃຈໃນການປ່ອຍໃຫ້ປະຊາຊົນ ຂອງພຣະອົງໄປເປັນອິດສະຫຼະ