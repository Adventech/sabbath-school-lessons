---
title:  ຕາແທນຕາ
date:   27/08/2025
---

`ໃຫ້ອ່ານ ມັດທ້າຍ 5:38-48 ໃນຂໍ້ພຣະຄໍາພີເຫຼົ່ານີ້ ພຣະເຢຊູເຈົ້າຊົງອະທິ ບາຍກົດບັນຍັດໃນພຣະຄໍາພີເດີມກ່ຽວກັບການແກ້ແຄ້ນແລະຕອບແທນຄວາມຊົ່ວ ພຣະເຢຊູກ່າວວ່າກົດບັນຂໍ້ນີ້ມີຄວາມໝາຍແນວໃດ? ເຮົາຄວນເຂົ້າໃຈກົດບັນຍັດ ຂໍ້ນີ້ໃນຊີວິດຂອງເຮົາໃນປັດຈຸບັນແນວໃດ?`

ໃນບົດເທດສະໜາເທິງພູເຂົາ ພຣະເຢຊູເຈົ້າຊົງໃຊ້ຄໍາອ້າງອິ່ງຈາກພຣະຄໍາພີເດີມ ປະຊາຊົນຜູ້ທີ່ໄດ້ຍິນບົດເທດສະໜາຂອງພຣະອົງກໍຮູ້ຂໍ້ພຣະຄໍາພີເຫຼົ່ານີ້ເປັນຢ່າງດີ ແຕ່ພຣະ ເຢຊູເຈົ້າຊົງບໍພໍໃຈຕໍ່ກັບວິທີການອະທິບາຍຂໍ້ພຣະຄໍາພີເຫຼົ່ານີ້ຂອງພວກຜູ້ນໍາຄົນຢິວ. ເປັນ ເວລາຫຼາຍຮ້ອຍປີທີ່ຄໍາສອນຂອງພວກຜູ້ນໍາຄົນປົກປິດຄວາມໝາຍອັນແທ້ຈິງຂອງພຣະ ຄໍາພີຫຼາຍຂື້ນເລື້ອຍໆ ພວກຜູ້ນໍາເຫຼົ່ານີ້ເຮັດໃຫ້ກົດເກນທີ່ມະນຸດສ້າງຂື້ນຂອງພວກຕົນ ມີຄວາມສໍາຄັນຫຼາຍກວ່າຄວາມຈິງຂອງພຣະຄໍາພີ. ຮ້າຍແຮງໄປກວ່ານັ້ນ, ພວກຜູ້ນໍາເຫຼົ່າ ນີ້ໄດ້ປ່ຽນແປງຄວາມໝາຍອັນແທ້ຈິງຂອງຂໍ້ພຣະຄໍາເຫຼົ່ານີ້ອີກດ້ວຍ. ໃນບົດເທດສະໜາ ຂອງພຣະອົງພຣະເຢຊູເຈົ້າ, ພຣະອົງຊົງຊ່ວຍໃຫ້ປະຊາຊົນເຂົ້າໃຈຄວາມໝາຍທີ່ແທ້ຈິງ ຂອງກົດບັນຍັດເຫຼົ່ານີ້ ພຣະເຢຊູເຈົ້າຊົງຕ້ອງການແກ້ຄໍາສອນທີ່ຜິດບາງປະການກ່ຽວກັບ ກົດບັນຍັດຕ່າງໆໃນພຣະຄໍາເດີມໃຫ້ຖືກຕ້ອງ.

ຂໍ້ພຣະຄໍາພີຈາກອົບພະຍົບ 21:24 ເວົ້າເຖິງ “ຕາແທນ(ຕໍ່)ຕາ, ແຂ້ວແທນ ແຂ້ວ ” ພຣະເຢຊູເຈົ້າຊົງໃຊ້ຄໍາອ້າງອິ່ງນີ້ໃນມັດທາາຍ 5:38 ກົດຂໍ້ນີ້ມີຊື່ວ່າ “lex talionis,” ຫຼືເອີ້ນວ່າ ກົດສໍາລັບການແກ້ແຄ້ນ ຂໍ້ພຣະທໍານີ້ມາຈາກອົບພະຍົບ 21:24 ຍັງໃຊ້ໃນພຣະຄໍາພີຕອນອື່ນໆອີກດ້ວຍ(ລບລວ 24:20; ພຍສ 19:21).

ພຣະເຈົ້າຊົງສ້າງກົດນີ້ມາເພື່ອຢຸດຢັ້ງບໍ່ໃຫ້ຄົນແກ້ແຄ້ນຜູ້ໃດຜູ້ໜື່ງເປັນການສ່ວນຕົວ ພຣະເຈົ້າຕ້ອງຢຸດຄົນຈາກການແກ້ແຄ້ນໂດຍບໍ່ວິນິດໄສ(ພິຈາລະນາ)ສິ່ງທີ່ເກີດຂື້ນ ເສຍກ່ອນ. ຜູ້ພິພາກສາຕ້ອງກວດສອບຄວາມເສຍຫາຍ ຫຼັງຈາກນັ້ນພວກຜູ້ພິພາກສາຈະ ພິຈາລະນາວ່າບຸກຄົນນັ້ນຕິດໜີ້ຜູ້ເສຍຫາຍເທົ່າໃດ ແລະບອກລາວໃຫ້ຈ່າຍຄ່າເສຍ ຫາຍ. ພວກພິພາກສາທໍາໜ້າທີ່ນີ້ເພື່ອຢຸດຢັ້ງບໍ່ໃຫ້ຄົນ “ເອົາກົດໝາຍມາໄວ້ໃນກໍາມືຂອງພວກ ເຂົາ” ພວກພິພາກສາຕ້ອງເປັນຄົນຍຸດຕິທໍາ ການວິນິດໄສຂອງພວກເຂົາເຄົາລົບກົດ ບັນຍັດຂອງພຣະເຈົ້າ.

ພຣະເຢຊູເຈົ້າຊົງປະທານກົດພິເສດເຫຼົ່ານີ້ແກ່ໂມເຊ ພຣະເຢຊູເຈົ້າຊົງເຂົ້າໃຈເຫດ ຜົນສໍາລັບກົດນີ້ເປັນຢ່າງດີ ດ້ວຍເຫດນີ້ ພຣະເຢຊູເຈົ້າຈຶ່ງສາມາດໃຊ້ກົດນີ້ໃນທາງທີ່ຖືກ ຕ້ອງ. ເຫດຜົນຂອງກົດນີ້ແມ່ນໃຫ້ແນ່ໃຈວ່າ ການພິຈາລະນາຕັດສິນຄະດີຂອງຜູ້ພິພາກ ສາຕ້ອງຍຸດ ລຕິທໍາທ່ຽງຕົງ. ກົດບັນຍັດ, ຖ້າຫາກປະຕິບັດຕາມຈະຟື້ນຟູຮັກສາສາຍສໍາ ພັນທີ່ຊຸດໂຊມກັບຄືນມາ ແລະນໍາສັນຕິສຸກມາພ້ອມ.

ບໍ່ວ່າທາງໃດທາງໜື່ງ, ການພິຈາລະນາຕັດສິນຄະດີທີ່ຍຸດຕິທໍາທ່ຽງຕົງນັ້ນຕອບ ສະໜອງຄວາມພໍໃຈຕໍ່ການຕ້ອງການແກ້ແຄ້ນຂອງເຮົາ ນັ້ນກໍເປັນເພາະເຮົາຕ້ອງພະຍາ ຍາມເຮັດສິ່ງຕ່າງໆໃຫ້ຖືກຕ້ອງໃນເວລາດຽວກັນທີ່ເຮົາພະຍາຍາມຕັດສິນໃຫ້ຍຸດຕິທໍາ.

`ໃນອະນາຄົດ ພຣະເຈົ້າຈະເຮັດໃຫ້ທຸກສິ່ງທຸກຢ່າງຖືກຕ້ອງຍຸດຕິທໍາ ແນວຄິດ ນີ້ຊ່ວຍທ່ານໃຊ້ຊີວິດກັບທຸກສິ່ງທີ່ບໍ່ຍຸດຕິທໍາໃນປັດຈຸບັນຢ່າງໃດ?`