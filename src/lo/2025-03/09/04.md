---
title:  ແຜນການທໍາອິດຂອງພຣະເຈົ້າ
date:   26/08/2025
---

`ພຣະເຈົ້າຊົງວາງແຜນທີ່ຈະມອບດິນແດນແຫ່ງພັນທະສັນຍາໃຫ້ແກ່ປະຊາຊົນ ຂອງພຣະອົງຢ່າງໃດ? ໃຫ້ອ່ານ ອົບພະຍົບ 23: 20-23 ເພື່ອຫາຄໍາຕອບ.`

ພຣະເຈົ້າບໍ່ໄດ້ວ່າງແຜນໃຫ້ຊາວອິດສະຣາເອນຕໍ່ສູ້ເພື່ອຢຶດເອົາດິນແດນຜືນໃໝ່ ທີ່ເປັນຂອງພວກເຂົາ ພຣະເຈົ້າຈະຊົງປະທານດິນແດນຜືນນັ້ນໃຫ້ແກ່ພວກເຂົາເອງ ພຣະ ອົງຊົງສັນຍາເລື່ອງດິນແດນຜືນນັ້ນກັບອັບບຣາຮາມ, ອີ ຊາກ ແລະຢາໂຄບ ພຣະເຈົ້າຕ້ອງ ການມອບດິນແດນຜືນນັ້ນເປັນຂອງຂັວນພິເສດໃຫ້ແກ່ຊາວອິດສະຣາເອນ. ພຣະຜູ້ເປັນຊົງສໍາແດງໃຫ້ຊາວອິດສະຣາເອນເຫັນວ່າ ພຣະອົງຈະປະທານດິນ ແດນແຫ່ງພັນທະສັນຍາແກ່ພວກເຂົາຢ່າງໃດ. ເຮົາສາມາດເຫັນດ້ວຍຕົວເຮົາເອງເຖິງແຜນ ການຂອງພຣະເຈົ້າໄດ້ ຈາກເລື່ອງລາວທີ່ພຣະເຈົ້າຊົງຊ່ວຍຊາວອິດສະຣາເອນຂ້າມທະເລ ແດງເຊັນ: ພຣະເຈົ້າຊົງຕໍ່ສູ້ເພື່ອປະຊາຊົນຂອງພຣະອົງ ພຣະອົງຊົງໃຫ້ພວກຂົາມີໄຊຊະນະ ທີ່ສົມບູນແບບເໜືອຊາວເອຢິບຜູ້ທີ່ວາງແຜນຈະຂ້າພວກເຂົາ(ອພຍ 14: 13,14) ຊາວ ເອຢິບທັງຫຼາຍຖຶກທໍາລາຍຍ້ອນພຣະເຈົ້າຊ່ວຍຊາວອິດສະຣາເອນ. ໃນທໍານອງດຽວ ຕໍ່ມາ ພຣະເຈົ້າກໍທໍາລາຍກອງທັບຊາວອັດຊີເຣຍຂອງກະສັດເຊັນນາເກຣິບ ກອງທະຫານອັັດຊີ ເຣຍມີຂະໜາດໃຫຍ່, ມີອາວຸດ ແລະການເຝິກຝົນທີ່ດີກວ່າກອງທະຫານຊາວອິດ ສະຣາ ເອນ ແຕ່ພຣະເຈົ້າຊົງຊ່ວຍເຫຼືອຊາວອິດສະຣາເອນໂດຍທີ່ພວກເຂົາບໍ່ຈໍາເປັນຕ້ອງຕໍ່ສູ້ຫຍັງ ເລີຍ ພຣະເຈົ້າຊົງສູ້ຮົບແທນຊາວອິດສະຣາເອນ ແລະໄດ້ຮັບໄຊຊະນະ ເພາະກະສັດເຮເຊກິ ຢາເຊື່ອຄໍາໝັ້ນສັນຍາຂອງພຣະເຈົ້າທີ່ໄດ້ຮັບຈາກຜູ້ທໍານວາຍເອຊາຢາ(2ກສ 19:35; ອຊຢ 37:36).

ພຣະເຈົ້າຊົງບອກອັບບຣາຮາມວ່າພຣະອົງຈະບໍ່ມອບດິນແດນແຫ່ງພັນທະສັນຍາ ໃຫ້ກັບລູກຫຼານໃນຂອງເພິ່ນທັນທີ ພວກເຂົາຕ້ອງລໍຖ້າເຖິງ400ປີ(ປຖມກ 15:13-16) ຍ້ອນຫຍັງ? ກໍເພາະວ່າພຣະເຈົ້າຊົງເມດຕາຕ້ອງການຊ່ວຍຄົນຜູ້ທີ່ຊົ່ວຫຼາຍທີ່ຢູ່ໃນແຜ່ນ ດິນຄານາອານໃຫ້ລອດພົ້ນ. ດັ່ງນັ້ນ, ພຣະເຈົ້າຈຶ່ງປະທານໂອກາດໃຫ້ພວກເຂົາໄດ້ສາລະ ພາບຄວາມຜິດບາບຂອງພວກເຂົາ ແຕ່ຄົນເຫຼົ່ານັ້ນຍັງຄົງຕໍ່ສູ້ພຣະເຈົ້າແລະກົດບັນຍັດຂອງ ພຣະອົງ. ດັ່ງເມື່ອຄົນໃນແຜ່ນດິນຄານາອານນີ້ຕັດສິນໃຈຄັ້ງສຸດທ້າຍທີ່ຈະຫັນຕໍ່ສູ້ພຣະ ເຈົ້າຕະຫຼອດໄປ ພຣະເຈົ້າກໍພ້ອມມອບດິນແດນຂອງພວກເຂົາໃຫ້ແກ່ຊາວເຮັບເຣີເພື່ອ ບ່ອນທີ່ອາໄສໃໝ່ຂອງພວກເຂົາ. ນອກຈາກນີ້ ພຣະເຈົ້າຍັງສັນຍາວ່າ ພຣະອົງຈະເຮັດໃຫ້ ຄົນທີ່ຢູ່ໃນແຜ່ນດິນຄານາອານອອກໄປດ້ວຍສອງວິທີດ້ວຍກັນ: (1)ພຣະເຈົ້າຈະເຮັດໃຫ້ ຈິດໃຈຂອງພວກເຂົາເຕັມໄປດ້ວຍຄວາມຢ້ານກົວ ແລະ(2)ພຣະ ເຈົ້າຈະສົ່ງຝູງແຕນເພື່ອ ຂັບໄລ່ພວກເຂົາ ເຫຼົ່າສັດຕູຂອງພວກເຂົາຈະແລ່ນພ່າຍໜີໄປກ່ອນທີ່ຊາວອິດສະຣາເອນ ຈະມາຮອດດິນແດນຜືນໃໝ່ນີ້.

ທູດສະຫວັນຂອງພຣະເຈົ້າມີບົດບາດສໍາຄັນໃນການພິຊິດດິນແດນແຫ່ງພັນທະ ສັນຍາໃຫ້ຊາວອິດສະຣາເອນ ທູດສະຫວັນອົງນີ້ ຫຼືຜູ້ສົ່ງສານຜູ້ນີ້ແມ່ນພຣະເຢຊູເຈົ້າ ພຣະ ເຢຊູເຈົ້າຊົງນໍາຊາວອິດສະຣາເອນ, ພິຊິດດິນແດນ ແລະປົກປ້ອງປະຊາຊົນຂອງພຣະອົງ ແລະດິນແດນຂອງພວກເຂົາ. ພຣະເຢຊູເຈົ້າຊົງສະຖິດຢູ່ໃນເສົາເມກສູງທີ່ນໍາພວກເຂົາໃນ ຊ່ວງເວລາກາງເວັນ ແລະເຊົາໄຟທີ່ນໍາພວກເຂົາໃນຊ່ວງເວລາກາງຄືນ ຊາວອິດສະຣາເອນ ຕ້ອງເອົາໃຈແລະເຊື່ອຟັງພຣະເຢຊູເຈົ້າເພາະພຣະອົງຊົງເປັນຜູ້ນໍາຂອງພວກເຂົາ(ອພຍ 23: 21) ຖ້າຫາກປະຊາຊົນບໍ່ເຊື່ອຟັງແລະເຊື່ອໝັ້ນໃນການນໍາຂອງພຣະອົງ ພວກເຂົາ ຈະປະເຊີນກັບອຸປະສັກຕ່າງໆຕາມຫຼັງຢ່າງຕໍ່ເນື່ອງ.