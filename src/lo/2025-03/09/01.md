---
title:  ໃຫ້ດຳເນີນຊີວິດຕາມພຣະບັນຍັດ
date:   23/08/2025
---

### ໃຫ້ອ່ານສໍາລັບບົດຮຽນອາທິດນີ້

ອພຍ 21:1–32; ອພຍ 22:16–23:9; ອພຍ 23:20–33; ມທ 5:38–48; ໂຣມ 12:19.

> <p>ຂໍ້ຄວນຈໍາ</p>
> “ພຣະເຈົ້າຢາເວໄດ້ສັ່ງໂມເຊໃຫ້ບອກຊາວອິດສະຣາເອນວ່າ, ‘ພວກເຈົ້າໄດ້ ເຫັນດ້ວຍຕົນເອງແລ້ວວ່າ ເຮົາໄດ້ກ່າວກັບພວກເຈົ້າອອກມາຈາກສະຫວັນ.ຢ່າສ້າງພະອື່ນ ໃດນອກເໜືອຈາກເຮົາ ຢ່າເຮັດຮູບພະເປັນເງິນ ຫຼືເປັນຄຳໄວ້ຂາບໄຫວ້ຄຽງຄູ່ເຮົາເດັດ ຂາດ ”(ອພຍ 20:22, 23, NLV).

ພຣະເຈົ້າຕ້ອງການໃຫ້ປະຊາກອນຂອງພຣະອົງແຕກຕ່າງຈາກຊົນຊາດອື່ນທີ່ຢູ່ ອ້ອມຂ້າງພວກເຂົາ ພຣະເຈົ້າຕ້ອງການໃຫ້ຊາວອິດສະຣາເອນເປັນຊຸມຊົນແຫ່ງຄວາມເຊື່ອ ຜູ້ທີ່ດໍາເນີນຊີວິດຢູ່ພາຍໃຕ້ການນໍາຂອງພຣະອົງ ແລະທຸກຄົນຈະເຊື່ອຟັງກົດບັນຍັດຂອງ ພຣະອົງ. ບັນດາຜູ້ນໍາຈະລົງໂທດຜູ້ຝາຝືນກົດບັນຍັດ ປະໂຣຫິດຫຼືຜູ້ນໍາທາງຈິດວິນຍານ ຈະສອນກົດບັນຍັດ ແລະພໍ່ແມ່ກໍມີສ່ວນສໍາຄັນໃນວຽກງານີ້ເຊັນກັນ. ກົດໝາຍຕ່າງໆຂອງສະແດງໃຫ້ເຮົາເຫັນຄວາມເຊື່ອຂອງປະເທດນັ້ນໆ ກົດໝາຍ ຍັງສະແດງໃຫ້ເຮົາເຫັນວ່າບຸກຄົນໃດເປັນຜູ້ຕັ້ງກົດໝາຍນັ້ນຂື້ນມາ. ເມື່ອຟາໂຣກະສັດ ຂອງເອຢິບສັ່ງໃຫ້ຊາວອິດເອຢິບຂ້າເດັກນ້ອຍຜູ້ທີ່ເກີດໃໝ່ທຸກຄົນ ກົດໝາຍນີ້ກໍສະແດງ ໃຫ້ເຮົາເຫັນເຖິງຄວາມຊົ່ວຊ້າໃນໃຈຂອງເພິ່ນ. ໃຫ້ສົມທຽບຟາໂຣແລະກົດໝາຍທີ່ຊົ່ວຊ້າ ຂອງເພິ່ນກັບກະສັດອົງໜື່ງຜູ້ທີ່ອອກກົດໝາຍວ່າ ຄົນອາຍຸ18ປີທຸກຄົນໃນອານາຈັກຂອງ ເພິ່ນຮັບການສຶກສາໂດຍບໍ່ຄ່າຮຽນ ຫຼາຍຄົນກໍຈະຄິດກົດໝາຍນີ້ເປັນການພິສູດວ່າກະສັດ ອົງນັ້ນເປັນຄົນເມດຕາ, ໃຫ້ໂອກາດ ແລະຕ້ອງການໃຫ້ພົນລະເມືອງຂອງພະອົງປະສົບ ຄວາມສໍາເລັດ.

ກົດບັນຍັດຂອງພຣະອົງສະແດງໃຫ້ເຮົາເຫັນຕົວຕົນວ່າພຣະອົງຊົງເປັນຜູ້ໃດ ພຣະ ອົງຊົງປ່ຽມລົ້ນໄປດ້ວຍຄວາມຮັກ, ຄວາມດີ ແລະຄວາມບໍຣິສຸດ ກົດບັນຍັດສະແດງໃຫ້ ເຮົາເຫັນເຖິງພຣະເຈົ້າຊົງລົງໂທດຄວາມຊົ່ວຢ່າງໃດ ກົດບັນຍັດຂອງພຣະເຈົ້າຍຸດຕິທໍາແລະ ພຣະເຈົ້າກໍເຊັນດຽວກັນ. ກົດບັນຍັດປົກປັກຮັກສາເຮົາຈາກໄພອັນຕະລາຍ ແລະໄພພິບັດ ຕ່າງໆ ເຮົາຕ້ອງໃຫ້ກຽດພຣະເຈົ້າແລະເຄົາລົບຜູ້ອື່ນ ເຮົາຕ້ອງຮັກກົດບັນຍັດຂອງພຣະເຈົ້າ. ເມື່ອເຮົາເຮັດສິ່ງເຫຼົ່ານີ້ ເຮົາກໍດໍາເນີນຊີວິດຕາມກົດບັນຍັດດັງພຣະເຈົ້າໄດ້ຊົງວາງແຜນໃຫ້ ປະຊາຊົນຂອງພຣະອົງຄືຊາວອິ ສະຣາເອນປະຕິບັດຕາມ.