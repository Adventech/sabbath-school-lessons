---
title:  ການແກ້ແຄ້ນ
date:   28/08/2025
---

> <p></p>
> “ເພື່ອນທີ່ຮັກຂອງເຮົາເອີຍ ຢ່າພະຍາຍາມແກ້ແຄ້ນເລີຍ, ແຕ່ປ່ອຍໃຫ້ພຣະເຈົ້າລົງໂທດ ເອງ ເພາະມີຄຳຂຽນໄວ້ໃນພຣະຄຳພີວ່າ, ‘ເຮົາເປັນຜູ້ແກ້ແຄ້ນເອງ ເຮົາຈະເປັນຜູ້ຕອບ ແທນເອງ,’(ພຍສ 32:35) ອົງພຣະຜູ້ເປັນເຈົ້າບອກໄວ້ຢ່າງນັ້ນ” (ໂຣມ 12:19)

`ຄໍາສັນຍາແລະຄໍາສັ່ງອັນໃດທີ່ທ່ານເຫັນໃນຂໍ້ພຣະຄໍາພີຂ້າງເທິງ? ທັງສອງມີ ຄວາມເຊື່ອມໂຍງກັນຢ່າງໃດ?`

ຈົນກວ່າພຣະເຈົ້າເຮັດໃຫ້ທຸກຢ່າງຖືກຕ້ອງ ພວກພິພາກສາຂອງຊາວອິດສະຣາ ເອນໃນສະໄໝໂບຮານຕ້ອງພິຈາລະນາວິທີລົງໂທດຄົນຜູ້ທີ່ທໍາລາຍ ຫຼືເຮັດໃຫ້ຄົນອື່ນ ບາດເຈັບ ແຕ່ພວກພິພາກສາຈໍາເປັນຕ້ອງມີຂໍ້ມູນກ່ຽວກັບສິ່ງທີ່ເກີດຂື້ນເສຍກ່ອນ. ປັນ ຫາໃນສະໄໝຂອງພຣະເຢຊູກໍຄືຄູສອນກົດບັນຍັດໃຊ້ກົດບັນຍັດໃນພຣະທໍາພຣະບັນຍັດ ສອງ 32:35ໃນລັກສະນະທີ່ອະນຸຍາດໃຫ້ຄົນແກ້ແຄ້ນໄດ້ ເມື່ອສິ່ງນັ້ນເກີດຂື້ນ ກົດບັນ ຍັດກໍຖືກໃຊ້ໃນທາງທີ່ຜິດ ຈາກນັ້ນເຫດຜົນທັງໝົດສໍາລັບການໃຊ້ກົດບັນຍັດກໍ່ຖືກບິດ ເບື່ອນບໍ່ເປັນທີ່ເຂົ້າໃຈອີກຕໍ່ໄປ. ຮ້າຍແຮງໄປກວ່ານັ້ນ, ພວກຄູສອນກົດບັນຍັດໃຊ້ກົດ ບັນຍັດເພື່ອອະນຸຍາດສິ່ງຕ່າງໆທີ່ກົດບັນຍັດກ່າວໄວ້ແທ້ໆກາຍເປັນສິ່ງຕ້ອງຫ້າມ!

`ໃຫ້ອ່ານ ມທ 6:4, 6; ມທ 16:27; ລູກາ 6:23; ແລະ 2ທມທ 4:8 ຂໍ້ພຣະ ຄໍາພີເຫຼົ່ານີ້ບອກເຮົາຫຍັງແດ່ເຖິງວິທີພຣະເຢຊູເຈົ້າເຂົ້າໃຈກົດເກນຕ່າງໆກ່ຽວກັບບໍາ ເໜັດແລະການລົງໂທດຢ່າງໃດ?`

ພຣະເຢຊູເຈົ້າບໍ່ໄດ້ຕໍ່ຕ້ານກົດເກນຕ່າງໆກ່ຽວກັບການໃຫ້ບໍາເໜັດແລະການລົງ ໂທດ ການພິຈາລະນາຄະດີທີ່ຍຸດຕິທໍາມີບົດບາເສໍາຄັນໃນຊີວິດ ແຕ່ບໍ່ຄວນມີບຸກຄົນໃດ ຕັ້ງລາວເອງເປັນຜູ້ພິພາກສາເໜື່ອອີກຄົນໜື່ງ, ເພື່ອຕັດສິນຄວາມຜິດຂອງລາວ ແລະຈາກ ນັ້ນກໍລົງໂທດລາວ! ເຮົາຕ້ອງບໍ່ແກ້ແຄ້ນ ຖ້າມີໃຜບາງຄົນໄດ້ເຮັດຜິດຕໍ່ເຮົາ ເຮົາຕ້ອງປ່ອຍ ໃຫ້ຜູ້ພາກສາໃນສານເປັນຜູ້ພິຈາລະນາວ່າຄວນເຮັດແນວໃດ.

ດັ່ງນັ້ນ ພຣະເຢຊູເຈົ້າຊົງບອກໃຫ້ເຮົາເປັນຄົນດີພ້ອມເໝືອນຢ່າງພະບິດາຂອງ ເຮົາຜູ້ສະຖິກໃນສະຫວັນຜູ້ທີ່ດີພ້ອມທີ່ສຸດ ເຮົາສາມາດເປັນຄົນດີພ້ອມເໝືອນພຣະເຈົ້າໄດ້ ຢ່າງໃດ? ເຮົາຕ້ອງບໍ່ເປັນຄົນເຫັນແກ່ຕົວ ແລະເຮົາຕ້ອງຮັກຄົນອື່ນ ເມື່ອເຮັດເຊັນນັ້ນ ເຮົາ ກໍສະແດງເຖິງຄວາມຮັກຂອງພຣະເຈົ້າໃຫ້ຄົນເຫັນ. ພຣະເຈົ້າຊົງສັງສອນຜູ້ທີ່ເຊື່ອພຣະອົງ ໃຫ້ອະທິຖານເພື່ອຄົນຜູ້ທີ່ທໍາລາຍແລະຮຸກຮານພວກເຂົາ. ດັ່ງນັ້ນ, ການເປັນຄົນ ດີພ້ອມ ຄືການຮັກ, ການໃຫ້ອະໄພ ແລະມີຄວາມເມດຕາປານີ (ລູກາ 6:36) ແມ່ນແຕ່ປະຕິບັດຕໍ່ ຄົນຜູ້ທີ່ບໍດີຕໍ່ທ່ານ. ເມື່ອເຮົາເຮັດຕາມກົດທີ່ສໍາຄັນນີ້, ຈິດໃຈຂອງເຮົາກໍຈະໄດ້ຮັບການ ປ່ຽນແປງ ແລ້ວເຮົາກໍຈະສະແດງໃຫ້ທຸກຄົນເຫັນຄວາມຮັກຂອງພຣະເຈົ້າ.

`ມີວິທີໃດແດ່ທີ່ພວກເຮົາສາມາດຮຽນຮູ້ທີ່ຈະຮັກເໝືອນຢ່າງທີ່ພຣະເຈົ້າສັ່ງເຮົາ ໃຫ້ຮັກໃນແຕ່ລະວັນ? ເປັນຫຍັງຄວາມຮັກນີ້ຈຶ່ງລວມເຖິງການຕາຍຕໍ່ຕົນເອງຢູສະເໝີ?`