---
title:  ໄພ່ພົນຂອງພຣະເຈົ້າໃນດິນແດນເອຢິບ
date:   29/06/2025
---

ພຣະຄໍາອົບພະຍົບມີຊື່ໃນພາສາເຮັບເຣີວ່າ “ຊີໂມດ” ຊີໂມດມີຄວາມໝາຍໃນພາ ສາອັງກິດວ່າ “ຊື່ ຕ່າງໆ” ພຣະທໍາອົບພະຍົບເລີ່ມຕົ້ນດ້ວຍຖ້ອຍຄໍາທີ່ວ່າ “ເມື່ຶອຢາໂຄບ (ອິດສະຣາເອນ) ເດີນທາງໄປທີ່ດິນແດນເອຢິບ ລູກຊາຍທັງຫຼາຍແລະຄອບຄົວກໍໄປນໍາ ເພິ່ນ ນີ້ແມ່ນລາຍຊື່ພວກລູກຊາຍ(ອພຍ 1:1, ERV), ຕໍ່ມາ ເຮົາກໍຮຽນຮູ້ລາຍຊື່ຕະກູນ ຂອງຢາໂຢບແຕ່ຕັ້ງເລີ່ມຕົ້ນ.

`ໃຫ້ອ່ານ ອພຍ 1:1–7. ແມ່ນຫຍັງຄືຄວາມຈິງສໍາຄັນໃນພຣະທໍາຂໍ້ນີ້ສອນ ໃຫ້ເຮົາຮູ້?`

ພຣະທໍາອົບພະຍົບເລີ່ມຕົ້ນດ້ວຍຂໍ້ມູນທີ່ຊ່ວຍໃຫ້ເຮົາຈື່ຄໍາສັນຍາຂອງພຣະເຈົ້າທີ່ຈະອວຍພອນຢາໂຄບ. ເມື່ອຢາໂຄບແລະຄອບຄົວຂອງລາວຍ້າຍໄປຢູ່ທີ່ກິນແດນເອຢິບ, ພວກເຂົາມີພຽງ 70 ຄົນ (ປມກ 46:27; ອົບພະຍົບ 1:5). “ແຕ່ຊາວອິດສະຣາແອນມີ ລູກຫຼານຫຼາຍຄົນ ແລະພວກເຂົາມີຈໍວນເພີ່ມຂຶ້ນເລື້ອຍໆຈົນກະທັງດິນແດນເອຢິບເຕັມ ໄປດ້ວຍພວກເຂົາ”(ອພຍ1:7). ໃນເວລາທີ່ຊາວອິດສະຣາແອນອອກຈາກເອຢິບ, “ມີຜູ້ ຊາຍທີ່ອາຍຸພໍໄປສະໜາມຮົບໄດ້ປະມານ 600,000 ຄົນ ທັງຜູ້ຍິງ ແລະ ເດັກນ້ອຍກໍໄປ ນຳພວກເຂົາ” (ອພຍ 12:37).

`ໃຫ້ອ່ານ ອພຍ 1:8–11. ຊີວິດຂອງຊາວອິດສະຣາເອນໃນດິນແດນເອຢິບ ເປັນແບບໃດກ່ອນໂມເຊນໍາ ພວກເຂົາອອກຈາກປະເທດ?`

ພຣະທໍາອົບພະຍົບບອກໃຫ້ເຮົາຮູ້ວ່າ ເວລາຂອງຊາວອິດສະຣາເອນໃນປະດິນ ແດນເອຢິບນັ້ນ ແມ່ນທຸກຍາກລໍາບາກແລະບໍ່ມີຄວາມສຸກເລີຍ ເລື່ອງລາວເລີ່ມຕົ້ນຂື້ນ ດ້ວຍທີ່ວ່າຊາວເອຢິບເຮັດໃຫ້ຊາວອິດສະຣາເອນກາຍເປັນທາດຂອງພວກເຂົາ ຊາວເອຢິບ ບີບບັງຄັບຊາວອິດສະຣາເອນໃຫ້ເຮັດວຽກໜັກແລະ ປະຕິບັດຢ່າງໃຈດໍາຕໍ່ຊາວອິດສະຣາ ເອນ. ພຣະທໍາອົບພະຍົບຈົບລົງທີ່ພຣະເຈົ້າໃນຫໍເຕັ້ນສັກສິດທີ່ຕັ້ງຢູ່ຈຸດໃຈກາງຄ້າຍພັກ ຂອງຊາວອິດສະຣາເອນ(ໃຫ້ອ່ານ ອພຍ 40) ສ່ວນທີ່ເຫຼືອຂອງພຣະທໍາແມ່ນສະແດງໃຫ້ ເຫັນເຖິງ ວິທີທີ່ພຣະເຈົ້າຊົງຕໍ່ສູ້ເພື່ອປະຊາຊົນ ແລະນໍາໄຊຊະນະມາສູ່ປະຊາຊົນຂອງພຣະ ອົງ. ພຣະເຈົ້າຊົງຊ່ວຍໃຫ້ໄພ່ພົນຂອງພຣະອົງລອດພົ້ນຈາກການເປັນທາດໃນດິນແດນເອ ຢິບ ພຣະອົງຊົງເປີດທະເລແດງ ພຣະອົງຊົງພິຊິດກອງທັບທີ່ເຂັ້ມແຂງທີ່ສຸດໃນເວລານັ້ນ ພວກເຮົາກໍເຫັນພຣະເຈົ້າຊົງຊະນະການຕໍ່ສູ້ກັບຄວາມຊົ່ວຮ້າຍ.

ເລື່ອລາວໃນພຣະທໍາອົບພະຍົບບອກໃຫ້ເຮົາຮູ້ວ່າ ຍິ່ງຊາວເອຢິບບັງຄັບຊາວອິດ ສະຣາເອນໃຫ້ເຮັດວຽກໜັກເທົ່າໃດ ພວກເຂົາກໍຍິ່ງມີຈໍານວນເພີ່ມຂື້ນເທົ່ານັ້ນ(ອພຍ 1:12,ERV) . ເຮົາຮຽນຮູ້ບົດຮຽນຫຍັງແດ່ໃນສ່ວນນີ້ຂອງເລື່ອງ? ເຮົາຮຽນຮູ້ວ່າ ພຣະ ເຈົ້າຊົງເປັນຜູ້ຄວບຄຸມທຸກຢ່າງ ພຣະອົງຈະຊ່ວຍໄພ່ພົນຂອງພຣະອົງ ແມ່ນໃນເວລາທີ່ເຮົາ ຮູ້ສືກວ່າບໍ່ມີຄວາມຫວັງ.

`ກະສັດຄົນໃໝ່ຂື້ນປົກຄອງເອຢິບ ກະສັດອົງນີ້ບໍ່ໃຫ້ຄວາມເຄົາລົບຕໍ່ໂຢເຊັບ ຫຼືສິ່ງທີ່ໂຢເຊັບເຮັດໃຫ້ປະ ເທດເອຢິບໃນອາດີດເລີຍ ເລື່ອງນີ້ສອນຊ່ວຍໃຫ້ເຮົາເຂົ້າໃຈວ່າ ເວລາທີ່ດີໆຈົບລົງໄວ ແລະຊີວິດອາດຈະບໍ່ງ່າຍ ຕະຫຼອດຢ່າງໃດ?`