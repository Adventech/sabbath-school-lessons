---
title:  ສຶກສາເພີ່ມເຕີ່ມ
date:   04/07/2025
---

ໃຫ້ອ່ານ ເອເລັນ ຈີ້ໄວທ, “ໂມເຊ” ໜ້າ 241-251, ບັນພະບຸ ລຸດແລະຜູ້ເຜີຍພະວັດຈະນະ. ບົດນີ້ຈະໃຫ້ທ່ານຮັບຮູ້ຄວາມເຂົ້າໃຈທີ່ສໍາຄັນກ່ຽວກັບຂໍ້ ພຣະຄໍາພີທີ່ເຮົາສືກສາໃນອາທິດນີ້.

ພຣະຄໍາພີກ່າວວ່າ “ໝໍຕໍາແຍທັງສອງຄົນໄວ້ວາງໃຈພຣະເຈົ້າ ດັ່ງນັ້ນພວກເຂົາຈຶ່ງ ບໍ່ເຮັດຕາມຄໍາສັ່ງຂອງກະສັດ ພວກເຂົາປ່ອຍເດັກນ້ອຍຜູ້ຊາຍໃຫ້ມີຊີວິດຢູ່( ອພຍ1: 17). ທ່ານ ນາງ ເອເລັນ ຈີ້ໄວທ ໄດ້ເວົ້າເຖິງໝໍພະດຸງຄັນສອງຄົນນີ້ ແລະຄວາມເຊື່ອ ສັດທາໃນພຣະເຈົ້າຂອງພວກເຂົາ ໝໍຕໍາແຍງເປັນນາງພະຍາບານພິເສດຜູ້ຊ່ວຍຜູ້ຍິງໃນ ເວລາເກີດລູກ. “ກະສັດເອຢິບອອກຄໍາສັ່ງໃຫ້ໝໍຕໍາແຍງຂ້າທຳລາຍເດັກນ້ອຍຊາຍຊາວ ເຮັບເຣີເມື່ອພວກເຂົາເກີດມາ ອາຊີບຂອງຍິງທັງສອງຄົນນີ້ເຮັດໃຫ້ພວກເຂົາເຮັດຕາມຄໍາ ບັນຊາຂອງກະສັດໄດ້ຢ່າງ່າຍດ່າຍ. ຊາຕານເປັນຜູ້ເບື້ອງຫຼັງຄໍາສັ່ງຂອງກະສັດ ຊາຕານຮູ້ດີ ວ່າພຣະຜູ້ຊ່ວຍໃຫ້ລອດອົງໜື່ງຈະເກີດທ່າມກາງຊາວອິດສະຣາເອນ. ເພາະສະນັ້ນ, ຊາ ຕານຫວັງທີ່ຈະທໍາລາຍແຜນການຂອງພຣະເຈົ້າທີ່ຈະຊ່ວຍໄພ່ພົນຂອງພຣະອົງໃຫ້ລອດພົ້ນ ຊາຕານຊັກຈູງໃຫ້ກະສັດເພື່ອຂ້າທໍາລາຍເດັກນ້ອຍຊາຍຊາວອິດສະຣາເອນ ແຕ່ໝໍຕໍາແຍງ ໃຫ້ຄວາມເຄົາລົບພຣະເຈົ້າ ພວກເຂົາປະຕິເສດທີ່ຈະເຊື່ອຟັງຄໍາສັ່ງທີ່ຊົວຮ້າຍ. ພຣະຜູ້ເປັນ ເຈົ້າກໍໃຫ້ກຽດການຕັດສິນໃຈຂອງພວກເຂົາ ພຣະອົງຊົງອວຍພອນພວກເຂົາທັງສອງ ດ້ວຍໃຫ້ມີຄອບຄົວຂອງພວກເຂົາເອງ. “ເອເລັນ ຈີ້ໄວທ, ບັນພະ ບຸລຸດແລະຜູ້ເຜີຍ ພະວັດຈະນະ, ໜ້າ 242, ປະຫຍຸກໃຊ້.

ຂ່າວດີກໍຄືວ່າພຣະເຈົ້າຊົງໃຊ້ຄົນຊື່ສັດຊະນະແຜນການອັນຊົ່ວຮ້າຍຂອງຊາຕານ ເຮົາອາໄສຢູ່ໃນດິນແດນຂອງຊາຕານທີ່ເປັນສັດຕູຂອງເຮົາ ພຣະເຢຊູເຈົ້າເອີ້ນຊາຕານວ່າ ເປັນເຈົ້າຜູ້ຄອງ ຫຼືເປັນຜູ້ນໍາໂລກ ນີ້(ອຟຊ 2:2; ໂຢຮັນ 14:30). ຊາຕານລັກເອົາອໍາ ນາດການປົກຄອງໂລກນີ້ຈາກອາດັມ ແຕ່ເມື່ອພຣະເຢຊູເຈົ້າສະເດັດເຂົ້າມາໃນໂລກນີ້ ພຣະອົງເອົາຊະນະຊາຕານດ້ວຍຊີວິດຂອງພຣະອົງ ແລະດ້ວຍການຕາຍເທິງໄມ້ກາງແຂນ ຂອງພຣະອົງ( ມທ 4:1-11; ຢຮ 19:30; ຮຣ 2:14). ຊາຕານຍັງມີຊີວິດຢູ່ແລະກໍາລັງ ເຮັດວຽກຢ່າງໜັກ ແຕ່ມັນຈະຖືກທໍາລາຍ (ຢຮ 12:31; ຢຮ16:11; ພນມ 20:9,10, 14). ໃນຂະນະດຽວກັນ ພຣະເມດຕາຂອງ ພຣະເຈົ້າສາມາດຊ່ວຍເຮົາຊະນະຕໍ່ສູ້ກັບບັນ ຫາທັງຫຼາຍ(ຟລປ 4:13) ພຣະເມດຕາຂອງພຣະເຈົ້າຄືຄວາມຫວັງດຽວຂອງພວກເຮົາ.

**ຄໍາຖາມສໍາລັບການສົນທະນາ:**

`ເປັນຫຍັງພຣະເຈົ້າອະນຸຍາດໃຫ້ຊາວເຮັບເຣີຢູ່ໃນດິນແດນເອຢິບໃນຖານະ ທາດ? ເປັນຫຍັງພຣະເຈົ້າຈຶ່ງຖ້າເປັນເວລາດົນນານເພື່ອຊ່ວຍເຫຼືອພວກ ເຂົາ? ອິດສະຣາເອນທົນທົນເປັນເວລາດົນນານ ແຕ່ໃຫ້ຈໍາໄວ້ວ່າຊາວອິດ ສະຣາເອນທົນທຸກຕາບພວກເຂົາມີຊີວິດຢູ່ເທົ່ານັ້ນ. ຂໍ້ຄິດນີ້ຊ່ວຍເຮົາໃຫ້ເຂົ້າ ໃຈຫົວຂໍ້ເລື່ອງຄວາມທຸກທໍລະມານຂອງມະນຸດດີຂື້ນຢ່າງໃດ?`

`ໂມເຊບໍ່ມີແຜນທີ່ຈະຂ້າຊາຍເອຢິບຄົນນັ້ນ ໃນຂະນະດຽວກັນ ພຶດຕິກຳອາ ລົມຮ້ອນຂອງໂມເຊປຽ່ນແປງສິ່ງເກີດຂື້ນໃນເລື່ອງຢ່າງໃດ? ຖ້າໂມເຊ ເລືອກທີ່ຈະບໍ່ຂ້າຄົນເອຢິບ ຈະເກີດຫຍັງຂື້ນ? ນັ້ນກໍໝາຍຄວາມວ່າຊາວ ເຮັບເຣີຈະບໍ່ໄດ້ໜີອອກຈາກປະເທດເອຢິບບໍ? ໃຫ້ອະທິບາຍຄໍາຕອບຂອງ ທ່ານ`