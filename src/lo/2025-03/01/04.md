---
title:  ໝໍຕໍາແຍງຊາວເຮັບເຣີ
date:   01/07/2025
---

ໃນອົບພະຍົບບົດທີ1 ພວກເຮົາຮຽນຮູ້ວ່າຄົນຢິວຍ້າຍຖິ່ນຖານໄປຢູ່ດິນແດນເອຢິບ ຫຼັງຈາກຊ່ວງເວລາແຫ່ງຄວາມສໍາເລັດແລະສັນຕິສຸກອັນມະຫັດສະຈັນໄລຍະໜື່ງ, ຊາວ ອິດສະຣາເອນກໍກາຍເປັນທາດ ແນ່ນອນ ຊາວເຮັບເຣີຫຼາຍຄົນຮູ້ສືກສິ້ນຫວັງຍ້ອນຄວາມ ທຸກທໍລະມານທີ່ພວກເຂົາປະເຊີນ ແຕ່ພຣະເຈົ້າບໍ່ປ່ອຍປະໃຫ້ໄພ່ພົນຂອງພຣະອົງລໍາພັງ ໂດຍປາສະຈາກການຊ່ວຍເຫຼືອໃດໆເລີຍ ແນ່ນອນວ່າ ຫຼາຍໆຄັ້ງໄພ່ພົນຂອງພຣະເຈົ້າຮູ້ ສຶກວ່າພຣະອົງໄດ້ປະຖິ້ມພວກເຂົາແລ້ວ ແຕ່ເມື່ອທຸກຄັ້ງທີ່ພວກເຂົາປະເຊີນກັບຄວາມ ທົນທຸກ ພຣະເຈົ້າກໍມາຊ່ວຍພວກເຂົາດ້ວຍຣິດອໍານາດອັນຍິ່ງໃຫຍ່ຂອງພຣະອົງ. ພຣະຜູ້ ເປັນເຈົ້າຂອງເຮົາຊົງໜູນໃຈບັນດາຜູ້ເຊື່ອໃນທຸກຍຸກທຸກສະໄໝດ້ວຍຖ້ອຍຄໍາເຫຼົ່ານີ້ທີ່ວ່າ:“ ຈົ່ງຮ້ອງຫາເຮົາ ເມື່ອເຈົ້າຖືກເດືອດຮ້ອນ ເຮົາຈະຊ່ວຍເຈົ້າໃຫ້ພົ້ນ ແລະ ເຈົ້າກໍຈະຍ້ອງຍໍ ສັນລະເສີນເຮົາ” (ພສສ 50:15, ICB).

`ໝໍຕໍາແຍງ(ພະດຸງຄັນ)ທີ່ສັດຊື່ເຮັດໜ້າທີ່ສໍາຄັນຫຍັງ? ໝໍຕໍາແຍແມ່ນພະຍາບານ ພິເສດຜູ້ຊ່ວຍເຫຼືອຜູ້ຍິງໃນເວລາເກີດລູກ. ເປັນຫຍັງພຣະເຈົ້າລວມເອົາເລື່ອງລາວຂອງ ພວກເຂົາໄວ້ໃນພຣະຄໍາພີ? ໃຫ້ອ່ານ ອພຍ 1:9-21 ເພື່ອຫາຄໍາຕອບ.`

ເຮົາສັງເກດຢູ່ບໍວ່າ ພຣະທໍາອົບພະຍົບບໍ່ໄດ້ເວົ້າເຖິງລາຍຊື່ຂອງກະສັດເອຢິບອົງ ໃດເລີຍ ພຣະຄໍາພີກ່າວ ເຖິງຟາໂຣຄໍາດຽວ, ເຊິ່ງມີຄວາມໝາຍວ່າ “ກະສັດ” ຊາວເອຢິບ ເຊື່ອວ່າຟາໂຣເປັນພະ(ເທບພະເຈົ້າ)ເທິງໂລກນີ້ ແລະ ເປັນບຸດຂອງເທບພະເຈົ້າຕາເວັນ (ເທບສຸລິຍະ) ທີ່ຊື່ວ່າ ຣາ (ຫຼືເທບໂອຊິຣິສ ຫຼື ໂຮຣັສ) ຄົນເອຢິບເຊື່ອວ່າ ຣາ ເປັນເທບ ພະເຈົ້າຂອງເອຢິບທີ່ຊົງພະລັງທີສຸດ ເພາະວ່າເພິ່ນເປັນບຸດຂອງເທບສຸລິຍະ.

ແຕ່ເທບພະເຈົ້າອົງນີ້ບໍ່ມີພະລັງພຽງພໍທີ່ຈະບັງຄັບໃຫ້ໝໍພະດຸງຄັນຂ້າເດັກນ້ອຍຊາຍຊາວເຮັບເຮີທັງຫຼາຍໄດ້ ພຣະຄໍາພີບອກໃຫ້ເຮົາຮູ້ເຖິງຊື່ຂອງໝໍຕໍາແຍສອງຄົນນີ້ວ່າ: ຊີ ຟາຣາ ແລະ ປູອາ(ອພຍ 1:15) ໝໍຕໍແຍ ສອງຄົນນີ້ໃຫ້ກຽດແລະຄວາມເຄົາລົບຕໍ່ອົງພຣະ ຜູ້ເປັນເຈົ້າ ຄໍາສັ່ງອັນຊົ່ວຮ້າຍຂອງຟາໂຣບໍ່ໄດ້ເຮັດໃຫ້ພວກເຂົາຢ້ານພໍໃຫ້ປະຕິຕາມ ເພາະພວກເຂົາໃຫ້ຄວາມເຄົາພຣະເຈົ້າຫຼາຍກວ່າຄໍາສັ່ງຂອງກະສັດທີ່ເປັນມະນຸດ (ກຈກ 5:29). ດັ່ງນັ້ນ, ພຣະເຈົ້າຊົງໄດ້ອວຍພອນຊີຟາຣາ ແລະປູອາໃຫ້ມີຄອບຄົວໃຫຍ່ເປັນ ຂອງຕົນເອງ. ເລື່ອງນີ້ເປັນເລື່ອງລາວທີ່ຊົງພະລັງກ່ຽວກັບຄວາມຊື່ສັດຕໍ່ພຣະເຈົ້າ ຜູ້ຍິງ ສອງຄົນນີ້ອາດບໍ່ໄດ້ເປັນຜູ້ຊ່ຽວຊານດ້ານພຣະຄໍາພີ ແຕ່ພວກເຂົາຮູ້ດີວ່າສິ່ງໃດຖູກຕ້ອງ ຍິ່ງໄປກວ່ານັ້ນ ພວກເຂົາເລືອກທີ່ເຮັດສິ່ງທີ່ຖືກຕ້ອງອີກດ້ວຍ.

ເມື່ອຟາໂຣເຫັນວ່າແຜນການອັນຊົ່ວຮ້າຍນີ້ບໍ່ປະສົບຄວາມສໍາເລັດ ເພິ່ນຈຶ່ງ ອອກຄໍາສັ່ງໃຫ້ຊາວເອຢິບຂ້າເດັກນ້ອຍເພດຊາຍຊາວເຮັບເຣີທັງໝົດ ຟາໂຣສັ່ງໃຫ້ຊາວ ເອຢິບໂຍນເດັກນ້ອຍເຫຼົ່ານັ້ນລົງໃສ່ແມ່ນໍາ້ນິນ ເພື່ອເປັນເຄື່ອງຖວາຍບູຊາແກ່ພະຣາປິ ເຊິ່ງເປັນເທບພະເຈົ້່າແຫ່ງແມ່ນໍ້າ. ຟາໂຣອອກຄໍາສັ່ງນີ້ ເພື່ອປາບປາມຊາວອິດສະຣາເອນ ໃຫ້ຜ່າຍແພ້ດ້ວຍສອງວິທີ: (1) ເພິ່ນຕ້ອງການຂ້າເດັກນ້ອຍຊາຍຊາວເຮັບເຣີໃຫ້ສິ້ນຊາບ ແລະ (2) ເພິ່ນຕ້ອງການໃຫ້ຜູ້ຍິງຊາວເຮັບເຣີກາຍເປັນເຄື່ອງອາໄຫຼ່ຂອງຄົນເອຢິບ ແລະ ມີລູກທີ່ເປັນຄົນເອຢິບເທົ່ານັ້ນ. ຈາກນັ້ນ ຊາວເຮັບເຣີກໍຈະບໍ່ໄພອັນຕະລາຍຕໍ່ຊາວເອຢິບ ອີກຕໍ່ໄປ.