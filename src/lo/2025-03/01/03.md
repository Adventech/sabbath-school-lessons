---
title:  "ປະຫວັດຄວາມເປັນມາຂອງຊາວເຮັບເຣີ: ຈາກໂຢເຊັບເຖິງໂມເຊ"
date:   30/06/2025
---

ຄອບຄົວຢາໂຄບອອກຈາກແຜ່ນດິນການາອານຫຼັງຈາກເກີດການກັນດານອາຫານ ຫຼືຂາດແຄນອາຫານຢ່າງຮຸນແຮງ(ປມກ 46) ຕອນຄອບຄົວເພິ່ນມາຮອດດິນແດນເອຢິບ ກະສັດຂອງເອຢິບກໍເປັນມິດແລະດີຕໍ່ຊາວເຮັບເຣີ ເພາະເຫັນແກ່ໂຢເຊັບ ແລະທຸກສິ່ງຢ່າງ ທີ່ລາວເຮັດເພື່ອຄົນເອຢິບທັງຫຼາຍ.

“ຟາໂຣຜູ້ທີ່ເປັນກະສັດຂອງເອຢິບກ່າວຕໍ່ໂຢເຊັບວ່າ ‘ບັດນີ້ ເຮົາຂໍແຕ່ງຕັ້ງເຈົ້າໃຫ້ ເປັນຜູ້ປົກຄອງເໜືອຄົນທັງໝົດໃນດິນແດນເອຢິບ ແລ້ວຟາໂຣກໍຖອດແຫວນພິເສດຂອງ ພຣະອົງໃຫ້ກັບໂຢເຊັບ ກາປະທັບຂອງກະສັດ[ຕາປະທັບພິເສດຂອງກະສັດ]ຢູ່ເທິງແຫວນ ວົງນີ້ ຟາໂຣຍັງປະທານເສື້ອຄຸມຜ້າປ່ານເນື້ອດີໃຫ້ແກ່ໂຢເຊັບ ແລະເອົາສາຍສ້ອຍຄໍາຄອງ ຄໍໃຫ້ ແລ້ວກະສັດບອກໃຫ້ໂຢເຊັບຂີ່ລົດມ້າປະຈໍາຕໍາແໜ່ງຄັນຮອງຈາກເພິ່ນ ແລະບັນດາ ຂ້າລາຊະການ[ພວກຜູ້ນໍາຂອງຊາວເອຢິບ]ກໍຮ້ອງປະກາດວ່າ, ໃຫ້ເພິ່ນເປັນຜູ້ປົກຄອງທົ່ວ ແຜ່ນດິນຂອງເອຢິບເຖີດ”(ປມກ 41:41–43, ERV).

`ຄວາມລັບແຫ່ງຄວາມສໍາເລັດຂອງໂຢເຊັບແມ່ນຫຍັງໃນດິນແດນເອຢິບ ຫຼັງ ຈາກມາຮອດໃນຖານະເປັນທາດ? ໃຫ້ອ່ານ ປມກ 37:26-28 ແລ ປມກ 39:2, 21 ເພື່ອຫາຄໍາຕອບ`

ກະສັດເອຢິບອົງໃໝ່ບໍ່ໃຫ້ຄວາມເຄົາລົບ ຫຼືໃຫ້ກຽດໂຢເຊັບ ຫຼືໃນສິ່ງທີ່ໂຢເຊັບ ເຄີຍຊ່ວຍເຫຼືອເອຢິບໃນອາດີດຢ່າງໃດ(ອພຍ 1:8) ກະສັດອົງໃໝ່ຄົນນີ້ແມ່ນຊື່ອາໂມເຊ ( 1570 ກຄສ -1546 ກຄສ) ກະສັດຄົນ ຕໍ່ມາແມ່ນອາເມັນໂຮເທບທີ່ໜື່ງຂື້ນເປັນກະ ສັດ ( 1546 ກຄສ - 1526 ກຄສ) ອາເມັນໂຮເທບທີ່ໜື່ງນັ້ນແຫຼະທີ່ຢ້ານກົວຊາວອິດ ສະຣາເອນ. ສະນັ້ນ, ກະສັດອົງນີ້ຈຶ່ງບັງຄັບຊາວອິດສະຣາເອນໃຫ້ວຽກໜັກ ແລະໃຫ້ເຮັດ ໜ້າທີ່ທີ່ບໍ່ຍຸດຕິທໍາ. ຕໍ່ມາ, ກໍເປັນທູດໂມເຊທີ່ໜື່ງ (1525 ກຄສ - 1512 ກຄສ) ທີ່ ອອກຄໍາສັ່ງໃຫ້ຂ້າເດັກຊາຍຊາວເຮັບເຣີທັງໝົດ. ລູກສາວທູດໂມເຊແມ່ນຮັດເຊັບຊັດ (1503 ກຄສ - 1482 ກຄສ) ຮັດເຊັບຊັດແມ່ນເຈົ້າຍິງຜູ້ຮັບເອົາໂມ ເຊເປັນລູກບຸນ ທໍາ. ທູດໂມເຊທີ່ສາມ(1504 ກຄສ - 1450 ກຄສ) ເປັນຜູ້ນໍາຮ່ວມກັບຮັດເຊັບຊັດໃນ ຊ່ວງໜື່ງ ທູດໂມເຊທີ່ສາມແມ່ນຟາໂຣໃນຊ່ວງເວລາການອົບພະຍົບ ຫຼືໃນຊ່ວງເວລາ ທີ່ປະຊາຊົນອິດສະຣາເອນໜີອອກຈາກດິນແດນເອຢິບ.

ພວກເຮົາເຊື່ອວ່າການອົບພະຍົບເກີດຂື້ນໃນເດືອນມີນາປີ 1450 ກຄສ (ໃຫ້ ອ່ານຂໍ້ພຣະຄໍາພີລຸ່ມນີ້ ເພື່ອຮຽນຮູ້ເພີ່ມເຕີ່ມກ່ຽວກັບການອົບພະຍົບ: ປມກ 15:13-16; ອພຍ 12:40,41; ພປຄ 11:26; 1ກສ 6:1 ແລະກໍໃຫ້ອ່ານ ກຈກ 7:6; ກລຕ 3:16,17).

ການອົບພະຍົບຄັ້ງທີ່ໜື່ງກວມເອົາໄລຍະເວລາອັນຍາວນານໃນປະຫວັດສາດ ຂອງອິດສະຣາເອນ: ຈາກຊ່ວງເວລາຂອງໂຢເຊັບໄປເຖິງຄໍາສັ່ງຂອງຟາໂຣໃຫ້ຂ້າເດັກ ນ້ອຍຜູ້ຊາຍທັງໝົດຂອງຊາວເຮັບເຣີ. ເຖິງແມ່ນວ່າ ບາງຄົນບໍ່ເຫັນດີກັບຈໍານວນປີທີ່ ແນ່ນອນທີ່ເຫດການຕ່າງໆເກີດຂື້ນ ສິ່ງທີ່ສໍາຄັນທີ່ສຸດຄື ພຣະເຈົ້າຊົງລະນຶກເຖິງໄພ່ພົນ ຂອງພຣະອົງ. ແມ່ນເມື່ອມີສິ່ງບໍ່ດີຕ່າງໆເກີດຂື້ນ ພຣະອົງຊົງສະຖິດນໍາພວກເຂົາສະເໝີ ສະນັ້ນ ພວກເຮົາຈຶ່ງໄວ້ວາງໃຈໃຫ້ພຣະອົງຊ່ວຍເຮົາ.