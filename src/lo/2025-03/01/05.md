---
title:  ການເກີດຂອງໂມເຊ
date:   02/07/2025
---

`ໃຫ້ອ່ານ ອພຍ 2:1–10. ພຣະເຈົ້າເຮັດຫຍັງແດ່ເພື່ອປົກປັກຮັກສາໂມເຊຕອນ ລາວເກີດ?`

ເລື່ອງລາວຂອງໂມເຊເປັນເລື່ອງລາວທີ່ໜ້າຕື່ນເຕັ້ນຫຼາຍ ເພາະລາວມີຊີວິດຢູ່ໃນ ຊ່ວງໄລຍະທີ່ລາຊະວົງກະສັດທີ່18ທີ່ມີຊື່ສຽງຄວບຄຸມດິນແດນເອຢິບ ກະສັດອົງໜື່ງໃນ ຊ່ວງເວລານີ້ແມ່ນ ທູດໂມເຊທີ່ສາມ ທູດໂມເຊເປັນໜື່ງໃນບັນດາຟາໂຣ ຫຼືກະສັດທີ່ໂດງ ດັງທີ່ສຸດໃນສະໄໝເອຢິບໂບຮານ.

ໂມເຊເກີດໃນຊ່ວງເວລາທີ່ກະສັດຕ້ອງການຂ້າເດັກນ້ອຍຜູ້ຊາຍຊາວເຮັບເຣີທັງໝົດໃຫ້ຕາຍ( ອ່ານ ອພຍ 1:22). ໃນເວລາດຽວກັນ ໂມເຊກໍເປັນເດັກນ້ອຍທີ່ “ຮູບຮ່າງ ງາມ” (ອພຍ 2:2). ຄໍາທີ່ຂຽນວ່າ “ຮູບຮ່າງງາມ” ມາຈາກ ຮາກສັບຄໍາເຮັບເຣີວ່າ “ຕອບ” “ຕອບ”ມີຄວາມໝາຍຫຼາຍຄວາມງາມຂ້າງນອກ ຄໍານີ້ໃຊ້ເພື່ອພັນລະນາທຸກສິ່ງຢ່າງທີ່ພຣະ ເຈົ້າຊົງຣິລະມິດສ້າງໃນພຣະຄໍາປະຖົມມະການ ພຣະເຈົ້າຊົງປະກາດອອກມາວ່າທຸກຢ່າງທີ່ ພຣະອົງຊົງສ້າງມານັ້ນ “ດີ” ລື “ດີຫຼາຍ”(ປມກ 1:4, 10, 31).

ໂມເຊເປັນເດັກດີຜູ້ທີ່ຈະນໍາຊາວເຮັບເຣີອອກຈາກການເປັນທາດ ເມື່ອໂມເຊ ເກີດ ມີໃຜສາມາດເດົາອະນາຄົດຂອງລາວໄດ້ບໍ? ພຣະເຈົ້າຊົງມີແຜນພິເສດສໍາລັບຊີວິດ ຂອງ ເດັກນ້ອຍຄົນນີ້ ພຣະເຈົ້າຈະໃຊ້ເດັກນ້ອຍທີ່ “ຮູບຮ່າງງາມ” ຄົນນີ້ ເພື່ອຮັກສາທະ ສັນຍາຂອງພຣະອົງທີ່ມີຕໍ່ອັບບຣາຮາມ, ອີຊາກ ແລະຢາໂຄບ. ພຣະເຈົ້າຊົງສັນຍາກັບ ພວກ ເຂົາເມື່ອຫຼາຍຮ້ອຍປີກ່ອນວ່າ ພຣະອົງຈະປະທານແຜ່ນດິນແຫ່ງພັນທະສັນຍາ ໃຫ້ແກ່ລູກຫຼານໃນອະນາຄົດຂອງພວກເຂົາ(ອພຍ 2:24,25).

ຈົນກະທັງເວລານັ້ນມາເຖິງ ເຈົ້າຍິງຂອງຊາວເອຢິບ ຮັດຊີຊັດຮັບເອົາໂມເຊເປັນ ລູກບຸນທໍາ ຄວາມໝາຍໜື່ງຂອງຊື່ໂມເຊແມ່ນ “ລູກຂອງ” ຫຼື “ເກີດຈາກ.” ເຮົາເຫັນ ຄວາມໝາຍດຽວກັນນີ້ໃນຊື່ຂອງ “ອາໂມເຊ”(ລູກຂອງອາກ ຫຼື ທູດໂມເຊ “ລູກຂອງ ທອດ.” ໃນພາສາເຮັບເຣີ ຊື່ຂອງໂມເຊແມ່ນ ໂມຊີຫະ ເຊິ່ງມີ ຄວາມໝາຍວ່າ “ດືງ ຫຼືດຶງ ອອກມາ” ເຈົ້າຍິງຮັດຊີຊັດຊ່ວຍເຫຼືອຊີວິດຂອງໂມເຊໄວ້ ຕອນທີ່ນາງດຶງ ຫຼືດຶງລາວອອກ ມາຈາກແມ່ນໍ້າ.

ເຮົາຮູ້ພຽງບາງຢ່າງກ່ຽວກັບຊີວິດໃນຊ່ວງຕົ້ນຂອງໂມເຊເທົ່ານັ້ນ ຫຼັງຈາກທີ່ ຮັດຊີຊັດຊ່ວຍຊີວິດແລະຮັບໂມເຊເປັນລູກບຸນທໍາ ລາວໄດ້ໃຊ້ຊີວິດເປັນເວລາ12ປີ ຢູ່ກັບ ຄອບຄົວທີ່ແທ້ຈິງຂອງລາວ(ອພຍ 2:7;9 ໃຫ້ອ່ານປື້ມ ບັນດາບຸລຸດແລະຜູ້ເຜີຍພະວັດຈະ ນະຂອງ ທ່ານ ນາງ ເອເລັນ ຈີ້ໄວທ, ໜ້າ 244). ຈາກນັ້ນ ໂມເຊກໍໄດ້ຮັບການສືກສາທີ່ ດີທີ່ສຸດຂອງເອຢິບ ເພື່ອຕຽມລາວໃຫ້ພ້ອມເປັນກະສັດຄົນຕໍ່ໄປຂອງເອຢິບ(ບັນພະບຸລຸດ ແລະຜູ້ເຜີຍພະວັດຈະນະ, ໜ້າ 245) ແຕ່ການສືກສາທີ່ສໍຄັນທີ່ສຸດທີ່ໂມເຊໄດ້ຮັບບໍ່ແມ່ນ ມາຈາກເອຢິບ ການສຶກສາທີ່ດີທີ່ສຸດຂອງລາວແມ່ນກ່ຽວກັບຄວາມຈິງຂອງພຣະເຈົ້າ.

`ທ່ານຮຽນຮູ້ຫຼາຍປານໃດ ກໍບໍ່ເປັນປະໂຫຍດຕໍ່ສິ່ງທີ່ສໍາຄັນຈິງໆໃນຕອນສຸດທ້າຍບໍ?`