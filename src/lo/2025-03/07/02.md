---
title:  ນໍ້າມີຣົດຂົມ
date:   10/08/2025
---

ໃນເລື່ອງຕ່າງໆໃນພຣະຄໍາພີ ຕ່າງຄົນກໍມີບົດບາດທີ່ແຕກຕ່າງກັນ ບໍ່ວ່າຈະດີ ຫຼື ຊົວ ດັ່ງນັ້ນ ເຮົາຕ້ອງເອົາໃຈໃສ່ຕໍ່ສະຖານທີ່, ເຫດການ, ແຜນການ, ຍຸກສະໄໝແລະສັດ ຕູຕ່າງໆເປັນພິເສດ ແຕ່ບົດບາດທີ່ສໍາຄັນທີ່ສຸດໃນເລື່ອງໃດໆກໍຕາມກໍຄືຕອນຈົບແລະ ບົດ ຮຽນທີ່ໄດ້ຮັບ ເລື່ຶອງລາວໃນພຣະຄໍາພີກໍເຊັນດຽວກັນ.

ເລື່ອງລາວຕ່າງໆກ່ຽວກັບການເດີນທາງໃນຖິ່ນກັນດ່ານແຫ້ງແລ້ງຂອງຊາວອິດ ສະຣາເອນສະແດງໃຫ້ເຮົາເຫັນວ່າ ພຣະເຈົ້າຊົງແກ້ໄຂບັນຫາຕ່າງໆຂອງປະຊາຊົນພຣະອົງ ພຣະເຈົ້າຍັງນໍາສັນຕິສຸກມາສູ່ປະຊາຊົນຂອງພຣະອົງອີກດ້ວຍ ແຕ່ພາລະກິດຂອງພຣະເຈົ້າ ກາຍເປັນເລື່ອງຍາກ ເພາະໄພ່ພົນຂອງພຣະອົງມີຄວາມເຊື່ອເລັກນ້ອຍ ປະຊາຊົນຕໍ່ວ່າແລະ ບໍ່ເຊື່ອຟັງພຣະເຈົ້າ. ດັ່ງນັ້ນ, ພວກເຂົາຈຶ່ງປະສົບປັນຫາ, ຖືກການທົດລອງ ແລະພົບໄພພິ ບັດຕ່າງໆທີ່ບໍ່ເປັນ ພວກເຂົາກໍ່ໃຫ້ເກີດບັນຫາຕ່າງໆກັບຕົນເອງ ເພາະພວກເຂົາປະຕິເສດ ທີ່ຈະຢຸດເຮັດບາບ ແລະໄວ້ວາງໃຈໃນພຣະເຈົ້າ.

`ຫຼັງຈາກຊາວອິດສະຣາເອນຂ້າມທະເລແດງໄປແລ້ວ ການອັດສະຈັນຫຍັງທີ່ ພຣະເຈົ້າເຮັດເພື່ອພວກເຂົາເປັນປະການທໍາອິດ? ມີຫຍັງເກີດຂື້ນກ່ອນທີ່ພຣະເຈົ້າກະທໍາ ການອັດສະຈັນນີ້? ໃຫ້ອ່ານ ອພຍ 15:22-27 ເພື່ອຫາຄໍາຕອບ.`

ບົດທົດລອງທໍາອິດເຖິງຄວາມເຊື່ອຂອງຊາວອິດສະຣາເອນຄື ຄວາມຕ້ອງການ ນໍ້າຂອງພວກເຂົາ ຄວາມຈໍາເປັນນີ້ບໍ່ແມ່ນເປັນເລື່ອງທີ່ໜ້າແປກໃຈ ເພາະທະເລຊາຍເປັນ ສະຖານທີ່ທີ່ທັງຮ້ອນແລະແຫ້ງແລ້ງ. ຫຼັງຈາກເດີນທາງເປັນເວລາສາມມື້ ໃນທີ່ສຸດປະຊາ ຊົນກໍພົບແຫຼ່ງນໍ້າ ແຕ່ພວກເຂົາບໍ່ສາມາດດື່ມໄດ້ ເພາະວ່າມັນ “ມາຣາຫ໌” ຄໍາວ່າ “ມາ ຣາຫ໌” ໃນພາສາເຮັບເຣີມີຄວາມໝາຍວ່າ “ຣົດຊາດຂົມ.” ເນື່ອງຈາກວ່ານໍ້ານັ້ນມີຣົດຊາດ ຂົມ ປະຊາຊົນອິດສະຣາເອນຈຶ່ງມີປັນຫາໃນການເຊື່ອວ່າພຣະເຈົ້າເປັນຫ່ວງພວກເຂົາ ແຕ່ ພຣະເຈົ້າຊົງສໍາແດງຄວາມຮັກ ແລະການໃຫ້ອະໄພແກ່ປະຊາຊົນຂອງພຣະອົງ ແລະທໍາ ການອັດສະຈັນ. ການອັດສະຈັນທໍາອິດທີ່ພຣະເຈົ້າເຮັດເພື່ອຊາວອິດສະຣາເອນແມ່ນເກີດ ຂື້ນກັບໄມ້ທ່ອນໜື່ງ ແນ່ນອນ ແມ່ນພຣະເຈົ້າຢາເວ ບໍ່ແມ່ໄມ້ທີ່ເຮັດໃຫ້ນໍ້າມີຣົດຊາດ ຫວານເພື່ອວ່າປະຊາຊົນສາມາດດື່ມມັນໄດ້ ປະຊາຊົນຈໍາເປັນຕ້ອງຮຽນຮູ້ບົດຮຽນສໍາຄັນ ສອງປະການ: (1)ພວກເຈົາຕ້ອງຮຽນຮູ້ທີ່ຈະອົດທົນ ແລະຄອຍລໍການຊ່ວຍເຫຼືອຂອງພຣະ ຜູ້ເປັນເຈົ້າ. (2)ພວກເຂົາຕ້ອງຮຽນຮູ້ວ່າພຣະເຈົ້າຊົງຮ່ວມມືກັບຜູ້ຄົນເພື່ອໃຫ້ສິ່ງຕ່າງໆ ສໍາເລັດລຸລວງ.

ແຕ່ຊາວອິດສະຣາເອນລືມເລື່ອງການອັດສະຈັນອັນຍິ່ງໃຫຍ່ຫຼາຍປະການທີ່ພຣະ ເຈົ້າເຮັດເພື່ອພວກເຂົາ ເລື່ອງການອັດສະຈັນເຫຼົ່ານີ້ເປັນການກະທໍາອັນຍີິ່ງໃຫຍ່ອັນດຽວ ກັນກັບຊາວອິດສະຣາເອນສັນລະເສີນພຣະເຈົ້າເມື່ອບໍ່ດົນມານີ້. ເມື່ອພວກເຂົາຮ້ອງເພງ ວ່າ: “ຂ້າແດ່ພຣະເຈົ້າຢາເວ ໃນບັນດາພະທັງຫລາຍນັ້ນ ໃຜແດ່ຄືພຣະອົງ? ຜູ້ໃດຄືພຣະ ອົງ? ພຣະອົງຜູ້ຍິ່ງໃຫຍ່ແລະບໍຣິສຸດດ້ວຍ. ພຣະສິລິຂອງພຣະອົງເຮັດໃຫ້ຂ້າພະອົງອັດສະ ຈັນໃຈ ແລະພຣະອົງຊົງກະທໍາສິ່ງອັດສະຈັນຕ່າງໆ”(ອພຍ 15:11, NIrV). ແມ່ນວ່າຫຼັງຈາກທີ່ອິດຊາວອິດສະຣາເອນຈົ່ມຕໍ່ວ່າ ພຣະເຈົ້າກໍຍັງສັນຍາວ່າພຣະ ອົງຈະບໍ່ລົງໂທດພວກເຂົາ ດ້ວຍໂລກໄພໄຂ້ເຈັບທີ່ເຮັດໃຫ້ຊາວເອຢິບເຈັບປ່ວຍ(ອພຍ 15: 26). ພຣະເຈົ້າຈະປົກປ້ອງປະຊາຊົນຂອງພຣະອົງ ປະຊາຊົນຂອງພຣະອົງຈະໄດ້ຮັບ ພຣະສັນຍານີ້ກໍຕໍ່ເມື່ອພວກເຂົາເຊື່ອຟັງພຣະເຈົ້າເທົ່ານັ້ນ.