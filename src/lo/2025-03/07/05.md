---
title:  ເຢທະໂຣ
date:   13/08/2025
---

ເຢທະໂຣຢ້ຽມຢາມໂມເຊ ແລະຜູ້ທີ່ມີຊື່ໜື່ງວ່າ ເຣອູເອນ ເປັນພໍ່ເຖົ້າຂອງໂມເຊ ເຢທະໂຣໄດ້ນໍາເມຍຂອງໂມເຊ, ຊິບໂພຣາ ແລະລູກຊາຍສອງຄົນຂອງພວກເຂົາມາດ້ວຍ ເມື່ອໂມເຊໄດ້ຍິນວ່າຄອບຄົວຂອງຕົນມາຢ້ຽມຢາມ ລາວກໍອອກໄປຕ້ອນຮັບພວກເຂົາ.

`ໃຫ້ອ່ານ ອພຍ 18: 1-27 ມີເຫດການສໍາຄັນຫຍັງເກີດຂື້ນໃນປະຫວັດສາດ ຂອງອິດສະຣາເອນໃນຂໍ້ພຣະຄໍາພີເຫຼົ່ານີ້?`

ເຢທະໂຣມາຢ້ຽມຢາມເພາະເພິ່ນໄດ້ຍິນກ່ຽວກັບສິ່ງອັດສະຈັນຕ່າງໆທີ່ພຣະເຈົ້າ ເຮັດເພື່ອປະຊາຊົນອິດສະຣາເອນ “ໂມເຊເລົ່າສູ່ເຢທະໂຣຟັງທຸກສິ່ງທຸກຢ່າງທີ່ພຣະເຈົ້າຢາ ເວໄດ້ເຮັດເພື່ອຊາວອິດສະຣາເອນ ເພິ່ນໄດ້ບອກສິ່ງທີ່ພຣະເຈົ້າເຮັດຕໍ່ກະສັດຟາໂຣແລະຕໍ່ ຊາວເອຢິບ. ເພິ່ນຍັງໄດ້ເລົ່າເຖິງຄວາມຍາກລຳບາກນາໆປະການທີ່ຊາວອິດສະຣາເອນໄດ້ ປະເຊີນໃນການເດີນທາງ ແລະເພິ່ນໄດ້ບອກເຖິງການທີ່ພຣະເຈົ້າຢາເວໄດ້ໂຜດຊ່ວຍຊາວ ອິດສະຣາເອນທຸກຄັ້ງທີ່ພົບຄວາມເດືອຮ້ອນໃຫ້ພົ້ນຢ່າງໃດ.”(ອພບ 18:8, ERV).

ເຢທະໂຣສັນລະເສີນພຣະເຈົ້າສໍາລັບທຸກໆສິ່ງທີ່ພຣະເຈົ້າຊົງກະທໍາເພື່ອຊ່ວຍປະ ຊາຊົນຂອງພຣະອົງວ່າ: “ສັນລະເສີນພຣະເຈົ້າຢາເວຜູ້ທີ່ໄດ້ໂຜດຊ່ວຍເຈົ້າທັງຫລາຍໃຫ້ພົ້ນ ຈາກອໍານາດຂອງເອຢິບແລະຈາກກະສັດຟາໂຣ. ບັດນີ້ຂ້ອຍຮູ້ແລ້ວວ່າ ພຣະເຈົ້າຢາເວຍິ່ງ ໃຫຍ່ກວ່າພະທັງຫລາຍ ພວກເຂົາ[ຊາວເອຢິບແລະບັນດາພະ ຂອງພວກເຂົາ] ຄິດວ່າພວກ ເຂົາມີອໍານາດຄວບຄຸມ ແຕ່ໃຫ້ເບິ່ງສິ່ງທີ່ພຣະເຈົ້າໄດ້ກະທໍາລົງໄປ”(ອພຍ 18:10, 11, ERV).

ເລື່ອງນີ້ສະແດງໃຫ້ເຮົາເຫັນຕົວຢ່າງອັນຊົງພະລັງເຖິງພາລະກິດຂອງພຣະເຈົ້າທີ່ ເຮັດເພື່ອປະຊາຊົນຂອງພຣະອົງ ເມື່ອພຣະອົງຊົງຊ່ວຍຊາວອິດສະຣາເອນໃຫ້ອອກຈາກ ດິນແດນເອຢິບ ພຣະອົງຊົງສໍາແດງໃຫ້ທຸກຄົນເຫັນພຣະອົງຊົງເປັນຜູ້ໃດ ແລະສິ່ງທີ່ພຣະ ອົງສາມາດເຮັດເພື່ອຜູ້ຄົນທີ່ຮັກແລະເຊື່ອຟັງພຣະອົງ. ໃນຂະນະດຽວກັັນນັ້ນ ເຢທະໂຣກໍ ໄດ້ຮຽນຮູ້ກ່ຽວກັບພຣະເຈົ້າທີ່ທ່ຽງແທ້ ເພິ່ນໄດ້ສະເໜີບາງສິ່ງບາງຢ່າງທີ່ມີຄຸນຄ່າຕໍ່ປະຊາ ຊົນຂອງພຣະເຈົ້າຄື: ຄໍາແນະນໍາທີ່ສະຫຼຽວສະຫຼາດແລະເປັນປະໂຫຍດກ່ຽວກັບການນໍາ. ໂມເຊຈໍາເປັນຕ້ອງຈັດຕັ້ງລະບົບການປົກຄອງສໍາລັບອິດສະຣາເອນ ລະບົບການປົກຄອງນີ້ ຕ້ອງມີກົດໝາຍ ແລະກົດເກນຕ່າງໆທີ່ຍຸດຕິທໍາ. ໂມເຊຈໍາເປັນຕ້ອງມີບຸກຄົນເປັນຜູ້ປົກ ຄອງທີ່ດີແລະສັດຊື່ ເຢທະໂຣແນະນໍາຢ່າງຊານສະຫຼາດໃຫ້ເລືອກບຸກຄົນທີ່ (1)ເຊື່ອຟັງ ພຣະເຈົ້າ, (2)ທີ່ເພິ່ງອາໄສໄດ້ ແລະ(3)ສັດຊື່. ນອກຈາກນີ້ ໂມເຊ ຄວນເລືອກບຸກຄົນ ທີ່ດີມາເປັນຜູ້ນໍາດູແລກຸ່ມຄົນຕ່າງໆ ກຸ່ມທີ່ໃຫຍ່ທີ່ສຸດປະກອບມີໜື່ງພັນຄົນ ບາງກຸ່ມທີ່ ນ້ອຍກວ່າຈະມີຮ້ອຍຄົນ ກຸ່ມອື່ນໆຈະມີພຽງແຕ່ຫ້າສິບຄົນ ແລະກຸ່ມນ້ອຍທີ່ສຸດຈະມີພຽງ ແຕ່ສິບຄົນ. ດ້ວຍວິທີນີ້ ພາລະວຽກອັນໜັກໜ່ວງຂອງໂມເຊກໍຈະໄດ້ຮັບການແບ່ງເບົາ ແລ້ວໂມເຊກໍຈະມີເວລາຫຼາຍຂື້ນໃນການແກ້ ໄຂປັນຫາທີ່ຍາກທີ່ສຸດຂອງຊາວອິດສະຣາ ເອນ ໂມເຊຍອມຮັບເອົາຄໍາແນະນໍາອັນຊານສະຫຼາດຂອງເຢທະໂຣ (ອພຍ 18:24) ໂມເຊໄດ້ເລືອກບຸກຄົົນເພື່ອມາຊ່ວຍລາວໃນການນໍາພາ ແລະປົກຄອງປະຊາຊົນ (ໃຫ້ອ່ານ ພຍສ 1: 9-18).