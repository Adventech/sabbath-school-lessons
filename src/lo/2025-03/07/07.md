---
title:  ສຶກສາເພີ່ມເຕີ່ມ
date:   15/08/2025
---

ໃຫ້ອ່ານ - ເອເລັນ ຈີ້ໄວທ໌, “ຈາກທະເລແດງສູ່ພູເຂົາຊີນາຍ,” ໜ້າ 291- 302 ໃນບັນພະບຸລຸດແລະ ຜູ້ເຜີຍພະວັດຈະນະ.

ບໍ່ດົນຫຼັງຈາກທີ່ພຣະເຈົ້າໄດ້ຊົງປະທານນໍ້າແກ່ປະຊາຊົນຂອງພຣະອົງໃນຖິ່ນກັນດານແຫ້ງແລ້ງ ຊາວອິດສະຣາເອນກໍປະເຊີນໄພອັນຕະລາຍໃໝ່ (ໃຫ້ອ່ານ ອພຍ 17: 8-16). ຊາວອາມາເຫຼັກໄດ້ຍົກທັບບຸກໂຈມຕີພວກເຂົາ ຊາວອາມາເຫຼັກມັກໃນການຕໍ່ສູ້ ແລະເຮັດສົງຄາມ “ ຊາວອາມາເຫຼັກຮູ້ດີເຖິງຄວາມຮັກ, ຄວາມເມດຕາ ແລະຣິດອໍານາດ ຂອງພຣະເຈົ້າ ແຕ່ພວກເຂົາບໍ່ຢໍາເກງພຣະເຈົ້າ ພວກເຂົາຕໍ່ສູ້ກັບອໍານາດຂອງພຣະອົງ ຊາວ ອາມາເຫຼັກເຍາະເຍີ້ຍການອັດສະຈັນຕ່າງໆທີ່ໂມເຊເຮັດຕໍ່ໜ້າຊາວເອຢິບ. ນອກຈາກນັ້ນ, ຊາວອາມາເຫຼັກຍັງເຍາະເຍີ້ຍຄົນອື່ນໆທີ່ຢ້ານກົວຊາວອິດສະຣາເອນ ຊາວອາມາເຫຼັກທໍາ ການສາບານຕໍ່ບັນດາພະຂອງພວກເຂົາ ເພື່ອທໍາລາຍຊາວເຮັບເຣີ ຊາວອາມາເຫຼັກສາບານ ວ່າຈະບໍ່ປ່ອຍໃຫ້ຊາວເຮັບເຣີຄົນໃດລອດຊີວິດໄປໄດ້ ຊາວອາມາເຫຼັກອວດເບ່ງອອກມາ ວ່າ ພຣະເຈົ້າຂອງຊາວອິດສະຣາເອນໄຣ້ຣິດອໍານາດທີ່ຈະຕໍ່ກອນກັບພວກເຂົາ. ຊາວອິດ ສະຣາເອນບໍ່ໄດ້ເຮັດຫຍັງຜິດຕໍ່ຊາວອາມາເຫຼັກ ຊາວອິດສະຣາເອນບໍ່ໄດ້ເຮັດຫຍັງທີ່ເຮັດ ໃຫ້ຊາວອາມາເຫຼັກກຽດຊັງພວກເຂົາ ຫຼືຕ້ອງກາານທໍາລາຍລ້າງພວກເຂົາ. ຊາວອາມາ ເຫຼັກຕ້ອງການທໍາລາຍລ້າງປະຊາກອນຂອງພຣະເຈົ້າ ເພາະພວກເຂົາກຽດຊັງພຣະເຈົ້າ ພວກເຂົາຢາກສະແດງອອກມາວ່າພວກເຂົາຊັງພຣະເຈົ້າ. ນັ້ນແມ່ນເຫດຜົນວ່າເປັນຫຍັງ ຊາວອາມາເຫຼັກຈຶ່ງຢາກທໍາລາຍລ້າງປະຊາຊົນຂອງພຣະອົງ ຊາວອາມາເຫຼັກເປັນກຸ່ມຄົນ ບາບທີ່ຮ້າຍກາດ ຄວາມບາບອັນຮ້າຍແຮງຂອງພວກເຂົາດືງຄວາມສົນໃຈຂອງພຣະເຈົ້າ ແລະຕ້ອງຖືກລົງໂທດ. ດ້ວຍຄວາມເມດຕາ, ພຣະເຈົ້າຍັງຄົງເຊີນຊວນຊາວອາມາເຫຼັກໃຫ້ ສາລະພາບບາບຂອງພວກເຂົາ ແລະໃຫ້ເຊົາເຮັດບາບ ແຕ່ເມື່ອຊາຍຊາວອາມາເຫຼັກໄດ້ບຸກ ໂຈມຕີຊາວອິດສະຣາເອນທີ່ອ່ອນແອແລະໄຮ້ທາງສູ້ ພວກເຂົາກໍໄດ້ກະທໍາເກີນກວ່າເຫດ ໃນສາຍຕາຂອງພຣະເຈົ້າ ການກະທໍາຂອງພວກເຂົາເຮັດໃຫ້ພຣະເຈົ້າທໍາລາຍພວກເຂົາໃນ ຖານະເປັນຄົນກຸ່ມໜື່ງ.”—ເອເລັນ ຈີ້ໄວທ໌, “ບັນພະບຸລຸດແລະ ຜູ້ເຜີຍພະວັດຈະນະ,” ໜ້າ 300, ປະຫຍຸກໃຊ້.

**ຄໍາຖາມສໍາລັບການສົນທະນາ:**

`ໃຫ້ຄິດເພີ່ມເຕີ່ມກ່ຽວກັບເຢທະໂຣຮຽນຮູ້ເຖິງພຣະເຈົ້າທີ່ທ່ຽງແທ້ຈາກສິ່ງທີ່ພຣະອົງເຮັດເພື່ອປະຊົາຊົນຂອງພຣະອົງ (ໃຫ້ອ່ານ ອພຍ18: 8-10). ໃນ ປັດຈຸບັນເຮົາຮຽນຮູ້ກ່ຽວກັບພຣະເຈົ້າດ້ວຍວິທີດຽວກັນບໍ? ຖ້າແມ່ນ ໃຫ້ ຖາມຕົວເອງ ແລະກຸ່ມທີ່ຮຽນນໍາວ່າ: ໂບດຂອງເຮົາໄດ້ສະແດງໃຫ້ຄົນອື່ນ ເຫັນຫຍັງແດ່ກ່ຽວກັບພຣະເຈົ້າ?`

`ບາງຄົນເຊື່ອວ່າພຣະເຈົ້າໃນພຣະຄໍາພີເດີມນັ້ນໃຈຮ້າຍແລະຊົ່ວຮ້າຍ ແລະ ພຣະເຢຊູເຈົ້ານັ້ນຊົງເຕັມປ່ຽມດ້ວຍຄວາມຮັກ ພຣະຄໍາ 1ກຣທ 10:4 ສະ ແດງໃຫ້ເຫັນຢ່າງໃດວ່າເປັນຫຍັງຄວາມເຊື່ອນີ້ຈຶ່ງຜິດ?`

`ໃຫ້ອ່ານຄໍາອ້າງອິ່ງຂ້າງຕົ້ນຂອງທ່ານນາງ ເອເລັນ ຈີ່ໄວທ໌ ກ່ຽວກັບຊາວອາ ມາເຫຼັກອີກຄັ້ງ ພວກເຂົາມີໂອກາດທີ່ຈະຮຽນຮູ້ກ່ຽວກັບພຣະເຈົ້າ. ໃຫ້ປຽບ ທຽບພວກເຂົາ ກັບ ເຢທະໂຣ. ເຮົາໄດ້ຮຽນຮູ້ບົດຮຽນຫຍັງແດ່ກ່ຽວກັບ ເຫດຜົນວ່າເປັນຫຍັງພຣະເຈົ້າຈຶ່ງຕັດສິນລົງໂມທດຊາວອາມາເຫຼັກ ແລະ ກຸມຄົນອື່ນໆທີ່ຊາວອິດສະຣາເອນໄດ້ພົບ?`