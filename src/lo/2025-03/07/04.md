---
title:  ນໍ້າຈາກໂງນຫີນ
date:   12/08/2025
---

ເມື່ອທ່ານຢູ່ໃນທະເລຊາຍ ທ່ານມີຄວາມຕ້ອງການນໍ້າເປັນຈໍານວນຫຼາຍ ພຣະ ເຈົ້າຊົງດູແລເລື່ອງບັນຫານໍ້າຂອງຊາວອິດສະຣາເອນ ປະຊາຊົນຈົ່ມບໍພໍໃຈ ບໍ່ວາງໃຈພຣະ ເຈົ້າ ແລະໄດ້ທົດສອບພຣະອົງ ເພາະປະຊາຊົນບໍ່ມີຄວາມເຊື່ອ ພວກເຂົາຈຶ່ງຕ້ອງການກັບ ຄືນໄປຍັງເອຢິບ.

`ໃຫ້ອ່ານເລື່ອງໃນ ອພຍ 17:1-7 ປະຊາຊົນຂອງພຣະເຈົ້າຄວນໄດ້ຮຽນຮູ້ບົດ ຮຽນຫຍັງແດ່ຈາກສິ່ງທີ່ເກີດຂື້ນ?`

ໂມເຊຕັ້ງຊື່ສະຖານທີ່ທີ່ນັ້ນວ່າ “ມາສຊາຫ໌” ແປວ່າ “ການທົດລອງ” ໂມເຊຍັງຕັ້ງ ຊື່ສະຖານທີ່ໜື່ງອີກວ່າ: “ເມຣິບາຫ໌” ເຊິ່ງໝາຍເຖິງ “ການທະເລາະວິວາດ” ຊາວອິດສະຣາ ເອນບໍ່ໄດ້ໄວ້ວາງໃຈໃນພຣະເຈົ້າຢາເວ ແຕ່ພຣະເຈົ້າກໍຍັງປະທານນໍ້າໃຫ້ແກ່ພວກເຂົາຢູ່ດີ ຊື່ສະຖານທີ່ທັງສອງແຫ່ງນີ້ຄວນຈະຊ່ວຍໃຫ້ຊາວອິດສະຣາເອນບໍ່ໃຫ້ທົດລອງພຣະເຈົ້າ ແລະບໍ່ທະເລາະກັບພຣະອົງ(ຮຣ 3:7, 8, 15). ປະຊາຊົນມີຫຼັກຖານຫຼາຍຢ່າງທີພິສູດ ເຖິງການຊ່ວຍເຫຼືອແລະຣິດອໍານາດຂອງພຣະເຈົ້າ ແຕ່ພວກເຂົາບໍ່ແນ່ໃຈວ່າພຣະເຈົ້າຊົງ ສະຖິດຢູ່ກັບພວກເຂົາ.

“ໂມເຊພາດໂງນຫີນ ແຕ່ບຸດພຣະເຈົ້າເປັນຜູ້ເຮັດໃຫ້ນໍ້າທີ່ໃຫ້ຊີວິດໄຫຼອອກມາ ຈາກໂງນຫີນນັ້ນ ບຸດພຣະເຈົ້າຊົງຢືນຂ້າງໂມເຊ ແຕ່ກ້ອນເມກບົດບັງບຸດພຣະເຈົ້ານັ້ນ ໂມເຊແລະບັນດາຜູ້ນໍາຂອງຊາວອິດສະຣາເອນເຫັນພຣະສິລິຂອງພຣະເຈົ້າຢາເວ ປະຊາ ຊົນຜູ້ທີ່ຢືນຢູ່ໄກກໍເຫັນເຊັນກັນ ຖ້າຫາກພຣະຜູ້ເປັນເຈົ້າເອົາ ກ້ອນເມກທີ່ປົກຄຸມພຣະ ສິລິຂອງພຣະອົງອອກໄປ ແສງລັດສະໝີທີ່ສຸກໃສຂອງພຣະອົງກໍຈະຂ້າທຸກຄົນ,” — ເອເລັນ ຈີ້ໄວທ໌, “ບັນພະບຸລຸດແລະ ຜູ້ເຜີຍພະວັດຈະນະ”, ໜ້າ 298, ປະຫຍຸກໃຊ້.

ນໍ້າເປັນສັນຍາລັກສື່ເຖິງຊີວິດ ຫາກບໍ່ມີນໍ້າ ກໍບໍ່ມີຊີວິດ ຈຸລັງທຸກພາກສ່ວນໃນ ຮ່າງກາຍຂອງເຮົາຂາດນໍ້າບໍ່ໄດ້ ຮ່າງກາຍຂອງຄົນເຮົາປະກອບດ້ວຍນໍ້າ 60% ກະດູກ ຂອງ ຮົາສ່ວນໜື່ງປະກອບຂື້ນດ້ວຍນໍ້າ. ດັ່ງນັ້ນ, ເມື່ອພຣະເຈົ້າປະທານນໍ້າໃຫ້ແກ່ຊາວອິດ ສະຣາເອນໃນຖິ່ນກັນດານແແຫ້ງແລ້ງ ພຣະອົງຊົງສໍາແດງໃຫ້ພວກເຂົາເຫັນວ່າ ພຣະອົງ ຊົງເປັນຫ່ວງຄໍານຶງເຖິງຄວາມຈໍາເປັນຂອງພວກເຂົາ ແນ່ນອນປະຊາຊົນສາມາດວາງໃຈ ພຣະອົງ ແຕ່ພວກເຂົາກໍຕ້ອງເຊື່ອຟັງພຣະອົງອີກຄັ້ງ.

ຫຼາຍຮ້ອຍປີຕໍ່ມາ ອັກຄະທູດໂປໂລບອກບັນດາຜູ້ຟັງຂອງເພິ່ນວ່າ ປະສົບການ ຂອງຊາວອິດສະຣາເອນໃນຖິນກັນດານແຫ້ງແລ້ງນັ້ນເປັນເລື່ອງທີ່ພິເສດຫຼາຍ ພຣະເຢຊູ ເຈົ້າຊົງນໍາປະຊາຊົນຂອງພຣະອົງດ້ວຍພຣະອົງເອງ ພຣະອົງຍັງປະທານນໍ້າໃຫ້ແກ່ພວກເຂົາ (ພສສ 78: 15,16). ພຣະເຢຊູຄຣິດຍັງດູແລຄວາມຕ້ອງການດ້ານອື່ນໆຂອງພວກເຂົາ ອີກດ້ວຍ ພຣະອົງຊົງດູແລຮ່າງກາຍແລະຈິດວິນຍານຂອງພວກເຂົາ. ອັກຄະທູດໂປໂລປະ ກາດອອກໄປວ່າ: “ສີລາສັກສິດນັ້ນກໍຄືພຣະຄຣິດນັ້ນເອງ”(1ກຣທ 10: 4,WE) ພຣະເຢ ຊູເຈົ້າເປັນຜູ້ປະທານຊີວິດເທິງແຜ່ນດິນໂລກນີ້ ແລະຊີວິດນິລັນໃນສະຫວັນ ດັງທີ່ໂງນຫີນ ໝັ້ນຄົງແລະເຂັ້ມແຂງເຊັນໃດ ພຣະເຈົ້າກໍຊົງນໍາ ປະຊາກອນຂອງພຣະອົງຢ່າງໝັ້ນຄົງເຊັນ ນັ້ນ. ເຮົາສາມາດເພິ່ງພາແລະໄວ້ວາງໃຈໃນພຣະເຢຊູເຈົ້າໄດ້ ເພາະ ພຣະອົງຊົງຮັກສາຄໍາ ໝັ້ນສັນຍາຂອງພຣະອົງຢູ່ສະເໝີ.

`ມີສິ່ງໃດແດ່ທີ່ທ່ານຕ້ອງໄວ້ວາງໃຈໃນພຣະເຈົ້າ? ທ່ານສາມາດຮຽນຮູ້ທີ່ຈະລໍ ຖ້າໃຫ້ພຣະອົງດໍາເນີນການເມື່ອເຖິງເລາຂອງພຣະອົງໄດ້ຢ່າງໃດ?`