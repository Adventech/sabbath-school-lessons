---
title:  ນົກຂຸ້ມແລະມານາ
date:   11/08/2025
---

ມັນເສົ້າທີ່ຈະເວົ້າອອກມາ ປະຊາຊົນອິດສະຣາເອນລືມເປັນປະຈໍາວ່າ ພຣະເຈົ້າຊົງ ຊ່ວຍເຫຼືອພວກເຂົາໃນອະດີດ ພຣະເຈົ້າຊົງໃຫ້ຄໍາຕອບຕໍ່ບັນຫາຕ່າງໆແກ່ພວກເຂົາຢູ່ສະ ເໝີ ແຕ່ປະຊາຊົນປ່ອຍໃຫ້ບັນຫາຕ່າງໆເຮັດໃຫ້ພວກເຂົາລືມສິ່ງທີ່ພຣະເຈົ້າກະທໍາເພື່ອ ພວກເຂົາ ແລະພຣະສັນຍາແຫ່ງອະນາຄົດທີ່ດີຂອງພຣະອົງ ປະຊາກອນຂອງພຣະເຈົ້າໃນ ປັດຈຸບັນກໍມັກປະເຊີນປັນຫາດຽວກັນນີ້ແຫຼະ.

`ສິ່ງໃດເຮັດໃຫ້ຊາວອິດສະຣາເອນຈົ່ມບໍພໍໃຈ? ຈາກນັ້ນເກີດຫຍັງຂື້ນ? ໃຫ້ອ່ານ ອພຍ 16: 1-36 ເພື່ອຫາຄໍາຕອບ`

ຄວາມບາບໃນພຣະຄໍາພີມັກເຊື່ອມໂຍງກັບອາຫານການກິນ ໃນສວນເອເດັນ ການລົ້ມລົງໃນບາບເກີດຂື້ນເພາະອາດັມແລະເອວາກິນໝາກໄມ້ຈາກຕົ້ນໄມ້ຕ້ອງຫ້າມ (ປມກ 2:16,17 ; 3:1-6) ເມື່ອພຣະເຢຊູເຈົ້າຢູ່ໃນຖິ່ນກັນດານແຫ້ງແລ້ງ ຊາຕານກໍພະ ຍາຍາມເຮັດໃຫ້ພຣະອົງເຮັດບາບດ້ວຍອາຫານ(ມທ 4:3). ເອຊາວສູນເສຍພຣະພອນພິ ເສດໃນຖານະເປັນລູກກົກກໍເພາະຄວາມຫິວໂຫຍຫາອາຫານ(ປມກ 25:29-34). ຫຼາຍ ຄັ້ງ ບາບຂອງອິດສະຣາເອນມັກກ່ຽວຂ້ອງກັບອາຫານແລະເຄື່ອງດື່ມ ບໍ່ແປກໃຈເລີຍວ່າ ເປັນຫຍັງໂມເຊຈຶ່ງບອກຊາວອິດສະຣາເອນວ່າ: “ມະນຸດຈະບໍ່ໄດ້ລ້ຽງຊີວິດດ້ວຍອາຫານ ແຕ່ຢ່າງດຽວ ແຕ່ດ້ວຍທຸກຖ້ອຍຄຳທີ່ອອກມາຈາກປາກຂອງພຣະເຈົ້າຢາເວ”(ພບຍສ 8:3, NIrV).

ພຣະເຈົ້າປະທານມານາເປັນອາຫານໃນລະຫວ່າງການເດີນທາງ 40ປີໃນຖິ່ນກັນ ດານແຫ້ງແລ້ງຂອງພວກເຂົາ ແນ່ນອນມານາເປັນອາຫານມາຈາກສະຫວັນ ພຣະເຈົ້າຊົງ ໃຊ້ມານາເພື່ອສັ່ງສອນປະຊາຊົນຂອງພຣະອົງໃຫ້ຮູ້ວ່າ ພຣະອົງຊົງນິຣະມິດສ້າງທ້ອງຟ້າ ແລະແຜ່ນດິນໂລກ ພຣະເຈົ້າຍັງເປັນຜູ້ປະທານສິ່ງດີໆ ພຣະເຈົ້າຊົງໃຊ້ມານາເພື່ອສັ່ງສອນ ໄພ່ພົນຂອງພຣະອົງໃຫ້ຖືຮັກສາວັນຊະບາທີ່ເປັນວັນທີເຈັດ.

ແຕ່ລະສັບປະດາມີການອັດສະຈັນສີ່ປະການເກີດຂື້ນໄດ້ແກ່: (1)ພຣະເຈົ້າປະ ທານມານາໃຫ້ແກ່ປະຊາຊົນໃນຈໍານວນທີ່ພວກເຂົາຕ້ອງການສໍາລັບວັນນັ້ນໆເປັນເວລາ ຫ້າມື້. (2)ພຣະເຈົ້າປະທານມານາໃຫ້ແກ່ປະຊາຊົນຂອງພຣະອົງຫຼາຍຂື້ນສອງເທົ່າໃນວັນ ສຸກ. (3)ມານາຈະບໍ່ບູດເນົ່າແຕ່ວັນສຸກຫາວັນຊະບາໂຕ. (4)ບໍ່ມີມານາຕົກໃຫ້ເກັບໃນວັນ ຊະບາໂຕ. ພຣະເຈົ້າຊົງກະທໍາການອັດສະຈັນສີ່ປະການນີ້ໃນແຕ່ລະສັບປະດາ ເພື່ອໃຫ້ປະ ຊາກອນຂອງພຣະອົງຈະຈົດຈໍາວັນຊະບາໂຕ ແລະສະຫຼອງຄວາມຮັກຂອງພຣະອົງໃນວັນ ນັ້ນ ພຣະເຈົ້າຊົງກ່າວໄວ້ວ່າ: “ເຮົາໄດ້ປະທານວັນຊະບາໂຕນີ້ໃຫ້ແກ່ພວກເຈົ້າ”(ອພຍ 16: 29, NIrV)

`ມະນຸດເຮົາມັກກິນ ພຣະເຈົ້າຊົງສ້າງເຮົາໃຫ້ມີຄວາມສຸກກັບອາຫານແລະການ ກິນ ອາຫານປະເພດຕ່າງໆຫຼາກຫຼາຍທີ່ເກີດຂື້ນຈາກຕົ້ນໄມ້ແລະໃນດິນ ເພື່ອສະແດງໃຫ້ ເຮົາເຫັນວ່າ ພຣະເຈົ້າຊົງຕ້ອງການໃຫ້ເຮົາກິນ ພຣະເຈົ້າຍັງຊົງຕ້ອງການໃຫ້ເຮົາມັກສິ່ງ ທີ່ເຮົາກິນອີກດ້ວຍ. ໃນຂະນະດຽວກັນ ເຮົາຕ້ອງມີຄວາມລະມັດລະວັງ ເຮົາຈະໃຊ້ຂອງ ຂັວນອັນດີເລີດນີ້ໃນການເພີດເພີນອາຫານເພື່ອທໍາລາຍຕົວເຮົາເອງໄດ້ຢ່າງໃດ?`