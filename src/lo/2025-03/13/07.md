---
title:  ສຶກສາເພີ່ມເຕີ່ມ
date:   26/09/2025
---

ໃຫ້ອ່ານ ເອເລັນ ຈີ່ໄວທ໌, “ພັບພາ ແລະພາລະກິດການຮັບໃຊ້ໃນພັບ ພາ,”ໜ້າ 353–358, ໃນບັພະບຸລຸດແລະຜູ້ເຜີຍພະວັດຈະນະ.

“ກ່ອນຫໍເຕັ້ນສັກສິດຈະຖືກສ້າງຂື້ນ ພຣະເຈົ້າຊົງຊ່ວຍຊາວອິດສະຣາເອນພົ້ນ ຈາກການເປັນທາດໃນດິນແດນເອຢິບ ຈາກນັ້ນພຣະເຈົ້າຊົງເຮັດພັນທະສັນຍາກັບປະຊາ ຊົນຂອງພຣະອົງ. ສັນຍານີ້ເປັນຄວາມສໍາພັນທີ່ມີຈຸດປະສົງດໍາລົງຈະຫຼອດໄປ ພຣະເຈົ້າຢາ ເວຈະເປັນພຣະເຈົ້າຂອງຊົນຊາດອິດສະຣາເອນ ແລະພວກເຂົາຈະເປັນປະຊາກອນຂອງ ພຣະອົງ(ອພຍ 6:7). ກົດບບັນຍັດສະແດງໃຫ້ປະຊາຊົນເຫັນສິ່ງທີ່ພຣະເຈົ້າຄາດຫວັງໃຫ້ ພວກເຂົາເຮັດ ແລະວິທີຮັກເຊິງກັນແລະກັນ. ຫໍເຕັ້ນສັກສິດເປັນສະຖານທີ່ພົບປະ ມັນ ເປັນສະຖານທີ່ບ່ອນທີ່ພຣະເຈົ້າແລະມະນຸດມາພົບກັັນ. ຫຼັງຈາກພຣະເຈົ້າຊົງຊ່ວຍຊາວ ອິດສະຣາເອນໃຫ້ແລ້ວແລະສັນຍາຈະເປັນພຣະເຈົ້າຂອງພວກເຂົາຕະຫຼອດໄປ, ປະຊາຊົນ ສາມາດພົບກັບພຣະເຈົ້າໃນສະຖານທີ່ທີ່ພຣະອົງຊົງເລືອກທີ່ຈະສະຖິດຢູ່ທ່າກາງພວກເຂົາ”—Andrews Bible Commentary: Old Testament, “ອພຍ” (Berrien Springs, MI: Andrews University press, 2020), ໜ້າ 226,ປະຫຍຸກໃຊ້.

ທ່ານ ນາງ ເອເລັນ ຈີ່ໄວທ໌ກ່າວວ່າ, “ວຽກງານທີ່ເຮັດໃນຫໍເຕັ້ນສັກສິດ ແລະ ຕໍ່ມາໃນພຣະວິຫານ ປະຊາຊົນອິດສະຣາເອນແຕ່ລະວັນຮຽນຮູ້ຄວາມຈິງໃນພຣະຄໍາພີທີ່ ສໍາຄັນເຖິງການຕາຍຂອງພຣະເຢຊູເຈົ້າແລະພາລະກິດການຊ່ວຍໃຫ້ລອດຂອງພຣະອົງ. ໃນວັນລຶບລ້າງບາບ ຫຼືວັນທີ່ພຣະເຈົ້າກໍາຈັດບາບທັງສິ້ນ ພວກປະໂຣຫິດ ຫຼືຜູ້ນໍາຝ່າຍຈິດ ວິນຍານເຮັດພາລະກິດພິເສ;ດ ພາລະກິດນີ້ຊ່ວຍໃຫ້ປະຊາຊົນອິດສະຣາເອນຄິດເຖິງພາລະ ກິດສຸດທ້າຍທີ່ຈະເກີດຂື້ນໃນສົງຄາມທົ່ວໂລກລະຫວ່າງພຣະເຈົ້າກັບຊາຕານ. ໃນເວລາ ນັ້ນ ພຣະເຈົ້າຈະເຮັດໃຫ້ທັງສະຫວັນແລະແຜ່ນດິນໂລກສະອາດປາສະຈາກຄວາມບາບ ແລະຄົນບາບ”—ບັນພະບຸລຸດແລະ ຜູ້ເຜີຍພະວັດຈະນະ, ໜ້າ 358, ປະຫຍຸກໃຊ້.

**ຄໍາຖາມສໍາລັບການສົນທະນາ:**

`ເລືອດມີສ່ວນສໍາຄັນໃນວຽກງານທີ່ເຮັດໃນຫໍເຕັ້ນສັກສິດ ເລືອດເປັນສັນ ຍາລັກສື່ເຖິງຫຍັງ? ເຄື່ອງຖວາຍບູຊາທັງໝົດເຫຼົ່ານີ້ສະແດງໃຫ້ປະຊາຊົນ ຂອງພຣະເຈົ້າເຫັນເຖິງຄວາມຈິງໃນພຣະຄໍາພີທີ່ສໍາຄັນຫຍັງແດ່?`

`ພຣະເຈົ້າຊົງມາຢູ່ກັບເຮົາແລະຕາຍເພື່ອເຮົາ ຂອງຂັວນອັນລໍ້າຄ່ານີ້ສອນ ຫຍັງເຮົາເຖິງຄວາມຮັກຂອງພຣະເຈົ້າ? ນອກຈາກນີ້ ຂອງຂັວນນີ້ສອນ ຫຍັງເຮົາໃຫ້ຮູ້ເຖິງວ່າພຣະເຈົ້າຊົງຕ້ອງການເຫັນເຮົາໄດ້ຮັບຄວາມລອດ ໃນອານຈັກນິຣັນດອນຂອງພຣະອົງຫຼາຍພຽງໃດ?`

`ໃຫ້ອ່ານ ເຮັບເຣີ 8: 1-6 ຂໍ້ພຣະຄໍາພີນີ້ສອນຫຍັງເຮົາໃຫ້ຮູ້ເຖິງຫໍເຕັ້ນ ສັກສິດເທິງໂລກໄດ້ສະແດງໃຫ້ເຮົາເຫັນສິ່ງທີ່ພຣະເຢຊູເຈົ້າກໍາລັງເຮັດເພື່ອ ເຮົາຕອນນີ້ໃນພຣະວິຫານຂອງສະຫວັນຢ່າງໃດ?`