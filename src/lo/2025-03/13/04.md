---
title:  ການສ້າງຫໍເຕັ້ນສັກສິດ
date:   23/09/2025
---

`ໃຫ້ອ່ານ ອົບພະຍົບ 36: 8 -39: 31 ເຮົາຄິດວ່າເປັນຫຍັງພຣະຈຶ່ງປະທານ ແຜນການທີ່ຊັດເຈນໃຫ້ໂມເຊປະຕິບັດຕາມ? ແຜນການນີ້ສອນເຮົາຫຍັງແດ່ກ່ຽວກັບ ພຣະເຈົ້າຊົງໃສ່ໃຈທຸກສ່ວນໃນວຽກງານຂອງພຣະອົງຢ່າງໃດ?`

ໂມເຊສ້າງຫໍເຕັ້ນສັກສິດດ້ວຍຄວາມລະມັດລະວັງ ລາວເຮັດທຸກຢ່າງຕາມ ທີ່ ພຣະເຈົ້າຊົງບອກໃຫ້ເຮັດຕອນທີ່ລາວຢູ່ເທິງພູເຂົາຊີນາຍ ພຣະຄໍາພີບອກເຮົາໃຫ້ຮູ້ເຖິງ ພາກສ່ວນຕ່າງໆຂອງແຜນການກໍສ້າງລວມມີ: (1)ຫໍເຕັ້ນສັກສິດປະກອບດ້ວຍເຄື່ອງແຕ່ງ ຕົວຕ່າງໆຂອງມະຫາປະໂຣຫິດ, ຜ້າກັ້ງ ແລະສ່ວນປະກອບອື່ນໆ (ອພຍ 36: 8-38). (2)ຫີບພັນທະສັນຍາ (ອພຍ 37: 1-9). (3)ໂຕະພິເສດສໍາລັບວາງເຂົ້າຈີ່ສັກສິດ (ອພຍ 37: 10-16). (4)ເຊິງຕະກຽງ (ອພຍ 37: 17-24). (5)ແທ່ນເຜົາເຄື່ອງຫອມ. (6) ແທ່ນເຜົາເຄື່ອງບູຊາ (ອພຍ 38: 1-5). (7)ຂັນຫຼືອ່າງຊໍາຣະທອງສໍາຣິດ(ອພຍ 38:8). (8)ຜ້າອ້ອມຮອບຫໍເຕັ້ນສັກສິກ(ອພຍ 38: 9-20). (9)ໂລຫະທີ່ໃຊ້ສ້າງຫໍເຕັ້ນສັກສິດ (ອພຍ 38: 21-31) ພຣະທໍອົບພະຍົບບົດທີ39 ຍັງຄົງເວົ້າລາຍລະອຽດກ່ຽວກັບເຄື່ອງ ແຕ່ງຕົວທີ່ບັນດາປະໂຣິຫິດ ຫຼືຜູ້ນໍາຝ່າຍຈິດວິນຍານຈະສວມໃສ່.

ຫໍເຕັ້ນສັກສິດເປັນບົດຮຽນທີ່ສະແດງໃຫ້ເຫັນເຖິງແຜນການທັງໝົດຂອງພຣະ ເຈົ້າໃນການຊ່ວຍຄົນບາບໃຫ້ໄດ້ຮັບຄວາມລອດ ຫໍເຕັ້ນສັກສິດສະແດງໃຫ້ເຫັນວ່າ: (1) ພຣະເຈົ້າຊົງກຽດຊັງບາບຫຼາຍເທົ່າໃດ ແລະສິ່ງພຣະອົງຈະກະທໍາເພື່ອແກ້ໄຂເລື່ອງບັນຫາ ບາບ. (2)ພຣະເຈົ້າຊ່ວຍຄົນຜູ້ທີ່ສາລະພາບຄວາມບາບຂອງຕົນໃຫ້ພົ້ນ. (3)ຫໍເຕັ້ນສັກ ສິດອະທິບາຍໃຫ້ເຂົ້າໃຈສິ່ງຈະເກີດຂື້ນກັບຄົນຊົ່ວຮ້າຍ. (4)ພຣະເຈົ້າຈະສ້າງອະນາຄົດ ໃຫ້ປະຊາຊົນຂອງພຣະອົງທີ່ປາດສະຈາກຄວາມຊົ່ວ ຫຼືຄວາມບາບ.

ໃນແຕ່ລະມື້ພວກປະໂຣຫິດ ຫຼືຜູ້ນໍາຝ່າຍຈິດວິນຍານປະຕິບັດພາລະກິດໃນຫໍ ເຕັ້ນສັກສິດນັ້ນ ພາລະກິດນີ້ສະແດງໃຫ້ເຫັນວ່າພຣະເຈົ້າຈະຊົງຊ່ວຍຄົນບາບໃຫ້ໄດ້ຮັບ ຄວາມລອດຢ່າງໃດ ພຣະເຈົ້າສະແດງໃຫ້ເຫັນວ່າພຣະອົງຊົງຍົກໂທດຄົນທີ່ຮູ້ສຶກເສຍໃຈ ໃນການບາບຂອງຕົວ ແລະຖວາຍເຄື່ອງບູຊາເພື່ອຊ່ວຍພວກເຂົາ. ເພື່ອຈະໄດ້ຮັບຂອງ ຂັວນແຫ່ງການອະໄພນີ້ ຄົນບາບຕ້ອງຖວາຍຂອງຂັວນ ຂັອງຂັວນນີ້ແມ່ນສັດທີ່ຕ້ອງຖືກ ຂ້າ. ສັດເຫຼົ່ານີ້ສະແດງໃຫ້ເຫັນການຕາຍໃນອະນາຄົດຂອງພຣະເຢຊູເຈົ້າ ເລືອດຂອງພຣະ ຜູ້ຊ່ວຍໃຫ້ລອດ “ຊໍາລະຊີວິດຂອງເຮົາທັງຫຼາຍປາດສະຈາກການຜິດບາບທັງສິ້ນ (1 ຢຮ 1:7, NLV) ເພື່ອໃຫ້ໄດ້ຂອງຂອງຂັວນນີ້ ເຮົາຕ້ອງສາລະພາບຄວາມຜິບາບຂອງເຮົາ ແລະ ຮັບເອົາຊີວິດອັນບໍຣິສຸດຂອງພຣະເຢຊູເຈົ້າເປັນດັງຊີວິດຂອງເຮົາເອງ( ພສລສ 32: 1,2). ດ້ວຍວິທີນີ້ ພຣະເຈົ້າຈຶ່ງສະແດງໃຫ້ຄົນບາບເຫັນວ່າພຣະອົງອະໄພໂທດໃຫ້ພວກເຂົາແລ້ວ ແລະພວກເຂົາສາມາດຊື່ນຊົມຍິນດີທີ່ພຣະອົງຊົງຊ່ວຍໃຫ້ພວກເຂົາໄດ້ຮັບຄວາມລອດ. ນອກຈາກນີ້ ໃນແຕ່ລະປີພວກປະໂຣຫິດຍັງປະຕິບັດພາລະກິດພິເສດໃນວັນລຶບ ລ້າງບາບ ຫຼືວັນທີ່ພຣະເຈົ້າກໍາຈັດບາບທັງສິ້ນ ພາລະກິດນີ້ສະແດງໃຫ້ເຫັນວິທີພຣະເຈົ້າຈະ ແກ້ໄຂບັນຫາເລື່ອງບາບຕະຫຼອດໄປ (ລບລວ 16; ຢຮ 1: 29). ຕອນນີ້ ພຣະເຢຊູເຈົ້າ ຊົງເຮັດພາລະກິດນີ້ເພື່ອເຮົາໃນພຣະວິຫານຂອງສະຫວັນ(ຮຣ 7:25) ພຣະອົງຈະແກ້ໄຂ ບັນຫາເລື່ອງບາບ(ດນອ 7:13, 13, 22, 27; ດນອ 8: 14; ພນມ 21:4).

ຜູ້ຄົນນາມັດສະການ, ສັນລະເສີນ ແລະຂອບຄຸນພຣະເຈົ້າທີ່ຫໍເຕັ້ນສັກສິດນີ້ ການນາມັດສະການຄືການພັດທະນາຄວາມສໍາພັນຂອງເຮົາກັບພຣະເຈົ້າ, ຜູ້ທີ່ເຊີນຊວນ ໃຫ້ເຮົາມີຄວາມສາມັກຄີທໍາກັບພຣະອົງ, ໃຫ້ຈະເລີນເຕີບໂຕ.