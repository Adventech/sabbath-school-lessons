---
title:  ພຣະເຈົ້າຊົງສະຖິດໃນຫໍເຕັ້ນສັກສິດ
date:   24/09/2025
---

`ພຣະເຈົ້າຊົງປະທານໝາຍສໍາຄັນຫຍັງແກ່ຊາວອິດສະຣາເອນເພື່ອສະແດງໃຫ້ ພວກເຂົາເຫັນວ່າ ພຣະອົງຊົງສະຖິດຢູກັບພວກເຂົາ? ໃຫ້ອ່ານ ອພຍ 40: 1-38 ເພຶ່ອຫາຄໍາຕອບ.`

ບົດສຸດທ້າຍຂອງພຣະທໍາອົບພະຍົບເວົ້າເຖິງຫໍເຕັ້ນສັກສິດ ແລະພຣະບັນຍັດ ສິບປະການ.

ຫໍເຕັ້ນສັກສິດເຕັມໄປດ້ວຍພຣະສິຣິຂອງພຣະເຈົ້າ ພຣະສິຣິຂອງພຣະອົງເແມ່ນ ຄວາມຮັກແລະຊີວິດທີ່ບໍຣິສຸດຂອງພຣະອົງ(ອພຍ 3:5; ອພຍ 33 :18, 19) ແສງຣັດ ສະໝີນີ້ສາມາດມອງເຫັນໄດ້ເໝືອນກັບເມກ. ພຣະທໍາອົບພະຍົບຈົບລົງດ້ວຍການອະທິ ບາຍເຖິງພຣະເຈົ້າຊົງນໍາປະຊາຊົນຂອງພຣະອົງໃນຊ່ວງເວລາກາງເວັນ ແລະຊ່ວງເວລາກາງ ຄືນຢ່າງໃດ ຊາວເຮັບເຣີເຫັນວ່າພຣະເຈົ້າຊົງມີຈິງໃນທິດທາງທີ່ຊົງພະລັງ. ຍິ່ງໄປກວ່ານັ້ນ ພວກເຂົາເຫັນໝາຍສໍາຄັນທີ່ມອງເຫັນໄດ້ວ່າ ພຣະອົງຊົງນໍາພວກເຂົາດ້ວຍເສົາເມກ.

ໂມເຊສະຖາປະນາຫໍເຕັ້ນສັກສິດໃນວັນທີ່ໜື່ງໃນເດືອນທີ່ໜຶ່ງໃນປີທີ່ສອງ(ອພຍ 40:2, 17) ໂມເຊມອບທຸກຢ່າງທີ່ກ່ຽວຂ້ອງກັບຫໍເຕັ້ນສັກສິດໃຫ້ກັບພຣະເຈົ້າ ເຊິ່ງລວມ ເຖິງອາໂຣນແລະພວກລູກຊາຍຂອງລາວ, ຜູ້ທີ່ເປັນປະໂຣຫິດຂອງພຣະເຈົ້າ ຫຼືຜູ້ນໍາຝ່າຍ ຈິດວິນຍານ. ໂມເຊຫົດສົງພວກເຂົາດ້ວຍນໍ້າມັນເພື່ອສະແດງໃຫ້ເຫັນວ່າພວກເຂົາ ເປັນ ຂອງພຣະເຈົ້າ ( ອພຍ 40: 9, 13-15) ໂມເຊໄດ້ເຂົ້າໄປໃນຫ້ອງບໍຣິສຸດທີ່ສຸດ, ຫ້ອງ ບໍຣິສຸດ ແລະຜ້າອ້ອມຮອບຫໍເຕັ້ນສັກສິດ. ໂມເຊຖວາຍທຸກຢ່າງໃຫ້ແກ່ພຣະເຈົ້າ ແລະ ຕຽມຫໍເຕັ້ນສັກສິດໃຫ້ພ້ອມໃຊ້ເພື່ອການນາມັດສະການ(ໃຫ້ອ່ານ ຈຊບຊ 7:1). ນັ້ນ ເປັນພຽງຊ່ວງເວລາທີ່ໂມເຊເຂົ້າໄປໃນຫ້ອງບໍຣິສຸດທີ່ສຸດເທົ່ານັ້ນ ຫຼັງຈາກນັ້ນ ມີພຽງມະ ຫາປະໂຣຫິດເທົ່ານັ້ນເຂົ້າໄປໃນຫ້ອງບໍຣິສຸດທີ່ສຸດໃນວັນລຶບລ້າງວັນ ຫຼືວັນທີ່ກໍາຈັດບາບ ທັງສິ້ນ (ລບລວ 16: 2, 17).

ພຣະຄໍາພີກ່າວໄວ້ສາມຄັ້ງວ່າພຣະເຈົ້າຫຼືຜູ້ຮັບໃຊ້ຂອງພຣະອົງປະຕິບັດພາລະກິດສໍາເລັດ: (1)ຫຼັງຈາກທີ່ພຣະເຈົ້າໄດ້ນິຣະມິດສ້າງທ້ອງຟ້າແລະແຜ່ນດິນໂລກ (ປຖມກ 2:1-3). (2) ຫຼັງຈາກພຣະອົງຊົງສ້າງຫໍເຕັ້ນສັກສິດສໍາເລັດ (ອພຍ 40: 33) ແລະ(3) ຫຼັງຈາກກະສັດໂຊໂລໂມນສ້າງພຣະວິຫານສໍາເລັັດ( 1ກສ 7: 15). ດັ່ງນັ້ນ, ເຮົາເຫັນ ການເຊື່ອມໂຍງລະຫວ່າງຊ່ວງເວລາເມື່ອພຣະເຈົ້າຊົງນິຣະມິດສ້າງທ້ອງຟ້າແລະແຜ່ນດິນ ໂລກສໍາເລັດກັບແລະການສ້າງຫໍເຕັ້ນສັກສິດສໍາເລັດ ການເຊື່ອມໂຍ່ງນີ້ຊ່ວຍເຮົາໃຫ້ຄິດ ເຖິງຊ່ວງເວລາທີ່ພຣະເຈົ້າຈະສະຖິດຢູ່ກັບຜູ້ທີ່ໄດ້ຮັບຄວາມລອດເທິງໂລກໃໝ່ໃນເຢຣູຊາ ເລັມໃໝ່. ເຢຮູຊາເລັມໃໝ່ຄື “ພັບພາ [ພຣະວິຫານ] ຂອງພຣະເຈົ້າ”(ພນມ 21:2, 3, KJV; ປຽບທຽບກັບ ພນມ 22:1–4).

ແສງຣັດສະໝີຂອງພຣະເຈົ້າກໍປົກຄຸມໄປທົ່ວຫໍ ເຕັ້ນສັກສິດ (ອພຍ 40:34) ດັ່ງນັ້ນ ເລື່ອງລາວທັງໝົດຈົບລົງດ້ວຍແສງຣັດສະໝີທີ່ເລີ່ມຢູ່ກັບໂມເຊຖືກໍາເນີດຂື້ນ ເລື່ອງລາວຍັງດໍາເນີນໄປດ້ວຍການທີ່ພຣະເຈົ້າຊົງມີໄຊເໜືອເທບພະເຈົ້າຂອງຊາວເອຢິບ, ໄພພິບັດສິບປະການ, ການອອກຈາກດິນແດນເອຢິບ, ການທໍາລາຍກອງທັບເອຢິບໃຫ້ ພ່າຍແພ້ ແລະພຣະເຈົ້າກ່າວກົດບັນຍັດອອກມາທີ່ພູເຂົາຊີນາຍ.

`ມີວິທີໃດແດ່ທີ່ທ່ານສາມາດຮູ້ໄດ້ວ່າພຣະເຈົ້າຊົງສະຖິດຢູ່ກັບທ່ານ? ດ້ວຍເຫດ ໃດ ການຮູ້ວ່າເມື່ອໃດພຣະເຈົ້າຊົງສະຖິດຢູກັບທ່ານຈຶ່ງເປັນສິ່ງສໍາຄັນ?`