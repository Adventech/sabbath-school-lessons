---
title:  ພຣະເຢຊູເຈົ້າຊົງຢູ່ທ່າມກາງພວກເຮົາເປັນດັ່ງໜື່ງໃນເຮົາ
date:   25/09/2025
---

`ພຣະເຢຊູເຈົ້າຊົງບັງເກີດເປັນມະນຸດແລະໃຊ້ຊີວິດຢູ່ທ່າມກາງເຮົາ ການບັງເກີດ ເປັນມະນຸດຂອງພຣະອົງເປັນແນວໃດເມື່ອປຽບທຽບຫໍພັບພາ ຫຼືຫໍເຕັ້ນສັກສິດໃນພຣະ ຄໍາພີເດີມໃນຖິ່ນກັນດານແຫ້ງແລ້ງ? ໃຫ້ອ່ານ ໂຢຮັນ 1: 14 ເພື່ອຫາຄໍາ.`

ພຣະເຢຊູເຈົ້າຊົງບັງເກີດເປັນມະນຸດ ເຮົາບໍ່ເຂົ້າໃຈຢ່າງສິ້ນເຊິງວ່າມັນເກີດຂື້ນໄດ້ ຢ່າງໃດ ເຮົາຈະຮຽນຮູ້ຄວາມເລິກລັບນີ້ເມື່ອເຮົາໄປສະຫວັນ. ໂຢຮັນເວົ້າວ່າພຣະເຢຊູເຈົ້າ ຊົງບັງເກີດເປັນມະນຸດເພື່ອສະແດງໃຫ້ເຫັນວ່າ ພຣະອົງຊົງຢູ່ທ່າມກາງເຮົາໃນຮູບແບບທີ່ ເປັນຈິງແລະມອງເຫັນໄດ້. ພຣະເຢຊູເຈົ້າເທິງໂລກນີ້ໃນຮ່າງມະນຸດຊ່ວຍເຮົາໃຫ້ລະນຶກ ເຖິງວິທີທີ່ພຣະເຈົ້າໃນພຣະຄໍາພີເດີມຊົງສະຖິດຢູ່ກັບຊາວອິດສະຣາເອນໃນຫໍເຕັ້ນສັກສິດ ທີ່ພູເຂົາຊີນາຍ ແລະຕໍ່ຈາກນັ້ນໃນຖິ່ນກັນດານແຫ້ງແລ້ງໃນຂະນະທີ່ພວກເຂົາເດີນທາງໄປ ຍັງດິນແດນແຫ່ງພັນທະສັນຍາ.

ຫຼງັຈາກທີ່ພຣະເຢຊູເຈົ້າຊົງບັງເກີດເປັນມະນຸດແລ້ວ ພຣະອົງຊົງໃຊ້ຊີວິດກັບຜູ້ ຄົນຢູ່ເທິງໂລກນີ້ ຄວາມຄິດນີ້ຊ່າງອັດສະຈັນແທ້! ພຣະເຈົ້ານິຣັນໄດ້ຊົງລົງມາຫາເຮົາແລະ ເປັນໜື່ງໃນເຮົາ. ພຣະເຈົ້າຊົງຕ້ອງການໃຫ້ເຮົາຮູ້ວ່າ ພຣະອົງຊົງ “ອິມມານູເອນ” ຢ່າງແທ້ ຈິງ (ອຊຢ 7:14) “ພຣະນາມອິມມານູເອນ ມີຄວາມໝາຍວ່າ ‘ພຣະເຈົ້າຊົງສະຖິດຢູ່ກັບ ເຮົາທັງຫຼາຍ”(ມທ 1:23, NIrV).

ໃນມັດທາຍ 18: 20 ພຣະເຢຊູເຈົ້າຊົງກ່າວວ່າ ຖ້າມີສອງຫຼືສາມຄົນມາຮ່ວມ ຊຸມນຸມດ້ວຍກັນໃນນາມຂອງເຮົາ ພຣະອົງຈະຢູ່ທີ່ນັ້ນທ່າມກາງພວກເຂົາ. ພຣະເຢຊູເຈົ້າ ຊົງຢູ່ກັບປະຊາກອນຂອງພຣະອົງໃນຮູບແບບຕົວຕົນຂອງພຣະວິນຍານບໍຣິສຸດ. ພຣະເຢຊູ ເຈົ້າຊົງເຊີນຊວນຜູ້ຕິດຕາມພຣະອົງໃຫ້ມີຄວາມສໍາພັນທີ່ໃກ້ຊິດກັບພຣະອົງວ່າ: “ເຮົາຢູ່ທີ່ ນີ້! ເຮົາຢືນເຄາະຢູ່ທີ່ປະຕູ ຖ້າຜູ້ໃດໄດ້ຍິນສຽງຂອງເຮົາແລະໄຂປະຕູ ເຮົາຈະເຂົ້າໄປຫາຜູ້ ນັ້ນ ແລະຈະຮ່ວມຮັບປະທານອາຫານກັບຜູ້ນັ້ນ ແລະຜູ້ນັ້ນຈະຮ່ວມຮັບປະທານອາຫານ ກັບເຮົາ”(ພນມ 3:20, ICB).

`ໃຫ້ອານພຣະນິມິດ 21: 1-3 ຂໍ້ພຣະຄໍາພີເຫຼົ່ານີ້ສອນຄວາມຈິງໃນພຣະຄໍາພີອັນ ໃດແດ່ໃຫ້ແກ່ເຮົາ?`

ເຢຣູຊາເລັມໃໝ່ຈະລົງມາຈາກສະຫວັນສູ່ໂລກ ໂຢຮັນປະກາດອອກໄປ ວ່າ, “ຂ້າພະເຈົ້າໄດ້ຍິນສຽງດັງອອກມາຈາກສະຫວັນ ມັນ[ສຽງ] ກ່າວວ່າ, ‘ເບິ່ງແມ! ບ້ານ ຂອງພຣະເຈົ້າກໍຢູ່ກັບມະນຸດແລ້ວ ພຣະອົງຈະຢູ່ກັບພວກເຂົາແລະພວກເຂົາກໍຈະເປັນໄພ່ ພົນຂອງພຣະອົງ ພຣະເຈົ້າເອງຈະຢູ່ກັບພວກເຂົາ ພຣະອົງຈະຊົງເປັນພຣະເຈົ້າຂອງພວກ ເຂົາ”(ພນມ21:3, NLV). ຈະບໍ່ມີພຣະວິຫານໃນເຢຣູຊາເລັມໃໝ່ ( ພນມ 21:22) ເພາະເມືອງທັງໝົດເປັນວິຫານ ເມືອງຂະໜາດເທົ່າກັນທຸກດ້ານ: ຂະໜາດຂອງເມືອງສູງ ເທົ່າກັນກັບລວງກວ້າແລະລວງຍາວ (ຫ້ອງບໍຣິສຸດທີ່ສຸດໃນຫໍເຕັ້ນສັກສິດກໍມີຂະໜາດ ເທົ່າກັນທຸກດ້ານ ດັ່ງນັ້ນ ຫ້ອງນີ້ຈຶ່ງຮູບຮ່າງຈະຕຸລັດ ຫຼືຮູບສີ່ຫຼ່ຽມມົນທົນທີ່ສົມບູບແບບ ທີ່ມີຂະໜາດເທົ່າກັນທຸກດ້ານ). ເຮົາຈະຢູ່ໃນເມືອງທີ່ສົມບູນແບບນີ້ກັບພຣະເຈົ້າເທິງໂລກ ນີ້ໂດຍບໍ່ມີຄວາມບາບ, ຄວາມຕາຍ ຫຼືຄວາມທຸກທໍລະມານຕະຫຼອດຊົ່ວນິຣັນ.