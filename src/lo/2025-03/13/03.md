---
title:  ປະຊາກອນພິເສດຂອງພຣະເຈົ້າໃນຍຸກສຸດທ້າຍ
date:   22/09/2025
---

`ໃຫ້ອ່ານ 35:4–36:7. ຂໍ້ພຣະຄໍາພີເຫຼົ່ານີ້ບົດຮຽນສໍາຫຍັງແດ່ສໍາລັບເຮົາໃນ ປັດຈຸບັນນີ້?`

ວັດຖຸມີຄ່າຫຼາຍຢ່າງເປັນທີ່ຕ້ອງການໃນການສ້າງຫໍເຕັ້ນສັກສິດ ປະຊາຊົນຂອງ ພຣະເຈົ້າມອບວັດຖຸມີຄ່າເຫຼົ່ານັ້ນ ໃຈຂອງພວກເຂົາເຕັມໄປດ້ວຍຄວາມປິດຕິຍິນດີເມື່ອ ພວກໄດ້ເຂົາມອບ. ປະຊາຊົນມອບຄໍາ, ເງິນ, ທອງເຫຼືອງ, ຜ້າປ່ານເນື້ອດີ, ເພັດພອຍ, ຜ້າ ພິເສດ, ໄມ້, ນໍ້າມັນນໍ້າກອກເທດ, ນໍ້າຫອມ ແລະສິ່ງຈໍາເປັນຫຼາຍຢ່າງ ປະຊາຊົນຍັງອຸທິດ ເວລາແລະທັກສະຝີມືຂອງພວກເຂົາອິກດ້ວຍ ເພາະຕ້ອງເຮັດອຸປະກອນຫຼາຍຢ່າງສໍາລັບຫໍ ເຕັ້ນສັກສິດແລະເຟິນິເຈີໃຊ້ໃນຫໍເຕັ້ນສັກສິດ. ນອກຈາກນັ້ນ ຊ່າງຕັດຍິບຍັງຕ້ອງຖັກສານ ເຄື່ອງນຸ່ງໃຫ້ມະຫາປະໂຣຫິດ ຫຼືຜູ້ນໍາທາງຈິດວິນຍານສູງສຸດ ຊຸດເຄື່ອງນຸ່ງມະຫາປະໂຣ ຫິດລວມີແຜ່ນປົກໜ້າເອິກ ແລະໝວກພິເສດ.

ພຣະເຈົ້າຊົງໄດ້ອວຍພອນຊາວອິດສະຣາເອນດ້ວຍຂອງຂັວນຫຼາຍຢ່າງຈາກຊາວ ເອຢິບຕອນພວກເຂົາອອກຈາກດິນແດນເອຢິບ. ຕອນນີ້ພຣະເຈົ້າປະທານໂອກາດແກ່ ຊາວອິດສະຣາເອນໃຫ້ຖວາຍການຂອບພຣະຄຸນສໍາລັບຄວາມເມດຕາຂອງພຣະເຈົ້າ ແລະ ການນໍາອັນຍິ່ງໃຫຍ່ຂອງພຣະອົງ ປະຊາຊົນອິດສະຣາເອນໄດ້ຮັບກໍາລັງໃຈທີ່ຈະປະຕິບັດ ວຽກງານເພື່ອຄວາມສະຫງ່າຣາສີຂອງພຣະເຈົ້າ.

ປະຊາຊົນໄດ້ມອບສິ່ງຂອງເປັນຈໍານວນຫຼວງຫຼາຍຈົນພຣະເຈົ້າຢາເວບອກໂມເຊວ່າ, “ປະຊາຊົນໄດ້ນຳສິ່ງຂອງມາໃຫ້ຫຼາຍເກີນໄປ ເຮົາມີຫຼາຍກວ່າທີ່ເຮົາຕ້ອງການເພື່ອ ເຮັດໃຫ້ວຽກງານທີ່ພຣະເຈົ້າຢາເວສັ່ງໃຫ້ເຮັດສໍາເລັດ”(ອພຍ 36:5, ERV). ດັ່ງນັ້ນ ໂມ ເຊຈຶ່ງໃຫ້ປະຊາຊົນຢຸດບໍລິຈາກ (ໃຫ້ອ່ານ ອພຍ 36: 6, 7).

ພຣະວິນຍານຂອງພຣະເຈົ້າຊ່ວຍປະຊາຊົນສ້າງຫໍເຕັ້ນສັກສິດຢ່າງຖືກຕ້ອງ ເບຊາ ເລນ ແລະອາໂຮລິອາບ ແລະຄົນອື່ນໆ “ປ່ຽມ..........ດ້ວຍພຣະວິນຍານຂອງພຣະເຈົ້າ” (ອພຍ 35:31, NKJV) ພຣະເຈົ້າປະທານສະຕິປັນຍາ, ທັດສະຝີມືດ້ານສິລະປະກໍາຕ່າງໆ ແລະຄວາມຮູ້ຄວາມເຂົ້າໃຈເພື່ອປະຕິບັດວຽກງານຕາມວິທີ ທາງທີ່ພຣະເຈົ້າຊົງສໍາແດງ ໃຫ້ໂມເຊເຫັນຢ່າງຢ່າງຖືກຕ້ອງ.

ຈາກຂໍ້ພຣະທໍາຂ້າງເທິງ, ເຮົາເຫັນວ່າຂອງຂັວນຂອງພຣະວິນຍານບໍຣິສຸດບໍ່ໄດ້ ເປັນຂອງປະທານຝ່າຍຈິດວິນຍານຂອງຄວາມຮັກ, ຄວາມປິນດີຍິນດີ ແລະສັນຕິສຸກເທົ່າ ນັ້ນ ຂອງຂັວນຂອງພຣະວິນຍານບໍຣິສຸດຍັງລວມໄປເຖິງຝີມືທັດສະ ແລະຄວາມຊໍານານ ອີກດ້ວຍ ພຣະເຈົ້າປະທານສະຕິປັນຍານີ້ແກ່ປະຊາຊົນຂອງພຣະອົງ ເພື່ອໃຫ້ພາລະກິດຂອງ ພຣະອົງສໍາເລັດລຸງລວງໄປໂດຍດີ. ເມື່ອເຮົາປ່ຽມດ້ວຍພຣະວິນຍານ ບໍ່ໄດ້ໝາຍເຮົາເຕັມ ໄປດ້ວຍພະລັງານທາງຈິດວິນຍານ ຫຼືຣິດອໍານາດເວດມົນທີ່ພິເສດ. ເພື່ອໄປເປັນຕາມ ພຣະປະສົງ, ພຣະເຈົ້າປະທານຄວາມຊໍານານດ້ານຕ່າງໆແກ່ປະຊາຊົນຂອງພຣະອົງ ເພື່ອ ເຮັດພາລະກິດຂອງພຣະອົງແລະເຮັດໄດ້ດີ.

`ທ່ານມີຂອງປະທານຝ່າຍຈິດວິນຍານຫຍັງແດ່ເມື່ອທ່ານເຕັມໄປດ້ວຍພຣະວິນ ຍານບໍຣິສຸດ? ໃຫ້ຈື່ໄວ້ວ່າ, ຂອງປະທານຝ່າຍຈິດວິນຍານຈະດໍາລົງຢູ່ໃນຕົວເຮົາໄດ້ກໍຕໍ່ ເມື່ອເຮົາມີຜົນຂອງພຣະວິນຍານ (ກລຕ 5:22, 23).`