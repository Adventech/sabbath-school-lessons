---
title:  ການຂ້າມທະເລແດງ
date:   02/08/2025
---

### ໃຫ້ອ່ານສໍາລັບບົດຮຽນອາທິດນີ້

ອພຍ 12:31–36; ອພຍ 13:1–16; ອພຍ 13: 17—14:12; ອພຍ 14:13–31; ອພຍ 15:1–21.

> <p>ຂໍ້ຄວນຈໍາ</p>
> “ໂມເຊຕອບປະຊາຊົນ ລາວກ່າວວ່າ, ‘ຢ່າຢ້ານເລີຍ ໝັ້ນຄົງໄວ້ ພວກເຈົ້າຈະໄດ້ເຫັນ ສິ່ງທີ່ພຣະເຈົ້າຢາເວກະທຳເພື່ອຊ່ວຍພວກເຈົ້າໃຫ້ພົ້ນໃນວັນນີ້ ພວກ ເຈົ້າເຫັນຊາວເອຢິບເຫຼົ່ານັ້ນບໍ? ພວກເຈົ້າຈະບໍ່ເຫັນພວກເຂົາອີກຈັກເທື່ອ ພຣະເຈົ້າຢາເວ ຈະສູ້ຮົບຕາງພວກເຈົ້າ ໂດຍທີ່ພວກເຈົ້າບໍ່ຕ້ອງເຮັດຫຍັງເລີຍ ພຽງແຕ່ເຈົ້າງຽບສະຫງົບ ເຖີດ” (ອພຍ 14:13, 14, NIrV). ພຣະທໍາອົບພະຍົບເປັນຊ່ວງເວລາທີ່ພຣະເຈົ້າຊ່ວຍ ໃຫ້ຊາວອິດສະຣາເອນພົ້ນຈາກການເປັນທາດໃນດິນແດນເອຢິບ ການອົບພະຍົບເປັນປະ ສົບການທີ່ຊົງພະລັງທີ່ສຸດຂອງປະຊາກອນພຣະເຈົ້າໃນພຣະຄໍາພີເດີ່ມ. ປະສົບການນີ້ຍັງ ເປັນຕົວຢ່າງທີ່ສົມບູນແບບທີ່ສຸດວ່າ ພຣະເຈົ້າຊົງເອົາຊະນະສັດຕຸຂອງຊາວອິດສະຣາເອນ ທີ່ເປັນປະຊາຊົນພຣະອົງຢ່າງໃດ ແລ້ວນໍາພວກເຂົາໄປຍັງດິແດນແຫ່ງພັນທະສັນຍາ. ການ ອົບພະຍົບສະແດງໃຫ້ເຮົາເຫັນພຣະເຈົ້າຊົງຊ່ວຍໃຫ້ເຮົາໄດ້ຮັບຄວາມລອດໃນພຣະເຢຊູ ຢ່າງໃດເຊັນກັນ.

ຊາວອິດສະຣາເອນຕົກທີ່ນັ່ງລໍາບາກຢ່າງໜັກ ພວກເຂົາບໍ່ສາມາດໜີພົ້ນຈາກ ການເປັນທາດຂອງຕົວເອງໄດ້ ພວກເຂົາຈໍາເປັນຕ້ອງການການຊ່ວຍເຫຼືອຂອງພຣະເຈົ້າ ແລະເຮົາກໍຈໍາເປັນຕ້ອງການການຊ່ວຍເຫຼືອຂອງພຣະເຈົ້າເຊັນດຽວກັນ. ເຮົາບໍ່ສາມາດ ໜີພົ້ນຈາກບາບໄດ້ ປາດສະຈາກການຊ່ວຍເຫຼືອຂອງພຣະເຈົ້າແລ້ວ ເຮົາກໍເປັນທາດຂອງ ຄວາມບາບທີ່ໄຮ້ຄວາມຫວັງ ເຮົາຈໍາເປັນຕ້ອງການບາງສິ່ງບາງຢ່າງທີ່ຊົງພະລັງຍິ່ງກວ່າ ການອົບພະຍົບ ເຮົາຈໍາເປັນຕ້ອງການໄມ້ກາງແຂນ.

ພຣະທໍາອົບພະຍົບບົດທີ 12-15ເປັນບົດທີ່ໜ້າຕື່ເຕັ້ນ ໃນບົດເຫຼົ່ານີ້ ເຮົາຮູ້ກ່ຽວ ກັບອິດສະຣາເອນອອກຈາກດິນແດນໂກເຊັນຢ່າງໃດ ເຮົາກໍຍັງຮູ້ກ່ຽວກັບບົດຮຽນຂອງ ໂມເຊດ້ວຍ. ສິ່ງຕ່າງໆທີ່ເກີດຂື້ນໃນບົດເຫຼົ່ານີ້ແມ່ນເປັນສິ່ງທີ່ມະຫັດສະຈັນ ເຮົາເຫັນ ໝາຍສໍາຄັນແລະການອັດສະຈັນທີ່ຊົງພະລັງຂອງພຣະເຈົ້າບາງປະການ. ການອົບພະຍົບ ບໍ່ສາມາດທຽບໄດ້ກັບສິ່ງທີ່ພຣະເຢຊູເຈົ້າຊົງກະທໍາເພື່ອເຮົາທີ່ໄມ້ກາງແຂນ ແຕ່ການອົບ ພະຍົບນັ້ນສາມາດຊ່ວຍໃຫ້ເຮົາເຂົ້າໃຈເຖິງສິ່ງມະຫັດສະຈັນທັງໝົດທີ່ພຣະເຈົ້າກະທໍາເພື່ອເຮົາໃນຕົວພຣະເຢຊູເຈົ້າ.