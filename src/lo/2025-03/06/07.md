---
title:  ສຶກສາເພີ່ມເຕີ່ມ
date:   08/08/2025
---

ໃຫ້ອ່ານ “ເອເລັນ ຈີ້ໄວທ໌, “ ອົບພະຍົບ”, ໜ້າ 281-290, ໃນບັນ ພະບຸລຸດແລະ ຜູ້ເຜີຍພະວັດຈະນະ

ພຣະເຈົ້າຊົງເລືອກເສັ້ນທາງໄປຍັງແຜ່ນດິນແຫ່ງພັນທະສັນຍາທີ່ຈະເຮັດໃຫ້ປະຊາຊົນຂອງພຣະອົງລໍາບາກນ້ອຍລົງໃນລະວາງເດີນທາງ “ຊາວອິດສະຣາເອນບໍ່ຮູ້ຈັກພຣະເຈົ້າ ຫຼາຍພໍ ພວກເຂົາມີຄວາມສັດທາໃນພຣະອົງນ້ອຍຫຼາຍ ພວກເຂົາຢ້ານແລະສູນເສຍຄວາມ ຫວັງຢ່າງງ່າຍດາຍ ພວກເຂົາບໍ່ມີອາວຸດແລະບໍ່ຮູ້ວິທີໃນການສູ້ຮົບ ພວກເຂົາທຸກໃຈຈາກ ການເປັນທາດມາຫຼາຍປີ ຊາວອິດສະຣາເອນມີຜູ້ຍິງແລະເດັກນ້ອຍ, ຝູງແກະແລະສັດລ້ຽງ ທີ່ຕ້ອງດູແລ. ດັ່ງນັ້ນ, ພຣະເຈົ້າຈຶ່ງນໍາພວກເຂົາໄປຕາມເສັ້ນທາງທະເລແດງ ເພື່ອສະແດງ ໃຫ້ປະຊາຊົນຂອງພຣະອົງເຫັນວ່າ ພຣະອົງຊົງປ່ຽມລົ້ນດ້ວຍຄວາມຮັກແລະສະຕິປັນຍາ.” - ເອເລັນ ຈີ້ໄວທ໌, “ໃນບັນພະບຸລຸດແລະ ຜູ້ເຜີຍພະວັດຈະນະ”, ໜ້າ 282, ປະຫຍຸກໃຊ້.

ປື້ມຄູ່ມືອະທິບາຍພຣະຄໍາພີແອນດຣູອະທິບາຍກ່ຽວກັບບົດເພງຂອງໂມເຊວ່າ: “ພຣະເຈົ້າໄດ້ຊົງຊ່ວຍປະຊາຊົນຂອງພຣະອົງໃຫ້ພົ້ນ ການກະທໍານີ້ສອນໃຫ້ເຮົາຮູ້ວ່າ ເຮົາບໍ່ ຈໍາເປັນຕ້ອງຢ້ານກ່ຽວກັບອະນາຄົດ ສ່ວນສຸດ ທ້າຍຂອງບົດເພງຂອງໂມເຊເວົ້າເຖິງສັດຕູ ໃນອະນາຄົດຂອງອິດສະຣາເອນ ອິດສະຣາເອນຈະຕໍ່ສູ້ຊະນະພວກເຂົາ ແລະຢືດເອົາແຜ່ນ ດິນຄານາອານ. ພຣະເຈົ້າຈະຕໍ່ສູ້ຕາງປະຊາຊົນຂອງພຣະອົງ ແລະຈະເຮັດເຫຼົ່າສັດຕູຂອງ ພວກເຂົາເຕັມໄປດ້ວຍຢ້ານກົວແລະເສຍຂັວນ (ອພຍ 15:16). ເມື່ອເຮົາຮູ້ສຶກຢ້ານ ແລະບໍ່ຮູ້ຈະເຮັດແນວໃດ ໃຫ້ເຫັນລະນຶກເຖິງ ‘ບົດເພງຂອງໂມເຊ’ ບົດເພງນີ້ຈະເຮັດ ໃຫ້ເຮົາມີຄວາມຫວັງເພາະມັນຊ່ວຍໃຫ້ເຮົາຈໍາຊ່ວງເວລາທີ່ຊົງ ພະລັງເມື່ອພຣະເຈົ້າຊົງ ຊ່ວຍປະຊາຊົນຂອງພຣະອົງ. ”—Andrews Bible Commentary, “Exodus” (Berrien Springs, MI: Andrews University Press, 2020), page 214, ປະຫຍຸກໃຊ້.

**ຄໍາຖາມສໍາລັບການສົນທະນາ:**

`ເຮົາມີຫຼັກຖານຫຼາຍຢ່າງທີ່ພິສູດເຖິງຄວາມຮັກແລະຣິດອໍານາດຂອງພຣະເຈົ້າ ແລ້ວດ້ວຍເຫດຜົນອັນໃດເຮົາຈຶ່ງຍັງສະແດງຄວາມສັດທາໃນພຣະອົງນ້ອຍຫຼາຍ ໃນຊ່ວງເວລາທີ່ຍາກລໍາບາກ?`

`ຟາໂຣກະສັດຂອງເອຢິບໄລ່ຕາມຊາວອິດສະຣາເອນຫຼັງຈາກທີ່ພວກເຂົາອອກ ຈາກດິນແດນເອຢິບ. ເປັນຫຍັງຟາໂຣຈຶ່ງໄລ່ຕາມພວກເຂົາຫຼັງຈາກເຫດການ ບໍ່ດີທຸກຢ່າງໄດ້ເກີດຂື້ນກັບເອຢິບ? ຈິດໃຈອັນດື້ດ້ານຂອງຟາໂຣບອກເຮົາຫຍັງ ແດ່ກ່ຽວກັບຄວາມອັນຕະລາຍທີ່ພວກເຮົາຈະປະເຊີນ ຖ້າຫາກເຮົາປ່ອຍໃຫ້ ບາບເຮັດໃຫ້ຈິດໃຈເຮົາແຂງກະດ້າງດື້ດືງ?`

`ແນ່ນອນວ່າ ເຮົາທຸກຄົນຕ່າງກໍມີຊ່ວງເວລາທີ່ຍາກລໍາບາກ ໃນເວລາດຽວກັນ ເຮົາຫຼາຍຄົນກໍມີວັນເວລາທີ່ແສນດີ ເຮົາມີຊ່ວງເວລາທີ່ດີຫຼາຍຄັ້ງເມື່ອບໍ່ມີສິ່ງບໍ່ ດີເກີດກັບເຮົາ ຫຼືກັບຄົນທີ່ເຮົາຮັກ. ດ້ວຍເຫດໃດເຮົາຈຶ່ງເຫັນຊ່ວງເວລາເຫຼົ່ານີ້ ເປັນຫຼັກຖານພິສູດເຖິງຄວາມເມດຕາແລະການປົກປ້ອງຂອງພຣະເຈົ້າ? ເປັນ ຫຍັງເຮົາຄວນຈື່ທີ່ຈະສັນລະເສີນພຣະເຈົ້າໃນຊ່ວງເວລາທີ່ດີໆຢູ່ສະເໝີ ເພາະເຮົາ ບໍ່ຮູ້ວ່າພຣະອົງກໍາລັງຊ່ວຍເຮົາອອກຈາກສິ່ງຕ່າງໆທີ່ບໍ່ດີຫຍັງແດ່?`