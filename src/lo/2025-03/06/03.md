---
title:  ບຸດຫົວປີເປັນຂອງພຣະເຈົ້າ
date:   04/08/2025
---

ພະເຈົ້າຊົງໃຫ້ຄໍາໝັ້ນສັນຍາວ່າຈະຊ່ວຍຊາວອິດສະລາແອນ ດັ່ງນັ້ນ, ປະຊາຊົນ ຂອງພຣະອົງຕ້ອງກຽມພ້ອມ ພວກເຂົາຕ້ອງມີຄວາມເຊື່ອວ່າພຣະເຈົ້າຈະຊ່ວຍພວກເຂົາ ໄດ້ ພວກເຂົາຕ້ອງຍັງກະທໍາດ້ວຍຄວາມເຊື່ອຂອງຕົນອີກດ້ວຍ ພຣະເຈົ້າຊົງບອກສິ່ງທີ່ ພວກເຂົາຕ້ອງເຮັດ ຕອນນີ້ພວກເຂົາຕ້ອງເຮັດດ້ວຍຄວາມເຊື່ອ. ຖ້ອຍຄຳຂອງຢາໂກໂບ ກ່ຽວກັບຄວາມເຊື່ອ ແລະການກະທຳສອດຄອງກັບຂໍ້ພຮະທໍາຂໍ້ນີ້ເປັນຢ່າງດີທີ່ວ່າ: ຖ້າຫາກຄວາມເຊື່ອ “ບໍ່ໄດ້ໃຫ້ເຮົາລົງມືກະທໍາ, ຄວາມເຊື່ອນັ້ນກໍເປັນຄວາມເຊື່ອທີ່ຕາຍ” (ຢາໂກໂບ 2:17, NIrV; ໃຫ້ອ່ານຂໍ້ທີ 18–20).

`ພຣະເຈົ້າຊ່ວຍລູກຊາຍກົກຂອງຊາວອິດສະຣາເອນ ແລະບໍ່ໄດ້ສັງຫານພວກເຂົາ ໃນລະຫວ່າງການລົງໂທດຄັ້ງສຸດທ້າຍ. ໃຫ້ອ່ານຂໍ້ຄໍາສັ່ງໃນ ອພຍ 13:1-16 ເປັນຫຍັງ ຈຶ່ງໃຫ້ຄໍາສັ່ງຂໍ້ນີ້ແກ່ປະຊາຊົນຂອງພຣະອົງ? ຄໍາສັ່ງຂໍ້ນີ້ຄວນມີຄວາມໝາຍແນວໃດສໍາ ລັບເຮົາໃນປັດຈຸບັນນີ້?`

ພຣະເຈົ້າປົກປ້ອງຄອບຄົວຂອງຊາວອິດສະຣາເອນ ຜູ້ທີ່ຢູ່ພາຍໃຕ້ເລືອດຂອງລູກ ແກະດ້ວຍຄວາມເມດຕາ ຄອບຄົວເຫຼົ່ານີ້ໄດ້ເຮັດເຄື່ອງໝາຍທີ່ບານປະຕູເຮືອນຂອງຕົນ ດ້ວຍຄວາມເຊື່ອ. ຕອນນີ້ ພຣະເຈົ້າໃຫ້ຂໍ້ມູນໃໝ່ແກ່ໂມເຊກ່ຽວກັບສິ່ງທີ່ພຣະອົງປະສົງ ໃຫ້ປະຊາຊົນຂອງພຣະອົງເຮັດ: “ພວກເຈົ້າຕ້ອງອຸທິດຖວາຍລູກຊາຍກົກແກ່ເຮົາ ລູກຊາຍ ກົກຂອງຊາວອິດສະຣາເອນທຸກໆຄົນເປັນຂອງເຮົາ” (ອພຍ 13: 2,ERV) ຂໍ້ຄໍາສັ່ງນີ້ ແມ່ນມີ ວ້ໃຊ້ທັງຄົນແລະສັດ.

ທຸກສິ່ງທຸກຢ່າງເປັນຂອງພຣະເຈົ້າ ເພາະວ່າພຣະອົງຊົງນິຣະມິດສ້າງເຮົາມາ ເພາະ ສະນັ້ນ ພຣະເຈົ້າເປັນເຈົ້າຂອງທຸກສິ່ງ: “ແຜ່ນດິນໂລກແລະທຸກສິ່ງຢູ່ໃນນັ້ນກໍເປັນຂອງ ພຣະເຈົ້າຢາເວ ແຜ່ນດິນໂລກແລະທຸກຄົນທີ່ອາໄສຢູ່ກໍເປັນຂອງພຣະອົງດ້ວຍ”(ພສສ 24: 1, ERV). “ເງິນແລະຄຳທັງໝົດຢູ່ໃນໂລກນີ້ເປັນຂອງເຮົາ. ພຣະເຈົ້າຢາເວອົງຊົງຣິດອຳ ນາດຍິ່ງໃຫຍ່ກ່າວດັ່ງນີ້ແຫຼະ” (ຮັກກາຍ 2:8, ICB). ລູກຊາຍກົກຂອງຊາວອິດສະຣາ ເອນເປັນພຣະພອນທີ່ພຣະເຈົ້າປະທານໃຫ້ປະຊາຊົນຂອງພຣະອົງ ລູກຊາຍກົກເຫຼົ່ານີ້ເປັນ ສັນຍາລັກສະແດງເຖິງຊາວ ອິດສະຣາເອນໄດ້ມອບຫົວໃຈແລະຊີວິດຂອງພວກເຂົາໃຫ້ ກັບພຣະເຈົ້າຢ່າງສິ້ນເຊິງ ລູກຊາຍເຫຼົ່ານີ້ຍັງເປັນເຄື່ອງໝາຍທີ່ບົງບອກປະຊາຊົນຂອງພຣະ ເຈົ້າເຂົ້າໃຈວ່າ ທຸກສິ່ງທຸກຢ່າງທີ່ພວກເຂົາມີນັ້ນມາຈາກພຣະເຈົ້າ.

ໃນຂໍ້ຄໍາສັ່ງພິເສດກ່ຽວກັບລູກຊາຍກົກນີ້ ເຮົາຍັງເຫັນເຖິງແນວຄິດເລື່ອງຄວາມ ເມດຕາ ທີ່ຊ່ວຍໃຫ້ລອດຂອງພຣະເຈົ້າ ພຣະເຈົ້າຊົງຊ່ວຍລູກຊາຍກົກຂອງຊາວອິດສະຣາ ເອນໃຫ້ພົ້ນ ເພາະວ່າພວກເຂົາໄດ້ຮັບການປົກປັກຮັກສາດ້ວຍເລືອດຂອງລູກແກະ ດັ່ງ ນັ້ນ , ພຣະເຈົ້າຈຶ່ງຊ່ວຍພວກເຂົ້າໃຫ້ພົ້ນຈາກຄວາມຕາຍ. ດ້ວຍວິທີນີ້, ພຣະເຈົ້າຈຶ່ງຊ່ວຍ ທຸກຄົນຜູ້ທີ່ຢູ່ໃຕ້ເລືອດຂອງພຣະເຢຊູເຈົ້າໃຫ້ລອດພົ້ນ ດັ່ງທີ່ອັກຄະສາວົກໂປໂລຂຽນ ກ່ຽວກັບພຣະເຢຊູເຈົ້າວ່າ “ໂດຍພຣະບຸດນັ້ນ ພວກເຮົາຈຶ່ງໄດ້ຮັບການໄຖ່ໃຫ້ພົ້ນ ແລະຊົງ ຍົກການບາບ ທັງຫລາຍຂອງພວກເຮົາ”(ກລຊ 1:14, ERV).

ໃນຂະນະດຽວກັນ ພຣະເຈົ້າກໍມອບກົດເກນຕ່າງໆກ່ຽວກັບວິທີຖວາຍບຸດແກ່ ພຣະເຈົ້າໃຫ້ໂມເຊ ການຖວາຍບຸດນີ້ເປັນສ່ວນໜື່ງໃນການສະຫຼອງຂອງຊາວອິດສະຣາ ເອນ ພວກເຂົາສະເຫຼີມສະຫຼອງທີ່ພຣະເຈົ້າໄດ້ຊ່ວຍ ພວກເຂົາໃຫ້ພົ້ນຈາກການເປັນທາດ ຢ່າງໃດ ປະຊາຊົນຕ້ອງຂ້າສັດ ແຕ່ດ້ວຍຄວາມເມດຕາ ພຣະເຈົ້າຊົງຊ່ວຍລູກຊາຍຂອງ ພວກເຂົາໃຫ້ພົ້ນ(ອພຍ 13: 12,13, 15).