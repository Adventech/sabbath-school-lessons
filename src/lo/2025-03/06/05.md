---
title:  ເດີນໄປຂ້າງໜ້າດ້ວຍຄວາມເຊື່ອ
date:   06/08/2025
---

`ໃຫ້ອ່ານ ອພຍ 14: 13-31 ຊາວອິດສະຣາເອນບໍ່ມີຄວາມສັດທາຫຼາຍໃນພຣະ ເຈົ້າ ແລ້ວພຣະເຈົ້າເຮັດຫຍັງເພື່ອປະຊາຊົນຂອງພຣະອົງ?`

ໂມເຊວາງໃຈພຣະເຈົ້າແລະພຣະສັນຍາຂອງພຣະອົງ ດັ່ງນັ້ນ ໂມເຊຈຶ່ງກະຕຸ້ນ ໜູນໃຈປະຊາຊົນໃຫ້ວາງໃຈພຣະເຈົ້າເຊັ່ນກັນ ໂມເຊບອກໃຫ້ປະຊາຊົນເຮັດສີ່ຢ່າງ ສີ່ຢ່າງ ນີ້ເປັນບົດຮຽນສໍາຄັນໃຫ້ເຮົາຈົດຈໍາໃນເວລາພົບຄວາມເດືອດຮ້ອນ:

1. “ຢ່າຊູ່ຢ້ານ”(ອພຍ 14:13, ERV) ເຮົາຕ້ອງໄວ້ວາງໃຈພຣະຜູ້ເປັນເຈົ້າເພາະ ການວາງໃຈໃນພຣະອົງຂອງເຮົານັ້ນເປັນຫົນທາງດຽວທີ່ເຮົາເຊົາຢ້ານໄດ້. ເອຊາຢາບອກສິ່ງດຽວກັນນີ້ກັບເຮົາ ພຣະເຈົ້າກະຈະທໍາເພື່ອເຮົາ ເມື່ອເຮົາ ຍອມ ຮັບເອົາພຣະອົງເປັນພຣະເຈົ້າ ແລະພຣະຜູ້ເປັນເຈົ້າຂອງເຮົາ (ອຊຢ 41:10, 13).
2. “ຈົ່ງຢືນສະຫງົບນິ້ງ”(ອພຍ 14:13, ICB) ໃນຂະນະທີ່ “ຢືນສະຫງົບນິ້ງ” ມີຄວາມໝາຍວ່າ ເຮົາເຊົາຈົ່ມ ແລະຫວັງພຣະເຈົ້າກະທໍາສິ່ງອັດສະຈັນ ຕ່າງໆເພື່ອເຮົາ ຖ້ອຍຄໍາເຫຼົ່ານີ້ຈຶ່ງມີຄວາມໝາຍຫຼາຍກວ່ານັ້ນອີກ “ຈົ່ງຢືນ ສະຫງົບນິ້ງ” ຍັງມີຄວາມໝາຍວ່າເຮົາຕ້ອງໄວ້ວາງໃຈໃນພຣະເຈົ້າ ແລະ ໃຫ້ມີຄວາມອົດທົນ ເຮົາຕ້ອງລໍຖ້າຄອຍໃຫ້ພຣະອົງມາຊ່ວຍເຮົາ ເພາະວ່າ ພຣະອົງຈະກະທໍາເຊັນນັ້ນ.
3. “ຄອຍເບິ່ງພຣະເຈົ້າຢາເວຊ່ວຍພວກເຈົ້າໃຫ້ລອດໃນວັນນີ້”(ອພຍ 14:13, ERV) ຄວາມເຊື່ອສັດທາຂອງເຮົາຕ້ອງເຕີບໂຕເພື່ອຊ່ວຍໃຫ້ຄວາມເຊື່ອ ຂອງເຮົາເຕີບໂຕ ເຮົາຕ້ອງຍອມຮັບເອົາການນໍາ ແລະການຊ່ວຍເຫຼືອຂອງ ພຣະອົງ ເຮົາຍັງຕ້ອງສໍານຶກໃນບຸນຄຸນສໍາລັບຄໍາໝັ້ນສັນຍາຂອງພຣະອົງທີ່ ຈະຊ່ວຍເຮົາດ້ວຍ. ໃຫ້ “ຄອຍເບິ່ງ” ໝາຍຄວາມວ່າມີຄວາມເຊື່ອ (ເມື່ອເຮົາ ບໍ່ເຊື່ອ ເຮົາກໍ “ຕາບອດ”) ມີແຕ່ພຣະເຈົ້າເທົ່ານັ້ນທີ່ຊ່ວຍໃຫ້ຊະນະ ມີແຕ່ ພຣະອົງເທົ່ານັ້ນທີ່ສາມາດຮັກສາໃຫ້ເຮົາປອດໄພແລະຊ່ວຍໃຫ້ເຮົາລອດໄດ້. ພຣະເຈົ້າຊົງຄຽງຂ້າງເຮົາສະເໝີ ພຣະອົງຊົງໃສ່ໃຈແລະໃຫ້ ສິ່ງທີ່ຈໍາເປັນແກ່ ເຮົາໃນເວລາທີ່ເໝາະສົມ.
4. ໃຫ້ຮູ້ວ່າ “ພຣະເຈົ້າຢາເວຈະສູ້ຮົບຕາງພວກເຈົ້າ”(ອພຍ 14:14, ICB) ພຣະທໍາຂໍ້ນີ້ບອກເຮົາເຖິງສິ່ງທີ່ຈະກະທໍາ ພຣະອົງຈະຕໍ່ສູ້ເພື່ອປະຊາຊົນ ຂອງພຣະອົງດ້ວຍພຣະອົງເອງ ຈາກນັ້ນຊາວເອຢິບໄດ້ເຫັນຄວາມຈິງໃນ ພຣະພຄໍາພີນີ້ ເມື່ອພຣະເຈົ້າຢາເວຕໍ່ສູ້ພວກເຂົາເພື່ອປະຊາຊົນຂອງພຣະອົງ (ອພຍ 14:25). ໄມ້ກາງແຂນທີ່ໂຄລະໂຄທາ(ກະໂຫຼກຫົວ) ກໍສະແດງໃຫ້ ເຮົາເຫັນວ່າພຣະເຈົ້າຈະຕໍ່ສູ້ເພື່ອພວກເຮົາເທິງໄມ້ກາງແຂນ ພຣະເຢຊູເຈົ້າໄດ້ ຮັບໄຊຊະນະເໜືອຊາຕານເພື່ອໃຫ້ພຣະອົງສາມາດປະທານຊີວິດນິຣັນດອນ ແກ່ເຮົາ (ຢຮ 5:24; ຮຣ 2:14; ພນມ 12:10,11).

ພຣະເຈົ້າສັ່ງໂມເຊໃຫ້ເດີນໜ້າ ພຣະເຈົ້າໄດ້ຊົງສໍາແດງໃຫ້ປະຊາຊົນອິດສະຣາ ເອນເຫັນເຖິງແຜນການສູ້ຮົບຂອງພຣະອົງ: (1)ກ້ອນເມກໄດ້ລອຍຕາມຫຼັງປະຊາຊົນ ເພື່ອປົກປ້ອງພວກເຂົາ. (2)ໂມເຊໄດ້ເດ່ມືຂອງ ຕົນອອກໄປສູ່ທະເລ. (3)ພຣະເຈົ້າຢາ ເວໄດຊົງແຍກນໍ້າອອກຈາກກັນ ແລະເປັນທາງຍ່າງດ້ວຍລົມແຮງ. (4)ຊາວອິດສະຣາ ເອນໄດ້ຍ່າງເທິງພື້ນດິນແຫ້ງຂ້າມໄປອີກຝັ່ງໜື່ງ. (5)ຊາວເອຢິບໄລ່ຕາມພວກເຂົາແລະ ຈົມນໍ້າຕາຍ ພວກເຂົາບໍ່ເຂົ້າໃຈວ່າພຣະເຈົ້າກໍາລັງກະທໍາສິ່ງຍິ່ງໃຫຍ່ເພື່ອປະຊາຊົນຂອງ ພຣະອົງຈົນກະທັງມັນສາຍເກີນໄປເສຍແລ້ວ(ອພຍ 14:25).