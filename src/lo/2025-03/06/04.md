---
title:  ການຂ້າມທະເລແດງ
date:   05/08/2025
---

`ໃຫ້ອ່ານເລື່ອງໃນ ອພຍ 13:17-14:12 ພຣະເຈົ້າຊົງນໍາຊາວອິດສະຣາເອນ ເມື່ອພວກເຂົາອອກຈາກດິນແດນເອຢິບຢ່າງໃດ? ຫຼັງຈາກນັ້ນເກີດຫຍັງຂື້ນ?`

ພຣະເຈົ້າຊົງບອກໂມສິ່ງທີ່ພຣະອົງຕ້ອງການໃຫ້ປະຊາຊົນເຮັດກ່ອນພວກເຂົາ ອອກຈາກດິນແດນເອຢິບ ດັ່ງນັ້ນ ເມື່ອຊາວອິດສະຣາເອນອອກໄປໃນທີ່ສຸດແລ້ວ ພວກ ເຂົາກໍເປັນເໝືອນທະຫານກອງທັບໜື່ງ(ອພຍ 6:26; ອພຍ 7:4; ອພຍ 12: 1, 41; ອພຍ 14:19,20 ສົມທຽບກັບ ອພຍ 13:18). ໂມເຊໄດ້ແບ່ງຊາວອິດສະຣາເອນອອກ ເປັນກຸ່ມໃນການເດີນທາງ ຈາກນັ້ນຊາວອິດສະຣາເອນກໍຍ່າງໄປທາງໜ້າເປັນຖັນເປັນ ແຖວພ້ອມກັນເໝືອນກັບທະຫານ. ຕໍ່ມາ, ເມື່ອບາລາອາມມາຢືນເທິງເນີນພູໂມອາບ ລາວກໍເຫັນປະຊາຊົນອິດສະຣາເອນຕັ້ງຄ້າຍພັກ[ເປັນກຸ່ມຄອບຄົວ]ຢູ່ຕາມເຜົ່າຂອງຕົນ (ຈບຊ 24:2, ICB).

ໂມເຊກໍຍັງຖືກະດູກຂອງໂຢເຊັບເປັນນໍາ (ອພຍ 13:19) ສິ່ງນີ້ເປັນເລື່ອງທີ່ສໍາ ຄັນຫຼາຍເພາະມັນສະແດງໃຫ້ເຮົາເຫັນເຖິງຄວາມເຊື່ອຂອງໂຢເຊັບໃນພຣະສັນຍາຂອງ ພຣະເຈົ້າ. ແມ່ນແລ້ວ, ໂຢເຊັບອາໄສຢູ່ກັບຄວາມລໍ້າລວຍທັງໝົດໃນດິນແດນເອຢິບ ແຕ່ ໂຢເຊັບບໍ່ເຄີຍຢຸດເຊື່ອພຣະສັນຍາຂອງພຣະເຈົ້າ ໂຢເຊັບເຊື່ອວ່າພຣະຜູ້ເປັນເຈົ້າຈະລະນຶກ ເຖິງປະຊາຊົນອິດສະຣາເອນ ແລະນໍາພວກເຂົາໄປຍັງດິນແດນແຫ່ງພະທັນສັນຍາ. ດັ່ງນັ້ນ ໂຢເຊັບຈຶ່ງສັ່ງຊາວອິດສະຣາເອນໄວ້ໃຫ້ຖືກະດູກຂອງເພິ່ນໄປທີ່ດິນແດນຄານາອານ ເມື່ອ ພວກເຂົາອອກຈາກເອຢິບ ເມື່ອປະຊາຊົນອິດສະຣາເອນມາເຖິງດິນແດນຄານາອານ ກະ ດູກຂອງໂຢເຊັບກໍຖືກຝັງທີ່ຊີເຄມ(ຢຊ 24:32).

ພຣະເຈົ້າຊົງສະຖິດກັບປະຊາຊົນຂອງພຣະອົງໃນເສົາເມກທີ່ຢຸ່ສູງໃນເວລາກາງ ເວັນ ແລະໃນເສົາໄຟໃນເວລາກາງຄືນ ປະຊາຊົນສາມາດເຫັນເສົາເມກທີ່ສູງຊ່ວງເວລາ ກາງເວັນ ແລະເສົາໄຟຊ່ວງເວລາກາງຄືນ ແລະຮູ້ດິວ່າພຣະເຈົ້າຊົງສະຖິດກັບພວກເຂົາ. ພຣະຜູ້ເປັນເຈົ້າຊົງສະຖິດຢູ່ໃນເສົາເມກທີ່ສູງ ແລະໃນເສົາໄຟ ພຣະອົງຊົງເວົ້າກັບປະຊາ ຊົນຂອງພຣະອົງຈາກເມກທີ່ສູງ (ອພຍ 14: 24; ຈບຊ 12: 5,6).

ໃນຂະນະດຽວກັນ ຟາໂຣກະສັດແຫ່ງເອຢິບກໍສະແດງໃຫ້ເຫັນສິ່ງໃນໃຈເພິ່ນ ແທ້ ເພິ່ນບໍ່ໄດ້ປ່ຽນແປງ ເພິ່ນບໍ່ໄດ້ຮູ້ສືກສໍານຶກຕໍ່ບາບທີ່ຕົນໄດ້ກະທໍາ ຟາໂຣແລະທະຫານ ຂອງເພິ່ນອອກຕາມລ່າທາດຂອງຕົນທີ່ລົບໜີກັບຄືນ ຟາໂຣບໍ່ສາມາດເຫັນບາບຂອງຕົນ ເອງໄດ້.

ເມື່ອຊາວອິດສະຣາເອນເຫັນກອງທັບຂອງຟາໂຣກໍາລັງຕາມມາ ພວກເຂົາກໍໂທດ ໃສ່ໂມເຊທີ່ພະຍາຍາຍາມຂ້າພວກເຂົາ “ພວກເຂົາຮ້ອງໃສ່ໂມເຊວ່າ, ‘ເຈົ້າໄດ້ເຮັດຫຍັງລົງ ໄປກັບພວກເຮົາ? ເປັນຫຍັງຈຶ່ງພາພວກ ເຮົາຈາກເອຢິບມາຕາຍທີ່ຖິ່ນແຫ້ງແລ້ງກັນດານ ເຊັ່ນນີ້? ໃນປະເທດເອຢິບບໍ່ມີບ່ອນຝັງສົບບໍ?”(ອພຍ 14:11, ICB). ປະຊາຊົນໄດ້ເຫັນ ພຣະເຈົ້າກະທໍາການອັດສະຈັນຫຼາຍປະການເພື່ອພວກເຂົາ ພຣະເຈົ້າໄດ້ຊົງຊ່ວຍລູກຊາຍ ກົກຂອງພວກເຂົາໃຫ້ພົ້ນ ພຣະເຈົ້າໄດ້ຊົງຊ່ວຍພວກເຂົາເມື່ອພຣະອົງລົງໂທດຊາວເອຢິບ ດ້ວຍຄວາມຕາຍ ແຕ່ຊາວອິດສະຣາເອນຍັງຄົງບໍ່ໄວ້ວາງໃນພຣະເຈົ້າ.

`ເມື່ອໃດທີ່ທ່ານປະສົບຄວາມເດືອດຮ້ອນຢ່າງໜັກເປັນຄັ້ງສຸດທ້າຍລ້າສຸດ? ທ່ານໄວ້ວາງໃຈໃນພຣະເຈົ້າບໍ? ຫຼືວ່າທານມີຄວາມສົງໄສໃນພຣະອົງ? ທ່ານໄດ້ຮຽນຮູ້ ບົດຮຽນຫຍັງແດ່ຈາກຊ່ວງເວລານັ້ນທີ່ສາມາດຊ່ວຍທ່ານໄດ້ໃນຄັ້ງຕໍ່ໄປທີ່ປັນຫາເຂົ້າມາ (ແລະມັນຈະມາແນ່ນອນ)`