---
title:  ພຣະເຈົ້າ ແລະການນາມັດສະການພຣະເຈົ້າຢາເວ
date:   03/08/2025
---

ໃນຄືນປັດສະຄາ, ການລົງໂທດປະການສຸດທ້າຍຂອງພຣະເຈົ້າເກີດຂື້ນກັບ ຜູ້ຄົນທີ່ບໍ່ໄດ້ຮັບການປົກປ້ອງດ້ວຍເລືອດຂອງລູກແກະ (ອພຍ 12:12). ຢ່າງທີ່ເຮົາ ໄດ້ເຫັນແລ້ວວ່າ ປັດສະຄາເປັນຊ່ວງເວລາທີ່ພຣະເຈົ້າສັງຫານລູກຊາຍກົກຂອງຊາວເອຢິບ ໃນຄືນດຽວ ແລະຊ່ວຍປະຊາຊົນຂອງພຣະອົງໃຫ້ພົ້ນຈາກການລົງໂທດໃນຄັ້ງນີ້ ບໍ່ມີຊາວ ເອຢິບຄົນໃດໜີພົ້ນໄດ້ເພາະການສືກສາ, ຄວາມລໍ້າລວຍ, ຊື່ສຽງ ຫຼືໜ້າທີ່ການງານຂອງ ພວກເຂົາ. ການລົງໂທດຂອງພຣະເຈົ້າຈູ່ໂຈມຊາວເອຢິບທຸກຄອບຄົວຈາກຟາໂຣກະສັດ ຂອງເອຢິບສູ່ຄົນເອຢິບທີ່ເປັນທາດຮັບໃຊ້ ພຣະເຈົ້າຍັງລົງໂທດສັດລູກຫົວປີ ພຣະເຈົ້າຊົງ ລົງໂທດຄວາມທະນົງຕົວຂອງຊາວເອຢິບອີກດ້ວຍ.

ໃນທີ່ສຸດ ຟາໂຣຍອມປ່ອຍໃຫ້ຊາວອິດສະຣາເອນທັງໝົດອອກໄປ ຟາໂຣຂໍໃຫ້ ໂມເຊເຮັດຫຍັງແດ່? ເປັນຫຍັງສິ່ງຟາໂຣຂໍຈຶ່ງເປັນສິ່ງທີ່ແປກຫຼາຍ? ໃຫ້ອ່ານ ອພຍ 12: 31-36 ເພື່ອຫາຄໍາຕອບ.

`ເມື່ອກະສັດຟາໂຣບອກໃຫ້ຊາວເຮັບເຣີອອກໄປ ແລະໄປນາມັດສະການພຣະເຈົ້າ ຢາເວຕາມທີ່ຂໍ ເພິ່ນບອກເຕີ່ມອີກວ່າ “ຈົ່ງອະທິຖານອວຍພອນເຮົາດ້ວຍ”(ອພຍ 12:32, ICB). ຈົ່ງອະທິຖານອວຍພອນເຮົາດ້ວຍ?`

ເປັນຫຍັງກະສັດຂອງເອຢິບຜູ້ທີ່ເປັນເທບພະເຈົ້າທ່າມກາງປະຊາຊົນຂອງພະອົງ ເອງເທິງໂລກນີ້ ຂໍໃຫ້ໂມເຊອະທິຖານອວຍພອນຕົນ? ໃນທີ່ສຸດນີ້ແລ້ວ, ຟາໂຣກໍກໍາລັງ ຍອມຮັບວ່າພຣະເຈົ້າຊົງມີຣິດອໍານາດສູງສຸດບໍ? ແຕ່ພຣະເຈົ້າອວຍພອນຟາໂຣໄດ້ຢ່າງໃດ ໃນເມື່ອເພິ່ນເຕັມໄປດ້ວຍຄວາມຈອງຫອງ, ຄວາມບາບ ແລະຕ້ອງການຕໍ່ສູ້ກັບພຣະອົງ? ແນ່ນອນໃນທີ່ສຸດ ຟາໂຣກໍຍອມປ່ອຍໃຫ້ຊາວເຮັບເຣີໄປ ແຕ່ໃນທ້າຍທີ່ສຸດ ຟາໂຣກໍບໍ່ ເຫັນດີທີ່ຈະປ່ອຍພວກເຂົາເພາະວ່າປ່ຽນໃຈ ແລະບໍ່ຍອມມອບຊີວິດຂອງເພິ່ນໃຫ້ອົງພຣະ ຜູ້ເປັນເຈົ້າ. ການທີ່ຟາໂຣປ່ອຍໃຫ້ຊາວເຮັບເຣີໄປກໍເພາະວ່າເພິ່ນຮູ້ສຶກວ່າເປັນຜູ້ຜ່າຍແພ້ ແຕ່ບໍ່ເສຍໃຈກັບບາບຂອງຕົນດັ່ງທີ່ເຮົາຈະເຫັນໃນພາຍຫຼັງ ຟາໂຣພຽງຕ້ອງການໃຫ້ການ ລົງໂທດຕ່າງໆຢຸດທໍາລາຍອານາຈັກຂອງເພິ່ນ.

ຟາໂຣຮູ້ສຶກອັບອາຍ ການລົງໂທດທີ່ຮ້າຍແຮງທີ່ສຸດໄດ້ຂ້າລູກຊາຍກົກຂອງຊາວ ເອຢິບທັງໝົດ ດັ່ງນັ້ນ ຟາໂຣຈຶ່ງອອກຄໍາສັ່ງອະນຸມັດໃຫ້ຊາວອິດສະຣາເອນອອກຈາກດິນ ແດນເອຢິບ.

“ຊາວເອຢິບໄດ້ຂໍຮ້ອງປະຊາຊົນອິດສະຣາເອນໃຫ້ຟ້າວອອກໜີໄປຈາກດິນ ແດນ ພວກເຂົາໄດ້ເວົ້າວ່າ, “ພວກເຮົາຈະຕາຍກັນໝົດຖ້າພວກເຈົ້າບໍ່ໜີໄປ”(ອພຍ 12: 33, NIrV).

ໃນລະຫວ່າງນັ້ນ ພຣະເຈົ້າຕ້ອງໃຫ້ແນ່ໃຈວ່າຊາວອິດສະຣາເອນບໍ່ໄດ້ອອກຈາກ ດິນແດນເອຢິບມືເປົ່າ ຊາວເອຢິບໃຫ້ສິ່ງຂອງຈໍາເປັນແກ່ຊາວເຮັບເຣີ ເພາະພວກເຂົາຕ້ອງ ການໃຫ້ປະຊາຊົນຂອງພຣະເຈົ້າອອກໄປໄກໆ ແຕ່ແທ້ຈິ່ງແລ້ວ ສິ່ງຂອງທີ່ຊາວເອຢິບ ມອບໃຫ້ຊາວອິດສະຣາເອນນັ້ນເປັນຄ່າຈ້າງຫຼາຍຮ້ອຍປີທີ່ປະຊາຊົນຂອງພຣະເຈົ້າເຮັດ ວຽກໃຫ້ຟຣີໃນຖານະເປັນທາດ.