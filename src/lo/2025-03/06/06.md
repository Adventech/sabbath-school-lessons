---
title:  ບົດເພງຂອງໂມເຊແລະມີຣີ້ອາມ
date:   07/08/2025
---

ພຣະເຈົ້າໄດ້ຊົງທໍາລາຍກອງທັບເອຢິບທັງໝົດ ບໍ່ມີຜູ້ໃດລອດຊີວິດ ແມ່ນແຕ່ ຟາໂຣກະສັດຂອງເອຢິບ (ໃຫ້ອ່ານ ພສສ 136:15). ຊາວເອຢິບພ່າຍແພ້ໃນການສູ້ຮົບ ຢ່າງສິ້ນເຊິງ ປະຊາຊົນຂອງພຣະເຈົ້າໄດ້ຮັບໄຊຊະນະຢ່າງເດັດຂາດ ສະນັ້ນຈຶ່ງບໍ່ມີຄວາມ ສົງໄສເລີຍວ່າ ເປັນຫຍັງຄົນຢິວຈຶ່ງເລົ່າເລື່ອງນີ້ຈົນຮອດປັດຈຸບັນນີ້.

`ບົດເພງຂອງໂມເຊເວົ້າກ່ຽວກັບຫຍັງ? ໃຫ້ອ່ານ ອພຍ 15:1-21 ເພື່ອຫາຄໍາຕອບ.`

ບົດເພງນີ້ສັນລະເສີນພຣະເຈົ້າຢາເວເພາະພຣະອົງຊົງເປັນນັກຮົບຜູ້ຍິ່ງໃຫຍ່ ພຣະ ເຈົ້າຢາເວທໍາລາຍຊາວເອຢິບ ເພາະວ່າພວກເຂົາຕໍ່ສູ້ປະຊາຊົນຂອງພຣະອົງ. ໂມເຊກ່າວວ່າ ພຣະເຈົ້າຢາເວເປັນພຣະເຈົ້າຂອງລາວ,ເປັນພາລະກໍາລັງຂອງລາວ ແລະບົດເພງຂອງລາວ ດ້ວຍ. ພຣະເຈົ້າຢາເວຊົງຊ່ວຍລາວໄວ້ ບໍ່ມີຜູ້ໃດຊົງພະລັງແລະອັດສະຈັນເໝືອນພຣະເຈົ້າ ໂມເຊຮ້ອງເພງວ່າ “ ພຣະອົງຜູ້ຍິ່ງໃຫຍ່ແລະບໍຣິສຸດດ້ວຍ. ພຣະສິລິຂອງພຣະອົງທໍາໃຫ້ ຂ້າພະອົງອັດສະຈັນໃຈ ພຣະອົງຊົງກະທໍາການອັດສະຈັນຕ່າງໆ(ອພຍ 15:11, NIrV).

ບົດເພງຂອງໂມເຊເວົ້າເຖິງພຣະເຈົ້າທັງໝົດ ໂມເຊຮ້ອງເພງກ່ຽວກັບພຣະເຈົ້າ ຊົງເປັນຜູ້ໃດ ແລະ ຊົງເຮັດສິ່ງໃດ ໂມເຊເສີນລະເສີນພຣະເຈົ້າທີ່ຊ່ວຍເຫຼືອປະຊາຊົນຂອງ ພຣະອົງ. ເມື່ອພຣະເຈົ້າຊົງແສນດີຕໍ່ເຮົາ ເຮົາຕ້ອງການນາມັດສະການແລະຂອບພຣະຄຸນ ພຣະອົງ ເມື່ອເຮົາສໍານຶກໃນຄວາມຮັກຂອງພຣະອົງ ເຮົາກໍຈະມີ ຊີວິດຝ່າຍຈິດວິນຍານ ທີ່ເຂັ້ມແຂງ ໂມເຊຮ້ອງເພງເຖິງຄວາມຮັກຂອງພຣະເຈົ້າ ເພາະພຣະອົງຈະນໍາປະຊາຊົນ ທີ່ພຣະອົງໄດ້ຊົງຊ່ວຍໄວ້ ພຣະອົງຈະນໍາພວກເຂົາໄປສູ່ສະຖານທີ່ທີ່ພຣະອົງຈະສະຖິດຢູ່ ກັບພວກເຂົາ ໂມເຊກ່າວວ່າພຣະເຈົ້າຈະຊົງສ້າງວິຫານຂອງພຣະອົງເທິງພູເຂົາຂອງພຣະ ອົງເອງ (ອພຍ 15:17) ໃນອະນາຄົດ ພຣະອົງຈະສັ່ງຊາວອິດສະຣາເອນໃຫ້ສ້າງວິຫານ ຂອງພຣະອົງໃນເຢລູຊາເລັມ.

ໃນພຣະນິມິດ 15:2- 4 ຜູ້ທີ່ໄດ້ຮັບຄວາມລອດຮ້ອງເພງຂອງໂມເຊ ແລະຂອງ ພຣະເຢເຈົ້າທີ່ເປັນລູກແກະຂອງພຣະເຈົ້າ ເຮົາລອງຈິນຕະນາການວ່າເພງບົດນີ້ໃນສະຫວັນ ຈະມ່ວນສໍ່າໃດ!? ໄພ່ພົນຂອງພຣະເຈົ້າ ຈະສັນລະເສີນພຣະເຈົ້າເພາະສິ່ງທີ່ມະຫັດສະຈັນ ແລະຍິ່ງໃຫຍ່ທີ່ພຣະອົງຊົງກະທໍາເພື່ອພວກເຂົາ ເຮົາຈະສັນລະເສີນພຣະເຈົ້າເພາະການກະ ທໍາອັນຍຸດຕິທໍາຂອງພຣະອົງ ເຮົາຈະສັນລະເສີນພຣະອົງເພາະການປະພຶດແລະຊີວິດອັນບໍ ຣິສຸດຂອງພຣະອົງ. ໃຫ້ສັງເກດແຖວສຸດທ້າຍຂອງບົດເພງທີ່ວ່າ “ປະຊາຊາດທັງປວງຈະ ມານະມັດສະການຕໍ່ພຣະພັກພຣະອົງ ເພາະກິດຈະການອັນຍຸດຕິທຳຂອງພຣະອົງກໍປາກົດ ແຈ້ງແລ້ວ.”(ພນມ 15:4, ERV). ໃນເວລານັ້ນ ທຸກໆຄົນຈະເຫັນແລະເຂົ້າໃຈທຸກສິ່ງ ທຸກຢ່າງທີ່ພຣະເຈົ້າໄດ້ກະທໍາເພື່ອພິພາກສາຕັດສັດ ແລະລົງໂທດຄວາມຊົ່ວຮ້າຍໃນໂລກນີ້ ຫຼັງຈາກນັ້ນ ຄົນທັງປວງກໍຈະສັນລະເສີນພຣະເຈົ້າສໍາລັບພາລະກິດຂອງພຣະອົງໃນຖານະ ເປັນຜູ້ພິພາກສາ.

`ນັກປັດຊະຍາອິມມານູເອນ ຄານທ໌ກ່າວວໄວ້ວ່າ ຖ້າຫາກພຣະເຈົ້າຊົງຍຸດຕິທໍາກໍ ຕ້ອງມີສະຫວັນ ຫຼື ຊີວິດຫຼັງຄວາມຕາຍ ເຫດໃດແນວຄິດນີ້ຈຶ່ງເປັນຄວາມຈິງ? ເຮົາຈະ ຮຽນຮູ້ທີ່ໄວ້ວາງໃຈວ່າພຣະເຈົ້າຈະລົງໂທດຄວາມຊົ່ວຮ້າຍທັງໝົດໃນໂລກນີ້ຢ່າງໃດ? ແນວຄິດນີ້ໃຫ້ຄວາມຫວັງເຮົາຢ່າງໃດ?`