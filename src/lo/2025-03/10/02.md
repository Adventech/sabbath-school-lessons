---
title:  ປື້ມບັນທຶກແລະເລືອດສັດເທິງແທ່ນບູຊາ
date:   31/08/2025
---

`ພຣະເຈົ້າຊົງເຮັດພັນທະສັນຍາກັບປະຊາຊົນຂອງພຣະອົງ ເພື່ອສະແດງໃຫ້ເຫັນ ວ່າພຣະເຈົ້າຊົງຍອມຮັບເອົາຄໍາສັນນັ້ນ, ໂມເຊຈຶ່ງເຮັດສອງຢ່າງຄື: (1)ລາວອ່ານໜັງສື ພັນທະສັນຍາ ແລະ(2)ຊິດເລືອດໃສ່ປະຊາຊົນ. ດ້ວຍເຫດໃດສອງສິ່ງນີ້ຈຶ່ງສໍາຄັນຫຼາຍ? ສອງສິ່ງນີ້ຊ່ວຍໃຫ້ເຮົາເຫັນຄວາມສໍາພັນພິເສດທີ່ພຣະເຈົ້າຕ້ອງການມີກັບປະຊາກອນ ຂອງພຣະອົງຢ່າງໃດ? ໃຫ້ອ່ານ ອພຍ 24:1-8 ເພື່ອຫາຄໍາຕອບ. ພຣະເຈົ້າຜູ້ຊົງພະຊົນຢູ່ໃນພຣະຄໍາພີເປັນພຣະເຈົ້າແຫ່ງຄວາມສໍາພັນ ພຣະເຈົ້າຊົງ ຫ່ວງໄຍຄົນຫຼາຍກວ່າສິ່ງອື່ນໃດ. ສະນັ້ນ, ພຣະເຈົ້າຈຶ່ງໃສ່ໃຈຄົນເປັນພິເສດ ເຫດຜົນທີ່ ພຣະເຈົ້າກະທໍາສິ່ງຕ່າງໆກໍ່ເພື່ອໃຫ້ພຣະອົງສາມາດສ້າງຄວາມສໍາພັນສ່ວນຕົວກັບເຮົາ ພຣະເຈົ້າຊົງເປັນຄວາມຮັກ ເພາະສະນັ້ນ ພຣະອົງຕ້ອງຫ່ວງໄຍຄວາມສໍາພັນ, ແມ່ນບໍ? ຈະມີຄວາມຮັກໄດ້ຢ່າງໃດ ຫາກບໍ່ຄວາມສໍາພັນ?`

ພຣະເຢຊູເຈົ້າຊົງກ່າວວ່າ “ເຮົາຈະຖືກຍົກຂຶ້ນ [ຖູກຄືງເທິງໄມ້ກາງແຂນ ແລະ ຖືກຍົກຂື້ນສູ່ຄວາມຕາຍ]ຈາກແຜ່ນດິນໂລກ ເມື່ອເຮົາຖູກຍົກຂື້ນຈາກແຜ່ນດິນໂລກ ແລ້ວ ເຮົາກໍຈະນຳທຸກຄົນມາຫາເຮົາ.” (ຢຮ 12:32, ERV). ພຣະເຈົ້າຊົງຕ້ອງການໃຫ້ ເຮົາມີການປະພືດທີ່ດີ, ມີຫຼັກຄໍາສອນທີ່ຖືກຕ້ອງ ແລະການກະທໍາທີ່ຍຸດຕິທໍາເໜືອກວ່າ ສິ່ງອື່ນໃດ ພຣະເຈົ້າຊົງຕ້ອງການໃຫ້ເຮົາມີສາຍສໍາພັນທີ່ສ່ວນຕົວແລະໃກ້ຊິດກັບພຣະອົງ. ເຮົາສາມາດເຫັນຄວາມຈິງໃນພຣະຄໍາພີທີ່ສໍາຄັນນີ້ໄດ້ຈາກສອງສິ່ງທີ່ພຣະເຈົ້າປະທານໃຫ້ ເຮົາ ເມື່ອພຣະອົງຊົງນິຣະມິດສ້າງແຜ່ນດິນໂລກ ແລະທ້ອງຟ້າໃນໜື່ງສັບປະດາ: ພຣະເຈົ້າ ຊົງປະທານວັນຊະບາໂຕແລະການແຕ່ງງານໃຫ້ແກ່ເຮົາ (ປມກ 1-2). ວັນຊະບາໂຕກ່ຽວ ຂ້ອງກັບຄວາມສໍາພັນທາງຝ່າຍຈິດວິນຍານຂອງເຮົາກັບພຣະເຈົ້າ ແລະການແຕ່ງງານກ່ຽວ ຂ້ອງກັບຄວາມສໍາພັນຂອງເຮົາກັບຄູ່ສົມຣົດຂອງເຮົາ. ເພາະສະນັ້ນ ທັງວັນຊະບາໂຕ ແລະ ການແຕ່ງງານກ່ຽວຂ້ອງກັບຄວາມສໍາພັນຢ່າງແທ້ຈິງ.

ພຣະເຈົ້າຊົງເຫັນດີຕົກລົງຕາມຄໍາສັນຍາ ແລະຍອມຮັບເອົາຄໍາສັນນັ້ນທີ່ພູເຂົາຊີ ນາຍ ເພື່ອສໍາແດງໃຫ້ປະຊາຊົນຂອງພຣະອົງເຫັນເຖິງຄວາມສໍາພັນພິເສດທີ່ພຣະອົງຕ້ອງ ການມີກັບພວກເຂົາ ປະຊາຊົນຮ້ອງຂື້ນດ້ວຍສຽງດັງສອງຄັ້ງວ່າພວກເຂົາຈະເຊື່ອຟັງພຣະ ເຈົ້າ: “ພວກຂ້ານ້ອຍທັງໝົດຈະເຊື່ອຟັງພຣະເຈົ້າຢາເວ ແລະຈະເຮັດທຸກໆສິ່ງຕາມທີ່ພຣະ ອົງໄດ້ສັ່ງໄວ້.”(ອພຍ 24:7, ICB) ປະຊາຊົນໝາຍຄວາມຕາມທີ່ພວກເຂົາໄດ້ເວົ້າອອກ ໄປ ແຕ່ພວກເຂົາບໍ່ຮູ້ເລີຍວ່າພວກເຂົານັ້ນອ່ອນແອແລະເບາະບາງ. ດ້ວຍເຫດນີ້, ພວກເຂົາ ຈຶ່ງບໍ່ເຫື່ອແຮງທີ່ຈະເຊື່ອຟັງ ແຕ່ໂມເຊເຮັດບາງສິ່ງບາງຢ່າງເພື່ອໃຫ້ພວກເຂົາມີຄວາມຫວັງ ໂມເຊໄດ້ຊິດເລືອດໃສ່ປະຊາຊົນ ເລືອດນັ້ນສະແດງໃຫ້ເຫັນວ່າຊົນຊາດອິດສະຣາເອນສາ ມາດເຊື່ອຟັງພຣະເຈົ້າໄດ້ ແຕ່ດ້ວຍການຊ່ວຍເຫຼືອຂອງພຣະເຢຊູເຈົ້າເທົ່ານັ້ນ.

`ເຮົາບໍ່ຢາກຍອມຮັບວ່າເຮົາເປັນຄົນບາບທີ່ອ່ອນແອແລະເບາະບາງ ເຮົາຢາກ ເຮັດຄວາມຊົ່ວ. ເພື່ອເຮັດການດີ, ເຮົາຕ້ອງມີຄວາມຊ່ວຍເຫຼືອຈາກທີ່ອື່ນນອກເໜືອຕົວ ເຮົາເອງ ຄວາມຊ່ວຍເຫຼືອນີ້ມາຈາກພຣະເຈົ້າ, ຈາກຄວາມເມດຕາຂອງພຣະອົງ, ຈາກ ພຣະຄໍາພີ ແລະຈາກພຣະວິນຍານບໍຣິສຸດ ເຖິງແມ່ນວ່າຈະມີຄວາມຊ່ວຍທັງໝົດນີ້, ເຮົາກໍ ຍັງຢາກເຮັດຄວາມຊົ່ວໄດ້ຢ່າງງ່າຍດ່າຍ, ບໍ່ແມ່ນບໍ?`

ນັ້ນຈຶ່ງເປັນເຫດຜົນວ່າເປັນຫຍັງຄວາມສໍາພັນທີ່ສ່ວນຕົວທີ່ໃກ້ຊິດກັບພຣະເຈົ້າ ຈຶ່ງສໍາຄັນຕໍ່ປະຊາຊົນຂອງພຣະເຈົ້າທີ່ພູເຂົາຊີນາຍດັ່ງທີ່ມັນສໍາຄັນຕໍ່ເຮົາໃນປັດຈຸບັນນີ້.