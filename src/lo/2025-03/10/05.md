---
title:  ຢູ່ທ່າມກາງປະຊາຊົນຂອງພຣະອົງ
date:   03/09/2025
---

ພຣະເຈົ້າຊົງໃຊ້ສິ່ງຕ່າງໆຫຼາກຫຼາຍເພື່ອສອນຄວາມຈິງໃນພຣະຄໍາພີໃຫ້ແກ່ປະຊາກອນຂອງພຣະອົງ ສິ່ໜື່ງທີ່ພຣະເຈົ້າຊົງໃຊ້ແມ່ນຫໍເຕັ້ນສັກສິດ ພາລະກິດທີ່ຈະຕ້ອງເຮັດ ໃນຫໍເຕັ້ນສັກສິດສອນໃຫ້ຊາວອິດສະຣາເອນຮູ້ເຖິງພຣະເຢຊູເຈົ້າ ແລະແຜນການຂອງ ພຣະອົງທີ່ຈະຊ່ວຍໃຫ້ພວກເຂົາລອດ ພຣະເຢຊູເຈົ້າຈະສະເດັດມາອີກຫຼາຍຮ້ອຍປີຂ້າງໜ້າ ແລະເຮັດທຸກຢ່າງທີ່ຫໍເຕັ້ນສັກສິດສະແດງໃຫ້ເຫັນວ່າພຣະອົງຈະທໍາ.

`ໃຫ້ອ່ານ ອົບພະຍົບ 25:1-9 ທ່ານເຫັນຄວາມຈິງໃນພຣະຄໍາພີທີ່ສໍາຄັນຫຍັງ ແດ່ໃນຂໍ້ພຣະຄໍາພີເຫຼົ່ານີ້?`

ພຣະເຈົ້າຊົງນໍາປະຊາຊົນຂອງພຣະອົງອອກຈາກດິນແດນເອຢິບ ແລະໃນໃຈ ຂອງພຣະອົງ ພຣະອົງຊົງພ້ອມທີ່ຢູ່ໃກ້ຊິດພວກເຂົາ ແຕ່ພຣະອົງຊົງຕ້ອງການໃຫ້ໂມເຊ ສ້າງຫໍເຕັ້ນສັກສິດໃຫ້ພຣະອົງດ້ວຍເຫດຜົນພິເສດທີ່ວ່າ: “ຊາວອິດສະຣາເອນຕ້ອງສ້າງ ຫໍເຕັ້ນສັກສິດສຳລັບເຮົາເພື່ອວ່າເຮົາຈະຢູ່ທ່າມກາງພວກເຂົາ”(ອພຍ 25:8, ICB) ພຣະ ເຈົ້າຕ້ອງການສໍາແດງໃຫ້ປະຊາຊົນຂອງພຣະອົງເຫັນວ່າ ພຣະອົງຊົງສະຖິດຢູ່ທ່າມກາງ ພວກເຂົາແທ້ໆ. ແມ່ນແລ້ວ, ປະຊາຊົນໄດ້ເຮັດຜິດບາບຫຼາຍຄັ້ງ ແຕ່ພຣະເຈົ້າບໍ່ເຄີຍປະ ຖິ້ມປະຊາກອນຂອງພຣະອົງ “ຫຼັງຈາກທີ່ປະຊາກອນຂອງພຣະເຈົ້າສາລະພາບຄວາມຜິດ ບາບຂອງພວກເຂົາແລ້ວ ພຣະເຈົ້າກໍຊົງໃຫ້ອະໄພພວກເຂົາ ແລະຍອມຮັບພວກເຂົາອີກ ຄັ້ງ”—ອີເລັນ ຈີ່ໄວທ໌, ບັນພະບຸລຸດ ແລະຜູ້ເຜີຍພະວັດຈະນະ, ໜ້າ 343. ຈາກນັ້ນພຣະ ເຈົ້າບັນຊາໃຫ້ປະຊາກອນຂອງພຣະອົງສ້າງທີ່ອາໄສພິເສດໃຫ້ພຣະອົງເພື່ອພຣະອົງຊົງສະ ຖິດຢູ່ທ່າມກາງພວກເຂົາ.

ພຣະຄໍາພີບອກເຮົາໃຫ້ຮູ້ວ່າ ພຣະເຈົ້າຊົງເນຣິມິດສ້າງທ້ອງຟ້າແລະແຜ່ນດິນໂລກ ແລະບໍ່ຢູ່ໃນວິຫານ ແລະຕຶກອາຄານຕ່າງໆທີ່ສ້າງຂື້ນມາດ້ວຍມືຂອງມະນຸດ: “ແຕ່ພຣະເຈົ້າ ອົງສູງສຸດກໍບໍ່ໄດ້ສະຖິດຢູ່ໃນບ່ອນທີ່ມືມະນຸດສ້າງ ນີ້ແມ່ນສິ່ງທີ່ຜູ້ທຳນວາຍໄດ້ກ່າວໄວ້ວ່າ, ອົງພຣະຜູ້ເປັນເຈົ້າກ່າວວ່າ ‘ສະຫວັນເປັນພຣະທີ່ນັ່ງຂອງເຮົາ ແຜ່ນດິນໂລກກໍເປັນທີ່ຮອງ ຕີນຂອງເຮົາ. ພວກເຈົ້າຈະສ້າງບ່ອນຢູ່ຊະນິດໃດສຳລັບເຮົາ? (ກຈກ 7:47–50, ERV; ແລະກໍໃຫ້ອ່ານ ກຈກ 17:24). ກະສັດໂຊໂລໂມນຍັງກ່າວອີກວ່າ “'ແຕ່ພຣະເຈົ້າພຣະອົງ ສາມາດຢູ່ທີ່ນີ້, ເທິງແຜ່ນດິນໂລກນີ້ໄດ້ແທ້ບໍ? ແມ່ນແຕ່ທ້ອງຟ້າແລະທີ່ສູງທີ່ສຸດໃນສະ ຫວັນກໍບໍ່ໃຫຍ່ພໍທີ່ຈະຮັບພຣະອົງໄດ້. ແນ່ນອນ ພຣະວິຫານແຫ່ງນີ້ທີ່ຂ້ານ້ອຍສ້າງນີ້ບໍ່ສາ ມາດຮັບຮອງເອົາພຣະອົງໄດ້” (1 ກະສັດ 8:27, ICB). ຫໍເຕັ້ນສັກສິດເປັນສະຖານ ບ່ອນທີ່ພຣະໄດ້ຊົງວາງແຜນການຈະເຮັດໃຫ້ພຣະອົງເອງເປັນທີ່ຮູ້ຈັກຕໍ່ປະຊາກອນຂອງ ພຣະອົງ.

ຊາວອິດສະຣາເອນນໍາເຄື່ອງຖວາຍຕາມຄວາມສະມັກໃຈໃຫ້ໂມເຊສ້າງຫໍເຕັ້ນ ສັກສິດ ປະຊາຊົນນໍາຂອງຂັວນທີ່ລໍ້າຄ່າແລະລາຄາແພງເປັນຕົ້ນ: ຄໍາ, ເງິນ, ທອງເຫຼືອງ, ໄມ້, ຜ້າເນື້ອດີ, ນໍ້າມັນໝາກກອກ ແລະ ເຄື່ອງເທດຕ່າງໆ. ໃນພຣະທໍາອົບພະຍົບ 25: 10-27:21 ໂມເຊໃຫ້ເຮົາຮູ້ຂໍ້ມູນກ່ຽວກັບຫໍເຕັ້ນສັກສິດນີ້ ພຣະເຈົ້າຊົງມອບແຜນການ ສ້າງພ້ອມກັບຂໍ້ມູນສໍາຄັນກ່ຽວກັບວິທີສ້າງແລະຕົບແຕ່ງຫໍເຕັ້ນສັກສິດ ໂມເຊຕ້ອງເຮັດ ຕາມແຜນຂອງພຣະເຈົ້າຢ່າງແມັນຢໍ້າ(ອພຍ 25:9, 40; ອພຍ 26:30). ຫໍເຕັ້ນສັກສິດ ເທິງໂລກນີ້ຕ້ອງເປັນສໍາເນົາ(ແບບຈໍາລອງ)ທີ່ຕົງເປະກັບພຣະວິຫານໃນສະຫວັນທຸກປະ ການ (ຮຣ 8:1,2; ຮຣ 9:11).