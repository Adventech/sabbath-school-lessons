---
title:  ເຕັມປ່ຽມດ້ວຍພຣະວິນຍານຂອງພຣະເຈົ້າ
date:   04/09/2025
---

ພຣະເຈົ້າຊົງບອກໂມເຊເຖິງສິ່ງທີ່ປະຊາຊົນຂອງພຣະອົງຈະຕ້ອງເຮັດເພື່ອກຽມ ພ້ອມນາມັດສະການພຣະອົງ ພວກປະໂຣຫິດ ຫຼືພວກຜູ້ນໍາທາງຈິດວິນຍານຕ້ອງໃສ່ເຄື່ອງ ຊຸດພິເສດ ມະຫາປະໂຣຫິດ ຫຼືຜູ້ນໍາທາງວິນຍານສູງສຸດໃສ່ເຄື່ອງຊຸດພິເສດທີ່ເອີ້ນວ່າ ເອ ໂຟດ ເອໂຟດລະບຸລາຍຊື່ບັນດາບຸດຂອງຊົນຊາດອິດສະຣາເອນ ມະຫາປະໂຣຫິດຍັງສວມ ໃສ່ແຜ່ນປົກເອິກປົກປິດຫົວໃຈຂອງລາວ(ອພຍ 28) ປະໂຣຫິດທຸກຄົນຕ້ອງຖືກຖວາຍ ໃຫ້ກັບພຣະເຈົ້າເພື່ອຮັບໃຊ້ໃນພາລະກິດອັນສັກສິດຂອງພຣະອົງ. ພຣະເຈົ້າຍັງບອກໂມເຊ ເຖິງວິທີການຕຽມສິ່ງອື່ນໆຢ່າງລະມັດລະວັງເພື່ອໃຊ້ໃນການນາມັດສະການພຣະອົງເຊັນ: ແທ່ນບູຊາສໍາລັບເຜົາເຄຶ່ອງຫອມ, ຂັນທອງສໍາລັບລ້າງ ແລະນໍ້າມັນສັກສິດ (ອພຍ 30).

`ໃຫ້ອ່ານ ອົບພະຍົບ 31:1-18 ພຣະເຈົ້າຊົງໃຫ້ຄວາມຊ່ວຍເຫຼືອພິເສດຫຍັງແກ່ ໂມເຊ ເພື່ອໃຫ້ເຟີນິເຈີ ແລະສິ່ງຂອງຕ່າງໆທັງໝົດໃນຫໍເຕັ້ນສັກສິດນັ້ນຖືກສ້າງແລະຕົບ ແຕ່ງໃຫ້ສວຍງາມແລະຖືກຕ້ອງ?`

ເປັນຄັ້ງທໍາອິດໃນພຣະຄໍາພີທີ່ເຮົາຮັບຮູ້ວ່າ ພຣະເຈົ້າຈະເຮັດໃຫ້ຄົນໜື່ງເຕັມດ້ວຍ ພຣະວິນຍານຂອງພຣະອົງ ມັນມີຄວາມໝາຍວ່າແນວໃດ? ພຣະເຈົ້າຊົງປະທານຣິດອໍາ ນາດແກ່ເບຊາເລນເພື່ອເຮັດວຽກຢູ່ໃນຫໍເຕັ້ນສັກສິດ ພຣະເຈົ້າຊົງໃຫ້ເບຊາເລນມີສະຕິ ປັນຍາ ພຣະເຈົ້າຊົງໃຫ້ເອຊາເບນມີທັກສະສີມືແລະຄວາມຮູ້ຄວາມເຂົ້າໃຈທີ່ຈໍາເປັນໃນ ການເຮັດວຽກ. ພຣະເຈົ້າຍັງປະທານພຣະວິນຍານດຽວກັນແກ່ໂອໂຮລີອາບແລະຊ່າງສີ ມືຄົນອື່ນໆເພື່ອຊ່ວຍກັນໃນວຽກງານນີ້.

ໃນຊ່ວງເວລານີ້ ພຣະເຈົ້າຍັງປະກາດອີກວ່າວັນຊະບາໂຕຂອງພຣະອົງເປັນຂໍ້ຕົກ ລົງລະຫວ່າງພຣະອົງກັບໄພ່ພົນຂອງພຣະອົງ ວັນຊະບາໂຕສະແດງໃຫ້ເຫັນວ່າພຣະອົງຊົງ ເຮັດໃຫ້ພວກເຂົາບໍຣິສຸດ. ຈາກນນັ້ນອົງພຣະຜູ້ເປັນເຈົ້າກໍແບ່ງປັ່ນຄວາມຄິດດຽວກັນນີ້ ກັບເອເຊກຽນວ່າ: “'ເຮົາກໍໄດ້ປະທານວັນຊະບາໂຕແກ່ພວກເຈົ້າ ວັນຊະບາໂຕຕ້ອງເປັນ ໝາຍສຳຄັນລະຫວ່າງເຮົາທັງສອງຝ່າຍ ແລ້ວພວກເຂົາກໍຈະຮູ້ວ່າເຮົາຄືພຣະເຈົ້າຢາເວ ເຮົາໄດ້ເຮັດໃຫ້ພວກເຂົາບໍຣິສຸດ”(Ezekiel 20:12, ICB)

ວັນຊະບາໂຕຊ່ວຍເຮົາໃຫ້ຈົດຈໍາວ່າ ພຣະເຈົ້າຢາເວຊົງສ້າງເຮົາມາ( ປຖມກ 2:2,3 ແລະຊ່ວຍເຮົາໃຫ້ລອດພົ້ນ ພຣະອົງຊົງເປັນພຣະເຈົ້າຂອງເຮົາ (ພຍສ 5:15; ມຣກ 2: 27, 28). ພຣະເຈົ້າຂອງເຮົາບໍຣິສຸດພຣະອົງ ພຣະອົງຊົງປ່ຽນແປງຜູ້ຄົນໃຫ້ດີ ຂື້ນ ພຣະວິນຍານບໍຣິສຸດຂອງພຣະອົງແລະຄວາມຈິງໃນພຣະຄໍາພີເຮັດໃຫ້ຜູ້ຄົນເຕັມລົ້ນ ໄປດ້ວຍຄວາມຮັກ, ຄວາມເມດຕາ, ຄວາມບໍ່ເຫັນແກ່ຕົວ ແລະການໃຫ້ອະໄພ.

ຂອງຂັວນທີ່ລໍ້າຄ່າທີ່ສຸດທີ່ພຣະເຈົ້າປະທານໃຫ້ໂມເຊແມ່ນພຣະບັນຍັດສິບປະ ການ(ອພຍ 31:18) ພຣະເຈົ້າຊົງຂຽນພຣະບັນຍັດລົງໃສ່ສີລາສອງແຜ່ນ ແລະມອບໃຫ້ ໂມເຊ (ອພຍ 31:18; ພຍສ 9:9-11). ສີລາສອງແຜ່ນນີ້ຖືກເກັບຮັກສາໄວ້ໃນກ່ອງ ສັກສິດໃນຫ້ອງທີ່ບໍຣິສຸດທີ່ສຸດຂອງຫໍເຕັ້ນສັກສິດ ຊື່ໜື່ງອີກຂອງກ່ອງສັກສິດນັ້ນແມ່ນ ຫີບແຫ່ງພັນທະສັນຍາ ມີຝາອັນໜື່ງຄອບຢູ່ເທິງຫີບແຫ່ງພັນທະສັນຍານັ້ນ(ອພຍ 25: 21) ຊື່ໜື່ງຂອງຝາປິດນີ້ແມ່ນຝາແຫ່ງພຣະກະລຸນາ ຫຼືທີ່ນັ່ງແຫ່ງພຣະກະລຸນາ.