---
title:  ການພົບກັບພຣະເຈົ້າ
date:   01/09/2025
---

`ໃຫ້ອ່ານ ອົບພະຍົບ 24:9-18 ພຣະເຈົ້າຊົງປະທານປະສົບການທີ່ອັດສະຈັນ ຫຍັງໃຫ້ແກ່ຊາວອິດສະຣາເອນໃນຂໍ້ພຣະຄໍານີ້?`

ຫຼັງຈາກທີ່ພຣະເຈົ້າຍອມຮັບເອົາຄໍາສັນຍາທີ່ເຮັດກັບປະຊາຊົນຂອງພຣະອົງແລ້ວໂມເຊກໍຂື້ນພູເຂົາຊີນາຍອີກຄັ້ງໜື່ງ ຕອນຂື້ນພູຄັ້ງທໍາອິດ ໂມເຊບໍ່ມາຄົນດຽວ ລາວມີຜຸ້ ນໍາຊາວອິດສະຣາເອນ 73ຄົນມານໍາ ພວກຜູ້ນໍາເຫຼົ່ານີ້ມີປະສົບການທີ່ອັດສະຈັນ: ພວກ ເຂົາໄດ້ພົບພຣະເຈົ້າ ພວກຜູ້ນໍາໄດ້ກິນເຂົ້າຮ່ວມກັນ ພາເຂົ້າຄາບນັ້ນສະແດງໃຫ້ເຫັນວ່າ ພວກເຂົາຍອມຮັບເອົາຄໍາສັນຍາຂອງພຣະເຈົ້າ ອາຫານຄາບນັ້ນເປັນພິທີສະເຫຼີມສະຫຼອງ ຫຼື ງານລ້ຽງທີ່ພິເສດ ພຣະເຈົ້າແຫ່ງຊົນຊາດອິດສະຣາເອນຊົງເປັນເຈົ້າພາບ ພຣະເຈົ້າຊົງ ໃຫ້ກຽດບັນດາຜູ້ນໍາເຫຼົ່ານັ້ນຢ່າງສຸດຊຶ້ງ ເມື່ອພຣະອົງຊົງເຊີນພວກເຂົາມາທີ່ງານລ້ຽງຂອງ ພຣະອົງ. ໃນຕາເວັນອອກກາງຊ່ວງສະໄໝພຣະຄໍາພີ ການກິນເຂົ້າຮ່ວມພາ(ນໍາກັນ)ເປັນ ປະສົບການທີ່ສໍາຄັນ ແລະເປັນກຽດຢ່າງຍິ່ງ ຄົນຜູ້ທີ່ກິນອຫານຮ່ວມກັນໃຫ້ຂອງຂັວນ ແຫ່ງການອະໄພແລະມິດຕະພາບແກ່ກັນແລະກັນ ຄົນຜູ້ທີ່ກິນອາຫານຮ່ວມກັນຈະຄອຍ ຢູ່ຄຽງຂ້າງກັນແລະກັນ ແລະຢູ່ດ້ວຍກັນໃນຍາມລໍາບາກສະເໝີ ເມື່ອຄົນກິນອາຫານຮ່ວມ ກັນ ພວກເຂົາກໍເຮັດສັນຍັນຕໍ່ກັນໂດຍບໍ່ໄດ້ໃຊ້ຄໍາເວົ້າ ພວກເຂົາໃຫ້ຄໍາໝັ້ນສັນຍາວ່າ ຖ້າ ຫາກມີຫຍັງເກີດຂື້ນກັບຜູ້ໃດກໍຕາມໃນພວກເຂົາພາຍຫຼັງ ພວກເຂົາກໍຈະໃຫ້ຄວາມຊ່ວຍ ເຫຼືອ. ດ້ວຍເຫດນີ້ ການໄດ້ຮັບຄໍາເຊີນໄປຮ່ວມພາເຂົ້າຈຶ່ງເປັນກຽດພິເສດທີ່ບໍ່ໄດ້ໃຫ້ກັບ ທຸກຄົນ.

ຈະເກີດຫຍັງຂື້ນ ຖ້າຫາກແຂກປະຕິເສດຄໍາເຊີນໄປຮ່ວມຮັບປະທານອາຫານ ແລງ? ກໍເປັນການທີ່ລາວຜູ້ນັ້ນບໍ່ໃຫ້ກຽດເຈົ້າພາບ ການປະຕິເສດຄໍາເຊີນຖືເປັນການດູຖູ ດູໝິ່ນທີ່ຮ້ຍແຮງທີ່ສຸດຢ່າງໜຶ່ງໃນສະໄໝພຣະຄໍາພີ. ຂໍ້ມູນນີ້ຊ່ວຍໃຫ້ເຮົາເຂົ້າເລື່ອງລາວ ຕ່າງໆໃນພຣະຄໍາພີໃໝ່ກ່ຽວກັບພຣະເຢຊູເຈົ້າ ທີ່ຮັບປະທານອາຫານຮ່ວມກັບຄົນບາບທັງ ຫຼາຍ ພວກຜູ້ນໍາຄົນຢິວປະນາມພຣະເຢຊູເຈົ້າທີ່ຮ່ວມຮັບປະທານອຫານກັບພວກເຂົາ (ລູກາ 5:30). ເມື່ອຄຣິສະຕຽນເຂົ້າຮ່ວມພິທີສິນມະຫາສະໜິດ(ອາຫານແລງຄາບສຸດ ທ້າຍ) ພວກເຂົາກໍສ້າງສາຍສໍາພັນທີ່ແໜ້ນແຟນກັບຄຣິສະຕຽນຄົນອື່ນໆ, ຜູ້ທີ່ເປັນຄົນ ຍາບເໝືອນກັນກັບພວກເຂົາ ໃນລະຫວ່າງພິທີສິນມະຫາສະໜິດນີ້ ເຮົາສັນລະເສີນພຣະ ເຢຊູເຈົ້າທີ່ປະທານການອະໄພບາບແກ່ເຮົາ ເຮົາຍົກຍ້ອງພຣະເມດຕາທີ່ຊົງຊ່ວຍໃຫ້ລອດ ຂອງພຣະອົງ (ມທ 26:26-30; ມຣກ 14:22-25; 1ກຣທ 11:23-29).

ຊາຍບາງຄົນຜູ້ທີ່ຂື້ນພູກັບໂມເຊ ພາຍຫຼັງກໍລົ້ມລົງໃນຄວາມບາບແລະເສຍຊີວິດ ໄປ(ອ່ານ ລບລວ 10:1,2,9) ແມ່ນແລ້ວ, ຊາຍເຫຼົ່ານັ້ນມີປະສົບການທີ່ເລິກເຊິງກັບພຣະ ເຈົ້າເທິງພູແລະໃນງານລ້ຽງພິເສດ ແຕ່ຊີວິດການເປັນຢູ່ຂອງພວກເຂົາບໍ່ໄດ້ປ່ຽນແປງໃນ ທາງທີ່ດີຂື້ນເລີຍເພາະປະສົບການນັ້ນ. ເລື່ອງນີ້ສອນເຮົາໃຫ້ຮຽນຮູ້ບົດຮຽນອັນລໍ້າຄ່າ ພຽງເພາະເຮົາມີຄວາມຈິງໃນພຣະຄໍາພີບໍ່ໄດ້ໝາຍຄວາມວ່າພວກເຮົາໄດ້ຮັບຄວາມລອດ.

`ໃຫ້ເຮົາລອງຄິດອີກຄັ້ງວ່າເກີດຫຍັງຂື້ນກັບຊາຍເຫຼົ່ານັ້ນ ຕອນນີ້ໃຫ້ເຮົາຄິດ ເຖິງພຣະເຈົ້າຊົງໃຫ້ກຽດຄຣິດຕະຈັກຂອງເຮົາດ້ວຍຄວາມຈິງໃນພຣະຄໍາພີຫຼາຍພຽງໃດ. ເລື່ອງທີ່ໜ້າເສົ້ານີ້ຄວນເຕື່ອນເຮົາຫຍັງແດ່ໃນຖານະເປັນສະມາຊິກໂບດ ວັນເສົາ?`