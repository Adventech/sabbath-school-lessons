---
title:  ພຣະສັນຍາແລະແຜນການສ້າງອາຄານ
date:   30/08/2025
---

### ໃຫ້ອ່ານສໍາລັດບົດຮຽນອາທິດນີ້

ອພຍ 24:1–8; ອພຍ 24:9–18; ອຊກ 36:26–28; ອພຍ 25:1–9; ອພຍ 31:1–18.

> <p>ຂໍ້ຄວນຈໍາ</p>
> “ໂມເຊກໍໄດ້ນຳເອົາກົດຕ່າງໆແລະຄໍາສັ່ງທັງໝົດຈາກພຣະເຈົ້າຢາເວໄປບອກ ປະຊາຊົນ ແລະປະຊາຊົນທຸກຄົນໄດ້ກໍຕອບເປັນສຽງກັນດຽວວ່າ, “ພວກເຮົາຈະເຮັດຕາມ ທຸກສິ່ງຕາມທີ່ພຣະເຈົ້າຢາເວໄດ້ກ່າວ.”(ອພຍ 24:3, ERV).

ພຣະເຈົ້າຢາເວຊົງເປັນພຣະເຈົ້າແລະພຣະຜູ້ຊ່ວຍໃຫ້ລອດຂອງຊົນຊາດອິດສະຣາ ເອນ ພຣະເຈົ້າຢາເວຊົງສ້າງພວກເຂົາມາແລະປະທານຊີວິດໃຫ້ແກ່ພວກເຂົາ ໃນຖານະເປັນ ພຣະເຈົ້າຂອງພວກເຂົາ ພຣະເຈົ້າຢາເວຕ້ອງການທີ່ສະຖິດຢູ່ກັບປະຊາກອນຂອງພຣະອົງ ແລະ ຢູ່ທ່າມກາງພວກເຂົາ. ພຣະເຈົ້າຊົງສ້າງເຮົາມາເພື່ອສາມັກຄີທໍາກັບພຣະອົງ ເຮົາຮູ້ດີ ວ່າຄວາມສໍາພັນທີ່ແໜ້ນແຟນກັບຄົນອື່ນຕ້ອງໃຊ້ເວລາ ແລະຄວາມພະຍາຍາມອົດທົນ.ເປັນຄວາມຈິງດຽວກັນກັບຄວາມສໍາພັນຂອງເຮົາກັບພຣະເຈົ້າ ຄວາມສໍາພັນຂອງເຮົາກັບ ພຣະເຈົ້າສາມາດເປັນປະສົບການທີ່ເຮັດໃຫ້ເຮົາເຕີບໂຕແລະເປັນຄົນດີຂື້ນໄດ້ ແຕ່ເຮົາຕ້ອງ ໃຊ້ ເວລາກັບພຣະອົງ. ເພາະສະນັ້ນ ເຮົາຈະເຮັດແນວໃດ? ເຮົາຕ້ອງສືກສາພຣະຄໍາພີເພື່ອ ຮຽນຮູ້ສິ່ງທີ່ພຣະເຈົ້າຕ້ອງການເວົ້າກັບເຮົາ ເຮົາຕ້ອງອະທິຖານ ເມື່ອເຮົາອະທິຖານ ເຮົາກໍ ເປີດໃຈຂອງເຮົາໃຫ້ພຣະເຈົ້າ ເຮົາຕ້ອງແບ່ງປັ່ນຂ່າວປະເສີດທີ່ວ່າພຣະເຢຊູເຈົ້າຊົງຊ່ວຍເຮົາ ໃຫ້ພົ້ນຈາກບາບຂອງເຮົາກັບຄົນອື່ນ ເມື່ອພຣະເຈົ້າຊົງອວຍພອນເຮົາ ເຮົາກໍນໍາພຣະພອນ ນັ້ນໄປສູ່ຊີວິດຂອງຄົນອື່ນ.

ເຮົາຕ້ອງປັກຕາເບິ່ງທີ່ພຣະເຢຊູຄຣິດ, ບໍ່ແມ່ນເບິ່ງທີ່ຕົວເຮົາເອງ (ຮຣ 12:1,2) ເມື່ອເຮົາເຊື່ອມຕໍ່ພຣະເຈົ້າ ພຣະອົງກໍສາມາດປະທານພາລະກໍາລັງໃຫ້ແກ່ເຮົາ ເພື່ອເຮັດ ຕາມຄໍາສອນຂອງພຣະອົງ ແລະເຊື່ອຟັງຄວາມຈິງໃນພຣະຄໍາພີ. ຄຣິສະຕຽນໃນຍຸກສຸດ ທ້າຍຈະຮັກສາກົດບັນຍັດຂອງພຣະເຈົ້າ ແລະມີ “ຄວາມເຊື່ອຂອງພຣະເຢຊູ ເຈົ້າ”(ພນມ 14:12, NKJV). ເພາະສະນັ້ນ ສິ່ງທີ່ເຮົາຕ້ອງເຮັດແມ່ນງ່າຍຫຼາຍຄື: ໃຫ້ເຮົາຮັກພຣະ ເຈົ້າ ເພາະຖ້າເຮົາຮັກພຣະອົງ ເຮົາກໍຈະເຊື່ອຟັງພຣະອົງ.