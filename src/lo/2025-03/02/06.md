---
title:  ໝາຍສໍາຄັນແຫ່ງພັນທະສັນຍາຂອງພຣະເຈົ້າ
date:   10/07/2025
---

`ໃຫ້ອ່ານເລື່ອງລາວໃນ ອພຍ 4:18-31 ເຮົາເຂົ້າໃຈເລື່ອງທີ່ແປກນີ້ແນວໃດ? ເຮົາຮຽນບົດຮຽນຫຍັ່ງແດ່?`

ນັກຮຽນພຣະຄໍາພີແປກໃຈ ເມື່ອພວກເຂົາອ່ານຂໍ້ພຣະຄໍານີ້: ຕາມເສັ້ນທາງໄປ ຍັງດິນແດນເອຢິບ ໂມເຊຢຸດພັກແຮມຄືນທີ່ສະຖ່ານທີ່ແຫ່ງໜື່ງ ພຣະຜູ້ເປັນເຈົ້າໄດ້ມາຫາ ໂມເຊທີ່ນັ້ນ ແລະໝາຍຈະຂ້າເພິ່ນ(ອພຍ 4:24, ERV) ເກີດຫຍັງຂື້ນໃນຂໍ້ນີ້? ພຣະຜູ້ ເປັນເຈົ້າບໍ່ໄດ້ຂໍໃຫ້ໂມເຊເຮັດພະລາກິດເພື່ອພຣະອົງບໍ? ເປັນຫຍັງໃນຕອນນີ້ພຣະເຈົ້າກຳ ລັງພະຍາຍາມຂ້າໂມເຊ? ເລື່ອງນີ້ຊ່ວຍໃຫ້ເຮົາເຂົ້າໃຈວ່າບັນຫາແມ່ນກ່ຽວກັບພິທີຕັດ. ວິທີຕັດແມ່ນການຕັດໜັງສ່ວນປາຍຂອງອະໄວຍະວະເພດຊາຍອອກ ການທໍາເຊັນນີ້ເປັນ ສະແດງໃຫ້ເຫັນວ່າ ຊາຍຊາວອິດສະຣາເອນຍອມຮັບພຣະສັນຍາຂອງພຣະເຈົ້າ ປັນຫາກໍຄື ວ່າໂມເຊບໍ່ໄດ້ເຂົ້າພິທີຕັດຫຼືຕັດໜັງສ່ວນປາຍຂອງອະໄວຍະວະເພດຊາຍຂອງລູກຊາຍຫຼ້າ ຂອງລາວຫຼັງຈາກລູກລາວເກີດ ເພື່ອເປັນການສະແດງວ່າລູກຊາຍຂອງລາວເປັນ ຂອງພຣະເຈົ້າ (ປມກ 17:10,11).

ໂມເຊແມ່ນເປັນຜູ້ນໍາປະຊາຊົນຂອງພຣະເຈົ້າ ເພາະສະນັ້ນ ລາວຈໍາເປັນຕ້ອງເຊື່ອ ຟັງພຣະເຈົ້າທຸກຢ່າງ ແລ້ວລາວຈື່ງສາມາດສອນຄົນອື່ນໃຫ້ເຊື່ອຟັງພຣະເຈົ້າເຊັນກັນ. ຊິບ ໂປຣາເມຍຂອງໂມເຊເປັນຜູ້ຍິງທີ່ລົງມືທໍາຈິງ ລາວໄດ້ເຮັດພິທີ່ຕັດໃຫ້ລູກຊາຍຂອງລາວ ຫຼືຕັດໜັງສ່ວນປາຍຂອງອະໄວຍະວະເພດຊາຍຂອງລູກຊາຍອອກ ຊິບໂປຣາເອົາໜັງທີ່ ເປື້ອນເລືອດໄປສໍາພັດໂມເຊ ເລືອດນີ້ເປັນສັນຍາລັກເລັ່ງເຖິງເລືອດຂອງພຣະເຢຊູເຈົ້າ, ຊີວິດຂອງພຣະອົງ ແລະພຣະສັນຍາຂອງພຣະອົງ.

ພວກເຂົາສາມາດຮຽນຮູ້ບົດຮຽນທີ່ສໍາຄັນຈາກເລື່ອງນີ້: ຈົ່ງເຮັດໃນສິ່ງທີ່ຖືກ ຕ້ອງຢູ່ສະເໝີ.

“ໃນລະຫວ່າງທາງຈາກມີດີອານ ໂມເຊໄດ້ຮັບການເຕື່ອນອັນຮ້າຍແຮງທີ່ສະແດງ ໃຫ້ລາວເຫັນວ່າ ພຣະຜູ້ເປັນເຈົ້າບໍ່ພໍພຣະໄທກັບລາວ. ທູດສະຫວັນອົງໜື່ງປະກົດແກ່ໂມ ເຊ ແລະເຮັດໃຫ້ລາວຕົກໃຈສະທ້ານ ໂມເຊຄິດວ່າທູດສະຫວັນຕົວນັ້ນຕ້ອງການທໍາລາຍ ຕົນ. ພຣະເຈົ້າບໍ່ໄດ້ອະທິບາຍສິ່ງທີ່ກໍາລັງເກີດຂື້ນໃຫ້ແກ່ໂມເຊຟັງ ແຕ່ໂມເຊຈື່ໄດ້ວ່າຕົນ ເອງບໍ່ໄດ້ເຮັດບາງຢ່າງທີ່ພຣະເຈົ້າຂໍໃຫ້ເຮັດ....ໂມເຊບໍ່ໄດ້ເຮັດພິທິກັດໃຫ້ແກ່ລູກຊາຍຫຼ້າ ຂອງຕົນ ການເຂົ້າພິທີຕັດເປັນສິ່ງທີ່ຈໍາເປັນ ຫຼືບໍ່ດັ່ງນັ້ນ ລູກຊາຍຫຼ້າຂອງໂມເຊຈະບໍ່ສາ ມາດຮັບພຣະພອນຈາກຄໍາສັນຍາຂອງພຣະເຈົ້າທີ່ມີໃຫ້ກັບຊາວອິດສະຣາເອນ. ຖ້າຫາກ ໂມເຊບໍ່ໄດ້ເຮັດພິທີຕັດໃຫ້ກັບລູກຊາຍແລ້ວ ປະຊາຊົນຈະບໍ່ເຄົາລົບກົດບັນຍັດຂອງພຣະ ເຈົ້າ. ຊິບໂປຣາຢ້ານວ່າທູດສະຫວັນອົງນັ້ນຈະຂ້າຜົວຂອງຕົນ. ດັ່ງນັ້ນ, ນາງຈຶ່ງຕັດໜັງ ສ່ວນປາຍອະໄວຍະວະເພດຊາຍຂອງລູກ ໂມເຊຈະຕົກໃນຄວາມອັນຕະລາຍຮ້າຍແຮງ ເມື່ອລາວເຂົ້າໄປພົບຟາໂຣ ທູດສະຫວັນຂອງພຣະເຈົ້າໄດ້ຊ່ວຍລາວຈາກຄວາມຕາຍ ແຕ່ ຖ້າຫາກໂມເຊປະຕິເສດທີ່ຈະເຮັດບາງຢ່າງທີ່ພຣະເຈົ້າຂໍ ລາວກໍຈະບໍ່ປອດໄພ ທູດສະຫວັນ ບໍ່ສາມາດປົກປັກຮັກສາໂມເຊຈາກໄພອັນຕະລາຍໄດ້.” ເອເລັນ ຈີ້ໄວທ, ບັນພະບຸລຸດ ແລະ ຜູ້ເຜີຍພຣະວັດຈະນະ, ໜ້າ 255, 256 ປະຫຍຸກໃຊ້.