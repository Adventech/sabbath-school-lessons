---
title:  ພຣະນາມຂອງພຣະຜູ້ເປັນເຈົ້າ
date:   08/07/2025
---

`ໃຫ້ອ່ານ ອພຍ 3:13–22. ເປັນຫຍັງໂມເຊຈຶ່ງຢາກຮູ້ພຣະນາມຂອງພຣະເຈົ້າ ?ພຣະນາມຂອງ ພຣະເຈົ້າສະແດງໃຫ້ເຮົາເຫັນຫຍັງແດ່ກ່ຽວກັບພຣະອົງເອງ?`

ພຣະເຈົ້າບອກໂມເຊວ່າພຣະອົງຊົງເປັນ “ອີຮີຢີ ອາເຊີ ອີຮີຢີ” ເຊິ່ງມີຄວາມໝາຍ ວ່າ “ເຮົາຈະເປັນ ເຊິ່ງຜູ້ເຮົາຈະເປັນ” ຫຼື “ເຮົາເປັນຜູ້ເຊິ່ງເຮົາເປັນ” ໃນ ອພຍ 3:12 ພຣະ ເຈົ້າຊົງໃຊ້ຄໍາສັບດຽວກັນ “ອີີຮີຢີ” ໃນ ອພຍ 3:14 ເມື່ອພຣະອົງກ່າວໂມເຊວ່າ “ເຮົາຈະ ຢູ່” ກັບເຈົ້າ ຄໍາສັບເຫຼົ່ານີ້ບອກເຮົາຫຍັງແດ່ກ່ຽວກັບພຣະເຈົ້າ? ພຣະເຈົ້າຊົງເປັນຢູ່ນິລັນ ການ ພຣະອົງປະທານຊີວິດໃຫ້ທຸກສິ່ງຢ່າງ ພຣະເຈົ້າອົງດຽວນີ້ແຫຼະທີ່ສັນຍາຈະ “ດໍາລົງ ຢູ່ກັບປະຊາຊົນຜູ້ທີ່ສໍານຶກຜິດ, ຫັນຈາກບາບທັງປ່ວງ ແລະຖ່ອມໃຈລົງ”(ອຊຢາ 57:15, NLV).

ໄພ່ພົນຂອງພຣະອົງຮູ້ຈັກພຣະອົງໃນນາມ “ເຢເວ” ຕັ້ງແຕ່ເລີ່ມຕົ້ນ ນາມນີ້ມັກ ຈະຖືກຂຽນເປັນ “ພຣະຜູ້ເປັນເຈົ້າ” ໃນພາສາອັງກິດ ຊາວອິດສະຣາເອນອາດບໍ່ໄດ້ຮູ້ ຄວາມໝາຍເລິກເຊິງຂອງນາມນີ້ໃຊ້ແທນສໍາລັບພຣະເຈົ້າ ໂມເຊກໍ່ຮູ້ນາມຢາເວເປັນຢ່າງ ດີ ແຕ່ລາວກໍບໍ່ຮູ້ຄວາມໝາຍອັນທີ່ຈິງເຊັ່ນດຽວກັນ. ດັ່ງນັ້ນ, ຈຶ່ງເປັນເຫດຜົນວ່າເປັນ ຫຍັງໂມເຊຈຶ່ງຖາມພຣະຜູ້ເປັນເຈົ້າວ່າ ພຣະອົງຊົງມີນາມວ່າຢ່າງໃດ? ລາວກໍາລັງທູນຂໍໃຫ້ ພຣະຜູ້ເປັນເຈົ້າອະທິບາຍຄວາມໝາຍທີ່ເລິກແທ້ໆ.

ໃນ ອພຍ 6:3 ພຣະຄໍາພີບອກຄໍາໃບ້ທີ່ເປັນປະໂຫຍດໃຫ້ແກ່ເຮົາກ່ຽວກັບ ຄວາມໝາຍພຣະນາມຂອງພຣະເຈົ້າ ໃນຂໍ້ພຣະຄໍານີ້ ພຣະເຈົ້າເວັ້າວ່າ, “ເຮົາໄດ້ປະກົດແກ່ ອັບຣາຮາມ, ອີຊາກ ແລະຢາໂຄບໃນຖານະ(ນາມ)ພຣະເຈົ້າອົງຊົງຣິດອໍານາດຍິ່ງໃຫຍ່ ແຕ່ເຮົາບໍ່ໄດ້ສໍາແດງເຮົາເອງໃຫ້ພວກເຂົາຮູ້ຈັກນາມຊື່ອັນສັກສິດຂອງເຮົາຄື ພຣະເຈົ້າ ຢາເວ(ອພຍ 6:3). ພຣະເຈົ້າບໍ່ໄດ້ເວົ້າວ່າອາດັມ, ໂນອາ, ອັບຣາຮາມ ແລະບັນພະບຸລຸດ ຄົນອື່ນໆໃນປະຊາຊົນຂອງພຣະເຈົ້າບໍ່ຮູ້ພຣະນາມຢາເວ (ໃຫ້ອ່ານ ປຖມກ 2:4, 9;ປຖມກ 4:1, 26; ປຖມກ7:5; ປຖມກ15:6-8 ແລະຂໍ້ພຣະຄໍາ ອື່ນໆ). ພຣະເຈົ້າກຳ ລັງເວົ້າວ່າຄົນເຫຼົ່ານີ້ບໍ່ໄດ້ຮູ້ຄວາມໝາຍທີ່ແທ້ຈິງຄົບຖ້ວນຂອງພຣະນາມພຣະອົງ.

ພຣະນາມຢາເວຂອງພຣະອົງສໍາແດງໃຫ້ເຮົາເຫັນວ່າ ພຣະອົງຊົງເປັນພຣະເຈົ້າ ສ່ວນບຸກຄົນຂອງປະຊາກອນພຣະອົງ ພຣະອົງຊົງເປັນພຣະເຈົ້າແຫ່ງຄໍາສັນຍາ ພຣະອົງ ຊົງເປັນພຣະເຈົ້າທີ່ຮັກແລະຫວງໄຍຜູ້ທີ່ຊ່ວຍເຫຼືອໄພ່ພົນຂອງພຣະອົງເມື່ອພວກເຂົາ ເດືອດຮ້ອນ ນາມຢາເວກໍຍັງສໍາແດງໃຫ້ເຮົາເຫັນວ່າ ພຣະອົງຊົງເປັນພຣະເຈົ້າຜູ້ຣິດອໍາ ນາດຍິ່ງໃຫຍ່(ປຖມກ 17:1). ການອັດສະຈັນຕ່າງໆຂອງພຣະອົງສະແດງໃຫ້ເຫັນເຖິງ ຣິດອໍານາດຂອງພຣະອົງທີ່ຈະຊ່ວຍໃຫ້ລອດ ແຕ່ຢາເວເປັນພຣະເຈົ້າຜູ້ສໍາແດງຣິດເດດ ດ້ວຍຄວາມຮັກແລະຄວາມຫວງໄຍຕໍ່ປະຊາຊົນຂອງພຣະອົງ ຢາເວເປັນພຣະເຈົ້າອົງດຽວ ກັບເອໂລຮິມ (ອໍານາດຍິ່ງໃຫຍ່, ເຂັ້ມແຂງ ເປັນພຣະເຈົ້າເໜືອທຸກສິ່ງ) ຢາເວເປັນ “ພຣະ ເຈົ້າຂອງຊົນຊາດທັງປວງ” ພຣະອົງຊົງຄວບຄຸມທັງສະຫວັນແລະແຜ່ນດິນໂລກ ພຣະອົງ ຊົງນິລະມິດສ້າງທຸກສິ່ງ. ໃນຂະນະດຽວກັນ, ນາມຊື່ຢາເວສະແດງໃຫ້ພວກເຮົາເຫັນເຖິງ ບົດບາດຕ່າງໆໃນຄວາມສໍາພັນຂອງພຣະອົງກັບມະນຸດ.

ການຮູ້ຈັກນາມຂອງພຣະເຈົ້າມີຄວາມໝາຍແນວໃດ? ນາມຊື່ຂອງພຣະເຈົ້າບໍ່ ແມ່ນຖ້ອຍຄໍາວິເສດ ການຮູ້ຈັກນາມພຣະອົງຂອງເຮົາເປັນການປະກາດໃຫ້ຄົນອື່ນຮູ້ວ່າ ເຮົາເຊື່ອວ່າ ພຣະອົງຈະຊ່ວຍທຸກຄົນຜູ້ທີ່ມາຫາພຣະອົງດ້ວຍຄວາມເຊື່ອໃຫ້ໄດ້ຮັບຄວາມລອດ(ໂຢເອນ 2:23)