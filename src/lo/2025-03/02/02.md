---
title:  ພຸ່ມໄມ້ທີ່ລຸກເປັນໄຟ
date:   06/07/2025
---

ຫຼັງຈາກໂມເຊໜີໄປຢູ່ດິນແດນມີດີອານ ລາວກໍແຕ່ງງານແລະມີລູກຊາຍສອງ ຄົນ: ເກໂຊມ ແລະເອລີເອເຊ (ອພຍ 18:3,4). ໂມເຊກໍກາຍເປັນສ່ວນໜື່ງຂອງຄອບ ຄົວເຢທະໂຣ ເຢທະໂຣເປັນພໍ່ເຖົ້າຂອງໂມເຊ ເຢທະໂຣເປັນປະໂລຫິດ ຫຼືຜູ້ນໍາທາງຈິດ ວິນຍານໃນດິນແດນມີດີອານ. ຈາກນັ້ນກໍໂມເຊໃຊ້ເວລາ40ປີເປັນຜູ້ລ້ຽງແກະ ລາວເຮັດ ໜ້າທີ່ດຽວກັນກັບດາວິດເຮັດໃນຖານະເປັນຜູ້ລ້ຽງແກະ(2ຊມອ 7:8) ໂມເຊມີຄວາມສຸກ ກັບການຢູ່ທ່າມກາງທໍາມະຊາດ ເພາະມັນຊ່ວຍລາວໃຫ້ລາວຄິດເຖິງພຣະເຈົ້າ.

ການໃຊ້ຊີວິດຫຼາຍປີທີ່ສະຫງົບງຽບໃນຖິ່ນທະເລຊາຍຊ່ວຍປ່ຽນແປງໂມເຊ ແລະ ກຽມລາວໃຫ້ພ້ອມເປັນຜູ້ນໍາຄົນຂອງໄພ່ພົນພຣະເຈົ້າ ພຣະເຈົ້າກໍຍັງມອບໝາຍພາລະກິດ ພິເສດໃຫ້ໂມເຊເຮັດ. ດ້ວຍການຊ່ວຍຂອງພຣະວິນຍານບໍຣິສຸດ, ໂມເຊໄດ້ຂຽນພຣະທໍາ ສອງເຫຼັ້ມທີ່ເກົ່າແກ່ທີ່ສຸດໃນພຣະຄໍາພີ(ໃຫ້ອ່ານ ເອເລັນ ຈີ້ໄວທ, ບັນພະບຸລຸດແລະ ຜູ້ ເຜີຍພະວັດຈະນະ, ໜ້າ 251 ແລະ ເຟຣນຊິສ ດີ ນິໂຄລ, ເອດ ອລ ອີດິເຕີ, The SDA Bible Commentary, volume 3, ໜ້າ1,140). ພຣະເຈົ້າໄດ້ໃຫ້ຂໍ້ມູນສໍາ ຄັນແກ່ໂມເຊກ່ຽວກັບສົງຄາມຈັກະວານລະຫວ່າງຄວາມດີກັບຄວາມຊົ່ວ, ການລົ້ມລົງໃນ ຄວາມບາບ, ນໍ້າຖ້ວມໂລກ ແລະແຜນການຂອງພຣະເຈົ້າທີ່ຈະຊ່ວຍຄົນບາບໃຫ້ລອດພົ້ນ. ໂມເຊກໍໄດ້ໃຫ້ເຮົາຮູ້ເຖິງຄວາມຈິງໃນພຣະຄໍາພີແກ່ເຮົາກ່ຽວກັບພຣະເຈົ້າຜູ້ພະຊົນຢູ່, ພຣະ ເຈົ້າຜູ້ຊົງສ້າງເຮົາມາ ແລະຮັກສາຊີວິດເຮົາໄວ້ ໂມເຊຍັງຊ່ວຍໃຫ້ເຮົາເຂົ້າໃຈສິ່ງຕ່າງໆທີ່ ພຣະເຈົ້າກໍາລັງເຮັດຢູ່ເພື່ອແກ້ໄຂເລື່ອງປັນຫາຄວາມບາບ. ສິ່ງທີ່ສໍາຄັນທີ່ສຸດ,ໂມເຊໄດ້ ໃຫ້ພຣະທໍາປະຖົມມະການແກ່ເຮົາ ຖ້າບໍ່ມີພຣະຄໍາເຫຼັ້ມນີ້ ເຮົາບໍ່ສາມາດເຂົ້າໃຈປະຫວັດ ສາດໃນພຣະຄໍາພີ ຫຼືແຜນການຂອງພຣະເຈົ້າທີ່ຈະຊ່ວຍເຮົາໃຫ້ລອດຢ່າງຖີ່ຖ້ວນ.

`ໃຫ້ອ່ານ ອພຍ 3:1-6 ໃນຂໍ້ພຣະຄໍາພີເຫຼົ່ານີ້ ພຣະຜູ້ເປັນແນະນໍາພຣະອົງເອງກັບ ໂມເຊວ່າເປັນ “ພຣະເຈົ້າຂອງອັບບຣາຮາມ, ພຣະເຈົ້າຂອງອີຊາກ ແລະພຣະເຈົ້າຂອງຢາ ໂຄບ” (ອພຍ 3:6). ເປັນຫຍັງຄວາມສໍາພັນລະຫວ່າງບັນພະບຸລຸດຂອງໂມເຊກັບພຣະ ເຈົ້າຈຶ່ງມີຄວາມສໍາຄັນ?`

ໂມເຊເຫັນວ່າໄຟທີ່ລຸກເທິງພຸ່ມໄມ້ ແຕ່ບໍ່ໄດ້ເຜົາທໍາລາຍໄມ້ ໂມເຊຮູ້ເລີຍວ່າຕົນ ເຫັນການອັດສະຈັນ ມີບາງສິ່ງທີ່ສໍາຄັນຕ້ອງເກີດຂື້ນຕໍ່ໜ້າລາວ ເມື່ອໂມເຊຫຍັບເຂົ້າໃກ້ ພຣະຜູ້ເປັນເຈົ້າບອກໃຫ້ລາວຖອດເກີບອອກ ເພື່ອສະແດງຄວາມເຄົາລົບຕໍ່ພຣະເຈົ້າ ສະ ຖານທີ່ນັ້ນກໍສັກສິດເພາະພຣະເຈົ້າຊົງສະຖິດຢູ່ທີ່ນັ້ນ.

ພຣະຜູ້ເປັນເຈົ້າຊົງບອກໂມເຊວ່າ ພຣະອົງເປັນ “ພຣະເຈົ້າຂອງອັບບຣາຮາມ, ພຣະເຈົ້າຂອງອີຊາກ ແລະພຣະເຈົ້າຂອງຢາໂຄບ(ອພຍ 3:6) ພຣະຜູ້ເປັນເຈົ້າຊົງສັນຍາວ່າ ພຣະອົງຈະຊົງປະທານດິນແດນຄານາອານໃຫ້ແກ່ລູກຫຼານຂອງພວກເຂົາໃນອະນາຄົດ. ແນ່ນອນ, ໂມເຊຮູ້ດີເຖິງຄໍາສັນຍານີ້ ຄໍາສັນຍານີ້ຊ່ວຍໃຫ້ໂມເຊເຂົ້າໃຈວ່າ ພຣະເຈົ້າຊົງມີ ແຜນການຈະຊ່ວຍໄພ່ພົນຂອງພຣະອົງ ແລະໂມເຊກໍເປັນສ່ວນໜື່ງຂອງແຜນ.

`ໂມເຊຕ້ອງມີອາຍຸເຖິງ80ປີ ກ່ອນພຣະເຈົ້າຕັດສິນສິນໃຈວ່າລາວພ້ອມແລ້ວທີ່ຈະ ນໍາໄພ່ພົນຂອງພຣະເຈົ້າ. ຄວາມຈິງນີ້ສອນເຮົາຫຍັງກ່ຽວກັບຄວາມຈໍາເປັນໃນການອົດ ທົນຂອງເຮົາ?`