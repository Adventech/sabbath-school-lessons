---
title:  ພຸມໄມ້ລຸກເປັນໄຟ
date:   05/07/2025
---

### ໃຫ້ອ່ານສໍາລັບບົດຮຽນອາທິດນີ້

ອພຍ 3:1-16; ອພຍ 3: 7-12; ອພຍ 3: 13-22; ອພຍ 4: 1-17; ອພຍ 18-31

> <p>ຂໍ້ຄວນຈໍາ</p>
> ແລ້ວພຣະເຈົ້າຢາເວກໍກ່າວຕໍ່ໄປອີກວ່າ, “ເຮົາໄດ້ເຫັນຄວາມເດືອດຮ້ອນທີ່ປະ ຊາຊົນຂອງເຮົາທຸກທົນໃນປະເທດເອຢິບ ແລະເຮົາໄດ້ຍິນພວກເຂົາຮ້ອງຫາເຮົາ ເມື່ອຊາວ ເອຢິບທຳລາຍພວກເຂົາເຮົາຮັບຮູ້ຄວາມເຈັບປວດຂອງພວກເຂົາທຸກຢ່າງ. ບັດນີ້ ເຮົາຈະ ລົງມາຊ່ວຍກູ້ພວກເຂົາໃຫ້ພົ້ນຈາກການທາລຸນຂອງຊາວເອຢິບ; ເຮົາຈະເອົາພວກອອກ ຈາກດິນແດນຂອງເອຢິບ ແລະນໍາພາພວກເຂົາໄປສູ່ດິນແດນທີ່ອຸດົມສົມບູນ ບ່ອນທີ່ພວກ ເຂົາສາມາດພົ້ນຈາກຄວາມເດືອດຮ້ອນເຫຼົ່ານັ້ນ ມັນ[ແຜ່ນດິນແຫ່ງພັນທະສັນຍາ]ເປັນດິນ ແດນທີ່ເຕັມໄປດ້ວຍສິ່ງດີມາກມາຍ” (ອພຍ 3:7,8, ERV).

ແຜນການຂອງພຣະເຈົ້າສໍາລັບເຮົາມັກຈະປ່ຽນແປງຊີວິຂອງເຮົາທັງໝົດ ຖ້າ ຫາກເຮົາເຮັດຕາມແຜນການຂອງພຣະເຈົ້າ ເຮົາຈະຮູ້ວ່າສິ່ງທີ່ພຣະອົງປະສົງໃຫ້ເຮົານັ້ນ ເປັນທາງເລືອກທີ່ດີທີ່ສຸດສໍາລັບຊີວິດເຮົາຢູ່ສະເໝີ ແຕ່ບາງຄັ້ງການຍອມເອົາແຜນການ ຂອງພຣະເຈົ້າມັນບໍ່ແມ່ນເລື່ອງ່າຍສໍາລັບເຮົາສະເໝີໄປ.

ໂມເຊກໍປະເຊີນກັບຄວາມຫຍຸ້ງຍາກໃນຕອນທໍາອິດ ພຣະເຈົ້າຊົງສໍາແດງໃຫ້ໂມ ເຊເຫັນແຜນການຂອງພຣະອົງສໍາລັບຊີວິດຂອງລາວທີ່ພຸມໄມ້ທີ່ລຸກເປັນໄຟຢູ່ ໂມເຊຮູ້ ເລີຍວ່າລາວເຫັນການອັດສະຈັນ ພຣະຜູ້ຊົງມີພາລະກິດພິເສດໃຫ້ໂມເຊເຮັດ. ຄໍາຖາມກໍ ຄືວ່າ: ໂມເຊຈະຮັບເອົາພາລະກິດນີ້ບໍ? ແນ່ນອນ ພາລະກິດນີ້ຈະນໍາຄວາມປ່ຽນແປງ ຄັ້ງໃຫຍ່ມາສູ່ຊີວິດຂອງລາວ ຕອນທໍາອິດໂມເຊບໍ່ເຕັມໃຈທີ່ຈະຮັບພາລະກິດນີ້ແທ້.

ທ່ານອາດຈະຈື່ຊ່ວງເວລາທີ່ທ່ານສ້າງແຜນການໃຫຍ່ສໍາລັບຊີວິດຂອງທ່ານ ແຕ່ພຣະເຈົ້າຊົງປ່ຽນແປງແຜນການເຫຼົ່ານັ້ນຂອງທ່ານ. ແມ່ນແລ້ວ, ເຮົາສາມາດເປັນ ປະໂຫຍດຕໍ່ພຣະເຈົ້າໃນຫຼາຍທາງ ແຕ່ເມື່ອເຮົາເຮັດຕາມແຜນການຂອງພຣະເຈົ້າ ແລະ ເຮັດໃນສິ່ງທີ່ພຣະເຈົ້າຊົງນໍາຢ່ງຄົບຖ້ວນ, ເຮົາກໍຈະພົບຄວາມສຸກ. ພຣະເຈົ້າອາດຂໍໃຫ້ ເຮົາເຮັດສິ່ງບໍ່ງ່າຍສະເໝີໄປ ແນ່ນອນວ່າ ສິ່ງຕ່າງໆເຫຼົ່ານັ້ນບໍ່ງ່າຍສໍາລັບໂມເຊສະເໝີໄປ ແຕ່ພວກເຮົາຕ້ອງຍອມອະນຸຍາດໃຫ້ພຣະເຈົ້າຊົງນໍາເຮົາ ຫຼືບໍ່ດັງນັ້ນ ເຮົາກໍຈະໄປໃນທາງ ທີ່ຜິດ(ຫຼົງທາງ).