---
title:  ເທວະດາຂອງອົງພຣະຜູ້ເປັນເຈົ້າ
date:   07/07/2025
---

ພຣະຄໍາພີກ່າວວ່າ, ເທິງພູໜ່ວຍນັ້ນ ເທວະດາຂອງພຣະເຈົ້າຢາເວໄດ້ປາກົດເປັນ ແປວໄຟໃຫ້ໂມເຊເຫັນຢູ່ໃນກາງພຸ່ມໄມ້ຂຽວແຫ່ງໜຶ່ງ. ໂມເຊຈ້ອງຕາເບິ່ງໄຟ ແຕ່ບໍ່ເຫັນ ພຸ່ມໄມ້ໄໝ້ (ອພຍ 3:2, ERV). ເທວະດາຕົນນີ້ແມ່ນຜູ້ໃດ? ແມ່ນພຣະຜູ້ເປັນເຈົ້າ ພຣະເຢຊູເຈົ້າເອງ ພຣະເຢຊູເຈົ້າກ່າວກັບໂມເຊຈາກຂ້າງໃນພຸ່ມໄມ້(ອພຍ 3:4, NIrV)

ຢ່າໃຫ້ນາມຂອງ “ເທວະດາຂອງອົງພຣະຜູ້ເປັນເຈົ້າ” ເຮັດໃຫ້ທ່ານສັບສົນ ຄໍາວ່າ “ເທວະດາ” ມີຄວາມໝາຍວ່າ “ຜູ້ສົ່ງສານ/ຜູ້ບອກຂ່າວ” (ມາຈາກພາສາເຮັບເຣີ “ມາລ ອາກ”) ບາງຄັ້ງຄໍາວ່າເທວະດາໃນພຣະຄໍາພີອາດຈະໝາຍເຖິງມະນຸດ ຫຼື ບາງຄັ້ງເທວະດາ ອາດມາຈາກສະຫວັນກໍ່ໄດ້(ມລກ 3:1). ຂໍ້ພຣະຄໍາພີນີ້ຊ່ວຍໃຫ້ເຮົາເຂົ້າໃຈຄວາມໝາຍ ທີ່ຖືກຕ້ອງໃນການເລືອກໃຊ້ຄໍາວ່າ ເທວະດາ ຫຼືທູດສະຫວັນ ພຣະທໍາຫຼາຍຂໍ້ໃນພຣະຄໍາ ພີໃຊ້ຄໍາວ່າ “ເທວະດາຂອງອົງພຣະຜູ້ເປັນເຈົ້າ” ໝາຍເຖິງພຣະເຈົ້າພຣະອົງເອງ(ປມກ 22: 11, 15-18; ປຖມກ 31:3, 11, 13 ; ພຜປຄ 2:1,2; 6:11-12; ຊກຣຢ 3:1-2). ພຣະເຢຊູເຈົ້າຊົງເປັນຜູ້ສົ່ງຂ່າວຂອງພຣະເຈົ້າ ພຣະເຢຊູເຈັ້າຊົງຖ່າຍທອດສື່ສານຖ້ອຍຄໍາ ຂອງພຣະພິດາໃຫ້ກັບເຮົາ.

`ໃຫ້ອ່ານ ອພຍ 3:7-12 ພຣະເຈົ້າຊົງອະທິບາຍໃຫ້ໂມເຊຟັງວ່າເປັນຫຍັງຕ້ອງ ການຊ່ວຍຊາວອິດສະຣາເອນຜູ້ເປັນຂ້າທາດໃນເອຢິບຢ່າງໃດ?`

ປະຊາກອນຂອງພຣະເຈົ້າກຳລັງທຸກທໍລະມານຢ່າງໜັກ ພຣະເຈົ້າຊົງໄດ້ຍິນພວກ ເຂົາຄໍາຂັວນຫາ ແລະຕ້ອງການຊ່ວຍເຫຼືອພວກເຂົາ(ອພຍ 2:23-25) ພຣະເຈົ້າຊົງຕັ້ງຊື່ ອິດສະຣາວ່າ “ປະຊາຊົນຂອງເຮົາ(ອພຍ 3:7, KJV). ສະນັ້ນ, ແມ່ນວ່າກ່ອນທີ່ພຣະເຈົ້າ ເຮັດສັນຍາກັບອິດສະຣາເອນທີ່ພູເຂົາຊີນາຍ ຊາວອິດສະ ຣາເອນກໍເປັນປະຊາຊົນຂອງ ພຣະເຈົ້າຢູ່ແລ້ວ ພຣະເຈົ້າຈະອວຍພອນພວກເຂົາ ແລະໃຫ້ພວກເຂົາປະສົບຄວາມສໍາເລັດ ໃນດິນແດນແຫ່ງພັນທະສັນຍາ(ຖ້າຫາກພວກເຂົາຈະເຊື່ອຟັງ) ພຣະເຈົ້າຊົງສັນຍາໄວ້ກັບ ບັນພະບຸຂອງພວກເຂົາວ່າພຣະອົງຈະເຮັດເສິ່ງເຫຼົ່ານີ້.

ພຣະເຈົ້າຊົງບອກໂມເຊໃຫ້ໄປຫາຟາໂຣຜູ້ທີ່ເປັນກະສັດຂອງເອຢິບເພື່ອເຮັດພາ ລະກິດພິເສດ: “ບັດນີ້ ເຮົາຈະໃຊ້ເຈົ້າໄປຫາກະສັດຟາໂຣແຫ່ງເອຢິບເພື່ອນຳພາປະຊາຊົນ ຂອງເຮົາອອກໄປຈາກເອເຢິບ”(ອພຍ 3:10,ERV). ອີກຄັ້ງໜື່ງ, ເຮົາເຫັນໃນຂໍ້ພຣະຄໍາ ນີ້ພຣະເຈົ້າຊົງເອີ້ນຊາວອິດສະຣາເອນວ່າ “ປະຊາຊົນຂອງເຮົາ.”

ແນ່ນອນພຣະເຈົ້າໄດ້ມອບໝາຍງານໃຫຍ່ໃຫ້ກັບໂມເຊ ໂມເຊຕອບດ້ວຍຄໍາ ຖາມທີ່ວ່າ “ຂ້ານ້ອຍເປັນໃຜກັນ ທີ່ຈະໄປຫາກະສັດຟາໂຣ ແລະນໍາປະຊາຊົນອອກຈາກ ດິນແດນເອຢິບ?(ອພຍ 3:11, NLV) ໂມເຊຮູ້ດີວ່າຈະເກີດຫຍັງຂື້ນ ລາວຮູ້ດີວ່າລາວ ມີບບົດບາດຫຍັງໃນແຜນການຂອງພຣະເຈົ້າ. ດັ່ງນັ້ນ, ລາວຈຶ່ງຢາກຮູ້ວ່າເປັນຫຍັງພຣະ ເຈົ້າຈຶ່ງເລືອກເອົາໃຫ້ລາວເຮັດພາລະກິດສໍາຄັນນີ້ ຂໍ້ສົງໄສນີ້ເຜີຍໃຫເ້ຮົາເຫັນໃນຕອນຕົ້ນ ຂອງເລື່ອງວ່າໂມເຊແມ່ນຜູ້ໃດ. ລາວບໍ່ມີຄວາມທະເຍີທະຍານໃນຈິດໃຈ ລາວບໍ່ໄດ້ຮູ້ສືກ ວ່າຕົນເອງດີພໍທີ່ຈະເຮັດໃນສິ່ງພຣະເຈົ້າຂໍໃຫ້ລາວເຮັດ.

`ເປັນຫຍັງໃຈເຮົາຕ້ອງປັດສະຈາກຄວາມຫຍິ່ງທັງປ່ວງ? ໃຈທີ່ບໍ່ມີຄວາມຫຍິ່ງ ຈະຊ່ວຍໃຫ້ເຮັດພາລະກິດທີ່ພຣະເຈົ້າມອບໝາຍໃຫ້ເຮົາເຮັດຢ່າງໃດ,ໃນຖານະເປັນຜູ້ຕິດ ຕາມພຣະອົງ?`