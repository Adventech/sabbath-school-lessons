---
title:  ສຶກສາເພີ່ມເຕີ່ມ
date:   11/07/2025
---

ໃຫ້ອ່ານ ອີເລັນ ຈີ້ໄວທ, “ໂມເຊ,” ໜ້າ 251 - 256, ບັນພະບຸລຸດ ແລະຜູ້ເຜີຍພຣະວັດຈະນະ.

ແນ່ນອນ ເລື່ອງພຸ່ມໄມ້ທີ່ລຸກເປັນໄຟປ່ຽນແປງຊີວິດຂອງໂມເຊ ປະສົບການ ອື່ນໆທັງໝົດໃນຊີວິດຂອງລາວຂື້ນກັບຄໍາຕອບທີ່ເຊື່ອຟັງຕໍ່ການຮຽກເອີ້ນໃຫ້ໂມເຊໃຫ້ ມາຮັບໃຊ້ພຣະອົງ ໂມເຊຕ້ອງເຊື່ອຟັງພຣະເຈົ້າໃນທຸກສິ່ງ ພຣະເຈົ້າໄດ້ເລືອກໂມເຊໃຫ້ນໍາ ຊາວເຮັບເຣີອອກຈາກດິນແດນເອຢິບ ແລະໄປບັງແຜ່ນດິນແຫ່ງພັນທະສັນຍາ.

ແນ່ນອນ ພວກເຮົາຮູ້ເລື່ອງລາວຈົບລົງຢ່າງໃດ ແຕ່ໃຫ້ຈິນຕະນາການວ່າ ທ່ານ ເປັນໂມເຊທີ່ກໍາລັງຢືນຢູ່ທີ່ພຸ່ມໄມ້ທີ່ລຸກເປັນໄຟ ໂມເຊໄດ້ປົບໜີຈາກດິນແດນເອຢິບເພື່ອ ຮັກສາຊີວິດຂອງຕົນ. ຈາກນັ້ນ 40ປີຕໍ່ມາ ຊາວເຮັບເຣີຫຼາຍຄົນຜູ້ທີ່ຍັງມີຊີວິດຢູ່ບໍ່ຮູ້ຈັກ ໂມເຊຫຼາຍເທົ່າທີ່ຄວນ ຫຼືບໍ່ຮູ້ວ່າເປັນຜູ້ໃດ ຫຼືບາງທີ່ສິ່ງທີ່ພວກເຂົາໄດ້ຍິນບໍ່ເປັນຄວາມ ຈິງ ແຕ່ຕອນນີ້ພຣະເຈົ້າຕ້ອງການໃຫ້ລາວນໍາກຸ່ມຄົນດຽວກັນນີ້ໃຫ້ພົ້ນອອກຈາກກະສັດ ຜູ້ທີ່ມີອໍານາດ. ສະນັ້ນ, ຈຶ່ງບໍ່ສົງໄສເລີຍວ່າເປັນຫຍັງໂມເຊຈຶ່ງບໍ່ຢາກຮັບພາລະກິດນີ້.

ແມ່ນແລ້ວ ມັນເປັນພາລະກິດທີ່ຍາກ ລອງຈິດຕະນາການອີກຄັ້ງໜື່ງວ່າ ໂມເຊ ຈະພາດຫຍັງໄປຖ້າຫາກລາວບອກປະຕິເສດພຣະເຈົ້າວ່າ “ບໍ່” ໃນຕອນສຸດທ້າຍ ໂມເຊ ອາດຈະຫາຍສາບສູນໃນປະຫວັດສາດແທນການຊ່ວຍຊາວອິດສະຣາເອນອອກຈາກການ ເປັນທາດໃນດິນແດນເອຢິບ ໂມເຊກາຍເປັນບຸກຄົນທີ່ສໍາຄັນແລະມີອໍານາດທີ່ສຸດໃນພຣະ ຄໍາພີ ແລະໃນໂລກທີ່ເຮົາທຸກຄົນເຄີຍຮູ້ຈັກ.

**ຄໍາຖາມສໍາລັບການສົນທະນາ**

`ໃນຊ່ວງປີທີ່ງຽບສະຫງົບໃນຖິ່ນແຫ້ງແລ້ງກັນດານ ໂມເຊໄດ້ເຮັດໃນສິ່ງພຣະ ເຈົ້າບອກໃຫ້ລາວເຮັດ: ລາວເປັນຫົວໜ້າຄອບຄົວທີ່ດີ ລາວດູແລເບິ່ງແຍງ ຝຸງແກະ ລາວຂຽນພຣະຄໍາສອງເຫຼັ້ມດ້ວຍການຊົງນໍາຂອງພຣະ ວິນຍານບໍຣິ ສຸດ ແລະແລ້ວພຣະເຈົ້າກໍບອກໃຫ້ໂມເຊເປັນຜູ້ນໍາໄພ່ພົນຂອງພຣະເຈົ້າ. ປະສົບການຂອງໂມເຊໄດ້ສອນເຮົາຫຍັງແດ່ກ່ຽວກັບໜ້າທີ່ໃນຊີວິດ?`

`ເຮົາອາດເວົ້າໄດ້ວ່າ ພວກເຮົາເຂົ້າໃຈວ່າເປັນຫຍັງໂມເຊຫາຂໍ້ອ້າງຫຼາຍປະການ “ເປັນຫຍັງປະຊາຊົນຄວນເຊື່ອຂ້ອຍ” “ຂ້ອຍເປັນໃຜ ຂ້ອຍບໍ່ແມ່ນບຸກຄົນສໍາ ຄັນ” “ຂ້ອຍເປັນຄົນເວົ້າບໍ່ເກ່ງ.” ຈະມີການປ່ຽນແປງຫຍັງເຂົ້າມາໃນຊີວິດ ຂອງທ່ານ ຖ້າຫາກທ່ານໄວ້ວາງໃຈພຣະເຈົ້າໃຫ້ຊ່ວຍເຮົາເຮັດສິ່ງທີ່ພຣະເຈົ້າ ບອກທ່ານໃຫ້ເຮັດ?`

`ໂມເຊຂຽນພຣະທໍາປະຖົມະການ ພຣະຄໍາປະຖົມະການຊ່ວຍເຮົາໃຫ້ເຂົ້າ ໃຈປະຫວັດສາດໃນພຣະຄໍາພີ ແລະແຜນການຂອງພຣະເຈົ້າເພື່ອຊ່ວຍຄົນບາບ ໃຫ້ໄດ້ຮັບຄວາມລອດ. ເປັນຫຍັງພວກເຮົາຕ້ອງປະຕິເສດຄວາມຄິດໃດໆທີ່ ບອກວ່າພຣະທໍາປະຖົມະການ(ດ້ວຍວິທີການພິເສດສໍາລັບ11ບົດທໍາອິດ)ເປັນເລື່ອງແຕ່ງ(ອຸປະໂລກ)ຂື້ນມາ?`