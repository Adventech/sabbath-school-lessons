---
title:  ຂໍ້ແກ້ຕົວສີ່ຢ່າງ
date:   09/07/2025
---

`ໃຫ້ອ່ານ ອພຍ 4:1-17 ພຣະເຈົ້າປະທານຊຸດໝາຍສໍາຄັນຫຍັງແດ່ແກ່ໂມເຊ ເພື່ອໃຫ້ສະແດງຕໍ່ຟາໂຣທີ່ເປັນກະສັດຂອງເອຢິບ? ໝາຍສໍາຄັນເຫຼົ່ານີ້ຊ່ວຍໂນ້ມນ້າວໃຫ້ ທຸກຄົນຮູ້ວ່າພຣະເຈົ້າຊົງຢູ່ກັບໂມເຊແນວໃດ?`

ໂມເຊພະຍາຍາມຫາຂໍ້ອ້າງອີກຄັ້ງໜື່ງເພື່ອໃຫ້ຕົວລາວເອງພົ້ນຈາກວຽກທີ່ພຣະ ເຈົ້າມອບໝາຍໃຫ້ລາວເຮັດ(ອ່ານ ອພຍ 3:10) ໂມເຊບໍ່ຕ້ອງການໄປຍັງດິນແດນເອຢິບ ເພື່ອຕໍກອນກັບຟາໂຣອິກ ໂມເຊເຄິຍພົບຄວາມລົ້ມເຫຼວຕອນທີ່ລາວພະຍາຍາມຊ່ວຍ ເຫຼື່ອຊາວເຮັບເຣີຄົນໜື່ງດ້ວຍຕົວລາວເອງ ປະຊາຊົນຂອງລາວບໍ່ເຊື່ອໝັ້ນໃນຕົວລາວຫຼື ບໍ່ຍອມຮັບລາວເປັນຜູ້ນໍາຂອງພວກເຂົາແລ້ວ. ດັ່ງນັ້ນ, ລາວຈຶ່ງຄິດຫາຂໍ້ແກ້ຕົວຂໍ້ທີ່ສາມ ຂື້ນມາວ່າ, “ແຕ່ຖ້າຫາກວ່າ ຊາວອິດສະຣາເອນບໍ່ເຊື່ອ ຫຼືບໍ່ຟັງຂ້ອຍ? ແຕ່ຖ້າຫາກພວກ ເຂົາ ເວົ້າກັບຂ້ອຍວ່າ ‘ພຣະເຈົ້າຢາເວບໍ່ໄດ້ປະກົດຕໍ່ເຈົ້າດອກ ພຣະອົງຈະໃຫ້ຂ້ານ້ອຍເຮັດ ຢ່າງໃດ?(ອພຍ 4:1,ICB). ໂມເຊບໍ່ໄດ້ຖາມຄໍາຖາມເຫຼົ່ານີ້ເພື່ອຮຽນຮູ້ສິ່ງໃໝ່ ໂມເຊ ກໍາລັງພະຍາຍາມຈະບອກຄໍາ “ປະຕິເສດ” ຕໍ່ວຽກທີ່ພຣະເຈົ້າຢາກໃຫ້ລາວເຮັດ.

ພຣະເຈົ້າມອບການອັດສະຈັນສອງຢ່າງໃຫ້ໂມເຊເຮັດຕໍ່ໜ້າພວກຜູ້ນໍາຊາວອິດສະຣາເອນ ແລະຈາກນັ້ນຕໍ່ໜ້າຟາໂຣ ການອັດສະຈັນທໍາອິດແມ່ນໄມ້ຄ້ອນເທົ້າຂອງໂມເຊ ກາຍເປັນງູ ແລະກັບກາຍເປັນໄມ້ຄ້ອນເທົ້າອີກ ການອັດສະຈັນທີ່ສອງແມ່ນມືຂອງໂມເຊ ກາຍເປັນສີຂາວດ້ວຍພະຍາດຂີ້ທູດ ຂີ້ທູດເປັນພະຍາດຜິວໜັງທີ່ເປັນຕາຢ້ານ ແລ້ວຫຼັງ ຈາກນັ້ນມືຂອງໂມເຊກໍຫາຍເປັນປົກະຕິທັນທີອີກ. ການອັດສະຈັນທັງສອງຢ່າງນີ້ຄວນ ໂນ້ມນ້າວໃຫ້ພວກຜູ້ນໍາເຫຼົ່ານັ້ນເຊື່ອວ່າ ພຣະເຈົ້າຊົງເຮັດການອັດສະຈັນເພຶ່ອພວກເຂົາ ແຕ່ພວກເຂົາປະຕິເສດທີ່ຈະເຊື່ອ ພຣະເຈົ້າກໍເລີຍເພີ້ມການອັດສະຈັນທີ່ສາມ: ໂມເຊຈະ ປ່ຽນ ນໍ້າກາຍເປັນເລືອດ(ອພຍ 8,9).

ຫຼັງຈາກທີ່ພຣະເຈົ້າປະທານໝາຍສໍາຄັນອັນຍິ່ງໃຫຍ່ເຫຼົ່ານີ້ ໂມເຊກໍຍັງມີຂໍ້ ແກ້ ຕົວທີ່ສີ່: ລາວບອກວ່າ ລາວເປັນຄົນເວົ້າບໍ່ເກ່ງ.

`ໃຫ້ອ່ານເລື່ອງລາວໃນ ອພຍ 4:10-18 ພຣະຜູ້ເປັນເຈົ້າຊົງຕອບໂມເຊຢ່າງໃດ? ມີບົດຮຽນຫຍັງແດ່ ທີ່ເຮົາສາມາດຮຽນຮູ້ຈາກເລື່ອງນີ້ເພື່ອຊ່ວຍໃຫ້ເຮົາເຮັດວຽກອັນໃດ ກໍຕາມທີ່ພຣະເຈົ້າຊົງມອບໝາຍໃຫ້ເຮົາເຮັດ?`

ໂມເຊອ້າງຂໍ້ແກ້ຕົວສີ່ຢ່າງ ຂໍ້ອ້າງເຫຼົ່ານີ້ສະແດງໃຫ້ເຮົາເຫັນວ່າ ໂມເຊບໍ່ຕ້ອງການ ເຮັດສິ່ງທີ່ພຣະເຈົ້າຂໍໃຫ້ເຮັດ ໂມເຊໃຊ້ເຫດຜົນສີ່ປະການເພຶ່ອປະຕິເສດພຣະເຈົ້າ ເຫດຜົນ ເຫຼົ່ານີ້ເປັນພຽງຂໍ້ອ້າງເພື່ອພົ້ນຈາກພາລະກິດທີ່ພຣະເຈົ້າມອບໝາຍໃຫ້ເຮັດ. ສາມຂໍ້ອ້າງ ທໍາອິດເປັນຄໍາຖາມ: (1) “ຂ້ອຍເປັນຜູ້ໃດ?” (2) “ເຈົ້ົາ(ພຣະເຈົ້າ)ເປັນຜູ້ໃດ?” ແລະ (3) ຖ້າຫາກວ່າພວກເຂົາບໍ່ເຊື່ອຂ້ອຍ?” ຂໍ້ອ້າງທີ່ສີ່ເປັນການແຈ້ງໃຫ້ຊາບວ່າ: “ຂ້ອຍເປັນ ຄົນເວົ້າບໍ່ເກ່ງ” ພຣະເຈົ້າຊົງຕອບຄໍາແກ້ຕົວຂອງໂມເຊທຸກປະການ ແລະໃຫ້ຄໍາໝັ້ນສັນຍາ ທີ່ມີພະລັງທີ່ຈະຊ່ວຍລາວ ແຕ່ໂມເຊບໍ່ຕ້ອງການເຮັດພະລາກິດນັ້ນ ຈາກນັ້ນໂມຊອກກໍຂໍ ໃຫ້ພຣະເຈົ້າສົ່ງຄົນອື່ນໄປສາ (ອພຍ 4:13). ພຣະເຈົ້າຊົງບອກໂມເຊວ່າ ພຣະອົງກຳລັງ ສົ່ງອ້າຍຂອງລາວທີ່ມີຊື່ວ່າອາໂຣນມາພົບລາວ ແລະໃຫ້ການຊ່ວຍເຫຼື່ອລາວ. ໃນທີ່ສຸດ,ໂມເຊກໍບໍ່ມີຂໍ້ແກ້ຕົວປະການໃດເລີຍ ແລະຍິນຍອມທີ່ຈະໄປ ລາວຂໍເຢທະໂຣໃຫ້ຄໍາອວຍ ພອນ ຈາກນັ້ນໂມເຊກໍໄປຍັງດິນແດນເອຢິບ.