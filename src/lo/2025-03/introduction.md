### ພຣະທໍາອົບພະອົບ: ການເດີນທາງເຂົ້າສູ່ແຜ່ນດິນແຫ່ງພັນທະສັນຍາ

ໃນພຣະທໍາອົບພະອົບ ເຮົາຮຽນຮູ້ກ່ຽວກັບພຣະຜູ້ເປັນເຈົ້າທີ່ເຕັມລົ້ນດ້ວຍຄວາມ ຮັກຜູ້ທີ່ຊ່ວຍເຫຼືອໄພ່ພົນຂອງພຣະອົງໃນເວລາທີ່ຊົງສັນຍາໄວ້( ປມກ 15:12-16) ພຣະ ເຈົ້າໄດ້ຊົງເຮັດສັນຍານີ້ກັບອັບຣາຮາມເມື່ອ 400ກວ່າປີກ່ອນໜ້ານັ້ນ. ເວລາທີ່ພຣະເຈົ້າ ຊ່ວຍໄພ່ພົນຂອງພຣະອົງໜີອອກຈາກການເປັນທາດໃນດິນແດນເອຢີບເອີ້ນວ່າ “ການອົບ ພະຍົບ” ການອົບພະຍົບອອກຈາກດິນແດນເອຢີບ ແລະການຂ້າມຜ່ານທະເລແດງຂອງ ຊົນຊາດອິດສະຣາເອນເປັນການກະທໍາແລະປະຕິຫານທີ່ໜ້າອັດສະຈັນໃຈ ເຫດການເຫຼົ່ານີ້ ເປັນສິ່ງອັດສະຈັນທທີ່ສຸດທີ່ເກີດຂື້ນໃນປະຫວັດສາດຂອງຊົນຊາດອິດສະຣາເອນສະໄໝ ໂບຮານຈົນມາຮອດຍຸກສະໄໝພຣະເຢຊູເຈົ້າ ເລື່ອງລາວກ່ຽວກັບການອົບພະຍົບເປັນຂ່າວ ປະເສີດກ່ຽວກັບພຣະເຢຊູເຈົ້າໃນສະໄໝພຣະຄໍາພີເດີມ.

ພຣະເຈົ້າຊົງກະທໍາການອັດສະຈັນຫຼາຍຄັ້ງຫຼາຍຄາເພື່ອສໍາແດງໃຫ້ເຫັນວ່າພຣະ ອົງຊົງຮັກໄພ່ພົນຫຼາຍພຽງໃດ ຈິດໃຈຂອງພຣະອົງເຕັມລົ້ນໄປດ້ວຍການໃຫ້ອະໄພ່ພົນ ຂອງ ພຣະອົງ ແມ່ນແຕ່ເວລາທີ່ພວກເຮົາເຮັດບາບຕໍ່ສູ້ພຣະອົງ ພຣະຜູ້ເປັນເຈົ້າຊົງນໍາປະ ຊາຊົນຂອງພຣະອົງອອກຈາກດິນແດນເອຢີບດ້ວຍຣິດອໍານາດທີ່ອັດສະຈັນຂອງພຣະອົງ ການທີ່ພຣະອົງຊ່ວຍໃຫ້ປະຊາກອນຂອງພຣະອົງພົ້ນຈາກການເປັນທາດໃນດິນແດນເອ ຢີບຖືວ່າເປັນການອັດສະຈັນ ບໍ່ມີການອັດສະຈັນໃດເກີດຂື້ນໃນປະຫວັດສາດມະນຸດຄື ກັນກັບການອັດສະຈັນນີ້ມາກ່ອນ. 	ພຣະເຈົ້າໄດ້ຊົງຊ່ວຍປະຊາຊົນຂອງພຣະອົງພົ້ນຈາກການເປັນຂ້າທາດໃນດິນ ແດນເອຢິບ ການໜີອອກຈາກອີເຢິບແມ່ນຈຸດເລີ່ມຕົ້ນການເດີນທາງຂອງຊາວອິດສະຣາ ເອນກັບພຣະເຈົ້າ, ຈາກດິນແດນເອຢິບໄປສູ່ດິນແດນແຫ່ງພັນທະສັນຍາ.

ໂມເຊເປັນສ່ວນຫນຶ່ງທີ່ສໍາຄັນຂອງພຣະຄໍາອົບພະຍົບໃນຄັ້ງນີ້ ແຕ່ພຣະທໍາເຫຼັ້ມ ນີ້ບໍໄດ້ເວົ້າສະເພາະເຈາະຈົງໂມເຊຢ່າງດຽວ. 	ພຣະທໍາອົບພະຍົບເວົ້າເຖິງພຣະເຈົ້າແຫ່ງຄວາມຮັກແລະຄວາມຈິງ ພຣະເຈົ້າຊົງ ຮັກເສລີພາບ, ການໃຫ້ອະໄພ, ແລະມີຄວາມຍຸດຕິທໍາ ພຣະເຈົ້າອົງດຽວນີ້ແຫຼະທີ່ໄດ້ໄປ ທີ່ໄມ້ກາງແຂນແລະໄດ້ສະຫຼະຊີວິດເພື່ອພວກເຮົາ. ເມື່ອພວກເຮົາສຶກສາພຣະທໍາອົບພະຍົບ, ໃຫ້ພວກເຮົາເບິ່ງເປັນພິເສດວ່າ ພຣະເຈົ້າຂອງພວກເຮົາຊົງເປັນຜູ້ໃດກັນແທ້.

ແລະພຣະອົງຊົງເປັນຜູ້ໃດກັນແທ້? ພຣະອົງຊົງເປັນພະເຈົ້າທີ່ສັດຊື່ຕໍ່ຄໍາໝັ້ນສັນ ຍາຂອງພຣະອົງ ແມ່ນແຕ່ໃນເວລາທີ່ປະຊາຊົນຂອງລາວລົ້ມເຫລວ ພຣະເຈົ້າຊົງຢູ່ເພື່ອ ປະຊາຊົນຂອງພຣະອົງຢູ່ສະເໝີ ແມ່ນໃນເວລາທີ່ພວກເຂົາຕໍ່ຕ້ານພຣະອົງ. ຫຼາຍຄັ້ງທີ່ ພຣະເຈົ້າໄດ້ສໍາແດງຊາວອິດສະຣາເອນທີ່ເປັນປະຊາຊົນຂອງພຣະອົງໃຫ້ເຫັນເຖິງຄວາມ ເມດ ຕາຂອງພຣະອົງ ພຣະອົງຊົງໜູນໃຈພວກເຂົາ, ປັບປຸງແກ້ໄຂພວກເຂົາ, ແລະ ສັ່ງສອນພວກເຂົາ ພຣະເຈົ້າຊົງຕ້ອງການໃຫ້ປະຊາຊົນນະມັດສະການແລະເຊື່ອຟັງພຣະອົງ ດ້ວຍເຫດທີ່ວ່າພວກເຂົາຮັກພຣະອົງເພາະພຣະອົງຊົງເປັນຜູ້ໃດ.

ພຣະເຈົ້າຂອງໂມເຊສະແດງໃຫ້ພວກເຮົາເຫັນເຖິງພຣະເຈົ້າຜູ້ທີ່ຕ້ອງການສື່ສານກັບພວກເຮົາ ພຣະເຈົ້າຕ້ອງການຢາກມີຄວາມສໍາພັນແບບຄອບຄົວທີ່ໃກ້ຊິດກັບຄົນພິເສດ ຂອງພຣະອົງ.  ພຣະເຈົ້າໄດ້ຊົງນໍາພວກເຂົາໃຫ້ໄປຍັງພູເຂົາຊີນາຍ ເພື່ອວ່າພຣອົງຈະມີ ຄວາມສາມັກຄີທໍາທີ່ເລິກເຊິງແບບນີ້ກັບພວກເຂົາໄດ້.

ອັກຄະທູດໂປໂລສອນໃຫ້ພວກເຮົາຮູ້ວ່າ ສິ່ງທີ່ເກີດຂື້ນກັບໄພ່ພົນຂອງພຣະເຈົ້າ ໃນອະດີດເປັນບົດຮຽນສໍາລັບພວກເຮົາ. "ສິ່ງເຫຼົ່ານັ້ນທີ່ເກີດຂື້ນກັບພວກເຂົາເປັນຕົວຢ່າງ ໃຫ້ແກ່ເຮົາ ເຫດການເຫຼົ່ານັ້ນຖືກບັນທຶກໄວ້ເພື່ອເຕື່ອນສະຕິພວກເຮົາ ນັ້ນກໍເພາະວ່າ ພວກເຮົາຢູ່ໃນຍຸກທີ່ພາລະກິດຂອງພຣະເຈົ້າໄດ້ຜົນສໍາເລັດ (1ກຣທ 10:11.NIrV ). ປະຫວັດສາດທີ່ຜ່ານມາຂອງຊົນຊາດອິດສະຣາເອນຄວນສິ່ງເຕື່ອນໃຈໃຫ້ແກ່ພວກເຮົາ ເພາະສະນັ້ນ ພວກເຮົາຄວນອ່ານ, ສືກສາແລະຮຽນຮູ້ຈາກຄວາມຜິດພາດຂອງພວກເຂົາ.

ຂ້າງລຸ່ມນີ້ແມ່ນແຜນການໃນໄຕ້ມາດນີ້ຂອງພວກເຮົາສໍາລັບການສືກສາພຣະທໍາອົບພະຍົບໃນອີກ3ອາທິດຂ້າງໜ້າ:

1. ການເປັນທາດໃນດິນແດນເອຢີບ, ການກໍາເນີດຂອງໂມເຊ ແລະ ຊ່ວງ40ປີທໍາອິດໃນຊີວິດຂອງໂມເຊ (ອພບ 1-2).
2. ພຣະເຈົ້າຊົງສັ່ງໂມເຊໃຫ້ນໍາໄພ່ພົນຂອງພຣະອົງອອກຈາກດິນແດນເອຢີບ(ອພຍ 3-4).
3. ຊີວິດຕົກຕໍ່າກ່ອນທຸກສິ່ງຢ່າງດີຂື້ນ (ອພຍ 5–6).
4. ໄພພິບັດ9ປະການທໍາອິດ(ອພຍ 7–10).
5. ໄພພິບັດປະການທີ10 ແລະການສະຫຼອງເທດສະການປັດສະຄາ (ອພຍ 11–12).
6. ຊົນຊາດອິດສະຣາເອນໜີຈາກການເປັນທາດໃນດິນແດນເອຢິບ ແລະການຂ້າມ ຜ່ານ ທະເລແດງ (ອພຍ 13–15).
7. ການເດີນໄປຍັງພູເຂົາພູຊີນາຍ (ອພຍ 16–18). 
8. ພຣະສັນຍາແລະພຣະບັນຍັດ10ປະການຂອງພຣະເຈົ້າ (ອພຍ 19–20).
9. ກົດເກນອື່ນໆສໍາລັບການດໍາເນີນຊີວິດປະຈໍາວັນ  (ອພຍ 21–23).
10. ພຣະເຈົ້າເຮັດພັນທະສັນຍາກັບໄພ່ພົນຂອງພຣະອົງ ແລະມອບແຜນການ ສ້າງຫໍພັບພາ ຫຼືຫໍເຕັ້ນສັກສິດ (ອພຍ 24–31).
11. ຊາວອິດສະຣາເອນນາບູຊູຮູບປັ້ນງົວຄໍາ ແລະໂມເຊທູນຂໍພຣະເຈົ້າໃຫ້ອະ ໄພພວກເຂົາ (ອພຍ 32).
12. ພຣະເຈົ້າຊົງສໍາແເດງໃຫ້ໂມເຊເຫັນວ່າ ພຣະອົງຊົງເປັນຜູ້ໃດແທ້ ແລະໃບໜ້າ ຂອງໂມເຊສ່ອງປະກາຍຫຼັງຈາກປະສົບການກັບພຣະເຈົ້າ (ອພຍ 33–34).
13. ຫໍພັບພາ ຫຼືຫໍເຕັ້ນສັກສິດຖືກສ້າງຂື້ນແລະອຸທິດຖວາຍແກ່ພຣະເຈົ້າ(ອພຍ  35–40).

ໃນແຕ່ລະທິດ ພວກເຮົາຈະສຶກສາຂໍ້ພຣະຄໍາພີ ແລະເຫດການຕ່າງໆທີ່ສໍາຄັນ ຈາກແຕ່ລະບົດຕ່າງໆຂ້າງເທິງນີ້. 

ຂໍໃຫ້ອົງພຣະຜູ້ເປັນເຈົ້າຜູ້ປ່ຽມດ້ວຍຄວາມຮັກຊົງອວຍພອນພວກເຮົາໃນຂະນະທີ່ພວກເຮົາສຶກສາພຣະທໍາທີ່ສໍາຄັນເຫຼັ້ມນີ້ ພຣະທໍາອົບພະຍົບຊ່ວຍໃຫ້ພວກເຮົາຈື່ວ່າ ພຣະເຈົ້າຕ້ອງການນໍາປະຊາຊົນຂອງພຣະອົງອອກຈາກການເປັນທາດໄປສູ່ການເປັນອິດ ສະຫຼະພາບ, ຈາກຄວາມຕາຍສູ່ຊີວິດ, ແລະຈາກຖິ່ນແຫ້ງແລ້ງກັນດານສູ່ເຢຣູຊາເລັມ ໃໝ່ຫຼາຍພຽງໃດ (ເຮັບເຣີ 12: 22).

ຈິຣິ ໂມສກາລາ ເປັນສາດສະດາຈານຂອງການສຶກສາພຣະຄໍາພີເດີມແລະເປັນ ຫົວຫນ້າການສໍາມະນາຫຼັກສາສະໜາສາດຂອງຄະນະວັນເສົາຢູ່ມະຫາວິທະຍາໄລແອນ ດຣູ.