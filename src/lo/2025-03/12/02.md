---
title:  ຫໍເຕັ້ນຊຸມນຸມ
date:   14/09/2025
---

`ເປັນຫຍັງພຣະເຈົ້າຂໍໃຫ້ໂມເຊສ້າງຫໍເຕັ້ນຊຸມນຸມ? ໃຫ້ອ່ານອພຍ 33:7-11.`

ເຮົາບໍ່ຕ້ອງສັບສົນລະຫວ່າງຫໍເຕັ້ນຊຸມນຸມກັບຫໍເຕັ້ນສັກສິດ ຊາວອິດສະຣາເອນ ໄດ້ສ້າງຫໍເຕັ້ນຊຸມນຸມຂື້ນຢູ່ນອກຄ້າຍພັກຂອງພວກເຂົາ ຈາກນັ້ນ ພວກເຂົາກໍໄດ້ສ້າງຫໍ ເຕັ້ນສັກສິດຢູ່ຈຸດໃຈກາງຂອງຄ້າຍພັກ ອີກຊື່ໜຶ່ງຂອງຫໍເຕັ້ນສັກສິດໃນຖິ່ນກັນດານແຫ້ງ ແລ້ງແມ່ນຫໍພັບພາ. ເຮົາບໍ່ຮູ້ວ່າໂມເຊໃຊ້ເວລາໂອ້ລົມກັບພຣະເຈົ້າໃນຫໍເຕັ້ນສັກສິດເປັນ ປະຈໍາເທົ່າໃດ ແຕ່ມີສິ່ງໜຶ່ງທີ່ເຮົາຮູ້ແນ່ນອນວ່າ: ການພົບປະຂອງໂມເຊກັບພຣະເຈົ້າພາ ໃຫ້ພວກເຂົາທັງສອງມິດຕະພາບທີ່ໃກ້ຊິດ “ພຣະເຈົ້າຢາເວກ່າວກັບໂມເຊແບບເຊິງໜ້າ ດັ່ງຄົນໜຶ່ງໂອ້ລົ້ມກັບເພື່ອນຂອງຕົນ”(ອພຍ 33:11, ICB). ຄໍາວ່າເພື່ອນແມ່ນບຸກຄົນ ຜູ້ທີ່ສາມາດໃຫ້ຄໍາແນະນໍາທີ່ດີແກ່ເຮົາ ເຮົາສາມາດສົນທະນາໄດ້ເກືອບທຸກເລື່ອງກັບ ເພື່ອນ ແລະໄວ້ວາງໃຈວ່າລາວຈະບໍ່ເປີດຄວາມລັບຂອງເຮົາໃຫ້ກັບຄົນອື່ນຟັງ ເພື່ອນເປັນ ສິ່ງທີ່ດີທີ່ເຮົາຄວນມີ ແລະເປັນສິ່ງທີ່ດີທີ່ເຮົາຄວນເປັນ.

ໃນອົບພະຍົບ 19-34, ເລື່ອງລາວຂອງໂມເຊສອນໃຫ້ເຮົາຮູ້ວ່າພຣະເຈົ້າຊົງ ປ່ຽນແປງຊີວິດເຮົາຢ່າງໃດ ພຣະເຈົ້າໄດ້ສ້າງສາຍສໍາພັນກັບໂມເຊ, ຜູ້ທີ່ເປັນຜູ້ນໍາທີ່ໂດດ ເດັ່ນໄດ້ຢ່າງໃດ? ຖ້າຫາກເຮົາສຶກສາຊີວິດຂອງໂມເຊ, ເຮົາກໍຈະເຫັນວ່າລາວໄດ້ຈະເລີນ ເຕີບໂຕໃນຄວາມຮູ້ກ່ຽວກັບຣິດອໍານາດແລະຄວາມຮັກຂອງພຣະເຈົ້າຢ່າງໃດ. ການເຕີບ ໂຕທາງຈິດວິນຍານເປັນສ່ວນສໍາຄັນຂອງຄວາມສໍາພັນຂອງເຮົາກັບພຣະເຈົ້າ.

ກ່ອນໂມເຊຈະມາເຖິງພູເຂົາຊີນາຍ ພຣະເຈົ້າຊົງໃຊ້ລາວໃຫ້ເຮັດສິ່ງທີ່ຍິ່ງໃຫຍ່ ພຣະເຈົ້າໄດ້ຊ່ວຍຕຽມໂມເຊໃຫ້ພ້ອມສໍາລັບໜ້າທີ່ຮັບຜິດຊອບພິເສດຂອງລາວໃນຖານະ ເປັນຜູ້ນໍາຂອງຊົນຊາດອິດສະຣາເອນ. ໃນດິນແດນຂອງມີດີອານ ໂມເຊດູແລເບິ່ງແຍຝູງ ແກະ ໃນຊ່ວງເວລາທີ່ລາວຢູ່ທີ່ນັ້ນ ພຣະເຈົ້າຊົງຊ່ວຍໂມເຊຂຽນພຣະທໍາສອງເຫຼັ້ມຄື: ພຣະ ທໍາໂຢບ ແລະພຣະທໍາປະຖົມມະການ. ຫຼັງຈາກນັ້ນທີ່ພຸ່ມໄມ້ທີ່ລຸກເປັນໄຟ, ພຣະເຈົ້າໄດ້ ຊົງບອກໂມເຊໃຫ້ໄປນໍາປະຊາຊົນຂອງພຣະອົງອອກຈາກດິນແດນຂອງເອຢິບ ໂມເຊເຫັນ ພຣະເຈົ້າມີໄຊເໜືອບັດາເທບພະເຈົ້າຂອງເອຢິບ ແລະທໍາໃຫ້ກອງທັບເອຢິບອັນຍິ່ງໃຫຍ່ ຈົມລົງໃນທະເລແດງ ໂມເຊເຫັນວິທີພຣະເຈົ້າໄດ້ຊົງນໍາຊາວອິດສະຣາເອນຈາກດິນແດນ ຂອງເອຢິບໄປຍັງພູຊີນາຍເປັນເວລາຫຼາຍສັບປະດາ ພຣະເຈົ້າໄດ້ຊົງປະທານກົດບັນຍັດ ຂອງພຣະອົງແກ່ໂມເຊເທິງພູແຫ່ງນີ້. ປະສົບກາຍເຫຼົ່ານີ້ເຮັດໃຫ້ໃບໜ້າຂອງ ໂມເຊເປ່ງປະກາຍ. ຫຼັງຈາກນັ້ນ ໂມເຊກໍນໍາຊົນຊາດອິດສະຣາເອນໄປຍັງສາຍແດນຂອງ ແຜ່ນດິນແຫ່ງພັນທະສັນຍາອີກ39ປີ ພຣະຄໍາພີບອກເຮົາໃຫ້ຮູ້ວ່າໂມເຊເປັນຜູ້ຮັບໃຊ້ທີ່ ສັດຊື່ຂອງພຣະເຈົ້າ(ພຍສ 34:5; ຢຊ 1:1). ໂມເຊເປັນຜູ້ສົ່ງສານພິເສດຜູ້ທີ່ເປັນເໝືອນ ແສງໄຟໃນຄວາມມືດ (ພຍສ 18:15, 18) ໂມເຊກະຕຸ້ນປະຊາກອນຂອງພຣະເຈົ້າໃຫ້ ມີການປ່ຽນແປງໃນທາງທີ່ດີຂື້ນ ແມ່ນວ່າປະຊາຊົນບໍ່ເຊື່ອຟັງລາວຢູ່ສະເໝີກໍຕາມ ເມື່ອ ປະຊາຊົນເຊື່ອຟັງ ພວກເຂົາກໍປະສົບຄວາມສໍາເລັດ.

`ເຮົາອາດຮຽນຮູ້ຫຼາຍຢ່າງຈາກໂມເຊ ເລື່ອງລາວຊີວິດຂອງລາວສະແດງໃຫ້ເຮົາ ເຫັນສິ່ງທີ່ພຣະເຈົ້າສາມາດເຮັດໄດ້ ເມື່ອເຮົາປ່ອຍໃຫ້ພຣະອົງປ່ຽນແປງເຮົາ. ມີສິ່ງອັດສະ ຈັນຫຍັງແດ່ເກີດຂື້ນໃນຊີວິດຂອງທ່ານ ເມື່ອທ່ານປ່ອຍໃຫ້ພຣະເຈົ້າປ່ຽນແປງທ່ານ?`