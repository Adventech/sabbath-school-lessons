---
title:  ພຣະເຈົ້າຊົງສໍາແດງໃຫ້ໂມເຊຄວາມສະຫງ່າຣາສີຂອງພຣະອົງ
date:   17/09/2025
---

`ພຣະເຈົ້າຊົງສໍາແດງໃຫ້ໂມເຊເຫັນຄວາມສະຫງ່າຣາສີຂອງພຣະອົງຢ່າງໃດ? ໃຫ້ອ່ານ ອົບພະຍົບ 34: 1-28 ເພື່ອຫາຄໍາຕອບ`

ໂມເຊເລີ່ມຂື້ພູຕັ້ງແຕ່ເຊົ້າມືດ ລາວຕ້ອງເອົາສີລາສອງແຜ່ນໄປນໍາ ເຊິ່ງຄືກັນກັບ ແຜ່ນທໍາອິດທີ່ລາວເຮັດແຕກ(ອພຍ 32:19) ໂມເຊໄປພົບພຣະເຈົ້າຢາເວເທິງພູເຂົາຊີ ນາຍເປັນຄັ້ງທີ່ເຈັດ ໃນອະດີດໂມເຊເຄີຍຂື້ນພູໜ່ວຍນັ້ນມາແລ້ວຫົກຄັ້ງດ້ວຍກັນຄື: (1)ອພຍ 19: 3,7; (2)ອພຍ 19:8, 14; (3)ອພຍ 19:20, 25; (24)ອພຍ20: 21; ອພຍ24:3; (5)ອພຍ 24: 9,12-18; ອພຍ 32: 15 ແລະ(6)ອພຍ 32: 30, 31.

ຕອນນີ້ໂມເຊພ້ອມແລ້ວທີ່ຈະເຫັນຄວາມງາມແຫ່ງພຣະສະຫງ່າຣາສີຂອງພຣະ ເຈົ້າ ຄວາມງາມຂອງພຣະເຈົ້າສະແດງອອກໄດ້ດີທີ່ສຸດໃນຄໍາປະກາດອັນອັດສະຈັນຂອງ ພຣະອົງເຖິງພຣະອົງເອງ ຄໍາປະກາດນີ້ເປັນການອະທິບາຍທີ່ສໍາຄັນທີ່ສຸດທີ່ບົງບອກວ່າພຣະ ເຈົ້າຊົງເປັນໃຜ ເຮົາເຫັນຄວາມຄິດດຽວກັນນີ້ຕະລອດທັງພຣະຄໍາພີ(ຈຊບຊ 14:18; ນຫມຢ 9:17; ພສລສ 103:8; ຢອ 2:13; ຢນ 4:2) ການປະກາດຂອງພຣະເຈົ້າຢາ ເວໃນອພຍ 34:1-28 ຄື ຢຮ 3:16 ຂອງພຣະຄໍາພີເດີມ. ບັນດາຜູ້ຂຽນພຣະຄໍາພີມັກ ເວົ້າເຖິງພຣະສະຫງ່າຣາສີຂອງພຣະເຈົ້າ ຄວາມຄິດນີ້ຊ່ວຍໃຫ້ເຮົາມີຄວາມເຂົ້າໃຈທີ່ຖືກ ຕ້ອງເຖິງຄວາມຮັກ ແລະການໃຫ້ອະໄພຂອງພຣະເຈົ້າ.

ເມື່ອພຣະເຈົ້າຊົງອະທິບາຍພຣະນາມຂອງພຣະອົງແກ່ໂມເຊ ໂມເຊກໍກົ້ມກາບ ແລະນາມັດສະການພຣະເຈົ້າຢາເວ ເມື່ອເຮົາເຫັນຄວາມຮັກ, ຄວາມເມດຕາ ແລະການໃຫ້ ອະໄພຂອງພຣະເຈົ້າ ເຮົາຈະຢາກມາຫາພຣະ ເຢຊູເຈົ້າ ເມື່ອເຮົາເຫັນຄວາມຮັກຂອງພຣະ ອົງ ເຮົາກໍຈະເລີ່ມຮັກພຣະອົງ ຄວາມຮັກນີ້ນໍາເຮົາໄປສູ່ການຮັບໃຊ້ແລະເຊື່ອຟັງພຣະອົງ ເພາະພຣະເຈົ້າຮັກເຮົາ ເຮົາກໍຮັກພຣະອົງຄືນ(1ຢຮ 4:19).

ດ້ວຍປະກາດເຖິງຄວາມຮັກຂອງພຣະເຈົ້າ, ພຣະອົງສັນຍາໂມເຊວ່າພຣະອົງຈະ ກະທໍາສິ່ງອັດສະຈັນຕ່າງໆເພື່ອປະຊາຊົນຂອງພຣະອົງ ພຣະເຈົ້າຈະນໍາພາພວກເຂົາໄປສູ່ ດິນແດນແຫ່ງພັນທະສັນຍາເຊັນກັນ ພຣະເຈົ້າຊົງສັນຍາກັບປະຊາຊົນຂອງພຣະອົງອີກຄັ້ງ ພຣະເຈົ້າຍັງສັນຍາວ່າປະເທດອື່ນຈະເຫັນຄວາມງາມແລະຣິດອໍານາດຂອງພຣະເຈົ້າ “ແລ້ວ ພຣະເຈົ້າຢາເວກ່າວວ່າ, “ເຮົາຈະເຮັດພັນທະສັນຍາກັບພວກເຈົ້າ. ເຮົາຈະທໍາການອັດສະ ຈັນຕ່າງໆຕໍ່ໜ້າປະຊາກອນທັງໝົດຂອງເຈົ້າ ສິ່ງເຫຼົ່ານີ້ບໍ່ເຄີຍເກີດຂື້ນເພື່ອຊົນຊາດໃດໆ [ກຸ່ມຄົນ] ໃນໂລກນີ້ມາກ່ອນ ປະຊາຊົນກັບເຈົ້າຈະເຫັນພາລະກິດຂອງເຮົາ ເຮົາ,ພຣະເຈົ້າ ຢາເວຈະກະທໍາສິ່ງອັດສະຈັນຕ່າງໆເພື່ອພວກເຈົ້າ” (ອພຍ 34:10, ICB).

ແຕ່ຊາວອິດສະຣາເອນຕ້ອງເຊື່ອຟັງພຣະເຈົ້າ ແລະປະຕິບັດຕາມພຣະບັນຍັດສິບ ປະການ ແລ້ວພວກເຂົາຈະປະສົບຄວາມສໍາເລັດ. ເພື່ອຊ່ວຍພວກເຂົາ, ພຣະເຈົ້າຂໍໃຫ້ໂມ ເຊຂຽນຄໍາສັນຍາຂື້ນມາ, ເຊິ່ງປະຊາຊົນອິດສະຣາເອນໄດ້ເຮັດຜິດສັນຍານັ້ນໄປແລ້ວ (ອພຍ 34:27, 28).