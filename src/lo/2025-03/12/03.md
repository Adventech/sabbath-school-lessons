---
title:  ເພື່ອວ່າຂ້ານ້ອຍຈະຮູ້ຈັກພຣະອົງ
date:   15/09/2025
---

`ໂມເຊຂໍໃຫ້ພຣະເຈົ້າສອນລາວເລື່ອງຫຍັງແດ່? ເປັນຫຍັງໂມເຊຕ້ອງການໃຫ້ ພຣະເຈົ້າຊົງນໍາພວກເຂົາໃນທາງທີ່ເບິ່ງເຫັນໄດ້? ໃຫ້ອ່ານອົບພະຍົບ33:12-17 ເພື່ອຫາຄໍາຕອບ.`

ໂມເຊຍັງຄົງຈະເລີນເຕີບໂຕທາງຈິດວິນຍານ ລາວໃກ້ຊິດພຣະຜູ້ເປັນເຈົ້າ ແລະ ປາດຖະໜາທີ່ຈະເປັນເໝືອນພຣະເຈົ້າໃນໃຈ ເມື່ອໂມເຊໂອ້ລົມກັບພຣະເຈົ້າໃນຫໍເຕັ້ນຊຸມ ນຸມ ລາວກໍເຂົ້າໃຈເລີຍວ່າລາວບໍ່ໄດ້ຮູ້ຈັກພຣະເຈົ້າດີພໍ. ດັ່ງນັ້ນ ລາວຈຶ່ງອະທິຖານວ່າ: “ຖ້າຫາກພຣະອົງພໍໃຈນຳຂ້ານ້ອຍແທ້ແລ້ວ ຂໍຊົງໂປດສອນຂ້ານ້ອຍກ່ຽວກັພຣະອົງຫຼາຍ ຍິ່ງຂື້ນ ເພື່ອວ່າຂ້ານ້ອຍຈະໄດ້ຮູ້ຈັກພຣະອົງ (ອພຍ 33:13, NIrV). ໂມເຊໄດ້ເຂົ້າໃຈ ຄວາມຕ້ອງການອັນເລິກເຊິງຂອງຕົນເພື່ອເຂົ້າໃຈພຣະເຈົ້າຫຼາຍຍິ່ງຂື້ນ ໂມເຊຮຽນຮູ້ວ່າຍິ່ງ ລາວຮຽນຮູ້ກ່ຽວກັບພຣະເຈົ້າຢາເວຫຼາຍເທົ່າໃດ ລາວກໍຍິ່ງຮູ້ຈັກພຣະອົງນ້ອຍລົງເທົ່ານັ້ນ ໂມເຊເຫັນເຖິງຄວາມຈໍາເປັນຂອງຕົົນ ແລະປາດຖະ ໜາສຸດຫົວໃຈທີ່ຈະຮູ້ຈັກພຣະເຈົ້າ ຢາເວໃນຮູບແບບໃໝ່ ພຣະເຈົ້າໄດ້ຊົງປະທານສິ່ງທີ່ໂມເຊຕ້ອງການ.

ເມື່ອເຮົາພິຈາລະນາເບິ່ງປະສົບການທາງຈິດວິນຍານຂອງໂມເຊ ເຮົາກໍເຫັນວ່າ ພຣະເຈົ້າຢາເວໄດ້ຊົງນໍາໂມເຊເຂົ້າສູ່ຄວາມສໍາພັນທີ່ເລິກເຊິງກັບພຣະອົງ ຄວາມສໍາພັນນີ້ ຊ່ວຍໃຫ້ໂມເຊເຂັ້ມແຂງຂື້ນ.

ທໍາອິດ ໂມເຊຂື້ນໄປເທິງພູເຂົາແລະ “ໄປພົບພຣະເຈົ້າ”(ອພຍ 19:3, NKJV) ຕໍ່ ມາໂມເຊກໍຂື້ນໄປ “ເທິງຍອດພູເຂົາ”(ອພຍ 19:20, NKJV) ຈາກນັ້ນ ໂມເຊກໍເຂົ້າໃກ້ ເມກອັນມຶດທຶບທີ່ປິດເຊື່ອງພຣະເຈົ້າໄວ້ (ອພຍ 20:21).

ອີກເທື່ອໜື່ງ “ໂມເຊເຂົ້າໄປໃນເມກ” ບ່ອນທີ່ພຣະເຈົ້າຊົງສະຖິດຢູ່ແລະໂມເຊຢູ່ ກັບພຣະເຈົ້າຢາເວເປັນເວລາ40ມື້ ແລະ40ຄືນ(ອພຍ 24:18, NIV) ໃນຊ່ວງເວລາ 40ມື້ນີ້ ພຣະເຈົ້າໄດ້ປະທານຂອງຂັວນອັນລໍ້າຄ່າສອງຢ່າງ (1)ພຣະເຈົ້າຊົງປະທານພຣະບັນ ຍັດສິບປະການແກ່ໂມເຊ ພຣະເຈົ້າຊົງຂຽນພຣະບັນຍັດເຫຼົ່ານັ້ນໃສ່ສີລາສອງແຜ່ນ ເຊິ່ງ ພຣະອົງໄດ້ຕັດເອົາມາຈາກພູເຂົາດ້ວຍພຣະອົງເອງ( ອພຍ 24:12). (2)ພຣະເຈົ້າຊົງປະ ທານແຜນການສ້າງພິເສດແກ່ໂມເຊເພື່ອສ້າງແລະຕົບແຕ່ງຫໍເຕັ້ນສັກສິດ(ໃຫ້ອ່ານ ອພຍ 25-31).

ຈາກນັ້ນ ໂມເຊກໍໃຊ້ເວລາອີກ40ມື້ແລະ40ຄືນກັບພຣະເຈົ້າຢາເວ ໂມເຊຂໍໃຫ້ ພຣະເຈົ້າມີຄວາມເມດຕາຕໍ່ປະຊາຊົນຂອງພຣະອົງຜູ້ທີ່ເຮັດບາບຕໍ່ສູ້ພຣະອົງ(ອພຍ 32: 30-32; ພຍສ 9:18).

ເຖິງແມ່ນວ່າໄດ້ຮັບປະສົບຕ່າງໆທີ່ຊົງພະລັງ ໂມເຊກໍຍັງຕ້ອງການທີ່ຈະຮູ້ກ່ຽວ ກັບພຣະເຈົ້າຫຼາຍຍິ່ງຂື້ນ ດັ່ງນັ້ນ ໃນບໍ່ຊ້າພຣະເຈົ້າຈຶ່ງປະທານບົດຮຽນພິເສດແກ່ໂມເຊ ເພື່ອເຂົ້າໃຈພຣະອົງຫຼາຍຍິ່ງຂື້ນ ໂມເຊຕ້ອງການຫຼາຍກວ່າຂໍ້ມູນກ່ຽວກັບພຣະເຈົ້າ ໂມເຊ ຕ້ອງການປະສົບການ ແລະຄວາມສາໍພັນກັບພຣະເຈົ້າທີ່ເລິກເຊິງກວ່າ.

ບໍ່ເແປກໃຈທີ່ພຣະເຢຊູເຈົ້າຈະກ່າວໃນທີ່ຫຼັງວ່າ: “ແລະນີ້ແມ່ນຊີວິດນິຣັນດອນຄື: ເພື່ອໃຫ້ຜູ້ຄົນຮູ້ຈັກພຣະອົງ, ຜູ້ເປັນພຣະເຈົ້າທ່ຽງແທ້ແຕ່ອົງດຽວເທົ່ານັ້ນ ແລະເພື່ອໃຫ້ ພວກເຂົາຮູ້ຈັກພຣະເຢຊູຄຣິດເຈົ້າ, ຜູ້ທີ່ພຣະອົງໃຊ້ມາ” (ຢຮ 17:3, ERV)

`ມີວິທີໃດທີ່ດີທີ່ສຸດທີ່ພຣະເຈົ້າຊ່ວຍໃຫ້ມະນຸດຮູ້ຈັກພຣະອົງດີຂື້ນ? ໃຫ້ພຣະເຢ ຊູເຈົ້າກາຍເປັນໜື່ງໃນເຮົາ.`