---
title:  ໃບໜ້າທີ່ເປ່ງປະກາຍຂອງໂມເຊ
date:   18/09/2025
---

`ແມ່ນຫຍັງເຮັດໃບໜ້າຂອງໂມເຊສ່ອງແສງເຫຼື້ອມ? ໃຫ້ອ່ານອົບພະຍົບ 34:29-35`

ຫຼັງຈາກທີ່ພຣະເຈົ້າຊົງສໍາແດງໃຫ້ໂມເຊເຫັນວ່າພຣະອົງຊົງເປັນຜູ້ໃດ ໂມເຊກໍ ກັບລົງໄປທີ່ຄ້າຍພັກ ໃບໜ້າຂອງໂມເຊກໍາລັງສ່ອງແສງປະກາຍ. ໃນຕອນທໍາອິດ ໂມເຊຮູ້ ບໍວ່າໃບໜ້າຂອງຕົນກໍາລັງເປ່ງປະກາຍ? ແນ່ນອນວ່າລາວບໍ່ຮູ້. ຍິ່ງທ່ານໃກ້ຊິດພຣະເຈົ້າ ຫຼາຍເທົ່າໃດ ທ່ານກໍຈະເຫັນຈຸດອ່ອນແລະຄວາມບົກພ່ອງຂອງຕົນເອງເທົ່ານັ້ນ ເມື່ອທຽບ ໃສ່ຊີວິດທີ່ບໍຣິສຸດແລະສົມບູນແບບຂອງພຣະເຈົ້າ.

ເກີດຫຍັງຂື້ນກັບໂມເຊທີ່ເຮັດໃຫ້ໃບໜ້າຂອງລາວເປ່ງປະກາຍ? ໃບໜ້າຂອງ ໂມເຊເຫຼື້ອມໃສເພາະລາວຢືນຕໍ່ໜ້າພຣະເຈົ້າຊົ່ວໄລຍະໜື່ງບໍ? ບໍ່ແມ່ນ ໃຫ້ຈື່ໄວ້ວ່າໂມເຊ ຢູ່ກັບພຣະເຈົ້າໃນອະດີດຫຼາຍຄັ້ງແລ້ວ ແລະໃບໜ້າຂອງລາວກໍບໍ່ໄດ້ເປ່ງປະກາຍຫຼັງຈາກ ພົບພຣະເຈົ້າ. ໃນເວລາດຽວກັນ ຖ້າຫາກໂມເຊບໍ່ໄດ້ໄປພົບພຣະເຈົ້າ ໃບໜ້າຂອງລາວຈະ ບໍ່ວັນສ່ອງແສງອອກມາ ແຕ່ເມື່ອໂມເຊເຂົ້າໃຈຄວາມຮັກ ແລະຄວາມເມດຕາຂອງພຣະ ເຈົ້າ ລາວກໍເປີດໃຈຕໍ່ພຣະເຈົ້າຢ່າງສິ້ນເຊິງເພາະຄວາມງາມແຫ່ງຄວາມຮັກຂອງພຣະອົງ ຈາກນັ້ນໂມເຊກໍປ່ຽນໄປ ໃບໜ້າຂອງລາວກໍເປ່ງປະກາຍອອກມາ. ຈິດໃຈແລະຄວາມຄິດ ຂອງເຮົາປະສົບກັບການປ່ຽນແປງຄ້າຍຄືກັນ ເມື່ອເຮົາອຸທິດຖວາຍເຮົາເອງໃຫ້ກັບພຣະ ເຈົ້າຢ່າງເຕັມທີ ແລະອະນຸຍາດໃຫ້ພຣະອົງເປັນຈອມເຈົ້ານາຍ ແລະກະ ສັດໃນຊີວິດຂອງເຮົາ.

`ພຣະເຢຊູເຈົ້າສາມາດປ່ຽນແປງທ່ານໄດ້ເພື່ອທ່ານເປັນຄົນທີ່ປ່ຽມລົ້ນດ້ວຍຄວາມ ຮັກ ແລະຄວາມກະລຸນເໝືອນຢ່າງທີ່ພຣະອົງເປັນໄດ້ຢ່າງໃດ? ໃຫ້ອ່ານ 2ກຣທ 3:18 ເພື່ອໃຫ້ຄໍາຕອບ.`

ອັກຄະທູດໂປໂລປຽບທຽບໃບໜ້າທີ່ເປ່ງປະກາຍຂອງໂມເຊກັບພຣະເຢຊູເຈົ້າ(2ກຣທ 3:12-18) ຄວາມສະຫງ່າຣາສີຂອງພຣະເຢຊູເຈົ້າມີຫຼາຍກວ່າຄວາມສະຫງ່າຣາສີ ທັງໝົດທີ່ໄດ້ມາຈາກກົດບັນຍັດທີ່ພຣະເຈົ້າປະທານໃຫ້ໂມເຊ(2ກຣທ 3:7-11). ພຣະ ເຢຊູເຈົ້າພ້ອມດ້ວຍກົດບັນຍັດຂອງພຣະອົງສາມາດຖືກຈະລຶກໄວ້ໃນໃຈຂອງເຮົາ ເມືອ ເຮົາປັກຕາເບິ່ງທີ່ພຣະເຢຊູເຈົ້າເທົ່ານັ້ນ(ຮຣ 3:1; 12:2). ມີພຽງຣິດອໍານາດຂອງພຣະວິນ ຍານບໍຣິສຸດເທົ່ານັ້ນສາມາດເຮັດໃຫ້ການປ່ຽນແປງນີ້ເກີດຂື້ນໄດ້.

ໂມເຊເປັນຕົວຢ່າງສໍາລັບເຮົາ ໂມເຊສະແດງໃຫ້ເຮົາເຫັນສິ່ງທີ່ພຣະເຈົ້າສາມາດ ທໍາເພື່ອເຮົາ ເມື່ອເຮົາອະນຸຍາດໃຫ້ພຣະອົງປ່ຽນແປງຈິດໃຈຂອງເຮົາ. ພຣະເຈົ້າຊົງຊ່ວຍ ໃຫ້ເຮົາເປັນເໝືອນພຣະອົງໃນໃຈເຮົາ ການປ່ຽນແປງນີ້ເປັນສິ່ງທີ່ອັກຄະທູດໝາຍເຖິ່ງ ເມື່ອລາວເວົ້າເຖິງ “ບັດນີ້ເຮົາສາມາດດໍາເນີນຕາມຊີວິດໃໝ່” ຢ່າງໃດ” (ໂຣມ 6:4, ERV).

`ດ້ານໃດຂອງຊີວິດທ່ານທີ່ຕ້ອງສະແດງໃຫ້ເຫັນເຖິງຄວາມຮັກແລະເມດຕາຂອງ ພຣະເຈົ້າໄດ້ດີກວ່າ? ທຸກດ້ານ ແມ່ນບໍ? ການຄິດເຖິງຄວາມໝາຍຂອງໄມ້ກາງແຂນສາ ມາດຊ່ວຍໃຫ້ມີຄວາມຫວັງໃນຊີວິດນິຣັນໃນພຣະຜູ້ຊ່ວຍໃຫ້ລອດຢ່າງໃດ?`