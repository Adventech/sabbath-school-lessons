---
title:  ຄວາມຊົ່ວຮ້າຍແລະການບູຊາພະປອມ
date:   08/09/2025
---

`ການນາມັດສະການບູຊາບັນດາພະຈອມໄດ້ນໍາພາປະຊາຊົນອິດສະຣາເອນຢ່າງໄວວາໄປທາງທິດໃດ? ໃຫ້ອ່ານອົບພະຍົບ 32:6 ເພື່ອໃຫ້ຄໍາຕອບ.`

ຮູບປັ້ນງົວຄໍານັ້ນເບິ່ງຄືກັນກັບເທບພະເຈົ້າ-ງົວເຖິກຊາວເອຢິບທີ່ມີຊື່ວ່າ ອາປິສ ຫຼືເທບພະເຈົ້າ-ງົວຂອງຊາວເອຢິບທີ່ມີຊື່ວ່າ ຮາເທີ. ເມື່ອຊົນຊາດອິດສະຣາເອນສ້າງຮູບ ປັ້ນງົວຄໍາຂື້ນມາ ພວກເຂົາກໍໄດ້ຝ່າຝືນພຣະບັນຍັດຂໍ້ທີ່ນື່ງແລະຂໍ້ທີ່ສອງ. ພຣະເຈົ້າຕ້ອງ ລົງໂທດບາບນີ້ເພາະປະຊາຊົນໄດ້ທໍາລາຍຄວາມສໍາພັນຂອງພວກເຂົາກັບພຣະເຈົ້າ, ຜູ້ຊົງ ປະຊົນຢູ່ຢ່າງເປີດເຜີຍ. ຊາວອິດສະຣາເອນບູຊາສິ່ງທີ່ພວກເຂົາສ້າງຂື້ນມາແລະບໍ່ແມ່ນພຣະ ເຈົ້າ, ຜູ້ທີ່ສ້າງພວກເຂົາມາ ພະຂອງພວກເຂົາບໍ່ສາມາດມອງເຫັນ, ຍິນສຽງ, ເວົ້າຈາ, ດູ ແລເບິ່ງແຍ, ໃຫ້ຄວາມຮັກ ແລະນໍາພາພວກເຂົາ.

ພຣະເຈົ້າຊົງສ້າງມະນຸດໃຫ້ເປັນສໍາເນົາຂອງພຣະອົງເອງ ແຕ່ຕອນນີ້ປະຊາຊົນ ຂອງພຣະອົງສ້າງພະອົງໜື່ງທີ່ມີລັກສະນະເໝືອນສັດຂື້ນມາ ເປັນຫຍັງພວກເຂົາຈຶ່ງຢາກ ຮັບໃຊ້ສັດໃນຖານະເປັນພະ ຫຼືເທບພະເຈົ້າ. ດ້ວຍເຫດນີ້ ປະຊາຊົນຂອງອິດສະຣາເອນຈຶ່ງ ເຮັດບາບຢ່າງຮ້າຍແຮງຕໍ່ພຣະຜູ້ເປັນເຈົ້າ(ອຊຢ 31:7; ອຊຢ 42:17).

`ຄວາມບາບກັບຮູບປັ້ນງົວຄໍາສະແດງໃຫ້ເຮົາເຫັນສິ່ງທີ່ຂຽນໄວ້ໃນພຣະທໍາໂຣມ 1:22-27 ໃນທາງໃດແດ່?`

ເມື່ອຜູ້ຄົນບູຊາພະປອມ ພວກເຂົາກໍປະຕິເສດຄວາມຈິງໃນພຮະຄໍາພີທີ່ວ່າ ພຣະ ເຈົ້າຊົງເປັນພຣະເຈົ້າ ແລະມະນຸດກໍເປັນມະນຸດ ການບູຊາພະປອມທໍາລາຍສາຍສໍາພັນລະ ຫວ່າງພຣະເຈົ້າກັບມະນຸດ ແລະແຍກເຮົາຈາກພຣະອົງ ບາງຄົນກາບໄຫວ້ຕໍ່ໜ້າຮູບປັ້ນ ແລະຄົນອື່ນໆບູຊາພະປອມໃນໃຈຂອງຕົນ. ການບູຊາແບບນີ້ທຸກປະເພດຈະທໍາລາຍ ຄວາມສໍາພັນຂອງເຮົາກັບພຣະຜູ້ເປັນເຈົ້າ ແລະເຮັດໃຫ້ເຮົາລົ້ມລົງສູ່ຄວາມບາບ. ບໍ່ແປກ ໃຈທີ່ພຣະຄໍາພີເວົ້າເຖິງສິ່ງທີ່ປະຊາຊົນຂອງພຣະເຈົ້າເຮັດຫຍັງໃນມື້ຕໍ່ໄປ ປະການທໍາອິດ ພວກເຂົາຂ້າສັດ ແລະຖວາຍບູຊາສັດເຫຼົ່ານັ້ນເປັນຂອງຂັວນໃຫ້ຮູບປັ້ນງົວຄໍາ ຈາກນັ້ນ ປະຊາຊົນກໍເລີ່ມຈັດງານລ້ຽງ ແລະມີເວລາແຫ່ງຄວາມສະນຸກສະໜານ. ທ່ານ ນາງເອເລັນ ຈີ່ໄວທ໌ກ່າວເຖິງງານລ້ຽງນັ້ນວ່າ “ຄ້າຍກັບເທດສະການຕ່າງໆໃນເອຢິບທີ່ຜູ້ຄົນສະຫຼອງ ເພື່ອຖວາຍກຽດໃຫ້ແກ່ເທບພະເຈົ້າປອມ”—ບັນພະບຸລຸດແລະຜູ້ເຜີຍພະວັດຈະນະ, ໜ້າ 320, ປະຫຍຸກໃຊ້.

ຜູ້ຄົນເກ່ງຫຼາຍໃນການສ້າງພະປອມໃຫ້ຕົນເອງ ຮ້າຍແຮງໄປກວ່ານັ້ນ ຫຼັງຈາກ ທີ່ພວກເຂົາສ້າງພະປອມຂອງຕົນເອງແລ້ວ ພວກເຂົາກໍກົ້ມກາບແລະຮັບໃຊ້ພະເຫຼົ່ານັ້ນ. ຄົນເຫຼົ່ານັ້ນມາແທນທີ່ພຣະຜູ້ຊ່ວຍໃຫ້ລອດ, ຜູ້ທີ່ສ້າງພວກເຂົາມາດ້ວຍວັດຖຸສິ່ງຂອງ ຕ່າງໆ ເຊິ່ງຈະໄວລືຊ້າກໍຈະກັບມາທໍລາຍພວກເຂົາເອງ.

`ໃນປັດຈຸບັນ ຜູ້ຄົນບູຊາທໍາມະຊາດແລະວັດຖຸສິ່ງທີ່ພຣະເຈົ້າສ້າງມາແລະບໍ່ແມ່ນ ພຣະເຈົ້າດ້ວຍວິທີໃດແດ່?`