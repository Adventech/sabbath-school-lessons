---
title:  ການເປັນຜູ້ນໍາທີ່ບໍ່ເກີດຜົນ
date:   07/09/2025
---

ພຣະເຈົ້າຊົງເຊີນໂມເຊໃຫ້ໃຊ້ເວລາກັບພຣະອົງ 40ມື້ແລະ 40ຄືນອາດເບິ່ງຄື ເປັນຊ່ວງເວລາທີ່ສັ້ນສໍາລັບໂມເຊ ແຕ່ມັນເປັນຊ່ວງເວລາທີ່ດົນານເກີນໄປສໍາລັບຊາວອິດ ສະຣາເອນ ຜູ້ນໍາທີ່ເຫັນເປັນໂຕຕົນຂອງພວກເຂົາ ເຊິ່ງເປັນໂມເຊໄດ້ຫາຍຕົົວດົນເກີນໄປ. ປະຊາຊົນເລີ່ມສັບສົນແລະປະຕິເສດທີ່ຈະລໍຖ້າໂມເຊກັບມາ ພວກເຂົາຮູ້ສຶກຢ້ານກົວແລະ ບໍ່ປອດໄພ ປະຊາຊົນຕ້ອງການພະທີ່ເປັນໂຕຕົນມອງເຫັນໄດ້, ຜູ້ທີ່ຈະນໍາພວກເຂົາເໝືອນ ກັບ “ບັນດາພະ ຫຼືເທບພະເຈົ້າ”ອົງອື່ນໆທີ່ພວກເຂົາເຫັນມາຕະຫຼອດຊີວິດຂອງພວກເຂົາ ໃນດິນແດນເອຢິບ.

`ໃຫ້ອ່ານ ອົບພະຍົບ 32: 1-6 ເປັນໄປໄດ້ແນວໃດທີ່ການນໍາຂອງອາໂຣນຜິດ ພາດໃນເລື່ອງທີ່ໃຫຍ່?`

ອາໂຣນລົ້ມເຫລວທີ່ຈະເຮັັດໃນສິ່ງທີ່ຖືກຕ້ອງ ອາໂຣນບໍ່ໄດ້ວາງໃຈພຣະຜູ້ເປັນ ເຈົ້າ ລາວເຮັດໃນສິ່ງທີ່ປະຊາຊົນຕ້ອງການ ປະຊາຊົນຂໍໃຫ້ລາວເຮັດສິ່ງທີ່ຕ້ອງຫ້າມແລະ ຮ້າຍແຮງວ່າ: “ລຸກຂື້ນມາສາ ສ້າງຮູບພະທີ່ຈະນໍາພາພວກເຮົາໄປ (ອພຍ 32:1, NIrV).

ປະຊາຊົນໄດ້ມອບຄໍາເພື່ອສ້າງຮູບປັ້ນຂື້ນມາ ແລະອາໂຣນກໍບໍ່ໄດ້ຫ້າມພວກເຂົາ ໃຫ້ຢຸດເຮັດເຊັນນັ້ນ ຮ້າຍແຮງໄປກວ່ານັ້ນ ອາໂຣນຍັງເຊີນຊວນໃຫ້ພວກເຂົາມາມອບ ຖວາຍ! ຈາກນັ້ນອາໂຣນກໍຊ່ວຍພວກເຂົາສ້າງພະປອມອົງນີ້ຂື້ນມາ ຫຼັງຈາກອາໂຣນໄດ້ ສ້າງຮູບປັ້ນງົວຄຳຂື້ນມາແລ້ວ, ພວກເຂົາກໍປະກາດວ່າ, “ຊາວອິດສະຣາເອນເອີຍ ນີ້ຄືພະ ຂອງພວກເຈົ້າຜູ້ທີ່ໄດ້ນຳເອົາພວກເຈົ້າອອກຈາກດິນແດນເອຢິບ (ອພຍ 32:4, NIrV). ປະຊາຊົນຊົ່ວຮ້າຍ, ເຕັມໄປດ້ວຍຄວາມບາບແລະສາຍຕາສັ້ນ ພວກເຂົາສ້າງຮູບປັ້ນນີ້ຂື້ນ ມາ ແລະຈາກນັ້ນກໍປະກາດອອກໄປວ່າ “ພະ” ອົງນີ້ໄດ້ຊ່ວຍພວກເຂົາພົ້ນຈາກຊາວເອຢິບ ມັນເປັນເລື່ອງແປກບໍ່ແມ່ນບໍທີ່ບາບສາມາດປ່ຽນຄວາມຄິດແລະການກະທໍາຂອງເຮົາຊົ່ວ ຊ້າຂື້ນກວ່າເກົ່າຢ່າງໃດ. ຜູ້ຄົນສະເຫຼີມສະຫຼອງແລະບູຊາສິ່ງຕ່າງໆທີ່ພວກເຂົາສ້າງຂື້ນມາ ເມື່ອພວກເຂົາເຮັດເຊັນນັ້ນ ຈິດໃຈແລະຄວາມຄິດຂອງພວກເຂົາກໍຖືກທໍາລາຍໃຫ້ພັງລົງ.

ປະຊາຊົນຂອງອິດສະຣາເອນຕ້ອງການຜູ້ນໍາທີ່ເຂັ້ມແຂງໃນຊ່ວງເວລານີ້ ຜູ້ນໍາຄົນ ນີ້ຕ້ອງໃຫ້ກຽດພຣະເຈົ້າຢູ່ເໜືອຄວາມໂປດປານຂອງປະຊາຊົນ, ຄວາມປອດໄພສ່ວນຕົວ ຫຼືຊີວິດຂອງຕົນເອງ. ແຕ່ອາໂຣນບໍ່ໄດ້ເປັນຜູ້ນໍາທີ່ເຂັ້ມແຂງເຊັນນັ້ນ ອາໂຣນພະຍາຍາມ ຫ້າມປະຊາຊົນ ແຕ່ລາວກໍຢ້ານພວກເຂົາ ອາໂຣນອ່ອນແອເມື່ອລາວຈໍາເປັນຕ້ອງເຂັ້ມແຂງ ໃນຊ່ວງເວລາທີ່ສໍາຄັນ ຄວາມອ່ອນແອຂອງອາໂຣນເຮັດໃຫ້ປະຊາຊົນແຮງຢາກສ້າງຮູບ ປັ້ນງົວຄໍານັ້ນຫຼາຍຂື້ນ. ສຽງແລະບັນຫາຮຸນແຮງຂື້ນ ຝູງຊົນກະໂດດໂລດເຕັ້ນດ້ວຍຄວາມ ຕື່ນເຕັ້ນ. ແຕ່ເຖິງປານນັ້ນ ຊາວອິດສະຣາເອນບາງຄົນກໍຍັງຈົງຮັກພັກດີ ແລະແນວແນຕໍ່ ຄໍາໝັ້ນສັນຍາຂອງພຣະເຈົ້າ ແຕ່ປະຊາຊົນສ່ວນຫຼາຍຮ່ວມມືໃນການເຮັດບາບ ອາໂຣນ ຢ້ານເຖິງຄວາມປອດໄພຂອງຕົນເອງ ແຕ່ລາວບໍ່ໄດ້ຢືນຢັດຕໍ່ສູ້ເພື່ອກຽດຂອງພຣະເຈົ້າ ລາວຢືມືໃຫ້ສິ່ງທີ່ປະຊາຊົນຕ້ອງການ”—ເອເລັນ ຈີ່ໄວທ໌, ບັນພະບຸລຸດແລະຜູ້ເຜີຍພະ ວັດຈະນະ, ໜ້າ 316, 317, ປະຫຍຸກໃຊ້.

`ເປັນຫຍັງອາໂຣນໃນຖານະຜູ້ນໍາໜື່ງຈຶ່ງອ່ອນແອແທ້? ທ່ານຄິດວ່າອາໂຣນໃຫ້ຂໍ້ ອ້າງຫຍັງແດ່ໃນໃຈເພື່ອຫາເຫດຜົນແກ້ຕົວການກະທໍາຂອງຕົນ?`