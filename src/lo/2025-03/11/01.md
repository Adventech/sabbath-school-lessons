---
title:  ອະທິຖານເພື່ອປະຊາຊົນຜູ້ປະຕິດເສດພຣະເຈົ້າ
date:   06/09/2025
---

### ໃຫ້ອ່ານເພື່ອບົດຮຽນອາທິດນີ້

ອພຍ 32:1–6; ໂຣມ 1:22–27; ອພຍ 32:7, 8; ອພຍ 32:9–29; ອພຍ 32:30–32.

> <p>ຂໍ້ຄວນຈໍາ</p>
> “ແລ້ວໂມເຊກໍກັບໄປເຝົ້າພຣະເຈົ້າຢາເວແລະກ່າວວ່າ, ‘ກະລຸນາຟັງເຖີດ ປະຊາ ຊົນເຫຼົ່ານີ້ໄດ້ເຮັດບາບອັນໃຫຍ່ຫຼວງ. ພວກເຂົາໄດ້ເອົາຄຳຫຼໍ່ເປັນພະໃຫ້ກັບຕົນເອງ. ຕອນ ນີ້ ຂໍຄວາມກະລຸນາ ຍົກໂທດໃຫ້ກັບຄວາມບາບຂອງພວກເຂົານີ້ດ້ວຍ ຖ້າພຣະອົງບໍ່ຍົກ ໂທດພວກເຂົາ ກໍຂໍໃຫ້ພຣະອົງລຶບຊື່ຂອງຂ້ານ້ອຍອອກຈາກປື້ມບັນຊີແຫ່ງຊີວິດຂອງພຣະ ອົງດ້ວຍເຖີດ.” (ອພຍ 32:31, 32, ERV).

ໂມເຊຢູ່ເທິງພູກັບພຣະເຈົ້າເປັນເວລາ40ມື້ເທົ່ານັ້ນ ແລະມີຫຍັງເກີດຂື້ນ? ປະຊາ ຊົນຂອງພຣະອົງໄດ້ຫັນຫຼັງໃຫ້ກັບພຣະເຈົ້າ ແລະບູຊາຮູບປັ້ນພະທີ່ສ້າງຂື້ນດ້ວຍມືຂອງມະ ນຸດ ເຊິ່ງເປັນຮູບປັ້ນງົວຄໍາ. ຫຼັງຈາກທີ່ພຣະເຈົ້າໄດ້ໃຫ້ປະຊາຊົນຂອງພຣະອງເຫັນໝາຍ ສໍາຄັນ, ໄດ້ຮັບປະສົບການ ແລະການອັດສະຈັນທີ່ຍິ່ງໃຫຍ່ຕ່າງໆນາໆປະການ ພວກເຂົາ ເຮັດຢ່າງນັ້ນໄດ້ຢ່າງໃດ?

ປະຊາຊົນອິດສະຣາເອນບໍ່ໄດ້ເຂົ້າໃຈວ່າພຣະເຈົ້າເປັນໃຜກັນແນ? ຫຼືວ່າຄວາມ ຮັກທີ່ພວກເຂົາມີຕໍ່ບາບຈົນເຮັດໃຫ້ພວກເຂົາລືມປະສົບການຕ່າງໆທີ່ຊົງພະລັງຂອງພວກ ເຂົາກັບພຣະເຈົ້າບໍ? ຊາວອິດສະຣາເອນບໍ່ໄດ້ສໍານຶກໃນບຸນຄຸນສໍາລັບທຸກຢ່າງທີ່ພຣະເຈົ້າ ຊົງເຮັດເພື່ອພວກເຂົາບໍ? ຫຼືວ່າພວກເຂົາບໍ່ສົນໃຈຫຍັງເລີຍ? ພວກເຂົາບໍ່ໄດ້ເຂົ້າໃຈສິ່ງທີ່ ພຣະເຈົ້າຊົງເຮັດເພື່ອພວກເຂົາຈັກດີ້ເລີຍບໍ? ຈິດໃຈຂອງພວກເຂົາຖືກທໍາລາຍດ້ວຍບາບ ແລະດ້ວຍຄວາມຄິດແບບເກົ່າຈາກອະດີດບໍ? ພວກເຂົາບໍ່ສໍານຶກໃນບຸນຄຸນສໍາລັບຂອງ ຂັວນແຫ່ງຄວາມເມດຕາຂອງພຣະອົງເລີຍບໍ? ພວກເຂົາລືມໄລການກະທໍາອັນຍິ່ງໃຫຍ່ ຂອງພຣະອົງຢ່າງໄວວາເລີຍບໍ(ພສລສ 106: 13 , 21-23)? ຫຼືວ່າເຮົາຄວນໂທດການ ບູຊາຮູບປັ້ນງົວຄໍາພາຍໃນການນໍາທີ່ຜິດພາດຂອງອາໂຣນບໍ? ໂມເຊບອກເຮົາວ່າ ພຣະ ເຈົ້າຢາເວໄດ້ “ໂກດຮ້າຍອາໂຣນຢ່າງແຮງແລະໝາຍຈະຂ້າລາວ ອີກດ້ວຍ. (ພຍສ 9:20, NIrV). ບໍ່ວ່າເຫດຜົນຂອງຊາວອິດສະຣາເອນໃນການທໍາບາບຕໍ່ສູ້ພຣະເຈົ້າແລະຫັນຫຼັງ ໃຫ້ ກັບພຣະເຈົ້ານັ້ນແມ່ນຫຍັງ, ເຮົາສາມາດຮຽນຮູ້ບົດຮຽນຫຍັງຈາກປະສົບການຂອງ ພວກເຂົາກ່ຽວກັບບາບແລະຄວາມເມດຕາຂອງພຣະເຈົ້າ?