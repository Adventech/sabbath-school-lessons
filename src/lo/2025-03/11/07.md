---
title:  ສຶກສາເພີ່ມເຕີ່ມ
date:   12/09/2025
---

ໃຫ້ອ່ານ ເອເລັນ ຈີ່ໄວທ໌, “ການບູຊາຮູບເຄົາລົບທີ່ພູເຂົາຊີນາຍ, ໜ້າ 315–327, ໃນບັນພະບຸລຸດແລະຜູ້ເຜີຍພະວັດຈະນະ.

ບົດຮຽນອາທິດນີ້ແມ່ນເວົ້າເຖິງວຽກງານຂອງພຣະເຈົ້າໃນຕົວຄຣິສະຕຽນ “ດ້ວຍຣິດອໍານາດຂອງ ພຣະເຈົ້າທີ່ກໍລັງກະທໍາການພາຍໃນຕົວເຮົາ ພຣະອົງສາມາດກະ ທຳໄດ້ທຸກສິ່ງເກີນກວ່າທີ່ພວກເຮົາຈະຂໍ ຫລື ຄິດໄດ້”(ອຟຊ 3:20, ERV). ເຮົາບໍ່ດໍາ ເນີນຊີວິດເພື່ອຕົວເຮົາເອງ ຫຼືເຮັດສິ່ງທີ່ເຮົາຕ້ອງການ ເພາະການກະທໍາແບບນັ້ນຈະເຮັດ ໃຫ້ເຮົາບູຊາຕົວເຮົາເອງ ບໍ່ແມ່ນພຣະເຈົ້າ ເຮົາຄວນສົນໃຈໃນເລື່ອງພຣະເຈົ້າ ແລະຣິດ ອໍານາດຂອງພຣະອົງ ພຣະອົງຊົງປະທານພະລັງກໍາລັງແກ່ເຮົາ ເຊິ່ງນໍາເຮົາກ້າວໄປສູ່ຊີ ວິດໃໝ່ ພຣະຜູ້ເປັນເຈົ້າຊົງປະທານຣິດອໍານາດເໜືອບາບແກ່ເຮົາ(ຟລປ 4:13; ຢດ 1:24,25).

“ເນື່ອງຈາກພຣະເຈົ້າຊົງຍຸດຕິທໍາ ພຣະອົງຕ້ອງລົງໂທດຄວາມຊົ່ວ ແຕ່ພຣະເຈົ້າ ຕ້ອງລົງໂທດຄວາມຊົ່ວເພາະພຣະອົງເປັນພຣະເຈົ້າທີ່ເຕັມຄວາມຮັກອີກດ້ວຍ ພຣະເຈົ້າ ບໍ່ພຽງແຕ່ເປັນຜູ້ນໍາຂອງປະຊາຊົນພຣະອົງເທົ່ານັ້ນ ພຣະອົງຍັງປົກປັກຮັກສາພວກເຂົາ ເຊັນກັນ ພຣະເຈົ້າຊົງລົງໂທດຄົນບາບຜູ້ທີ່ບໍ່ຍອມຢຸດຕໍ່ສູ້ກັບພຣະອົງ ເພື່ອບໍ່ໃຫ້ພວກ ເຂົາໄປທໍາລາຍຊີວິດຂອງຄົນອື່ນອີກດ້ວຍ ເມື່ອພຣະເຈົ້າລະເວັ້ນຊີວິດຂອງຄາອິນໄວ້ ແລະ ປ່ອຍໃຫ້ລາວມີຊີວິດຢູ່ຕໍ່ໄປ ພຣະເຈົ້າກໍສໍາແດງໃຫ້ທຸກຄົນໃນສະຫວັນເຫັນວ່າ ຈະເກີດຫຍັງຂື້ນຖ້າຫາກຄວາມບາບບໍ່ຖືກລົງໂທດ ຊີວິດແລະຄໍາສອນຂອງຄາອິນເຮັດ ໃຫ້ລູກຫຼານໃນອະນາຄົດຂອງລາວກາຍເປັນຄົນຊົ່ວຊ້າຫຼາຍ ຈົນມີວິທີດຽວທີ່ພຣະເຈົ້າ ສາມາດຊ່ວຍໂລກໄດ້ຄື ທໍາລາຍຄວາມຊົ່ວດ້ວຍນໍ້າຖ້ວມໂລກ........ມະນຸດມີອາຍຸຢືນ ຍາວຂື້ນເທົ່າໃດ ພວກເຂົາກໍຍິ່ງຊົ່ວຮ້າຍຫຼາຍຂື້ນເທົ່ານັ້ນ. ສິ່ງດຽວກັນນີ້ເກີດຂື້ນທີ່ພູ ເຂົາຊີນາຍ ຖ້າຫາກພຣະເຈົ້າບໍ່ລົງໂທດຄົນບາບໂດຍໄວ ສິ່ງດຽວກັນທີ່ເກີດຂື້ນກັບປະ ຊາຊົນຜູ້ຄົນທີ່ຊີວິດຢູ່ກ່ອນນໍ້າຖ້ວມໂລກ ກໍຈະເກີດຂື້ນກັບຊາວອິດສະຣາເອນ”—ເອເລັນ ຈີ່ໄວທ໌, ບັນພະບຸລຸດແລະ ຜູ້ເຜີຍພະວັດຈະນະ, ໜ້າ 325,ປະຫຍຸກໃຊ້.

**ຄໍາຖາມສໍາລັບການສົນທະນາ:**

`ຄິດເພີ່ມເຕີ່ມກ່ຽວກັບຄໍາຖາມໃນຕອນສຸດທ້າຍຂອງບົດຮຽນວັນຈັນ ມີວີ ທີໃດແດ່ທີ່ເຮົາສາມາດນາມັດສະການທໍາມະຊາດ ບໍ່ແມ່ນພຣະເຈົ້າຜູ້ທີ່ສ້າງ ທໍາມະຊາດຂື້ນມາ? ເຮົາສາມາດເປັນຜູ້ຈັດການໂລກນີ້ ແລະປົກປ້ອງທໍາມະ ຊາດໄດ້ຢ່າງໃດ ໂດຍທີ່ບໍ່ບູຊາມັນ ຫຼືສ້າງພະປອມຂື້ນມາ?`

`ດ້ວຍເຫດໃດ ໂມເຊຈຶ່ງສັງຂ້າປະຊາຊົນຜູ້ທີ່ບໍ່ຍອມສໍານຶກຜິດໃນບາບຂອງ ຕົນ ແລະຍັງຄົງຕໍ່ສູ້ກັບພຣະເຈົ້າແລະຫຼັກຄໍາສອນຂອງພຣະອົງ?`

`ໃຫ້ອ່ານ 1ເປໂຕ 2:24 ຂໍ້ພຣະຄໍານີ້ສະແດງໃຫ້ເຫັນແນວຄິດທີ່ຊົງພະລັງວ່າ ພຣະເຢຊູເຈົ້າຄືຕົວແທນຂອງເຮົາຢ່າງໃດ? ເປັນຫຍັງເຮົາຕ້ອງມີຕົວແທນ ເພື່ອຊ່ວຍເຮົາໃຫ້ພົ້ນຈາກບາບຂອງເຮົາ? ເປັນຫຍັງຫຼັກຄໍາສອນກ່ຽວກັບ ເຮົາລອດພົ້ນຈາກບາບຈຶ່ງຜິດ ຖ້າຫາກຫຼັກຄໍາສອນນັ້ນບໍ່ໄດ້ສອນແນວຄິດ ເລື່ອງການມີຜູ້ມາຕາຍແທນ?`