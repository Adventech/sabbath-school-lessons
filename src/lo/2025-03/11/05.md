---
title:  ຄວາມໂກດຮ້າຍທີ່ບໍຣິສຸດຂອງພຣະເຈົ້າ
date:   10/09/2025
---

`ໂມເຊເວົ້າແລະເຮັດຫຍັງເມື່ອພຣະເຈົ້າຕ້ອງທໍາລາຍປະຊາຊົນອິດສະຣາເອນ? ໃຫ້ອ່ານ ອົບພະຍົບ 32: 9-29 ເພື່ອຫາຄໍາຕອບ.`

ໃນລະວ່າງທີ່ໂມເຊຍັງຢູ່ເທິງພູຊີນາຍ ພຣະເຈົ້າກ່າວວ່າພຣະອົງຈະທໍາລາຍລ້າງປະ ຊາຊົນຜູ້ທີ່ເປັນສັດຕູກັບພຣະອົງ ຈາກນັ້ນພຣະເຈົ້າກໍຈະເຮັດໃຫ້ລູກຫຼານໃນອະນາຄົດ ຂອງໂມເຊກາຍເປັນກຸ່ມຄົນທີ່ມີອໍານາດ ແຕ່ໂມເຊບໍ່ຕ້ອງການໃຫ້ພຣະເຈົ້າເຮັດຢ່າງນັ້ນ ໂມເຊຂໍໃຫ້ພຣະເຈົ້າຈື່ວ່າຊາວອິດສະຣາເອນບໍ່ແມ່ນປະຊາຊົນຂອງຕົນ ແຕ່ເປັນປະຊາຊົນ ຂອງພຣະອົງ ໂມເຊບໍ່ໄດ້ນໍາປະຊາຊົນອອກຈາກເອຢິບ ພຣະເຈົ້າເປັນຜູ້ນໍາພວກເຂົາອອກ ມາດ້ວຍການກະທໍາອັນຍິ່ງໃຫຍ່ຂອງພຣະອົງ. ດັ່ງນັ້ນ, ໂມເຊຈຶ່ງຂໍພຣະເຈົ້າໃຫ້ຈື່ຄໍາໝັ້ນ ສັນຍາໃນຕອນຕົ້ນຂອງພຣະອົງທີ່ມີຕໍ່ບັນພະບຸລຸດຂອງພວກເຂົາ ໂມເຊໜ້າທີ່ໃນຖານະ ເປັນຜູ້ຊ່ວຍທີ່ແທ້ຈິງ ລາວຂໍໃຫ້ພຣະເຈົ້າອະໄພປະຊາຊົນຂອງພຣະອົງ ໂມເຊຢືນຢູ່ລະ ຫວ່າງກາງຄວາມໂກດຮ້າຍຂອງພຣະເຈົ້າ ແລະປະຊາຊົນ.

ສະນັ້ນ ພຣະເຈົ້າຢາເວຈຶ່ງເກີດມີຄວາມສົງສານຕໍ່ປະຊາຊົນຂອງພຣະອົງ ພຣະອົງ ບໍ່ໄດ້ທໍາລາຍລ້າງພວກເຂົາຕາມທີ່ພຣະອົງໄດ້ກ່າວໄວ້ນັ້ນ(ອພຍ 32:14, NIrV). ຫຼັງ ຈາກນັ້ນ ໂມເຊກໍກັບຄືນໄປຍັງຄ້າຍພັກ.

ເມື່ອໂມເຊມາຮອດໃກ້ຄ້າຍພັກ ໂມເຊກໍເຫັນຮູບປັ້ນງົວຄໍາ ໂມເຊເຫັນປະຊາຊົນ ກໍາລັງກະໂດດໂລດເຕັ້ນ ລາວກໍໃຈຮ້າຍແຮງແລະຖິ້ມສີລາສອງແຜ່ນລົງດິນ ສີລາທັງສອງ ແຜ່ນກໍແຕກກະຈ່າຍທີ່ຕີນຂອງພູເຂົາ( ອພຍ 32:19). ພຣະເຈົ້າຊົງຂຽນພຣະບັນຍັດ ຂອງ ພຣະອົງລົງໃສ່ສີລາສອງແຜ່ນນັ້ນ ສີລາທີ່ແຕກກະຈ່າຍເປັນສັນຍາລັກສື່ໃຫ້ເຫັນວ່າ ຊົນຊາດອິດສະຣາເອນໄດ້ທໍາລາຍພຣະບັນຍັດຂອງພຣະເຈົ້າໄປແລ້ວ ພຣະເຈົ້າຕໍວ່າໂມເຊ ທີ່ເຮັດໃຫ້ແຜ່ນສີລາແຕກ. ຕໍ່ມາ, ພຣະເຈົ້າສັ່ງໃຫ້ໂມເຊຕັດແລະແກະສະລັກສີລາສອງ ແຜ່ນມາທົດແທນແຜ່ນສີລາທີ່ແຕກໄປແລ້ວວ່າ: “ເຮົາຈະຂຽນໃສ່ຫີນສອງແຜ່ນນີ້ ດ້ວຍຂໍ້ ຄວາມດຽວກັນໃນແຜ່ນຫີນທໍາອິດທີ່ເຈົ້າເຮັດແຕກນັ້ນ”(ພຍສ 10:2, ICB).

ໂມເຊຕໍານິອາໂຣນດ້ວຍຄວາມໂມໂຫທີ່ເຮັດຕາມປະຊາຊົນຕ້ອງການ ໂມເຊເວົ້າ ກັບອາໂຣນວ່າ “ປະຊາຊົນພວກນີ້ໄດ້ເຮັດຫຍັງໃຫ້ເຈົ້າ ເຈົ້າຈຶ່ງເຮັດສິ່ງນີ້[ຮູບປັ້ນງົວຄໍາ]? ເປັນຫຍັງເຈົ້າຈຶ່ງພາພວກເຂົາເຮັດບາບອັນຮ້າຍແຮງເຊັ່ນນີ້?”(ອພຍ 32:21, ERV). ສິ່ງ ທີ່ເຮັດໃຫ້ເຫດການຕືງຄຽດກວ່າເກົ່າກໍຄື ໃນອະດີດພຣະເຈົ້າຊົງໃຫ້ກຽດອາໂຣນຫຼາຍ ອາ ໂຣນຂື້ນໄປພູຊີນາຍກັບໂມເຊພ້ອມກັບບັນດາຜູ້ນໍາ 70ຄົນ (ອພຍ 24:1).

ອາໂຣນຕອບວ່າການອັດສະຈັນເຮັດໃຫ້ງົວຄໍາປາກົດຂື້ນໃນກອງໄຟ ແລະຈາກ ນັ້ນກໍກະໂດດອອກຈາກແປວໄຟ ອາໂຣນພະຍາຍາມໃຊ້ເລື່ອງແບບນີ້ຫຼອກລວງນ້ອງຊາຍ ຂອງຕົນ (ທ່ານເຫັນບໍ ບາບໜື່ງນໍາໄປສູ່ອີກບາບໜື່ງຢ່າງໃດ? ໃນຕົວຢ່າງນີ້ ການບູຊາພະ ປອມນໍາໄປສູ່ການຕົວະ). ໂມເຊບໍ່ໄດ້ເປັນຄົນໂງ່ ລາວສັງເກດເຫັນວ່າ ປະຊາຊົນປະພືດ ຢ່າງຄືກຄື້ນບ້າຄັ່ງ ໂມເຊສາມາດມອງເຫັນເຖິງພືດຕິກໍາອັນຊົ່ວຊ້າທີ່ເກີດຂື້ນ ເມື່ອປະຊາ ຊົນນາມັດສະການບູຊາຮູບປັ້ນງົວຄໍານັ້ນ. ດັ່ງນັ້ນ, ໂມເຊຈຶ່ງຮູ້ດີວ່າລາວຈໍາເປັນຕ້ອງຢຸດ ການເຮັດບາບຂອງພວກເຂົາທັນທີ.