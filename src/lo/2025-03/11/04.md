---
title:  ບາບທີ່ຮ້າຍແຮງ
date:   09/09/2025
---

`ເປັນຫຍັງພຣະເຈົ້າຈຶ່ງສັ່ງໂມເຊກັບຄືນໄປຄ້າຍພັກຂອງອິດສະຣາເອນ? ໃຫ້ອ່ານ ອພຍ 32:7, 8 ເພື່ອຫາຄໍາຕອບ.`

ຊາວອິດສະຣາເອນບູຊາພະປອມ ເມື່ອພວກເຂົາເຮັດແບບນັ້ນພວກເຂົາກໍເລີ່ມ “ປະຮ້າງ” ພຣະເຈົ້າ “ແລ້ວພຣະເຈົ້າຢາເວໄດ້ກ່າວຕໍ່ໂມເຊວ່າ, “ຟ້າວລົງຈາກພູໜ່ວຍນີ້ສາ ປະຊາຊົນຂອງເຈົ້າ ຄືພວກທີ່ເຈົ້າໄດ້ນຳອອກມາຈາກດິນແດນຂອງເອຢິບນັ້ນໄດ້ເຮັດບາບ ທີ່ຮ້າຍແຮງແລ້ວ(ອພຍ 32:7, ICB). ປະຊາຊົນເຮັດໃຫ້ຄວາມບາບຂອງພວກເຂົາຮ້າຍ ແຮງຂື້ນເມື່ອພວກເຂົາຂອບພຮະຄຸນ “ພະ”ຂອງພວກເຂົາສໍາລັບຊ່ວຍເຫຼືອພວກເຂົາພົ້ນ ຈາກເອຢິບ ພວກເຂົາເວົ້າຂັດແຍ້ງກັບສິ່ງທີ່ພຣະເຈົ້າເວົ້າກັບພວກເຂົາ(ໃຫ້ອ່ານ ອພຍ 20:2)! ປະຊາຊົນປະຕິເສດພຣະເຈົ້າແລະການກະທໍາອັນຍິ່ງໃຫຍ່ຂອງພຣະອົງ ຈິດໃຈ ແລະຄວາມຄິດຂອງຊາວອິດສະຣາເອນຖືກທໍາລາຍໄປແລ້ວຢ່າງສິ້ນເຊິງ.

ສໍາລັບເອເຊກຽນ, ການບູຊາພະຈອມເຮັດໃຫ້ປະຊາຊົນຂອງພຣະເຈົ້າໄດ້ຮັບ ຄວາມລໍາບາກ ແລະ ຊັກຈູງໃຫ້ພວກເຂົາເຮັດບາບອື່ນໆ(ອຊກ 8:1-18; ອຊກ 20:1-44; ອຊກ 22:1-12). ເຮົາອາດສົງໃສ ຄົນຂອງພຣະເຈົ້າເປັນຄົນໂງ່ຈ້າໄດ້ຢ່າງໃດ? ເປັນຫຍັງພວກເຂົາຈຶ່ງບໍ່ຍອມເຊົາບູຊາພະຈອມ? ເຮົາແນ່ໃຈວ່າ ເເຮົາຈະບໍ່ເຮັດຄືກັນກັບ ພວກເຂົາ ເຮົາເປັນອິດສະຫຼະຈາກພະປອມແທ້ບໍ? ໃນທຸກວັນນີ້ ພະປອມອາດມາໃນຮູບ ແບບທີ່ແຕກຕ່າງ ແຕ່ພະເຫຼົ່ານີ້ມີຣິດອໍານາດເໜືອເຮົາແບບດຽວກັນກັບພະຈອມມີອໍາ ນາດເໜືອຄົນຂອງພຣະເຈົ້າໃນສະໄໝພຣະຄໍາພີ.

ພະປອມມາແທນທີພຣະເຈົ້າ ເຮົາຮູ້ດີວ່າການບູຊາພະປອມເປັນສິ່ງທີ່ບໍ່ຖືກຕ້ອງ ແຕ່ເຮົາກໍບູຊາມັນຢູ່ດີ ພະປອມຂະໂມຍເວລາຂອງເຮົາ, ຄວາມຄິດ ແລະຈິດຕະນານາການ ຂອງເຮົາ, ຫົວໃຈ ແລະຄວາມຮູ້ສຶກຂອງເຮົາໄປຈາກພຣະເຈົ້າ. ເຮົາໃຊ້ເວລາກັບພະປອມ ຫຼາຍກວ່າໃຊ້ກັບພຣະເຈົ້າ ພະປອມເຮັດໃຫ້ເຮົາເປັນທາດ ເຮົາກາຍເປັນສິ່ງທີ່ເເຮົາເບິ່ງແລະ ເຝົ້າຈົດຈໍ. ດັ່ງນັ້ນ, ເຮົາຈະບໍ່ດີກວ່າ “ພະ” ອົງໃດໆທີ່ເຮົາຄອຍຮັບໃຊ້.

ຖ້າຫາກພຣະເຈົ້າບໍ່ມີບົດບາດສໍາຄັນທີ່ສຸດໃນຊີວິດຂອງເຮົາແລ້ວ ພະອົງອື່ນກໍຈະ ເຂົ້າແທນທີ່ພຣະອົງ ຖ້າຫາກເຮົາບໍ່ມີຄວາມຊື່ນຊົມຍິນດີກັບການຢູ່ກັບພຮະເຈົ້າ ແລະສື່ ສານກັບພຣະອົງ ເຮົາກໍຍິນດີມອບຊີວິດຂອງເຮົາໃຫ້ກັບສິ່ງອື່ນຫຼືຄົນອື່ນ. ສິ່ງທີ່ເຮົາເອົາ ທົດແທນພຣະເຢຊູເຈົ້າສໍາລັບເຮົາແຕ່ລະຄົນອາດແຕກຕ່າງກັນໄປເຊັນ: ຄວາມຫຍິ່ງຍະໂສ, ຫົວໃຈທີ່ເຫັນແກ່ຕົວ, ເງິນຄໍາ, ອໍານາດ, ເພດສໍາພັນ, ອາຫານການກິນ, ໂທລະທັດ, ນິ ໄສທີ່ຕິດສິ່ງບໍ່ດີ, ສຸລາ, ຄວາມຄິດທີ່ສົກະປົກ, ຄວາມສະນຸກສະໜານ, ວຽກງານ, ກິລາ, ຄອບຄົວ, ເກມວີດີໂອ, ການໄປເບິ່ງໜັງ, ການຊື້ເຄື່ອງ, ໜັງລາມົກ, ຕໍາແໜ່ງໃນລາຊ ການ , ການມີຄະແນນດີ ແລະອື່ນໆ. ເຮົາສາມາດປ່ຽນສິ່ງທີ່ດີແລະງົດງາມໃຫ້ກາຍເປັນ ພະປອມໄດ້ ການບູຊາພະປອມເຮັດໃຫ້ເຮົາຕົກຢູ່ໃນອັນຕະລາຍຮ້າຍແຮງ ເພາະພະປອມ ປ່ຽນບຸກຄະລິກຂອງເຮົາ, ຄວາມຄິດຂອງເຮົາ, ຄວາມຮູ້ສຶກຂອງເຮົາ ແລະການເລືອກ ເພື່ອນຄົບຂອງເຮົາ. ພະປອມປ່ຽນຕົວຕົນຂອງເຮົາ ພະປອມທຳລາຍຄວາມສຳພັນສ່ວນ ຕົວທີ່ແທ້ຈິງຂອງເຮົາ ແລະແທນດ້ວຍມິດຕະພາບທີ່ຫວ່າງເປົ່າ ເຊິ່ງໃນຕອນສຸດທ້າຍ ພະປອມນັ້ນກໍບໍ່ສາມາດຊ່ວຍເຮົາໄດ້.