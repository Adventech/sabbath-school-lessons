---
title:  ບໍ່ມີນໍ້າຕາແລະຄວາມເຈັບປວດອີກຕໍ່ໄປ
date:   11/09/2025
---

`ໂມເຊໃຊ້ເວລາເທົ່າໃດໃນການອະທິຖານເພື່ອຄົນບາາບ? ໃຫ້ອ່ານ ອົບພະຍົບ 32: 30-32 ເພື່ອຫາຄໍາຕອບ.`

ເນື່ອງຈາກຊົນຊາດອິດສະຣາເອນບູຊາຮູບປັ້ນງົວຄໍາ ສິ່ງຮ້າຍແຮງຕ່າງໆກໍເກີດ ຂື້ນໃນທີ່ຄ້າຍພັກຂອງພວກເຂົາ ຫຼາຍຄົນລົ້ມຕາຍ(ອພຍ 32:28) “ໃນມື້ຕໍ່ມາ ໂມເຊໄດ້ ກ່າວແກ່ປະຊາຊົນວ່າ, ‘ພວກເຈົ້າໄດ້ເຮັດບາບຢ່າງຮ້າຍແຮງຫຼາຍ. ແຕ່ບັດນີ້ ເຮົາຈະຂຶ້ນໄປ ພົບພຣະເຈົ້າຢາເວຢູ່ເທິງພູເຂົາ ບາງທີຖ້າເຮົາອະທິຖານຕໍ່ພຣະອົງ ພຣະອົງຈະອະໄພຄວາມ ຜິດບາບຂອງພວກເຈົ້າ” (ອພຍ 32:30, NIrV). “ແລ້ວໂມເຊກໍກັບໄປເຝົ້າພຣະເຈົ້າຢາ ເວແລະກ່າວວ່າ, ‘ກະລຸນາຟັງເຖີດ ປະຊາຊົນເຫຼົ່ານີ້ໄດ້ເຮັດບາບອັນໃຫຍ່ຫຼວງ. ພວກເຂົາ ໄດ້ເອົາຄຳຫຼໍ່ເປັນພະໃຫ້ກັບຕົນເອງ. ຕອນນີ້ ຂໍຄວາມກະລຸນາ ຍົກໂທດໃຫ້ກັບຄວາມ ບາບຂອງພວກເຂົານີ້ດ້ວຍ ຖ້າພຣະອົງບໍ່ຍົກໂທດພວກເຂົາ ກໍຂໍໃຫ້ພຮຣະອົງລຶບຊື່ຂອງຂ້າ ນ້ອຍອອກຈາກປື້ມບັນຊີແຫ່ງຊີວິດຂອງພຣະອົງດ້ວຍເຖີດ.”(ອພຍ 32:31,32, ERV).”

ໂມເຊເປັນສັນຍາລັກສື່ເຖິງພຣະເຢຊູ ໂມເຊອະທິຖານເພື່ອຄົນບາບແລະເຕັມໃຈ ຕາຍເພື່ອພວກເຂົາ ສິ່ງເຫຼົ່ານີ້ສະແດງໃຫ້ເຮົາເຫັນເຖິງສິ່ງຈະກະທໍາເພື່ອເຮົາທັງຫຼາຍ ໂມເຊ ຮູ້ສຶກໃນໃຈຂອງຕົນເຕັມລົ້ນໄປດ້ວຍຮັກເພື່ອຄົນບາບ ໂມເຊໄດ້ສະແດງໃຫ້ເຫັນເຖິງ ຄວາມຈົງຮັກພັກດີຂອງຕົນທີ່ມີຕໍ່ພຣະເຈົ້າຢາເວ ແລະຄວາມຮັກທີ່ມີຕໍ່ປະຊາຊົນ. ພຣະທໍາ ອົບພະຍົບບໍ່ໄດ້ລະບຸວ່າ ໂມເຊຢູ່ກັບອົງພຣະຜູ້ເປັນເຈົ້າເທິງພູເຂົາໃນຊ່ວງເວລານີ້ດົນປານ ໃດ ແຕ່ພຣະທໍາພຣະບັນຍັດສອງບອກເຮົາວ່າ ໂມເຊຢູ່ເທິງພູຊີນາຍໃນຊ່ວງເວລານີ້ເປັນ ເວລາ 40ມື້ (ໃຫ້ອ່ານ ພຍສ 9:18). ໃນພຣະທໍາອົບພະຍົບ 32:32 ຄໍາທີ່ຂຽນວ່າ “ໃຫ້ ອະໄພ” ແມ່ນມາຈາກພາສາເຮັບເຣີທີ່ມີຄວາມໝາຍພື້ນຖານວ່າ “ຮັບເອົາ” ຫຼື “ແບກຮັບ” ເຮົາເຫັນຕົວຢ່າງຄວາມໝາຍນີ້ໃນເອຊາຢາ 53: 4, ເຊິ່ງເວົ້າເຖິງພຣະເຢຊູເຈົ້າວ່າ: “ເປັນ ທີ່ແນ່ນອນແລ້ວວ່າ ພຣະອົງຊົງແບກຄວາມທຸກຮ້ອນຂອງເຮົາ ແລະຫອບຄວາມເຈັບປວດ ຂອງເຮົາ” (NLV). ຄໍາສັບດຽວກັນນີ້ແປວ່າ “ໃຫ້ອະໄພ” ໃນພຣະທໍາອົບພະຍົບ 32:32 ແລະ “ແບບຮັບ/ຫອບເອົາ ໃນເອຊາຢາ 53:4 ຄວາມໝາຍນີ້ຊ່ວຍໃຫ້ເຮົາເຂົ້າໃຈການ ໃຫ້ອະໄພ ແລະສິ່ງທີ່ພຣະເຈົ້າຕ້ອງຈ່າຍເພື່ອເຮົາ.

ພຣະເຈົ້າຂໍໃຫ້ພຣະເຈົ້າຢາເວ “ແບບເອົາ” ບາບຂອງປະຊາຊົນ ນັ້ນຄືສິ່ງທີ່ພຣະ ເຢຊູເຈົ້າຊົງເຮັດທີ່ໄມ້ກາງແຂນເມື່ອຫຼາຍພັນປີຕໍ່ມາ. ອົບພະຍົບ32:32 ສະແດງໃຫ້ເຫັນ ບໍ່ພຽງແຕ່ຄວາມຄິດທີ່ວ່າ ຕົວແທນຍອມຮັບການລົງໂທດເພື່ອບາບຂອງເຮົາ ຂໍ້ພຣະຄໍາພີ ນີ້ຍັງສະແດງໃຫ້ເຫັນວ່າຕົວແທນນັ້ນແມ່ນພຣະເຈົ້າເອງ.

ອົບພະຍົບ 32:32 ສະແດງໃຫ້ເຫັນວ່າ ເຮົາໄດ້ຮັບການອະໄພຢ່າງໃດ ພຣະເຈົ້າ ຊົງແບກເອົາບາບຂອງເຮົາໃນພຣະເຢຊູເຈົ້າ ນັ້ນເປັນຫົນທາງດຽວທີ່ພຣະອົງສາມາດອະໄພ ເຮົາ. ຄວາມຈິງໃນພຣະຄໍາພີນີ້ເປັນພາບທີ່ຊົງພະລັງຂອງແຜນການພຣະເຈົ້າເພື່ອຊ່ວຍເຮົາ ໃຫ້ລອດ ແລະສະແດງໃຫ້ເຮົາເຫັນພຣະເຈົ້າຈ່າຍລາຄາເທົ່າໃດເພື່ອທໍາເຊັນນັ້ນ.

`ໂມເຊຂໍໃຫ້ພຣະເຈົ້າແບກຮັບເອົາບາບຂອງປະຊາຊົນດ້ວຍພຣະອົງເອງ ພຣະເຢ ຊູເຈົ້າຊົງກະທໍາເຊັນນັ້ນ ເຮົາເຂົ້າໃຈຄວາມຈິງໃນພຣະຄໍາພີນີ້ຢ່າງໃດ? ມັນບອກເຮົາຫຍັງ ແດ່ກ່ຽວກັບຄວາມຮັກຂອງພຣະເຈົ້າ?`