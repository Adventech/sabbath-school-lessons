---
title:  ອັນຕະລາຍທີ່ຢູ່ຂ້າງໜ້າ
date:   10/06/2024
---

`ອ່ານ ໂຍຮັນ 16:2; ມັດທາຍ 10:22; 2 ຕີໂມທຽວ 3:12; ແລະ 1 ເປໂຕ 4:12. ເກີດຫຍັງຂື້ນກັບສາວົກຂອງພຣະອົງໃນພຣະຄຳພີໃໝ່? ປະສົບການຂອງພວກເຂົາໄດ້ສອນຫຍັງພວກເຮົາໃຫ້ເຂົ້າໃຈເຖິງສິ່ງທີ່ຈະເກີດຂື້ນກັບຄຣິສຕະຈັກຂອງພຣະ ເຈົ້າໃນຍຸກສຸດທ້າຍ?`

ຄຣິສຕຽນຫຼາຍຄົນໄດ້ຖືກທໍລະມານຍ້ອນຄວາມເຊື່ອຂອງເຂົາໃນຊ່ວງເວລາຂອງພຣະຄຳພີໃໝ. ພວກໂຣມໄດ້ທຳຮ້າຍ ແລະ ໄດ້ຂ້າຄຣິສຕຽນ. ໃນຍຸກກາງແມ່ນພວກໂຣມມັນກາໂຕລິກໄດ້ໂຈມຕີຄຣິສ ຕຽນຜູ້ທີ່ເຊື່ອຟັງພຣະຄຳພີ. ເຄື່ອງໝາຍສັດຮ້າຍແມ່ນການໂຈມຕີຄັ້ງສຸດທ້າຍຂອງຊາຕານ. ເຄື່ອງໝາຍ ສັດຮ້າຍນັ້ນຈະບັງຄັບໃຫ້ທຸກຄົນໃຫ້ເຊື່ອ ແລະ ນະມັສການອຳນາດອັນດຽວກັນ.

ຊາຕານກຽມພ້ອມທີ່ຈະເຮັດໃຫ້ຄຣິຕຽນຍອມຮັບເອົາເຄື່ອງໝາຍສັດຮ້າຍ ເມື່ອການທົດສອບຄັ້ງ ສຸດ ທ້າຍໄດ້ມາເຖິງ. ຊາຕານພະຍາຍາມເຮັດໃຫ້ພວກເຂົາບໍ່ເຊື່ອຟັງພຣະເຈົ້າ. ໃນເມື່ອທຸກຄົນໃນໂລກເບິ່ງ ຄືວ່າຈະເຊື່ອຟັງສັດຮ້າຍນັ້ນ. (ພຣະນິມິດ 13:3), ບົດບາດໄດ້ປ່ຽນໄປ. ພຣະນິມິດ 14:12 ໄດ້ສະແດງ ໃຫ້ເຫັນຄົນທີ່ຊື່ສັດຕໍ່ພຣະເຈົ້າໃນເວລານັ້ນ. ຄົນຂອງພຣະອົງກໍເຊື່ອຟັງພຣະອົງ. ໃນຂະນະທີ່ຜູ້ອື່ນໆເຊື່ອ ຟັງສັດຮ້າຍ, ປະຊາກອນຂອງພຣະອົງໃນຍຸກສຸດທ້າຍ “ຈະຕິດຕາມພຣະເຢຊູບໍ່ວ່າພຣະອົງຈະໄປທີ່ໃດ” (ພຣະນິມິດ 14:4) ພວກເຂົາໄດ້ຮັບຊະນະໃນການຕໍ່ສູ້ກັບຊາຕານ.