---
title:  ພຣະຄຳພຣະນິມິດ ແລະ ການຕໍ່ສູ້ໃນຍຸກສຸດທ້າຍ
date:   09/06/2024
---

`ການຕໍ່ສູ້ໃນຍຸກສຸດທ້າຍ ເຮົາຈະສະແດງຄວາມຊື່ສັດຕໍ່ພຣະເຈົ້າແນວໃດ? ອ່ານ ພຣະນິມິດ 12:17 ແລະ ພຣະນິມິດ 14:12.`

ໃນຍຸກສຸດທ້າຍ ພວກເຮົາຈະນະມັສການໜຶ່ງໃນສອງອຳນາດ: ພວກເຮົາຈະນະມັສການພຣະເຈົ້າ ຜູ້ຊົງສ້າງເຮົາມາ ຫຼື ພວກເຮົາຈະນະມັສການສັດຮ້າຍທີ່ມາຈາກທະເລ. ພວກເຮົາມີແຕ່ສອງທາງເລືອກເທົ່າ ນັ້ນ. ຖ້າພວກເຮົານະມັສການພຣະເຈົ້າກໍສະແດງວ່າພວກເຮົາປະຕິເສດສັດຮ້າຍນັ້ນ ໃນຍຸກສຸດທ້າຍຄົນ ຂອງພຣະອົງຈະຊື່ສັດຕໍ່ພຣະອົງ.

“ຜູ້ທີ່ມີອຳນາດຈະສ້າງກົດໝາຍເພື່ອບັງຂັບທຸກຄົນໃຫ້ຮັກສາວັນສາບາໂຕຈອມປອມ. ຊຶ່ງກົດໝາຍ ນີ້ໄດ້ຂັດກັບພຣະບັດຍັດຂໍ້ທີ 4. ໃຜທີ່ຮັກສາກົດໝາຍນີ້ກໍສະແດງເຖິງຄວາມບໍ່ຊື່ສັດທີ່ມີຕໍ່ພຣະເຈົ້າ. ແຕ່ຖ້າ ຜູ້ໃດທີ່ເຊື່ອຟັງພຣະເຈົ້າຈະຮັກສາວັນສາບາໂຕທີ່ແທ້ຈິງ. ການຮັກສາວັນສາບາໂຕທີ່ແທ້ຈິງກໍເພື່ອສະແດງ ເຖິງຄວາມຊື່ສັດຕໍ່ພຣະເຈົ້າຜູ້ສ້າງເຮົາມາ.”—Ellen G. White, The Great Controversy, page 605, adapted.

ພຣະນິມິດ 14:12 ກ່າວວ່າ ສາວົກທີ່ຊື່ສັດຂອງພຣະອົງຈະມີຄວາມເຊື່ອອັນດຽວກັນກັບພຣະເຢຊູ. ຄວາມເຊື່ອຂອງພຣະເຢຊູກໍເປັນຄວາມເຊື່ອອັນດຽວກັນທີ່ພຣະອົງຊົງມີຕໍ່ພຣະເຈົ້າ. ຄວາມເຊື່ອນີ້ເລິກເຊິ່ງ ຫຼາຍຈົນສາມາດຊ່ວຍເຮົາໃຫ້ໄວ້ວາງໃນໃນພຣະເຈົ້າເມື່ອເຮົາບໍ່ສາມາດເຂົ້າໃຈໄດ້ໃນສິ່ງທີ່ພວກເຮົາເຫັນຢູ່. ຄວາມເຊື່ອນີ້ຈະຮັກສາເຮົາໃຫ້ຊື່ສັດຕໍ່ພຣະເຈົ້າໃນຍຸກສຸດທ້າຍ.