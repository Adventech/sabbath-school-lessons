---
title:  ວັນສາບາໂຕ ແລະ ກົດບັນຍັດ
date:   28/05/2024
---

`ອ່ານ ພຣະນິມິດ 14:6, 7; ພຣະນິມິດ 4:11; ປະຖົມມະການ 2:1–3; ແລະ ອົບພະຍົບ 20:8–11. ຂໍ້ພຣະຄພີເຫຼົ່ານີ້ໄດ້ສອນໃຫ້ເຮົາເຫັນວ່າພຣະເຈົ້າຊົງສ້າງໂລກນີ້ຫົກວັນ. ແມ່ນຫຍັງທີ່ເປັນ ສິ່ງເຊື່ອມໂຍງກັນລະຫວ່າງວັນສາບາໂຕ ແລະ ກົດບັນຍັດ?`

ພຣະອົງຊົງຄູ່ຄວນແກ່ການສັນເສີນ. ພວກເຮົາສັນລະເສີນພຣະອົງເພາະພຣະອົງຊົງສ້າງພວກເຮົາ ແລະ ຊ່ວຍພວກເຮົາ. ພຣະອົງຊົງຢຸດພັກໃນວັນສາບາໂຕຫຼັງຈາກທີ່ພຣະອົງສ້າງໂລກໃນຫົກວັນ. ວັນສາ ບາໂຕໄດ້ເຮັດໃຫ້ເຮົາເຂົ້າໃຈເຖິງການຫ່ວງໄຍຂອງພຣະອົງ. ວັນສາບາໂຕໄດ້ສະແດງໃຫ້ເຫັນເຖິງຄວາມ ຮັກຂອງພຣະອົງ. ດັ່ງນັ້ນວັນສາບາໂຕໄດ້ຊ່ວຍເຮົາໃຫ້ເຂົ້າໃຈເຖິງແຜນການໄຖ່ຄົນບາບ.

ໃນວັນທີ່ພຣະອົງໄດ້ຊົງສ້າງທ້ອງຟ້າ ແລະ ແຜ່ນດິນໂລກ ພຣະອົງໄດ້ຊົງຢຸດພັກໃນວັນທີເຈັດເພື່ອ ທີ່ຈະສະຫຼອງໃນສິ່ງທີ່ພຣະອົງໄດ້ຊົງສ້າງຢ່າງງົດງາມ. ພຣະອົງໄດ້ເປັນແບບຢ່າງໃນການຢຸດພັກໃນວັນສາ ບາໂຕ. ວັນສາບາໂຕໄດ້ເປັນການຢຸດພັກເພື່ອທີ່ຈະນະມັສການພຣະເຈົ້າຜູ້ຊົງສ້າງເຮົາມາ. ພວກເຮົານະ ມັສການພຣະອົງໃນວັນນັ້ນ ພວກເຮົາເປີດໃຈເພື່ອທີ່ຈະເປີດຮັບພະພອນອັນພິເສດໃນວັນນັ້ນ. ເພາະພຣະ ອົງບໍ່ໄດ້ໃຫ້ພະພອນອັນພິເສດນີ້ໃນວັນອື່ນໆ.

ວັນສາບາໂຕໄດ້ຊ່ວຍໃຫ້ເຮົາຈົດຈຳວ່າພຣະເຈົ້າເປັນຜູ້ສ້າງເຮົາມາ. ພຣະອົງຊົງຮັກເຮົາຫຼາຍ ເກີນ ກວ່າທີ່ພຣະອົງຈະຈາກເຮົາໄປເມື່ອພວກເຮົາຫຼົງລືມພຣະອົງ. ວັນສາບາໂຕເປັນສັນຍາລັກທີ່ພິເສດ. ເມື່ອ ພວກເຮົາຮັກສາວັນສາບາໂຕໃຫ້ບໍລິສຸດ ກໍສະແດງໃຫ້ຮູ້ວ່າພວກເຮົາຊື່ສັດຕໍ່ພຣະອົງ (ເອຊາກຽວ 20:12, 20).