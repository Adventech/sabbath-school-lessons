---
title:  ພື້ນຖານການປົກຄອງຂອງພຣະເຈົ້າ
date:   25/05/2024
---

### ຂໍ້ພຣະຄຳພີສຳລັບອາທິດນີ້
ພຣະນິມິດ 11:19; ມັດທາຍ 5:17, 18; The Great Controversy, chapters 25–27.

> <p>ຂໍ້ຄວນຈຳ</p>
> “ຝ່າຍພະຍານາກກໍຄຽດແຄ້ນຢ່າງຍິ່ງໃຫຍ່ໃຫ້ແກ່ຍິງນັ້ນ ແລະ ອອກໄປຕໍ່ສູ້ກັບຊື້ອສາຍຂອງ ນາງທີ່ເຫຼືອຢູ່. ຄືທຸກຄົນທີ່ປະຕິບັດຕາມກົດບັນຍັດຂອງພຣະເຈົ້າ ແລະ ຢຶດຖືຄຳພະຍານຝ່າຍພຣະເຢຊູ ເຈົ້າ” (ພຣະນິມິດ 12:17).

ຫຼັງຈາກການຜິດຫວັງຄັ້ງຍິ່ງໃຫຍ່ໃນປີ 1844 ຊາວແອັດເວັນຕິສທ໌ ກຸ່ມທຳອິດໄດ້ສຶກສາພຣະຄຳພີ ຢ່າງລະ ມັດລະວັງ. ພວກເຂົາໄດ້ຮຽນຮູ້ວ່າກົດບັນຍັດນັ້ນເປັນພາກສ່ວນໜຶ່ງທີ່ສຳຄັນຂອງພຣະເຈົ້າໃນຫ້ອງ ທີ່ບໍລິສຸດ ທີ່ສຸດໃນວິຫານຂອງສະຫວັນ. ໃນຂະນະທີ່ພວກເຂົາສຶກສາກົດບັນຍັດຂອງພຣະເຈົ້າ ພວກເຂົາກໍ ເຂົ້າໃຈວ່າ ວັນສາບາໂຕເປັນສິ່ງທີ່ສຳຄັນເຊັ່ນກັນ.

ຊາຕານບໍ່ຕ້ອງການໃຫ້ມະນຸດນະມັສການພຣະເຈົ້າ. ດັ່ງນັ້ນຊາຕານຈຶ່ງເຮັດໃຫ້ຜູ້ຄົນຄິດວ່າກົດບັນ ຍັດຂອງພຣະເຈົ້າບໍ່ສຳຄັນ. ຊາຕານຮູ້ວ່າ ຜູ້ໃດທີ່ຝ່າຝືນກົດບັນຍັດຂໍ້ໃດຂໍ້ໜຶ່ງ ຜູ້ນັ້ນກໍຜິດໃນຖານຝ່າຝືນ ກົດບັນຍັດທັງໝົດ. (ຍາໂກໂບ 2:10). ດັ່ງນັ້ນ ມັນຈຶງພະຍາຍາມເຮັດໃຫ້ທຸກຄົນຝ່າຝືນກົດບັນຍັດຂອງ ພຣະເຈົ້າ. ຊາຕານກຽດຊັງວັນສາບາໂຕທີ່ສຸດ.

ອາທິດນີ້ ພວກເຮົາຈະຮຽນກ່ຽວກັບການເຊື່ອມຕໍ່ລະຫວ່າງພຣະວິຫານຂອງພຣະເຈົ້າ ກົດບັນຍັດ ວັນສາຍາໂຕ ແລະ ເຄື່ອງໝາຍຂອງສັດຮ້າຍ. ພວກເຮົາຈະໄດ້ສຶກສາກ່ຽວກັບວັນສາບາໂຕວ່າມັນສຳຄັນ ແນວໃດໃນຍຸກສຸດທ້າຍ.