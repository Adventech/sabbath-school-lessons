---
title:  ພຣະວິຫານຂອງພຣະເຈົ້າໃນສະຫວັນ
date:   19/05/2024
---

`ອ່ານ ອົບພະຍົບ 25:8, 9, 40 ແລະ ເຮັບເລີ 8:1–6. ຂໍ້ພຣະຄຳພີເຫຼົ່ານີ້ໄດ້ເວົ້າເຖິງຫໍເຕັ້ນທີ່ບໍ່ ລິສຸດແນວໃດ?`

ກຸ່ມແລກຂອງຊາວແອັດເວັນຕິສທ໌ ໄດ້ເຊື່ອວ່າພຣະຄຳພີໄດ້ສອນວ່າພຣະເຢຊູຈະສະເດັດມາໃນປີ 1844. ເມື່ອພຣະອົງບໍ່ໄດ້ສະເດັດມາ ແລະ ເວລານັ້ນໄດ້ຖືກເອີ້ນວ່າ ການຜິດຫວັງຄັ້ງຍິ່ງໃຫຍ່. ພວກເຂົາ ໄດ້ສຶກສາພຣະຄຳພີເພື່ອຊອກຫາຄວາມຜິດພາດ. ໃນຂະນະທີ່ພວກເຂົາໄດ້ສຶກສາຢູ່ນັ້ນ ພວກເຂົາໄດ້ຮຽນ ຮູ້ວ່າພຣະຄຳພີໄດ້ເວົ້າເຖິງຫໍເຕັ້ນທີ່ບໍລິສຸດສອງເຕັ້ນ: ເຕັ້ນໜຶ່ງແມ່ນໂມເຊໄດ້ສ້າງຂຶ້ນ ແລະ ອີກເຕັ້ນໜຶ່ງ ແມ່ນຢູ່ໃນສະຫວັນ. ຫໍເຕັ້ນທີ່ໂມເຊໄດ້ເຮັດແມ່ນໄດ້ເຮັດລຽນແບບຫໍເຕັ້ນທີ່ຢູ່ເທິງສະຫວັນ. ວຽກງານທີ່ບັນ ດາປະໂລຫິດ ຫຼື ຜູ້ນຳຝ່າຍຈິດວິນຍານໄດ້ເຮັດໃນຫໍເຕັ້ນທີ່ບໍລິສຸດນັ້ນໄດ້ຊ່ວຍໃຫ້ພວກເຂົາເຂົ້າໃຈວຽກງານ ທີ່ພຣະເຢຊູໄດ້ເຮັດໃນສະຫວັນເພື່ອຊ່ວຍເຮົາໃຫ້ລອດ. ພຣະວິຫານໃນດານີເອນ 8:14 ໄດ້ເວົ້າກ່ຽວກັບ ວຽກງານຂອງພຣະເຈົ້າທີ່ເຮັດສຳລັບເຮົາໃນພຣະວິຫານຂອງພຣະອົງໃນຍຸກສຸດທ້າຍ. ດັ່ງນັ້ນ ພຣະວິຫານ ໃນດານີເອນ 8:14 ກໍຕ້ອງແມ່ນພຣະວິຫານທີ່ຢູ່ໃນສະຫວັນເຊັ່ນກັນ.

“ເມື່ອ 2,300 ມື້ ໄດ້ສິ້ນສຸດລົງໃນປີ 1844, ກໍບໍ່ມີຫໍເຕັ້ນ ຫຼື ວິຫານໄດ້ສ້າງຂື້ນໃນໂລກເປັນເວ ລາຫຼາຍຮ້ອຍປີ. ດັ່ງນັ້ນ, 2,300 ມື້ ຈຶ່ງເປັນຂ່າວສານກ່ຽວກັບພຣະວິຫານໃນສະຫວັນ.” —Ellen G. White, The Great Controversy, page 417, adapted.