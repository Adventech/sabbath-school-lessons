---
title:  ເຖິງເວລາແລ້ວທີ່ພຣະເຈົ້າຈະຊົງພິພາກສາ
date:   21/05/2024
---

`ປຽບທຽບດານີເອນ 7:9, 10 ກັບ ພຣະນິມິດ 14:6, 7. ຂໍ້ພຣະຄຳພີເຫຼົ່ານີ້ໄດ້ເວົ້າຫຍັງທີ່ຄືກັນ?`

ພຣະເຈົ້າໃນຖານະຜູ້ພິພາກສາເປັນຫົວຂໍ້ທີ່ສຳຄັນຫຼາຍໃນພະະຄຳພີ. “ພຣະເຈົ້າຈະຕັດສິນທຸກສິ່ງ ທີ່ພວກເຮົາເຮັດ ບໍ່ວ່າດີ ຫຼື ຊົ່ວ ແມ່ນແຕ່ສິ່ງທີ່ພວກເຮົາເຮັດໃນທີ່ລັບລີ້ດ້ວຍ.” (ປັນຍາຈານ 12:14). ພຣະເຢຊູໄດ້ເວົ້າເຖິງອານາຄົດເມື່ອ “ເຮົາບອກພວກເຈົ້າວ່າ ຖ້ອຍຄຳເປົ່າໆທຸກຄຳທີ່ມະນຸດເວົ້າ ຈະຕ້ອງ ໃຫ້ການໃນວັນພິພາກສາ.” (ມັດທາຍ 12:36). ພຣະເຈົ້າຈະຊົງເປີດເຜີຍຄວາມລັບທີ່ເຊື່ອງຊ້ອນໃນຄວາມ ມືດນັ້ນໃຫ້ແຈ່ມແຈ້ງ ແລະ ພຣະອົງຈະຊົງເປີດເຜີຍຄວາມນຶກຄິດອັນເລິກລັບໃນໃຈມະນຸດ” (1 ໂກຣິນໂທ 4:5). ໃນຄວາມຝັນຂອງໂຍຮັນກ່ຽວກັບຍຸກສຸດທ້າຍ ທູດສະຫວັນໄດ້ປະກາດວ່າເພາະເຖິງເວລາແລ້ວທີ່ ພຣະອົງຈະຊົງຕັດສິນມະນຸດສະໂລກ” (ພຣະນິມິດ 14:7)

`ອ່ານ ພຣະນິມິດ 22:10–12. ເມື່ອພຣະເຢຊູສະເດັດກັບມາ ຈະເກີດຫຍັງຂື້ນກັບມະນຸດສະໂລກ? ທູດສະຫວັນໄດ້ບອກກັບໂຍຮັນວ່າແນວໃດ?`

ເມື່ອພຣະອົງສະເດັດກັບມາ ພຣະອົງຈະຊົງມອບລາງວັນສຸດທ້າຍໃຫ້. ອັນທີໜຶ່ງພຣະອົງຈະຊົງ ພິພາກສາພວກເຮົາ. ພຣະອົງຊົງເຮັດໜ້າທີ່ເໝືອນຜູ້ພິພາກສາ ພຣະອົງຈະສະແດງໃຫ້ເຫັນວ່າຜູ້ໃດສົມ ຄວນຈະໄດ້ຮັບລາງວັນ ຫຼື ການລົງໂທດໃນເວລາທີ່ພຣະອົງສະເດັດມາ. ກ່ອນທີ່ພຣະອົງຈະສະເດັດກັບມາ ທຸກຄົນຈະໄດ້ຮັບໂອກາດເພື່ອທີ່ຈະຕັດສິນໃຈຮັບພຣະອົງ ຫຼື ປະຕິເສດພຣະອົງ.