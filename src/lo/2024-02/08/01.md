---
title:  ສະຕິປັນຍາຈາກພຣະວິຫານຂອງພຣະເຈົ້າຈາກສະຫວັນ
date:   18/05/2024
---

### ຂໍ້ພຣະຄຳພີສຳລັບອາທິດນີ້
ອົບພະຍົບ 25:8, 9, 40; ລະບຽບເລວີ 16:21, 29–34; The Great Controversy, chapters 22–24, 28.

> <p>ຂໍ້ຄວນຈຳ</p>
> “ພວກເຮົາມີພຣະມະຫາປະໂລຫິດຜູ້ປະທັບຢູ່ເບື້ອງຂວາພຣະທີ່ນັ່ງຂອງຜູ້ຊົງລິດເດດອຳນາດໃນ ສະຫວັນ. ພຣະອົງຊົງບົວລະບັດຮັບໃຊ້ເປັນມະຫາປະໂລຫິດຜູ້ປະທັບຢູ່ເບື້ອງຂວາພຣະທີ່ນັ່ງຂອງຜູ້ຊົງລິດ ເດດໃນສະຫວັນ.” (ເຮັບເລີ 8:1, 2).

ທ່ານ ວິລ໌ ລຽມ ມິລ໌ເລີ ໄດ້ເທດສະໜາວ່າ ພຣະເຢຊູຈະສະເດັດກັບມາໃນ ວັນທີ 22 ເດືອນ ຕຸລາ ປີ 1844. ເມື່ອພຣະເຢຊູບໍ່ໄດ້ສະເດັດກັບມາ ບາງຄົນໃນພວກເຂົາໄດ້ພາກັນກັບມາສຶກສາຕື່ມອີກ ກ່ຽວກັບ 2,300 ເພື່ອເຮັດຄວາມເຂົ້າໃຈກ່ຽວກັບຄວາມຜິດພາດ. ພວກເຂົາໄດ້ຄົ້ນພົບວ່າ 2,300 ມື້ ບໍ່ໄດ້ ກ່ຽວກັບການສະເດັດກັບມາຂອງພຣະເຢຊູຄຣິສ. ແຕ່ເປັນເລວາທີ່ພຣະອົງຊົງສະເດັດເຂົ້າໄປຍັງພຣະວິ ຫານໃນສະຫວັນເພື່ອທີ່ຈະລິເລີ່ມວຽກທີ່ຈະຊ່ວຍພວກເຮົາ.

ວຽກອັນສຸດທ້າຍທີ່ພຣະເຢຊູໄດ້ລິເລີ່ມແມ່ນຫຍັງ? ພຣະອົງຊົງເລີ່ມເຮັດຄວາມສະອາດພຣະວິຫານໃຫ້ປັດສະຈາກຄວາມບາບ. ພຣະຄຳລະບຽບເລວີໄດ້ເວົ້າ ກ່ຽວກັບຫໍເຕັ້ນທີ່ບໍລິສຸດຂອງພຣະເຈົ້າໃນແຜ່ນດິນໂລກໄດ້ຖືກເຮັດຄວາມສະອາດໃນທຸກໆປີ. ດານີເອເອນ 5 ແລະ 8 ໄດ້ບອກໄວ້ເໝືອນກັນວ່າພຣະເຢຊູຈະຊົງເຮັດໃຫ້ພຣະວິຫານໃນສະຫວັນໃຫ້ສະອາດ ຫຼັງຈາກ ອານາຈັກທັງສີ່ໄດ້ສິ້ນສຸດລົງ. ດານີເອນ 7 ແລະ 8 ໄດ້ສະແດງໃຫ້ເຫັນວ່າ ພຣະເຢຊູຄຣິສໄດ້ເຮັດວຽກໃນ ພຣະວິຫານກໍ່ເໝືອ ກັບວຽກສຸດທ້າຍຂອງພຣະເຈົ້າໃນຖານະຜູ້ພິພາກສາ. ໃນອາທິດນີ້ພວກເຮົາຈະເບິ່ງກ່ຽວ ກັບວຽກງານຂອງ ພຣະເຢຊູໃນພຣະວິຫານຂອງສະຫວັນໃນຍຸກສຸດທ້າຍ.