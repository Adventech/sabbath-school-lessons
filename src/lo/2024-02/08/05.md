---
title:  ຂ່າວດີສຳລັບສະຖານທີ່ບໍລິສຸດທີ່ສຸດ
date:   22/05/2024
---

`ອ່ານ ເຮັບເລີ 4:14–16 ແລະ ເຮັບເລີ 10:19–22. ການເຊື້ອເຊີນ ແລະ ຄວາມຫວັງຫຍັງທີ່ພຣະເຈົ້າ ໄດ້ຊົງໃຫ້ແກ່ພວກເຮົາໃນຂໍ້ເຫຼົ່ານີ້?`

ໃນຂໍ້ພຣະຄຳພີເຫຼົ່ານີ້ ເປົາໂລໄດ້ບອກພວກເຮົາວ່າ “ໃຫ້ເຮົາຢຶດໝັ້ນໃນສິ່ງທີ່ພວກເຮົາເຊື່ອ” (ເຮັບເລີ 4:14). ລາວໄດ້ເວົ້າເຕີ່ມອີກວ່າ “ດ້ວຍເຫດນີ້ໃຫ້ພວກເຮົາມີໃຈກ້າທີ່ຈະເຂົ້າໄປເຖິງພຣະທີ່ນັ່ງ ແຫ່ງພຣະຄຸນ” (ເຮັບເລີ 4:16). ເປົາໂລກໍໄດ້ເວົ້າວ່າ “ຈົ່ງໃຫ້ພວກເຮົາເຂົ້າມາໃກ້ພຣະເຈົ້າດ້ວຍຄວາມຈິງ ໃຈ ແລະ ດ້ວຍຄວາມເຊື່ອໝັ້ນທີ່ເຕັມບໍລິບູນ” (ເຮັບເລີ 10:22). ພຣະອົງຊົງໃຫ້ທຸກສິ່ງຢ່າງທີ່ພວກເຮົາ ຕ້ອງການ. ພຣະອົງໄດ້ຊົງເຮັດ “ຕາມທາງໃໝ່ຊຶ່ງມີຊີວິດ” ສຳລັບພວກເຮົາເພື່ອເຂົ້າໄປຫາພຣະເຈົ້າໃນ ພຣະວິຫານໃນສະຫວັນ (ເຮັບເລີ 10:20).

ພວກເຮົາເຫັນຫຍັງເມື່ອເບິ່ງເຂົ້າໄປຍັງຝາຂອງພຣະວິຫານ? ພວກເຮົາໄດ້ເຫັນແທ່ນບູຊາພ້ອມກັບເຂົາຂອງມັນພວກເຮົາເຫັນເລືອດໃນເຂົານັ້ນໃນຫ້ອງທີ່ບໍລິສຸດພວກເຮົາໄດ້ເຫັນເລືອດໃນເຂົາສີທອງເທິງແທ່ນບູຊາທີ່ນໍ້າຫ້ອມໄດ້ຖືກເຜົາຖວາຍ. ພວກເຮົາເຫັນເລືອດ ທີ່ສາດໃສ່ ຜ້າກັ້ງຢູ່ທາງໜ້າຂອງບ່ອນນັ່ງ. ພວກເຮົາເຫັນເລືອດທຸກບ່ອນທຸກທີ່.

ເລືອດນັ້ນເປັນຂອງໃຜ? ມັນແມ່ນເລືອຂອງພຣະເຢຊູ. ພວກເຮົາເຫັນເລືອດຂອງພຣະອົງໃນທຸກ ກ້າວທີ່ພວກເຮົາຍ່າງເຂົ້າໄປຫາພຣະເຈົ້າ. ພຣະໂລຫິດຂອງພຣະອົງໄດ້ໃຫ້ຄວາມຫວັງແກ່ພວກເຮົາ. ພວກ ເຮົາຈະພົບພຣະເຈົ້າໄດ້ກໍຕໍ່ເມື່ອພຣະເຢຊູຊົງຍົກໂທດໃຫ້ພວກເຮົາ ແລະ ສຳລະລ້າງບາບທັງໝົດຂອງເຮົາ ດ້ວຍພຣະໂລຫິດຂອງພຣະອົງເທົ່ານັ້ນ.