---
title:  ຂອງປະທານແຫ່ງຄວາມຮັກ
date:   11/04/2024
---

`ອ່ານ ໂຍຮັນ 13:35 ແລະ 1 ໂຍຮັນ 4:21. ຂໍ້ພຣະຄຳພີເຫຼົ່ານີ້ໄດ້ສອນເຮົາຫຍັງກ່ຽວກັບການເປັນ ຄຣິສຕຽນທີ່ແທ້ຈິງ?`

ຄຣິສຕະຈັກໃນຍຸກແລກເປັນຄຣິສຕະຈັກທີ່ເຕັມໄປດ້ວຍຄວາມຮັກ ແລະ ຫ່ວງໃຍ. ໜຶ່ງໃນຜູ້ນຳໃນ ຍຸກແລກລາວມີຊື່ວ່າ ເທີທູລຽນ (Tertullian). ລາວໄດ້ຂຽນກ່ຽວກັບຄວາມຮັກຂອງຄຣິສຕະຈັກ “ມີຜູ້ຄົນຈຳນວນຫຼວງຫຼາຍທີ່ກຽດຊັງພວກເຮົາ ເພາະວ່າຄວາມຮັກທີ່ເຮັດຢູ່ນີ້ ພວກເຂົາໄດ້ເຍາະເຍີ້ຍພວກ ເຮົາ ແລະ ເວົ້າວ່າ ເບິ່ງແມ້ ພວກຄຣິສຕຽນເຫຼົ່ານນັ້ນຮັກກັນຫຼາຍພຽງໃດ!” (See Tertullian’s Apology 39, S. Thelwall, translator, adapted.)

ຄຣິສຕະຈັກໄດ້ສະແດງໃຫ້ເຫັນເຖິງຄວາມຮັກຂອງພຣະເຈົ້າໃນແບບທີ່ພິເສດ ໃນປີ ຄ.ສ 160 ແລະ ຄ.ສ 260. ໃນຊ່ວງເວລານັ້ນ ໂລກລະບາດໄດ້ເກີດກັບຜູ້ຄົນເປັນຈຳນວນຫຼວງຫຼາຍ. ບັນດາຄຣິສ ຕຽນໄດ້ອາສາສະໝັກໄປຊ່ວຍຄົນທີ່ເຈັບປ່ວຍ ແລະ ຄົນທີ່ເສຍຊີວິດ. ຫຼາຍກວ່າພັນຄົນໄດ້ເສຍຊີວິດ ຍ້ອນພະຍາດນັ້ນ. ໃນບາງບ້ານ ແລະ ເມືອງເກືອບທຸກຄົນໄດ້ຕິດພະຍາ ແລະ ຕາຍໄປ. ແຕ່ບັນດາຄຣິສ ຕຽນທີ່ບໍ່ເຄີຍເຫັນແກ່ໂຕ ແລະ ດ້ວຍພຣະວິນຍານບໍລິສຸດໄດ້ປ່ຽນແປງຫຼາຍໆລ້ານຊີວິດໃນອານາຈັກໂຣມ ໄດ້ຮັບເອົາພຣະເຢຊູຄຣິສ ແລະ ໄດ້ກາຍມາເປັນຄຣິສຕຽນໃນຊ່ວງເວລານັ້ນ. ບັນດາຄຣິສຕຽນໄດ້ສະແດງ ໃຫ້ເຫັນຄວາມຮັກຂອງພຣະອົງແກ່ຜູ້ທີ່ຕິດພະຍາດ ແລະ ກຳລັງຈະຕາຍ. ຄຣິສຕະຈັກໄດ້ຊ່ວຍເຫຼືອຜູ້ທີ່ເຈັບ ເປັນເມື່ອບໍ່ມືຜູ້ໃດຍື່ນເຂົ້າມາຊ່ວຍ.

`ພວກເຮົາຮຽນຮູ້ທີ່ຈະເສຍສະລະໄດ້ຢ່າງໃດ ເພື່ອພວກເຮົາຈະໄດ້ມີຈິດໃຈທີ່ຈະຊ່ວຍເຫຼືອຜູ້ຄົນ ເໝືອນກັບຄຣິສຕຽນໃນຍຸກແລກໆ?`