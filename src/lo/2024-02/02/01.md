---
title:  ແທ້ຈິງແລ້ວການຕໍ່ສູ້ນັ້ນມັນກ່ຽວກັບຫຍັງ?
date:   06/04/2024
---

### ຂໍ້ພຣະຄຳພີສຳລັບອາທິດນີ້
ລູກາ 19:41–44; ມັດທາຍ 23:37, 38; ເພງສັນລະເສີນ

46:1; ເອຊາຢາ 41:10; ກິດຈະການ 2:41; ກິດຈະການ 2:44–47; ໂຢຮັນ 13:35; 1 ໂຍຮັນ 4:21; The Great Controversy, ບົດທີ 1–2.

> <p>ຂໍ້ຄວນຈຳ</p>
> “ເພາະເຮົາຢູ່ກັບພວກເຈົ້າ ສະນັ້ນ ຢ່າສູ່ຢ້ານກົວ ຢ່າສູ່ຢ້ານສິ່ງໃດໆເຮົາຄືພຣະເຈົ້າຂອງ ພວກເຈົ້າ ເຮົາຈະຊ່ວຍເຫຼືອໃຫ້ພວກເຈົາໄດ້ເຂັ້ມແຂງເຮົາຈະປົກປ້ອງຮັກສາຊ່ວຍພວກເຈົ້າໃຫ້ພົ້ນ” (ເອຊາຢາ 41:10).

ແສງອາທິດຍາມບ່າຍໄດ້ສ່ອງແສງເທິງຫຼັງຄາສີທອງຂອງພຣະວິຫານໃນຂະນະທີ່ພຣະເຢຊູຊົງກ່າວຢູ່. ຝາຫີນອ່ອນຂອງພຣະວິຫານມີແສງສີຂາວເໝືອນດັງຫິມະ. “ພວກເຈົ້າເຫັນສິ່ງທັງໝົດນີ້ແລ້ວບໍ່ແມ່ນບໍ? ເຮົາບອກພວກເຈົ້າຕາມຄວາມຈິງວ່າ ຫີນທຸກໆກ້ອນທີ່ຢ່ອງທັບກັນຢູ່ນີ້ ຈະຖືກທຳລາຍລົງຈົນບໍ່ເຫຼືອຈັກ ກ້ອນ.” (ມັດທາຍ 24:2).

ພຣະອົງຊົງອະທິບາຍໃຫ້ເຫັນເຖິງການຖືກທຳລາຍຂອງກຸງເຢລູຊາເລັມ ພຣະອົງໄດ້ຊົງເວົ້າເຖິງ ການຂີ້ຕົວະຫຼອກລວງຂອງຊາຕານໃນຍຸກສຸດທ້າຍ. ພຣະອົງໄດ້ຊົງເຕືອນເຖິງສິ່ງທີຈະເກີດຂື້ນກັບໂລກນີ້ກ່ອນການສະເດັດກັບມາຄັ້ງທີສອງເຊັ່ນກັນ. ພວກເຮົາ ສາມາດອ່ານໄດ້ໃນມັດທາຍ 24. ໃນອາທິດນີ້ພວກເຮົາຈະໄດ້ສຶກສາກ່ຽວກັບແຜນການທັງສອງພາກຂອງ ຊາຕານທີ່ຈະຫຼອກລວງ ແລະ ທຳລາຍຄົນຂອງພຣະເຈົ້າ. ເລ່ກົນຂອງຊາຕານອາດຈະເຮັດໃຫ້ເຮົາ ປະຫຼາດໃຈ ແຕ່ເລ່ກົນຂອງມັນບໍ່ສາມາດທີ່ຈະຫຼອກລວງພຣະເຈົ້າໄດ້. ແນ່ນອນວ່າ ພຣະອົງຈະຊົງປົກປ້ອງ ຄົນຂອງພຣະອົງໃນເວລາທີ່ທຸກຢາກລຳບາກທີ່ສຸດ.