---
title:  ພຣະຜູ້ຊ່ວຍໃຫ້ລອດທີ່ທຸກລະທົມ
date:   07/04/2024
---

ພຣະອົງຊົງປະທັບເທິງພູເຂົາໝາກກອກເທດ ຈາກບ່ອນທີ່ພຣະອົງປະທັບສາມາດເບິ່ງເຫັນກຸງເຢລູ ຊາເລັມໄດ້ ຈິດໃຈຂອງພຣະອົງກໍທຸກລະທົມຢູ່.

ພຣະອົງຊົງຮັກຄົນຂອງພຣະອົງຫຼາຍ ໂດຍຄວາມຮັກໃນຈິດໃຈຂອງພຣະອົງ ພຣະໄດ້ຂໍຮ້ອງໃຫ້ ພວກເຂົາຢຸດເຮັກບາບ ແລະ ຮັບເອົາພຣະຄຸນຂອງພຣະອົງ.

`ອ່ານ ລູກາ 19:41–44; ມັດທາຍ 23:37, 38; ແລະ ໂຍຮັນ 5:40. ຂໍພຣະຄຳພີເຫຼົ່ານີ້ໄດ້ບອກ ຫຍັງກ່ຽວກັບຄວາມຄິດ ແລະ ຄວາມຮູ້ສຶກໃນໃຈຂອງພຣະເຢຊູ?`

`ມີຫຼາຍຄົນຖາມວ່າ ຖ້າພຣະເຈົ້າຊົງຮັກພວກເຮົາແທ້ ເປັນຫຍັງພຣະອົງຈຶ່ງອະນຸຍາດໃຫ້ກຸງເຢລູຊາ ເລັມຖືກທຳລາຍ? ຕອນທີ່ພວກເຮົາທົນທຸກທໍລະມານ ພຣະອົງຢູ່ໃສ?`

ຄຳຕອບແມ່ນ ມັນເປັນເລື່ອງທຳມະດາ ແຕ່ເປັນຄຳຕອບທີ່ຢາກທີ່ຈະເຂົ້າໃຈ. ຈິດໃຈຂອງພຣະອົງ ແຕກສະຫຼາຍ ຕາຂອງພຣະອົງກໍເຕັມໄປດ້ວຍນໍ້າຕາ ໃນອາດີພຣະອົງຊົງພະຍາຍາມທີ່ຈະສຳພັດຈິດໃຈ ຄົນຂອງພຣະອົງ. ພຣະອົງໄດ້ອະນຸຍາດໃຫ້ພວກເຮົາທົນທຸກຍ້ອນການເລືອກທາງທີ່ຜິດຂອງເຮົາເອງ ພຣະ ອົງບໍ່ໄດ້ເປັນຕົ້ນເຫດໃຫ້ພວກໂຣມໄປເຂັນຂ້າເດັກນ້ອຍທີ່ໄຮ້ດຽງສາໃນກຸງເຢລູຊາເລັມໃນຊ່ວງເວລາທີ່ກຸງນັ້ນຖືກທຳລາຍ. ແຕ່ເປັນຊາຕານເປັນຜູ້ຮັບຜິດຊອບຕໍ່ການສັງຫານເຫຼົ່ານັ້ນ ບໍ່ແມ່ນພຣະເຈົ້າ.

ພຣະເຈົ້າຕ້ອງການທີ່ຈະຊ່ວຍມະນຸດເທົ່າທີ່ຈະຊ່ວຍໄດ້. ດັ່ງນັ້ນ ພຣະອົງຈຶ່ງຊົງບອກໃຫ້ຜູ້ຄົນໜີ ອອກຈາກເມືອງນັ້ນ ເມື່ອສັດຕູຂອງພວກເຂົາມາຮອດ.