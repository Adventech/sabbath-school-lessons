---
title:  ການດູແລຊຸມຊົນ
date:   10/04/2024
---

ການທີ່ຄຣິສຕະຈັກຈະເຕີບໃຫຍ່ນັ້ນກໍຍ້ອນສະມາຊິດເປັນຜູ້ທີ່ປະກາດ ແລະ ດຳລົງຊີວິດໃຫ້ເປັນ ແບບຢ່າງ. ບັນດາສາວົກຂອງພຣະອົງໄດ້ສານຕໍ່ພັນທະກິດທີ່ພຣະເຢຊູໄດ້ເຮັດເມື່ອພຣະອົງຍັງຊົງມີຊີດ ວິດຢູ່ໃນໂລກນີ້. “ພຣະເຢຊູໄດ້ເດີນທາງໄປທົ່ວແຂວງຄາລີເລ, ສັ່ງສອນຄົນຕາມທຳມະສາລາ ແລະ ປະ ກາດຂ່າວປະເສີດຂອງລາຊາອານາຈັກສະຫວັນ ຕະຫຼອດທັງຊົງໂຜດຮັກສາຄົນທີ່ມີພະຍາດໂລຄາ ແລະ ເຈັບໄຂ້ໄດ້ປ່ວຍທຸກຊະນິດໃຫ້ຫາຍດີ.” (ມັດທາຍ 4:23) ພຣະເຢຊູຊົງຫ່ວງໃຍທຸກຄົນຫຼາຍ ຄຣິສຕະຈັກໃນ ຍຸກແລກໆກໍເປັນຫ່ວງເປັນໃຍຜູ້ຄົນເຊັ່ນກັນ ແລະ ບັນດາສາວົກກໍໄດ້ຊ່ວຍຜູ້ຄົນທີ່ທຸກຍາກຂາດເຂີນ ເພາະ ການເຮັດເຊັ່ນນີ້ ເຮັດໃຫ້ພວກເຂົາໄດ້ປັບປ່ຽນວິຖີ່ຊີວິດ ແລະ ໄດ້ມີຊີວິດທີ່ມີຄວາມສັນຕິສຸກຫຼາຍຂື້ນ.

`ອ່ານ ກິດຈະການ 2:44–47; ກິດຈະການ 3:6–9; ແລະ ກິດຈະການ 6:1–7. ພວກເຮົາສາມມາດຮຽນຮູ້ເຖິງການເປັນຄຣິສຕຽນທີ່ແທ້ຈິງຈາກຂໍ້ພຣະຄຳພີເຫຼົ່ານີ້ບໍ?`

ຖ້ອຍຄຳຂອງພຣະເຢຊູໃນ ມັດທາຍ 24 ແລະ ລູກາ 21 ໄດ້ບອກພວກເຮົາວ່າ ສິ່ງຊົ່ວຮ້າຍຈະ ເກີດຂື້ນກ່ອນທີ່ພຣະເຢຊູຈະສະເດັດມາຄັ້ງທີສອງ ດັ່ງຜູ້ຄົນຈຳນວນຫຼວງຫຼາຍຕ້ອງການການຢຽວຢາຮັກສາ ຂອງພຣະອົງ. ເມື່ອພຣະອົງຊົງສຳພັດພວກເຮົາດ້ວຍພຣະຄຸນຂອງພຣະອົງ ພວກເຮົາກໍຕ້ອງສຳພັດຄົນ ອື່ນໆດ້ວຍພຣະຄຸນຂອງພຣະອົງເຊັນກັນ ຫຼັງຈາກນັ້ນພວກເຂົາກໍຖືກເຮັດໃຫ້ສົມບູນແບບໄດ້. ພຣະອົງຊົງ ສົ່ງພວກເຮົາເປັນດັ່ງຜູ້ຊ່ວຍເພື່ອທີ່ຈະໄປສຳພັດຈິດໃຈຂອງຜູ້ຄົນດ້ວຍຄວາມຮັກ.