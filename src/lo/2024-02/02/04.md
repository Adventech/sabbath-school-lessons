---
title:  ຈົງຮັກພັກດີຕໍ່ພຣະເຈົ້າເມື່ອຖືກການໂຈມຕີ
date:   09/04/2024
---

ຄຣິສຕະຈັກຂອງຊາວຄຣິສຕຽນໄດ້ເຕີບໃຫຍ່ຢ່າງໄວວາ ຄົນຈຳນວນຫຼວງຫຼາຍໄດ້ກັບໃຈ ແລະ ຕິດ ຕາມພຣະອົງ.

`ອ່ານ ກິດຈະການ 2:41; ກິດຈະການ 4:4, 31; ກິດຈະການ 5:42; ແລະ ກິດຈະການ 8:1–8. ຂໍ້ພຣະຄຳພີເຫຼົ່ານີ້ໄດ້ສອນຫຍັງກ່ຽວກັບການໂຈມຕີຂອງຊາຕານຕໍ່ຄຣິສຕະຈັກຂອງພຣະອົງ? ເປັນຫຍັງຄຣິສຕະຈັກຂອງພຣະອົງຈຶ່ງເຕີບໃຫຍ່ຢ່າງໄວວາ?`

ສາວົກຂອງພຣະອົງຖືກຫ້າມບໍ່ໃຫ້ສັ່ງສອນກ່ຽວກັບເລື່ອງພຣະເຢຊູ (ກິດຈະການ 4:17). ພວກເຂົາ ໄດ້ຖືກກັກຂັງໃສ່ຄຸກ (ກິດຈະການ 5:17, 18). ພວກເຂົາຖືກທຳຮ້າຍຍ້ອນຄວາມເຊື່ອ (Acts 8:1); ແລະ ພວກເຂົາຖືກຂ້າຍ້ອນຄວາມເຊື່ອຂອງເຂົາ (ກິດຈະການ 7:59; Acts 12:2). ແຕ່ພຣະວິນຍານບໍລິສຸດຂອງ ພຣະອົງໄດ້ຊົງສະຖິດຢູ່ກັບບັນດາສາວົກພຣະເຢຊູຄຣິສ ພຣະວິນຍານນັ້ນເສີມເຫື່ອແຮງ ແລະ ກຳລັງໃຫ້ ເຂົາ ເຮັດໃຫ້ພວກເຂົາກ້າຫານທີ່ຈະປະກາດຂ່າວປະເສີດເລື່ອງພຣະອົງຊົງຟື້ນຂື້ນມາຈາກຄວາມຕາຍ.

ຄວາມເຊື່ອໄດ້ເຕີມເຕັມຈິດໃຈຂອງບັນດາສາວົກ. ແມ່ນຫຍັງທີ່ເຮັດໃຫ້ພວກເຂົາມີຄວາມກ້າຫານ? ພວກເຂົາໄດ້ເບິ່ງໄປຍັງການຟື້ນຄືນພຣະຊົນຂອງພຣະອົງ ສິ່ງນັ້ນແຫຼະທີ່ປ່ຽນຊີວິດຂອງພວກເຂົາຕະຫຼອດ ໄປ. ພຣະອົງໄດ້ໃຫ້ຄວາມໝາຍໃໝ່ໃນການມີຊີວິດຢູ່. ແລະ ພຣະອົງກໍຊົງໃຫ້ຄຳໝັ້ນສັນຍາຕໍ່ພວກເຂົາເຊັ່ນ ກັນວ່າ “ແຕ່ເຈົ້າທັງຫຼາຍຈະໄດ້ຮັບພຣະຣາຊາທານລິດເດດ ເມື່ອພຣະວິນຍານບໍລິສຸດເຈົ້າ ຈະສະເດັດມາ ເທິງພວກເຈົ້າ ແລະ ພວກເຈົ້າຈະເປັນພະຍານໃຫ້ແກ່ເຮົາ ໃນນະຄອນເຢລູຊາເລັມ ຕະຫຼອດທົ່ວແຂວງ ຢູດາຍ ກັບແຂວງຊາມາເຣຍ ແລະ ຈົນເຖິງທີ່ສຸດປາຍແຜ່ນດິນໂລກ.” (ກິດຈະການ 1:8)