---
title:  ທາງກັບບ້ານ
date:   17/04/2024
---

ພຣະເຈົ້າຊົງສ້າງສະໜອງ ແລະ ສະຕິປັນຍາຂອງເຮົາ ດັ່ງນັ້ນ, ພຣະວິນຍານບໍລິສຸດຂອງພຣະ ອົງສາມາດທີ່ຈະຊື່ສານກັບຄວາມນຶກຄິດຂອງເຮົາໄດ້. ພຣະວິນຍານໄດ້ເຊື້ອເຊີນໃຫ້ເຮົາໃຊ້ສະໜອງ ແລະ ສະຕິປັນຍາຂອງເຮົາໃນການສຳຫຼວດສິ່ງເລິກລັບຂອງທຳມະຊາດ. ໃນທຳນອງດຽວກັນ ມະນຸດຈະບໍ່ສາ ມາດເຂົ້າໃຈພຣະຄຳພີດ້ວຍຕົນເອງໄດ້ຖ້າບໍ່ມີພຣະວິນຍານບໍລິສຸດ. ມະນຸດບໍ່ໄດ້ສ້າງຄວາມຈິງໃນພຣະຄຳພິ ແຕ່ຄວາມຈິງເຫຼົ່ານັ້ນມາຈາກພຣະເຈົ້າ.

`ຊາຕານວາງແຜນຈະຫຼອກລວງພວກເຮົາແນວໃດ? ສຸພາສິດ 16:25; ພວກຜູ້ປົກຄອງ 21:25; ແລະ ເອຊາຢາ 53:6.`

ພຣະຄຳພີໄດ້ເຕືອນພວກເຮົາກ່ຽວກັບການຫຼອກລວງທີ່ຊົງພະລັງຂອງຊາຕານ. ຊາຕານພະຍາຍາມ ທີ່ຈະໂນ້ມນ້າວເຮົາວ່າ ພວກເຮົາສາມາດທີ່ຈະເຂົ້າໃນເຖິງແຜນການຂອງພຣະເຈົ້າໄດ້ໂດຍທີ່ບໍ່ຕ້ອງເພິ່ງພາ ພຣະວິນຍານບໍລິສຸດ ຫຼື ພຣະຄຳພີ. ພວກເຮົາອາດຈະຄິດວ່າ ຄວາມຄິດ, ການເຊື່ອຖື ຫຼື ການເລືອກ ນັ້ນຖືກຕ້ອງແລ້ວ. ແຕ່ໃນສາຍພຣະເນດຂອງພຣະເຈົ້າ ມັນອາດຈະເປັນສິ່ງທີ່ບໍ່ຖືກຕ້ອງ.

ເມື່ອມີຄົນໃດໜຶ່ງເວົ້າວ່າພຣະຄຳພີບໍ່ຖືກຕ້ອງ ພວກເຮົາໝັ້ນໃຈໄດ້ເລີຍວ່າພວກເຂົານັ້ນແຫຼະຜິດ. ຄວາມຄິດທີ່ຜິດພ້ຽນຈະບໍ່ປອດໄພ. ພວກເຮົາຕ້ອງເຊື່ອໝັ້ນໃນຄວາມຄິດ ແລະ ການສັ່ງສອນທີ່ສອດຄ່ອງ ກັບຄວາມຈິງໃນພຣະຄຳພີ. ດັ່ງນັ້ນ, ພວກເຮົາຕ້ອງເຮັດໃຫ້ພຣະຄຳພີເປັນສິ່ງທີ່ຕັດສິນຄວາມຈິງ ແລະ ການປະພຶດປະຕິບັດທີ່ຖືກຕ້ອງ.

`ເປັນຫຍັງພວກເຮົາຈຶ່ງຕ້ອງການພຣະວິນຍານບໍລິສຸດເພື່ອຊ່ວຍໃຫ້ເຮົາເຂົ້າໃຈເຖິງຄວາມຈິງຂອງພຣະຄຳພີ?`