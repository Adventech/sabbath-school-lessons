---
title:  ແສງສະຫວ່າງທີ່ຊ່ອງເຂົ້າໄປໃນຄວາມມືດ
date:   13/04/2024
---

### ຂໍ້ພຣະຄຳພີສຳລັບອາທິດນີ້
ໂຍຮັນ 14:6; ກິດຈະການ 20:27–32; ໂຍຮັນ 17:15–17;

ສຸພາສິດ 16:25; The Great Controversy, ບົດທີ 3.

> <p>ຂໍ້ຄວນຈຳ</p>
> “ພຣະເຢຊູຕອບວ່າ ຄວາມສະຫວ່າງຈະຍັງຢູ່ກັບພວກເຈົ້າອີກໜ້ອຍໜຶ່ງ ເມື່ອຍັງມີຄວາມສະ ຫວ່າງຢູ່ ກໍຈົ່ງຍ່າງໄປເທະ ເພາະຢ້ານວ່າຄວາມມືດຈະຕາມມາທັນພວກເຈົ້າ. ດ້ວຍວ່າ, ຜູ້ທີ່ຍ່າງໃນ ຄວາມມືດນັ້ນ ກໍບໍ່ຮູ້ວ່າຕົນກຳລັງຍ່າງໄປໃສ.” (John 12:35)

ຫຼາຍປີຫຼັງຈາກທີ່ພຣະອົງໄດ້ຊົງສິ້ນພຣະຊົນ ຊາຕານໄດ້ເຮັດໃຫ້ຈັກກະພັດໂຣມເຂັ່ນຂ້າຄຣິສຕຽນ ເປັນຈຳນວນນັບພັນໆຄົນ. ເພາະຄຣິສຕຽນໄດ້ປະຕິເສດທີ່ຈະນະມັສການພະເຈົ້າຂອງພວກເຂົາ ດັ່ງນັ້ນ ຄຣິສຕຽນຈຶ່ງຖືກທໍລະມານ ແລະ ພວກເຂົາກໍໄດ້ຖືກໂຍນໃຫ້ສິ່ງໂຕກິນ. ເຫດການເຫຼົ່ານີ້ໄດ້ເຮັດໃຫ້ ຄຣິສຕຽນທົດຖອຍບໍ່? ບໍ່ເລີຍ! ກົງກັນຂ້າມມີຄຣິສຕຽນຈຳນວນຫຼວງຫຼາຍໄດ້ປະກາດຂ່າວປະເສີດຢ່າງ ບໍ່ຢຸດຢັ້ງ.

ການໂຈມຕີຂອງຊາຕານຍິ່ງເຮັດໃຫ້ຄຣິສຕຽນມີຄວາມເຂັ້ມແຂງຍິ່ງຂື້ນ ດັ່ງນັ້ນ ຊາຕານຈຶ່ງມາດ້ວຍ ກົນອຸບາຍອັນໃໝ່ເພື່ອທີ່ຈະທຳລາຍຄົນຂອງພຣະເຈົ້າ. ແລ້ວແຜນຂອງຊາຕານແມ່ນຫຍັງ? ມັນ “ໄດ້ເຂົາ ເປັນສ່ວນໜຶ່ງຂອງຄຣິສຕະຈັກ! ດ້ວຍວິທີໃດ? ມັນໄດ້ເຮັດໃຫ້ຫຼາຍໆຄົນຮັບບັບຕິສມາ ໂດຍສະເພາະແມ່ນ ຜູ້ທີ່ບໍ່ຮູ້ຈັກ ແລະ ບໍ່ເຂົ້າໃຈພຣະຄຳພີເລີຍ ແລະ ເຮັດໃຫ້ເຂົາເຫຼົ່ານັ້ນໄດ້ເອົາຄຳສອນ ຫຼື ຂໍ້ຄິດທີ່ຜິດພ້ຽນ ຂອງຊາຕານເຂົ້າມາຍັງຄຣິສຕະຈັກຂອງພຣະອົງ. ພຣະອົງຊົງສາຖິດຢູ່ກັບເຂົາໃນເວລາທີ່ມືດມົນ. ພຣະອົງ ຊົງຊ່ວຍຜູ້ທີ່ຊື່ສັດຕໍ່ຄວາມຈິງໃນພຣະຄຳພີ.