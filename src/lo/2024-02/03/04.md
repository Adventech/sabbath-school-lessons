---
title:  ພຣະຄຳພີຊ່ວຍໃຫ້ເຮົາປອດໄພ
date:   16/04/2024
---

`ປຽບທຽບ ໂຍຮັນ 17:15–17 ແລະ ກິດຈະການ 20:32. ຄຳເຕືອນຫຍັງທີ່ເປົາໂລ ແລະ ພຣະເຢຊູໄດ້ໃຫ້ໄວ້? ພວກເຮົາຈະເຮັດແນວໃດເພື່ອທີ່ຈະປົກປ້ອງພວກເຮົາໃຫ້ປອດໄພຈາກເລ່ກົນ ແລະ ຄຳຕົວະຍົ້ວຂອງຊາຕານ?`

ພຣະຄຳພີເປັນຖ້ອຍຄຳຂອງພຣະເຈົ້າ. ພຣະຄຳພີໄດ້ສະແດງໃຫ້ເຫັນເຖິງແຜນການຂອງພຣະອົງ. ພຣະຄຳພີບໍ່ສາມາດໃຫ້ຄຳເຕືອນທີ່ຜິດ. ດັ່ງນັ້ນ, ພວກເຮົາສາມາດໄວ້ໃຈໃນພຣະຄຳພີ ແລະ ການສັ່ງສອນ. ພຣະຄຳພີຍັງສະແດງໃຫ້ເຫັນເຖິງແຜນການທີ່ຈະກອບກູ້ເອົາຄົນບາບ. ເປົາໂລກ່າວວ່າ “ພຣະຄຳພີທຸກຕອນ ໄດ້ຮັບແຮງບັນດານໃຈຈາກພຣະເຈົ້າ ແລະ ເປັນປະໂຫຍດໃນການສອນ ການກ່າວຕັກເຕືອນວ່າກ່າວ ການ ປັບປຸງແກ້ໄຂໃຫ້ຖືກຕ້ອງ ແລະ ການອົບຮົມໃນທາງຊອບທຳ” (2ຕີໂມທຽວ 3:16). ພຣະຄຳພີທຸກເຫຼັ້ມ ແມ່ນມາຈາກພຣະເຈົ້າ ພວກເຮົາຕ້ອງຍອມຮັບວ່າພຣະຄຳພີມາຈາກພຣະເຈົ້າ. ຖ້າພວກເຮົາບໍ່ຍອມຮັບ ຊາ ຕານກໍຈະສາມາດຫຼອກລວງເຮົາໄດ້.

ພຣະຄຳພີໄດ້ສະແດງໃຫ້ເຫັນເຖິງຄວາມຮັກຂອງພຣະອົງທ່າມກາງສົງຄວາມແຫ່ງຄວາມດີ ແລະ ຄວາມຊົ່ວ. ພຣະຄຳພີຍັງສະແດງໃຫ້ເຫັນເຖິງກົນອຸບາຍຂອງຊາຕານ ດັ່ງນັ້ນຊາຕານຈຶ່ງກຽດຊັງພຣະຄຳພີ. ມັນຈະເຮັດທຸກສິ່ງຢ່າງເທົ່າທີ່ຈະເຮັດໄດ້ເພື່ອທີ່ຈະທຳລາຍຊີວິດຂອງພວກເຮົາ.

`ພຣະຄຳພີມີສ່ວນຮ່ວມອັນໃດໃນແຜນການຂອງພຣະເຈົ້າທີ່ຈະຊ່ວຍເຮົາ? ເພງສັນລະເສີນ 119: 105, 116, 130, 133, ແລະ 160.`