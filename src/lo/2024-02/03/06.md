---
title:  ສົງຄາມທາງດ້ານຄວາມຄິດ
date:   18/04/2024
---

`ອ່ານ 2 ໂກຣິນໂທ 4:3–6. ໃນຂໍ້ 4, ເປົາໂລກ່າວວ່າ, “ສຳລັບຄົນທີ່ບໍ່ເຊື່ອນັ້ນ ພະຂອງໂລກນີ້ໄດ້ເຮັດໃຫ້ຈິດໃຈຂອງພວກເຂົາມືດບອດໄປ” ແລ້ວເປົາໂລໝາຍເຖິງຫຍັງເມື່ອລາວເວົ້າວ່າ ຊາຕານເຮັດໃຫ້ຕາຂອງພວກເຂົາມືດບອດໄປ?`

ຄຳສັບພາສາກຣີກ “ຈິດໃຈ” ໃນ 2 ໂກຣິນໂທ 4:4 “ແນວມາ noema” ມີຄວາມໝາຍວ່າ ຄວາມຄິດ ຫຼື ຄວາມເຂົ້າໃຈ. ຄຳຈຳກັດຄວາມຈາກຄຳອະທິບາຍໃນພຣະຄຳພີໃນຄຣິສຕະຈັກຄະນະວັນ ເສົາໄດ້ອະທິບາຍວ່າ “ສົງຄາມລະຫວ່າງພຣະເຢຊູ ແລະ ຊາຕານ ເປັນສົງຄາມທີ່ຕໍ່ສູ້ກ່ຽວກັບຄວາມຄິດ ຫຼື ຈິດໃຈຂອງຄົນ”. ອ່ານ (ໂຣມ 7:23, 25; ໂຣມ 12:2; 2 ໂກຣິນໂທ 3:14; 2 ໂກຣິນໂທ 11:3; ຟີລິບປອຍ 2:5; ຟີລິບປອຍ 4:7, 8.) ຊາຕານຕ້ອງການທີ່ຈະເຮັດໃຫ້ຕາຂອງຜູ້ຄົນມືດບອດ ຫຼື ຊາຕານ ບໍ່ຕ້ອງການໃຫ້ສຶກສາຄວາມຈິງໃນພຣະຄຳພີ. ແລ້ວຊາຕານເຮັດໃຫ້ຈິດໃຈຂອງເຮົາມືດ ປອດ ແນວໃດ? ຊາຕານເຮັດໃຫ້ພວກເຮົາກິນ ແລະ ດື່ມຈົນຂາດສະຕິ. ມັນຈະເຮັດໃຫ້ເຮົາຍຸ້ງກັບ ຫຼາຍສິ່ງຢ່າງໃນ ຊີວິດຈົນວ່າພວກເຮົາບໍ່ມີເວລາໃນການຮຽນພຣະຄຳພີ. ຊາຕານຍັງໃສ່ຄວາມຍິ່ງຍະໂສເຂົ້າໄປໃນຈິດໃຈ ເພື່ອທີ່ຈະເຮັດໃຫ້ພວກເຮົານະມັສການຕົນເອງແທນພຣະເຈົ້າ. ຫຼັງຈາກນັ້ນພວກເຮົາກໍຈະຄິດວ່າພວກເຮົາບໍ່ ຕ້ອງການພຣະເຈົ້າ.” —Volume 6, page 854.

ຜູ້ຄົນໃນ 2 ໂກຣິນໂທ 4:4 ໄດ້ຫຼົງຫາຍໄປ. ພວກເຂົາບໍ່ມີສະຕິປັນຍາ. ຍ້ອນຫຍັງ? ພວກເຂົາເປັນ ຄົນໂງ່ບໍ? ແນ່ນອນວ່າບໍ່ແມ່ນ ພວກເຂົາບໍ່ມີສະຕິປັນຍາກໍເພາະວ່າ ພວກເຂົາໄດ້ປະຕິເສດຄວາມຈິງໃນ ພຣະຄຳພີ. ພວກເຂົາປະຕິເສດຄວາມຈິ່ງ ເພາະຊາຕານໄດ້ເຮັດໃຫ້ຈິດໃຈຂອງເຂົາມືດບອດ.