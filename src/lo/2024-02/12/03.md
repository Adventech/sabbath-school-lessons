---
title:  ເຄື່ອງໝາຍຂອງສະຫວັນ
date:   17/06/2024
---

ການທົດສອບຄັ້ງຕໍ່ໄປແມ່ນກ່ຽວກັບການນະມັສການ. ຄົນຂອງພຣະເຈົ້າຈະບໍ່ລະຖິ້ມຄວາມເຊື່ອ ຂອງເຂົາ ຫຼື ກົດບັນຍັດ (ພຣະນິມິດ 14:12). ເຄື່ອງໝາຍນີ້ຈະສະແດງໃຫ້ເຫັນວ່າບໍ່ມີຫຍັງທີ່ສາມາດ ໂນ້ມນ້າວຄົນຂອງພຣະເຈົ້າໃຫ້ນະມັສການສັດຮ້າຍ ຫຼື ຮູບປັ້ນຂອງມັນ. ພຣະເຈົ້າຊົງມີເຄື່ອງໝາຍພິເສດ ແລະ ການບັນທຶກທີ່ສຳຄັນໃນພຣະຄຳພີທີ່ມີກົດບັນຍັດຂອງພຣະອົງ. ການຕໍ່ສູ້ຄັ້ງສຸດທ້າຍຈະກ່ຽວກັບການ ນະມັສການພຣະເຈົ້າ ແລະ ກົດບັນຍັດຂອງພຣະອົງ. ດັ່ງນັ້ນ ພວກເຮົາຄວນຫວັງທີ່ຈະຄົ້ນພົບເຄື່ອງໝາຍ ຂອງພຣະເຈົ້າໃນກົດບັນຍັດນັ້ນ (ປຽບທຽບ ເອຊາຢາ 8:16).

`ອ່ານພຣະບັນຍັດທີ່ກ່ຽວກັບວັນສາບາໂຕ ອົບພະຍົບ 20:8–11. ພາກສ່ວນໃດຂອງເຄື່ອງໝາຍ ທີ່ກ່ຽວກັບວັນສາບາໂຕ?`

ພຣະບັນຍັດທີ່ກ່ຽວກັບວັນສາບາໂຕໄດ້ສະແດງໃຫ້ເຫັນເຖິງສາມພາກສ່ວນທີ່ແທ້ຈິງຂອງເຄື່ອງ ໝາຍ: 1 ຊື່ຂອງຜູ້ທີ່ເປັນເຈົ້າຂອງເຄື່ອງໝາຍ 2 ວຽກງານຂອງເຂົາ ແລະ 3 ອານາເຂດຂອງເຂົາ. ດັ່ງນັ້ນ ພວກເຮົາເຫັນວ່າເຄື່ອງໝາຍນັ້ນເປັນຂອງ “ພຣະເຈົ້າ” (ອົບພະຍົບ 20:10). ວຽກງານຂອງພຣະອົງແມ່ນ ຫຍັງ? ພຣະອົງຊົງເປັນຜູ້ທີ່ສ້າງສັບພະທຸກສິ່ງ (ອົບພະຍົບ 20:11). ເພາະພຣະອົງຊົງສ້າງສັບພະທຸກສິ່ງ, ອານາເຂດຂອງພຣະອົງແມ່ນ “ທ້ອງຟ້າ, ແຜ່ນດິນໂລກ, ນໍ້າທະເລ ແລະ ທຸກສິ່ງຢ່າງທີ່ຢູ່ໃນນັ້ນ” (ອົບພະຍົບ 20:11)

ເຄື່ອງໝາຍ ຫຼື ຕາປະທັບຂອງພຣະເຈົ້າ ວັນສາບາໂຕຈະເປັນການທົດສອບຄັ້ງສຸດທ້າຍໃນຍຸກສຸດ ທ້າຍ. ດັ່ງນັ້ນການຕໍ່ສູ້ຄັ້ງສຸດທ້າຍລະວ່າງພຣະເຈົ້າ ແລະ ຊາຕານຈຶ່ງກ່ຽວກັບການນະມັສການ (ເອເຊກຽວ 20:12, 20; ພຣະນິມິດ 12:17).