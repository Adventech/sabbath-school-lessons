---
title:  ແມ່ນໃຜທີ່ເຮົາຈະນະມັສການ?
date:   18/06/2024
---

ໃນຍຸກສຸດທ້າຍຂອງປະຫວັດສາດໂລກ. ສົງຄາມລະຫວ່າງພຣະເຈົ້າກັບຊາຕານຈະກ່ຽວກັບການ ນະມັສການ. ພວກເຮົານະມັສການພຣະເຈົ້າຜູ້ຊົງສ້າງເຮົາຂື້ນມາບໍ? ຫຼືວ່າເຮົານະມັສການສັດຮ້າຍ ແລະ ຮູບປັ້ນຂອງມັນ? ພຣະເຢຊູ ແລະ ຊາຕານ ມີແຕ່ສອງຢ່າງຕ້ອງເລືອກເທົ່ານັ້ນ. ທູດສະຫວັນອົງທຳອິດ ໃນພຣະນິມິດໄດ້ສັ່ງຊາຍ ແລະ ຍິງໃຫ້ນະມັສການພຣະເຈົ້າທຸກຫົນແຫ່ງ. ພຣະອົງຊົງສ້າງສະຫວັນ, ແຜ່ນດີໂລກ ແລະ ນຳ້ພຸ (Revelation 14:7). ທູດສະຫວັນອົງທີ່ສາມໄດ້ເຕືອນກ່ຽວກັບສິ່ງຊົ່ວຮ້າຍ ທີ່ຈະເກີດຂື້ນກັບຜູ້ທີ່ນະມັສການສັດຮ້າຍແຫ່ງທະເລ. “ຜູ້ນັ້ນຈະຕ້ອງດື່ມເຫຼົ້າແວງແຫ່ງຄວາມໂກດຮ້າຍນັ້ນ ໂດຍບໍປົນກັບສິ່ງໃດ” (ພຣະນິມິດ 14:10). ຜູ້ທີ່ນະມັສການພຣະເຢຊູເຈົ້າ “ຖືຮັກສາກົດບັນຍັດຂອງພຣະ ເຈົ້າ ແລະ ເຊື່ອໃນພຣະເຢຊູ (ພຣະນິມິດ 14:12).

ພຣະເຈົ້າຊົງສ້າງທ້ອງຟ້າ ແລະ ແຜ່ນດິນໂລກເປັນເວລາຫົກມື້. ສິ່ງທີ່ພຣະອົງຊົງສ້າງນີ້ເປັນເຫດ ຜົນທີ່ເຮົານະມັສການພຣະອົງ (ພຣະນິມິດ 4:11). ເພາະວ່າພຣະເຈົ້າ “ຊົງສ້າງ ສັບພະທຸກສິ່ງຜ່ານທາງ ພຣະເຢຊູຄຣິສ” (ເອເຟໂຊ 3:9) ຊາຕານກຽດຊັງພຣະເຢຊູ. ຊາຕານໄດ້ເຮັດວຽກຜ່ານທາງບັນດາກະສັດ ແລະ ຜູ້ນຳໃນອາດີດເພື່ອຈະປ່ຽນວັນສາບາໂຕ. ວັນສາບາໂຕຊ່ວຍເຮົາໃຫ້ຈົດຈຳວ່າພຣະເຈົ້າຊົງສ້າງ ທ້ອງຟ້າ ແລະ ແຜ່ນດິນໂລກໃນຫົກມື້. ແຕ່ຊາຕານຈະພະຍາຍາມໂນ້ມນ້າວທຸກຄົນໃນໂລກນີ້ໃຫ້ຍອມຮັບ ວັນສາບາໂຕຈອມປອມ.