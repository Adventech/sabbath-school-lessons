---
title:  ຝົນຕົ້ນລະດູ ແລະ ຝົນປາຍລະດູ
date:   19/06/2024
---

`ໂຢເອນໄດ້ເວົ້າຫຍັງກ່ຽວກັບພຣະເຈົ້າຈະເຮັດສິ່ງໃດໜຶ່ງແກ່ຄົນຂອງພຣະອົງ? ພຣະອົງຮັກສາຄຳ ສັນຍານັ້ນເມື່ອໃດ? ຈະເກີດຫຍັງຂື້ນເມື່ອຝົນຕົ້ນລະດູຕົກ? ອ່ານ ໂຢເອນ 2:21–24 ແລະ ກິດຈະການ 2:1–4, 41–47.`

ຄຳສັບ “ຝົນຕົ້ນລະດູ ແລະ ຝົນປາຍລະດູ” ເປັນຄຳສັບທີ່ໃຊ້ກັບການກະເສດ. ຝົນຕົ້ນລະດູທີ່ຕົກ ລົງໃສ່ດິນໄຮ່ດິນນາເພື່ອທີ່ຈະເຮັດໃຫ້ພຶດພັນເຕີບໃຫຍ່. ຝົນທີ່ຕົກປາຍລະດູຈະຊ່ວຍໃຫ້ພຶດພັນສຸກພ້ອມຈະ ເກັບກ່ຽວ. ຝົນຕົ້ນລະດູ ແລະ ຝົນປາຍລະດູເປັນດັ່ງສັນຍາລັກ ຫຼື ຮູບພາບໃຫ້ເຫັນເຖິງພຣະວິນຍານບໍລິ ສຸດທີ່ຊ່ວຍເຮົາປະກາດຂ່າວປະເສີດ. “ຝົນຕົ້ນລະດູກໍເປັນເວລາທີ່ພຣະເຈົ້າໄດ້ຊົງສົ່ງພຣະວິນຍານບໍລິສຸດ ແກ່ບັນດາຄຣິສຕະຈັກໃນວັນເພັນຕາຄອັສ. ພຣະວິນຍານບໍລິສຸດໄດ້ຊົງເຮັດໃຫ້ຂ່າວປະເສີດເຕີບໃຫຍ່ ເໝືອນດັ່ງເມັດພືດໃນໃຈຜູ້ຄົນ. ໃນທຳນອງດຽວກັນ ພຣະເຈົ້າຈະໃຫ້ຝົນປາຍລະດູ. ພຣະອົງຈະຊົງ ສົ່ງພຣະວິນຍານບໍລິສຸດລົງແກ່ຄົນຂອງພຣະອົງໃນຍຸກສຸດທ້າຍເພື່ອຊ່ວຍພວກເຂົາເຮັດພັນທະກິດໃຫ້ສຳເລັດໃນໂລກ. ພັນທະກິດຂອງພຣະອົງໃນຍຸກສຸດທ້າຍຈະສິ້ນສຸດລົງດ້ວຍລິດອຳນາດທີ່ຫຼາຍຂື້ນກວ່າທີ່ມັນໄດ້ ເລີ່ມຂື້ນໃນວັນເພັນຕາຄອັສ. ຂ່າວສານທີ່ພິເສດກ່ຽວກັບຝົນຕົ້ນລະດູຈະເກີດຂື້ນອີກຄັ້ງກັບຝົນປາຍລະດູກ່ອນທີ່ພຣະຄຣິສຈະສະເດັດກັບມາ.” —Ellen G. White, The Great Controversy, pages 611, 612, adapted.