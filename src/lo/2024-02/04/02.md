---
title:  ການເຄົາລົບພຣະເຈົ້າ
date:   21/04/2024
---

`ອ່ານ ດານີເອນ 7:23–25 ແລະ ພຣະນິມິດ 12:6, 14. ໃນຊ່ວງເວລາໃດຂອງປະຫວັດ ສາດທີ່ຂໍ້ພຣະຄຳພີເຫຼົ່ານີ້ໄດ້ເວົ້າເຖິງ?`

ເມື່ອໃດກໍຕາມຖ້າຄົນຂອງພຣະອົງຊື່ສັດ ຊາຕານຈະໂກດຮ້າຍ. ມັນ ແລະ ບໍລິວານຂອງມັນຈະເຮັດ ວຽກໜັກຂື້ນເພື່ອທີ່ຈະໄດ້ໂຈມຕີຄົນຂອງພຣະເຈົ້າ. ດານີເອນໄດ້ຂຽນໄວ້ຫຼວງໜ້າກ່ຽວກັບອານາຄົດວ່າ “ສັນຕາປາປາສູ້ຮົບກັບຄົນຂອງພຣະອົງ” (ດານີເອນ 7:21) ແລະ “ທຳຮ້າຍ ແລະ ຂ້າພວກເຂົາ” (ດານີເອນ 7:25). ໂຍຮັນກໍໄດ້ເວົ້າເຖິງເລື່ອງນີ້ເຊັ່ນກັນ. ລາວໄດ້ບອກເຮົາວ່າ ໃນເວລານັ້ນ ຄຣິສຕະຈັກ ອັນແທ້ຈິງຂອງພຣະເຈົ້າຈະລົບລີ້ຢູ່ໃນທະເລຊາຍ. ໃນທີ່ນັ້ນພຣະເຈົ້າຈະຊົງດູແລພວກເຂົາ “ເປັນເວລາສາມ ປີ ຫົກເດືອນ” (ພຣະນິມິດ 12:14). ພຣະນິມິດ 12:6 “ຍິງນັ້ນໄດ້ແລ່ນໜີໄປຍັງທະເລຊາຍ ບ່ອນທີ່ພຣະ ເຈົ້າຈັດຕຽມໄວ້.” ພຣະອົງຊົງເບິ່ງແຍງຄົນຂອງພຣະອົງແນວໃດໃນທະເລຊາຍ? ພຣະອົງຊົງ “ລ້ຽງດູ” ດ້ວຍຄວາມຈິງໃນພຣະຄຳພີ. ຄວາມຈິງໃນພຣະຄຳພີເຮັດໃຫ້ພວກເຂົາເຂັ້ມແຂງໃນຊ່ວງເວລາອັນມືດມົນທີ່ ແສນຍາວນານ ເມື່ອສັນຕາປາປາຄວບຄຸມທັງຄຣິສຕະຈັກ ແລະ ກະສັດ.

ແນ່ນອນວ່າພຣະອົງໄດ້ຊົງຈັດຕຽມສະຖານທີ່ທີ່ປອດໄພໄວ້ສຳລັບຄົນຂອງພຣະອົງໃນຊ່ວງເວລາທີ່ມຶດມົນ. ໃນຊ່ວງເວລາທີ່ຍຸ້ງຍາກທີ່ສຸດ ພຣະອົງຈະຈັດຕຽມສະຖານທີ່ທີ່ປອດໄພໄວ້ສຳລັບຜູ້ທີ່ຊື່ສັດສະເໝີ. ໃນຊ່ວງເວລາທີ່ຖືກທົນທຸກທໍລະມານ ພວກເຂົາສາມາດທີ່ຈະພັກໃນຄວາມຮັກ ແລະ ການດູຂອງພຣະເຈົ້າ. (ເພງສັນລະເສີນ 46)