---
title:  ເຕີມເຕັມໄປດ້ວຍຄວາມຫວັງ
date:   25/04/2024
---

`ປະສົບການຫຍັງທີ່ບັນດາຄຣິສຕຽນທີ່ຊື່ສັດໄດ້ຮັບໃນຍຸກກາງ? ພວກເຂົາເປັນສ່ວນໜຶ່ງຂອງສົງ ຄາມລະຫວ່າງຄວາມດີ ແລະ ຄວາມຊົ່ວແນວໃດ?`

ແມ່ນຫຍັງທີ່ຊ່ວຍພວກເຂົາ ຊາວເວລ໌ເດັນສ໌ໃຫ້ໄວ້ວາງໃຈໃນພຣະເຈົ້າເມື່ອພວກເຂົາຖືກໂຈມຕີ? ແມ່ນຫຍັງທີເຮັດໃຫ້ ທ່ານ ຣັສ໌ Huss, ເຈໂຣມ Jerome, ທາຍດໍລ໌Tyndale, ລາທິມເມີ Latimer, ແລະ ຜູ້ອື່ນໆໃຫ້ມີຄວາມກ້າຫານທີ່ຈະຢຶດໝັ້ນ ແລະ ຊື່ສັດຕໍ່ພຣະເຈົ້າໃນຍຸກກາງ? ພວກເຂົາຫຼາຍຄົນ ທັງຍິງ ແລະ ຊາຍໄດ້ຖືກຂ້າ ແລະ ເຜົາໄຟທັງເປັນຍ້ອນຄວາມເຊື່ອ. ຄວາມເຊື່ອໃນຄຳສັນຍາຂອງພຣະ ເຈົ້າເຮັດໃຫ້ພວກເຂົາເຂັ້ມແຂງ. ພວກເຂົາເຊື່ອໝັ້ນໃນຄຳສັນຍາຂອງພຣະອົງ. “ພວກເຈົ້າມີຊີວິດຢູ່ ກໍ ເພາະວ່າເຮົາຊົງພຣະຊົນຢູ່” (ໂຍຮັນ 14:19). ພຣະເຈົ້າຊົງໃຫ້ກຳລັງແກ່ເຂົາ ເຖິງພວກເຂົາຈະຕ້ອງຕາຍ ກໍຈະຕາຍດ້ວຍຄວາມກ້າຫານ. ພວກເຂົາຮູ້ສຶກເຖິງຄວາມປິຕິຍິນດີເພາະວ່າພວກເຂົາໄດ້ທົນທຸກທໍລະມານ ຢ່າງສົມກຽດ ແລະ ໄດ້ຍອມຕາຍເພື່ອພຣະເຈົ້າ. ຄວາມເຊື່ອ ແລະ ການເປັນພະຍານຂອງພວກເຂົາເປັນ ພະລັງແກ່ຜູ້ອື່ນ.

ພວກເຂົາໄດ້ເບິ່ງຂ້າມຜ່ານການກົດຂີ່ຂົມແຫງນັ້ນໄປໂດຍຄຳນຶງເຖິງ ຄຳສັນຍາຂອງພຣະ ເຈົ້າກ່ຽວກັອານາຄົດ. ພວກເຂົາຢຶດໝັ້ນໃນຄຳສັນຍາຂອງພຣະອົງ ແລະ ພວກເຂົາໄດ້ຮັບໄຊຊະນະ ໃນການສູ້ຮົບຄັ້ງນີ້.

`ອ່ານຄຳສັນຍາຈາກພຣະເຢຊູຄຣິສໃນ ໂຍຮັນ 5:24; ໂຍຮັນ 11:25, 26; ແລະ 1ໂຍຮັນ 5:11–13. ຄຳສັນຍາເຫຼົ່ານີ້ໄດ້ໃຫ້ຄວາມຫວັງຫຍັງແກ່ທ່ານ? ຄຳສັນຍາເຫຼົ່ານີ້ໄດ້ຊ່ວຍຫຍັງພວກ ເຮົາໃນເວລາທີ່ ທຸກລຳບາກ?`