---
title:  ຄວາມສະຫວ່າງຊະນະຄວາມມືດ
date:   22/04/2024
---

`ພຣະຄຳພີຢູດາ 1:3, 4 ໄດ້ເຕືອນຫຍັງໃຫ້ກັບພວກເຮົາ? ການເຕືອນຄັ້ງນີ້ໄດ້ເຮັດໃຫ້ພວກເຮົາ ເຂົ້າໃຈສິ່ງທີ່ຈະເກີດຂື້ນມາໃນພາຍຫຼັງແນວໃດ?`

ພຣະເຈົ້າຊົງມີສາວົກທີ່ຊື່ສັດໃນຊ່ວງເວລາຍຸກມືດຜູ້ທີ່ຢຶດໝັ້ນໃນຄວາມຈິງຂອງພຣະຄຳພີ. ກຸ່ມຄົນເຫຼົ່ານີ້ລວມເຖິງຊາວເວລ໌ເດັນສ໌ ເປັນກຸ່ມຄຣິສຕຽນທີ່ໜີຂື້ນໄປຢູ່ເທິງພູເຂົາໃນເອີລົບ. ພວກເຂົາເຊື່ອ ວ່າພຣະເຢຊູເປັນຜູ້ດຽວທີ່ສາມາດໄປຫາພຣະເຈົ້າເພື່ອຊ່ວຍພວກເຂົາ. ພວກເຂົາຍັງຍອມຮັບວ່າພຣະຄຳພີ ເປັນປື້ມແຫ່ງກົດລະບຽບແຫ່ງການດຳລົງຊີວິດ.

`ອ່ານ ພຣະນິມິດ 2:10. ພຣະເຈົ້າໄດ້ໃຫ້ຄຳສັນຍາຫຍັງໃນຂໍ້ພຣະຄຳພີແກ່ຜູ້ທີ່ຍອມຕາຍເພາະ ຄວາມເຊື່ອ?`

ມຸງກຸດແຫ່ງຊີວິດໄດ້ໃຫ້ຄຳໜູນໃຈແກ່ຜູ້ທີ່ຕິດຕາມພຣະອົງ ແລະ ຜູ້ທີ່ຍອມຕາຍເພື່ອພຣະອົງຖ້າຈຳ ເປັນ. ຄຳສັນຍານັ້ນໄດ້ຊ່ວຍໃຫ້ຊາວເວລ໌ເດັນສ໌ເຂັ້ມແຂງເມື່ອພວກເຂົາພໍ້ກັບບັນຫາ ແລະ ຄວາມຕາຍ. ພວກເຂົາຮູ້ວ່າຈະໄດ້ພົບກັບພຣະເຢຊູຄຣິສ ແລະ ສະຖິດຢູ່ກັບພຣະອົງຕະຫຼອດໄປ. ຄຳໝັ້ນສັນຍານັ້ນກໍຍັງ ໃຊ້ກັບພວກເຮົາເຊັ່ນກັນ. ພວກເຮົາອາດຈະມີເວລາທີ່ຍຸງຍາກຫຼາຍໃນຕອນນີ້ ແຕ່ວ່າຄຳສັນຍາແຫ່ງມຸງກຸດ ນັ້ນຍັງລໍຖ້າພວກເຮົາຢູ່ຖ້າພວກເຮົາຢຶດໝັ້ນໃນພຣະອົງ.

`ແມ່ນຫຍັງທີ່ໜູນໃຈທ່ານເມື່ອທ່ານພົບກັບຄວາມຍຸງຍາກ? ແມ່ນຫຍັງທີ່ເຮັດໃຫ້ທ່ານຢ້ານກົວ? ແລ້ວຄຳໜັ້ນສັນຍາຂອງພຣະເຈົ້າອັນໃດທີ່ຊ່ວຍທ່ານໄດ້?`