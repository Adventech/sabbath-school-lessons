---
title:  ຄວາມຕາຍໃນພຣະຄຳພີເດີມ
date:   03/06/2024
---

`ເພງສັນລະເສີນ 6:5; ເພງສັນລະເສີນ 115:17; 1 ກະສັດ 2:10; 1 ກະສັດ 11:43; ແລະ 1 ກະສັດ 14:20 ໄດ້ສອນຫຍັງພວກເຮົາກ່ຽວກັບຄວາມຕາຍ?`

ພຣະຄຳພີເດີມບໍ່ໄດ້ສອນວ່າຈິດວິນຍານຈະຢູ່ເປັນນິດ ແລະ ຕາຍບໍ່ເປັນ ຫຼື ຜູ້ທີ່ຕາຍໄປແລ້ວຈະ ໄປສະຫວັນທັນທີ ແລະ ຢູ່ທີ່ນັ້ນຕະຫຼອດໄປ. ພວກເຮົາກໍບໍ່ໄດ້ອ່ານຕອນໃດໜຶ່ງໃນພຣະຄຳພີທີ່ວ່າຜູ້ທີ່ຕາຍ ໄປແລ້ວຈະລົງໄປນາລົກທັນທີ ຫຼື ຈະຖືກເຜົາຕະຫຼອດໄປໃນບຶງໄຟ. ແຕ່ພຣະຄຳພີສອນເຮົາວ່າຄວາມ ຕາຍຄືການນອນຫຼັບ. ພຣະຄຳພີໃນສະບັບ ຄິງເຈມສ໌ King James ໄດ້ໃຊ້ສັນຍາລັກຮູບພາບເພື່ອໃຫ້ ເຫັນ ແລະ ເຂົ້າໃຈກ່ຽວກັບຄວາມຕາຍ. ເມື່ອກະສັດໄດ້ສິ້ນພຣະຊົນ, ລາວ “ນອນຫຼັບ ແລະ ຖືກຝັງໄວ້ ຂ້າງຫຼຸມສົບຂອງບິດາໃນເມືອງຂອງເດວິດ” (1 ກະສັດ 2:10, ຕົວຢ່າງ 1 ກະສັດ 15:24). ນັກຂຽນ ເພງສັນລະເສີນ 13 ກໍເຊື່ອວ່າຄວາມຕາຍແມ່ນການນອນຫຼັບ: “ຂ້າແດ່ພຣະເຈົ້າຢາເວ ພຣະເຈົ້າຂອງຂ້າ ນ້ອຍເອີຍ ໂຜດຫຼຽວເບິ່ງຂ້ານ້ອຍ ແລະ ຕອບຂ້ານ້ອຍດ້ວຍ ຂໍຊົງໂຜດປະທານຕາຂອງຂ້ານ້ອຍສະຫວ່າງ ຂື້ນໃໝ່ ຂໍຊົງໂຜດຢ່າປ່ອຍໃຫ້ຂ້ານ້ອຍຕ້ອງຕາຍໄປ” (ເພງສັນລະເສີນ 13:3; ປຽບທຽບກັບ ເພງສັນລະ ເສີນ 90:5). ໂຢບປຽບທຽບຄວາມຕາຍຄືການນອນຫຼັບເຊັ່ນກັນ: “ຄົນຕາຍແລ້ວ ຢ່າຫວັງເລີຍຈະເປັນ ຄືນມາໃໝ່ ໃນເມືອຟ້າສະຫວັນຄົງຢູ່ຢ່າງນີ້ ເຂົາຈະບໍ່ຕື່ນມາເລີຍ ເຂົາຈະບໍ່ເໜັງຕີງ ແລະ ບໍ່ກະດິກກະ ດຽມ ແລະ ຈະບໍ່ຕື່ນຂື້ນຈາກການນອນຫຼັບຈັກເທື່ອ. (ໂຢບ 14:12). ຜູ້ທີ່ຂຽນເພງສັນລະເສີນ 17 ໄດ້ຂຽນວ່າ “ເມື່ອຂ້ານ້ອນຕື່ນມາກໍເບີກບານມ່ວນຊື່ນຢູ່ຊ່ອງໜ້າພຣະອົງ (ເພງສັນລະເສີນ 17:15).

ເມື່ອພວກເຮົາຕາຍໄປ ພວກເຮົາຈະພັກຜ່ອນນອນຫຼັບຈົນກວ່າພຣະເຢຊູຈະສະເດັດກັບມາ.