---
title:  ປະໂລຫິດໃຫຍ່, ຫຼື ຜູ້ນຳຝ່າຍຈິດວິນຍານຂອງພວກເຮົາ
date:   04/04/2024
---

ພຣະເຢຊູໄດ້ຊະນະຄວາມບາບເທິງໄມ້ກາງແຂນ ເພາະພຣະອົງຊົງໄດ້ຮັບໄຊຊະນະ ດັ່ງນັ້ນພຣະ ອົງຈຶ່ງສາມາດຊ່ວຍເຮົາໃນສະຫວັນໃນຖານະປະໂລຫິດໃຫຍ່ ພຣະອົງຊົງມອບທຸກສິ່ງແກ່ພວກເຮົາເພື່ອຈະ ໄດ້ຮັບຄວາມລອດ ດັ່ງນັ້ນພວກເຮົາຈຶ່ງສາມາດໄປສະຫວັນ ແລະ ຢູ່ກັບພຣະເຈົ້າຕະຫຼອດໄປ.

`ອ່ານ ເຮັບເລີ 4:15, 16 ແລະ ເຮັບເລີ 7:25. ຂໍເຫຼົ່ານີ້ໄດ້ຊ່ວຍພວກເຮົາໃຫ້ມີຄວາມຫວັງ ໃນຊີວິດທີ່ເຕັມໄປດ້ວຍການທົນທຸກລຳບາກ ການເຈັບປ່ວຍ ແລະ ຄວາມຕາຍແນວໃດ?`

ພຣະເຢຊູໄດ້ຖືກ “ທົດລອງຮອບດ້ານ ເໜືອນດັ່ງພວກເຮົາ ແຕ່ພຣະອົງບໍ່ໄດ້ຕົກໃນຄວາມບາບ” (ເຮັບເລີ 4:15) ດັ່ງນັ້ນ “ຈົ່ງໃຫ້ເຮົາທັງຫຼາຍມີໃຈກ້າເຂົ້າໄປເຖິງພຣະທີ່ນັ່ງແຫ່ງພຣະຄຸນ ເພື່ອພວກເຮົາ ຈະໄດ້ຮັບພຣະເມດຕາ ແລະ ພົບພຣະຄຸນທີ່ຈະຊ່ວຍເຮົາໃນເວລາທີ່ຕ້ອງການ.” (ເຮັບເລີ 4:16)

ພຣະອົງໄດ້ຊົງຊ່ວຍກູ້ພວກເຮົາດ້ວຍຊີວິດ ແລະ ການຊົງສິ້ນພຣະຊົນຂອງພຣະອົງ ພຣະອົງຊົງຊື້ ເຮົາດ້ວຍພຣະໂລຫິດຂອງພຣະອົງ. ພວກເຮົາຕ້ອງປະຕິບັດຕາມແບບຢ່າງຂອງພຣະອົງ. ເມື່ອພວກເຮົາຮັບ ເອົາຂອງປະທານແຫ່ງຄວາມລອດ ພວກເຮົາກໍຈະດຳເນີນຊີວິດຕາມພຣະອົງ ແລະ ພຣະອົງກໍຈະສະຖິດ ໃນຈິດໃຈຂອງເຮົາ. ພຣະອົງຈະບໍຕຳນິລົງໂທດຍ້ອນຄວາມຜິດບາບຂອງເຮົາໃນອາດີດ ເພາະພຣະອົງຊົງ ລຶບລ້າງສິ່ງເຫຼົ່ານັ້ນອອກແລ້ວ. ພຣະອົງຈະຊົງທູນຫາພຣະບິດາເພື່ອຊ່ວຍເຮົາຕໍ່ສູ້ກັບຄວາມບາບ. ພຣະອົງ ຈະຊົງກຳຈັດຄວາມບາບອອກຈາກຊີວິດຂອງພວກເຮົາໃຫ້ໝົດໄປ ແລະ ມອບອິດສະລະພາບໃຫ້.