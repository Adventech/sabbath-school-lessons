---
title:  ສົງຄາມໃນສະຫວັນ
date:   31/03/2024
---

`ອ່ານ ພຣະນິມິດ 12:7–9. ຂໍ້ພຣະຄຳພີເຫຼົ່ານີ້ໄດ້ສະແດງໃຫ້ເຫັນເຖິງຈຸດເລີ່ມຕົນຂອງຄວາມຄວາມ ຊົ່ວຮ້າຍແນວໃດ? ກ່ອນທີ່ຊາຕານໄດ້ເຮັດບາບ ໃນສະຫວັນມີສິດອິດສາລະພາບບໍ? ເປັນຫຍັງພຣະເຈົ້າຈຶ່ງ ບໍ່ທຳລາຍຊາຕານໃນທັນທີທັນໃດ?`

ພຣະນິມິດ 12:7–9. ຂໍພຣະຄຳພີເຫຼົ່ານີ້ໄດ້ສະແດງໃຫ້ເຫັນເຖິງສົງຄາມລະຫວ່າງຄວາມດີ ແລະ ຄວາມຊົ່ວ. ລູຊີເຟີ ແລະ ບັນດາທູນສະຫວັນຊົ່ວຂອງມັນໄດ້ຕໍ່ສູ້ກັບພຣະເຢຊູ ແຕ່ໃນຕອນສຸດທ້າຍ ພຣະເຈົ້າໄດ້ຊົງຂັບໄລ່ຊາຕານ ແລະ ທູດສະຫວັນຊົ່ວອອກຈາກແຜ່ນດິນສະຫວັນ. ສົງຄາມໄດ້ເລີ່ມຂື້ນ ແນວໃດ? ພຣະເຈົ້າແຫ່ງຄວາມຮັກໄດ້ສ້າງທູດສະຫວັນຊົ່ວເຫຼົ່ານັ້ນບໍ?

`ປຽບທຽບ ເອຊາກຽວ 28:12–15 ກັບ ເອຊາຢາ 14:12–14. ຂໍ້ພຣະຄຳພີເຫຼົ່ານີ້ໄດ້ສອນ ພວກເຮົາຫຍັງກ່ຽວກັບຊາຕານ? ແມ່ນຫຍັງທີ່ເປັນສາເຫດທີ່ເຮັດໃຫ້ຊາຕານຕໍ່ສູ້ກັບພຣະເຈົ້າ?`

ພຣະຄຳພີໄດ້ອະທິບາຍເຖິງຈຸດເລີ່ມຕົ້ນຂອງຄວາມບາບ. ພຣະເຈົ້າບໍ່ໄດ້ສ້າງຄວາມຊົ່ວຮ້າຍ. ພຣະ ເຈົ້າຊົງສ້າງທູດສະຫວັນທີ່ສົມບູນແບບຊຶ່ງຊື່ຂອງທູດສະຫວັນອົງນັ້ນແມ່ນ ລູຊີເຟີ ຜູ້ເຊິ່ງສົດໃສ ແລະ ງົດງາມ. ພຣະເຈົ້າຊົງສ້າງລູຊີເຟີ ແລະ ໃຫ້ສິດເສລີພາບແມ່ມັນ. ສິດເສລີພາບເປັນສິ່ງທີ່ສຳຄັນຂອງ ການປົກຄອງໃນສະຫວັນ. ພຣະອົງບໍ່ເຄີຍບັງຄັງຜູ້ໃດໃຫ້ຮັບໃຊ້ ຫຼື ຮັກພຣະອົງ.

ຊາຕານລົ້ມລົງໃນຄວາມບາບກໍເພາະວ່າມັນຕ້ອງການໃຫ້ທູດສະຫວັນມານະມັສການມັນ. ຊາຕານໄດ້ເຮັດໃຫ້ບັນດາທູດສະຫວັນສົ່ງໃສໃນຄວາມຮັກ ແລະ ກົດຂອງພຣະອົງ.

ພຣະເຈົ້າຊົງອົດທົນອົດກັ້ນກັບຊາຕານ ແຕ່ພຣະອົງໄດ້ຊົງປະຕິເສດ ຫຼື ບໍ່ອະນຸຍາດໃຫ້ຊາຕານສ້າງ ຄວາມບໍ່ສະງົບສຸກໃນສະຫວັນດ້ວຍຄຳຂີ້ຕົວະ ແລະ ການຕໍ່ສູ້ຂອງມັນ.