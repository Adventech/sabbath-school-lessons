---
title:  ເຫດຜົນທີມີພະລັງສຳລັບຄວາມຫວັງ
date:   03/04/2024
---

`ຫຼັງຈາກອາດາມ ແລະ ເອວາ ໄດ້ຕົກລົງໄປໃນຄວາມບາບ ພຣະເຈົ້າໄດ້ຊົງສັ່ງໃຫ້ທັງສອງອອກ ຈາກສວນເອເດັນ ຈາກນີ້ໄປຊີວິດຂອງເຂົາທັງສອງຈະຕ້ອງປະເຊີນກັບຄວາມທຸກຍາກລຳບາກ ແລະ ການ ທົນທຸກທໍລະມານ. ພວກເຂົາຈະທົນທຸກລຳບາກ ແລະ ສຸດທ້າຍກໍຕາຍໄປຢ່າງບໍ່ມີຄວາມຫວັງບໍ? ຄວາມ ຕາຍແມ່ນຈຸດສິ້ນສຸດຂອງຊີວິດບໍ?`

ພຣະເຈົ້າຊົງສັນຍາແກ່ອາດາມ ແລະ ເອວາ ພວກເຮົາສາມາດອ່ານໄດ້ໃນ ປະຖົມມະການ 3:15. ພຣະເຈົ້າຊົງບອກຊາຕານ (ງູ) “ກູຈະໃຫ້ມຶງກັບຍິງນັ້ນກຽດຊັງກັນ ເຊື້ອສາຍຂອງມຶງ ແລະ ເຊື້ອສາຍຂອງ ຍິງນັ້ນຈະເປັນສັດຕູກັນ ເຊື້ອສາຍຂອງຍິງນັ້ນຈະຢຽບຫົວມຶງໃຫ້ໝຸ່ນ ແລະ ມຶງກໍຈະກັດສົ້ນໜ່ອງເຂົາ ໃຫ້ບວມຊຳ້.” (ປະຖົມມະຫານ 3:15) ບາງເທື່ອອາດາມ ແລະ ເອວາ ບໍ່ໄດ້ເຂົ້າໃຈຄຳສັນຍາຂອງ ພຣະອົງຢ່າງທ່ອງແທ້. ແຕ່ພວກເຂົາຮູ້ດີວ່າພຣະອົງຍັງໃຫ້ຄວາມຫວັງແກ່ເຂົາອີກຄັ້ງ ພຣະອົງສັນຍາວ່າຈະ ສົ່ງໜຶ່ງໃນບຸດຂອງຍິງນັ້ນລົງມາຊ່ວຍກູ້ເອົາພວກເຂົາ (ປະຖົມມະຫານ 3:15) ບຸດຂອງຍິງນັ້ນກໍຄື ພຣະເຢ ຊູຄຣິສ (ຄາລາເຕຍ 3:16).

ພຣະຄຳພີໄດ້ກ່າວວ່າ ພຣະເຢຊູລົງມາໃນໂລກນີ້ກໍເພື່ອຈະມາເປັນໜຶ່ງໃນພວກເຮົາ. ພຣະອົງໄດ້ມີ ປະສົບການອັນເຈັບປວດເໝືອນດັ່ງພວກເຮົາ. ພຣະອົງຮູ້ສຶກເສຍໃຈ. ພຣະອົງຊົງຖືກທໍລະຍົດຫັກຫຼັງ ພຣະ ອົງຊົງເຂົ້າໃຈບັນຫາ ແລະ ຄວາມຍຸ້ງຍາກຂອງພວກເຮົາ. ແຕ່ພຣະອົງຊົງໄດ້ຮັບໄຊຊະນະເໜືອພວກ ທູດສະຫວັນຊົ່ວ ແລະ ເທິງໄມ້ການແຂນ. ເພາະອົງຊົງຍອມສິ້ນພຣະຊົນເພື່ອເຮົາ.