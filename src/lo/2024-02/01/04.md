---
title:  ໂລກໄດ້ເຂົາຮ່ວມການຕໍ່ສູ້
date:   02/04/2024
---

ເມື່ອພຣະເຈົ້າຊົງສ້າງໂລກ ພຣະອົງຊົງສ້າງຢ່າງສົມບູນແບບ ພຣະຄຳພີໄດ້ກ່າວວ່າ; “ພຣະອົງໄດ້ເຫັນວ່າ ທຸກໆສິ່ງທີ່ໄດ້ນິລະມິດສ້າງຂື້ນມາ ແລ້ວກໍໄດ້ເຫັນວ່າດີຫຼາຍ. (ປະຖົມມະການ 1:31) ບໍ່ມີຄວາມບາບ ແລະ ສິ່ງຊົ່ວຮ້າຍໃດໆ. ພຣະອົງໄດ້ຊົງໃຫ້ອິດສະລະພາບໃຫ້ແກ່ອາດາມ ແລະ ເອວາ ເໝືອນດັ່ງທີ່ໄດ້ໃຫ້ແກ່ ລູຊີເຟີ. ພຣະອົງບໍ່ໄດ້ຕ້ອງການຫຸ່ນຍົນໄວ້ໃນໂລກ ຫຼື ໃນສະຫວັນ.

ພຣະອົງໄດ້ເອົາຕົ້ນໄມ້ຕົ້ນໜຶ່ງໃສ່ໄວ້ໃນສວນເອເດັນ ແລະ ພຣອົງໄດ້ຕັ້ງຊື່ຕົ້ນໄມ້ຕົ້ນນີ້ວ່າ “ຕົ້ນໄມ້ ທີຮູ້ຈັກຄວາມດີ ແລະ ຄວາມຊົ່ວ” (ປະຖົມມະການ 2:17). ພຣະເຈົ້າຊົງຫ້າມອາດາມ ແລະ ເອວາບໍ່ ໃຫ້ກິນໝາກໄມ້ ຫຼື ເຂົ້າໄປໄກ້ຕົ້ນໄມ້ນັ້ນ.

ຊາຕານໄດ້ເຂົ້າໄປອາໄສຢູ່ເທິງຕົ້ນໄມ້ນັ້ນ ເມື່ອເອວາໄດ້ເຂົ້າມາໄກ້ ມັນກໍໄດ້ຕົວະນາງກ່ຽວກັບຕົ້ນ ໄມ້ນັ້ນ “ເຈົ້າຈະບໍ່ຕາຍ ພຣະເຈົ້າກ່າວເຊັ່ນນັ້ນເພາະພຣະອົງຮູ້ວ່າ ຖ້າເຈົ້າກິນໝາກໄມ້ນັ້ນເມື່ອໃດ ເຈົ້າກໍຈະ ເປັນເໝືອນດັ່ງພຣະເຈົ້າ” (ປະຖົມມະການ 3:4, 5,) ຊາຕານໄດ້ບອກກັບເອວາວ່າ ພຣະອົງໄດ້ເກັບ ສິ່ງທີ່ດີອອກຫ່າງຈາກເຈົ້າໄວ້ ດັ່ງນັ້ນ ເຈົ້າຕ້ອງກິນໝາກໄມ້ທີ່ຫ່ວງຫ້າມນີ້ສາ.

ເມືອເອວາ ແລະ ອາດາມໄດ້ກິນໝາກໄມ້ນັ້ນແລ້ວ ພວກເຂົາໄດ້ເປີດປະຕູທີ່ພຣະເຈົ້າບໍ່ຕ້ອງການ ໃຫ້ພວກເຂົາເປີດ ແລະ ປະຕູນັ້ນໝາຍເຖິງຫຍັງ? ກໍຄືປະຕູໄປສູ່ຄວາມບາບ, ການທົດທຸກທໍລະມານ, ຄວາມຂົມຂື່ນ, ການເຈັບປ່ວຍ ແລະ ຄວາມຕາຍ.

`ອ່ານ ປະຖົມມະການ 3:1–3; ໂຣມ 3:23; ແລະ ໂຣມ 5:12. ຂໍ້ພຣະຄຳພີເຫຼົ່ານີ້ໄດ້ສອນ ຫຍັງທີ່ຄ້າຍໆກັນ?`