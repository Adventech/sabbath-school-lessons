---
title:  ຄວາມຫວັງໃນຊ່ວງເວລາທີ່ຍຸ້ງຍາກ
date:   23/06/2024
---

`ມີຫຍັງເກີດຂື້ນໃນຍຸກສຸດທ້າຍກ່ອນທີ່ພຣະອົງສະເດັດມາຄັ້ງທີສອງ? ອ່ານ ພຣະນິມິດ 22:11, 12; ດານີເອນ 12:1, 2; ແລະ ເຢເຣມີຢາ 30:5–7`

ພວກເຮົາຕອນນີ້ຢູ່ໃນເວລາແຫ່ງການທົດສອບ. ພຣະອົງຊົງທົດສອບທຸກຄົນ. ໃນອີກບໍ່ດົນທຸກຄົນ ຈະຕ້ອງຕັດສິນໃຈວ່າຈະເລືອກພຣະເຢຊູ ຫຼື ຈະເລືອກຊາຕານ. ຫຼັງຈາກນັ້ນເວລາແຫ່ງການທົດສອບກໍ ຈະສິ້ນສຸດໄປ ແລະ ເວລາແຫ່ງຄວາມຍຸ້ງຍາກກໍຈະເລີ່ມຂື້ນ: “ໃນເວລານັ້ນ ມີຄາເອນເທວະດາຕົນໃຫຍ່ ຜູ້ທີ່ຮັກສາປະຊາຊົນຂອງພຣະອົງຈະມາປາກົດ. ແລ້ວກໍຈະມີການລຳບາກໜັກເກີດຂື້ນຢ່າງບໍ່ເຄີຍມີມານັບຕັ້ງແຕ່ມີຊົນຊາດທັງຫຼາຍ. ເມື່ອເຖິງເວລານັ້ນ ປະຊາຊົນທັງປວງຂອງພຣະເຈົ້າທີ່ມີຊື່ໃນໜັງສືຂອງພຣະອົງຈະໄດ້ພົ້ນ.” (ດານີເອນ 12:1).

ປື້ມຫຍັງທີ່ດານີເອນໄດ້ເວົ້າເຖິງໃນ 12:1? “ປື້ມແຫ່ງຊີວິດ” (ຟີລິບປອຍ 4:3; ພຣະນິມິດ 13:8; ພຣະນິມິດ 20:12, 15; ພຣະນິມິດ 22:19). ຖ້າພວກເຮົາຊື່ສັດຕໍ່ພຣະເຈົ້າ ພຣະອົງຈະບໍລຶບຊື່ຂອງເຮົາ ອອກຈາກປື້ມແຫ່ງຊີວິດ (ພຣະນິມິດ 3:5).

`ອ່ານ 1 ໂຍຮັນ 3:1–3; ໂຍຮັນ 8:29; ແລະ ໂຍຮັນ 14:30. ວິທີດຽວທີ່ເຮົາຈະພ້ອມກັບຄວາມ ທຸກຍາກລຳບາກນັ້ນແມ່ນຫຍັງ?`