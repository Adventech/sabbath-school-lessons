---
title:  ພຣະເຢຊູຈະສະເດັດມາໄວໆນີ້!
date:   24/06/2024
---

`ອ່ານໂຍຮັນ 14:1–3 ແລະ ຕີໂຕ 2:11–14. ເມື່ອພວກເຮົາຄິດເຖິງເວລາທີ່ຍາກລຳບາກທີ່ກຳ ລັງເຂົ້າມາ ເຫດໃດຂໍ້ເຫຼົ່ານີ້ຈິ່ງໜູນໃຈເຮົາ?`

“ພຣະເຢຊູກ່າວວ່າ ຢ່າໃຫ້ຈິດໃຈຂອງທ່ານກັງວົນເລີຍ ຈົ່ງໄວ້ວາງໃຈໃນພຣະເຈົ້າ ແລະ ໄວ້ວາງ ໃຈໃນເຮົາ” (ໂຍຮັນ 14:1). ຄຳເຫຼົ່ານັ້ນເປັນຄຳສັນຍາ. ພຣະເຢຊູບໍ່ເຄີຍປະຖີ້ມພວກເຮົາ. ພຣະອົງຈະ ກັບມາຮັບເຮົາໄປສະຫວັນ. ເພາະໂລກນີ້ບໍ່ແມ່ນບ້ານເຮົາ. ວັນທີ່ດີກຳລັງຈະເຂົ້າມາ. ໂບດ ແລະ ຄຣິສ ຕະຈັກຕ່າງໆຈະຮ່ວມມືກັບຜູ້ນຳສ້າງກົດໝາຍຂື້ນເພື່ອທີ່ຈະສ້າງຄວາມຍຸ້ງຍາກແກ່ພວກເຮົາ. ໃນເວລາອັນ ມືດດຳນັ້ນພຣະເຢຊູຈະຊົງສະເດັດມາ ແລະ ຈະເຕີມເຕັມຈິດໃຈຂອງເຮົາໃຫ້ເຕັມໄປດ້ວຍຄວາມຫວັງ.

`ອ່ານ ພຣະນິມິດ 6:15–17 ແລະ ເອຊາຢາ 25:8, 9. ປຽບທຽບກັນລະວ່າງຜູ້ທີ່ໄດ້ຮັບ ແລະ ບໍ່ໄດ້ຮັບຄວາມລອດ. ຄົນຂອງກຸ່ມນີ້ຄິດ ແລະ ມີຄວາມຮູ້ສຶກແນວໃດ? ພວກເຂົາແຕກຕ່າງກັນແນວໃດ? ແມ່ນຫຍັງທີ່ເປັນສາເຫດທາງດ້ານຄວາມຄິດທີ່ແຕກຕ່າງກັນ?`

ຜູ້ທີ່ບໍ່ໄດ້ຮັບຄວາມລອດຈະໄດ້ເຫັນວ່າບາບນັ້ນເລວຮ້າຍສຳໃດ ໃນຂະນະທີ່ຜູ້ທີ່ໄດ້ຮັບຄວາມລອດ ໄດ້ຍອມຮັບພຣະເມດຕາຄຸນຂອງພຣະເຈົ້າ. ຄວາມບາບນຳໄປສູ່ຄວາມຢ້ານ, ຄວາມຮູ້ສຶກຜິດ ແລະ ການ ສູນເສຍຊີວິດທີເປັນນິລັນ. ຖ້າພຣະຄຸນຂອງພຣະເຈົ້າຢູ່ໃນຈິດໃຈຂອງເຮົາມັນຈະນຳເຮົາໃຫ້ຮູ້ຈັກການໃຫ້ ອະໄພ ແລະ ມີສັນຕິສຸກ.