---
title:  ໂລກໃນຊ່ວງເວລາ 1,000 ປີ
date:   25/06/2024
---

ພຣະນິມິດ 19 ໄດ້ສີ້ນສຸດກັບການສະເດັດກັບມາຄັ້ງທີສອງ. ຜູ້ທີ່ບໍ່ເລືອກພຣະເຈົ້າຈະຖືກທຳລາຍ ໃນເວລານັ້ນ. ແຕ່ເລື່ອງນີ້ຍັງບໍ່ທັນຈົບ. ພຣະນິມິດ 20 ໄດ້ນຳເຮົາໄປຍັງເວລາທີ່ຈະເລີ່ມໃໝ່ເຊິ່ງເປັນເວລາ 1,000 ປີ.

`ເກີດຫຍັງຂື້ນກັບຊາຕານໃນວັນທີ່ພຣະອົງສະເດັດກັບມາ? ພຣະນິມິດ 20:1–3.`

ພຣະນິມິດ 20:1-3 ໄດ້ປະກອບໃຫ້ເຫັນພາບວ່າຊາຕານບໍ່ໄດ້ຖືກລ່າມໂສ້ ແລະ ຂັງໄວໃນ ຫຼຸມເປັນ ເວລາ 1,000 ປີ, ຊາຕານບໍ່ສາມາດອອກຈາກໂລກນີ້ໄດ້. ບໍ່ມີໃຜຢູ່ໃນໂລກນີ້ແລ້ວນອກຈາກຊາຕານ ແລະ ທູດສະຫວັນຊົ່ວຂອງມັນ. ດັ່ງນັ້ນຊາຕານບໍ່ສາມາດທີ່ ຈະຫຼອກລວງໃຜໄດ້ອີກແລ້ວ. ໃນ 2 ເປໂຕ 2:4, ພວກເຮົາໄດ້ອ່ານກ່ຽວກັບສິ່ງທີ່ຈະເກີດຂື້ນກັບຊາຕານ ຫຼັງຈາກທີ່ພວກມັນໄດ້ຜາຍແພ້ສົງຄາມໃນສະຫວັນ. “ພຣະເຈົ້າໄດ້ຊົງລົງໂທດທູດສະຫວັນທີ່ເຮັດຜິດ. ພຣະອົງໄດ້ຂັງພວກມັນໄວ້ໃນຫຼຸມທີ່ມືດທີ່ສຸດ. ພວກມັນຈະ ຕ້ອງຢູ່ທີ່ນັ້ນຈົນກວ່າຈະຮອດເວລາຕັດສິນ”. ດັ່ງນັ້ນ ຫຼັງຈາກການສະເດັດກັບມາຄັ້ງທີສອງ ຊາຕານຈະ ບໍອະນຸຍາດໃຫ້ອອກຈາກໂລກນີ້ເປັນເວລາ 1,000 ປີ. ມັນຈະຕ້ອງຊົດໃຊ້ໃນສິ່ງທີ່ມັນກໍ່ຂື້ນມາ.

`ອ່ານ ເຢເຣມີຢາ 4:23–26; ເຢເຣມີຢາ 25:33; ແລະ ເອຊາຢາ 24:1, 3, 5. ເຢເຣມີຢາ ແລະ ເອຊາຢາ ໄດ້ເວົ້າຫຍັງກ່ຽວກັບແຜ່ນດິນໂລກ ແລະ ມັນຈະເປັນແນວໃດເມືອພຣະອົງສະເດັດກັບມາ?`