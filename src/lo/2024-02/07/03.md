---
title:  ຄວາມຫວັງ ແລະ ການລໍຖ້າ
date:   13/05/2024
---

ຊາວໂປຣເທສ໌ແຕັນທ໌ໃນຍຸກກາງເຊື່ອໃນການສະເດັດກັບມາຄັ້ງທີສອງ. ພວກເຂົາສອນວ່າມະນຸດ ທຸກຄົນຈະໄດ້ເຫັນ ແລະ ໄດ້ຍິນການສະເດັດມາຂອງພຣະຄຣິສ. ແຕ່ເມື່ອເວລາຜ່ານໄປ ຜູ້ຄົນໄດ້ປ່ຽນມຸມ ມອງຂອງເຂົາ. ນັກເທດທີ່ມີຊື່ສຽງໃນລະຫວ່າງປີ 1800 ໄດ້ສອນວ່າ ພຣະຄຣິສຈະສະເດັດມາເພື່ອ ສ້າງອານາຈັດໃນແຜ່ນດິນໂລກ. ແລະ ທີ່ນັ້ນຈະມີສັນຕິສຸກເປັນເວລາ 1,000 ປີ.

`ອ່ານ ກິດຈະການ 1:9–11; ພຣະນິມິດ 1:7; ແລະ ມັດທາຍ 24:27, 30, 31. ຂໍ້ພຣະຄຳພີເຫຼົ່ານີ້ໄດ້ສອນຫຍັງກ່ຽວກັບການສະເດັດກັບມາຄັ້ງທີສອງ?`

“ໜຶ່ງໃນຄຳສັນຍາທີ່ອັດສະຈັນທີ່ສຸດນັ້ນກໍຄືຄວາມຈິງທີ່ພຣະອົງຈະສະເດັດກັບມາຄັ້ງທີສອງ. ໃນເວລານັ້ນ ພຣະຄຣິສຈະກັບມາເຮັດພັນທະກິດຂອງພຣະອົງໃຫ້ສຳເລັດເພື່ອຈະຊ່ວຍເຮົາໃຫ້ລອດ. ຄຳສັນຍາທີ່ພຣະອົງໃຫ້ ໄດ້ເຮັດໃຫ້ຜູ້ຄົນເຕັມໄປດ້ວຍຄວາມສຸກ ແລະ ຄວາມຫວັງ. ພຣະອົງຈະຊົງ ປຸກຄົນທີ່ຕາຍໄປແລ້ວໃຫ້ກັບຄືນມາ, ການສະເດັດກັບມາຄັ້ງທີສອງເປັນສິ່ງທີ່ສຳຄັນທີ່ສຸດໃນພຣະຄຳພີ. ບັນດາບຸດຂອງພຣະອົງໄດ້ລໍຖ້າຄຳສັນຍາທີ່ພຣະອົງໄດ້ເຄີຍໃຫ້ໄວ້ຕັ້ງແຕ່ອາດາມ ແລະ ເອວາໄດ້ຖືກ ຂັບໄລ່ອອກຈາກສວນເອເດັນ. ຄົນຂອງພຣະອົງໄດ້ລໍຖ້າໃຫ້ພຣະອົງສະເດັດມາເພື່ອທີ່ຈະໄດ້ຢຸດຢັ້ງອຳນາດຂອງຊາຕານ. ພຣະອົງຈະນຳ ພວກເຮົາກັບໄປຍັງບ່ອນທີ່ພວກເຮົາເຄີຍເສຍໄປເພາະຄວາມບາບ.” —Ellen G. White, The Great Controversy, page 299, adapted.