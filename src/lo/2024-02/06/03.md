---
title:  1,260 ມື້
date:   06/05/2024
---

`ປຽບທຽບ ພຣະນິມິດ 11:3 ແລະ ພຣະນິມິດ 12:5, 6, 14, 15 ກັບ ດານີເອນ 7:25. ຂໍ້ພຣະ ຄຳພີເຫຼົ່ານີ້ໄດ້ໃຊ້ໂຕເລກທີ່ແຕກຕ່າງກັນເພື່ອເວົ້າເຖິງເຫດການອັນດຽວກັນ. ເຫດການອັນດຽວກັນອັນໃດທີ່ ຂໍ້ພຣະຄຳພີເຫຼົ່ານີ້ໄດ້ເວົ້າເຖິງ?`

ພຣະເຈົ້າຊົງໃຫ້ກຳລັງແກ່ພະຍານທັງສອງນັ້ນ “ເພື່ອບອກໃນສິ່ງທີ່ພວກເຂົາຮູ້ ພວກເຂົາຈະເວົ້າ ແທນພຣະເຈົ້າໃນ 1,260 ມື້ ຫຼື ສີ່ສິບສອງເດືອນ. ພວກເຂົາຈະຮົ່ມຜ້າທີ່ເຮັດມາຈາກໜັງສັດ (ພຣະນິມິດ 11:3). 1,260 ມື້ ແມ່ນອັນດຽວກັນກັບ 42 ເດືອນ. ໃນເວລານີ້ພຣະເຈົ້າຈະຊົງຄວບຄຸມກຸງເຢລູຊາເລັມ. “ຕໍ່ອານາຈັກທີ່ບໍ່ຮູ້ຈັກພຣະເຈົ້າ ພວກເຂົາຈະຍ່າງຢຽບຢໍ່ານະຄອນສັກສິດນັ້ນເປັນເວລາສີສິບເດືອນ” (ພຣະນິມິດ 11:2). ອານາຈັກເຫຼົ່ານັ້ນເປັນສັດຕູກັບພຣະເຈົ້າ. ພວກມັນພະຍາຍາມທີ່ຈະທຳລາຍຄວາມຈິງ ໃນພຣະຄຳພີເປັນເວລາ 1,260 ມື້. ດັ່ງທີ່ພວກເຮົາເຫັນໃນມື້ກ່ອນນັ້ນ ພະຍານທັງສອງຂອງພຣະເຈົ້ານັ້ນ ກໍຄື ພຣະຄຳພີເດີມ ແລະ ພຣະຄຳພີໃໝ່. ພະຍາຍານທັງສອງນີ້ໄດ້ປະກາດວ່າ ພຣະພິໂລດຂອງພຣະ ເຈົ້າຈະມີຕໍ່ຜູ້ທີ່ພະຍາຍາມຈະທຳລາຍຄວາມຈິງໃນພຣະຄຳພີ.