---
title:  ພະຍານທັງສອງ
date:   05/05/2024
---

`ອ່ານ ພຣະນິມິດ 11:3–6. ໃຫ້ຂຽນຫ້າສິ່ງທີ່ເປັນພະຍານທັງສອງໃນຂໍ້ພຣະຄຳພີເຫຼົ່ານີ້?`

ໃນເຊກາຣິຢາ 4, ລາວໄດ້ເຫັນຕົ້ນໝາກກອກເທດສອງຕົ້ນ. ຕັ້ນໄມ້ນັ້ນໄດ້ຢືນທາງຂ້າງຂອງ ຕະກຽງທອງຄຳ. ຕົ້ນໜຶ່ງໄດ້ຢືນທາງຂວາ ແລະ ຕົ້ນໜຶ່ງໄດ້ຢືນທາງຊ້າຍຂອງຕະກຽງ. ພວກເຮົາໄດ້ ພົບ ພາບນີ້ໄດ້ໃນພຣະນິມິດ 11. ເຊກາຣິຢາໄດ້ຮຽນຮູ້ວ່າຕົ້ນໄມ້ທັງສອງຕົ້ນນີ້ “ສິ່ງເຫຼົ່ານັ້ນໝາຍເຖິງຊາຍ ສອງຄົນທີ່ພຣະເຈົ້າໄດ້ເລືອກເອົາ ແລະ ຫົດສົງແຕ່ງຕັ້ງໃຫ້ຮັບໃຊ້ອົງພຣະຜູ້ເປັນເຈົ້າແຫ່ງແຜ່ນດິນໂລກ ທັງໝົດ.” (ເຊກາຣິຢາ 4:14) ຕົ້ນໄມ້ນັ້ນໄດ້ຢອດນ້ຳມັນລົງໃສ່ຕະກຽງ ດັ່ງນັ້ນມັນຈຶ່ງສາມາດຊ່ອງສະ ຫວ່າງໄດ້. ໄອເດຍນີ້ໄດ້ຊ່ວຍໃຫ້ເຮົາຈົດຈຳໃນພຣະຄຳເພງສັນລະເສີນ 119:105. ໃນຂໍ້ນີ້ ນັກຂຽນໄດ້ ປຽບທຽບພຣະຄຳພີກັບຕະກຽງ. ລາວໄດ້ຂຽນວ່າ “ຖ້ອຍຄຳຂອງພຣະອົງເປັນດັ່ງແສງໂຄມນຳທາງໃຫ້

ຂ້ານ້ອຍ ແລະ ແສງແຈ້ງສຳລັບທາງເດີນໃຫ້ຂ້ານ້ອຍ.” ນໍ້າມັນນັ້ນຍົກໃຫ້ເຫັນເຖິງພຣະວິນຍານບໍລິສຸດ (ເຊກາຣິຢາ 4:2, 6). ໃນພຣະນິມິດ 11 ພຣະຍານທັງສອງຂອງພຣະເຈົ້າໄດ້ເຕີມເຕັມໂລກນີ້ໄປດ້ວຍ ຄວາມຈິງ ເໜືອນດັ່ງຕະກຽງທີ່ຊ່ອງຄວາມສະຫວ່າງໃຫ້ເຕັມຫ້ອງ.

`ດັ່ງນັ້ນ ພະຍານສອງຄົນໃນພຣະນິມິດ 11 ນີ້ແມ່ນໃຜ? ນັ້ນກໍຄືພຣະຄຳພີເດີມ ແລະ ພຣະຄຳພີໃໝ່. ພຣະຄຳທັງສອງນີ້ໄດ້ຊື່ສານຄວາມຈິງແກ່ທຸກໆຄົນທີ່ຢູ່ໃນໂລກ.`