---
title:  ພະຍານທັງສອງໄດ້ຟື້ນຂື້ນມາຈາກຄວາມຕາຍ
date:   08/05/2024
---

`ອ່ານ ພຣະນິມິດ 11:11. ໃນຂໍ້ນີ້ໄດ້ບອກໄວ້ວ່າຈະເກີດຫຍັງຂື້ນກັບພຣະຄຳພີ?`

ເມື່ອການປະຕິວັດຢູ່ປະເທດຝຣັງສິ້ນສຸດລົງ ພຣະຄຳຂອງພຣະເຈົ້າກໍກັບມາມີຊີວິດອີກຄັ້ງ. ເຖິງ ແມ່ນວ່າມັນອາດຈະເປັນພຽງສັນຍາລັກ ແຕ່ມັນກໍບົງບອກເຖິງການຟື້ນຟູທີ່ມີພະລັງ. ຄວາມຢ້ານອັນຍິ່ງ ໃຫຍ່ໄດ້ຕົກໃສ່ຜູ້ທີ່ເຫັນພຣະຄຳຂອງພຣະເຈົ້າ ພຣະຄຳກາຍເປັນພະລັງແຫ່ງຊີວິດທີ່ນຳໄປສູ່ຄວາມລອດ. ໃນປາຍປີ 1700 ພຣະເຈົ້າຊົງປຸກຊາຍຍິງຂອງພຣະອົງທີ່ອຸທິດຕົນໃນການນຳຂ່າວປະເສີກໄປຍັງປາຍ ແຜ່ນດິນໂລກ ຜູ້ຄົນຕ່າງຊ່ວຍກັນເຜີຍແຜ່ຂ່າວປະເສີດໃຫ້ໄປໄດ້ໄວ ແລະ ໄກທີ່ສຸດ ເຊັ່ນດຽວກັນກັບ ທ່ານ ວິລ໌ ລຽມ ທີ່ເດີນທາງໄປປະເທດອິນເດຍ ລາວໄດ້ແປພຣະຄຳພີເປັນພາສາພື້ນເມືອງອິນເດຍ ຫຼາຍສິບພາສາ ແລະ ຜູ້ປະກາດຂ່າວປະເສີດໄດ້ຖືກສົ່ງໄປທົ່ວໂລກ.

ພຣະຄຳພີໄດ້ເຂົ້າໄປໃນຫຼາຍໆປະເທດຢ່າງວ່ອງໄວຫຼັງຈາກການປະຕິວັດໃນປະເທດຝຣັງ. ພຣະຄຳຂອງພຣະເຈົ້າເປັນສິ່ງທີ່ມີຊີວິດ ເຖິງແມ່ນວ່າຫຼາຍຄົນຈະເຫັນວ່າ “ຕາຍໄປແລ້ວ” ແຕ່ພຣະຄຳພີກໍ ຍັງຄົງຢູ່ໃນໃຈຜູ້ທີ່ເຊື່ອ ແລະ ຈະຟື້ນຂື້ນມາອີກຄັ້ງດັ່ງຄຳພະຍາກອນໃນພຣະນິມິດ 11:11 ໄດ້ສັນຍາໄວ້.