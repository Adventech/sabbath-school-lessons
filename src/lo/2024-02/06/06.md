---
title:  ຄວາມຈິງຂອງພຣະເຈົ້າໄດ້ຮັບໄຊຊະນະ!
date:   09/05/2024
---

ພຣະຄຳພຣະນິມິດໄດ້ເລີ່ມຕົ້ນດ້ວຍຄວາມພະຍາຍາມຂອງຊາຕານໃນການທຳລາຍຄວາມເຊື່ອຂອງຄຣິສຕຽນ ແລະ ກຳຈັດຄວາມເຊື່ອໃນພຣະເຈົ້າຜ່ານການປະຕິວັດໃນປະເທດຝຣັງ ແຕ່ຈົບລົງດ້ວຍອານາ ຈັກຂອງພຣະເຈົ້າໄດ້ຮັບໄຊຊະນະເໜືອຊາຕານ ແລະ ບໍລິວານຂອງມັນ.

`ເຫດການໃດໄດ້ເກີດຂື້ນເມື່ອໃກ້ເຖິງເວລາເປົາແກອັນທີ່ເຈັດ? ພຣະນິມິດ 11:15–18`

ໃນຕອນສຸດທ້າຍພຣະເຢຊູຄຣິສໄດ້ຮັບໄຊຊະນະແຕ່ຊາຕານໄດ້ເປັນຜູ້ຜາຍແພ້ ພວກເຮົາ ຄວນທີ່ຈະຈື່ຄວາມຈິງເຫຼົ່ານີ້ເອົາໄວ້ ແລະ ປະຕິບັດຕາມຄຳແນະນຳທີ່ມີປະໂຫຍດນີ້: “ທຸກກົດລະບຽບ ແລະ ກົດໝາຍທີ່ມະນຸດສ້າງຂື້ນມາຈະຖືກທຳລາຍ. ແຕ່ຄວາມຈິງໃນພຣະຄຳພີຈະບໍ່ມີວັນຖືກທຳລາຍ.” —Ellen G. White, The Great Controversy, page 288, adapted.

`ອ່ານ ພຣະນິມິດ 11:19. ໂຍຮັນໄດ້ເຫັນບາງສິ່ງທີ່ໄດ້ຖືກເປີດອອກໃນສະຫວັນ ສິ່ງນັ້ນແມ່ນຫຍັງ?`

ໂຍຮັນໄດ້ເຫັນພຣະວິຫານໃນສະຫວັນ ພຣະວິຫານນັ້ນໄດ້ຖືກເປີດອອກ ໂຍຮັນໄດ້ເຫັນຂ້າງໃນ ທີບໍລິສຸດທີ່ສຸດ ທີ່ນັ້ນໂຍຮັນໄດ້ເຫັນເຮືອໂນອາທີ່ພຣະເຈົ້າໄດ້ຊົງສັນຍາໄວ້. ໃນເຮືອນັ້ນມີກົດບັນຍັດຂອງ ພຣະເຈົ້າ ແຕ່ພວກເຮົາຮູ້ວ່າການຮັກສາກົດບັນຍັດເຫຼົ່ນນັ້ນບໍ່ໄດ້ເຮັດໃຫ້ພວກເຮົາໄດ້ຮັບຄວາມລອດ. ແຕ່ມີພຽງພຣະຄຸນຂອງພຣະເຈົ້າເທົ່ານັ້ນທີ່ເຮັດໃຫ້ພວກເຮົາໄດ້ຮັບຄວາມລອດເພາະເຮົາມີຄວາມເຊື່ອໃນພຣະອົງ. ໃນທຳນອງດຽວກັນ ການເຊື່ອຟັງຂອງພວກເຮົາໄດ້ສະແດງໃຫ້ເຫັນວ່າຄວາມເຊື່ອຂອງເຮົາມີຈິງ.