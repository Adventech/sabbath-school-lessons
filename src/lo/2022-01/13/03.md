---
title: ຄວາມບາບກ່ຽວກັບເພດສຳພັນແລະຄວາມຮັກໃນເງິນຄຳ
date: 21/03/2022
---

`ອ່ານເຮັບເຣີ 13:4,5; ລູກາ 16:10-18; 1 ໂກຣິນໂທ 5:1; ເອເຟໂຊ 5:3-5; ແລະ ໂກໂລຊາຍ 3:5. ພວກເຮົາອ່ານກ່ຽວກັບສິ່ງທີ່ຊົ່ວຮ້າຍສອງຢ່າງອັນໃດໃນຂໍ້ພຣະຄຳພີເຫຼົ່ານີ້?`

ອາຈານເປົາໂລກໍຕັກເຕືອນຜູ້ອ່ານຂອງເພີ່ນກ່ຽວກັບຄວາມບາບໃນເລືື່ອງເພດສຳພັນ ແລະຄວາມຮັກໃນເງິນຄຳ. ຄວາມບາບສອງຢ່າງນີ້ກໍທຳລາຍຄວາມຮັກທີ່ເຮົາມີໃຫ້ເຊິ່ງກັນແລະກັນ.

ໃນພຣະທຳເຮັບເຣີ 13:4,5. ອາຈານເປົາໂລກໍກ່າວວ່າຄຣິສຕຽນຄວນໃຫ້ກຽດຫຼືເຄົາລົບການແຕ່ງງານ. ການມີເພດສຳພັນນອກການສົມຣົດນັ້ນກໍເປັນເລື່ອງຜິດ (1 ໂກຣິນໂທ 5:9-11; 1 ໂກຣິນໂທ 6:9,10; ເອເຟໂຊ 5:5; 1 ຕີໂມທີ 1:9,10; ພະນິມິດ 21:8; ພະນິມິດ 22:15).

ຄວາມຮັກສຳລັບເງິນຄຳກໍແມ່ນອີກຄວາມບາບທີ່ຮ້າຍແຮງອັນໜຶ່ງ ໃນທ່າມກາງຊາວໂຣມັນໃນສະໄໝຂອງອາຈານເປົາໂລ. ໃນຈົດໝາຍອີກສະບັບໜຶ່ງ ອາຈານເປົາໂລກ່າວວ່າ ຄວາມຮັກນີ້ກໍຄືເຫດຜົນສຳລັບຄວາມບາບທັງໝົດ (1 ຕີໂມທີ 6:10).

ດັ່ງນັ້ນ ຄຣິສຕຽນທັງຫຼາຍຈະຕໍ່ສູ້ກັບຄວາມຊົ່ວຮ້າຍນີ້ແນວໃດ? ອາຈານເປົາໂລກໍໃຫ້ຄຳຕອບພວກເຮົາໃນຈົດໝາຍຫຼາຍໆສະບັບຂອງເພີ່ນ. ກ່ອນອື່ນໝົດ, ຄຣິສຕຽນຄວນຈະ: “ມີຄວາມສຸກ” ກັບສິ່ງຕ່າງໆທີ່ພວກເຂົາມີ” (ເຮັບເຣີ 13:5; ອ່ານ 2 ໂກຣິນໂທ 9:8; ຟີລິບປອຍ 4:11,12).

`ພວກເຮົາສາມາດເຮັດສິ່ງໃດເພື່ອປົກປັກຮັກສາຕົນເອງຈາກຄວາມບາບດ້ານເພດສຳພັນແລະຄວາມຮັກສຳລັບເງິນຄຳ?`