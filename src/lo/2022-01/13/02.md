---
title: ຫ່ວງໃຍເຊິ່ງກັນແລະກັນ
date: 20/03/2022
---

`ອ່ານພຣະທຳເຮັບເຣີ 13:1,2, ໂຣມ 12:13; 1 ຕີໂມທີ 3:2; ຕີໂຕ 1:8; ແລະ 1 ເປໂຕ 4:9. ເປັນຫຍັງຜູ້ຂຽນພຣະຄໍາພີຈຶ່ງບອກຄຣິສຕຽນໃຫ້ຕ້ອນຮັບຄົນອື່ນ ແລະຄົນແປກໜ້າເຂົ້າໄປໃນເຮືອນຂອງພວກເຂົາ?`

ໃນຍຸກສະໄໝຂອງພຣະຄຳພີໃໝ່ ຄຣິສຕຽນຫຼາຍຄົນກໍເດີນທາງຈາກບ່ອນໜຶ່ງໄປບ່ອນໜຶ່ງເພື່ອແບ່ງປັນຂ່າວປະເສີດ. ດັ່ງນັ້ນ ຄຣິສຕຽນເຫຼົ່ານີ້ຈຶ່ງອາໄສຄຣິສຕຽນຄົນອື່ນໆ ແລະ ຄົນທີ່ບໍ່ແມ່ນຄຣິສຕຽນສຳລັບການຊ່ວຍເຫຼືອ. ນັ້ນເປັນເຫດຜົນທີ່ອາຈານເປົາໂລກ່າວວ່າ “ຢ່າລືມການຕ້ອນຮັບແຂກ” (ເຮັບເຣີ 13:2).

ອາຈານເປົາໂລຕ້ອງການໃຫ້ຜູ້ອ່ານຂອງເພີ່ນນັ້ນຕ້ອນຮັບເອົາຄົນແປກໜ້າເຊັ່ນດຽວກັນ. “ເພາະດ້ວຍການເຮັດເຊັ່ນນີ້ມີບາງຄົນກໍ່ໄດ້ຕ້ອນຮັບເທວະດາຢ່າງບໍ່ຮູ້ຕົວ” (ເຮັບເຮີ 13:2).

ພວກເຮົາຈະຕ້ອນຮັບຄົນແປກໜ້າແລະຄົນອື່ນເຂົ້າມາໃນເຮືອນຂອງເຮົາໄດ້ແນວໃດ? ໂດຍການທີ່ພວກເຮົາແບ່ງປັນສິ່ງທີ່ພວກເຮົາມີກັບພວກເຂົາ.

ແລ້ວສຳລັບຄົນທີ່ຖືກຄຸມຂັງເດ? ພວກເຮົາສະແດງຄວາມຮັກຕໍ່ພວກເຂົາແນວໃດ? ຄົນທີ່ຢູ່ຖືກຄຸມຂັງກໍຕ້ອງການຄຳອະທິຖານຂອງເຮົາຢ່າງແນ່ນອນ. ແຕ່ພວກເຂົາກໍຍັງຕ້ອງການການສະໜັບສະໜູນຂອງພວກເຮົົາ. ເມືື່ອພວກເຮົາດູແລຄວາມຕ້ອງການຂອງພວກເຂົາ ພວກເຮົາກໍສະແດງໃຫ້ພວກເຂົາເຫັນວ່າ ພວກເຂົາເປັນສ່ວນໜຶ່ງຂອງຄອບຄົວຂອງເຮົາ. ເມື່ອພວກເຂົາພົບກັບຄວາມທຸກທໍລະມານ ພວກເຮົາກໍທຸກທໍລະມານກັບພວກເຂົາ. ນັ້ນເປັນສິ່ງທີ່ອາຈານເປົາໂລໝາຍເຖິງເມືື່ອເພີ່ນໄດ້ກ່າວວ່າ ພວກເຮົາຄວນເຂົ້າສ່ວນທົນທຸກກັບຄວາມທຸກຍາກລຳບາກຂອງພວກເຂົາ (ເຮັບເຣີ 10:32-34).

`ໃນຖານະທີ່ເປັນໂບດ ພວກເຮົາສາມາດເຮັດສິ່ງໃດສຳລັບຄົນທີ່ຢູ່ໃນຄຸກ?`