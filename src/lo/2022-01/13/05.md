---
title: ຈົ່ງລະວັງຄຳສອນທີ່ແປກໆ
date: 23/03/2022
---

`ໃຫ້ທ່ານປຽບທຽບພຣະທໍາ ເຮັບເຣີ 13:9; ເຮັບເຣີ 2:9; ເຮັບເຣີ 4:16; ແລະ ເຮັບເຣີ 6:19,20. ໃນຂໍ້ພຣະຄຳພີເຫຼົ່ານີ້ ອາຈານເປົາໂລເວົ້າກ່ຽວກັບພຣະເມດຕາຫຼືພຣະຄຸນທີ່ເຕັມໄປດ້ວຍຄວາມຮັກຂອງພຣະເຈົ້າ. ພວກເຮົາສາມາດໄດ້ຮັບຄວາມເມດຕານີ້ຈາກພຣະເຈົ້າໄດ້ແນວໃດ? ຫົວໃຈຂອງເຮົາຖືກສ້າງໃຫ້ມີຄວາມເຂັ້ມແຂງແນວໃດ?`

ເປັນຫຍັງອາຈານເປົາໂລຈຶ່ງຮ້າຍຜູ້ອ່ານຂອງເພີ່ນກ່ຽວກັບອາຫານໃນພຣະທຳເຮັບເຣີ 13:9? ອາຈານເປົາໂລບໍ່ໄດ້ຮ້າຍຜູ້ອ່ານຂອງເພີ່ນຍ້ອນການບໍ່ຍອມກິນອາຫານທີ່ບໍ່ສະອາດ. ພວກເຮົາຮູ້ຈາກພຣະທຳ ກິດຈະການບົດທີ 15 ວ່າໂບດໃນສະໄໝພຣະຄຳພີໃໝ່ນັ້ນໄດ້ກ່າວວ່າ ຄຣິສຕຽນຄວນສືບຕໍ່ປະຕິບັດຕາມກົດລະບຽບຂອງອາຫານບາງຢ່າງທີ່ມາຈາກພຣະຄຳພີເດີມ (ກິດຈະການ 15:19,20). ຄັນຊັ້ນແລ້ວ ເປັນຫຍັງອາຈານເປົາໂລຈຶ່ງໃຈຮ້າຍ?

ອາຈານເປົາໂລຕັກເຕືອນຜູ້ອ່ານຂອງເພີ່ນບໍ່ໃຫ້ຄິດວ່າ ການເຊື່ອຟັງກົດລະບຽບເລື່ອງອາຫານນັ້ນຈະເຮັດໃຫ້ພວກເຂົາໄດ້ຮັບຄວາມເພີ່ງພໍໃຈຈາກພຣະເຈົ້າເປັນພິເສດ. ຄວາມເພີ່ງພໍໃຈຂອງພຣະເຈົ້າກໍມາຈາກການຖວາຍແລະວຽກງານຂອງພຣະເຢຊູໃນຖານະທີ່ເປັນປະໂຣຫິດສູງສຸດ ຫຼື ຜູ້ນຳສາສະໜາຂອງເຮົາ.

`ໃຫ້ທ່ານໃຊ້ເວລາຄິດກ່ຽວກັບເຄື່ອງຖວາຍຂອງພຣະເຢຊູສຳລັບທ່ານ. ເຄື່ອງຖວາຍນີ້ກໍສຳເລັດຄົບຖ້ວນແລະສົມບູນ. ພວກເຮົາບໍ່ສາມາດຕື່ມອັນໃດໃສ່ເຄື່ອງຖວາຍນີ້ເພື່ອເຮັດໃຫ້ມັນສົມບູນຫຼາຍຂຶ້ນ. ແນວຄິດນີ້ຊ່ວຍໃຫ້ພວກເຮົາເຫັນວ່າ ພວກເຮົາຈະຜິດຊ່ຳໃດທີ່ຈະພະຍາຍາມຮັບຄວາມເພີ່ງພໍໃຈຂອງພຣະເຈົ້າໂດຍການປະພຶດດີຂອງພວກເຮົາເອງ?`