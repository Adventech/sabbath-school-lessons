---
title: ຂໍ້ຄິດເພີ່ມເຕີມ
date: 25/03/2022
---

“ພຣະເຈົ້າໄດ້ເທພຣະວິນຍານບໍຣິສຸດຂອງພຣະອົງໃຫ້ກັບຄຣິດສະຕະຈັກຂອງພຣະອົງ. ແລ້ວຜູ້ຕິດຕາມຂອງພຣະເຢຊູກໍຮູ້ສຶກໃກ້ຊິດສະໜິດສະໜົມກັນຫຼາຍຂຶ້ນ. ພວກເຂົາມີຄວາມອ່ອນໂຍນ ແລະ ມີຄວາມເມດຕາຕໍ່ເຊິ່ງກັນແລະກັນ.

“ແຕ່ສິ່ງຕ່າງໆນີ້ກໍຄ່ອຍໆປ່ຽນໄປ. ຄຣິສຕຽນທັງຫຼາຍນັ້ນກໍໄດ້ເລີ່ມຊອກຫາຂ້ໍຜິດພາດໃນກັນແລະກັນ....ພວກເຂົາໄດ້ເບິ່ງໃນຄວາມຜິດທີ່ຄຣິສຕຽນຄົນອື່ນໄດ້ເຮັດ. ພວກເຂົາກ່າວສິ່ງຕ່າງໆທີ່ບໍ່ດີ ແລະ ຫຍາບຄາຍກ່ຽວກັບເຊິ່ງກັນແລະກັນ. ພວກເຂົາໄດ້ລືມກ່ຽວກັບພຣະຜູ້ຊ່ວຍໃຫ້ລອດແລະຄວາມຮັກຂອງພຣະອົງ...ພວກເຂົາໄດ້ຢຸດຮັກເຊິ່ງກັນແລະກັນໃນຖານະທີ່ເປັນອ້າຍເອື້ອຍນ້ອງກັນໃນພຣະເຢຊູ....

“ໂຢຮັນໄດ້ເຫັນສິ່ງທີ່ກຳລັງເກີດຂຶ້ນໃນຄຣິດສະຕະຈັກ. ດັ່ງນັ້ນ ລາວຈຶ່ງໄດ້ບອກຜູ້ຕິດຕາມຂອງພຣະເຢຊູວ່າ ພວກເຂົາຈຳເປັນຕ້ອງມີຄວາມຮັກຂອງພຣະເຢຊູຢູ່ຕະຫຼອດເວລາ. ຈົດໝາຍທີ່ໂຢຮັນໄດ້ຂຽນຫາຄຣິດສະຕະຈັກນັ້ນກໍເຕັມໄປດ້ວຍແນວຄິດນີ້. ‘ເພື່ອນທີ່ຮັກທັງຫຼາຍເອີຍ’ ໂຢຮັນໄດ້ຂຽນ, ‘ພວກເຮົາຮັກເຊິ່ງກັນແລະກັນ ເພາະວ່າຄວາມຮັກມາຈາກພຣະເຈົ້າ....ທຸກຄົນທີ່ຮັກກໍບັງເກີດມາຈາກພຣະເຈົ້າ ແລະ ຮູ້ຈັກພຣະເຈົ້າ. ຜູ້ໃດທີ່ບໍ່ຮັກກັນກໍບໍ່ຮູ້ຈັກພຣະເຈົ້າ ເພາະວ່າພຣະເຈົ້າຊົງເປັນຄວາມຮັກ... ຝ່າຍພຣະເຈົ້າໄດ້ຊົງສໍາແດງຄວາມຮັກຂອງພຣະອົງສຳລັບພວກເຮົາໂດຍໄດ້ໃຊ້ພຣະບຸດອົງດຽວຂອງພຣະອົງເຂົ້າມາໃນໂລກ, ເພື່ອວ່າພວກເຮົາຈະມີຊີວິດດ້ວຍພຣະບຸດນັ້ນ.’(1 ໂຢຮັນ 4:7-9)” (ທ່ານນາງເອເລັນຈີໄວທ໌, The Acts of the Apostles, Pages 547,548).

**ຄຳຖາມຄົ້ນຄວ້າ**

`ແມ່ນແລ້ວພຣະເຈົ້າຊົງນຳພວກເຮົາແຕ່ລະຄົນ. ແຕ່ເປັນຫຍັງມັນຈຶ່ງເປັນເລື່ອງສຳຄັນສຳລັບພວກເຮົາທີ່ຈະຕ້ອງຈື່ວ່າ ພຣະເຈົ້າຊົງນຳພວກເຮົາເປັນກຸ່ມ? ຂ້ອຍເປັນໜີ້ອັນໃດຕໍ່ກຸ່ມ? ຂ້ອຍສາມາດຄາດຫວັງອັນໃດຈາກກຸ່ມ?`

`ໃຫ້ທ່ານຂຽນລາຍການຂອງສິ່ງຕ່າງໆທີ່ສະແດງໃຫ້ພວກເຮົາເຫັນວ່າມີຄວາມຮັກອັນເຂັ້ມແຂງໃນຄຣິດສຕະຈັກ.`

`ພວກເຮົາຮັກກັນຄືອ້າຍນ້ອງກັນແນວໃດ? ແມ່ນຫຍັງເຮັດໃຫ້ເກີດຄວາມຮັກນີ້? ຄວາມຮັກນີ້ປ່ຽນແປງຊີວິດໃຫ້ດີຂຶ້ນແນວໃດ? ຄວາມຮັກນີ້ແຕກຕ່າງຈາກຄວາມຮັກອັນຈອມປອມແນວໃດ?`