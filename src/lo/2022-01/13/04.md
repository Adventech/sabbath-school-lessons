---
title: ຈົ່ງລະນຶກເຖິງຜູ້ນຳຂອງທ່ານ
date: 22/03/2022
---

`ອ່ານສິ່ງທີ່ອາຈານເປົາໂລກ່າວໃນເຮັບເຣີ 13:7-17 ກ່ຽວກັບຜູ້ນໍາໂບດທ້ອງຖີ່ນຂອງເຮົາ. ພວກເຮົາຄວນຈະຮູ້ສຶກແນວໃດກ່ຽວກັບຜູ້ນຳຂອງຕົນເອງ?`

ໃນພຣະທຳເຮັບເຣີ 13:7-17 ອາຈານເປົາໂລກໍໄດ້ບອກຜູ້ອ່ານຂອງເພີ່ນໃຫ້ນັບຖືແລະເຊື່ອຟັງຜູ້ນຳຂອງໂບດທ້ອງຖິ່ນຂອງພວກເຂົາ. ນອກຈາກນັ້ນ ອາຈານເປົາໂລຍັງໄດ້ເຊີນຜູ້ອ່ານຂອງເພີ່ນໃຫ້ “ຈື່” ຜູ້ນໍາຂອງພວກເຂົາໃນອະດິດ (ເຮັບເຣີ 13:17). ຜູ້ນໍາເຫຼົ່ານີ້ໄດ້ເທດສະໜາສັ່ງສອນຄວາມຈິງຂອງພຣະຄຳພີໃຫ້ແກ່ຄຣິສຕຽນກ່ອນໝູ່. ອາຈານເປົາໂລອະທິບາຍວ່າ ຜູ້ອ່ານຂອງເພີ່ນນັ້ນ ຄວນທີ່ຈະ “ຈື່” ຫຼືລະນຶກເຖິງຜູ້ນໍາຂອງພວກເຂົາໂດຍການມີຄວາມເຊື່ອຄືກັບຂອງຜູ້ນຳເຫຼົ່ານັ້ນ.

ພຣະເຢຊູຊົງເປັນຕົວຢ່າງຂອງຄວາມເຊື່ອທີ່ດີທີ່ສຸດ. ເຫດຜົນທີ່ພຣະເຢຊູນັ້ນຊົງເປັນຕົວຢ່າງທີ່ດີທີ່ສຸດນັ້ນກໍຄື ພຣະເຢຊູບໍ່ເຄີຍປ່ຽນແປງ. ພຣະອົງ “ຊົງເປັນຢູ່ສະເໝີກັນ ທັງໃນເວລາວານນີ້, ວັນນີ້ ແລະ ສືບໆເປັນນິດ” (ເຮັບເຣີ 13:8).

ໃນຕອນທ້າຍຂອງພຣະທຳເຮັບເຣີ 13:7-17 ອາຈານເປົາໂລບອກຜູ້ອ່ານຂອງເພີ່ນໃຫ້ “ເຊື່ອຟັງ” ຜູ້ນໍາຂອງໂບດທີ່ພວກເຂົາມີໃນເວລານີ້: “ເຈົ້າທັງຫຼາຍຈົ່ງຍອມຟັງ ແລະ ຍອມຢູ່ໃນໂອວາດຜູ້ນຳຂອງພວກເຈົ້າ ເພາະພວກເພີ່ນດູແລຮັກສາຈິດວິນຍານຂອງເຈົ້າຢູ່ ເໝືອນຜູ້ໜຶ່ງທີ່ຈະຕ້ອງສະເໜີລາຍງານ ເພື່ອພວກເພີ່ນຈະໄດ້ເຮັດງານນີ້ດ້ວຍຄວາມຊື່ນໃຈ, ບໍ່ແມ່ນດ້ວຍຄວາມເສົ້າໃຈ” (ເຮັບເຣີ 13:17).

`ທ່ານສາມາດເຮັດສິ່ງໃດເພື່ອຊ່ວຍສ້າງຄວາມໄວ້ວາງໃຈລະຫວ່າງຜູ້ນຳແລະສະມາຊິກໃນໂບດຂອງທ່ານ? ນອກຈາກນັ້ນ ພວກເຮົາສາມາດສ້າງຄວາມສຳພັນອັນດີຂຶ້ນກັບຜູ້ນຳຂອງເຮົາໃນທົ່ວໂລກໄດ້ແນວໃດ?`