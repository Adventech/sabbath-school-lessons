---
title: ໄປຫາພຣະເຢຊູຢູ່ນອກຄ້າຍ
date: 24/03/2022
---

`ປຽບທຽບພຣະທຳເຮັບເຣີ 13:10-14; ມາຣະໂກ 8:34; ມັດທາຍ 10:38; ລູກາ 14:27; ແລະ ຄາລາເຕຍ 2:20. ອາຈານເປົາໂລບອກໃຫ້ໄປຫາພຣະເຢຊູຢູ່ນອກຄ້າຍ. ຄຳເວົ້າທີ່ພັນລະນາຮູບພາບນີ້ສະແດງໃຫ້ພວກເຮົາເຫັນອັນໃດ?`

ບ່ອນທີ່ຢູ່ນອກຮົ້ວກໍເປັນສະຖານທີ່ຂີ້ຮ້າຍທີ່ສຸດຂອງສະຖານທີ່ຕັ້ງເຕັ້ນ ຫຼື ຄ້າຍທັງໝົດຂອງຊົນຊາດອິດສະລາເອນ. ສະຖານທີ່ນີ້ເປິເປື້ອນຫຼາຍ. ກະດູກຂອງສັດທີ່ຖືກນຳມາຖວາຍນັ້ນກໍຖືກເຜົາໄວ້ນອກຄ້າຍ (ລະບຽບພວກເລວີ 4:12). ພຣະເຈົ້າຊົງປະທັບຢູ່ໃນຄ້າຍ. ພຣະເຈົ້າບໍ່ໄດ້ຕ້ອງການໃຫ້ສິ່ງທີ່ເປິເປື້ອນມາຢູ່ທາງໃນ (ຈົດເຊັນບັນຊີ 5:3).

ພຣະເຢຊູໄດ້ຕາຍເທິງໄມ້ກາງແຂນຢູ່ນອກເມືອງເຢລູຊາເລັມ (ໂຢຮັນ 19:17-20). ສິ່ງນີ້ສະແດງໃຫ້ເຫັນຄວາມອັບອາຍທີ່ພຣະເຢຊູໄດ້ຍອມຮັບເອົາເມື່ອພຣະອົງຊົງຖືກຕຶງເທິງໄມ້ກາງແຂນ (ເຮັບເຣີ 12:22). ພຣະເຢຊູຖືກສົ່ງໄປຕາຍຢູ່ນອກຄ້າຍຄືກັບວ່າເປັນສິ່ງທີ່ເປິເປື້ອນ ແລະມີມົນທິນ.

ອາຈານເປົາໂລບອກຜູ້ອ່ານຂອງເພີ່ນໃຫ້ “ອອກໄປຫາພຣະອົງທີ່ນອກຄ້າຍ ແລະ ຍອມທົນເອົາຄຳໝິ່ນປະໝາດທີ່ພຣະອົງໄດ້ຮັບ” (ເຮັບເຣີ 13:13). ອ່ານພຣະທໍາ ເຮັບເຣີ 12:2 ເຊັ່ນກັນ. ຄໍາແນະນໍາຈາກອາຈານເປົາໂລກໍສະແດງໃຫ້ພວກເຮົາເຫັນວ່າພຣະເຈົ້າຊົງຢູ່ບ່ອນໃດໃນເວລານີ້: ພຣະເຈົ້າຊົງຢູ່ນອກຄ້າຍ. ເມື່ອພວກເຮົາໄປຫາພຣະເຢຊູຢູ່ນອກຄ້າຍ ພວກເຮົາຈະຕ້ອງເຮັດຫຼາຍກວ່າການຍອມຮັບຄວາມອັບອາຍຂອງພຣະອົງ. ນອກຈາກນັ້ນ ພວກເຮົາຈະຕ້ອງຮ່ວມທຸກກັບພຣະອົງ (ເຮັບເຣີ 13:13).

`ການໄປຫາພຣະເຢຊູຢູ່ “ນອກຄ້າຍ” ນັ້ນ ມີຄວາມໝາຍແນວໃດກັບທ່ານ? ພວກເຮົາທົນທຸກທໍລະມານກັບພຣະອົງໃນຄວາມລະອາຍຂອງພຣະອົງໃນທາງໃດແດ່?`