---
title: ພວກເຂົາຈະເຫັນພຣະພັກຂອງພຣະອົງ
date: 03/03/2022
---

`ອ່ານພຣະທຳ ເຮັບເຣີ 12:22-24. ໃນຂໍ້ພຣະຄຳພີເຫຼົ່ານີ້, ອາຈານເປົາໂລໄດ້ກ່າວວ່າ “ແຕ່ເຈົ້າທັງຫຼາຍໄດ້ມາເຖິງພູເຂົາຊີໂອນ ມາເຖິງນະຄອນຂອງພຣະເຈົ້າຜູ້ຊົງຢູ່ ຄືນະຄອນເຢຣູຊາເລັມແຫ່ງສະຫວັນ” (ເຮັບເຣີ 12:22-24). ອາຈານເປົາໂລກຳລັງກ່າວເຖິງສິ່ງໃດໃນນີ້?`

ອາຈານເປົາໂລກ່າວວ່າຜູ້ຕິດຕາມຂອງພຣະເຢຊູໄດ້ “ມາ” ທີ່ພູເຂົາຊີໂອນ. ຊີໂອນກໍຄືອີກຊື່ໜຶ່ງສຳລັບນະຄອນເຢລູຊາເລັມ. ໂດຍຄວາມເຊື່ອນັ້ນ ຜູ້ຕິດຕາມທັງຫຼາຍກໍພາກັນມາທີ່ເຢລູຊາເລັມໃນສະຫວັນ. ພວກເຮົາ “ບໍ່ເຫັນ” ເມືອງສະຫວັນໃນເວລານີ້ ແຕ່ກໍ “ຫວັງໄວ້”ວ່າຈະໄດ້ໄປທີ່ນັ້ນໂດຍຄວາມເຊື່ອ (ເຮັບເຣີ 11:1).

ນອກຈາກນັ້ນ ພວກເຮົາກໍໄດ້ມາທີ່ພູເຂົາຊີໂອນຍ້ອນພຣະເຢຊູ. ພຣະເຢຊູຈະຊົງປະທານບ່ອນທີ່ພວກເຮົາສາມາດນັ່ງກັບພຣະອົງໃນເວລານີ້ໃນສະຫວັນ (ເອເຟໂຊ 2:5,6; ໂກໂລຊາຍ 3:1).

ພຣະທຳເຮັບເຣີ ແລະ ພຣະທຳພຣະນິມິດ ກໍສະແດງໃຫ້ພວກເຮົາເຫັນວ່າ ພຣະເຢຊູຈະຮັກສາເທດສະການອັນສຸດທ້າຍໄວ້ໃນອະນາຄົດ ນັ້ນກໍຄືເທດສະການປຸກຕູບຢູ່. ພວກເຮົາສະເຫຼີມສະຫຼອງເທດສະການນີ້ກັບພຣະເຢຊູເມື່ອພວກເຮົາຢູ່ໃນ “ນະຄອນທີ່ຕັ້ງຢູ່ເທິງຮາກຖານຊຶ່ງພຣະເຈົ້າຊົງເປັນນາຍຊ່າງແລະຊົງເປັນຜູ້ສ້າງຂຶ້ນ” (ເຮັບເຣີ 11:10, 13-16). ນະຄອນນີ້ກໍຄືນະຄອນເຢລູນາເລັມໃໝ່ໃນສະຫວັນ. ພວກເຮົາຈະຢູ່ກັບພຣະອົງຢູ່ທີ່ນັ້ນຕະຫຼອດໄປ (ພຣະນິມິດ 7:15-17; ພຣະນິມິດ 21:1-4; ພຣະນິມິດ 22:1-5; ຈົດເຊັນບັນຊີ 6:24-26).