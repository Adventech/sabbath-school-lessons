---
title: ຄວາມຈຳເປັນທີ່ຈະຕ້ອງມີຜ້າກັ້ງ
date: 01/03/2022
---

ຊົນຊາດອິດສະລາເອນໃນຖີ່ນແຫ້ງແລ້ງໄດ້ພາກັນສ້າງຫໍເຕັນແຫ່ງພັນທະສັນຍາ. ຢູ່ທີ່ນັ້ນພວກເຂົາໄດ້ພົບກັບພຣະເຈົ້າແລະໄດ້ນະມັດສະການພຣະອົງ. ຫໍເຕັນນີ້ມີ “ຜ້າກັ້ງ” ຢູ່ຫຼາຍຜືນ. ຜືນທີໜຶ່ງຄືຜ້າກັ້ງທີ່ກາງໄວ້ເພື່ອອ້ອມເອົາເຂດເດີ່ນທາງນອກຫໍເຕັນທັງໝົດ (ອົບພະຍົບ 38:18). ຜ້າກັ້ງຜືນທີສອງ ແມ່ນຜືນທີ່ແຍກຫໍເຕັນຈາກພາກສ່ວນຂອງເດີ່ນທາງນອກ (ອົບພະຍົບ 36:37). ຜືນທີສາມເປັນຜ້າກັ້ງທີ່ແຂວນຢູ່ລະຫວ່າງຫ້ອງບໍລິສຸດແລະຫ້ອງບໍລິສຸດທີ່ສຸດຢູ່ພາຍໃນຫໍເຕັນ (ອົບພະຍົບ 26:31-35).

`ອ່ານພຣະທຳ ລະບຽບພວກເລວີ 16:1,2 ແລະ ລະບຽບພວກເລວີ 10:1-3. ພວກເຮົາອ່ານຄຳເຕືອນອັນໃດໃນຂໍ້ພຣະຄຳພີເຫຼົ່ານີ້?`

ຊົນຊາດອິດສະລາເອນໄດ້ຈັດຕັ້ງແຄ້ມພັກເຊົາຂອງພວກເຂົາໃນຮູບຮ່າງຂອງຮູບສີ່ຫຼ່ຽມທີ່ຫວ່າງເປົ່າ. ຫໍເຕັນແຫ່ງພັນທະສັນຍານັ້ນກໍຖືກວາງໄວ້ຢູ່ໃຈກາງຮູບສີ່ຫຼ່ຽມນີ້. ແລ້ວຊາວເລວີກໍພາກັນຕັ້ງແຄ້ມພັກຢູ່ອ້ອມຫໍເຕັນນັ້ນເພື່ອປົກປັກຮັກສາຫໍເຕັນແລະເຄື່ອງເຟີນີເຈີທາງໃນຈາກຜູ້ໃດກໍຕາມທີ່ບໍ່ແມ່ນຊາວເລວີ (ຈົດເຊັນບັນຊີ 1:51). ຊາວເລວີນັ້ນກໍເປັນມະນຸດທີ່ຄືກັບ “ຜ້າກັ້ງ” ທີ່ປົກປັກຮັກສາຊົນຊາດອິດສະລາເອນ (ເບິ່ງຈົດເຊັນບັນຊີ 1:53).

ພຣະເຢຊູຜູ້ຊົງເປັນມະຫາປະໂລຫິດຂອງເຮົາ, ຫຼືຜູ້ນຳສາດສະໜາຜູ້ສູງສຸດເຮົານັ້ນເປັນ “ຜ້າກັ້ງ” ຂອງເຮົາ. ຍ້ອນພຣະເຢຊູ, ພຣະເຈົ້າຜູ້ບໍລິສຸດແລະສົມບູນນັ້ນ ພຣະເຈົ້າຈຶ່ງສາມາດດຳລົງຢູ່ທ່າມກາງປະຊາຊົນຜູ້ທີ່ຢູ່ຫ່າງໄກຈາກຄວາມສົມບູນແບບ.

`ພຣະເຈົ້າໄດ້ສ້າງສະຫວັນແລະແຜ່ນດິນໂລກ. ພຣະເຈົ້າອົງດຽວກັນນີ້ກໍດຳລົງຢູ່ທ່າມກາງຜູ້ທີ່ເປັນຂ້າທາດເຊິ່ງໄດ້ໜີອອກຈາກປະເທດເອຢິບ. ຄວາມຈິງຂອງພຣະຄຳພີເລື່ອງນີ້ສອນອັນໃດພວກເຮົາກ່ຽວກັບວ່າພຣະເຈົ້າສາມາດຢູ່ໃກ້ຊິດກັບເຮົາໄດ້ຫຼາຍປານໃດ?`