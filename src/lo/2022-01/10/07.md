---
title: ຂໍ້ຄິດເພີ່ມເຕີມ
date: 04/03/2022
---

“ພຣະເຢຊູໄດ້ກັບຄືນໄປສູ່ສະຫວັນ. ຜູ້ຕິດຕາມຂອງພຣະອົງນັ້ນກໍຮູ້ວ່າ ການຈາກໄປຂອງພຣະອົງນັ້ນກໍຄືສັນຍາລັກວ່າ ພຣະເຈົ້າຈະຮັກສາຄຳສັນຍາຂອງພຣະອົງ. ພຣະເຈົ້າຈະສົ່ງພຣະວິນຍາບໍລິສຸດມາຢູ່ກັບພວກເຂົາ. ຜູ້ຕິດຕາມພຣະເຢຊູຈະຕ້ອງລໍຖ້າພຣະພອນນີ້ກ່ອນທີ່ພວກເຂົາຈະເລີ່ມຕົ້ນວຽກງານຂອງພວກເຂົາສຳລັບພຣະເຈົ້າ. ເມື່ອພຣະເຢຊູເຂົ້າໄປໃນປະຕູແຫ່ງສະຫວັນນັ້ນ ພຣະເຈົ້າກໍບອກພຣະເຢຊູໃຫ້ນັ່ງເທິງບັນລັງຂອງພຣະອົງ. ທູດສະຫວັນກໍຢືນຢູ່ອ້ອມບັນລັງແລະພາກັນໃຫ້ກຽດແລະຍ້ອງຍໍສັນເສີນພຣະເຢຊູ. ແລ້ວພຣະເຈົ້າກໍໄດ້ຖອກເທພຣະວິນຍານບໍລິສຸດຂອງພຣະອົງມາໃສ່ຜູ້ຕິດຕາມຂອງພຣະເຢຊູ. ພຣະເຈົ້າໄດ້ປະທານພຣະວິນຍານຂອງພຣະອົງໃຫ້ແກ່ເຂົາຢ່າງຫຼວງຫຼາຍ. ຂອງປະທານທີ່ໃຫຍ່ນີ້ກໍຖວາຍກຽດແດ່ພຣະເຢຊູ...

ດັ່ງນັ້ນ ຜູ້ຕິດຕາມພຣະເຢຊູຈຶ່ງສາມາດກ່າວກຽວກັບພຣະອົງດ້ວຍຈິດໃຈທີ່ເຊື່ອໝັ້ນ. ພຣະເຢຊູຄືມິດສະຫາຍຂອງພວກເຂົາ. ພຣະອົງຊົງເປັນອ້າຍຂອງພວກເຂົາເຊັ່ນກັນ. ພຣະເຢຊູໄດ້ນຳພາຜູ້ຕິດຕາມຂອງພຣະອົງໃຫ້ມີຄວາມສຳພັນອັນໃກ້ຊິດກັບພຣະອົງເອງ. ເວລານີ້ໂດຍຄວາມເຊື່ອນັ້ນ ຜູ້ຕິດຕາມເຫຼົ່ານີ້ຈຶ່ງໄດ້ນັ່ງກັບພຣະເຢຊູເທິງສະຫວັນ.” (ປື້ມທ່ານນາງເອເລັນຈີໄວທ໌, The Acts of the Apostles, Pages 38,46)

**ຄຳຖາມຄົ້ນຄວ້າ**

`ຜູ້ຂຽນບົດເພງສັນລະເສີນຄົນໜຶ່ງໄດ້ກ່າວວ່າ “ຂ້ານ້ອຍຫິວກະຫາຍຫາພຣະເຈົ້າ, ພຣະເຈົ້າອົງຊົງຊີວິດ ເມື່ອໃດຂ້ານ້ອຍຈຶ່ງຈະໄດ້ໄປຂາບລົງຢູ່ຕໍ່ໜ້າພຣະເຈົ້າ?” (ເພງສັນລະເສີນ 42:2) ເຮັດແນວໃດພວກເຮົາຈຶ່ງຈະມີຄວາມ “ກະຫາຍ” ຫຼື ຄວາມປາດຖະໜາອັນດຽວກັນນີ້ເພື່ອເຂົ້າມາຫາພຣະເຈົ້າ? ມີສິ່ງໃດແດ່ທີ່ຊ່ວຍພວກເຮົາໃຫ້ຮູ້ສຶກຊື່ນຊົມຍິນດີໃນການຮູ້ຈັກພຣະເຈົ້າແລະການພົບປະກັບພຣະອົງ?`

`ພຣະທຳເຮັບເຣີກໍເວົ້າກ່ຽວກັບການມີຄວາມຫວັງໃນຄວາມເມດຕາທີ່ຊ່ວຍໃຫ້ລອດຂອງພຣະເຈົ້າ. ພວກເຮົາສາມາດແນ່ໃຈໄດ້ວ່າພຣະເຈົ້ານັ້ນຊົງຊ່ວຍພວກເຮົາໃຫ້ພົ້ນເພາະທຸກສິ່ງທີ່ພຣະເຢຊູໄດ້ເຮັດສຳລັບພວກເຮົາ. ເປັນຫຍັງພວກເຮົາຈຶ່ງຕ້ອງລະມັດລະວັງທີ່ຈະບໍ່ມີຄວາມເຊື່ອທີ່ຈອມປອມ? ຄົນໜຶ່ງຈະສະແດງຄວາມເຊື່ອທີ່ຈອມປອມເມື່ອເຂົາເອງບໍ່ຍອມເຊື່ອຟັງພຣະເຈົ້າແລະຍັງຄາດຫວັງໃຫ້ພຣະເຈົ້ານັ້ນສືບຕໍ່ອວຍພອນພວກເຂົາ ແລະ ປະທານຄວາມຮັກຂອງພຣະອົງໃຫ້ແກ່ພວກເຂົາ.`