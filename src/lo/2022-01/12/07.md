---
title: ຂໍ້ຄິດເພີ່ມເຕີມ
date: 18/03/2022
---

“ຫຼັງຈາກການສະເດັດກັບມາຄັ້ງທີສອງ ເວລາໜຶ່ງພັນປີກໍຈະຜ່ານໄປ. ໃນຊ່ວງເວລານີ້ ພຣະເຈົ້າແລະປະຊາຊົນຂອງພຣະອົງຈະຕັດສິນຄົນຕາຍທີ່ຊົ່ວຮ້າຍຜູ້ທີ່ສືບຕໍ່ນອນໃນຫລຸມຝັງສົບຂອງພວກເຂົາ. ປະຊາຊົນຂອງພຣະເຈົ້າຈະປຽບທຽບສິ່ງຕ່າງໆທີ່ຄົນຊົ່ວຮ້າຍເຫຼົ່ານັ້ນໄດ້ເຮັດກັບພຣະຄຳພີ. ແລ້ວປະຊາຊົນຂອງພຣະເຈົ້າຈະມີການພິພາກສາຂັ້ນສຸດທ້າຍ. ພວກເຂົາຈະຕັດສິນວ່າແຕ່ລະຄົນຈະຕ້ອງທົນທຸກສຳລັບຄວາມບາບຂອງເຂົາແຕ່ລະຄົນຫຼາຍຊ່ຳໃດ. ການຕັດສິນເທື່ອສຸດທ້າຍຈະຖືກຂຽນໃສ່ທາງຂ້າງຊື່ຂອງແຕ່ລະຄົນໃນປື້ມແຫ່ງຄວາມຕາຍ. “ພຣະເຢຊູ ແລະ ປະຊາຊົນຂອງພຣະອົງກໍຍັງຕັດສິນຊາຕານ ແລະ ທູດສະຫວັນຜູ້ຊົ່ວຮ້າຍ. ອາຈານເປົາໂລກ່າວວ່າ: ພວກເຈົ້າຮູ້ຫຼືບໍ່ວ່າເຮົາຈະພິພາກສາເທວະດາ” (1 ໂກຣິນໂທ 6:3)” ນາງເອເລັນຈີໄວທ໌, The Great Controversy, Pages 660, 661, adapted.

**ຄຳຖາມຄົ້ນຄວ້າ**

`ປະຊາຊົນຂອງພຣະເຈົ້າຈະຕັດສິນຄົນຊົ່ວທີ່ຕາຍໄປແລ້ວ (1 ໂກຣິນໂທ 6:3; ຢູດາ 1:6). ຄວາມຈິງຂອງພຣະຄຳພີນີ້ບອກຫຍັງພວກເຮົາກ່ຽວກັບພຣະເຈົ້າ ແລະ ກ່ຽວກັບວ່າພຣະອົງຊົງສັດຊື່ກັບພວກເຮົາແນວໃດ? ວຽກງານນີ້ຈະສະແດງໃຫ້ພວກເຮົາເຫັນວ່າ ພຣະເຈົ້າຊົງມີຄວາມຍຸດຕິທຳແລະມີຄວາມປານີຕໍ່ຄົນທີ່ປະຕິເສດຄວາມເມດຕາຂອງພຣະອົງແນວໃດ?`

`ອ່ານພຣະທຳ ອົບພະຍົບ 32:32; ເພງສັນລະເສີນ 56:8; ເພງສັນລະເສີນ 69:28; ເພງສັນລະເສີນ 139:16; ເອຊາຢາ 4:3; ດານີເອນ 12:1; ມາລາກີ 3:16; ລູກາ 10:20; ພະນິມິດ 13:8; ແລະພະນິມິດ 17:8. ຂໍ້ພຣະຄຳພີເຫຼົ່ານີ້ກ່ຽວກັບໜັງສືຂອງພຣະເຈົ້າໃນສະຫວັນ ແມ່ນຫຍັງຖືກຂຽນໄວ້ໃນປື້ມເຫຼົ່ານີ້? ເປັນຫຍັງມັນຈຶ່ງເປັນເລື່ອງສຳຄັນທີ່ພຣະເຈົ້າຈະຈົດຈຳທຸກຢົດນໍ້າຕາຂອງເຮົາ (ເພງສັນລະເສີນ 56:88)? ພຣະເຈົ້າຊົງຮູ້ທຸກສິ່ງທຸກຢ່າງ ແມ່ນບໍ່? ດັ່ງນັ້ນ ເປັນຫຍັງພຣະອົງຈຶ່ງຕ້ອງມີປື້ມສຳລັບການບັນທືກເອົາໄວ້?`