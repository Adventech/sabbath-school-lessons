---
title: ທ່ານໄດ້ມາທີ່ພູເຂົາຊີໂອນ
date: 13/03/2022
---

`ອາຈານເປົາໂລໄດ້ບອກຫຍັງພວກເຮົາໃນພຣະທຳ ເຮັບເຣີ 12:22-24?`

ອາຈານເປົາໂລກ່າວວ່າ ພວກເຮົາມາເຖິງພູເຂົາຊີໂອນ. ທູດສະຫວັນຫຼາຍພັນອົງກໍຢູ່ທີ່ນັ້ນ. ພວກເຮົາໄດ້ມາຊີໂອນເພື່ອສະເຫຼີມສະຫຼອງກັບບັນດາທູດສະຫວັນ. “ແຕ່ເຈົ້າທັງຫຼາຍໄດ້ມາເຖິງພູເຂົາຊີໂອນ, ມາເຖິງນະຄອນຂອງພຣະເຈົ້າຜູ້ຊົງພຣະຊົນຢູ່ຄືນະຄອນເຢຣູຊາເລັມແຫ່ງສະຫວັນ, ມາເຖິງຝູງເທວະດານັບເປັນຈຳນວນໝື່ນໆທີ່ຊຸມນຸມກັນເປັນງານມ່ວນຊື່ນ” (ເຮັບເຣີ 12:22). ພວກເຮົາໄດ້ມາໂດຍຄວາມເຊື່ອໃນພຣະເຢຊູ ຜູ້ທີ່ເຂົ້າມາພຣະເຈົ້າສໍາລັບພວກເຮົາ. ໃນການສະເຫຼີມສະຫຼອງໃນສະຫວັນນີ້ ພວກເຮົາກໍຮ່ວມສະຫຼອງກັບພຣະເຈົ້າ, ພຣະເຢຊູ ແລະບັນດາທູດສະຫວັນ.

ເຫດຜົນຂອງການສະເຫຼີມສະຫຼອງກໍຍ້ອນວ່າ ພຣະເຈົ້າຊົງເຮັດໃຫ້ພຣະເຢຊູນັ້ນເປັນປະໂຣຫິດຂອງເຮົາ ຫຼື ຜູ້ນຳສາສະໜາແລະກະສັດຂອງເຮົາ. ນອກຈາກນັ້ນພວກເຮົາກໍສະເຫຼີມສະຫຼອງພັນທະສັນຍາໃໝ່ທີ່ພຣະເຢຊູໄດ້ນຳມາຈາກພຣະເຈົ້າສຳລັບພວກເຮົາ. ໃນພຣະທຳເຮັບເຣີ ຊີໂອນກໍຄືບ່ອນທີ່ສິ່ງຕ່າງໆເຫຼົ່ານີ້ເກີດຂຶ້ນ. ຊີໂອນກໍຍັງເປັນບ່ອນທີ່ພຣະເຈົ້າຈັດຕັ້ງໃຫ້ພຣະເຢຊູເປັນ “ປະໂຣຫິດຕະຫຼອດໄປ” (ເຮັບເຣີ 5:6). ສຸດທ້າຍແລ້ວ ອາຈານເປົາໂລໄດ້ສະແດງໃຫ້ພວກເຮົາເຫັນວ່າ ເມື່ອພຣະເຢຊູໄດ້ກາຍເປັນປະໂຣຫິດໃຫຍ່ຂອງພວກເຮົາ ພຣະອົງກໍຊົງເລີ່ມຕົ້ນພັນທະສັນຍາໃໝ່ (ເຮັບເຣີ 7:11-22). ດັ່ງນັ້ນ ພຣະທໍາເຮັບເຣີ 12:22-24 ຈຶ່ງສະແດງໃຫ້ພວກເຮົາເຫັນການສະເຫຼີມສະຫຼອງທີ່ເກີດຂຶ້ນຫຼັງຈາກທີ່ພຣະເຢຊູໄດ້ຊົງກັບຄືນໄປສະຫວັນ.