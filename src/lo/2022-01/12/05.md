---
title: ອານາຈັກທີ່ບໍ່ສາມາດຖືກທຳລາຍລົງໄດ້
date: 16/03/2022
---

ດັ່ງທີ່ພວກເຮົາໄດ້ເຫັນ ພຣະເຈົ້າໄດ້ປະກາດວ່າພຣະອົງຈະ “ສັ່ນ” ແຜ່ນດິນໂລກ ແລະ ທ້ອງຟ້າ. ຄຳພັນລະນາຮູບພາບນີ້ກໍສະແດງໃຫ້ພວກເຮົາເຫັນວ່າ ພຣະເຈົ້າຈະທຳລາຍສັດຕູຂອງພຣະອົງ ແຕ່ບາງຢ່າງກໍຈະບໍ່ຖືກທຳລາຍ.

`ປຽບທຽບ ເພງສັນລະເສີນ 15:5; ເພງສັນລະເສີນ 16:8; ເພງສັນລະເສີນ 21:7; ເພງສັນລະເສີນ 62:2; ເພງສັນລະເສີນ 112:6; ແລະ ເຮັບເຣີ 12:27. ແມ່ນຫຍັງຈະຄົງຢູ່ແລະບໍ່ຖືກທຳລາຍ?`

ພຣະທຳເຮັບເຣີ 12:27 ເຮັດໃຫ້ຜູ້ອ່ານຫຼາຍຄົນສັບສົນໃນມື້ນີ້. ພຣະຄຳພີສະໄໝໃໝ່ກໍກ່າວວ່າພຣະເຈົ້າຈະ “ສັ່ນ” ແຜ່ນດິນໂລກແລະທ້ອງຟ້າ. ດັ່ງນັ້ນ ຄົນທັງຫຼາຍຈຶ່ງຄິດວ່າ ແຜ່ນດິນໂລກແລະທ້ອງຟ້າຈະຫາຍໄປຕະຫຼອດການ. ແຕ່ພຣະຄຳພີກໍບອກວ່າ ພຣະເຈົ້າຈະສ້າງຟ້າໃໝ່ແລະແຜ່ນດິນໂລກໃໝ່ (ເອຊາຢາ 65:17; ພະນິມິດ 21:1-4).

ແມ່ນຫຍັງອີກທີ່ຈະບໍ່ຖືກ “ສັ່ນ” ຫຼື ຖືກທໍາລາຍ? ປະຊາຊົນຂອງພຣະເຈົ້າຈະບໍ່ຖືກທຳລາຍ (1 ເທຊະໂລນິກ 4:13-17). ປະຊາຊົນຂອງພຣະເຈົ້າຈະບໍ່ຖືກທໍາລາຍຍ້ອນວ່າ ພວກເຂົາໄວ້ວາງໃຈໃນພຣະເຈົ້າ. ພຣະເຈົ້າຜູ້ຊົງສ້າງພວກເຂົານັ້ນກໍຮັກສາພວກເຂົາໃຫ້ມີຊີວິດຢູ່ເມື່ອພວກເຂົາເຫັນພຣະອົງໃນການສະເດັດກັບມາຄັ້ງທີສອງ.

`ທ່ານເຫັນຫຼືບໍ່ວ່າສິ່ງຕ່າງໆທີ່ຄົງຢູ່ຕະຫຼອດໄປໃນພຣະທຳເຮັບເຣີນັ້ນກໍເຊື່ອມຕໍ່ກັບພຣະເຢຊູ?`

ນອກຈາກນັ້ນ ອາຈານເປົາໂລກໍໄດ້ກ່າວວ່າ “ພວກເຮົາມີອານາຈັກທີ່ບໍ່ສາມາດຖືກສັ່ນຄອນໄດ້” (ເຮັບເຣີ 12:28,ERV). ອານາຈັກນີ້ “ຈະຕັ້ງໝັ້ນຢູ່ຕະຫຼອດໄປເປັນນິດ”.