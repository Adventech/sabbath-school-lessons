---
title: ອານາຈັກທີ່ບໍ່ສາມາດຖືກທຳລາຍລົງໄດ້
date: 12/03/2022
---

### ອ່ານສຳລັບບົດຮຽນອາທິດນີ້
ເຮັບເຣີ 12:22-24; ດານີເອນ 7:9,10,13-22; ເຮັບເຣີ 12:26,27; ເພງສັນລະເສີນ 15:5; ເຮັບເຣີ 13:15:16.

> <p>ຂໍ້ຄວນຈໍາ</p>
> “ເຫດສະນັ້ນ ເນື່ອງດ້ວຍພວກເຮົາຮັບແຜ່ນດິນທີ່ຫວັ່ນໄຫວບໍ່ໄດ້, ກໍໃຫ້ພວກເຮົາໂມທະນາຂອບພຣະຄຸນພຣະເຈົ້າ ເພື່ອພວກເຮົາຈະໄດ້ບົວລະບັດ ພຣະເຈົ້າຕາມນ້ຳພຣະໄທຂອງພຣະອົງດ້ວຍຄວາມເຄົາຣົບຢຳເກງ” (ເຮັບເຣີ 12:28).

ໃນອາທິດນີ້ ພວກເຮົາຈະມາສຶກສາພຣະທຳເຮັບເຣີ 12:18-29. ຂໍ້ພຣະຄໍາພີເຫຼົ່ານີ້ກໍເປັນພາກສ່ວນທີ່ໜ້າຕື່ນເຕັ້ນແລະສຳຄັນທີ່ສຸດຂອງພຣະທຳເຮັບເຣີ. ພວກເຮົາຈະມາຮຽນຮູ້ຫຼາຍແນວຄິດຈາກພຣະທຳ ເຮັບເຣີ 12:18-29. ຂໍ້ພຣະຄໍາພີເຫຼົ່ານີ້ກໍສະແດງໃຫ້ພວກເຮົາເຫັນແນວຄິດທີ່ອາຈານເປົາໂລໃຊ້ເພື່ອເລີ່ມຕົ້ນຂຽນຈົດໝາຍຄື: ພຣະເຈົ້າຊົງສື່ສານກັບພວກເຮົາໂດຍຜ່ານພຣະບຸດຂອງພຣະອົງ. ດັ່ງນັ້ນ ພວກເຮົາຈຳເປັນຕ້ອງຕັ້ງໃຈຟັງພຣະເຢຊູ (ເຮັບເຣີ 1:1,2; ເຮັບເຣີ 12:25). ໃນພຣະທໍາ ເຮັບເຣີ 12:22-24, ອາຈານເປົາໂລກໍໄດ້ທົບທວນແນວຄິດຕ່າງໆທີ່ສຳຄັນທີ່ສຸດຂອງເພີ່ນກ່ຽວກັບພຣະເຢຊູ.

ອາຈານເປົາໂລຕ້ອງການໃຫ້ຜູ້ອ່ານຂອງເພີ່ນນັ້ນຈື່ວ່າພຣະເຈົ້າໄດ້ປະທານອານາຈັກໃຫ້ແກ່ພຣະເຢຊູ (ດານີເອນ 7:9-14). ດັ່ງນັ້ນອາຈານເປົາໂລຈຶ່ງໃຊ້ຄໍາທີ່ພັນລະນາຮູບພາບຈາກພຣະທຳດານີເອນ ບົດທີ 7 ເພື່ອຊ່ວຍໃຫ້ຜູ້ອ່ານຂອງເພີ່ນນັ້ນເຂົ້າໃຈແນວຄິດນີ້. ພຣະເຢຊູຈະແບ່ງປັນອານາຈັກຂອງພຣະອົງກັບຜູ້ທີ່ຕິດຕາມພຣະອົງ. ອານາຈັກນັ້ນຈະເປັນຂອງພວກເຂົາ “ຕະຫຼອດໄປ” (ດານີເອນ 7:18).