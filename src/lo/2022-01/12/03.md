---
title: ພຣະເຈົ້າຜູ້ພິພາກສາຂອງປະຊາຊົນທັງໝົດ
date: 14/03/2022
---

`ຜູ້ພິພາກສານັ້ນສາມາດທີ່ຈະເປັນສ່ວນໜຶ່ງຂອງການສະເຫຼີມສະຫຼອງ ຫຼື ເປັນເຫດຜົນໃນການສະຫຼອງໄດ້ແນວໃດ? (ອ່ານພຣະທຳ ດານີເອນ 7:9,10,13-22 ສໍາລັບຄຳຕອບ).`

ດັ່ງນັ້ນ ພວກເຮົາໄດ້ເຫັນໃນມື້ວານນີ້ວ່າ ພຣະທຳເຮັບເຣີ 12:22-14 ໄດ້ສະແດງໃຫ້ພວກເຮົາເຫັນການສະເຫຼີມສະຫຼອງຢ່າງໜຶ່ງ. ວຽກງານທີ່ພຣະເຈົ້າໄດ້ເຮັດໃນຖານະເປັນຜູ້ພິພາກສາໃນອະນາຄົດນັ້ນກໍຄືສ່ວນໜຶ່ງຂອງການສະເຫຼີມສະຫຼອງນີ້. ໃນວຽກງານການເປັນຜູ້ພິພາກສານີ້ ພຣະເຈົ້າກໍໄດ້ກວດກາປື້ມທະບຽນໃນສະຫວັນ. ແລ້ວພຣະເຈົ້າກໍໄດ້ມີການຕັດສິນຄັ້ງສຸດທ້າຍວ່າ ພຣະເຈົ້າຈະມອບອານາຈັກໃຫ້ແກ່ປະຊາຊົນຂອງພຣະອົງ (ເຮັບເຮີ 12:28).

ໃນຄວາມຝັນໜຶ່ງ ດານີເອນໄດ້ສະແດງໃຫ້ພວກເຮົາເຫັນເດີ່ນໃນສະຫວັນ (ດານີເອນ ບົດທີ 7). ແລ້ວ “ເພີ່ນຜູ້ມີຊີວິດຢູ່ຕະຫຼອດໄປກໍໄດ້ນັ່ງຢູ່ເທິງບັນລັງອັນໜຶ່ງໃນຈຳນວນບັນລັງເຫຼົ່ານີ້” ໃນຖານະເປັນຜູ້ພິພາກສາ (ດານີເອນ 7:9). ໜັງສືຕ່າງໆກໍເປີດອອກ (ດານີເອນ 7:10). ແລ້ວພຣະເຈົ້າກໍຕັດສິນໃຈສະໜັບສະໜູນ “ປະຊາຊົນຂອງພຣະເຈົ້າທີ່ຕ້ອງຮັບອຳນາດແຫ່ງກະສັດ” (ດານີເອນ 7:22).

ພຣະເຢຊູມີສ່ວນທີ່ສຳຄັນໃນວຽກງານນີ້ໃນສະຫວັນ (ເຮັບເຣີ 12:24). ພຣະອົງໄດ້ນຳພາປະຊາຊົນຂອງພຣະເຈົ້າໄປທີ່ພູເຂົາຊີໂອນ. ຢູ່ທີ່ນັ້ນ ພຣະເຈົ້າຈະປະທານອານາຈັກໃຫ້ແກ່ປະຊາຊົນຂອງພຣະອົງ (ເຮັບເຣີ 12:28).

ດັ່ງນັ້ນ ເຮັບເຣີ 12:23 ສະແດງໃຫ້ພວກເຮົາເຫັນວ່າວຽກງານທີ່ພຣະເຈົ້າເຮັດໃນຖານະທີ່ເປັນຜູ້ພິພາກສານັ້ນກໍຄືຂ່າວປະເສີດ. ພຣະເຈົ້າຈະຕັດສິນເພື່ອສະໜັບສະໜູນປະຊາຊົນຂອງພຣະອົງ. ພຣະເຈົ້າຈະສະແດງໃຫ້ເຫັນວ່າປະຊາຊົນຂອງພຣະອົງນັ້ນບໍລິສຸດຈາກຂໍ້ກ່າວຫາທີ່ຜິດຕ່າງໆທີ່ຊາຕານໄດ້ກ່າວຫາພວກເຂົາ.