---
title: 'ມື້ທີ່ພຣະເຈົ້າເຮັດໃຫ້ແຜ່ນດິນໂລກ ແລະ ຟ້າສະຫວັນສະທ້ານຫວັ່ນໄຫວ'
date: 15/03/2022
---

ອາຈານເປົາໂລກໍເຕືອນຜູ້ອ່ານຂອງພຣະອົງໃຫ້ເອົາໃຈໃສ່ໃນສິ່ງທີ່ພຣະເຈົ້າໄດ້ກ່າວ. ພວກເຂົາຈຳເປັນຕ້ອງມີຄວາມລະມັດລະວັງໃນການເຊື່ອຟັງພຣະເຈົ້າ ເພາະວ່າພຣະອົງກໍາລັງຈະເຮັດບາງຢ່າງທີ່ຍິ່ງໃຫຍ່. ພຣະເຈົ້າຊົງເຕືອນວ່າ “ຍັງອີກເທື່ອໜຶ່ງ, ເຮົາຈະເຮັດໃຫ້ສະທ້ານຫວັ່ນໄຫວ ບ່ໍແມ່ນແຕ່ແຜ່ນດິນໂລກເທົ່ານັ້ນ ແຕ່ທັງຟ້າສະຫວັນເໝືອນກັນ”.

`ໃຫ້ທ່ານປຽບທຽບ ພຣະທຳ ຮັກກາຍ 2:6-9, 20-22; ເພງສັນລະເສີນ 96:9,10; ເພງສັນລະເສີນ 99:1; ແລະ ເຮັບເຣີ 12:26,27. ເປັນຫຍັງພຣະເຈົ້າຈຶ່ງໄດ້ເຮັດໃຫ້ແຜ່ນດິນໂລກແລະຟ້າສະຫວັນສັ່ນສະທ້ານຫວັ່ນໄຫວ? ຄຳທີ່ພັນລະນາຮູບພາບນີ້ສະແດງໃຫ້ພວກເຮົາເຫັນອັນໃດ?`

ໃນພຣະຄຳພີເດີມນັ້ນ ການຫວັ່ນໄຫວຂອງແຜ່ນດິນໂລກ ກໍເປັນຄຳເວົ້າທີ່ພັນລະນາຮູບພາບຂອງການສະເດັດມາຂອງພຣະເຈົ້າຜູ້ຊົງປາກົດພຣະອົງເອງເພື່ອຊ່ວຍປະຊາຊົນຂອງພຣະອົງໃຫ້ພົ້ນ. ການສັ່ນສະທ້ານກໍສະແດງໃຫ້ພວກເຮົາເຫັນວ່າ ເວລາສຳລັບທີ່ຈະໃຫ້ພຣະເຈົ້າພິພາກສາແລະສະແດງເຖິງການຄວບຄຸມປະຊາຊົນເທິງແຜ່ນດິນໂລກນັ້ນກໍມາເຖິງແລ້ວ. ພຣະເຈົ້າຈະເຮັດໃຫ້ແຜ່ນດິນໂລກສັ່ນສະທ້ານຫວັ່ນໄຫວເມື່ອພຣະອົງສະເດັດມາພິພາກສາຄົນທີ່ຊົ່ວຮ້າຍ (ເອຊາຢາ 13:13; ເອຊາຢາ 24:18-33).

ພຣະເຈົ້າໄດ້ກ່າວກັບພຣະເຢຊູວ່າ: “ຈົ່ງນັ່ງທີ່ເບື້ອງຂວາມືຂອງເຮົາ ຈົນກວ່າເຮົາປາບເຫຼ່ົາສັດຕູຂອງທ່ານໃຫ້ນາບລົງຢູ່ໃຕ້ພື້ນຕີນຂອງທ່ານ.” (ເຮັບເຣີ 1:13).

ພຣະເຈົ້າຈະທຳລາຍສັດຕູເຫຼົ່ານີ້ຕະຫຼອດໄປ ເມື່ອພຣະອົງເຮັດໃຫ້ແຜ່ນດິນໂລກແລະ ທ້ອງຟ້າສັ່ນສະທ້ານຫວັ່ນໄຫວ. ດັ່ງນັ້ນ ການສັ່ນນີ້ຈຶ່ງສະແດງໃຫ້ພວກເຮົາເຫັນວ່າ ພຣະເຈົ້າຈະທຳລາຍມະນຸດເທິງໂລກນີ້ຜູ້ທີ່ທຳລາຍປະຊາຊົນຂອງພຣະເຈົ້າ. ນອກຈາກນັ້ນ ພຣະເຈົ້າຍັງຈະທຳລາຍຜູ້ທີີ່ຄວບຄຸມຜູ້ນຳເຫຼົ່ານີ້ເຊິ່ງກໍຄືຊາຕານແລະທູດສະຫວັນຂອງພຣະອົງ.