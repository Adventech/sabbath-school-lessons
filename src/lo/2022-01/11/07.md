---
title: ຂໍ້ຄິດເພີ່ມເຕີມ
date: 11/03/2022
---

“ໂດຍຄວາມເຊື່ອ ທ່ານໄດ້ຍອມຮັບເອົາພຣະເຢຊູ. ທ່ານເປັນຂອງພຣະອົງແລ້ວໃນເວລານີ້. ດັ່ງນັ້ນ ທ່ານຈະຕ້ອງເຕີບໂຕໃນພຣະອົງໂດຍຄວາມເຊື່ອ. ທ່ານເຕີບໂຕໂດຍການໃຫ້ແລະການຮັບ. ທ່ານຈະຕ້ອງມອບທຸກສິ່ງທຸກຢ່າງໃຫ້ແກ່ພຣະອົງ: ຈິດໃຈຂອງທ່ານ, ແຜນການຂອງທ່ານ, ຊີວິດຂອງທ່ານ. ຈົ່ງມອບໂຕທ່ານເອງໃຫ້ແກ່ພຣະເຢຊູເພື່ອເຊື່ອຟັງຄຳສັ່ງ ຫຼື ຂໍ້ບັນຍັດທັງໝົດຂອງພຣະອົງ....ພຣະອົງຈະຊົງເປັນຜູ້ຊ່ວຍຂອງທ່ານຕະຫຼອດໄປ. ພຣະອົງຈະຊ່ວຍທ່ານໃນການເຊື່ອຟັງ”. (ທ່ານນາງເອເລັນຈີໄວທ໌, ເສັ້ນທາງແຫ່ງຄວາມຫວັງ, Step to Christ, Page 70).

“ພຣະເຈົ້າບໍ່ໄດ້ຂໍໃຫ້ພວກເຮົາເຊື່ອໂດຍບໍ່ໄດ້ໃຫ້ຫຼັກຖານທີ່ພຽງພໍທີ່ຈະໃຫ້ພວກເຮົາເຊື່ອ. ພຣະເຈົ້າປະທານເຫດຜົນຫຼາຍໆຢ່າງເພື່ອທີ່ຈະບອກພວກເຮົາໃຫ້ໄວ້ວາງໃຈໃນຄວາມຈິງຂອງພຣະຄຳພີເຊິ່ງກ່າວກ່ຽວກັບພຣະອົງເອງ. ແຕ່ພວກເຮົາກໍສາມາດທີ່ຈະເລືອກທີ່ຈະສົງໃສຢູ່ສະເໝີ. ຄວາມເຊື່ອຂອງເຮົາຈະຕ້ອງອີງໃສ່ຫຼັກຖານທີ່ພຣະເຈົ້າຊົງມອບໃຫ້ແກ່ພວກເຮົາ. ພວກເຮົາບໍ່ຄວນເຊື່ອຄວາມຮູ້ສຶກຂອງຕົນເອງເພື່ອຊ່ວຍຕັດສິນສິ່ງທີ່ພວກເຮົາຈະເຊື່ອ. ຄົນທີ່ປາຖະໜາທີ່ຈະມີຄວາມສົງໃສກໍຈະມີໂອກາດໃນການສົງໃສ. ຄົນທັງຫຼາຍທີ່ຕ້ອງການທີ່ຈະຮູ້ຄວາມຈິງຂອງພຣະຄຳພີແທ້ໆກໍຈະພົບກັບຫຼັກຖານຢ່າງຫຼວງຫຼາຍສຳລັບຄວາມເຊື່ອຂອງພວກເຂົາ.” (ທ່ານນາງເອເລັນຈີໄວທ໌, Step to Christ, Page 105)

**ຄຳຖາມຄົ້ນຄວ້າ**

`ອາຈານເປົາໂລກ່າວວ່າ “ແມ່ນໂດຍຄວາມເຊື່ອແບບນີ້ ພວກເຮົາຈຶ່ງເຂົ້າໃຈ” (ເຮັບເຣີ 11:3) ແມ່ນຫຍັງຄືຄວາມສໍາພັນລະຫວ່າງຄວາມເຊື່ອແລະຄວາມເຂົ້າໃຈ? ຄວາມເຊື່ອນັ້ນຊ່ວຍພວກເຮົາໃຫ້ເຂົ້າໃຈອັນໃດແທ້?`