---
title: ດຳເນີນຊີວິດໂດຍຄວາມເຊື່ອ
date: 06/03/2022
---

`ອ່ານພຣະທຳ ເຮັບເຣີ 10:35-39. ພຣະເຈົ້າໄດ້ຊົງກ່າວສິ່ງໃດຕໍ່ພວກເຮົາໃນຂໍ້ພຣະຄຳພີເຫຼົ່ານີ້?`

ໃນຖານະທີ່ເປັນເຊເວັນເດແອັດເວັນຕິດ ພວກເຮົາກໍເປັນປະຊາຊົນໃນຍຸກສຸດທ້າຍຂອງພຣະເຈົ້າ. ດັ່ງນັ້ນ ພຣະເຈົ້າຈຶ່ງຄາດຫວັງໃຫ້ພວກເຮົານັ້ນມີຄວາມອົດທົນແລະບໍ່ຍອມແພ້. ແລ້ວພວກເຮົາກໍຈະໄດ້ຮັບສິ່ງຕ່າງໆທີ່ພຣະເຈົ້າໄດ້ສັນຍາໄວ້ກັບພວກເຮົາ (ພຣະນິມິດ 13:10; ພຣະນິມິດ 14:12). ແມ່ນຫຍັງຄືເຄັດລັບຂອງການບໍ່ຍອມແພ້? ອາຈານເປົາໂລບອກພວກເຮົາວ່າ: “ຈຶ່ງຢືດໝັ້ນຢູ່ກັບຄວາມຫວັງທີ່ພວກເຮົາປະກາດຕົວວ່າໄດ້ຮັບໄວ້ແລ້ວນັ້ນ” (ເຮັບເຣີ 10:23; ເຮັບເຣີ 4:14). ຄຣິສຕຽນຈະຕ້ອງສະແດງອອກເຖິງຄວາມເຊື່ອຖ້າຫາກພວກເຮົາຕ້ອງການທີ່ຈະໄດ້ຮັບສິ່ງເຫຼົ່ານີ້ (ເຮັບເຣີ 10:39).

ອາຈານເປົາໂລເລີ່ມຕົ້ນການກ່າວກ່ຽວກັບຄວາມເຊື່ອດ້ວຍຂໍ້ພຣະຄຳພີທີ່ຍົກມາຈາກພຣະທຳ ຮາບັກກຸກ 2:2-4.ໃນຂໍ້ພຣະຄຳພີເຫຼົ່ານີ້ ຮາບາກຸກໄດ້ຖາມພຣະເຈົ້າວ່າເປັນຫຍັງພຣະອົງຈຶ່ງປ່ອຍໃຫ້ຄົນທີ່ຊົ່ວຮ້າຍນັ້ນສືບຕໍ່ທຳຮ້າຍຄົນທີ່ດີ (ຮາບາກຸກ 1:12-17). ພຣະເຈົ້າໄດ້ສັນຍາກັບຮາບາກຸກວ່າ: “ອີກບໍ່ດົນບໍ່ນານເທົ່າໃດພຣະອົງຜູ້ທີ່ຈະສະເດັດມາ ກໍຈະສະເດັດມາ ແລະ ຈະບໍ່ຊັກຊ້າ.” (ເຮັບເຣີ 10:37; ອ່ານຮາບາກຸກ 2:3 ເຊັ່ນດຽວກັນ). ຂໍ້ຄວາມນີ້ກໍກ່າວເຖິງກັບພຣະເຢຊູຢ່າງແທ້ຈິງ. ພຣະເຢຊູຊົງເປັນຜູ້ທີ່ສະເດັດມາ.

ພຣະເຈົ້າຍັງໄດ້ບອກກັບຮາບາກຸກວ່າ: “ແຕ່ຄົນຊອບທຳຂອງເຮົາຈະມີຊີວິດດ້ວຍຄວາມເຊື່ອ” (ເຮັບເຣີ 10:38).