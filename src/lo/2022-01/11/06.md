---
title: ພຣະເຢຊູເຮັດໃຫ້ຄວາມເຊື່ອຂອງເຮົາສົມບູນ
date: 10/03/2022
---

`ອ່ານເຮັບເຣີ 12:1-3. ຂໍ້ພຣະຄໍາພີເຫຼົ່ານີ້ບອກພວກເຮົາໃຫ້ເຮັດສິ່ງໃດ?`

ອາຈານເປົາໂລໄດ້ເລີ່ມຂຽນລາຍຊື່ຂອງບຸກຄົນທີ່ສຳຄັນທາງດ້ານຄວາມເຊື່ອໃນພຣະທຳເຮັບເຣີ ບົດທີ 11. ອາຈານເປົາໂລກໍຈົບລາຍຊື່ນີ້ໃນ ບົດທີ 12 ດ້ວຍຊື່ຂອງພຣະເຢຊູ. ໃນທາງດຽວກັນນີ້ ອາຈານເປົາໂລກໍຈົບຈົດໝາຍຂອງເພີ່ນທີ່ຂຽນຫາຊາວເມືອງເຮັບເຣີນັ້ນດ້ວຍເລື່ອງຂອງພຣະເຢຊູ. (ອາຈານເປົາໂລໄດ້ເລີ່ມຕົ້ນຈົດໝາຍຂອງເພີ່ນດ້ວຍການກ່າວເຖິງພຣະເຢຊູ). ພຣະເຢຊູຊົງເປັນ “ພຣະອົງຜູ້ທີ່ຈະສະເດັດມາ” ແລະ ຜູ້ທີ່ “ຈະບໍ່ຊັກຊ້າ” (ເຮັບເຣີ 10:37). ນອກຈາກນັ້ນ ພຣະເຢຊູຍັງຊົງເປັນ “ຜູ້ຊົງເຮັດໃຫ້ຄວາມເຊື່ອຂອງພວກເຮົາເຖິງທີ່ສຳເລັດ (ເຮັບເຣີ 12:2). ຂໍ້ພຣະຄໍາພີສະແດງໃຫ້ພວກເຮົາເຫັນວ່າ ພຣະເຢຊູຊົງເຮັດໃຫ້ຄວາມເຊື່ອຂອງເຮົາໃນພຣະເຈົ້ານັ້ນເກີດຂຶ້ນໄດ້. ນອກຈາກນັ້ນ ພຣະເຢຊູຍັງຊົງເປັນຕົວຢ່າງທີ່ສົມບູນຂອງຊີວິດທີ່ເຕັມໄປດ້ວຍຄວາມເຊື່ອ.

ພຣະເຢຊູຊົງເປັນຜູ້ບຸກເບິກຄວາມເຊື່ອຂອງເຮົາໃນສາມທາງນຳກັນຄື: ທາງທີໜຶ່ງ ພຣະເຢຊູຄື ຜູ້ດຽວເທົ່ານັ້ນທີ່ໄດ້ແລ່ນ “ການແຂ່ງຂັນ” ແຫ່ງຄວາມເຊື່ອ ແລະໄດ້ໄປເຖິງ “ເສັ້ນໄຊ”. ພວກເຮົາກໍຈະຢູ່ຮ່ວມກັບພຣະອົງຢູ່ທີ່ນັ້ນໃນອະນາຄົດ ແລະບຸກຄົນທີ່ສຳຄັນດ້ວຍຄວາມເຊື່ອຄົນອື່ນໆທີ່ອາຈານເປົາໂລເວົ້າເຖິງໃນພຣະທຳ ເຮັບເຣີ ບົດທີ 11 ນັ້ນກໍຈະຢູ່ບ່ອນນັ້ນເຊັ່ນດຽວກັນ (ພຣະນິມິດ 20:4).

ທາງທີ່ສອງຄື: ພຣະເຢຊູຊົງເປັນເຫດຜົນທີ່ພວກເຮົາມີຄວາມເຊື່ອພຣະອົງໄດ້ສຳແດງຄວາມຮັກຂອງພຣະເຈົ້າສຳລັບຄົນບາບທັງຫຼາຍ. ພຣະເຈົ້າບໍ່ເຄີຍຢຸດທີ່ຈະຊ່ວຍພວກເຮົາໃຫ້ພົ້ນ ນັ້ນເເປັນສາເຫດທີ່ພວກເຮົາຈະໄດ້ຮັບລາງວັນໃນຕອນສຸດທ້າຍ.