---
title: ໃນຍຸກສຸດທ້າຍ
date: 30/12/2021
---

`ອ່ານພຣະທຳເຮັບເຣີ 1:2; ເຮັບເຣີ 9:26-28; ເຮັບເຣີ 10:25,36-38; ແລະ ເຮັບເຣີ 12:25-28. ແມ່ນຫຍັງຄືຂ່າວສານໃນຂໍ້ພຣະຄຳພີເຫຼົ່ານີ້? ອາຈານເປົາໂລຕ້ອງການໃຫ້ພວກເຮົາເຂົ້າໃຈສິ່ງໃດກ່ຽວກັບເວລາ?`

ອາຈານເປົາໂລຕ້ອງການໃຫ້ຜູ້ອ່ານຂອງເພີ່ນນັ້ນເຂົ້າໃຈແນວຄິດທີ່ສຳຄັນກ່ຽວກັບເວລາ. ຜູ້ອ່ານຂອງເພີ່ນນັ້ນດຳລົງຊີວິດຢູ່ໃນ “ຍຸກສຸດທ້າຍ” (ເຮັບເຣີ 1:2) ເຊິ່ງເປັນຊ່ວງເວລາທີ່ຄໍາສັນຍາທີ່ພຣະເຈົ້າໄດ້ໃຫ້ພວກເຂົານັ້ນຈະເກີດຂຶ້ນໃນທີ່ສຸດ (ເຮັບເຣີ 10:36-38). ອາຈານເປົາໂລຕ້ອງການໃຫ້ຜູ້ອ່ານຂອງເພີ່ນໄດ້ຈື່ວ່າ “ອີກບໍ່ດົນແລ້ວຕອນນີ້ ຜູ້ທີ່ຈະມານັ້ນກໍຈະມາແລ້ວ ແລະ ຈະມາໃນບໍ່ຊ້າ” (ເຮັບເຣີ 10:37, ERV). ປະຊາຊົນຂອງພຣະເຈົ້າໃນອະດີດກໍມັກຈະພົບກັບຫຼາຍໆບັນຫາກ່ອນທີ່ພຣະເຈົ້າຈະຮັກສາສັນຍາກັບພວກເຂົາ. ພຣະທຳຈົດເຊັນບັນຊີກໍກ່າວກ່ຽວກັບອັນຕະລາຍເຫຼົ່ານີ້.

ອາຈານເປົາໂລກໍເຕືອນຜູ້ອ່ານເຖິງອັນຕະລາຍສອງຢ່າງ: ຄວາມບາບກ່ຽວກັບເພດສຳພັນ ແລະ ການນະມັດສະການທີ່ຈອມປອມ. ກ່ອນອື່ນໝົດ ອາຈານເປົາໂລບອກໃຫ້ຜູ້ອ່ານຂອງເພີ່ນໃຫ້ຍຶດໝັ້ນໃນຄວາມເຊື່ອຂອງພວກເຂົາແລະເບິ່ງໄປທີ່ພຣະເຢຊູເທົ່ານັ້ນ (ເຮັບເຣີ 4:14; ເຮັບເຣີ 10:23; ເຮັບເຣິ 12:1-4). ຢ່າງທີສອງ, ອາຈານເປົາໂລໄດ້ເຕືອນຜູ້ອ່ານຂອງເພິ່ນກ່ຽວກັບຄວາມບາບເຊີ່ງກ່ຽວກັບເພດສຳພັນແລະການຮັກເງິນຄຳ (ເຮັບເຣີ 13:4-6) ແລະສຸດທ້າຍ, ອາຈານເປົາໂລກໍບອກຜູ້ອ່ານຂອງເພີ່ນໃຫ້ເຊື່ອຟັງຜູ້ນໍາຂອງພວກເຂົາ (ເຮັບເຣີ 13:7,17).