---
title: ການເຈັບປ່ວຍ
date: 28/12/2021
---

ຄຣິສຕຽນທີ່ອາຈານເປົາໂລຂຽນເຖິງໃນພຣະທຳເຮັບເຣີນັ້ນຖືກຂົ່ມເຫັງແລະຖືກປະຕິເສດໂດຍສະມາຊິກໃນຊຸມຊົນຂອງພວກເຂົາເອງ. ຄຣິສຕຽນທັງຫຼາຍນັ້ນກໍຕໍ່ສູ້ຢ່າງໜັກເພື່ອທີ່ຈະຮັກສາຄວາມເຊື່ອຂອງພວກເຂົາ. ພວກເຂົາໄດ້ຕໍ່ສູ້ຢ່າແລ້ວງດີທີ່ສຸດ. ຕອນນີ້ພວກເຂົາກໍເມື່ອຍລ້າແລະອ່ອນແຮງ.

`ອ່ານພຣະທຳ ເຮັບເຣີ 2:18; ເຮັບເຣີ 3:12,13; ເຮັບເຣີ 4:15; ເຮັບເຣີ 10:25; ເຮັບເຣີ 12:3,12,13; ແລະເຮັບເຣີ 13:1-9,13. ຄຣິສຕຽນໄດ້ພາກັນມີບັນຫາອັນໃດແດ່?`

ອາຈານເປົາໂລກ່າວວ່າຄຣິສຕຽນໄດ້ພາກັນສືບຕໍ່ມີບັນຫາຫຼາຍຢ່າງ. ຄົນທັງຫຼາຍໄດ້ພາກັນສືບຕໍ່ກ່າວສິ່ງບໍ່ດີຕ່າງໆແກ່ຄຣິສຕຽນຢູ່ຕໍ່ໜ້າຄົນອື່ນໆ (ເຮັບເຣີ 13:13). ຄຣິສຕຽນບາງຄົນກໍບໍ່ໄດ້ຖືກປ່ອຍອອກຈາກຄຸກ (ເຮັບເຣີ 13:3). ການທີ່ພວກເຂົາຢູ່ໃນຄຸກນັ້ນກໍຄົງເປັນລາຍຈ່າຍສໍາລັບໂບດ. ດັ່ງນັ້ນ ກຸ່ມຄຣິສຕຽນຈຶ່ງຮູ້ສຶກເມື່ອຍອ່ອນແຮງຈາກບັນຫາຄວາມຍາກລຳບາກຂອງພວກເຂົາທັງໝົດ (ເຮັບເຣີ12:12,13). ອາຈານເປົາໂລບໍ່ໄດ້ຕ້ອງການໃຫ້ພວກເຂົາ “ໝົດກຳລັງໃຈ” (ເຮັບເຣີ 12:3 ERV) ແລະ “ໝົດຫວັງ” (ເຮັບເຣີ 12:3, NIrV).

ຫຼາຍເທື່ອພວກເຮົາກໍມີເວລາອັນຍາກລຳບາກຫຼັງຈາກທີ່ພວກເຮົາໄດ້ຮັບໄຊຊະນະໃນເລື່ອງໃດເລື່ອງໜຶ່ງ. ເມື່ອໄຊຊະນະຂອງເຮົານັ້ນຈົບລົງ ພວກເຮົາກໍບໍ່ມີກຳລັງພຽງພໍທີ່ຈະຕໍ່ສູ້ກັບຄືນ ເມື່ອພວກເຮົາຖືກໂຈມຕີເປັນຄັ້ງທີສອງ.

`ໃຫ້ທ່ານຄິດກ່ຽວກັບເວລາທີ່ທ່ານລົ້ມເຫຼວໃນຊີວິດຄຣິສຕຽນຂອງທ່ານ. ແມ່ນຫຍັງໄດ້ເຮັດໃຫ້ທ່ານລົ້ມເຫຼວ? ຖ້າຫາກທ່ານສາມາດກັບໄປແລະເຮັດທຸກຢ່າງຄືນໃໝ່ທ່ານຈະປ່ຽນແປງສິ່ງໃດ?`