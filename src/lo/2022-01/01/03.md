---
title: ເວລາອັນຫຍຸ້ງຍາກ
date: 27/12/2021
---

ເມື່ອຄົນທັງຫຼາຍເຂົ້າເປັນສະມາຊິກຂອງໂບດ ຫຼື ຄຣິສຕະຈັກ ຊີວິດຂອງພວກເຂົາກໍໄດ້ປ່ຽນແປງໄປ. ພວກເຂົາກໍມີຄວາມແຕກຕ່າງຈາກຄົນອື່ນໃນຊຸມຊົນຂອງພວກເຂົາ. ຄົນທັງຫຼາຍໃນຊຸມຊົນກໍຮູ້ສຶກວ່າຕົນເອງຖືກພິພາກສາໂດຍວິທີການດຳເນີນຊີວິດອັນບໍລິສຸດຂອງຄຣິສຕຽນເຫຼົ່ານີ້. ດັ່ງນັ້ນພວກເຂົາຈຶ່ງໄດ້ກໍ່ບັນຫາຫຼາຍໆຢ່າງໃຫ້ແກ່ຄຣິສຕະຈັກ.

`ຄຣິສຕຽນໃນພຣະທຳເຮັບເຣີໄດ້ຮັບປະສົບການອັນໃດຫຼັງຈາກທີ່ພວກເຂົາໄດ້ຮັບເອົາພຣະເຢຊູເປັນພຣະຜູ້ຊ່ວຍໃຫ້ລອດຂອງພວກເຂົາ? ໃຫ້ທ່ານອ່ານເຮັບເຣີ 10:32-34 ແລະ ເຮັບເຣີ 13:3 ສໍາລັບຄໍາຕອບ.`

ອາຈານເປົາໂລຂຽນຈົດໝາຍຫາຄຣິສຕຽນທີ່ໄດ້ທົນທຸກທໍລະມານຍ້ອນຄວາມເຊື່ອຂອງພວກເຂົາ. ຄົນທັງຫຼາຍໄດ້ຈັບຄຣິສຕຽນໄປໄວ້ໃນຄຸກຄຸມຂັງ. ຄຣິສຕຽນກໍມັກຈະຖືກຂ້ຽນຕີ. ພວກເຂົາມັກຈະລົງໂທດກຸ່ມຄຣິດສຕຽນໂດຍບໍ່ມີຫຼັກຖານວ່າພວກເຂົາໄດ້ເຮັດຜິດອັນໃດ.

`ອ່ານເຮັບເຣີ 11:24-26 ແລະ 1 ເປໂຕ 4:14,16. ປະສົບການຂອງໂມເຊແລະຄຣິສຕຽນໃນພຣະທຳ 1 ເປໂຕ ຊ່ວຍໃຫ້ພວກເຮົາເຂົ້າໃຈເຫດຜົນທີ່ຄຣິສຕຽນຖືກຂົ່ມເຫັງແລະຂ້ຽນຕີແນວໃດ?`

ທ່ານເຫັນຄຳວ່າ “ການຢູ່ຮ່ວມທຸກລຳບາກກັບພົນລະເມືອງຂອງພຣະເຈົ້າ” ໃນພຣະທໍາເຮັບເຣີ11:25 ຫຼືບໍ່? ໂມເຊໄດ້ເລຶອກທີ່ຈະທົນທຸກທໍລະມານເມື່ອລາວໄດ້ມອບຊີວິດຂອງລາວໃຫ້ກັບພຣະເຈົ້າ. ໃນທາງດຽວກັນນັ້ນ ພວກເຮົາອາດຈະຕ້ອງທົນທຸກເພື່ອພຣະເຢຊູເມື່ອພວກເຮົານັ້ນຕິດຕາມພຣະອົງ ດັ່ງທີ່ພຣະອົງໄດ້ຊົງທົນທຸກທໍລະມານເພື່ອພວກເຮົາ.