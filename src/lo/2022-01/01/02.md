---
title: ການເລີ່ມຕົ້ນທີ່ເຂັ້ມແຂງແລະສວຍງາມ
date: 26/12/2021
---

ຖ້າຫາກພວກເຮົາຕ້ອງການທີ່ຈະເຂົ້າໃຈພຣະທຳເຮັບເຣີ ພວກເຮົາຈະຕ້ອງຮູ້ຫຼາຍຂຶ້ນກ່ຽວກັບກຸ່ມຄົນທີ່ອາຈານເປົາໂລໄດ້ຂຽນຈົດໝາຍເຖິງສາກ່ອນ. ພວກເຂົາແມ່ນຜູ້ໃດ?

`ອາຈານເປົາໂລຂຽນຈົດໝາຍຂອງເພີ່ນໄປເຖິງກຸ່ມຄຣິສຕຽນກຸ່ມໜຶ່ງ. ຄຣິສຕຽນກຸ່ມນີ້ມີປະສົບການອັນໃດຫຼັງຈາກທີ່ພວກເຂົາໄດ້ຍອມຮັບເອາພຣະເຢຊູ? ອ່ານພຣະທຳເຮັບເຣີ 2:3,4 ສຳລັບຄຳຕອບ.`

ອາຈານເປົາໂລໄດ້ກ່າວວ່ານັກເທດທັງຫຼາຍ “ໄດ້ຢືນຢັນແກ່ພວກເຮົາ” ວ່າຂ່າວສານຂອງພວກເຂົານັ້ນມາຈາກພຣະເຈົ້າ (ເຮັບເຣີ 2:3). ພຣະເຈົ້າໄດ້ສະແດງໃຫ້ເຫັນວ່າຂ່າວສານນີ້ເປັນຄວາມຈິງໂດຍຂອງປະທານຈາກພຣະວິນຍານບໍລິສຸດ” (ເຮັບເຣີ 2:4). ຫຼາຍເທື່ອການອັດສະຈັນຕ່າງໆກໍເກີດຂຶ້ນເມື່ອນັກເທດພາກັນປະກາດຂ່າວປະເສີດ. ພວກເຂົາໄດ້ປິ່ນປົວຮັກສາຄົນທີ່ເຈັບປ່ວຍແລະຂັບໄລ່ຜີຮ້າຍອອກຈາກຄົນທັງຫຼາຍ.

ສິ່ງດຽວກັນນີ້ໄດ້ເກີດຂຶ້ນເມື່ອໂບດຄຣິສຕຽນແຫ່ງທຳອິດໄດ້ຖຶກກໍ່ຕັ້ງຂຶ້ນ. ພຣະເຈົ້າໄດ້ຖອກເທພຣະວິນຍານຂອງພຣະອົງໃສ່ຜູ້ທີ່ຕິດຕາມຂອງພຣະອົງໃນນະຄອນເຢລູຊາເລັມ. ພວກເຂົາໄດ້ເລີ່ມຕົ້ນທີ່ຈະເວົ້າພາສາແປກໆທີ່ພວກເຂົາບໍ່ເຄີຍຮູ້ມາກ່ອນ ພວກເຂົາໄດ້ເຮັດການອັດສະຈັນຫຼາຍໆຢ່າງ (ກິດຈະການ ບົດທີ 2,3).

ພຣະວິນຍານບໍລິສຸດໄດ້ຊ່ວຍຄຣິສຕຽນໃຫ້ເຊື່ອວ່າ ພຣະເຈົ້າໄດ້ອະໄພບາບຂອງພວກເຂົາ. ຄຳອະທິຖານຂອງພວກເຂົານັ້ນກໍໜັກແໜ້ນ. ຄວາມເຊື່ອຂອງພວກເຂົາກໍເຂັ້ມແຂງ. ປະສົບການດ້ານຄວາມເຊື່ອຂອງພວກເຂົາກໍເຕັມໄປດ້ວຍຄວາມຊື່ນຊົມຍິນດີ (ກິດຈະການ 2:37-47).

`ທ່ານໄດ້ຍອມຮັບເອົາພຣະເຢຊູເປັນພຣະຜູ້ຊ່ວຍໃຫ້ລອດຂອງທ່ານຕອນໃດ? ເລື່ອງລາວການຮັບເຊື່ອຂອງທ່ານນັ້ນເປັນແນວໃດ?`