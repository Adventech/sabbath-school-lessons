---
title: ຂໍ້ຄິດເພີ່ມເຕີມ
date: 31/12/2021
---

“ດາວິດ ເອຟ໌ ເດຊີນວາ ກໍໄດ້ອະທິບາຍເຫດຜົນທີ່ຄຣິສຕຽນໃນພຣະຄຳພີພາກພຣະສັນຍາໃໝ່ນັ້ນໄດ້ທົນທຸກກັບຄວາມອັບອາຍແລະການຖືກດ່າຮ້າຍຕໍ່ໜ້າຄົນອື່ນ: “ຄຣິສຕຽນທັງຫຼາຍໄດ້ພາກັນເລືອກວິທີການໃຊ້ຊີວິດທີ່ແຕກຕ່າງຈາກວິທີການໃຊ້ຊີວິດແບບເດີມຂອງພວກເຂົາ. ວິທີການດຳເນີນຊີວິດອັນໃໝ່ນີ້ໄດ້ເຮັດໃຫ້ຄົນອື່ນຄິດວ່າ ຄຣິສຕຽນເຫຼົ່ານີ້ບໍ່ຕ້ອງການທີ່ຈະເປັນມິດກັບຄົນອື່ນຫຼືພົບປະກັບຄົນອື່ນແລ້ວ ເພາະວ່າຄົນອື່ນນັ້ນບໍ່ໄດ້ເປັນຄຣິສຕຽນຄືກັບພວກເຂົາ””. Perseverance in Gratitude (Grand Rapids, MI: Eerdmans Publishing company, 2000), page 12, adapted.

“ພຣະເຈົ້າຊົງມີຢາທີ່ຈະບໍ່ລົ້ມເຫຼວໃນການປິ່ນປົວຮັກສາຄົນທີ່ໄດ້ສູນເສຍຄວາມຫວັງໄປແລ້ວ. ຢານີ້ກໍຄື ຄວາມເຊື່ອ, ການອະທິຖານ ແລະ ການປະຕິບັດ. ຈິດໃຈຂອງທ່ານເຕັມໄປດ້ວຍຄວາມກັງວົນຫຼືຄວາມຮູ້ສຶກໝົດຫວັງຫຼືບໍ່? ເມື່ອສິ່ງຕ່າງໆເບິ່ງຄືກັບວ່າຮ້າຍແຮງທີ່ສຸດແລ້ວ ຢjາຊູຢ້ານ ແຕ່ຈົ່ງມີຄວາມເຊື່ອໃນພຣະເຈົ້າ....ຢ່າໄດ້ຢ້ານວ່າພຣະເຈົ້າຈະບໍ່ຮັກສາຄຳສັນຍາຂອງພຣະອົງ....ອາຈານເປົາໂລບອກພວກເຮົາວ່າ ພຣະເຢຊູຄຣິດໄດ້ບອກເພີ່ນວ່າ: “ພຣະຄຸນຂອງເຮົາກໍມີພໍແລ້ວສຳລັບເຈົ້າ. ດ້ວຍວ່າເມື່ອໃດທີ່ເຈົ້າອ່ອນແຮງ ເມື່ອນັ້ນອຳນາດຂອງເຮົາກໍສຳແດງອອກຢ່າງລົ້ນເຫຼືອ” (2 ໂກຣິນໂທ 12:9:10). ທ່ານນາງເອເລັນຈີໄວທ໌, Prophets and Kings, Pages 164, 165, adapted.

**ຄຳຖາມຄົ້ນຄວ້າ**

`ພວກເຮົາມີວິທີການດຳເນີນຊີວິດແບບຄຣິສຕຽນເຊີ່ງເຮັດໃຫ້ພວກເຮົາມີຄວາມແຕກຕ່າງແລະແຍກພວກເຮົາເອງອອກຈາກຄົນອື່ນ. ເຮັດແນວໃດພວກເຮົາຈຶ່ງຈະສາມາດໃຊ້ຊີວິດແບບຄຣິສຕຽນໄດ້ໂດຍບໍ່ຕ້ອງເຮັດໃຫ້ຄົນອື່ນຮູ້ສຶກວ່າ ພວກເຮົາບໍ່ໄດ້ສົນໃຈຫຼືຫ່ວງໃຍພວກເຂົາ?`