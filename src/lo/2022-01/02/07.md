---
title: ຂໍ້ຄິດເພີ່ມເຕີມ
date: 07/01/2022
---

“ພຣະທຳເຮັບເຣີກໍສະແດງໃຫ້ພວກເຮົາເຫັນຄວາມຈິງຂອງພຣະຄຳພີຫຼາຍຢ່າງເຊິ່ງເຕີມເຕັມພວກເຮົາດ້ວຍຄວາມຫວັງ. ແຕ່ພຣະທຳເຮັບເຣີກໍຍັງເຕັມໄປດ້ວຍຄຳຕັກເຕືອນ. ພວກເຮົາສາມາດເຫັນຄຳຕັກເຕືອນເຫຼົ່ານີ້ໄດ້ໃນບົດທີ 10 ຫາ ບົດທີ 12. ບົດເຫຼົ່ານີ້ສະແດງໃຫ້ພວກເຮົາເຫັນແນວຄິດທີ່ສຳຄັນຢ່າງໜ້ອຍສອງຢ່າງຄື: (1) ອາຈານເປົາໂລປຽບທຽບຜູ້ອ່ານຂອງເພີ່ນກັບຊົນຊາດອິດສະລາເອນໃນຖີ່ນແຫ້ງແລ້ງກັນດານ. ແລະ (2) ອາຈານເປົາໂລກໍຕ້ອງການໃຫ້ພວກເຮົາມີຄວາມຫວັງ.

ຊົນຊາດອິດສະລາເອນຢູ່ໃນຖີ່ນແຫ້ງແລ້ງກໍໄດ້ເຫັນອຳນາດອັນໜ້າປະຫລາດໃຈຂອງພຣະເຈົ້າ. ພຣະເຈົ້າໄດ້ເຮັດຫຼາຍຢ່າງເພື່ອທີ່ຈະປົດປ່ອຍປະຊາຊົນຂອງພຣະອົງ. ພວກເຂົາໄດ້ກິນມານາ. ນອກຈາກນັ້ນ ພວກເຂົາຍັງໄດ້ດື່ມນ້ຳທີ່ໄຫຼອອກຈາກກ້ອນຫີນໃນບ່ອນທີ່ພວກເຂົາພັກເຊົາ. ແຕ່ເມື່ອຊົນຊາດອິດສະລາເອນໄດ້ມາຮອດຂອບເຂດດິນແດນແຫ່ງພັນທະສັນຍາແລ້ວ ພວກເຂົາກັບບໍ່ໄດ້ໄວ້ວາງໃຈໃນພຣະເຈົ້າ. ເຖິງແນວໃດກໍດີ “ແຕ່ຖ້າບໍ່ມີຄວາມເຊື່ອແລ້ວ ຈະເປັນທີ່ພໍພຣະໄທພຣະເຈົ້າບໍ່ໄດ້” (ເຮັບເລີ 11:6).

ອາຈານເປົາໂລກໍກ່າວວ່າ ພວກເຮົາກໍເປັນຄືກັບຊົນຊາດອິດສະລາເອນໃນຖີ່ນແຫ້ງແລ້ງເຊັ່ນດຽວກັນ. ພວກເຮົາກໍຢູ່ຂອບເຂດຊາຍແດນຂອງດິນແດນແຫ່ງພັນທະສັນຍາ (ເຮັບເຣີ 10:37-39). ຄໍາຖາມກໍຄື: ພວກເຮົາຈະມີຄວາມເຊື່ອຫຼືບໍ່? ອາຈານເປົາໂລສະໜັບສະໜູນໃຫ້ພວກເຮົາເຮັດຕາມຕົວຢ່າງຂອງບຸກຄົນທັງຊາຍແລະຍິງຢູ່ໃນພຣະຄຳພີ (ເຮັບເຣີ ບົດທີ 11).

**ຄຳຖາມຄົ້ນຄວ້າ**

`ພຣະເຢຊູເປັນຜູ້ທີ່ໄດ້ຮັບໄຊຊະນະຂອງເຮົາ. ພຣະອົງຊົງໄປກ່ອນພວກເຮົາເພື່ອຕໍ່ສູ້ກັບມານຮ້າຍ. ພວກເຮົາສາມາດທີ່ຈະຕໍ່ສູ້ນຳກັນເປັນໂບດທັງໝົດຢູ່ທາງຫຼັງຂອງຜູ້ທີ່ຮັບໄຊຊະນະຂອງເຮົາໄດ້ແນວໃດ? ມີສິ່ງຕ່າງໆອັນໃດແດ່ທີ່ຢຸດບໍ່ໃຫ້ໂບດຂອງພວກເຮົາມາຮ່ວມເຂົ້າດ້ວຍຄວາມສາມັກຄີກັນ? ຊາຕານສາມາດເຮັດໃຫ້ໂບດຂອງເຮົາອ່ອນກຳລັງລົງໄດ້ໃນທາງໃດແດ່? ຊາຕານໄດ້ເຮັດໃຫ້ຊົນຊາດອິດສະລາເອນອ່ອນກຳລັງລົງແນວໃດ?`