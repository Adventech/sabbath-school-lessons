---
title: ຂ່າວສານໃນພຣະທຳເຮັບເຣີ
date: 01/01/2022
---

### ອ່ານສຳລັບບົດຮຽນອາທິດນີ້
ເຮັບເຣີ 1:5-14; ເພງສັນລະເສີນ 132:1-5; 11-14; 1 ຊາມູເອນ 8:19,20; ເຮັບເຣີ 5:1-4; ເຮັບເຣີ 8:8-12.

> <p>ຂໍ້ຄວນຈໍາ</p>
> “ເລື່ອງທີ່ເຮົາກຳລັງເວົ້າຢູ່ນີ້ມີຂໍ້ສຳຄັນ ຄືພວກເຮົາມີພຣະມະຫາປະໂຣຫິດຜູ້ປະທັບຢູ່ເບື້ອງຂວາພຣະທີ່ນັ່ງຂອງຜູ້ຊົງຣິດເດຊານຸພາບໃນສະຫວັນ” (ເຮັບເລີ 8:1).

ໃນຊ່ວງເວລາປະມານ ປີ ຄສ. 100 ມີຊາວຢີວຄົນໜຶ່ງໄດ້ຂຽນຄຳອະທິຖານນີ້ວ່າ: “ຂ້າພະອົງໄດ້ບອກທຸກສິ່ງທຸກຢ່າງກັບພຣະອົງ ໂອ້ພຣະອົງເຈົ້າຂ້າ ເພາະວ່າພຣະອົງໄດ້ກ່າວວ່າພຣະອົງໄດ້ຊົງສ້າງແຜ່ນດິນໂລກແລະສິ່ງສາລະພັດທຸກສິ່ງໃນນັ້ນສຳລັບພວກເຮົາ.... ແລະເວລານີ້ ໂອ້ ອົງພຣະຜູ້ເປັນເຈົ້າຂ້າ ຂໍພຣະອົງຊົງເບິ່ງວ່າຄົນອື່ນນັ້ນກໍາລັງຄວບຄຸມພວກເຮົາແນວໃດ. ຄົນເຫຼົ່ານີ້ກໍອ່ອນແອແລະບໍ່ມີຫຍັງ ແຕ່ພວກເຂົາກໍກຳລັງກືນກິນປະຊາຊົນຂອງພຣະອົງຄືກັບວ່າພວກເຂົານັ້ນເປັນອາຫານ!” James H. Charlesworth, ed., The Old Testament Pseudepigrapha, Volume 1 (New York: Hendrickson Publishers, 1983, page 536, adapted.

ຄຣິສຕຽນໃນພຣະທຳເຮັບເຣີນັ້ນອາດຈະຮູ້ສຶກແບບດຽວກັນກັບຄົນທີ່ໄດ້ຂຽນຄຳອະທິຖານນີ້. ຖ້າຫາກຄຣິສຕຽນເຫຼົ່ານີ້ເປັນລູກຂອງພຣະເຈົ້າແລ້ວ ເປັນຫຍັງພວກເຂົາຈຶ່ງທຸກທໍລະມານຫຼາຍແທ້?

ອາຈານເປົາໂລໄດ້ຂຽນພຣະທຳເຮັບເຣີ ເພື່ອຊ່ວຍໃຫ້ຄວາມເຊື່ອຂອງຄຣິສຕຽນທັງຫຼາຍໄດ້ເຕີບໂຕຂຶ້ນໃນຊ່ວງເວລາອັນຍາກລຳບາກຂອງພວກເຂົາ. ອີກບໍ່ດົນ ພຣະເຢຊູກໍຈະພາພວກເຮົາກັບບ້ານ. ດັ່ງນັ້ນ ພວກເຮົາຈະຕ້ອງໝັ້ນຄົງຢູ່ໃນຄວາມເຊື່ອ.