---
title: ພຣະເຢຊູຊົງຕໍ່ສູ້ສຳລັບພວກເຮົາ
date: 04/01/2022
---

`ໃຫ້ທ່ານປຽບທຽບພຣະທໍາ 1 ຊາມູເອນ 8:19,20 ແລະ ພຣະທຳເຮັບເຣີ 2:14-16. ອ່ານ 1 ຊາມູເອນ 8:19,20. ຊົນຊາດອິດສະລາເອນຕ້ອງການໃຫ້ກະສັດເຮັດສິ່ງໃດສຳລັບພວກເຂົາ? ເມື່ອພວກເຮົາອ່ານພຣະທໍາ ເຮັບເຣີ 2:14-16, ພວກເຮົາເຫັນວ່າພຣະເຢຊູຄືຄໍາຕອບສໍາລັບຄວາມປາດຖະໜາຂອງເຮົາທັງໝົດແນວໃດ?`

ຊົນຊາດອິດສະລາເອນໄດ້ພາກັນລືມວ່າ ພຣະເຈົ້າຊົງເປັນກະສັດຂອງພວກເຂົາ. ພວກເຂົາຕ້ອງການທີ່ຈະໃຫ້ມະນຸດນັ້ນຂຶ້ນເປັນກະສັດເພື່ອທີ່ຈະເປັນຜູ້ພິພາກສາຂອງເຂົາແລະເປັນຜູ້ນຳການເຮັດສົງຄາມຂອງພວກເຂົາ. ໃນຖານະທີ່ເປັນກະສັດ, ພຣະເຢຊູກໍຊົງນຳພາພວກເຮົາໃນການຕໍ່ສູ້ກັບສັດຕູ.

ພຣະທຳເຮັບເຣີ 2:14-16 ສະແດງໃຫ້ພວກເຮົາເຫັນວ່າ ພຣະເຢຊູຊົງເປັນຜູ້ທີ່ໄດ້ຮັບໄຊຊະນະຂອງພວກເຮົາ. ພຣະເຢຊູໄດ້ຕໍ່ສູ້ກັບຄວາມຊົ່ວຮ້າຍສຳລັບພວກເຮົາ ແລະ ເອົາຊະນະມານຮ້າຍ.

`ອ່ານພຣະທຳ ເອຊາຢາ 42:13 ແລະ ເອຊາຢາ 59:15-20. ອົງພຣະຜູ້ເປັນເຈົ້າໄດ້ກ່າວກ່ຽວກັບພຣະອົງເອງແນວໃດໃນຂໍ້ພຣະຄຳພີເຫຼົ່ານີ້?`

ພວກເຮົາໄດ້ເຫັນວ່າພຣະທຳເຮັບເຣີ 2:14-16 ຊ່ວຍພວກເຮົາໃຫ້ຈື່ການຕໍ່ສູ້ລະຫວ່າງດາວິດແລະໂກລີອາດ. ພຣະເຈົ້າຈະຕໍ່ສູ້ກັບຊາຕານສຳລັບພວກເຮົາແບບໂຕຕໍ່ໂຕ. ພຣະທຳເອຊາຢາສະແດງໃຫ້ເຫັນແນວຄິດອັນດຽວກັນນີ້: “ເຮົາຈະສູ້ຮົບທຸກຄົນທີ່ຕໍ່ສູ້ກັບເຈົ້າ ເຮົາຈະຊ່ວຍເອົາລູກຫຼານຂອງເຈົ້າໃຫ້ພົ້ນ” (ອາຊາຢາ 49:25).

ພວກເຮົາອາດຈະຮູ້ສຶກດຽວດາຍໃນການຕໍ່ສູ້ກັບຊາຕານຂອງເຮົາ ແຕ່ພຣະເຈົ້າຊົງເປັນຜູ້ທີ່ໄດ້ຮັບໄຊຊະນະ. ດັ່ງນັ້ນ ພວກເຮົາຈະຕ້ອງສວມຊຸດຍຸດທະພັນຂອງພຣະອົງ.

`ການສວມຊຸດຍຸດທະພັນຈາກພຣະເຈົ້ານັ້ນມີຄວາມໝາຍວ່າແນວໃດ?`