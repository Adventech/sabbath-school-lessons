---
title: 'ພຣະເຢຊູຄືມະຫາປະໂລຫິດ ຫຼື ຜູ້ນຳສາສະໜາ'
date: 05/01/2022
---

ພຣະທຳເຮັບເຣີ ບົດທີ 5 ຫາ 7 ບອກພວກເຮົາວ່າ ພຣະເຈົ້າໄດ້ໃຫ້ຄຳສັນຍາກັບພຣະເຢຊູກ່ອນທີ່ພຣະອົງຈະລົງມາເກີດເປັນມະນຸດໃນຖານະເປັນບຸດຈາກເຊື້ອສາຍຂອງດາວິດ: “ທ່ານເປັນປະໂຣຫິດຕະຫຼອດໄປ ໃນລຳດັບດຽວກັນກັບເມຄີເຊເດັກ” (ເພງສັນລະເສີນ 110:4; ອ່ານ ເຮັບເຣີ 5:5,6 ເຊັ່ນກັນ).

`ອ່ານພຣະທຳ ລະບຽບພວກເລວີ 1:1-9; ລະບຽບພວກເລວີ 10:8-11; ມາລາກີ 2:7; ຈົດເຊັນບັນຊີ 6:22-26; ແລະເຮັບເຣີ 5:1-4. ອີງຕາມຂໍ້ພຣະຄຳພີເຫຼົ່ານີ້ ແມ່ນຫຍັງຄືວຽກງານຂອງປະໂລຫິດ?`

ປະໂລຫິດທັງຫຼາຍກໍເປັນຜູ້ຊ່ວຍ ພວກເຂົາຈະເຂົ້າຫາພຣະເຈົ້າເພື່ອທີ່ຈະໄດ້ຄວາມຊ່ວຍເຫຼືອໃຫ້ກັບປະຊາຊົນ. ບັນດາປະໂລຫິດໄດ້ຊ່ວຍໃຫ້ຄົນທັງຫຼາຍໄດ້ເປັນມິດກັບພຣະເຈົ້າອີກເທື່ອໜຶ່ງແລະເຂົ້າໃຈພຣະອົງດີຂຶ້ນ.

ປະໂລຫິດຊາວຢິວນັ້ນກໍຍັງເປັນຜູ້ມອບເຄື່ອງຖວາຍທີ່ມາຈາກປະຊາຊົນໃຫ້ແດ່ພຣະເຈົ້າ. ນອກຈາກນັ້ນ ປະໂລຫິດທັງຫຼາຍຍັງໄດ້ສອນກົດບັນຍັດຂອງພຣະເຈົ້າໃຫ້ແກ່ປະຊາຊົນແລະໄດ້ສະແດງໃຫ້ພວກເຂົາເຫັນວ່າຈະຕ້ອງມີຊີວິດແນວໃດຕາມກົດບັນຍັດຂອງພຣະເຈົ້າເຊັ່ນດຽວກັນ.

ສຸດທ້າຍນັ້ນ ປະໂລຫິດທັງຫຼາຍກໍໄດ້ຊ່ວຍປະຊາຊົນໃຫ້ເຫັນວ່າ ພຣະເຈົ້ານັ້ນໄດ້ຊົງຫ່ວງໃຍກ່ຽວກັບພວກເຂົາ ແລະ ຕ້ອງການສິ່ງທີດີທີ່ສຸດສຳລັບພວກເຂົາ.

ນອກຈາກນັ້ນ ພຣະເຈົ້າຍັງຕ້ອງການໃຫ້ພວກເຮົານຳເຄື່ອງຖວາຍແຫ່ງການສັນເສີນແລະການດີແດ່ພຣະອົງ. ພຣະອົງຊົງຮັກຂອງຂວັນເຫຼົ່ານີ້.

`ພວກເຮົາຄື “ປະໂລຫິດຫຼວງ” ດັ່ງທີ່ເປໂຕໄດ້ກ່າວ. ຄວາມຈິງຂອງພຣະຄຳພີອັນຍິ່ງໃຫຍ່ນີ້ຄວນຈະປ່ຽນແປງວິທີການດຳເນີນຊີວິດຂອງເຮົາແນວໃດ?`