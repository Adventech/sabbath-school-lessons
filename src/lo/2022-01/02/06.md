---
title: ພຣະເຢຊູແລະພັນທະສັນຍາໃໝ່
date: 06/01/2022
---

ເຮັບເຣີ ບົດທີ 8-10 ສະແດງໃຫ້ເຫັນພວກເຮົາເຫັນວຽກງານທີ່ພຣະເຢຊູໄດ້ເຮັດສຳລັບພວກເຮົາພາຍໃຕ້ພັນທະສັນຍາໃໝ່. ພັນທະສັນຍາເກົ່າກໍຊ່ວຍໃຫ້ພວກເຮົາເຫັນວຽກງານທີ່ພຣະເຢຊູຈະເຮັດຫຼັງຈາກທີ່ພຣະອົງໄດ້ມາໂລກນີ້. ເວລານີ້ ພຣະເຢຊູຊົງເຮັດວຽກງານສຳລັບພວກເຮົາໃນພຣະວິຫານໃນສະຫວັນ ມີພຽງແຕ່ເລືອດຂອງພຣະອົງເທົ່ານັ້ນທີ່ສາມາດເຮັດໃຫ້ເຮົາສະອາດບໍລິສຸດໄດ້.

`ພຣະເຈົ້າໄດ້ຊົງສັນຍາອັນໃດກັບພວກເຮົາໃນພັນທະສັນຍາໃໝ່? ອ່ານພຣະທຳເຮັບເຣີ 8:8-12 ສໍາລັບຄໍາຕອບ.`

ເມື່ອພຣະເຢຊູໄດ້ກາຍເປັນປະໂລຫິດໃຫຍ່ ຫຼື ຜູ້ນຳສາສະໜາສູງສຸດຂອງເຮົາແລ້ວ ພຣະອົງໄດ້ມີຫົນທາງໃໝ່ສຳລັບພວກເຮົາທີ່ຈະໄປຫາພຣະເຈົ້າ. ຫົນທາງໃໝ່ນີ້ກໍຊື່ວ່າພັນທະສັນຍາໃໝ່. ພັນທະສັນຍາໃໝ່ກໍເຮັດໃນສິ່ງທີ່ພັນທະສັນຍາເກົ່ານັ້ນເຮັດບໍ່ໄດ້. ພຣະເຢຊູຊຳລະພວກເຮົາໃຫ້ສະອາດຈາກຄວາມບາບ ພຣະອົງຊົງປ່ຽນແປງຊີວິດຂອງພວກເຮົາ. ພຣະອົງຊົງປ່ຽນແປງຈິດໃຈທີ່ດື້ດ້ານຂອງເຮົາ (ເອເຊກຽນ 36:26).

“ພຣະວິຫານຢູ່ໃນໂລກນີ້ກໍສະແດງໃຫ້ພວກເຮົາເຫັນວຽກງານທີ່ພຣະເຢຊູໄດ້ເຮັດໃຫ້ພວກເຮົາໃນສະຫວັນ. ພຣະເຢຊູຊົງເປັນຊີວິດຂອງພຣະວິຫານ. ເຄື່ອງຖວາຍທີ່ເປັນສັດນັ້ນກໍສະແດງໃຫ້ເຫັນຄວາມຕາຍຂອງພຣະເຢຊູຢູ່ເທິງໄມ້ກາງແຂນ. ວຽກງານທີ່ເຮັດໂດຍປະໂລຫິດນັ້ນກໍສະແດງໃຫ້ເຫັນເຖິງວຽກງານໃນອະນາຄົດຂອງພຣະເຢຊູ. ສິ່ງເຫຼົ່ານີ້ລວມກັນກໍໄດ້ສະແດງໃຫ້ເຫັນວ່າ ຄວາມຕາຍຂອງພຣະເຢຊູນັ້ນໄດ້ຊ່ວຍມະນຸດໃຫ້ພົ້ນແນວໃດ. ເມື່ອພຣະເຢຊູສິ້ນພຣະຊົນ ມະນຸດກໍບໍ່ຈຳເປັນຕ້ອງມີເຄື່ອງຖວາຍບູຊາເຫຼົ່ານີ້ແລ້ວ.” (ທ່ານນາງເອເລັນຈີໄວທ໌,  The Desire of Ages, Page 165)