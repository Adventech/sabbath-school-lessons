---
title: ພຣະເຢຊູຊົງເປັນພຣະຜູ້ຊ່ວຍຂອງເຮົາ
date: 03/01/2022
---

ພຣະຄຳພີເດີມໄດ້ສອນພວກເຮົາເຖິງແນວຄິດທີ່ໜ້າສົນໃຈກ່ຽວກັບກະສັດໃນອະນາຄົດ ຜູ້ທີ່ຈະມາຈາກເຊື້ອສາຍຂອງດາວິດ. ກະສັດຄົນນີ້ຈະເຂົ້າໄປຫາພຣະເຈົ້າເພື່ອຂໍຄວາມຊ່ວຍເຫຼືອສຳລັບປະຊາຊົນຂອງພຣະອົງ.

`ໃຫ້ທ່ານປຽບທຽບພຣະທຳ ອົບພະຍົບ 4:22,23 ກັບ ພຣະທຳ 2 ຊາມູເອນ 7:12-14. ຕໍ່ມາໃຫ້ທ່ານປຽບທຽບ ພຣະທໍາ  ພຣະບັນຍັດສອງ 12:8-10 ກັບ 2 ຊາມູເອນ 7:9-11. ສຸດທ້າຍໃຫ້ທ່ານປຽບທຽບພຣະບັນຍັດສອງ 12:13,14 ກັບ ເພງສັນລະເສີນ 132:1-5, 11-14. ຄໍາສັນຍາອັນໃດຈະຖືກຮັກສາໂດຍບຸດຂອງດາວິດໃນອະນາຄົດ?`

ພຣະເຈົ້າຊົງຮັກສາຄຳສັນຍາຂອງພຣະອົງກັບຊົນຊາດອິດສະລາເອນໂດຍຜ່ານຄຳສັນຍາທີ່ພຣະອົງໄດ້ເຮັດກັບບຸດຂອງດາວິດ. ບຸດຂອງດາວິດນັ້ນຈະເຂົ້າໄປຫາພຣະເຈົ້າ ເພື່ອຊົນຊາດອິດສະລາເອນ. ພຣະອົງຈະເປັນຜູ້ຊ່ວຍຂອງເຂົາ ພຣະອົງຈະຂໍໃຫ້ພຣະເຈົ້າຊ່ວຍປະຊາຊົນຂອງພຣະອົງ.

ຜູ້ຊ່ວຍກໍເປັນສ່ວນທີ່ສຳຄັນຂອງພັນທະສັນຍາລະຫວ່າງພຣະເຈົ້າແລະປະຊາຊົນຂອງພຣະອົງ ຜູ້ຊ່ວຍນັ້ນກໍຊ່ວຍໃຫ້ມີຄວາມສຳພັນເກີດຂຶ້ນໄດ້ລະຫວ່າງຊົນຊາດອິດສະລາເອນແລະພຣະເຈົ້າ.

ພຣະເຈົ້າໄດ້ສົ່ງພຣະບຸດຂອງພຣະອົງລົງມາບັງເກີດເປັນບຸດຂອງດາວິດ. ພຣະເຢຊູໄດ້ມີຊີວິດທີ່ມີການເຊື່ອຟັງພຣະເຈົ້າ ແລະ ກົດບັນຍັດຂອງພຣະອົງຢ່າງສົມບູນ. ພຣະເຢຊູຊົງເປັນພຣະຜູ້ຊ່ວຍຂອງເຮົາ. ພຣະອົງຊົງເຂົ້າຫາພຣະເຈົ້າສຳລັບພວກເຮົາ. ພຣະເຈົ້າໄດ້ເລືອກເອົາພຣະເຢຊູໃຫ້ເປັນຜູ້ທີ່ຈະປະທານພຣະພອນຕ່າງໆທີ່ພຣະອົງໄດ້ສັນຍາວ່າຈະປະທານໃຫ້ແກ່ເຮົາ.

`ໃຫ້ທ່ານລອງຄິດເບິ່ງວ່າ ທ່ານໄດ້ລະເມີດພັນທະສັນຍາກັບພຣະເຈົ້າເລື້ອຍຊ່ຳໃດ. ເປັນຫຍັງພວກເຮົາຈຶ່ງຕ້ອງເພິ່ງພາພຣະເຢຊູເທົ່ານັ້ນໃນການຊ່ວຍພວກເຮົາໃຫ້ພົ້ນ?`