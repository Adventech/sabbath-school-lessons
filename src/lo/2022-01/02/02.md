---
title: ພຣະເຢຊູຊົງເປັນກະສັດຂອງເຮົາ
date: 02/01/2022
---

ພຣະເຢຊູຊົງເປັນກະສັດຂອງເຮົາ ແນວຄິດນີ້ກໍເປັນຫົວຂໍ້ທີ່ສຳຄັນທີ່ສຸດໃນພຣະທຳເຮັບເຣີ. ເຮັບເຣີ ບົດທີ1ແລະ2 ກໍສະແດງໃຫ້ພວກເຮົາເຫັນວ່າ ພຣະເຈົ້າໄດ້ແຕ່ງຕັ້ງພຣະເຢຊູໃຫ້ເປັນກະສັດຂອງເຮົາແນວໃດ.

`ອ່ານພຣະທຳເຮັບເຣີ 1:5-14. ຂໍ້ພຣະຄໍາພີເຫຼົ່ານີ້ສະແດງໃຫ້ພວກເຮົາເຫັນອັນໃດ?`

ພຣະທຳເຮັບເຣີ 1:5-14 ນັ້ນສະແດງໃຫ້ພວກເຮົາເຫັນວ່າ ພຣະເຢຊູໄດ້ກາຍເປັນກະສັດຂອງເຮົາແນວໃດ: (1) ພຣະເຈົ້າຊົງຮັບເອົາພຣະເຢຊູເປັນບຸດຂອງກະສັດ (ເຮັບເຣີ 1:5) (2) ພຣະເຈົ້າຊົງແນະນໍາບຸດຂອງພຣະອົງໃຫ້ທູດສະຫວັນທັງຫຼາຍໄດ້ຮູ້ຈັກ (ເຮັບເຣີ 1:6,8). (3) ພຣະເຈົ້າຊົງບອກພຣະບຸດຂອງພຣະອົງໃຫ້ນັ່ງຢູ່ຂ້າງພຣະອົງ (ເຮັບເຣີ 1:13,14).

ພຣະຄຳພີພາກພຣະສັນຍາໃໝ່ນັ້ນສະແດງໃຫ້ພວກເຮົາເຫັນວ່າ ພຣະເຈົ້າໄດ້ຮັກສາຄຳສັນຍາທີ່ໃຫ້ໄວ້ກັບດາວິດໃນພຣະເຢຊູ: (1) ພຣະເຈົ້າຊົງປະທານຊື່ທີ່ດີເລີດກວ່າ “ຊື່ຂອງທູດສະຫວັນໃຫ້ກັບພຣະເຢຊູ. (ເຮັບເຣີ 1:4) (2) ພຣະເຈົ້າໄດ້ປະກາດວ່າ ພຣະເຢຊູຈະຊົງຂຶ້ນຄອງເປັນກະສັດຕະຫຼອດໄປ (ເຮັບເຣີ 1:8-12). ນອກຈາກນັ້ນ ພຣະເຢຊູຍັງໄດ້ນໍາພາປະຊາຊົນຂອງພຣະອົງໃຫ້ໄດ້ຮັບການພັກຜ່ອນທີ່ພຣະເຈົ້າໄດ້ຈັດຕຽມສຳລັບພວກເຂົາ (ເຮັບເຣີ ບົດທີ4). ພຣະເຢຊູຊົງເປັນກະສັດແຫ່ງຟ້າສະຫວັນແລະແຜ່ນດິນໂລກໂດຍຖືກຕ້ອງຕາມກົດໝາຍ.ໃນຖານະທີ່ເປັນກະສັດ ພຣະອົງກໍຊົງຕໍ່ສູ້ສົງຄາມກັບຊາຕານຜູ້ທີ່ໄດ້ມາລັກເອົາການຄວບຄຸມໂລກນີ້ຈາກພຣະເຢຊູ.

`ການທີ່ຮູ້ວ່າ ພຣະເຢຊູເປັນກະສັດຂອງຟ້າສະຫວັນແລະແຜ່ນດິນໂລກນັ້ນໃຫ້ຄວາມອົບອຸ່ນໃຈແກ່ທ່ານແນວໃດໃນຊ່ວງເວລາທີ່ຍາກລຳບາກ?`