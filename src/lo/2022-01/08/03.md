---
title: 'ໃໝ່ອ່ຽມ ແລະ ຖືກສ້າງຂຶ້ນໃໝ່ອີກເທື່ອໜຶ່ງ'
date: 14/02/2022
---

`ປຽບທຽບພຣະທຳ ເຮັບເຣີ 8:10-12 ກັບພຣະບັນຍັດສອງ 6:4-6; ພຣະບັນຍັດສອງ 30:11-14; ແລະ ເຢເລມີຢາ 31:31-34.`

ຄຳສັນຍາຂອງພັນທະສັນຍາໃໝ່ມາຈາກພຣະທຳເຢເລມີຢາ. ພຣະທຳເຢເລມີຢາສະແດງໃຫ້ພວກເຮົາເຫັນວ່າ ພັນທະສັນຍາໃໝ່ກໍກ່ຽວກັບຂໍ້ຕົກລົງທີ່ພຣະເຈົ້າໄດ້ເຮັດກັບຊົນຊາດອິດສະລາເອນກ່ອນອື່ນໝົດ ຫຼັງຈາກທີ່ໂມເຊໄດ້ນຳພາປະຊາຊົນອອກຈາກເອຢິບ (ເຢເລມີຢາ 31:31-34).

ພັນທະສັນຍາເກົ່າບໍ່ໄດ້ມີອັນໃດຜິດ ແຕ່ບັນຫານັ້ນຢູ່ກັບປະຊາຊົນ. ພວກເຂົາໄດ້ລະເມີດພັນທະສັນຍາເກົ່າ (ເຮັບເຣີ 8:8,9). ປະຊາຊົນບໍ່ໄດ້ພາກັນເຊື່ອຟັງກົດບັນຍັດຂອງພຣະເຈົ້າ.

ດັ່ງນັ້ນ ຂໍ້ຕົກລົງຫຼືພັນທະສັນຍາໃໝ່ກໍຄືພັນທະສັນຍາໃໝ່ທີ່ພຣະເຈົ້າໄດ້ເຮັດກັບປະຊາຊົນຂອງພຣະອົງອີກເທື່ອໜຶ່ງ. ເວລານີ້ ພຣະເຢຊູກໍໄດ້ເຮັດໃຫ້ຄຳສັນຍາຕ່າງໆເຫຼົ່ານີ້ເປັນໄປໄດ້ (ເຮັບເຣີ 7:22). ພຣະເຢຊູຄືຫຼັກຖານທີ່ບອກວ່າ ພຣະເຈົ້າຈະຮັກສາຄຳສັນຍາຕ່າງໆໃນພັນທະສັນຍາໃໝ່ (ເຮັບເຣີ 7:22; ເຮັບເຣີ 6:18-20).

`ໃນພຣະທຳ ຕີໂມທີ 2:13, ອາຈານເປົາໂລໄດ້ສະແດງໃຫ້ພວກເຮົາເຫັນວ່າພວກເຮົາສາມາດເຊື່ອວາງໃຈວ່າ ພຣະເຈົ້າຈະຮັກສາຄຳສັນຍາຂອງພຣະອົງຢູ່ສະເໝີ. ແນວຄິດນີ້ຊ່ວຍພວກເຮົາໃຫ້ຮັກສາຄຳໝັ້ນສັນຍາຕ່າງໆທີ່ພວກເຮົາໄດ້ໃຫ້ກັນແລະກັນແນວໃດ?`