---
title: 'ພັນທະສັນຍາໃໝ່ກໍແກ້ໄຂບັນຫາ “ຫົວໃຈ” ຂອງເຮົາ'
date: 17/02/2022
---

`ປຽບທຽບຄຳສັນຍາຕ່າງໆໃນພຣະທຳ ເຢເລມີຢາ 31:33 ກັບຄຳສັນຍາໃນພຣະທຳ ເອເຊກຽນ 36:26,27. ຄຳສັນຍາເຫຼົ່ານີ້ຄືກັນແນວໃດ?`

ພຣະເຈົ້າໄດ້ຂຽນຂໍ້ຕົກລົງທຳອິດໃສ່ແຜ່ນຫີນ ໂມເຊໄດ້ນຳເອົາແຜ່ນຫີນສອງແຜ່ນນີ້ໃສ່ໃນຫີບພັນທະສັນຍາ ຫຼື ກ່ອງບໍລິສຸດຂອງພັນທະສັນຍາ (ອົບພະຍົບ 31:18; ພະບັນຍັດສອງ 10:1-4). ຫີບນັ້ນສາມາດແຕກຫັກໄດ້. ເຈ້ຍກໍສາມາດຖືກຕັດແລະຖືກເຜົາໃໝ້ໄດ້ (ເຢເລມີຢາ 36:23).

ແຕ່ໃນເວລານີ້ ພຣະເຈົ້າໄດ້ຂຽນກົດບັນຍັດຂອງພຣະອົງໃສ່ໄວ້ໃນໃຈຂອງປະຊາຊົນຂອງພຣະອົງ. ຫົວໃຈຄືຮູບພາບພັນລະນາເຖິງຈິດໃຈ ພວກເຮົາໃຊ້ແນວຄິດຈິດໃຈຂອງເຮົາໃນການຕັດສິນໃຈໃນສິ່ງທີ່ສຳຄັນ. ຈິດໃຈຂອງເຮົາກໍເຮັດໃຫ້ການເລືອກທີ່ມີອິດສະຫຼະນັ້ນເກີດຂຶ້ນໄດ້.

ຄຳສັນຍາທີ່ພຣະເຈົ້າໄດ້ບອກວ່າຈະຂຽນກົດບັນຍັດຂອງພຣະອົງໃສ່ໄວ້ໃນໃຈຂອງເຮົາກໍສະແດງໃຫ້ເຫັນວ່າ ພຣະເຈົ້າຕ້ອງການໃຫ້ທຸກໆຄົນນັ້ນຮູ້ແລະເຂົ້າໃຈກົດບັນຍັດຂອງພຣະອົງ. ນອກຈາກນັ້ນ ພຣະເຈົ້າກໍຕ້ອງການປ່ຽນແປງຈິດໃຈຂອງປະຊາຊົນຂອງພຣະອົງເພື່ອສິ່ງທີ່ດີກວ່າ. ການເຊື່ອຟັງທີ່ແທ້ຈິງນັ້ນມາຈາກຫົວໃຈທີ່ຮັກພຣະເຈົ້າ (ມັດທາຍ 22:34-40). ຄວາມຮັກນີ້ກໍສະແດງໃຫ້ເຫັນວ່າ ພຣະວິນຍານບໍລິສຸດນັ້ນສະຖິດຢູ່ໃນໃຈຂອງພວກເຮົາ. ພຣະເຈົ້າຊົງຖອກເທພຣະພອນໃສ່ເຮົາໂດຍພຣະວິນຍານຂອງພຣະອົງ (ໂຣມ 5:5; ຄາລາເຕຍ 5:22).

`ການເຊື່ອຟັງຂອງເຮົານັ້ນສະແດງອອກເຖິງຄວາມຮັກຂອງເຮົາສຳລັບພຣະເຈົ້າແນວໃດ?`