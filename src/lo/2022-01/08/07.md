---
title: ຂໍ້ຄິດເພີ່ມເຕີມ
date: 18/02/2022
---

“ຍິ່ງທ່ານເຂົ້າມາໃກ້ຊິດພຣະເຢຊູຫຼາຍຊໍ່າໃດ ທ່ານຍິ່ງຈະເຫັນວ່າທ່ານບໍ່ດີຫຼາຍຂຶ້ນໃນສາຍຕາຂອງທ່ານເອງ. ການເບິ່ງເຫັນທາງດ້ານຈິດວິນຍານຂອງທ່ານນັ້ນຈະມີຄວາມຊັດເຈນຫຼາຍ. ທ່ານຈະເຫັນຄວາມຜິດພາດແລະຄວາມບົກພ່ອງຂອງທ່ານທັງໝົດເມື່ອປຽບທຽບກັບຊີວິດອັນສົມບູນຂອງພຣະເຢຊູ...

“ທ່ານບໍ່ສາມາດຮັກພຣະເຢຊູຢ່າງແທ້ຈິງໄດ້ຈົນກວ່າທ່ານຈະເຫັນວ່າຈິດໃຈຂອງທ່ານເຕັມໄປດ້ວຍຄວາມບາບ. ເມື່ອພຣະເຢຊູປ່ຽນແປງຊີິວິດຂອງທ່ານໂດຍພຣະຄຸນແລະການໃຫ້ອະໄພ ທ່ານຈະຊື່ນຊົມພຣະເຢຊູແລະຊີວິດອັນບໍລິສຸດຂອງພຣະອົງ. ແຕ່ຖ້າຫາກພວກເຮົາເບິ່ງບໍ່ເຫັນຄວາມຜິດຂອງຕົນເອງແລ້ວ ພວກເຮົາກໍສາມາດແນ່ໃຈໄດ້ວ່າ ພວກເຮົາກໍບໍ່ເຫັນຄວາມງາມຂອງພຣະເຢຊູ. ທຸກສິ່ງກ່ຽວກັບພຣະເຢຊູນັ້ນກໍດີເລີດ.” (ທ່ານນາງເອເລັນຈີໄວທ໌, ເສັ້ນທາງແຫ່ງຊີວິດ Steps to Christ, Pages 60,64,65).

**ຄຳຖາມຄົ້ນຄວ້າ**

`ເປັນຫຍັງພວກເຮົາຈຶ່ງຈະຕ້ອງບໍ່ປ່ອຍໃຫ້ສິ່ງທີ່ໜ້າລັງກຽດທີ່ເຮົາເຫັນໃນໂຕເຮົາເອງນັ້ນມາເຮັດໃຫ້ພວກເຮົາສູນເສຍຄວາມຫວັງທັງໝົດແລະປະຖີ້ມຄວາມເຊື່ອຂອງເຮົາ?`

`ໃຫ້ທ່ານພິຈາລະນາເພີ່ມເຕີມກ່ຽວກັບແນວຄິດທີ່ວ່າ ພຣະເຈົ້າໄດ້ຊົງຂຽນກົດບັນຍັດຂອງພຣະອົງໃສ່ໄວ້ໃນໃຈຂອງເຮົາ. ພວກເຮົາເຫັນຄຳສັນຍາອັນໃດສຳລັບຊີວິດທາງດ້ານຈິດວິນຍານຂອງເຮົາໃນຄວາມຈິງພຣະຄຳພີນີ້? ຄວາມຈິງຂອງພຣະຄຳພີນີ້ຊ່ວຍໃຫ້ພວກເຮົາຫຼີກລ້ຽງການເຊື່ອຟັງພຣະເຈົ້າດ້ວຍເຫດຜົນທີ່ຜິດແນວໃດ? (ອ່ານເຮັບເຣີ 9:14)`