---
title: ພັນທະສັນຍາໃໝ່ມີຄຳສັນຍາທີ່ດີກວ່າ
date: 16/02/2022
---

ອາຈານເປົາໂລກ່າວວ່າ ພັນທະສັນຍາໃໝ່ມີ “ພຣະສັນຍາທັງຫຼາຍອັນປະເສີດກວ່າເກົ່າ” (ເຮັບເຣີ 8:6). ອາຈານເປົາໂລໝາຍຄວາມວ່າແນວໃດເມືື່ອໃຊ້ຄໍາວ່າ “ພຣະສັນຍາທັງຫຼາຍອັນປະເສີດກວ່າເກົ່າ? ທ່ານອາດຈະຄິດວ່າຄຳຕອບກໍຄືພັນທະສັນຍາໃໝ່ນັ້ນມີລາງວັນຕອບແທນທີ່ດີກວ່າ. ແຕ່ແນວຄິດນີ້ກໍບໍ່ຖືກຕ້ອງ. ພຣະເຈົ້າໄດ້ນຳສະເໜີລາງວັນອັນດຽວກັນນີ້ແກ່ຊົນຊາດອິດສະລາເອນເຊິ່ງພຣະອົງນຳສະເໜີໃຫ້ແກ່ເຮົາໃນເວລານີ້ (ອ່ານ ເຮັບເຣີ 11:10, 13-16). ພຣະເຈົ້າໄດ້ນໍາສະເໜີບ່ອນຢູ່ໃນສະຫວັນແລະຂອງປະທານແຫ່ງຊີວິດນິລັນອັນດຽວກັນແກ່ພວກເຮົາ. ພຣະທໍາ ເຮັບເຣີ 8:6 ກໍຊ່ວຍໃຫ້ພວກເຮົາເຂົ້າໃຈສິ່ງທີ່ອາຈານເປົາໂລໝາຍເຖິງແທ້ໆເມື່ອເພີ່ນກ່າວເຖິງ “ພຣະສັນຍາທັງຫຼາຍອັນປະເສີດກວ່າເກົ່າ”. ຄໍາສັນຍາທີ່ດີກວ່ານີ້ກໍສະແດງໃຫ້ພວກເຮົາເຫັນເຖິງຄຳສັນຍາຫຼາຍປະເພດທີ່ແຕກຕ່າງກັນ?

`ໃຫ້ທ່ານປຽບທຽບຄຳສັນຍາໃນ ພຣະທຳ ອົບພະຍົບ 24:1-8 ແລະ ເຮັບເຣີ 10:5-10. ຄໍາສັນຍາສອງອັນນີ້ຄືກັນແລະຕ່າງກັນແນວໃດ?`

ພັນທະສັນຍາໃໝ່ກໍຂໍໃຫ້ເຮົາໄດ້ມີການເຊື່ອຟັງຢ່າງສົມບູນ. ພຣະເຢຊູຊົງຕອບສະໜອງຄວາມຕ້ອງການນີ້. ພຣະເຈົ້າໄດ້ຊົງປະທານພຣະບຸດຂອງພຣະອົງເພື່ອມາໃນໂລກນີ້ແລະໃຊ້ຊີວິດທີ່ສົມບູນ. ເວລານີ້ ພຣະເຈົ້າສາມາດຮັກສາຄຳສັນຍາຕ່າງໆຂອງພັນທະສັນຍາໃໝ່ທັງໝົດຍ້ອນຊີວິດອັນສົມບູນຂອງພຣະເຢຊູ. ພວກເຮົາສາມາດມີຊີວິດແບບນີ້ໂດຍຄວາມເຊື່ອໃນພຣະເຢຊູ.

`ພຣະເຢຊູໄດ້ຕອບສະໜອງຄວາມຕ້ອງການຂອງພັນທະສັນຍາໃໝ່ ດັ່ງນັ້ນຄຳສັນຍາຂອງພຣະເຈົ້າທີ່ໃຫ້ເຮົາກໍມີຄວາມແນ່ນອນ. ຄວາມຈິງຂອງພຣະຄຳພີຊ່ວຍໃຫ້ທ່ານເຂົ້າໃຈພຣະທຳ 2 ໂກຣິນໂທ 1:20-22 ແນວໃດ?`