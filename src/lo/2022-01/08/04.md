---
title: ບາງຄົນທີ່ດີກວ່າ
date: 15/02/2022
---

`ເປັນຫຍັງວຽກງານທີ່ພຣະເຢຊູໄດ້ເຮັດເພື່ອພວກເຮົານັ້ນຈຶ່ງດີກວ່າວຽກງານທີ່ປະໂຣຫິດ ຫຼື ຜູ້ນຳສາສະໜາໃນສະໄໝພຣະຄຳພີເດີມນັ້ນໄດ້ເຮັດ? ອ່ານພຣະທຳເຮັບເຣີ 8:1-6 ສໍາລັບຄໍາຕອບ.`

ອ່ານພຣະທຳ ເຮັບເຣີ 8:6. ທ່ານເຫັນຄຳເວົ້າທີ່ຖືກຂຽນວ່າ “ພຣະອົງຊົງເປັນຜູ້ກາງນັ້ນ ລະຫວ່າງພຣະເຈົ້າແລະມະນຸດ” (ເຮັບເຣີ 8:6) ຫຼືບໍ່? ຄໍາເວົ້ານີ້ມາຈາກຄໍາສັບພາສາກຣີກທີ່ວ່າ “Mesites”. ຄໍາວ່າ “Mesites” ມາຈາກຄໍາສັບພາສາກຣີກ “Mesites” ເຊິ່ງໝາຍເຖິງ “ທາງກາງ”. ດັ່ງນັ້ນ ຄໍາວ່າ “Mesites” ກໍສະແດງໃຫ້ພວກເຮົາເຫັນບາງຄົນທີ່ຍ່າງຫຼືຢືນຢູ່ທາງກາງ. ຄົນທີ່ເປັນ “Mesites” ນັ້ນກໍມັກຈະເຮັດວຽກໜຶ່ງຢ່າງຫຼືຫຼາຍຢ່າງ. ວຽກງານນັ້ນກໍລວມເຖິງ: (1). ເປັນຜູ້ແກ້ໄຂບັນຫາ; (2) ຜູ້ສ້າງສັນຕິ; (3) ເປັນພະຍານໃນສານກົດໝາຍ; ຫຼື (4) ເປັນຜູ້ສັນຍາວ່າຈະຮັບຜິດຊອບຕໍ່ຂໍ້ຕົກລົງໃດໜຶ່ງ.

ພຣະເຢຊູຊົງເປັນຜູ້ທີ່ຢູ່ລະຫວ່າງກາງພຣະເຈົ້າແລະມະນຸດ. ວຽກງານອັນໃດໃນສີ່ຢ່າງຂ້າງເທິງນັ້ນທີ່ພຣະເຢຊູໄດ້ເຮັດໃນຖານະທີ່ເປັນ “Mesites” ຂອງພວກເຮົາ? ພຣະທໍາເຮັບເຣີກໍສະແດງໃຫ້ພວກເຮົາເຫັນວ່າ ພຣະເຢຊູຊົງເປັນຫຼາຍກວ່າຜູ້ທີ່ແກ້ໄຂບັນຫາ, ຜູ້ສ້າງສັນຕິ ຫຼື ຜູ້ເປັນພະຍານຕໍ່ສັນຍາທາງທຸລະກິດໃດໜຶ່ງ. ພຣະເຢຊູຊົງເປັນຜູ້ທີ່ສັນຍາວ່າຈະຮັບຜິດຊອບຕໍ່ພັນທະສັນຍາໃໝ່ (ເຮັບເຣີ 7:22). ພຣະເຢຊູຊົງຮັບປະກັນວ່າ ຄໍາສັນຍາຕ່າງໆຂອງພັນທະສັນຍາໃໝ່ນັ້ນຈະຖືກຮັກສາ.

`ເປັນຫຍັງການເຊື່ອຟັງຈຶ່ງຍັງມີຄວາມສຳຄັນຕໍ່ພວກເຮົາໃນມື້ນີ້?`