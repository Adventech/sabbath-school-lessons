---
title: ຜູ້ນຳສາດສະໜາຜູ້ທີ່ຕອບສະໜອງຄວາມຕ້ອງການຂອງເຮົາ
date: 01/02/2022
---

“ກົດບັນຍັດຖືກມອບໃຫ້ໃນຊ່ວງເວລາທີ່ປະໂຣຫິດເລວີແລະລູກຊາຍຂອງເພີ່ນເປັນຜູ້ນຳສາສະໜາ. ຖ້າຫາກວ່າວຽກງານຂອງຜູ້ນຳສາສະໜາເຫຼົ່ານີ້ໄດ້ມີຄວາມສົມບູນໃນການນຳເອົາຄວາມບາບຂອງປະຊາຊົນນັ້ນອອກໄປແລ້ວ ກໍຄົງຈະບໍ່ມີຄວາມຈຳເປັນທີ່ຈະຕ້ອງມີຜູ້ນຳສາສະໜາຄົນໃໝ່. ແຕ່ກໍຕ້ອງມີຄົນຄືກັບເມຄີເຊເດັກ. (ເຮັບເຣີ 7:11).

ປະໂຣຫິດ ຫຼື ຜູ້ນຳສາສະໜາທັງຫຼາຍກໍໄດ້ສ້າງຫົນທາງໃຫ້ປະຊາຊົນໄດ້ເຂົ້າມາຫາພຣະເຈົ້າ. ແຕ່ຫົນທາງນີ້ກໍບໍ່ໄດ້ສົມບູນແບບຫຼືຄົບຖ້ວນ.

ບັນດາປະໂຣຫິດໄດ້ຖວາຍສັດເປັນເຄື່ອງບູຊາແດ່ພຣະເຈົ້າສຳລັບຄວາມບາບຕ່າງໆຂອງຊົນຊາດອິດສະລາເອນ. ແຕ່ຂອງຖວາຍເຫຼົ່ານີ້ກໍບໍ່ໄດ້ເຮັດໃຫ້ຄົນບາບນັ້ນບໍໍຣິສຸດ. ພວກມັນພຽງແຕ່ຊ່ວຍປະຊາຊົນໃຫ້ໄວ້ວາງໃຈໃນ “ລູກແກະຂອງພຣະເຈົ້າ” ທີ່ແທ້ຈິງ “ຜູ້ຊົງຮັບເອົາບາບກໍາຂອງມະນຸດສະໂລກໄປເສຍ” (ໂຢຮັນ 1:29).

`ເປັນຫຍັງພຣະເຈົ້າຈຶ່ງຈຳເປັນຕ້ອງປ່ຽນແປງກົດບັນຍັດ? ໃຫ້ທ່ານອ່ານພຣະທຳເຮັບເຣີ 7:11-16 ສໍາລັບຄໍາຕອບ.`

ເຮັບເຣີ 7:12 ອະທິບາຍເຖິງເຫດຜົນສຳລັບການປ່ຽນແປງນີ້: ພຣະເຈົ້າໄດ້ປ່ຽນແປງການເຮັດວຽກຂອງປະໂຣຫິດ. ດັ່ງນັ້ນ ພຣະເຈົ້າຈະຕ້ອງໄດ້ປ່ຽນແປງກົດບັນຍັດ.

ນອກຈາກນັ້ນ ພຣະເຈົ້າຍັງໄດ້ປ່ຽນແປງບາງຢ່າງໃນກົດບັນຍັດ. ພຣະເຈົ້າໄດ້ຢຸດຕິການຖວາຍເຄື່ອງບູຊາສຳລັບຄວາມບາບ (ເຮັບເຣີ 10:17,18).

`ເປັນຫຍັງຈຶ່ງມີແຕ່ຄວາມຕາຍຂອງພຣະເຢຊູເທົ່ານັ້ນທີ່ສາມາດຈ່າຍຄ່າຈ້າງຂອງຄວາມບາບໄດ້?`