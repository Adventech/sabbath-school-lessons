---
title: ຜູ້ນຳສາສະໜາທີ່ບໍ່ເຄີຍເຮັດບາບ
date: 03/02/2022
---

`ໃຫ້ທ່ານອ່ານພຣະທຳ ເຮັບເຣີ 7:26. ພວກເຮົາໄດ້ຮຽນຮູ້ 5 ຢ່າງອັນໃດກ່ຽວກັບພຣະເຢຊູໃນຂໍ້ພຣະຄຳພີຂໍ້ນີ້?`

ພຣະເຢຊູຊົງບໍລິສຸດ “ແຕ່ພຣະອົງກໍຍັງບໍ່ມີບາບ” (ເຮັບເຣີ 4:15; ນອກນັ້ນໃຫ້ທ່ານອ່ານ ເຮັບເຣີ 2:18; ເຮັບເຣີ 5:7,8). ດັ່ງນັ້ນ ຄວາມສຳພັນຂອງພຣະອົງກັບພຣະເຈົ້ານັ້ນຈຶ່ງບໍ່ເຄີຍແຕກຫັກຈັກເທື່ອ.

ພຣະເຢຊູຊົງ “ເປັນຜູ້ບໍຣິສຸດປາສະຈາກຜິດ” (ເຮັບເຣີ 7:26). ສະນັ້ນ ພຣະອົງຈຶ່ງບໍ່ມີຄວາມຜິດຫຼືສິ່ງທີ່ຕ້ອງຖືກກ່າວຫາ. ພຣະເຢຊູຊົງຖືກ “ທົດລອງເໝືອນຢ່າງເຮົາທຸກປະການ, ເຖິງປານນັ້ນ ພຣະອົງກໍຍັງບໍ່ມີຄວາມບາບ” (ເຮັບເຣີ 4:15; ເຮັບເຣີ 2:18). ແນວຄິດແລະຮ່າງກາຍຂອງພຣະອົງນັ້ນກໍຍັງສະອາດບໍຣິສຸດ. ຄວາມຈິງຂອງພຣະຄຳພີເລື່ອງນີ້ກໍສຳຄັນ.

ພຣະເຢຊູຊົງເປັນມະນຸດຢ່າງສົມບູນ ແຕ່ແລ້ວພຣະອົງກໍຍັງບໍ່ເຄີຍເຮັດບາບ (ເຮັບເຣີ 2:14-16; ເຮັບເຣີ 4:5). ດັ່ງນັ້ນ ພຣະເຢຊູຈຶ່ງມີຄວາມສົມບູນແບບ.

ເພາະວ່າ “ພຣະເຢຊູໄດ້ກາຍເປັນມະນຸດຄືກັບພວກເຮົາ” (ເຮັບເຣີ 2:14, NLV)  ພຣະອົງຊົງເປັນແບບຢ່າງຂອງພວກເຮົາ. ພຣະອົງຊົງສະແດງໃຫ້ພວກເຮົາເຫັນວ່າຈະຕ້ອງມີຊີວິດໂດຍຄວາມເຊື່ອແນວໃດ (ເຮັບເຣີ 12:1-4; 1 ເປໂຕ 2:21-23). ພຣະເຢຊູຊົງ “ເປັນຜູ້ບໍຣິສຸດປາສະຈາກຜິດຫຼືສົ່ງຊົ່ວມົວໝອງ” (ເຮັບເຣີ 7:26). ດັ່ງນັ້ນ ພຣະເຢຊູກໍຄືພຣະຜູ້ຊ່ວຍໃຫ້ລອດຂອງພວກເຮົາ. ພຣະອົງຊົງຊ່ວຍພວກເຮົາໃຫ້ສະແດງຄວາມຮັກຂອງພຣະອົງຕໍ່ຄົນອື່ນ.

`ພຣະເຢຊູຊົງເປັນມະນຸດຄືກັນກັບເຮົາ ແຕ່ພຣະອົງບໍ່ເຄີຍເຮັດບາບ. ຍ້ອນພຣະເຢຊູ, ພຣະບິດາຈຶ່ງເບິ່ງພວກເຮົາຄືກັບວ່າ ພວກເຮົາບໍ່ເຄີຍເຮັດບາບ. ເປັນຫຍັງຄຳສັນຍານີ້ຈຶ່ງຄວນທີ່ຈະຊ່ວຍພວກເຮົາໃຫ້ໄວ້ວາງໃຈໃນຄວາມເມດຕາຂອງພຣະເຈົ້າທີ່ຈະຊ່ວຍພວກເຮົາໃຫ້ພົ້ນ?`