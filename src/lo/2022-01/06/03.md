---
title: ແຕ່ດີກວ່າເມຄີເຊເດັກ
date: 31/01/2022
---

`ແມ່ນໃຜຄືເມຄີເຊເດັກ? ອ່ານປະຖົມມະການ 14:18:20 ແລະ ເຮັບເຣີ 7:1-3.`

ເມຄີເຊເດັກເປັນທັງກະສັດແລະປະໂຣຫິດ ຫຼື ຜູ້ນຳສາສະໜາ. ພຣະເຢຊູກໍຊົງເປັນກະສັດເຊັ່ນດຽວກັນ (ເຮັບເຣີ 1:3). ແຕ່ພຣະເຢຊູນັ້ນຊົງແຕກຕ່າງຈາກເມຄີເຊເດັກເພາະວ່າພຣະເຢຊູນັ້ນບໍ່ເຄີຍເຮັດບາບ (ເຮັບເຣີ 7:26-28).

ອາຈານເປົາໂລອະທິບາຍວ່າ ພຣະເຢຊູນັ້ນຊົງເປັນປະໂຣຫິດ “ຕາມແບບຢ່າງເມຄີເຊເດັກ” (ເຮັບເຣີ 7:15). ພຣະເຢຊູບໍ່ໄດ້ແທນທີ່ເມຄີເຊເດັກໃນຖານະເປັນປະໂຣຫິດ. ແຕ່ພຣະເຢຊູນັ້ນໄດ້ຊົງເຮັດສິ່ງຕ່າງໆຫຼາຍຢ່າງທີ່ເມຄີເຊເດັກໄດ້ເຮັດ.

ໃຫ້ເຮົາມາເບິ່ງສິ່ງທີ່ອາຈານເປົາໂລກ່າວກຽ່ວກັບເມຄີເຊເດັກຄື: “ບໍ່ມີໃຜຮູ້ວ່າພໍ່ຫຼືແມ່ຂອງລາວແມ່ນໃຜ ຫຼື ບໍ່ຮູ້ວ່າລາວມາແຕ່ໃສ. ແລະບໍ່ມີໃຜຮູ້ວ່າລາວເກີດຢູ່ໃສ ຫຼື ຕາຍເວລາໃດ” (ເຮັບເຣີ 7:3). ບາງຄົນຄິດວ່າຂໍ້ພຣະຄໍາພີນີ້ໝາຍຄວາມວ່າເມຄີເຊເດັກກໍຄືພຣະເຢຊູ. ແຕ່ອາຈານເປົາໂລກ່າວວ່າ “ເມຄີເຊເດັກເປັນເໝືອນບຸດຂອງພຣະເຈົ້າ” (ເຮັບເຣີ 7:3). “ການເປັນເໝືອນ” ບໍ່ໄດ້ໝາຍຄວາມວ່າຈະ “ຄືກັນທຸກຢ່າງ”.

“ເມຄີເຊເດັກນັ້ນເປັນປະໂຣຫິດຂອງພຣະເຈົ້າ ເມຄີເຊເດັກບໍ່ແມ່ນພຣະເຢຊູ. ເມຄີເຊເດັກຄືຜູ້ສົ່ງຂ່າວສານຂອງພຣະເຢຊູຢູ່ເທິງໂລກນີ້. ເມຄີເຊເດັກໄດ້ສະແດງໃຫ້ພວກເຮົາເຫັນວ່າ ພຣະເຈົ້າຊົງເປັນຜູ້ໃດ”. (ທ່ານນາງເອເລັນຈີໄວທ໌, Selected Messages, Book1, Page 409)