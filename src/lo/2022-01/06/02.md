---
title: ຜູ້ນຳທາງສາດສະໜາສູງສຸດທີ່ເຮັດວຽກສຳລັບພວກເຮົາ
date: 30/01/2022
---

`ແມ່ນຫຍັງຄືວຽກງານຂອງມະຫາປະໂຣຫິດ ຫຼື ຜູ້ນຳສາສະໜາທີ່ສູງສຸດ? ພຣະເຢຊູໄດ້ສະແດງໃຫ້ເຫັນແນວໃດວ່າພຣະອົງກຳລັງເຮັດວຽກງານນີ້? ສຳລັບຄຳຕອບແມ່ນໃຫ້ອ່ານພຣະທຳ ເຮັບເຣີ 5:1-10.`

ປະໂຣຫິດ ຫຼື ຜູ້ນຳສາສະໜານັ້ນກໍຊ່ວຍຄົນບາບໃຫ້ມາຫາພຣະເຈົ້າ. ພຣະເຈົ້າ ພຣະອົງເອງໄດ້ເລືອກບັນດາປະໂຣຫິດຂອງຊົນຊາດອິດສະລາເອນໃຫ້ເຮັດວຽກງານອັນພິເສດນີ້. ດັ່ງນັ້ນປະໂຣຫິດກໍຕ້ອງສະແດງຄວາມເມດຕາຕໍ່ຄົນບາບເພາະພວກເຂົານັ້ນມີຄວາມອ່ອນແອ.

ໃນພຣະທຳ ເຮັບເຣີ 5:5-10 ອາຈານເປົາໂລສະແດງໃຫ້ພວກເຮົາເຫັນວ່າພຣະເຢຊູເຮັດວຽກງານອັນພິເສດນີ້. ພຣະເຈົ້າໄດ້ຊົງເລືອກພຣະເຢຊູໃຫ້ເປັນມະຫາປະໂຣຫິດຂອງເຮົາ (ເຮັບເຣີ 5:5,6). ນອກຈາກນັ້ນ ພຣະເຢຊູກໍໍໍຊົງເຂົ້າໃຈພວກເຮົາເພາະວ່າພຣະອົງຍັງໄດ້ຊົງທົນທຸກທໍລະມານຄືກັນ (ເຮັບເຣີ 5:7,8).

ການທົນທໍລະມານແລະຄວາມຕ້ອງການຂອງພຣະອົງນັ້ນ ກໍສຳຄັນຕໍ່ວຽກງານຂອງພຣະອົງໃນຖານະເປັັນປະໂຣຫິດໃຫຍ່. ດ້ວຍການທຸກທໍລະມານຂອງພຣະອົງນີ້ ພຣະເຢຊູຈຶ່ງໄດ້ສະແດງໃຫ້ເຫັນແທ້ໆວ່າ ພຣະອົງໄດ້ກາຍເປັນມະນຸດ. ພຣະອົງໄດ້ຊົງສຳແດງໃຫ້ເຮົາເຫັນຊີວິດທີ່ມີການເຊືື່ອຟັງອັນສົມບູນ. ພຣະອົງຊົງສະແດງໃຫ້ພວກເຮົາເຫັນວ່າພຣະອົງເປັນອ້າຍນ້ອງກັບມະນຸດທີ່ກຳລັງທົນທຸກທໍລະມານຄືກັນ. ພຣະເຢຊູໄດ້ສະແດງໃຫ້ເຫັນວ່າຈະຕ້ອງມອບຊີວິດຂອງເຮົາໃຫ້ກັບພຣະເຈົ້າຢ່າງສົມບູນແນວໃດ.

`ຄວາມຈິງຂອງພຣະຄຳພີຕອນນີ້ສະແດງໃຫ້ພວກເຮົາເຫັນອັນໃດທີ່ພຣະເຈົ້າຊົງຄາດຫວັງໃຫ້ພວກເຮົາເຮັດ ໃນຖານະທີ່ເປັນປະໂຣຫິດຂອງພະອົງ ເພື່ອຊ່ວຍຄົນອື່ນໆ? ໃຫ້ທ່ານເບິ່ງໃນພຣະທໍາ 1 ເປໂຕ 2:9.`