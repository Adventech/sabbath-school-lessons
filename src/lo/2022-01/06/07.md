---
title: ຂໍ້ຄິດເພີ່ມເຕີມ
date: 04/02/2022
---

“ພຣະເຢຊູຊົງເບິ່ງລູກຫຼານຂອງພຣະອົງ. ພຣະອົງຊົງຮູ້ເຖິງພາລະອັນໜັກໜ່ວງ, ອັນຕະລາຍແລະບັນຫາຕ່າງໆຂອງເຮົາ. ພຣະເຢຊູກໍຊົງເຂົ້າຫາພຣະເຈົ້າເພື່ອພວກເຮົາ. ພຣະເຢຊູກໍຊົງຊ່ວຍຕອບສະໜອງຄວາມຕ້ອງການຂອງແຕ່ລະຄົນ. ພຣະເຢຊູຊົງຢຸດຕິແຜນການອັນຊົ່ວຮ້າຍທີ່ຊາຕານໄດ້ເຮັດຂຶ້ນຕໍ່ສູ້ເຮົາ. ພຣະເຢຊູຊົງຄວບຄຸມທຸກສິ່ງທຸກຢ່າງທີ່ໄດ້ເກີດຂຶ້ນໃນສະຫວັນ ແລະ ໃນແຜ່ນດິນໂລກ.” (ທ່ານນາງເອເລັນຈີໄວທ໌, SDA Bible Commentary, Vol 7, Page 931 [Letter 90, 1906])

“ຊາຕານຕ້ອງການທີ່ຈະແຍກພຣະເຈົ້າ ແລະ ມະນຸດອອກຈາກກັນຕະຫຼອດໄປ. ແຕ່ໃນພຣະເຢຊູນັ້ນ ພວກເຮົາກໍຫຍັບເຂົ້າໃກ້ພຣະເຈົ້າຫຼາຍຂຶ້ນຫຼາຍກ່ວາເວລາທີ່ພວກເຮົາບໍ່ໄດ້ເຮັບບາບຈັກເທື່ອ. ເມື່ອພຣະຜູ້ຊ່ວຍໃຫ້ລອດໄດ້ມາໂລກນີ້ໃນຖານະເປັນມະນຸດຄືກັບເຮົາແລ້ວ ພຣະອົງກໍໄດ້ເຊື່ອມຕໍ່ພຣະອົງເອງກັບຄອບຄົວຂອງມະນຸດຕະຫຼອດໄປ. ຄວາມສຳພັນລະຫວ່າງເຮົາແລະພຣະຜູ້ຊ່ວຍໃຫ້ພົ້ນນີ້ກໍບໍ່ສາມາດແຕກຫັກຫຼືຖືກທຳລາຍໄດ້...ພຣະອົງຊົງຮັກພວກເຮົາດ້ວຍຄວາມຮັກອັນຕະຫຼອດໄປເປັນນິດ” (ປື້ມທ່ານນາງເອເລັນຈີໄວທ໌, The Desire of Age, Page 25,26)

**ຄຳຖາມຄົ້ນຄວ້າ**

`ຂໍ້ຄວາມທີ່ຍົກຂຶ້ນມາທຳອິດບອກວ່າ:  ‘ພຣະເຢຊູຊົງເຂົ້າຫາພຣະເຈົ້າສຳລັບພວກເຮົາ.’ ຄໍາສັນຍາອັນໜ້າອັດສະຈັນນີ້ມີຄວາມໝາຍອັນໃດສຳລັບທ່ານ? ມັນສະແດງໃຫ້ພວກເຮົາເຫັນຄວາມຮັກຂອງພຣະເຈົ້າສຳລັບພວກເຮົາແນວໃດ?`

`ຂໍ້ຄວາມທີ່ຍົກຂຶ້ນມາອັນທີສອງບອກວ່າ: “ໃນພຣະເຢຊູພວກເຮົາກໍຫຍັບເຂົ້າໃກ້ພຣະເຈົ້າຫຼາຍຂຶ້ນ ຫຼາຍກວ່າໃນເວລາທີ່ພວກເຮົາບໍ່ໄດ້ເຮັດບາບ” ໂອ້! ຄໍາສັນຍາທີ່ສວຍງາມນີ້ມີຄວາມໝາຍແນວໃດ? ພວກເຮົາສາມາດມີປະສົບການນີ້ໄດ້ແນວໃດ? ຄໍາສັນຍານີ້ທີ່ບອກເຖິງການຫຍັບເຂົ້າໃກ້ຊິດກັບພຣະເຈົ້ານັ້ນເຮັດໃຫ້ທ່ານໄດ້ຮັບຄວາມສະບາຍໃຈແນວໃດ?`