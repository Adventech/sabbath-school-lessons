---
title: ເນື້ອໜັງແລະເລືອດຄືກັນກັບພວກເຮົາ
date: 18/01/2022
---

ພຣະທຳເຮັບເຣີກ່າວວ່າພຣະເຢຊູໄດ້ກາຍເປັນມະນຸດ. ໃນຖານະທີ່ເປັນມະນຸດ ພຣະເຢຊູສາມາດຊ່ວຍພວກເຮົາແລະຕາຍແທນພວກເຮົາໄດ້ (ເຮັບເຣີ 2:9,14-16; ເຮັບເຣີ 10:5-10). ຄວາມຈິງພຣະຄໍາພີນີ້ກໍເປັນສ່ວນທີ່ສໍາຄັນທີ່ສຸດຂອງແຜນການທີ່ພຣະເຈົ້າໄດ້ສ້າງເພື່ອຊ່ວຍພວກເຮົາໃຫ້ພົ້ນ.

`ອ່ານພຣະທຳມັດທາຍ 16:17; ຄາລາເຕຍ 1:16; 1 ໂກຣິນໂທ 15:50; ແລະ ເອເຟໂຊ 6:12. ຂໍ້ພຣະຄຳພີເຫຼົ່ານີ້ກ່າວກ່ຽວກັບຄວາມອ່ອນແອຂອງມະນຸດ. ພວກເຮົາມີຈຸດອ່ອນອັນໃດແດ່ໃນຖານະທີ່ເປັນຄົນບາບ?`

“ເນື້ອໜັງແລະເລືອດ” (ເອເຟໂຊ 6:12) ແມ່ນຄໍາທີ່ພັນລະນາຮູບພາບຂອງຄົນບາບແລະຄວາມອ່ອນແອຂອງພວກເຂົາ. ພຣະທຳເຮັບເຣີກ່າວວ່າພຣະເຢຊູຖືກສ້າງໃຫ້ເປັນຄືກັບອ້າຍນ້ອງຂອງພຣະອົງ “ໃນທຸກຢ່າງ” (ເຮັບເຣີ 2:17). ຄໍາເວົ້າເຫຼົ່ານີ້ສະແດງໃຫ້ພວກເຮົາເຫັນວ່າ ພຣະເຢຊູໄດ້ກາຍເປັນມະນຸດຢ່າງສົມບູນ.

ແຕ່ພຣະທຳເຮັບເຣີກໍໄດ້ຍັງກ່າວວ່າ ພຣະເຢຊູຊົງມີຄວາມແຕກຕ່າງຈາກພວກເຮົາ: ນັ້ນກໍຄືພຣະເຢຊູບໍ່ໄດ້ເຮັບບາບ (ເຮັບເຣີ 4:15). ພຣະເຢຊູຊົງ “ບໍລິສຸດປາສະຈາກຜິດ ຫຼື ສິ່ງຊົ່ວມົວໝອງ” (ເຮັບເຣີ 7:26). ໃນຖານະທີ່ເປັນຄົນບາບນັ້ນ ຈິດໃຈຂອງພວກເຮົາກໍຊົ່ວຮ້າຍ. ພວກເຮົາເປັນທາດຂອງຄວາມບາບ ພຣະເຢຊູໄດ້ມາເປັນພຣະຜູ້ຊ່ວຍໃຫ້ລອດພົ້ນຂອງພວກເຮົາ ພຣະອົງຊົງຖວາຍຕົນເອງເປັນເຄື່ອງບູຊາສຳລັບຄວາມບາບຂອງເຮົາ.

`ພຣະເຢຊູໄດ້ສັນຍາວ່າຈະຊ່ວຍເຮົາໃຫ້ເອົາຊະນະສົງຄາມຕໍ່ສູ້ຄວາມບາບ. ພວກເຮົາສາມາດໃຊ້ຊີວິດທີ່ພຣະເຢຊູຕ້ອງການໃຫ້ພວກເຮົາມີໄດ້ແນວໃດ?`