---
title: ພຣະເຢຊູຖືກເຮັດໃຫ້ສົມບູນໂດຍການທຸກທໍລະມານ
date: 19/01/2022
---

`ອ່ານພຣະທຳ ເຮັບເຣີ 2:10,17,18 ແລະ ເຮັບເຣີ 5:8,9. ເປັນຫຍັງພຣະເຢຊູຈຶ່ງໄດ້ທົນທຸກທໍລະມານ?`

ອາຈານເປົາໂລກ່າວວ່າ ພຣະເຈົ້າ “ຊົງໃຫ້ຜູ້ນຳທາງຄວາມລອດພົ້ນ (ພຣະເຢຊູ).. ເຖິງທີ່ສໍາເລັດໂດຍການທົນທຸກທໍລະມານ” (ເຮັບເຣີ 2:10). ພຣະເຢຊູຊົງ “ເປັນແສງສະທ້ອນພຣະສະຫງ່າຣາສີຂອງພຣະເຈົ້າແລະມີສະພາບເປັນແບບພີມດຽວກັນກັບພຣະອົງ” (ເຮັບເຣີ 1:3). ພຣະເຢຊູ “ຍັງບໍ່ມີບາບ” (ເຮັບເຣີ 4:15). ດັ່ງນັ້ນແລ້ວ ເປັນຫຍັງພຣະອົງຈຶ່ງຕ້ອງຖືກເຮັດໃຫ້ສົມບູນໂດຍການທຸກທໍລະມານສາກ່ອນ?

ພຣະຄຳພີໄດ້ບອກພວກເຮົາວ່າ “ພຣະເຢຊູຄືພຣະບຸດຂອງພຣະເຈົ້າ ແຕ່ໂດຍການທຸກທໍລະມານນັ້ນພຣະອົງໄດ້ຮຽນຮູ້ຄວາມໝາຍຂອງການເຊື່ອຟັງ. ດ້ວຍວິທີນີ້ພຣະອົງຊົງຖືກເຮັດໃຫ້ສົມບູນ (ເຮັບເຣີ 5:8,9). ດັ່ງນັ້ນ ຄວາມທຸກທໍລະມານຈຶ່ງໄດ້ເຮັດໃຫ້ພຣະເຢຊູເໝາະສົມທີ່ຈະຊ່ວຍພວກເຮົາ.

ໃຫ້ພວກເຮົາມາເບິ່ງສາມວິທີການທີ່ຄວາມທຸກທໍລະມານນັ້ນໄດ້ເຮັດໃຫ້ພຣະເຢຊູນັ້ນເໝາະສົມທີ່ຈະເປັນພຣະຜູ້ຊ່ວຍໃຫ້ລອດ ແລະເປັນປະໂລຫິດໃຫຍ່ຫຼືຜູ້ນຳສາສະໜາຂອງເຮົາ:

(1) ພຣະເຈົ້າໄດ້ “ຊົງໃຫ້ຜູ້ນຳທາງຄວາມລອດພົ້ນໃຫ້ເຂົາເຫຼົ່ານັ້ນ (ພຣະເຢຊູ) ໃຫ້ເຖິງທີ່ສຳເລັດໂດຍການທົນທຸກທໍລະມານ” (ເຮັບເຣີ 2:10).

(2) ຄວາມທຸກທໍລະມານໄດ້ສອນພຣະເຢຊູວ່າຈະຕ້ອງເຊື່ອຟັງຢ່າງໃດ (ເຮັບເຣີ 5:8). ໃນຖານະທີ່ເປັນພຣະເຈົ້ານັ້ນ ພຣະເຢຊູຈໍາເປັນຈະຕ້ອງເຊື່ອຟັງໃຜບໍ່? ແນ່ນອນວ່າບໍ່! ແຕ່ເພື່ອທີ່ຈະຊ່ວຍພວກເຮົາໃຫ້ພົ້ນນັ້ນ ພຣະບຸດຂອງພຣະເຈົ້າກໍໄດ້ກາຍເປັນບຸດມະນຸດທີ່ເຊື່ອຟັງ.

ການທຸກທໍລະມານຂອງພຣະເຢຊູສະແດງໃຫ້ພວກເຮົາເຫັນຄວາມຮັກຂອງພຣະອົງໃນຖານະທີ່ເປັນອ້າຍ.