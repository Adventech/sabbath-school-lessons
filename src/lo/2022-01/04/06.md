---
title: ອ້າຍຂອງເຮົາເປັນຕົວຢ່າງຂອງເຮົາ
date: 20/01/2022
---

ເຫດຜົນທີ່ພຣະເຢຊູໄດ້ກາຍເປັນມະນຸດແລະໄດ້ດຳລົງຊີວິດເປັນຄືມະນຸດຄົນໜຶ່ງນັ້ນກໍເພື່ອທີ່ຈະເປັນຕົວຢ່າງໃຫ້ແກ່ເຮົາ. ພຣະເຢຊູຊົງເປັນຜູ້ດຽວທີ່ສາມາດສະແດງໃຫ້ພວກເຮົາເຫັນຫົນທາງອັນຖືກຕ້ອງໃນການດຳເນີນຊີວິດຢູ່.

`ອ່ານພຣະທຳ ເຮັບເຣີ 12:1-4. ໃນຂໍ້ພຣະຄຳພີເຫຼົ່ານີ້ ອາຈານເປົາໂລປຽບທຽບຊີວິດຄຣິສຕຽນຄືກັບການແລ່ນແຂ່ງຂັນ. ອາຈານເປົາໂລບອກວ່າພວກເຮົາຄວນແລ່ນການແຂ່ງຂັນນີ້ແນວໃດ?`

ໃນຂໍ້ພຣະຄຳພີເຫຼົ່ານີ້ ພຣະເຢຊູຄືຊື່ສຸດທ້າຍທີ່ຢູ່ໃນລາຍຊື່ຂອງຄົນທີ່ສະແດງໃຫ້ພວກເຮົາເຫັນຄວາມເຊື່ອ. ອາຈານເປົາໂລສະແດງໃຫ້ເຫັນວ່າພຣະເຢຊູຄື “ຜູ້ບຸກເບີກຄວາມເຊື່ອ ແລະ ຜູ້ຊົງເຮັດໃຫ້ຄວາມເຊື່ອຂອງພວກເຮົາເຖິງທີ່ສຳເລັດ” (ເຮັບເຣີ 12:2). ຄໍາທີ່ຂຽນວ່າ “ຜູ້ບຸກເບີກ” ມາຈາກຄໍາສັບພາສາກຣີກວ່າ “archegos”. ຄຳວ່າ “archegos” ນັ້ນກໍຍັງສາມາດຖືກຂຽນເປັນຄຳວ່າ “ຜູ້ລີເລີ່ມ”. ພຣະເຢຊູຄືຜູ້ລິເລີ່ມການແລ່ນແຂ່ງຂັນທີ່ພວກເຮົາຈະຕ້ອງແລ່ນໃນຖານະທີ່ເປັນຄຣິສຕຽນ. ພຣະເຢຊູຊົງແລ່ນອອກໄປກ່ອນພວກເຮົາເພື່ອທີ່ຈະສະແດງໃຫ້ພວກເຮົາເຫັນເສັ້ນທາງ. ພຣະທຳເຮັບເຣີ 6:20 ບອກວ່າພຣະເຢຊູໄດ້ລ່ວງໜ້າໄປກ່ອນພວກເຮົາເພື່ອສ້າງຫົນທາງໃຫ້ແກ່ເຮົາໄປຫາພຣະເຈົ້າ. ຄໍາວ່າ “ຜູ້ຊົງເຮັດໃຫ້ຄວາມເຊື່ອຂອງເຮົາເຖິງທີ່ສຳເລັດ” ກໍສອນພວກເຮົາວ່າ ພຣະເຢຊູໄດ້ຊົງສະແດງຄວາມເຊື່ອທີ່ເຂັ້ມແຂງທີ່ສຸດໃນພຣະເຈົ້າທີ່ສາມາດມີໄດ້. ພຣະທຳເຮັບເຣີ 12:1-4 ກໍຍັງສອນພວກເຮົາວ່າ ພຣະເຢຊູຄືຜູ້ທໍາອິດທີ່ໄດ້ແລ່ນແຂ່ງຈົບດ້ວຍຄວາມສຳເລັດ. ພຣະເຢຊູສະແດງໃຫ້ພວກເຮົາເຫັນວ່າການມີຊີວິດໂດຍຄວາມເຊື່ອມີຄວາມໝາຍແນວໃດ.

ພຣະເຢຊູໄດ້ມອບຄວາມໄວ້ວາງໃຈຂອງພຣະອົງໃຫ້ກັບພຣະເຈົ້າແລະຄຳສັນຍາຂອງພຣະອົງ ພວກເຮົາກໍຈະຕ້ອງເຊື່ອພຣະເຈົ້າເຊັ່ນດຽວກັນກັບທີ່ພຣະເຢຊູໄດ້ເຊື່ອ.