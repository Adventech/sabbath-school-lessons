---
title: ຂໍ້ຄິດເພີ່ມເຕີມ
date: 21/01/2022
---

“ເຮັບເຣີ 2:13 ສະແດງໃຫ້ພວກເຮົາເຫັນຄຳເວົ້າຂອງພຣະເຢຊູ. ພຣະເຢຊູກໍກ່າວກັບພຣະບິດາຂອງພຣະອົງກ່ຽວກັບອ້າຍເອື້ອຍນ້ອງຂອງພຣະອົງວ່າ: “ຂ້ານ້ອຍຢູ່ທີ່ນີ້ພ້ອມກັບບຸດທັງຫຼາຍທີ່ພຣະເຈົ້າຊົງມອບໃຫ້ຂ້ານ້ອຍ” (ເຮັບເຣີ 2:13). ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາເຫັນວ່າພຣະເຢຊູຊົງປົກປ້ອງແລະດູແລຮັກສາອ້າຍນ້ອງຂອງພຣະອົງ. ໃນຖານະທີ່ເປັນອ້າຍຂອງເຮົາ ພຣະເຢຊູກໍຊົງເປັນຄູສອນຂອງເຮົາ ແລະຍັງຊົງເປັນຜູ້ປົກປ້ອງພວກເຮົາ.

“ພຣະເຢຊູໄດ້ມາໃນໂລກນີ້ເປັນມະນຸດຄົນໜຶ່ງ. ພຣະອົງໄດ້ກາຍເປັນຜູ້ຊ່ວຍຂອງພວກເຮົາ ຜູ້ທີ່ໄປຫາພຣະບິດາສຳລັບພວກເຮົາ. ພຣະເຢຊູໄດ້ເຮັດສິ່ງເຫຼົ່ານີ້ເພື່ອສະແດງໃຫ້ພວກເຮົາເຫັນຄວາມຈິງທີ່ສຳຄັນຂອງພຣະຄຳພີ. ໃນສົງຄາມທົ່ວໂລກລະຫວ່າງພຣະເຈົ້າແລະຊາຕານນັ້ນ, ພວກເຮົາກໍສາມາດເຊື່ອຟັງກົດທຸກຂໍ້ໃນພຣະບັນຍັດຂອງພຣະເຈົ້າ ຖ້າຫາກພວກເຮົາເຊື່ອມຕໍ່ກັບພຣະບິດາແລະພຣະບຸດ” (ທ່ານນາງເອເລັນຈີໄວທ໌, Selected Messages, Book, page 253).

**ຄຳຖາມຄົ້ນຄວ້າ**

`ພຣະທຳເຮັບເຣີບອກພວກເຮົາວ່າ ພຣະເຢຊູໄດ້ກາຍເປັນອ້າຍຂອງເຮົາທີ່ຈະຊ່ວຍພວກເຮົາໃຫ້ພົ້ນ. ຄວາມຈິງຂອງພຣະຄຳພີໄດ້ສະແດງໃຫ້ພວກເຮົາເຫັນອັນໃດທີ່ພຣະເຈົ້າໄດ້ເຮັດເພື່ອຊ່ວຍພວກເຮົາ? ຄຳຕອບຂອງທ່ານຊ່ວຍທ່ານໃຫ້ເຫັນວ່າເປັນຫຍັງການປະຕິເສດຄວາມເມດຕາຂອງພຣະອົງຈຶ່ງເປັນຄວາມຜິດພາດອັນຮ້າຍແຮງແນວໃດ?`

`ເລື່ອງກ່ຽວກັບໂມເຊນີ້ຊ່ວຍພວກເຮົາໃຫ້ເຂົ້າໃຈໜ້ອຍໜຶ່ງເຖິງສິ່ງທີ່ພຣະເຢຊູໄດ້ເຮັດສຳລັບພວກເຮົາແລະຍັງສືບຕໍ່ເຮັດໃນເວລານີ້ແນວໃດ?`