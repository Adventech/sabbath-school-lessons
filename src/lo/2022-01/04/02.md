---
title: ອ້າຍນ້ອງແລະພຣະຜູ້ຊ່ວຍໃຫ້ລອດ
date: 16/01/2022
---

`ໃຫ້ທ່ານອ່ານສິ່ງທີ່ໂມເຊໄດ້ກ່າວໃນພຣະທຳ ລະບຽບພວກເລວີ 25:25-27 ,47-49. ໃນຂໍ້ພຣະຄໍາພີເຫຼົ່ານີ້ ໂມເຊໄດ້ບອກວ່າຜູ້ໃດທີ່ສາມາດປົດປ່ອຍຄົນທີ່ຂາຍໂຕເອງເປັນທາດເພື່ອຈ່າຍໜີ້ຂອງເຂົາ? ແລະແມ່ນໃຜສາມາດຊື້ດິນຄືນໃຫ້ກັບສະມາຊິກຄອບຄົວທີ່ໄດ້ຂາຍດິນຂອງເຂົາເພື່ອຈ່າຍໜີ້?`

ກົດບັນຍັດຂອງໂມເຊກ່າວກ່ຽວກັບຄົນທີ່ຈະຕ້ອງຂາຍດິນຂອງຕົນເອງຫຼືຂາຍຕົນເອງເພາະວ່າຕົນເອງທຸກຍາກ. ຄົນທີ່ທຸກຍາກຄົນນີ້ກໍຈະໄດ້ດິນຕົນເອງຫຼືອິດສະຫຼະພາບຂອງຕົນເອງຄຶນຫຼັງຈາກເວລາ 50 ປີ.

ແຕ່ເວລາ 50 ປີ ເປັນເວລາທີ່ດົນຫຼາຍທີ່ຈະຕ້ອງລໍຖ້າ ນັ້ນເປັນເຫດຜົນທີ່ກົດບັນຍັດຂອງໂມເຊໄດ້ກ່າວວ່າ ພີ່ນ້ອງທີ່ເປັນຜູ້ຊາຍທີ່ໃກ້ຊິດທີ່ສຸດສາມາດຈ່າຍເງິນທີ່ຊາຍຄົນທີ່ທຸກຍາກນັ້ນໄດ້ຢືມ. ແລ້ວຊາຍຄົນທຸກຍາກຄົນນີ້ກໍຈະສາມາດມີອິດສະຫຼະພາບຈາກເງິນກູ້ ຫຼື ການເປັນທາດໄວ້ຂຶ້ນ.

`ອ່ານພຣະທຳເຮັບເຣີ 2:14-16. ຂໍ້ພຣະຄໍາເຫຼົ່ານີ້ກ່າວສິ່ງໃດກ່ຽວກັບທັງພຣະເຢຊູແລະພວກເຮົາ?`

ພຣະທຳເຮັບເຣີ 2:14-16 ສະແດງໃຫ້ພວກເຮົາເຫັນວ່າພວກເຮົາເປັນຂ້າທາດຂອງມານ. ແຕ່ພຣະເຢຊູຊົງເປັນພຣະຜູ້ທີ່ໄດ້ຊື້ໂຕເຮົາອອກຈາກການເປັນທາດແລະເຮັດໃຫ້ພວກເຮົາເປັນອິດສະຫຼະ. ເມື່ອອາດາມໄດ້ເຮັດບາບ, ມະນຸດກໍໄດ້ກາຍເປັນທາດຂອງຊາຕານ. ພວກເຮົາບໍ່ສາມາດເຮັດສິ່ງທີ່ດີແລະຖືກຕ້ອງດ້ວຍໂຕຂອງເຮົາເອງ (ໂຣມ 7:14-24).

`ພຣະເຢຊູສາມາດຢູ່ໃກ້ຊິດກັບທ່ານໄດ້ຫຼາຍຊໍ່າໃດ? ປະສົບການຂອງທ່ານທີ່ຜ່ານມານັ້ນເປັນແນວໃດ?`