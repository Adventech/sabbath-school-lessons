---
title: '“ຊີມຣົດ” ຂອງປະທານຈາກພຣະເຈົ້າ'
date: 06/02/2022
---

`ພຣະເຢຊູຊົງປະທານຂອງປະທານອັນດີອັນໃດແດ່ໃຫ້ແກ່ຜູ້ຕິດຕາມພຣະອົງທີ່ເຊື່ອຟັງພຣະອົງ? ສຳລັບຄຳຕອບ ໃຫ້ທ່ານອ່ານພຣະທຳ ເຮັບເຣີ 6:4,5.`

ອາຈານເປົາໂລເວົ້າກ່ຽວກັບຄົນທັງຫຼາຍໃນອະດີດທີ່ “ໄດ້ຮັບຄວາມສະຫວ່າງມາເທື່່ອໜຶ່ງແລ້ວ” (ເຮັບເຣີ 6:4). “ແສງສະຫວ່າງ” ນັ້ນສະແດງໃຫ້ພວກເຮົາເຫັນວ່າຄົນທັງຫຼາຍໄດ້ຮູ້ຈັກຄວາມຈິງຂອງພຣະຄຳພີ. ປະຊາຊົນໄດ້ຫັນໜີຈາກຊາຕານແລະຈາກຄຳຫຼອກລວງທີ່ຢູ່ໃນ “ຄວາມມືດ”ມາສູ່ “ແສງສະຫວ່າງ” ຫຼື ຄວາມຮູ້ທີ່ມາຈາກພຣະເຈົ້າ (ກິດຈະການ 26:17, 18).

ນອກຈາກນັ້ນ ອາຈານເປົາໂລຍັງໄດ້ກ່າວວ່າ ປະຊາຊົນຈາກອະດີດນັ້ນ “ໄດ້ຮັບພຣະວິນຍານບໍລິສຸດ” (ເຮັບເຣີ 6:4). “ຄົນເຫຼ່ົານັ້ນໄດ້...ຊີມຣົດຂອງປະທານຈາກພຣະເຈົ້າ” (ເຮັບເຣີ 6:4). ຄົນທັງຫຼາຍທີ່ມີພຣະວິນຍານບໍລິສຸດກໍຮູ້ຈັກຂອງປະທານແຫ່ງພຣະຄຸນ (ໂຣມ 5:15; ໂຢຮັນ 7:36-39; 1 ໂກຣິນໂທ 12:13). ພຣະຄຸນນີ້ກໍຍັງປະທານຄວາມເຂັ້ມແຂງແກ່ພວກເຮົາເພື່ອທີ່ຈະມີຊີວິດຢູ່ເພື່ອພຣະເຈົ້າ. ພຣະວິນຍານຂອງພຣະອົງຈະດຳລົງຢູ່ໃນເຮົາແລະຄວບຄຸມເຮົາ. ການປະພຶດຂອງເຮົານັ້ນຈະປ່ຽນໄປ ແລ້ວພວກເຮົາກໍຈະກາຍເປັນຜູ້ທີ່ບໍລິສຸດ. (ຄາລາເຕຍ 5:22,23).

ຄຳເວົ້າທີ່ຂຽນວ່າ “ໄດ້ຮັບພຣະວິນຍານບໍລິສຸດ” (ເຮັບເລີ 6:4) ນັ້ນກໍສະແດງໃຫ້ພວກເຮົາເຫັນວ່າຄວາມຈິງຂອງພຣະຄຳພີອີກເລື່ອງໜຶ່ງ. ເມື່ອພຣະວິນຍານນັ້ນດຳລົງຢູ່ໃນໂຕຂອງເຮົາ ພວກເຮົາກໍຈະ “ສຳພັດດ້ວຍຕົນເອງແລ້ວວ່າ ອົງພຣະຜູ້ເປັນເຈົ້າປະກອບດ້ວຍພຣະເມດຕາກະລຸນາ” (1 ເປໂຕ 2:2,3).

`ທ່ານເຄີຍໄດ້ “ຊີມຣົດຊາດ” ຂອງປະທານຕ່າງໆທີ່ອາຈານເປົາໂລກ່າວເຖິງແນວໃດແດ່?`