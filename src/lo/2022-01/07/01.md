---
title: ພຣະເຢຊູໄດ້ໃຫ້ຄວາມຫວັງທີ່ຮັກສາພວກເຮົາໃຫ້ປອດໄພ
date: 05/02/2022
---

### ອ່ານສຳລັບບົດຮຽນອາທິດນີ້
ເຮັບເຣີ 6:4,5; ໂຣມ 6:6; ຄາລາເຕຍ 5:24; ເຮັບເຣີ 10:26-29; ເຮັບເຣີ 6:9-12.

> <p>ຂໍ້ຄວນຈໍາ</p>
> “ຄວາມຫວັງທີ່ພວກເຮົາຍຶດຖືນັ້ນເປັນສະໝໍທີ່ແທ້ຈິງອັນໝັ້ນຄົງຂອງຈິດໃຈ. ຄວາມຫວັງນັ້ນນຳໄປສູ່ບ່ອນສັກສິດທີ່ສຸດຢູ່ເບື້ອງຫຼັງຜ້າກັ້ງ, ທີ່ພຣະເຢຊູເຈົ້າຜູ້ຊົງນຳໜ້າໄດ້ສະເດັດເຂົ້າໄປກ່ອນແທນພວກເຮົາແລ້ວ ເພາະພຣະອົງໄດ້ຊົງກາຍເປັນພຣະມະຫາປະໂຣຫິດຕະຫຼອດໄປໃນລຳດັບດຽວກັບເມຄີເຊເດັກ” (ເຮັບເຣີ 6:19,20).

ໃນພຣະທຳເຮັບເຣີ ບົດທີ 1-4 ອາຈານເປົາໂລໄດ້ອະທິບາຍເຖິງວຽກງານທີ່ພຣະເຢຊູໄດ້ເຮັດສຳລັບພວກເຮົາໃນສະຫວັນ. ຫຼັງຈາກນັ້ນອາຈານເປົາໂລກໍໄດ້ປ່ຽນຫົວຂໍ້ໃນພຣະທຳ ເຮັບເຣີ 5:11-6:20. ໃນຂໍ້ພຣະຄໍາພີເຫຼົ່ານີ້ ອາຈານເປົາໂລກໍໄດ້ໃຫ້ຄໍາເຕືອນທີ່ໜັກແໜ້ນໃຫ້ແກ່ຜູ້ອ່ານຂອງເພີ່ນ ພວກເຂົາກຳລັງຕົກຢູ່ໃນອັນຕະລາຍທີ່ຈະສູນເສຍຄວາມເຊື່ອຂອງພວກເຂົາ.

ອາຈານເປົາໂລບອກຜູ້ອ່ານຂອງເພີ່ນບໍ່ໃຫ້ຫັນໜີຈາກພຣະເຢຊູ. ພວກເຂົາຈະຕ້ອງບໍ່ຢຸດທີ່ຈະເຫັນສິ່ງຕ່າງໆທີ່ໜ້າອັດສະຈັນທີ່ພຣະເຢຊູໄດ້ເຮັດສຳລັບພວກເຂົາ. ຖ້າບໍ່ດັ່ງນັ້ນຄວາມເຊື່ອແລະຄວາມຮູ້ຂອງພວກເຂົາກ່ຽວກັບພຣະເຢຊູນັ້ນກໍຈະຢຸດເຕີບໂຕຂຶ້ນ.

ຄຳເຕືອນຈາກອາຈານເປົາໂລກໍຈົບດ້ວຍຄຳເວົ້າທີ່ໃຫ້ກຳລັງໃຈດ້ວຍຄວາມຮັກ. ອາຈານເປົາໂລບອກຜູ້ອ່ານຂອງເພີ່ນວ່າເພີ່ນເຊື່ອໃນພວກເຂົາ. ໃນພຣະທຳເຮັບເຣີ 10:26-39, ອາຈານເປົາໂລກໍໄດ້ໃຫ້ຄໍາເຕືອນແລະຄໍາໜູນໃຈເພີ່ມອີກ. ໃນອາທິດນີ້ ພວກເຮົາຈະສຶກສາພຣະທຳເຮັບເຣີ ບົດທີ 6 ແລະ ບົດທີ 10 ແລະ ຄຳເວົ້າທີ່ໃຫ້ກຳລັງໃຈເຫຼົ່ານີ້.