---
title: ສິ່ງຕ່າງໆທີ່ດີກວ່າ
date: 09/02/2022
---

ໃນພຣະທຳເຮັບເຣີ 6:4-8 ອາຈານເປົາໂລກໍໄດ້ໃຫ້ຄໍາເຕືອນທີ່ໜັກແໜ້ນຕໍ່ຜູ້ອ່ານຂອງເພີ່ນບໍ່ໃຫ້ຫັນໜີຈາກພຣະເຢຊູ. ອາຈານເປົາໂລເຊື່ອວ່າຜູ້ອ່ານຂອງເພີ່ນນັ້ນຈະເຊື່ອຟັງຄຳເຕືອນຂອງເພີ່ນແລະປ່ຽນແປງຊີວິດຂອງເຂົາແລະໄດ້ຮັບຄວາມລອດພົ້ນ (ເຮັບເຣີ 6:7,9)

`ອ່ານກ່ຽວກັບສິ່ງທີ່ດີຕ່າງໆໃນພຣະທຳ ເຮັບເຣີ 6:9-12 ທີ່ອາຈານເປົາໂລບອກວ່າ ຜູ້ອ່ານຂອງເພີ່ນໄດ້ເຮັດແລະສືບຕໍ່ເຮັດ. ໃຫ້ທ່ານຂຽນລາຍການສິ່ງເຫຼົ່ານີ້ແລະອະທິບາຍວ່າສິ່ງຕ່າງໆເຫຼົ່ານີ້ສະແດງໃຫ້ເຫັນອັນໃດ.`

ຄຣິສຕຽນກໍສະແດງອອກເຖິງຄວາມຮັກທີ່ເຂົາມີສຳລັບພຣະເຈົ້າໂດຍການກະທຳດີຂອງພວກເຂົາ. ພວກເຮົາກໍສະແດງອອກໃຫ້ເຫັນວ່າ ພວກເຮົາຮັກພຣະເຈົ້າແທ້ກໍເມື່ອພວກເຮົາຊ່ວຍເຫຼືອຄົນທີ່ທຸກຍາກແລະຂາດເຂີນ (ມັດທາຍ 10:42; ມັດທາຍ 25:31-46). ດ່ັງນັ້ນ ອາຈານເປົາໂລກໍບອກຜູ້ອ່ານຂອງເພີ່ນບໍ່ໃຫ້ລືມທີ່ຈະເຮັດດີ (ເຮັບເຣີ 13:2,16).

ອາຈານເປົາໂລເຕືອນຜູ້ອ່ານຂອງເພີ່ນບໍ່ໃຫ້ກາຍເປັນຄົນ “ກຽດຄ້ານ” (ເຮັບເຣີ 6:12). ພວກເຂົາຈະຕ້ອງ “ບໍ່ຍອມແພ້” (ເຮັບເຣີ 6:12).

ນອກຈາກນັ້ນ ອາຈານເປົາໂລກໍຕ້ອງການໃຫ້ຜູ້ອ່ານຂອງເພີ່ນນັ້ນໃຊ້ຊີິວິດຄືກັບຄົນທັງຫຼາຍທີ່ໄດ້ສະແດງໃຫ້ເຫັນຄວາມເຊື່ອແລະໄດ້ມີຄວາມອົດທົນ. ພຣະທຳພຣະນິມິດ 14:12 ສະແດງໃຫ້ເຮົາເຫັນວ່າ ປະຊາຊົນຂອງພຣະເຈົ້າມີຄວາມອົດທົນ, ສະແດງອອກເຖິງຄວາມເຊື່ອ ແລະ ຮັກສາກົດບັນຍັດຂອງພຣະເຈົ້າ.

`ບາງຄັ້ງພວກເຮົາຈະຕ້ອງໃຫ້ຄຳຕັກເຕືອນແກ່ຄົນທີ່ເຮົາຮັກ. ພວກເຮົາສາມາດຮຽນຮູ້ສິ່ງໃດຈາກອາຈານເປົາໂລກ່ຽວກັບທາງທີ່ດີທີ່ສຸດໃນການຕັກເຕືອນແລະໃຫ້ກຳລັງໃຈຄົນອື່ນ?`