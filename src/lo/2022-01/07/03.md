---
title: ຜູ້ທີ່ບໍ່ສາມາດກັບມາຫາພຣະເຈົ້າໄດ້ອີກ
date: 07/02/2022
---

`ປຽບທຽບພຣະທຳ ເຮັບເຣີ 6:4-6; ມັດທາຍ 16:24; ໂຣມ 6:6; ຄາລາເຕຍ 2:20; ຄາລາເຕຍ 5:24; ແລະ ຄາລາເຕຍ 6:14. ຂໍ້ພຣະຄຳພີເຫຼົ່ານີ້ເວົ້າກ່ຽວກັບການຕືງພຣະເຢຊູໄວ້ເທິງໄມ້ກາງແຂນ ຫຼື ການຕຶງຊີວິດເກົ່າຂອງເຮົາໄວ້ທີ່ນັ້ນ. ການທີ່ຈະຕຶງພຣະເຢຊູເທິງໄມ້ກາງແຂນອີກເທື່ອໜຶ່ງນັ້ນໝາຍຄວາມວ່າແນວໃດ?`

ເມື່ອຄົນທັງຫຼາຍ “ໄດ້ຕົກເສຍໄປແລ້ວ ກໍເຫຼືອວິໄສທີ່ຈະນຳພວກເຂົາມາສູ່ການກັບໃຈອີກໄດ້” (ເຮັບເຣີ 6:6). ຄໍາວ່າ “ເຫຼືອວິໄສ” ກໍສະແດງໃຫ້ພວກເຮົາເຫັນບາງຢ່າງທີ່ເປັນໄປບໍ່ໄດ້ສຳລັບພຣະເຈົ້າທີ່ຈະເຮັດ. ພຣະເຈົ້າບໍ່ສາມາດຊ່ວຍຄົນທີ່ໄດ້ຫັນໜີອອກຈາກພຣະອົງ. ເປັນຫຍັງ? “ເພາະພວກເຂົາເອງຄຶງພຣະບຸດຂອງພຣະເຈົ້າເສຍແລະເຮັດໃຫ້ພຣະອົງຊົງໄດ້ຮັບການປະຈານຂາຍໜ້າ” (ເຮັບເຣີ 6:6). ຖ້າຫາກພວກເຮົາຫັນໜີຈາກພຣະເຢຊູແລ້ວ, ພວກເຮົາກໍບໍ່ສາມາດໄດ້ຮັບຄວາມລອດໄດ້.

ເມື່ອພວກເຮົາ “ຄຶງພຣະບຸດຂອງພຣະເຈົ້າເສຍ” (ເຮັບເຣີ 6:6) ພວກເຮົາກໍກໍາລັງເຮັດສິ່ງໃດ? ຄຳເວົ້າທີ່ພັນລະນາຮູບພາບນີ້ກໍຊ່ວຍພວກເຮົາໃຫ້ເຫັນສິ່ງທີ່ຮ້າຍແຮງທີ່ພວກເຮົາເຮັດຕໍ່ຄວາມສຳພັນຂອງເຮົາກັບພຣະເຢຊູ ເມື່ອພວກເຮົານັ້ນຫັນໜີອອກຈາກພຣະອົງ.

ໃນພຣະທຳເຮັບເຣີ 6:6, ອາຈານເປົາໂລສະແດງໃຫ້ພວກເຮົາເຫັນບຸກຄົນໜຶ່ງເຊິ່ງໄດ້ຫັນໜີຈາກພຣະເຢຊູຫຼັງຈາກທີ່ຍອມຮັບເອົາພຣະອົງເປັນພຣະຜູ້ຊ່ວຍໃຫ້ລອດ (ເຮັບເຣີ 6:4,5). ແຕ່ມັນກໍຍັງມີຫວັງ ຕາບໃດທີ່ຄົນໆນັ້ນບໍ່ໄດ້ຫັນໜີອອກຈາກທາາງຂອງພຣະເຢຊູຢ່າງສົມບູນ ລາວກໍຍັງສາມາດຖືກຊ່ວຍໃຫ້ພົ້ນໄດ້.