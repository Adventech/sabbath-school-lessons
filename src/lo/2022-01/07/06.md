---
title: ພຣະເຢຊູຊົງໃຫ້ຄວາມຫວັງທີ່ຮັກສາພວກເຮົາໃຫ້ປອດໄພ
date: 10/02/2022
---

ອາຈານເປົາໂລໄດ້ຈົບຄຳຕັກເຕືອນຂອງເພີ່ນດ້ວຍຄຳອະທິບາຍທີ່ສວຍງາມກ່ຽວກັບຄວາມຫວັງທີ່ພວກເຮົາມີໃນພຣະເຢຊູເພື່ອຊ່ວຍພວກເຮົາໃຫ້ພົ້ນ.

`ອ່ານກ່ຽວກັບຄຳສັນຍາຂອງພຣະເຈົ້າທີ່ໃຫ້ແກ່ເຮົາໃນພຣະທຳ ເຮັບເຣີ 6:17-20. ພຣະເຈົ້າຊົງສະແດງໃຫ້ເຫັນວ່າພຣະອົງຈະຮັກສາຄໍາສັນຍາຂອງພຣະອົງແນວໃດ?`

ພຣະເຈົ້າຕ້ອງການທີ່ຈະສະແດງໃນຫຼາຍໆທາງວ່າ ພຣະອົງຈະຮັກສາສັນຍາທີ່ໄດ້ໃຫ້ໄວ້ກັບພວກເຮົາ. ກ່ອນອື່ນໝົດ ພຣະເຈົ້າໄດ້ໃຫ້ຄຳສາບານ (ເຮັບເຣີ 6:17). ນອກຈາກນັ້ນ ພຣະເຈົ້າຍັງໄດ້ໃຫ້ຄຳສາບານແກ່ອັບລາຮາມແລະດາວິດ. ຄຳສັນຍາຈາກພຣະເຈົ້ານັ້ນບໍ່ສາມາດຖືກປ່ຽນແປງຫຼືຖືກລະເມີດໄດ້ (ໂຣມ 9:4; ໂຣມ 11:28,29).

ຢ່າງທີສອງຄື ພຣະເຈົ້າໄດ້ສະແດງໃຫ້ພວກເຮົາເຫັນວ່າ ພຣະອົງຈະຮັກສາຄຳສັນຍາຂອງພຣະອົງເມື່ອພຣະອົງໄດ້ບອກພຣະເຢຊູໃຫ້ນັ່ງຢູ່ຂ້າງຂວາຂອງພຣະອົງ ຫຼັງຈາກທີ່ພຣະເຢຊູໄດ້ສະເດັດກັບມາຈາກສະຫວັນ. “ພຣະເຢຊູເຈົ້າຜູ້ຊົງນຳໜ້າໄດ້ສະເດັດເຂົ້າໄປກ່ອນແທນພວກເຮົາແລ້ວ” (ເຮັບເຣີ 6:20). ພຣະອົງໄດ້ຊົງໄປທີ່ນັ້ນກ່ອນໜ້າພວກເຮົາເພື່ອທີ່ຈະຈັດຕຽມ “ທາງສຳລັບມະນຸດເພື່ອໄປຫາພຣະເຈົ້າ” (ເຮັບເຣີ 6:20). ດັ່ງນັ້ນ ເມືື່ອພຣະເຢຊູສະເດັດໄປສູ່ສະຫວັນແລ້ວ ພຣະອົງໄດ້ສະແດງໃຫ້ພວກເຮົາເຫັນວ່າ ພວກເຮົາສາມາດໄວ້ວາງໃຈຄຳສັນຍາຂອງພຣະເຈົ້າທີ່ຈະຊ່ວຍພວກເຮົາໃຫ້ພົ້ນ. ພຣະເຈົ້າໄດ້ມອບກຽດແລະຄຳຍ້ອງຍໍແດ່ພຣະເຢຊູໃນສະຫວັນ. ແຕ່ພຣະເຢຊູກໍ່ຈຳເປັນຕ້ອງທົນທຸກທໍລະມານແລະຕາຍສຳລັບທຸກໆຄົນກ່ອນ. ຄວາມຕາຍຂອງພຣະອົງຈະຊ່ວຍຄົນຈຳນວນຫຼວງຫຼາຍ (ເຮັບເຣີ 2:9,10).

`ພຣະເຈົ້າໄດ້ໃຫ້ຄຳສາບານແກ່ທ່ານ. ແນວຄິດນີ້ເຮັດໃຫ້ທ່ານຮູ້ສຶກແນວໃດ? ເປັນຫຍັງມັນຈຶ່ງຄວນຊ່ວຍໃຫ້ທ່ານເຊື່ຶອວາງໃຈວ່າພຣະເຈົ້າຈະຊ່ວຍທ່ານໃຫ້ພົ້ນ?`