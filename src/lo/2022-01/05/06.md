---
title: '“ຊີມລົດຊາດ” ຂອງສະຫວັນ'
date: 27/01/2022
---

`ໃຫ້ທ່ານປຽບທຽບກົດບັນຍັດຂອງວັນສະບາໂຕໃນພຣະທຳ ອົບພະຍົບ 20:8-11 ກັບກົດບັນຍັດຂອງວັນສະບາໂຕໃນພຣະທໍາ ພຣະບັນຍັດສອງ 5:12-15 ແລ້ວອ່ານກ່ຽວກັບວັນສະບາໂຕໃນ ພຣະທໍາ ເຮັບເຣີ 4:8-11.`

ດັ່ງທີ່ພວກເຮົາໄດ້ເຫັນ ຄຳສັ່ງຫຼືກົດບັນຍັດກ່ຽວກັບວັນສະບາໂຕນັ້ນ ກໍຊ່ວຍພວກເຮົາໃຫ້ຈື່ອະດີດ. ຂໍ້ພຣະຄຳພີຈາກພຣະທຳອົບພະຍົບແລະພຣະບັນຍັດສອງນັ້ນກໍບອກພວກເຮົາໃຫ້ພັກຜ່ອນໃນວັນສະບາໂຕເພື່ອສະແດງໃຫ້ເຫັນວ່າ ພວກເຮົາເຊື່ອວ່າພຣະເຢຊູນັ້ນໄດ້ສ້າງພວກເຮົາແລະຊ່ວຍພວກເຮົາໃຫ້ລອດ. ພຣະທຳເຮັບເຣີ 4:9-11 ກໍເຊື້ອເຊີນພວກເຮົາໃຫ້ເບິ່ງໄປໃນອະນາຄົດ. ຂໍ້ພຣະຄໍາພີບອກພວກເຮົາວ່າ ພຣະເຈົ້າໄດ້ສ້າງການພັກຜ່ອນຂອງວັນສະບາໂຕສຳລັບພວກເຮົາເຊິ່ງຈະເປັນສ່ວນໜຶ່ງຂອງຊີວິດໃນແຜ່ນດິນໂລກໃໝ່.

ຫຼັງຈາກທີ່ອາດາມແລະເອວາໄດ້ເຮັດບາບ ວັນສະບາໂຕກໍໄດ້ສະແດງໃຫ້ເຫັນວ່າ ພຣະເຈົ້າຈະເຮັດໃຫ້ສິ່ງຕ່າງໆນັ້ນເປັນສິ່ງໃໝ່ຂຶ້ນມາອີກ. ເມືື່ອພວກເຮົາຮັກສາວັນສະບາໂຕ ພວກເຮົາກໍຈະສະແດງໃຫ້ຄົນອື່ນເຫັນວ່າພວກເຮົາເຊື່ອວ່າພຣະເຈົ້າຊ່ວຍພວກເຮົາໃຫ້ພົ້ນ. ວັນສະບາໂຕກໍໃຫ້ເຮົາຊີມ “ລົດຊາດ” ຂອງສະຫວັນໃນເວລານີ້ ໃນຂະນະທີ່ພວກເຮົາຢູ່ເທິງໂລກນີ້ເຊິ່ງຍັງຫ່າງໄກຈາກຄວາມສົມບູນແບບຫຼາຍ.

ວັນສະບາໂຕນັ້ນຄືເວລາແຫ່ງຄວາມສຸກ, ການຂອບພຣະຄຸນ ແລະການສະເຫຼີມສະຫຼອງ. ເມື່ອພວກເຮົາຮັກສາວັນສະບາໂຕ ພວກເຮົາກໍສະແດງໃຫ້ເຫັນວ່າພວກເຮົາເຊື່ອໃນຄຳສັນຍາທີ່ຈະຊ່ວຍໃຫ້ພົ້ນຂອງພຣະເຈົ້າ. ການຮັກສາວັນສະບາໂຕນັ້ນກໍສະແດງໃຫ້ເຫັນວ່າ ພວກເຮົາມີຄວາມເຊື່ອທີ່ດຳລົງຢູ່.

`ການພັກຜ່ອນໃນວັນສະບາໂຕຂອງເຮົານັ້ນສະແດງໃຫ້ເຫັນວ່າ ພວກເຮົາບໍ່ສາມາດຊ່ວຍຕົນເອງໃຫ້ພົ້ນໄດ້ໂດຍການປະພຶືດດີຂອງເຮົາເອງ?`