---
title: ຂໍ້ຄິດເພີ່ມເຕີມ
date: 28/01/2022
---

ໃນພຣະທຳເຮັບເຣີ, ອາຈານເປົາໂລໄດ້ໃຊ້ການພັກຜ່ອນໃນວັນສະບາໂຕເພື່ອສະແດງໃນພວກເຮົາເຫັນວ່າ ພຣະເຈົ້າໄດ້ຊົງຊ່ວຍພວກເຮົາໃຫ້ພົ້ນໂດຍພຣະເມດຕາຂອງພຣະອົງ. ອາຈານເປົາໂລບໍ່ໄດ້ໃຊ້ວັນອາທິດເພື່ອສະແດງໃຫ້ພວກເຮົາເຫັນຄວາມຈິງຂອງພຣະຄຳພີ. ຂໍ້ມູນນີ້ສະແດງໃຫ້ພວກເຮົາເຫັນອັນໃດກ່ຽວກັບຄຣິສຕຽນໃນສະໄໝພຣະຄຳພີໃໝ່? ຂໍ້ມູນນີ້ກໍສະແດງໃຫ້ພວກເຮົາເຫັນວ່າຄຣິສຕຽນໃນພຣະຄຳພີໃໝ່ນັ້ນໄດ້ໃຫ້ກຽດແລະໄດ້ຮັກສາວັນສະບາໂຕ. ແຕ່ຕໍ່ມາບໍ່ດົນ ການປ່ຽນແປງຄັ້ງຍິ່ງໃຫຍ່ໄດ້ເກີດຂຶ້ນໃນຄຣິສຕະຈັກ. ຄຣິສຕຽນໄດ້ຢຸດເຫັນວ່າວັນສະບາໂຕເປັນຄຳສັບພັນລະນາພາບສຳລັບວິທີການທີ່ພຣະເຈົ້າຊ່ວຍພວກເຮົາໃຫ້ພົ້ນ.

“ເມື່ອພຣະເຢຊູດຳລົງຢູ່ໃນໃຈຂອງເຮົາແລ້ວ ພວກເຮົາຈະມີສັນຕິສຸກແລະມີການພັກເຊົາ. ພວກເຮົາອາດຈະບໍ່ໄດ້ສະແດງອອກວ່າພວກເຮົາມີສັນຕິສຸກນີ້ໂດຍການສະແດງໃເຫັນຫ້ຄວາມຮູ້ສຶກດີໃຈຢ່າງຫຼວງຫຼາຍ. ແຕ່ພວກເຮົາກໍຈະຮູ້ສຶກເຖິງຄວາມເຊື່ອວາງໃຈທີ່ຢູ່ເລິກໆໃນໃຈຂອງເຮົາ. ເຫດຜົນທີ່ທ່ານມີຄວາມຫວັງນັ້ນບໍ່ໄດ້ມາຈາກໂຕທ່ານເອງ. ຄວາມຫວັງຂອງທ່ານນັ້ນມາຈາກພຣະເຢຊູຄຣິດເທົ່ານັ້ນ. ຄວາມໂງ່ເຂົາຂອງທ່ານກໍລວມເຂົ້າກັບສະຕິປັນຍາຂອງພຣະອົງ. ຄວາມອ່ອນແອຂອງທ່ານກໍລວມເຂົ້າກັບກຳລັງແລະ ອຳນາດຂອງພຣະອົງ. ອຳນາດຂອງພຣະອົງນັ້ນກໍບໍ່ເຄີຍລົ້ມເຫຼວຈັກເທື່ອ. ດັ່ງນັ້ນ ຢ່າໄດ້ເພິ່ງພາຕົນເອງ ເພື່ອທີ່ຈະໄດ້ຄວາມຫວັງ.” (ທ່ານນາງເອເລັນຈີໄວທ໌, ເສັ້ນທາງແຫ່ງຄວາມຫວັງ, ໜ້າທີ 70, 71 ສະບັບພາສາອັງກິດ)

**ຄຳຖາມຄົ້ນຄວ້າ**

`ການຮັກສາວັນສະບາໂຕຂອງເຮົານັ້ນສະແດງໃຫ້ເຫັນເຖິງການທີ່ພວກເຮົາເຊື່ອວ່າພວກເຮົາໄດ້ຮັບຄວາມລອດໂດຍຄວາມຮັກທີ່ເພິ່ງພໍໃຈຂອງພຣະເຈົ້າແນວໃດ?`

`ພວກເຮົາຈະຮັກສາວັນສະບາໂຕໃຫ້ບໍລິສຸດແນວໃດ? ປະສົບການນີ້ກໍແຕກຕ່າງຈາກການພະຍະຍາມທີ່ຈະຊ່ວຍຕົນເອງໃຫ້ໄດ້ຮັບຄວາມລອດພົ້ນແນວໃດ?`