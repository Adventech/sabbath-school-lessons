---
title: ການເຂົ້າສູ່ການພັກຜ່ອນຂອງພຣະເຈົ້າ
date: 26/01/2022
---

`ອ່ານພຣະທຳເຮັບເຣີ 3:11 ແລະ ເຮັບເຣີ 4:1,3,5,10 ກ່ຽວກັບການພັກຜ່ອນທີ່ພຣະເຈົ້າໄດ້ນຳສະເໜີໃຫ້ແກ່ເຮົາ. ພຣະເຈົ້າຊົງກ່າວສິ່ງໃດກ່ຽວກັບການພັກຜ່ອນນີ້?`

ພຣະເຈົ້າບໍ່ໄດ້ເຊື້ອເຊີນພວກເຮົາໄດ້ມີການພັກຜ່ອນທີ່ທຳມະດາ. ໃນພຣະທຳເຮັບເຣີ  4:1,3,5,10 ນັ້ນ ອົງພຣະຜູ້ເປັນເຈົ້າກໍເຊີນພວກເຮົາໃຫ້ມີຄວາມສຸກກັບການພັກຜ່ອນທີ່ແຕກຕ່າງ ນັ້ນກໍຄືການພັກຜ່ອນຂອງພຣະອົງ.

`ພວກເຮົາຖືກເຊີນໃຫ້ເຮັດສິ່ງໃດໃນພຣະທຳເຮັບເຣີ 4:9-11,16?`

ວັນສະບາໂຕກໍສະເຫຼີມສະຫຼອງພຣະເຢຊູມາເປັນພຣະຜູ້ຊ່ວຍໃຫ້ລອດຂອງພວກເຮົາ. ພຣະເຢຊູໄດ້ຊົງປົດປ່ອຍພວກເຮົາອອກຈາກຄວາມບາບຄືກັບທີ່ພຣະອົງໄດ້ປົດປ່ອຍຊົນຊາດອິດສະລາເອນອອກຈາກການເປັນທາດໃນເອຢິບ (ພຣະບັນຍັດສອງ 5:12-15). ການພັກຜ່ອນຂອງວັນສະບາໂຕກໍຍັງສະເຫຼີມສະຫຼອງເວລາທີ່ພຣະເຈົ້າໄດ້ສຳເລັດການນິຣະມິດສ້າງທ້ອງຟ້າແລະແຜ່ນດິນໂລກ (ປະຖົມມະການ 2:1-3; ອົບພະຍົບ 20:8-11). ອາຈານເປົາໂລກໍເຊື່ອມຕໍ່ແນວຄິດຂອງການພັກຜ່ອນກັບພຣະເຢຊູຄືກັນ. ພຣະເຢຊູໄດ້ນັ່ງເທິງບັນລັງຂອງພຣະບິດາກໍເມື່ອຫຼັງຈາກທີ່ພຣະອົງໄດ້ຊົງສິ້ນພຣະຊົນເພື່ອຄວາມບາບຂອງເຮົາແລ້ວເທົ່ານັ້ນ (ເຮັບເຣີ 10:12-14).

ພຣະພອນທີ່ໃຫຍ່ທີ່ສຸດຂອງການພັກຜ່ອນນັ້ນຈະມາໃນແຜ່ນດິນໂລກໃໝ່. ຢູ່ໃນແຜ່ນດິນໂລກໃໝ່ນັ້ນ ພຣະເຈົ້າໄດ້ສັນຍາວ່າຈະປະທານສະງ່າລາສີແລະກຽດທີ່ອາດາມໄດ້ສູນເສຍໄປແລ້ວນັ້ນໃຫ້ແກ່ເຮົາ (ເຮັບເຣີ 2:5-8; ເຮັບເຣີ 12:28).

`ພວກເຮົາຈະສາມາດມີຄວາມສຸກກັບການພັກຜ່ອນທີ່ພຣະເຈົ້າມີສຳລັບພວກເຮົາໃນຕອນນີ້ໄດ້ແນວໃດ?`