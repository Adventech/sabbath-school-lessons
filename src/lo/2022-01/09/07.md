---
title: ຂໍ້ຄິດເພີ່ມເຕີມ
date: 25/02/2022
---

“ອ່ານບົດຄວາມທ່ານນາງເອເລັນຈີໄວທ໌ “Calvary” ໜ້າທີ 741-757; It is Finished” ໜ້າ 758-764; ໃນປື້ມ Desire of Ages.

ອາຈານຈິຣິໂມສ໌ກາລາໄດ້ອະທິບາຍສິ່ງທີ່ເກີດຂຶ້ນໃນມື້ທີ່ພຣະເຈົ້າຊົງພິພາກສາປະຊາຊົນຂອງພຣະອົງ. ພຣະເຈົ້າ “ບໍ່ໄດ້ສະແດງຄວາມບາບຂອງຂ້ອຍໃຫ້ທຸກໆຄົນໃນສະຫວັນເຫັນ ຄືກັບຄົນຂາຍເກີບທີ່ໂຊສິນຄ້າຂາຍຫລຸດລາຄາໄວ້ໃກ້ປ່ອງຢ້ຽມແກ້ວຂອງຮ້ານລາວ. ບໍ່ເລີຍ ພຣະເຈົ້າສະແດງເຖິງອຳນາດອັນໜ້າປະຫຼາດໃຈແລະມະຫັດສະຈັນແຫ່ງພຣະເມດຕາຂອງພຣະອົງ. ພຣະເຢຊູຈະປະກາດວ່າ: “ເລືອດຂອງເຮົາແມ່ນສິ່ງດຽວທີ່ຄົນບາບທີ່ຊື່ວ່າ ຈິຣິນັ້ນຕ້ອງການ. ຈິຣິໄດ້ເລືອກທີ່ຈະມີຊີວິດເພື່ອເຮົາ. ລາວເປັນຜູ້ຮັບໃຊ້ທີ່ດີແລະສັດຊື່ຂອງເຮົາ ຜູ້ທີ່ເຕັມໄປດ້ວຍຄວາມເຊື່ອ.” “Toward a Biblical Theology of God’s Judgment: A Celebration of the Cross in Seven Phases of Divine Universal Judgment,” Journal of the Adventist Theological Society 15 (Spring 2004): Page 155, adapted.

**ຄຳຖາມຄົ້ນຄວ້າ**

`ໄມ້ກາງແຂນຂອງພຣະເຢຊູກໍສະແດງໃຫ້ພວກເຮົາເຫັນວ່າພຣະອົງໄດ້ຢຸດຕິຄວາມຈຳເປັນໃນການໃຊ້ເຄື່ອງຖວາຍບູຊາເຫຼົ່ານີ້ແນວໃດ (ດານີເອນ 9:27; ເຮັບເຣີ 10:18)?`

`ໃນຂະນະດຽວກັນ ເຄື່ອງຖວາຍບູຊາຕ່າງໆມີສ່ວນອັນໃດໃນຊີວິດຂອງເຮົາ? ພຣະເຢຊູໄດ້ໝາຍຄວາມວ່າແນວໃດ ເມື່ອພຣະອົງກ່າວວ່າ ພວກເຮົາຈະຕ້ອງແບກໄມ້ກາງແຂນແລະຕິດຕາມພຣະອົງໄປ (ມັດທາຍ 16:24)? ອາຈານເປົາໂລໝາຍຄວາມວ່າແນວໃດ ເມືື່ອເພີ່ນກ່າວວ່າ “ເຮົາຈຶ່ງຮຽກຮ້ອງພວກເຈົ້າໃຫ້ຖວາຍຕົວແກ່ພຣະເຈົ້າເປັນເຄື່ອງບູຊາອັນມີຊີວິດເປັນອັນບໍລິສຸດ” (ໂຣມ 12:1)? ແມ່ນຫຍັງຄືຄວາມສໍາພັນລະຫວ່າງ ມັດທາຍ 16:25 ແລະ ໂຣມ 12:1 ແລະ ຄໍາແນະນຳທີ່ອາຈານເປົາໂລໃຫ້ພວກເຮົາໃນເຮັບເຣີ 13:15,16?`