---
title: ເຄື່ອງຖວາຍບູຊາຕ່າງໆ
date: 21/02/2022
---

ຊົນຊາດອິດສະລາເອນໄດ້ຖວາຍເຄື່ອງບູຊາຫ້າປະເພດທີ່ແຕກຕ່າງກັນ. ເຄື່ອງຖວາຍແຕ່ລະຢ່າງກໍມີຄວາມຈຳເປັນສໍາລັບການສະແດງຄວາມໝາຍຂອງໄມ້ກາງແຂນຂອງພຣະເຢຊູ.

`ອາຈານເປົາໂລໄດ້ອະທິຖານເພື່ອອັນໃດໃນພຣະທຳ ເອເຟໂຊ 3:14-19?`

ການຖວາຍເຄື່ອງບູຊາຕ່າງໆທີ່ຊາວຢິວໄດ້ນຳມາໃຫ້ພຣະເຈົ້າໃນສະໄໝຂອງພຣະຄຳພີເດີມໄດ້ຊ່ວຍອະທິບາຍເຖິງຄວາມຮັກຂອງພຣະເຢຊູຄືດັ່ງນີ້:

ເຄື່ອງຖວາຍທີ່ຖືກເຜົາໃຫ້ໄໝ້. ຂອງຖວາຍນີ້ກໍຄືສັດ. ສັດເປັນໂຕໄດ້ຖືກເຜົາຢູ່ເທິງແທ່ນບູຊາ (ລະບຽບພວກເລວີ ບົດທີ 1). ເຄື່ອງຖວາຍບູຊານີ້ໄດ້ສະແດງໃຫ້ເຫັນພຣະເຢຊູ ຜູ້ທີ່ໄດ້ປະທານຊີວິດຂອງພຣະອົງທັງໝົດໃຫ້ແກ່ເຮົາ.

ເຄື່ອງຖວາຍທີ່ເປັນອາຫານ. ຊາວອິດສະລາເອນໄດ້ນຳເຄື່ອງຖວາຍທີ່ເປັນອາຫານມາເພື່ອສະແດງເຖິງການຮູ້ສຶກຂອບພຣະຄຸນຂອງເຂົາສຳລັບທຸກສິ່ງທີ່ພຣະເຈົ້າໄດ້ເຮັດເພື່ອດູແລຮັກສາປະຊາຊົນຂອງພຣະອົງ (ລະບຽບພວກເລວີ ບົດທີ 2).

ເຄື່ອງຖວາຍເພື່ອຮັກສາສັນຕິສຸກ. ເຄື່ອງຖວາຍນີ້ສະແດງໃຫ້ພວກເຮົາເຫັນຄາບອາຫານທີ່ກິນຮ່ວມກັນລະຫວ່າງໝູ່ເພື່ອນແລະຄອບຄົວ. ຂອງຖວາຍນີ້ກໍຍັງສະແດງໃຫ້ເຫັນພຣະເຢຊູ.

ເຄື່ອງຖວາຍສຳລັບຄວາມບາບ. ເຄື່ອງຖວາຍນີ້ກໍນຳເອົາຄວາມຮູ້ສຶກຜິດທີ່ເກີດຂຶ້ນຍ້ອນບາບນັ້ນອອກໄປ (ລະບຽບພວກເລວີ 4:1-5:13). ເລືອດນີ້ກໍເປັນຮູບພາບສໍາລັບພຣະໂລຫິດຂອງພຣະເຢຊູ.

ເຄື່ອງຖວາຍສຳລັບຄວາມຜິດ (ລະບຽບພວກເລວີ 5:14-6:7). ເຄື່ອງຖວາຍນີ້ສະແດງໃຫ້ພວກເຮົາເຫັນສິ່ງທີ່ພວກເຮົາຈະຕ້ອງເຮັດເພື່ອໃຫ້ສິ່ງຕ່າງໆຖືກຕ້ອງຫຼັງຈາກທີ່ພຣະເຈົ້າໃຫ້ອະໄພແກ່ເຮົາ.