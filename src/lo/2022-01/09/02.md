---
title: 'ເປັນຫຍັງຈຶ່ງຈຳເປັນຕ້ອງມີເຄື່ອງຖວາຍບູຊາທີ່ເປັນສັດ?'
date: 20/02/2022
---

ອາຈານເປົາໂລອະທິບາຍສາເຫດທີ່ພຣະເຢຊູຈຳເປັນຕ້ອງຕາຍ: “ເພາະຄວາມຕາຍນັ້ນໄຖ່ພວກເຂົາໃຫ້ພົ້ນຈາກຄວາມບາບທີ່ເກີດພາຍໃຕ້ພັນທະສັນຍາເດີມ”. (ເຮັບເຣີ 9:15)

ໃນເຂດພາກຕະເວັນອອກກາງໃນສະໄໝຂອງພຣະຄຳພີນັ້ນ ການຕົກລົງລະຫວ່າງສອງຄົນຫຼືສອງປະເທດກໍມີຄວາມສຳຄັນ. ຄົນທີ່ມີສ່ວນຮ່ວມໃນຂໍ້ຕົກລົງນັ້ນກໍຈະຕ້ອງເຮັດສັນຍາຕໍ່ກັນລະກັນ.

`ປຽບທຽບປະຖົມມະການ 15:6-12 ແລະ ເຢເລມີຢາ 34:8-22. ຂໍ້ພຣະຄໍາພີເຫຼົ່ານີ້ສອນອັນໃດພວກເຮົາກ່ຽວກັບພັນທະສັນຍາ?`

ພັນທະສັນຍາທີ່ພຣະເຈົ້າໄດ້ມອບໃຫ້ແກ່ຊົນຊາດອິດສະລາເອນນັ້ນກໍສຳຄັນ. ອາຈານເປົາໂລກ່າວວ່າ “ແລະຖ້າບໍ່ມີເລືອດໄຫຼອອກແລ້ວ ການໃຫ້ອະໄພບາບກຳບໍ່ມີ” (ເຮັບເຣີ 9:22). ພັນທະສັນຍາຂອງພຣະເຈົ້າໄດ້ກ່າວວ່າຜູ້ທີ່ລະເມີດກົດບັນຍັດຂອງພຣະເຈົ້ານັ້ນຈະຕ້ອງຕາຍ.

ພຣະເຢຊູໄດ້ສະແດງໃຫ້ພວກເຮົາເຫັນວ່າການລະເມີດກົດບັນຍັດກໍຈະຕ້ອງມີການຮັບໂທດ. ໃນເວລາດຽວກັນນັ້ນ ພຣະເຢຊູສາມາດຊ່ວຍຜູ້ທີ່ລະເມີດກົດບັນຍັດຂອງພຣະອົງ. ພຣະເຢຊູສາມາດເຮັດສອງຢ່າງນີ້ໄດ້ເພາະວ່າພຣະອົງໄດ້ຊົງຕາຍສຳລັບພວກເຮົາເຖິງໄມ້ກາງແຂນ.

`ເປັນຫຍັງກົດບັນຍັດຈຶ່ງສຳຄັນຫຼາຍຕໍ່ຂ່າວປະເສີດທີ່ບອກວ່າພຣະເຢຊູຊ່ວຍພວກເຮົາໃຫ້ພົ້ນຈາກຄວາມບາບຂອງເຮົາ?`