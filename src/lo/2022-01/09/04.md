---
title: 'ພຣະເຢຊູ, ຜູ້ເປັນເຄື່ອງຖວາຍບູຊາທີ່ສົມບູນ'
date: 22/02/2022
---

`ອ່ານພຣະທຳ ເຮັບເຣີ 7:27 ແລະ ເຮັບເຣີ 10:10. ຂໍ້ພຣະຄຳພີເຫຼົ່ານີ້ບອກຫຍັງພວກເຮົາກ່ຽວກັບການຖວາຍເຄື່ອງບູຊາຂອງພຣະເຢຊູ?`

ອາຈານເປົາໂລບອກພວກເຮົາເຖິງເຫດຜົນທີ່ມີປະໂລຫິດ ຫຼື ມີຜູ້ນຳສາສະໜາຈຳນວນຫຼາຍທີ່ມາຈາກຕະກູນຂອງເລວີ. ປະໂລຫິດນັ້ນ “ຕ້ອງນຳເຄື່ອງບູຊາມາທຸກໆວັນ” (ເຮັບເຣີ 7:27) ແລະນໍາເຄື່ອງຖວາຍພິເສດອີກໜຶ່ງຢ່າງມາ “ທຸກໆປີ” (ເຮັບເຣີ 9:25).

ແຕ່ພຣະເຢຊູກໍດີກວ່າບັນດາປະໂລຫິດນັ້ນຫຼາຍ. ພຣະເຢຊູຈຳເປັນຕ້ອງໄດ້ຖວາຍພຣະອົງເອງພຽງແຕ່ “ໜຶ່ງຄັ້ງ” ເທົ່ານັ້ນ. ເຄື່ອງຖວາຍນັ້ນກໍມີ “ເທື່ອດຽວເທົ່ານັ້ນເປັນການສິ້ນສຸດ (ເຮັບເຣີ 10:10,12-14). ການຖວາຍເຄື່ອງບູຊາຂອງພຣະອົງກໍເຮັດໃຫ້ຫົວໃຈຂອງເຮົາສະອາດບໍລິສຸດ (ເຮັບເຣີ 9:14; ເຮັບເຣີ 10:1-10). ນອກຈາກນັ້ນການຖວາຍບູຊາຂອງພຣະອົງຍັງໄດ້ລືບລ້າງຄວາມບາບອອກໄປ (ເຮັບເຣີ 9:26). ການຖວາຍຂອງພຣະອົງກໍດີກວ່າການຖວາຍສັດເປັນເຄື່ອງເຜົາບູຊາ ເພາະວ່າພຣະອົງນັ້ນຊົງເປັນພຣະບຸດຂອງພຣະເຈົ້າ (ເຮັບເຣີ 7:26-28). ພຣະເຢຊູໄດ້ເຮັດທຸກສິ່ງທຸກຢ່າງທີ່ພຣະເຈົ້າຊົງຕ້ອງການໃຫ້ພຣະອົງເຮັດ (ເຮັບເຣີ 10:5-10). ດັ່ງນັ້ນ ການຖວາຍເຄື່ອງບູຊາຂອງພຣະເຢຊູນັ້ນໄດ້ເກີດຂຶ້ນ “ເທື່ອດຽວ” ເທົ່ານັ້ນແລະກໍ “ພຽງພໍສຳລັບທຸກການເວລາ”. ແນວຄິດນີ້ກໍສອນວ່າ ເຄື່ອງຖວາຍບູຊາຂອງພຣະເຢຊູນັ້ນກໍສົມບູນແບບບໍ່ມີບ່ອນຕິ. ບໍ່ມີຜູ້ໃດສາມາດຖວາຍຂອງຂວັນທີ່ດີກວ່ານີ້ແລ້ວ. ບັນດາປະໂລຫິດໄດ້ຖວາຍເຄື່ອງບູຊາຊ້ຳແລ້ວຊ້ຳອີກ ເພາະວ່າຂອງປະທານຂອງເຂົານັ້ນບໍ່ໄດ້ເຮັດໃຫ້ພວກເຮົາສະອາດບໍລິສຸດ. “ເພາະຖ້າເປັນໄປໄດ້ ພວກເຂົາຄົງໄດ້ຢຸດການຖວາຍເຄື່ອງບູຊາແລ້ວແມ່ນບໍ? ຖ້າຜູ້ນະມັດສະການນັ້ນໄດ້ຮັບການຊຳລະລ້າງເທື່ອດຽວເປັນການສິ້ນສຸດແລ້ວ ຄົນເຫຼົ່ານັ້ນຄົງຈະບໍ່ຮູ້ສຶກວ່າມີບາບອີກຕໍ່ໄປ.” (ເຮັບເລີ 10:2).