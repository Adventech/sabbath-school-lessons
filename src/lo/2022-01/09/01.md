---
title: 'ພຣະເຢຊູ, ເຄື່ອງຖວາຍບູຊາທີ່ສົມບູນເພື່ອໄຖ່ບາບ'
date: 19/02/2022
---

### ອ່ານສຳລັບບົດຮຽນອາທິດນີ້
ປະຖົມມະການ 15:6-21; ເອເຟໂຊ 3:14-19; ເຮັບເຣີ 7:27; ເຮັບເຣີ 9:22-28; ໂຣມ 3:21-26.

> <p>ຂໍ້ຄວນຈໍາ</p>
> “ເພາະດ້ວຍການຖວາຍບູຊາຄັ້ງດຽວ ພຣະອົງໄດ້ຊົງໂຜດຄົນທັງຫຼາຍທີ່ຊົງຊຳລະເປັນບໍລິສຸດນັ້ນໃຫ້ເຖິງທີ່ສຳເລັດຊົ່ວນິຣັນດອນ.” (ເຮັບເຣີ 10:14)

ປະຊາຊົນໂຣມໃນສະໄໝພຣະຄຳພີໃໝ່ນັ້ນກໍກຽດຊັງໄມ້ກາງແຂນ. ດັ່ງນັ້ນ ພວກເຂົາຈຶ່ງບໍ່ໄດ້ຂຽນກ່ຽວກັບໄມ້ກາງແຂນຫຼາຍປານໃດ. ແນວຄິດຂອງການຕາຍເທິງໄມ້ກາງແຂນກໍເຮັດໃຫ້ຊາວໂຣມັນເຕັມໄປດ້ວຍຄວາມອັບອາຍ. ດັ່ງນັ້ນ ພວກເຂົາຈຶ່ງຮູ້ສຶກວ່າ ສາສະໜາຄຣິດເປັນສາສະໜາທີ່ບໍ່ດີຫຼາຍ. ຊາວໂຣມັນບໍ່ມັກແນວຄິດຂອງການນະມັດສະການຊາຍຄົນໜຶ່ງໃຫ້ຄືກັບພຣະເຈົ້າ ເຊິ່ງຊາຍຄົນນີ້ເຄີຍຖືກຕັດສິນວ່າມີຄວາມຜິດແລະຖືກຄຶງໄວ້ເທິງໄມ້ກາງແຂນຈົນຕາຍ.

ຄວາມຮູ້ສຶກລະອາຍນີ້ຈຶ່ງຊ່ວຍໃຫ້ພວກເຮົາເຂົ້າໃຈເຖິງເຫດຜົນທີ່ຮູບແຕ້ມຮູບທຳອິດຂອງຄຣິສຕຽນຈຶ່ງບໍ່ມີໄມ້ກາງແຂນ. ຊາວຄຣິດສຕຽນໄດ້ແຕ້ມນົກຍຸງ, ນົກເຂົາ, ໃບຕົ້ນປາມແລະປາ. ແຕ່ໄມ້ກາງແຂນນັ້ນກໍສະແດງເຖິງການສູນເສຍແລະຄວາມລະອາຍໃຈ. ຕໍ່ມາໄມ້ກາງແຂນທີ່ສະແດງເຖິງຄວາມລະອາຍນີ້ກໍໄດ້ກາຍເປັນສັນຍາລັກຂອງຄຣິສຕຽນ. ອາຈານເປົາໂລໄດ້ກ່າວວ່າຂ່າວປະເສີດກ່ຽວກັບພຣະເຢຊູກໍຄື “ເລື່ອງຄວາມຕາຍຂອງພຣະຄຣິດທີ່ໄມ້ກາງແຂນ” (1 ໂກຣິນໂທ 1:18). ໃນອາທິດນີ້ ພວກເຮົາຈະມາເບິ່ງໄມ້ກາງແຂນໃນພຣະທໍາເຮັບເຣີ.