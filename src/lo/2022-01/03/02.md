---
title: ໃນຍຸກສຸດທ້າຍ
date: 09/01/2022
---

ອາຈານເປົາໂລກຮູ້ວ່າຕົນເອງມີຊີິວິດຢູ່ໃນ “ຍຸກສຸດທ້າຍ” (ເຮັບເຣີ 1:2). ອາຈານເປົາໂລໝາຍຄວາມວ່າແນວໃດເມື່ອໃຊ້ຄຳວ່າ “ຍຸກສຸດທ້າຍ”? ນັກຂຽນພຣະຄໍາພີເດີມໄດ້ຂຽນຄຳວ່າ “ຍຸກສຸດທ້າຍ” ເພື່ອເວົ້າກ່ຽວກັບມື້ອື່ນຫຼືເວລາໃນອະນາຄົດ (ອ່ານພຣະບັນຍັດສອງ 4:30,31; ເຢເລມີຢາ 23:20).

`ໃຫ້ທ່ານອ່ານພຣະທຳ ຈົດເຊັນບັນຊີ 24:14-19 ແລະ ພຣະທໍາ ເອຊາຢາ 2:2,3. ພຣະເຈົ້າໄດ້ຊົງສັນຍາວ່າຈະເຮັດສິ່ງໃດເພື່ອປະຊາຊົນຂອງພຣະອົງໃນອະນາຄົດ?`

ພຣະຄຳພີເດີມກໍໄດ້ກ່າວວ່າພຣະເຈົ້າຈະສົ່ງກະສັດມາໃຫ້ປະຊາຊົນຂອງພຣະອົງ. ກະສັດອົງນີ້ກໍຈະທຳລາຍສັດຕູຂອງພວກເຂົາ (ອ່ານ ຈົດເຊັນບັນຊີ 24:14-19).

ບັນພະບຸລຸດທາງຄວາມເຊື່ອຂອງເຮົາກໍໄດ້ຕາຍໄປໃນຄວາມເຊື່ອ ພວກເຂົາບໍ່ໄດ້ມີໂອກາດເຫັນຄຳສັນຍາຂອງພຣະເຈົ້າເກີດຂຶ້ນໃນສະໄໝຂອງພວກເຂົາ.

ໃຫ້ເຮົາມາຄິດພິຈາລະນາເພີ່ມເຕີມກ່ຽວກັບສິ່ງຕ່າງໆທີ່ພຣະເຈົ້າພຣະບິດາໄດ້ສັນຍາໄວ້. ພຣະເຈົ້າຊົງສັນຍາວ່າອານາຈັກຂອງພຣະອົງຈະເປັນອານາຈັກສຸດທ້າຍຢູ່ໃນໂລກນີ້ (ດານີເອນ 2:44). ພຣະອົງໄດ້ເລີ່ມຕົ້ນອານາຈັກນີ້ເມື່ອພຣະອົງໄດ້ປົດປ່ອຍພວກເຮົາໃຫ້ມີອິດສະຫຼະພາບຈາກຊາຕານແລະເຮັດໃຫ້ພຣະເຢຊຸນັ້ນປົກຄອງເປັນກະສັດຂອງເຮົາ (ມັດທາຍ 12:28-30; ລູກາ 10:18-20). ພຣະເຈົ້າຈະເຮັດສິ່ງຕ່າງໆທີ່ພຣະອົງໄດ້ຊົງເລີິ່ມເຮັດເມື່ອພຣະເຢຊູໄດ້ສະເດັດມາເທຶື່ອທຳອິດນັ້ນໃຫ້ສຳເລັດໃນເວລາທີ່ມີການສະເດັດມາຄັ້ງທີສອງ.

`ຄຳສັນຍາເຫຼົ່ານີ້ທີ່ພຣະເຈົ້າໄດ້ຮັກສານັ້ນຄວນຊ່ວຍພວກເຮົາໃຫ້ເຊື່ອວາງໃຈວ່າພຣະອົງຈະຮັກສາຄຳສັນຍາຕ່າງໆຂອງພຣະອົງໃນອະນາຄົດແນວໃດ?`