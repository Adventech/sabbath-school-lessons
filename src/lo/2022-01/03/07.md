---
title: ຂໍ້ຄິດເພີ່ມເຕີມ
date: 14/01/2022
---

ພຣະເຢຊູໄດ້ມາໃນໂລກນີ້ໃນຖານະເປັນພຣະບຸດຂອງພຣະເຈົ້າເພື່ອເຮັດຫຼາຍໆຢ່າງ. ກ່ອນອື່ນໝົດ ພຣະເຢຊູໄດ້ມາເພື່ອສະແດງໃຫ້ພວກເຮົາເຫັນພຣະບິດາແລະຄວາມຮັກຂອງພຣະອົງ. ພຣະເຢຊູໄດ້ມາເພື່ອສະແດງໃຫ້ພວກເຮົາເຫັນວ່າເປັນຫຍັງພວກເຮົາຈຶ່ງສາມາດໄວ້ວາງໃຈ ແລະ ເຊື່ອຟັງພຣະບິດາເຊັ່ນດຽວກັນ.

ພຣະເຢຊູໄດ້ມາເພື່ອເຮັດສິ່ງທີ່ອາດາມເຮັດບໍ່ສຳເລັດ. ພຣະເຢຊູໄດ້ມາເພື່ອສະແດງໃຫ້ພວກເຮົາເຫັນແຜນການທີ່ພຣະເຈົ້າໄດ້ມີສຳລັບຊີວິດຂອງພວກເຮົາ ກ່ອນທີ່ຈະມີຄວາມບາບຈະເກີດຂຶ້ນ (ປະຖົມມະການ 1:26-28; ເພງສັນລະເສີນ 8:3-8).

“ຢູ່ທີ່ແມ່ນ້ຳຈໍແດນ ພຣະເຈົ້າໄດ້ກ່າວຕໍ່ພຣະເຢຊູວ່າ: “ທ່ານຜູ້ນີ້ແຫຼະເປັນບຸດທີ່ຮັກຂອງເຮົາຊຶ່ງເຮົາພໍໃຈຫຼາຍ” (ມັດທາຍ 17:5). ເມື່ອພຣະເຈົ້າໄດ້ກ່າວຄໍາເຫຼົ່ານີ້ກັບພວກເຮົາ. ພວກເຮົາມີຄວາມບາບຫຼາຍຢ່າງແລະກໍມີຄວາມອ່ອນແອ. ແຕ່ພຣະເຈົ້າບໍ່ໄດ້ປະຖີ້ມພວກເຮົາຄືກັບວ່າພວກເຮົາບໍ່ມີຄຸນຄ່າອັນໃດ...ສຽງຂອງພຣະເຈົ້າຈາກສະຫວັນກໍປະກາດຄວາມຮັກຂອງພຣະອົງຕໍ່ພຣະເຢຊູ. ສຽງຂອງພຣະເຈົ້າກໍປະກາດຄວາມຮັກອັນດຽວກັນນີ້ຕໍ່ທຸກຄົນທີ່ເຊື່ອວາງໃຈໃນພຣະອົງວ່າ: ‘ນີ້ແມ່ນບຸດຂອງເຮົາ ເປັນຜູ້ທີ່ເຮົາຮັກ. ເຮົາພໍໃຈໃນບຸດຂອງເຮົາຫຼາຍ’ ” (ປື້ມທ່ານນາງເອເລັນຈີໄວທ໌, The Desire of Ages, page 113)

**ຄຳຖາມຄົ້ນຄວ້າ**

`ຄວາມຮັກທີ່ພຣະເຈົ້າສະແດງໃຫ້ພຣະເຢຊູເຫັນນັ້ນກໍຄືຄວາມຮັກທີ່ພຣະເຈົ້າຕ້ອງການຢາກສະແດງໃຫ້ພວກເຮົາເຫັນ. ຄວາມຈິງຂອງພຣະຄຳພີຄວນບອກຫຍັງພວກເຮົາກ່ຽວກັບວ່າພວກເຮົາຄວນຮັກຄົນອື່ນແນວໃດເຊັ່ນດຽວກັນ?`

`ການຖວາຍກຽດພຣະເຈົ້ານັ້ນເປັນສ່ວນໜຶ່ງຂອງຂ່າວສານຂອງທູດສະຫວັນສາມອົງໃນພຣະທຳພຣະນິມິດ 14:7 ແລະ ຄວາມຈິງຂອງປະຈຸບັນແນວໃດ? ຄວາມຈິງຂອງປະຈຸບັນກໍແມ່ນຄວາມຈິງຂອງພຣະຄຳພີທີ່ພວກເຮົາຕ້ອງການຫຼາຍທີ່ສຸດໃນຍຸກສະໄໝຂອງເຮົາ.`