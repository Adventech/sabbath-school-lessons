---
title: ພຣະບຸດຕາມພຣະສັນຍາ
date: 08/01/2022
---

### ອ່ານສຳລັບບົດຮຽນອາທິດນີ້
ເຮັບເຣີ 1:5-14; ເພງສັນລະເສີນ 132:1-5; 11-14; 1 ຊາມູເອນ 8:19,20; ເຮັບເຣີ 5:1-4; ເຮັບເຣີ 8:8-12.

> <p>ຂໍ້ຄວນຈໍາ</p>
> “ແຕ່ໃນຍຸກສຸດທ້າຍນີ້ ພຣະອົງໄດ້ຊົງກ່າວແກ່ເຮົາທັງຫຼາຍທາງພຣະບຸດຜູ້ຊຶ່ງພຣະອົງຕັ້ງໃຫ້ເປັນຜູ້ຮັບສັບພະທຸກສິ່ງທັງປວງເປັນມໍຣະດົກ ແລະດ້ວຍພຣະບຸດນັ້ນ ພຣະອົງຊົງສ້າງໂລກທັງຫຼາຍ. ພຣະບຸດນັ້ນເປັນແສງສະທ້ອນພຣະສະຫງ່າຣາສີຂອງພຣະເຈົ້າ ແລະ ມີສະພາບເປັນແບບພີມດຽວກັນກັບພຣະອົງ ແລະຊົງຄ້ຳຊູພິພົບໂລກໄວ້ດ້ວຍພຣະທຳອັນຊົງຣິດຂອງພຣະອົງ, ເມື່ອພຣະອົງຊົງຊຳລະບາບກຳແລ້ວກໍຊົງປະທັບຢູ່ເບຶ້ອງຂວງຂອງຜູ້ຊົງຣິດທານຸພາບໃນທີ່ສູງສຸດ” (ເຮັບເຣີ 1:2,3).

ຫຼັງຈາກທີ່ອາດາມ ແລະ ເອວາໄດ້ເຮັດບາບ ພຣະເຈົ້າກໍໄດ້ສັນຍາວ່າຈະປະທານລູກຊາຍໃຫ້ແກ່ເຂົາ. ລູກຊາຍຄົນນີ້ຈະປົດປ່ອຍພວກເຂົາໃຫ້ເປັນອິດສະຫຼະ (ປະຖົມມະການ 3:15). ລາວຈະທໍາລາຍງູໂຕນັ້ນ.

“ອາດາມແລະເອວາຄາດຫວັງໃຫ້ພຣະເຈົ້າຮັກສາຄຳສັນຍາຂອງພຣະອົງທັນທີ. ພວກເຂົາມີຄວາມສຸກຫຼາຍເມື່ອລູກຊາຍຄົນທຳອິດຂອງພວກເຂົາໄດ້ເກີດມາ. ແຕ່ຄຳສັນຍານີ້ບໍ່ໄດ້ເກີດຂຶ້ນໃນເວລານັ້ນເທື່ອ.” (ທ່ານນາງເອເລັນຈີໄວທ໌, The Desire of Ages, Page 31) ຕໍ່ມາພຣະເຈົ້າກໍໄດ້ສັນຍາກັບອັບຣາຮາມວ່າ ລູກຊາຍໃນອານາຄົດຂອງລາວຈະເປັນພຣະພອນໃຫ້ແກ່ຄົນທັງປວງ (ປະຖົມມະການ 22:16-18; ຄາລາເຕຍ 3:16). ພຣະເຈົ້າໄດ້ໃຫ້ຄຳສັນຍາອັນດຽວກັນນີ້ແກ່ດາວິດ. ອາດາມແລະເອວາ, ອັບລາຮາມ, ແລະດາວິດຄົງຄາດເດົາບໍ່ຖືກດອກວ່າລູກຊາຍທີ່ສັນຍາໄວ້ນີ້ຈະເປັນພຣະເຈົ້າທີ່ລົງມາຮັບສະພາບເປັນມະນຸດເອງ!