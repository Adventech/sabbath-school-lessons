---
title: ພຣະເຈົ້າຊົງສົນທະນາກັບເຮົາໂດຍຜ່ານພຣະບຸດຂອງພຣະອົງ
date: 10/01/2022
---

`ອ່ານພຣະທໍາ ເຮັບເຣີ 1:1-4. ຂໍ້ພຣະຄໍາພີເຫຼົ່ານີ້ກ່າວວ່າແນວໃດ?`

ເຮັບເຣີ 1:1-4 ຖືກຂຽນເປັນປະໂຫຍກດຽວໃນພາສາກຣີກ. ຜູ້ຊ່ຽວຊານພຣະຄໍາພີກ່າວວ່າປະໂຫຍກນີ້ເປັນປະໂຫຍກທີ່ສວຍງາມທີ່ສຸດໃນພຣະຄຳພີພາກພຣະສັນຍາໃໝ່. ຂໍ້ພຣະຄຳພີຕອນນີ້ບອກພວກເຮົາວ່າ ພຣະເຈົ້າຊົງລົມກັບພວກເຮົາໂດຍຜ່ານພຣະເຢຊູຜູ້ຊົງເປັນພຣະບຸດຂອງພຣະອົງ.

ຂ່າວສານເຫຼົ່ານີ້ທີ່ມາຈາກພຣະເຢຊູກໍດີກວ່າຂ່າວສານຕ່າງໆທີ່ພຣະເຈົ້າຊົງມອບໃຫ້ກັບຜູ້ສົ່ງຂ່າວສານພິເສດຂອງພຣະອົງໃນສະໄໝຂອງພຣະຄຳພີພາກພຣະສັນຍາເດີມ. ເປັນຫຍັງຈຶ່ງເປັນແບບນັ້ນ? ກໍເພາະວ່າພຣະເຢຊູຊົງເປັນພຣະເຈົ້ານັ້ນເອງ. ອາຈານເປົາໂລບໍ່ໄດ້ສົງໃສເລີຍວ່າພຣະເຢຊູຊົງເປັນຜູ້ໃດແທ້.

ນອກຈາກນັ້ນ ອາຈານເປົາໂລກໍຮູ້ວ່າພຣະຄຳພີເດີມນັ້ນມາຈາກພຣະເຈົ້າ. ພຣະຄຳພີເດີມນັ້ນກໍສະແດງໃຫ້ພວກເຮົາເຫັນສິ່ງຕ່າງໆທີ່ພຣະເຈົ້າຕ້ອງການຈາກພວກເຮົາແລະສຳລັບພວກເຮົາ ແລະ ສິ່ງຕ່າງໆທີ່ພຣະເຈົ້າຈະເຮັດ.

ຫຼັງຈາກທີ່ພຣະເຢຊູໄດ້ມາໃນໂລກນີ້ແລ້ວ ພວກເຮົາກໍເຂົ້າໃຈພຣະຄຳພີເດີມດີຂຶ້ນ. ພຣະເຢຊູແລະຊີວິດຂອງພຣະອົງກໍອະທິບາຍຫຼາຍສິ່ງຫຼາຍຢ່າງກ່ຽວກັບພຣະຄຳພີເດີມ.

ນອກຈາກນັ້ນ ພຣະເຢຊູຍັງໄດ້ມາເພື່ອເປັນຜູ້ຊ່ວຍແລະພຣະຜູ້ໂຜດຂອງເຮົາ. ພຣະອົງຊົງເອົາຊະນະງູຮ້າຍສຳລັບພວກເຮົາ. ອາຈານເປົາໂລສະແດງໃຫ້ພວກເຮົາເຫັນວ່າພຣະເຢຊູຄື “ຜູ້ນຳທີ່ສົມບູນ” ຂອງພວກເຮົາ (ເຮັບເຣີ 2:10).

`ໃຫ້ທ່ານຄິດກ່ຽວກັບແນວຄິດນີ້: “ພຣະເຢຊູຜູ້ຊົງເປັນພຣະເຈົ້າໄດ້ສະເດັດມາໃນໂລກນີ້. ເປັນຫຍັງຄວາມຈິງພຣະຄຳພີນີ້ຈຶ່ງຄວນນຳຄວາມຫວັງມາໃຫ້ພວກເຮົາຢ່າງຫຼວງຫຼາຍ?`