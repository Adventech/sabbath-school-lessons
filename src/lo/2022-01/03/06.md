---
title: ວັນນີ້ເຮົາໃຫ້ກຳເນີດແກ່ທ່ານ
date: 13/01/2022
---

ເຮັບເຣີ 1:5 ກໍລາຍງານເຖິງສິ່ງທີ່ພຣະເຈົ້າພຣະບິດາໄດ້ກ່າວຕໍ່ພຣະເຢຊູວ່າ: “ທ່ານເປັນບຸດຂອງເຮົາ ວັນນີ້ເຮົາໃຫ້ກຳເນີດແກ່ທ່ານ”. ອາຈານເປົາໂລໝາຍຄວາມວ່າແນວໃດ?

`ໃນພຣະທຳເຮັບເຣີ 1:5 ນັ້ນ ອາຈານເປົາໄດ້ກ່າວເຖິງຄຳສັນຍາທີ່ພຣະເຈົ້າໄດ້ໃຫ້ແກ່ດາວິດ. ຄຳສັນຍານີ້ກ່ຽວກັບພຣະເຢຊູແນວໃດ? ສຳລັບຄຳຕອບນັ້ນ ໃຫ້ພວກເຮົາອ່ານ 2 ຊາມູເອນ 7:12-14; ເພງສັນລະເສີນ 2:7; ແລະ ລູກາ 1:31,32.`

ໃນພຣະທຳ ໂຣມ 1:3,4 ແລະ ກິດຈະການ 13:32,33 ພຣະເຈົ້າໄດ້ປະກາດຕໍ່ ໜ້າຄົນອື່ນວ່າ ພຣະເຢຊູນັ້ນຊົງເປັນພຣະບຸດຂອງພຣະອົງ. ນອກຈາກນັ້ນ ພຣະເຈົ້າຍັງໄດ້ປະກາດວ່າ ພຣະເຢຊູຊົງເປັນພຣະບຸດຂອງພຣະອົງຫຼັງຈາກທີ່ພຣະເຢຊູໄດ້ຮັບບັບຕິດສະມາ (ມັດທາຍ 3:17).

ອາຈານເປົາໂລຍັງບອກພວກເຮົາວ່າ ພຣະເຢຊູ “ໄດ້ຟື້ນຄືນຈາກຄວາມຕາຍ. ສິ່ງນີ້ໄດ້ສະແດງໃຫ້ເຫັນວ່າ ພຣະອົງເປັນພຣະບຸດຂອງພຣະເຈົ້າ. ພຣະອົງຍັງໄດ້ມີອຳນາດຂອງພຣະເຈົ້າ (ໂຣມ 1:4). ແລ້ວພຣະເຈົ້າກໍບອກພຣະເຢຊູໃຫ້ນັ່ງລົງຂ້າງຂວາຂອງພຣະອົງ. ພຣະເຈົ້າຊົງໃຫ້ບຸດຂອງພຣະອົງນັ່ງເທິງບັນລັງ. ພຣະບຸດຂອງພຣະອົງຈະເປັນກະສັດປົກຄອງຄົນທັງຫຼາຍຕະຫຼອດໄປ (2 ຊາມູເອນ 7:12-14).

ເມື່ອພຣະເຈົ້າໄດ້ “ຮັບເອົາພຣະເຢຊູເປັນບຸດ”, ພຣະຄໍາພີກໍບໍ່ໄດ້ກ່າວວ່າພຣະເຢຊູຊົງເກີດຢູ່ໃນເວລານີ້. ພຣະເຢຊູບໍ່ໄດ້ບັງເກີດຂຶ້ນມາ. ພຣະອົງຊົງເປັນຢູ່ຕະຫຼອດໄປເປັນນິດ. ພຣະອົງຊົງເປັນຢູ່ຕະຫຼອດມາຢູ່ແລ້ວ. ພຣະເຢຊູໄດ້ກາຍເປັນລູກເພື່ອວ່າພຣະອົງຈະໄດ້ຮັກສາພຣະສັນຍາຕ່າງໆທີ່ພຣະເຈົ້າໄດ້ໃຫ້ແກ່ພວກເຮົາ.