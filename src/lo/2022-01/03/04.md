---
title: ພຣະບຸດນັ້ນເປັນແສງສະທ້ອນຄືກັບພຣະເຈົ້າ
date: 11/01/2022
---

`ອ່ານພຣະທຳ ເຮັບເຣີ 1:2-4. ຂໍ້ພຣະຄຳພີເຫຼົ່ານີ້ສອນຫຍັງພວກເຮົາກ່ຽວກັບພຣະເຢຊູ?`

ພວກເຮົາຈະມາເບິ່ງສ່ວນໜຶ່ງຂອງພຣະທຳເຮັບເຣີ 1:2-4 ທີ່ກ່າວວ່າ: “ພຣະບຸດນັ້ນເປັນແສງສະທ້ອນພຣະສະຫງ່າລາສີຂອງພຣະເຈົ້າແລະມີສະພາບເປັນແບບພິມດຽວກັນກັບພຣະອົງ.” (ເຮັບເລີ 1:3)

`ອ່ານພຣະທຳ ອົບພະຍົບ 24:16,17 ເພງສັນລະເສີນ 4:6; ເພງສັນລະເສີນ 36:9; ແລະ ເພງສັນລະເສີນ 89:15. ຂໍ້ພຣະຄຳພີເຫຼົ່ານີ້ຊ່ວຍພວກເຮົາໃຫ້ເຂົ້າໃຈສະຫງ່າລາສີຂອງພຣະເຈົ້າແນວໃດ?`

ພຣະຄຳພີປຽບທຽບພຣະເຢຊູກັບແສງສະຫວ່າງ. ພຣະເຢຊູໄດ້ມາໃນໂລກນີ້ ເພື່ອສະແດງໃຫ້ພວກເຮົາເຫັນສະຫງ່າຣາສີຂອງພຣະເຈົ້າ (ເຮັບເຣີ 1:3; ໂຢຮັນ 1:6-9, 14-18; ແລະ 2 ໂກຣິນໂທ 4:6).

ນອກຈາກນັ້ນ ອາຈານເປົາໂລຍັງໄດ້ກ່າວວ່າ ພຣະເຢຊູຊົງມີສະພາບເປັນ “ແບບພິມດຽວກັນກັບພຣະອົງ” (ເຮັບເລີ 1:3). ບໍ່ແປກໃຈເລີຍທີ່ພຣະເຢຊູຊົງກ່າວວ່າ “ຜູ້ທີ່ໄດ້ເຫັນເຮົາ ກໍໄດ້ເຫັນພຣະບິດາເຈົ້າ” (ໂຢຮັນ 14:9).

`ຜູ້ທີ່ໄດ້ເຫັນພຣະເຢຊູແລ້ວກໍໄດ້ເຫັນພຣະເຈົ້າເຊັ່ນດຽວກັນ. ພຣະເຢຊູຊົງບອກຫຍັງພວກເຮົາກ່ຽວກັບພຣະບິດາ? ພຣະເຢຊູຊົງສຳແດງພຣະບິດາແກ່ເຮົາແນວໃດ?`