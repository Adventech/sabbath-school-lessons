---
title: ພຣະອົງປະທານຊີວິດໃຫ້ແກ່ທຸກໆຢ່າງ
date: 12/01/2022
---

ພຣະທຳເຮັບເຣີສະແດງໃຫ້ພວກເຮົາເຫັນວ່າ ພຣະເຈົ້າໄດ້ຊົງສ້າງແຜ່ນດິນໂລກແລະທ້ອງຟ້າ “ໂດຍຜ່ານ” ຫຼື “ໂດຍ” ພຣະເຢຊູ. ພຣະເຢຊູຊົງຮັກສາໃຫ້ທຸກຢ່າງນັ້ນດໍາເນີນການໄປຢ່າງຄ່ອງແຄ້ວເຊັ່ນດຽວກັນ. ຄຳເວົ້າທີ່ມີພະລັງຂອງພຣະອົງກໍປະທານຊີວິດໃຫ້ແກ່ທຸກສິ່ງ.

`ໃຫ້ທ່ານອ່ານພຣະທຳ ເອຊາຢາ 44:24; ເອຊາຢາ 45:18; ແລະ ເນເຫມີຢາ 9:6. ໃນພຣະຄຳພີເດີມນັ້ນ ອົງພຣະຜູ້ເປັນເຈົ້າໄດ້ກ່າວວ່າ “ແມ່ນເຮົາແຕ່ຜູ້ດຽວທີ່ໄດ້ກາງຟ້າສະຫວັນອອກ. ເມື່ອເຮົາໄດ້ສ້າງແຜ່ນດິນໂລກຂຶ້ນມາ ບໍ່ມີຜູ້ໃດເລີຍທີີ່ໄດ້ຊ່ວຍເຫຼືອເຮົາ” (ເອຊາຢາ 44:24). ແຕ່ພຣະຄໍາພີໃໝ່ບອກພວກເຮົາວ່າ ພຣະເຈົ້າໄດ້ເລືອກພຣະບຸດຂອງພຣະອົງກໍຄືພຣະເຢຊູໃຫ້ມອບທຸກສິ່ງທຸກຢ່າງໃຫ້ແກ່ເຮົາ” ແລະດ້ວຍພຣະບຸດນັ້ນ ພຣະອົງໄດ້ຊົງສ້າງໂລກທັງຫຼາຍ” (ເຮັບເຣີ 1:2,3). ພວກເຮົາຄວນເຂົ້າໃຈຂໍ້ພຣະຄໍາພີເຫຼົ່ານີ້ແນວໃດ?`

ບາງຄົນຄິດວ່າພຣະເຢຊູຊົງເປັນພຽງແຕ່ຜູ້ຊ່ວຍທີ່ພຣະເຈົ້າໄດ້ໃຊ້ເພື່ອເຮັດທຸກສິ່ງທຸກຢ່າງເທົ່ານັ້ນ. ແນວຄິດນີ້ກໍເປັນໄປບໍ່ໄດ້ ກ່ອນອື່ນໝົດອາຈານເປົາໂລກໍເຊື່ອວ່າ ພຣະເຢຊູນັ້ນໄດ້ສ້າງແຜ່ນດິນໂລກ ແລະ ທຸກສິ່ງທຸກຢ່າງທີ່ຢູ່ໃນນັ້ນ. ພຣະເຢຊູບໍ່ໄດ້ເປັນພຽງແຕ່ຜູ້ຊ່ວຍຄົນໜຶ່ງ (ເຮັບເຣີ 1:10).

ພຣະທຳເຮັບເຣີ 1:3 ແລະ ໂກໂລຊາຍ 1:17 ກໍຍັງສະແດງໃຫ້ພວກເຮົາເຫັນວ່າ ພຣະເຢຊູຊົງ “ຄ້ຳຊູພິພົບໂລກໄວ້ດ້ວຍພຣະທຳອັນຊົງຣິດຂອງພຣະອົງ” (ເຮັບເຣີ 1:3). ມີພຽງແຕ່ຜູ້ນຳຂອງສະຫວັນແລະແຜ່ນດິນໂລກເທົ່ານັ້ນທີ່ສາມາດເຮັດວຽກງານທີ່ຍິ່ງໃຫຍ່ນີ້ໄດ້. ທຸກລົມຫາຍໃຈ ທຸກໆການເຕັ້ນຂອງຫົວໃຈຂອງເຮົາ ແລະຊີວິດທຸກໆວິນາທີຂອງເຮົາກໍມາຈາກພຣະເຢຊູ. ພຣະອົງຊົງເປັນເຫດຜົນທີ່ຊີວິດທັງໝົດໄດ້ເກີດຂຶ້ນແລະສືບຕໍ່ດຳລົງຢູ່ຕໍ່ໄປ.