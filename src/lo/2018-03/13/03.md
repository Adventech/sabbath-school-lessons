---
title:  ເຮືອ​ຈົມ​ນ້ຳ
date:   24/09/2018
---

`ອ່ານ​ເລື່ອງ​ໃນ​ພະ​ທຳ​ກິດ​ຈະ​ການ 27:30-44. ພວກ​ເຮົາ​ເຫັນ​ບົດ​ຮຽນ​ອັນ​ໃດ​ສຳ​ລັບ​ພວກ​ເຮົາ​ເອງ​ໃນ​ເລື່ອງ​ນີ້?`

ຢູ​ລິ​ໂອຜູ້​ນຳ​ກອງ​ທັບ​ຊາວ​ໂຣ​ມັນ​ໄດ້​ມີ​ຈິດ​ໃຈ​ເມດ​ຕາ​ຕໍ່​ອາ​ຈານ​ເປົາ​ໂລ​ຕັ້ງ​ແຕ່​ເລີ່ມ​ຕົ້ນການ​ເດີນ​ທາງ​ໄປ​ໂລມ​ຂອງ​ພວກ​ເຂົາ​ ແຕ່ຢູ​ລີ​ໂອບໍ່​ໄດ້​ມີ​ເຫດ​ຜົນ​ທີ່​ພິ​ເສດ​ອັນ​ໃດ​ທີ່​ຈະ​ຕ້ອງ​ເຊື່ອ​ວາງ​ໃຈ​ທ່ານ​ເປົາ​ໂລ. ແຕ່​ກ່ອນ​ທີ່​ເຮືອ​ຈະ​ອອກ​ຈາກ ‘’ ທ່າ​ງາມ’’ ອາ​ຈານ​ເປົາ​ໂລ​ກໍ​ເຕືອນບອກ​ລູກ​ເຮືອ​ວ່າເຮືອ​ນັ້ນ​ຈະ​ຈົມ. ອາ​ຈານ​ເປົາ​ໂລ​ຈື່ງ​ໄດ້​ຮັບ​ຄວາມ​ນັບ​ຖື​ຈາກຢູ​ລີ​ໂອເພາະ​ວ່າ​ເພີ່ນ​ໄດ້​ຕັກ​ເຕືອນ​ລູກ​ເຮືອ​ແລ້ວ​ວ່າ​ຈະ​ເຮຶອຈະແຕກ​ກ່ອນ​ທີ່​ມັນ​ຈະ​ເກີດ​ຂື້ນ (ກິດ​ຈະ​ການ 27:21-26).

ກ່ອນ​ທີ່​ເຮືອ​ຈະ​ຈົມ​ນັ້ນ ອາ​ຈານ​ເປົາ​ໂລບອກ​ທຸກ​ຄົນ​ເທິງ​ເຮືອໃຫ້​ກີນ​ອາ​ຫານ​. ຖ້າ​ຫາກ​ພວກ​ເຂົາ​ບໍ່​ກິນ​ ພວກ​ເຂົາ​ກໍຈະ​ບໍ່​ມີ​ກຳ​ລັງ​ພຽງ​ພໍ​ທີ່​ຈະ​ລອຍ​ນ້ຳ​ເຂົ້າ​ຝັ່ງ. ມີ​ບົດ​ຮຽນ​ຢ່າງ​ໜື່ງ​ສຳລັບ​ພວກ​ເຮົາ​ໃນ​ຄຳ​ແນະ​ນຳ​ຂອງ​ອາ​ຈານ​ເປົາ​ໂລ. ພະ​ເຈົ້າ​ຊົງ​ຕ້ອງ​ການ​ໃຫ້​ພວກ​ເຮົາ​ປະ​ຕິ​ບັດ​ຕາມ​ໜ້າ​ທີ່​ຂອງ​ພວກ​ເຮົາ.  “ເ​ລື່ອງ​ນີ້​ໄດ້​ສະ​ແດງ​ໃຫ້​ພວກ​ເຮົາ​ເຫັນ​ວ່າ​ພະ​ເຈົ້າ​ແລະ​ມະ​ນຸດ​ຈະ​ຕ້ອງ​ເຮັດ​ວຽກ​ຮ່ວມ​ກັນ​ແນວ​ໃດ? ພະ​ເຈົ້າ​ໄດ້​ໃຫ້​ຄວາມ​ຫວັງ​ກັບ​ລູກ​ເຮືອ​ວ່າ​ພະ​ອົງ​ຈະ​​ຊ່ວຍໃຫ້​ພວກ​ເຂົາ​ປອດ​ໄພ. ແຕ່​ຄົນ​ເຫຼົ່າ​ນັ້ນ​ກໍ​ຈະ​ຕ້ອງ​ເຮັດ​ຕາມ​ໜ້າ​ທີ່ຫຼື​ເຮັດ​ສ່ວນ​ຂອງ​ຕົນເອງເພື່ອ​ໃຫ້​ພວກ​ເຂົາ​ໄດ້​ຮັບ​ຄວາມ​ປອດ​ໄພ​ເຊັ່ນ​ກັນ” (ທ່ານດາ​ວິດວິ​ລ້ຽມ, ພ​ຣະ​ທຳ​ກິດ​ຈະ​ການ).

ເມື່ອ​ຕອນ​ເຊົ້າ​ວັນ​ໃໝ່​ໄດ້​ມາ​ຮອດ ​ລູກ​ເຮືອ​ກໍ​ໄດ້ຫຼຽວ​ເຫັນ​ພື້ນ​ແຜ່ນ​ດິນ​ທີ່​ມີ​ຫາດ​ຊາຍ. ພວກ​ເຂົາ​ຕັດ​ສິນ​ໃຈ​ວ່າ​ຈະ​ຈອດ​ເຮືອ​ຢູ່​ທີ່​ຝັ່ງ​ນັ້ນແຕ່​ເຮືອ​ກັບ​ບໍ່​ໄດ້​ເຂົ້າ​ຝັ່ງ​ນັ້ນ​ເລີຍ. ໃນ​ຂະ​ນະ​ທີ່​ກຳ​ລັງ​ຫຍັບ​ເຂົ້າ​ຝັ່ງ ​ເຮືອ​ລຳ​ນີ້​ໄດ້​ຕຳ​ກ້ອນ​ຫີນ​ໃຫຍ່​ໃນ​ນ້ຳ​ແລະ​ກໍ​ໄດ້​ແຕກ. ພວກ​ທະ​ຫານ​​ກໍ​ພາ​ກັນ​ວາງ​ແຜນ​ວ່າ​ຈະ​ຂ້າ​ພວກ​ນັກ​ໂທດ​ເພື່ອ​ປ້ອງ​ກັນ​ບໍ່​ໃຫ້​ເຂົາຫຼົບ​ໜີ​ໄດ້​ ແຕ່ຢູ​ລີ​ໂອໄດ້​ຢຸດ​ແຜນ​ການ​ຂອງ​ພວກ​ເຂົາ​ຍ້ອນ​ອາ​ຈານ​ເປົາ​ໂລ. ໃນ​ທີ່​ສຸດ​ນັ້ນ​ກໍບໍ່​ມີ​ໃຜ​ຕາຍ​ຍ້ອນ​ເຫດ​ການ​ນັ້ນ​ດັ່ງ​ທີ່​ພະ​ເຈົ້າ​ໄດ້​ຊົງ​ສັນ​ຍາ​ໄວ້.