---
title:  ທ່ານ​ເປົາ​ໂລ​ມາ​ຮອດ​ກຸງ​ໂລມ​ໃນ​ທີ່​ສຸດ 
date:   26/09/2018
---

ໃນ​ຈົດ​ໝາຍ​ທີ່​ທ່ານເຟ​ສະ​ໂຕໄດ້​ຂຽນ​ກ່ຽວ​ກັບ​ທ່ານ​ເປົາ​ໂລ ເພີ່ນ​ອາດ​ຈະ​ໄດ້​ກ່າວ​ວ່າ​ທ່ານ​ເປົາ​ໂລ​ບໍ່​ໄດ້​ມີ​ຄວາມ​ຜິດ​ໃນ​ການ​ລະ​ເມີດ​ກົດ​ຂອງ​ໂຣ​ມັນ​ຂໍ້​ໃດ (ກິດ​ຈະ​ການ 25:26,27; ກິດ​ຈະ​ການ 26:31-32). ນັ້ນ​ເປັນ​ເຫດ​ຜົນ​ທີ່​ອາດ​ຈະ​ອະ​ທິ​ບາຍ​ວ່າ​ເປັນ​ຫຍັງ​ທ່ານ​ເປົາ​ໂລ​ຈື່ງ​ໄດ້​ຮັບ​ອະ​ນຸ​ຍາດ​ໃຫ້​ເຊົ່າ​ເຮືອນ​ຢູ່ (ກິດ​ຈະ​ການ 28:30) ແລະ​ບໍ່​ຈຳ​ເປັນ​ຕ້ອງ​ຢູ​ໃນ​ຄຸກ. ແຕ່​ທ່ານ​ເປົາ​ໂລ​ກໍ​ຖືກ​ລ່າມ​ໂສ້​ໄວ້​ກັບ​ທະ​ຫານ​ໂຣ​ມັນ​ຄົນ​ໜື່ງ​ຕະຫຼອດ​ເວ​ລາ. ນັ້ນ​ແມ່ນ​ກົດ​ໝາຍ​ຂອງ​ຊາວ​ໂຣ​ມັນ​ສຳ​ລັບ​ນັກ​ໂທດ. ລູ​ກາ​ບອກ​ພວກ​ເຮົາ​ວ່າ​ອາ​ຈານ​ເປົາ​ໂລ​ນັ້ນ​ສາ​ມາດ​ຈ່າຍ​ຄ່າ​ເຊົ່າ​ເຮືອນ​ເອງ​ໄດ້. ອາ​ຈານ​ເປົາ​ໂລ​ມີ​ເງີນ​ຈ່າຍ​ຄ່າ​ເຊົ່າ​ເຮືອນ​ໄດ້​ແນວ​ໃດ? ນີ້​ກໍ​ສະ​ແດງ​ໃຫ້​ເຫັນ​ຢ່າງ​ຊັດ​ເຈນ​ວ່າອາ​ຈານ​ເປົາ​ໂລ​ນັ້ນ​ໄດ້​ສືບ​ຕໍ່​ເຮັດ​ວຽກ​ເພື່ອ​ສ້າງ​ລາຍ​ຮັບ​ເຊັ່ນ​ດຽວ​ກັນ ​(ກິດ​ຈະ​ການ18:3).

`ອ່ານ​ກິດ​ຈະ​ການ 28:17-22. ອາ​ຈານ​ເປົາ​ໂລ​ໄດ້​ເຮັດ​ສີ່ງ​ໃດ​ທັນ​ທີ​ເມື່ອ​ເພີ່ນ​ຍ້າຍ​ເຂົ້າ​ໄປ​ຢູ່​ໃນ​ເຮືອນ?`

ອາ​ຈານ​ເປົາ​ໂລ​ບໍ່​ສາ​ມາດ​ຈະ​ໄປ​ຢ້ຽມ​ຢາມ​ຊາວ​ຢິວ​ໃນ​ຕົວ​ເມືອງ ດັ່ງ​ນັ້ນ​ເພີ່ນ​ຈື່ງ​ຮ້ອງ​ຂໍ​ໃຫ້​ຜູ້​ນຳ​ຊາວ​ຢິວ​ມາ​ຫາ​ເພີ່ນ​ເອງ. ຊາວ​ຢິວ​ທັງ​ຫຼາຍ​ກໍ​ປະຫຼາດ​ໃຈ​ທີ່​ບໍ່​ມີ​ໃຜ​ບອກ​ເຂົາ​ເລື່ອງ​ອາ​ຈານ​ເປົາ​ໂລ ​ດັ່ງ​ນັ້ນ​ພວກ​ເຂົາ​ຈື່ງ​ຕັດ​ສິນ​ໃຈຟັງເລື່ອງຂອງພຣະເຢຊູຈາກອາຈານເປົາໂລ.

`ອ່ານ​ກິດ​ຈະ​ການ 28:22. ຂໍ້​ພະ​ຄຳ​ພີ​ບອກ​ຫຍັງ​​ພວກ​ເຮົາກ່ຽວ​ກັບ​ຄວາມ​ໂກດ​ຮ້າຍ​ຂອງ​ຄົນ​ທີ່​ມີ​ຕໍ່​ຊາວ​ຄ​ຣິດ​ຕຽນ​ໃນ​ເວ​ລາ​ນັ້ນ? ພວກ​ເຮົາ​ຈະ​ຊື່​ສັດໝັ້ນ​ຄົງ​ຕໍ່​ສີ່ງ​ທີ່​ພວກ​ເຮົາ​ເຊື່ອ​ໄດ້​ແນວ​ໃດໃນ​ເວ​ລາ​ທີ່​ຜູ້​ອື່ນ​ບໍ່​ໄດ້​ເຊື່ອ​ໃນ​ສີ່ງ​ດຽວ​ກັບ​ເຮົາ?`