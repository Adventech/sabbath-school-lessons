---
title:  ການ​ເດີນ​ທາງ​ໄປ​ກຸງ​ໂລມ​ຂອງ​ອາ​ຈານ​ເປົາ​ໂລ
date:   22/09/2018
---

### ບ່າຍ​ວັນ​ສະ​ບາ​ໂຕ
ອ່ານ​ສຳລັບ​ບົດ​ຮຽນ​ອາ​ທິດ​ນີ້: ກິດ​ຈະ​ການ ບົດທີ 27 ແລະ 28; ໂລມ 1:18-20

> <p>ຂໍ້​ຄວນ​ຈຳ</p>
> “ເປົາ​ໂລ​ເອີຍຢ່າ​ສຸ​ຢ້ານ​ເລີຍ ເຈົ້າ​ຈະ​ຕ້ອງ​ໄດ້​ເຂົ້າ​ເຝົ້າ​ຈັກ​ກະ​ພັດ'' (ກິດ​ຈະ​ການ 27:24).

ເປັນ​ເວ​ລາ​ດົນ​ນານແລ້ວ​ທີ່​ອາ​ຈານ​ເປົາ​ໂລ​ຕ້ອງ​ການ​ຢ້ຽມ​ຢາມ​ກຸງ​ໂລມແຕ່​ການ​ຖືກ​ຈັບ​ຂອງ​ເພີ່ນ​ໃນ​ເມືອງ​ກຸງ​ຢູ​ຊາ​ເລັມ​ໄດ້​ປ່ຽນ​ແປງ​ແຜນ​ການ​ຂອງ​ເພີ່ນ​ທັງ​ໝົດ. ຊາວ​ໂຣ​ມັນ​ໄດ້​ປະ​ຖີ້ມ​ອາ​ຈານ​ເປົາ​ໂລ​ໄວ້​ໃນ​ຄຸກ​ເປັນ​ເວ​ລາ​ເກືອບ​ຫ້າ​ປີ. ເປັນ​ຫຍັງ​ອາ​ຈານ​ເປົາ​ໂລ​ຈື່ງ​ຖືກ​ກັກ​ຂັງ​ໃນ​ຄຸກ​ເປັນ​ເວ​ລາ​ດົນ​ແທ້? ກໍ​ເພາະ​ວ່າ​ເພີ່ນ​ໄດ້​ເຮັດ​ໃນ​ສີ່ງ​ທີ່​ຜູ້​ນຳ​ຄ​ຣິ​ສ​ຕະ​ຈັກ​ຕ້ອງ​ການ. ພວກ​ເຂົາ​ຕ້ອງ​ການ​ໃຫ້​ອາ​ຈານ​ເປົາ​ໂລ​ນັ້ນ​ໄດ້​ເຮັດ​ໃຫ້​ຜູ້​ເຊື່ອ​ຊາວ​ຢິວ​ມີ​ຄວາມ​ສຸກຫຼາຍກວ່າ​ທີ່​ເຮັດ​ໃຫ້​ພະ​ເຈົ້າ​ພໍ​ພ​ຣະ​ໄທ ດັ່ງ​ນັ້ນເປົາ​ໂລ​ຈື່ງ​ໃຫ້​ຄວາມ​ສຳ​ຄັນ​ກັບ​ຊາວ​ຢິວ​ຫຼາຍກ່ອນ. ຕໍ່​ມາຊາວ​ໂຣ​ມັນ​ໄດ້​ຈັບ​ກຸມອາ​ຈານ​ເປົາ​ໂລ. ເມື່ອ​ພວກ​ເຮົາ​ປະ​ຖີ້ມ​ພ​ະ​ເຈົ້າ ພ​ຣະ​ອົງ​ກໍ​ອາດ​ຈະ​ໃຫ້​ໂອ​ກາດ​ເຮົາ​ອີກ​ເທື່ອ​ໜື່ງ ແຕ່​ພ​ຣະ​ເຈົ້າ​ກໍ​ບໍ່​ໄດ້​ຫ້າມໃຫ້​ສີ່ງ​ບໍ່​ດີ​ນັ້ນ​ບໍ່​ເກີດ​ຂື້ນ​ກັບ​ເຮົາ​ໃນ​ເວ​ລາ​ທີ່​ເຮົາ​ເຮັດ​ຜິດ​ສະ​ເໝີ​ໄປ.

ໃນ​ຂະ​ນະ​ທີ່​ເປັນ​ນັກ​ໂທດ​ນັ້ນ ອາ​ຈານ​ເປົາ​ໂລ​ໄດ້​ເດີນ​ທາງ​ໄປ​ອີ​ຕາ​ລີໂດຍ​ເດີນ​ທາງ​ໄປ​ທາງ​ເຮືອ, ອາ​ຈານ​ເປົາ​ໂລ​ກໍ​ມາ​ເຖິງ​ກຸງ​ໂລມ. ເພີ່ນ​ໄດ້​ອາ​ໃສ​ຢູ່​ເຮືອນ​ທີ່​ເປັນ​ຄຸກ​ໃນ​ຂະ​ນະ​ທີ່​ເພີ່ນ​ລໍ​ຖ້າ​ການ​ຖືກ​ພິ​ພາກ​ສາ​ຢູ່​ຕໍ່​ໜ້າ​ກະ​ສັດ​ແຫ່ງ​ກຸງ​ໂລມ. ອາ​ຈານ​ເປົາ​ໂລ​ຖືກ​ລ່າມ​ໂສ້​ໄວ້​ໃນ​ຂະ​ນະ​ທີ່​ເພີ່ນ​ເວົ້າ​ເລື່ອງ​ພະ​ເຢ​ຊູ​ໃຫ້​ຜູ້​ທີ່​ມາ​ຢ້ຽມ​ຢາມ​ເພີ່ນ​ໃນ​ເວ​ລາ​ນັ້ນຟັງ. (ກິດ​ຈະ​ການ 28:30,31) ບໍ່​ມີ​ໃຜ​ຢຸດ​ອາ​ຈານ​ເປົາ​ໂລ​ບໍ່​ໃຫ້​ເທດ​ສະ​ໜາ​ສັ່ງ​ສອນ​ໄດ້. ໃນ​ຊ່ວງ​ເວ​ລາ​ນີ້ ອາ​ຈານ​ເປົາ​ໂລ​ໄດ້​ມີ​ໂອ​ກາດ​ແບ່ງ​ປັນ​ຂ່າວ​ປະ​ເສີດ​ກ່ຽວ​ກັບ​ພະ​ເຢ​ຊູ​ກັບ​ຄົນ​ທີ່​ມີ​ຕຳ​ແໜ່ງສຳ​ຄັນ​ທີ່​ຮັບ​ໃຊ້​ກະ​ສັດ​ກຸງ​ໂລມ (ຟີ​ລິບ​ປອຍ 4:22).