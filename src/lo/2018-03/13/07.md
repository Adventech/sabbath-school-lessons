---
title:  ສືກ​ສາ​ເພີ່ມ​ເຕີມ
date:   28/09/2018
---

ພະ​ເຈົ້າ​ຊົງ​ລໍ​ຖ້າ​ໃຫ້​ຄ​ຣິ​ສ​ຕະ​ຈັກ​ທັງ​ໝົດ​ນັ້ນ​ຮັບ​ໃຊ້​ຄົນ​ອື່ນ. ເມື່ອ​ຮອດ​ເວ​ລາ​ນັ້ນ ​ທຸກໆ​ຄົນ​ໃນ​ຄ​ຣິ​ສ​ຕະ​ຈັກ​ຈະ​ເຮັດ​ວຽກ​ຮັບ​ໃຊ້​ພະ​ເຈົ້າ​ໂດຍ​ໃຊ້ທັກ​ສະ, ຂອງ​ປະ​ທານ, ແລະ​ພອນ​ສະ​ຫວັນ​ທີ່​ພະ​ເຈົ້າ​ໄດ້​ຊົງ​ປະ​ທານ​ໃຫ້​ເຂົາ. ສະ​ມາ​ຊິກ​ໃນ​ໂບດ​ທັງ​ໝົດ​ຈະ​ຕ້ອງ​ເຮັດ​ວຽກ​ທີ່​ພະ​ເຈົ້າ​ໄດ້​ປະ​ທານ​ໃຫ້​ເຂົາບໍ່​ວ່າ​ຈະ​ຢູ່​ບ້ານ​ເມືອງ​ຂອງ​ຕົນ​ເອງຫຼື​ບ່ອນ​ຫ່າງ​ໄກ​ທີ່​ພະ​ອົງ​ຊົງ​ເອີ້ນ​ເຂົາ​ໃຫ້​ຮັບ​ໃຊ້​ ເມື່ອ​ພວກ​ເຂົາ​ເຮັດ​ດັ່ງ​ນີ້​ແລ້ວ​ທຸກໆ​ຄົນ​ເທິງ​ແຜນ​ດິນ​ໂລກນີ້​ຈະ​ໄດ້​ຮັບ​ການ​ເຕືອນ​ວ່າ​ພະ​ເຢ​ຊູ​ກຳ​ລັງ​ຈະ​ສະ​ເດັດ​ກັບ​ມາ​ພ້ອມ​ດ້ວຍ​ລິດ​ອຳ​ນາດ​ແລະ​ສະ​ຫງ່າ​ລາ​ສີ​ອັນ​ຮຸ່ງ​ເຮືອງ​ຂອງ​ພະ​ອົງ. (ປື້ມ​ທ່ານ​ນາງເອ​ເລັນ​ຈີ​ໄວ​ທ໌).

**ຄຳຖາມຄົ້ນຄວ້າ**

`ອາ​ຈານ​ເປົາ​ໂລ​ມີ​ປະ​ສົບ​ການ​ທີ່​ຍາກ​ລຳ​ບາກຫຼາຍ​ໃນ​ຊີ​ວິດແຕ່​ເພີ່ນ​ກໍ​ບໍ່​ເຄີຍ​ປະ​ຖີ້ມ​ຄວາມ​ເຊື່ອ​ຂອງ​ເພີ່ນຫຼື​ວຽກ​ງານ​ຂອງ​ເພີ່ນ​ສຳລັບ​ພະ​ເຈົ້າ​. ໃນ​ກຸງ​ໂລມ​ນັ້ນອາ​ຈານ​ເປົາ​ໂລ​ກໍ​ເປັນ​ນັກ​ໂທດແຕ່​ເພີ່ນ​ກໍ​ຍັງ​ສືບ​ຕໍ່​ເທດ​ສະ​ໜາ​ສັ່ງ​ສອນ. ​ຕົວ​ຢ່າງ​ຂອງທ່ານ​ເປົາ​ໂລ​ຊ່ວຍ​ໃຫ້​ພວກ​ເຮົາ​ໃນເວ​ລາ​ທີ່​ພວກ​ເຮົາ​ຕ້ອງ​ການ​ທີ່​ຈະ​ເຊົາ​ແບ່ງ​ປັນ​ຂ່າວ​ດີ​ກັບ​ຄົນ​ອື່ນແນວ​ໃດ?`

`ອ່ານໂລມ 1:14-15 ເປັນ​ຫຍັງ​ອາ​ຈານ​ເປົາ​ໂລ​ຈື່ງ​ຮູ້​ສືກວ່າ​ມັນ​ແມ່ນ​ໜ້າ​ທີ່​ຂອງ​ເພີ່ນ​ທີ່​ຈະ​ແບ່ງ​ປັນ​ຂ່າວ​ດີ​ກ່ຽວ​ກັບ​ພະ​ເຢ​ຊູ​ໃຫ້​ກັບ​ທຸກໆ​ຄົນ? ພວກ​ເຮົາ​ມີ​ໜ້າ​ທີ່​ອັນ​ດຽວ​ກັນ​ທີ່​ເປົາ​ໂລ​ມີ​ແມ່ນ​ບໍ່? ໃຫ້​ເຮົາ​ລອງ​ຄິດ​ເບີ່ງ​ກ່ຽວ​ກັບ​ຄວາມ​ຈິງ​ເລື່ອງ​ນີ້. ‘’ວຽກ​ງານ​ອັນ​ສຳ​ຄັນ​ທີ່​ສຸດ​ຂອງ​ຄ​ຣິສ​ຕຽນ​​ທຸກ​ຄົນ​ກໍຄວນ​ຈະ​ເປັນ​ການ​ຊ່ວຍ​ເຫຼືອ​ຈິດ​ວິນ​ຍານ​ຄົນ​ອື່ນ​ໃຫ້​ລອດ. ພະ​ເຈົ້າ​ໄດ້​ຊົງ​ປະ​ທານ​ພ​ຣະ​ຄຸນ​ໃຫ້​ກັບ​ເຮົາ. ພະ​ອົງ​ໄດ້​ຊົງ​ປະ​ທານ​ແສງ​ສະ​ຫວ່າງ​ໃຫ້​ກັບ​ເຮົາ. ພະ​ອົງ​ໄດ້​ສະ​ແດງໃຫ້ເຫັນ​ຄວາມ​ຈິງ​ທີ່​ສວຍ​ງາມ​ແລະ​ມີ​ອຳ​ນາດ​ຂອງ​ພະ​ອົງ. ພວກ​ເຮົາ​ຈະ​ຕ້ອງ​ໃຫ້​ຄືນ​ກັບ​ພະ​ເຈົ້າ​ສຳ​ລັບ​ຂອງ​ປະ​ທານ​ເຫຼົ່າ​ນີ້​ໂດຍ​ການ​ແບ່ງ​ປັນ​ສີ່ງ​ເຫຼົ່າ​ນີ້​ກັບ​ຄົນ​ອື່ນໆ’’ (ທ່ານ​ນາງເອ​ເລັນ​ຈີ​ໄວ​ທ໌).`