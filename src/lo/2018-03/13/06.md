---
title:  ອຳ​ນາດ​ແຫ່ງ​ຂ່າ​ວ​ປະ​ເສີດ
date:   27/09/2018
---

ອ່ານ​ກິດ​ຈະ​ການ 28:24-31. ດັ່ງ​ທີ່​ຂໍ້​ພະ​ຄຳ​ພີ​ເຫຼົ່າ​ນີ້​ໄດ້​ບອກ​ເຮົາ ເປັນ​ຫຍັງ​ອາ​ຈານ​ເປົາ​ໂລ​ຈື່ງ​ຈົບ​ການ​ກ່າວ​ຂອງ​ເພີ່ນ​ດ້ວຍ​ຂໍ້​ພະ​ຄຳ​ພີ​ໃນເອ​ຊາ​ຢາ 6:9,10. ຂໍ້​ພະ​ຄຳ​ພີ​ເຫຼົ່າ​ນີ້​ສະ​ແດງ​ໃຫ້​ເຫັນ​ເຖິງ​ສີ່ງ​ທີ່​ເກີດ​ຂື້ນ​ເມື່ອ​ປະ​ຊາ​ຊົນ​ບໍ່​ຍອມ​​ຮັບ​ເອົາ​ຄວາມ​ຈິງ​ຂອງ​ພະ​ເຈົ້າ. ຊາວ​ຢິວ​ບາງ​ຄົນ​ເຊື່ອ​ໃນຂ່າວ​ສານ​ທີ່​ທ່ານເປົາ​ໂລ​ກ່າວ​ກ່ຽວ​ກັບ​ພະ​ເຢ​ຊູ. ຊາວ​ຢິວ​ບາງ​ຄົນກໍ່ບໍ່ເຊື່ອ. ​ຊາວ​ຢິວຫຼາຍ​ຄົນ​ກໍ​ຫັນ​ໜີ​ຈາກ​ສີ່ງ​ທີ່​ອາ​ຈານ​ເປົາ​ໂລ​ໄດ້​ກ່າວ. ດັ່ງ​ນັ້ນ​ອາ​ຈານ​ເປົາ​ໂລ​ຈື່ງ​ເວົ້າ​ກັບ​ຄົນ​ທີ່​ບໍ່​ເປັນ​ຢິວ​ໃນ​ໂລມ​ກ່ຽວ​ກັ​ບ​ຂ່າວ​ປະ​ເສີດ (ກິດ​ຈະ​ການ 13:46;47; ກິດ​ຈະ​ການ 18:6)

ອາ​ຈານ​ເປົາ​ໂລ​ໄດ້​ຖ້າ​ເປັນ​ເວ​ລາ​ສອງ​ປີ​ກ່ອນ​ທີ່​ເພີ່ນ​ຈະ​ໄດ້​ຮັບ​ການ​ພິ​ພາກ​ສາ​ຕໍ່​ໜ້າ​ກະ​ສັດ​ຂອງ​ໂລມໃນ​ຂະ​ນະ​ທີ່​ທ່ານ​ເປົາ​ໂລ​ລໍ​ຖ້າ​ໃນ​ເຮືອນ​ຂັງ​ຂອງ​ເພີ່ນນັ້ນ ​ເພີ່ນ​ກໍ​ໄດ້​ແບ່ງ​ປັນ​ຂ່າວ​ປະ​ເສີດ​ກັບ​ທຸກໆ​ຄົນ​ທີ່​ມາ​ຢ້ຽມ​ຢາມ​ເພີ່ນ. ບົດ​ສຸດ​ທ້າຍ​ໃນ​ພຣະທຳກິດ​ຈະ​ການ​ກໍ​ສະ​ແດງ​ໃຫ້​ເຫັນ​ເຖິງ​ອຳ​ນາດ​ທີ່​ຂ່າວ​ປະ​ເສີດ​ນັ້ນ​ມີ. ບໍ່​ມີ​ອັນ​ໃດ​ສາ​ມາດ​ຢຸດ​ຂ່າວ​ປະ​ເສີດ​ນັ້ນ​ໄດ້​ເລີຍ.

ມັນ​ບໍ່​ຈະ​ແຈ້ງວ່າ​ເປັນ​ຫຍັງ​ລູ​ກາ​ຈຶ່ງ​ຈົບ​ພຣະ​ທຳ​ກິດ​ຈະ​ການ​ດ້ວຍ​ເລື່ອງ​ນີ້. ພວກ​ເຮົາ​ຮູ້​ວ່າ​ອາ​ຈານ​ເປົ​າ​ໂລ​ໄດ້​ເປັນ​ອິດ​ສະຫຼະ. ເພີ່ນ​ໄດ້​ເດີນ​ທາງ​ໄປ​ອີກ​ເທື່ອ​ໜື່ງ​​ເພື່ອ​ໄປ​ປະ​ກາດ​ຂ່າວ​ປະ​ເສີດ. ຫຼັງ​ຈາກ​ນັ້ນ​ເພີ່ນ​ກໍ​ຖືກ​ຈັບ​ແລະ​ກໍ​ກັບ​ໄປ​ໂລມເພື່ອ​ເປັນ​ນັກ​ໂທດ​ອີກ​ເທື່ອ​ໜື່ງແລະເປັນບ່ອນ​ທີ່​ເພີ່ນ​ຖືກ​ຂ້າ (2 ຕີ​ໂມ​ທີ 4:6-8).

ພຣະ​ທຳ​ກິດ​ຈະ​ການ​ຍັງ​ຂຽນ​ບໍ່​ທັນ​ຈົບ. ຕອນ​ນີ້​ແມ່ນ​ຝຽນ​ຂອງ​ພວກ​ເຮົາ​ທີ່​ຈະ​ຕື່ມ​ບົດ​ສຸດ​ທ້າຍ​ໃສ່. ມັນ​ເປັນ​ຝຽນ​ຂອງ​ພວກ​ເຮົາ​ທີ່​ຈະ​ເຮັດ​ວຽກ​ງານ​ທີ່​ພຣະ​ເຢ​ຊູ​ໄດ້​ຊົງ​ມອບ​ໃຫ້​ຜູ້​ທີ່​ຕິດ​ຕາມ​ຂອງ​ພະ​ອົງ​ໃຫ້​ສຳ​ເລັດ. ເມື່ອ​ພວກ​ເຮົາ​ເຮັດ​ສ່ວນ​ຂອງ​ພວກ​ເຮົາແລ້ວ “ຈຸດຈົບກໍຈະມາເຖິງ” (ມັດ​ທາຍ 24:14).