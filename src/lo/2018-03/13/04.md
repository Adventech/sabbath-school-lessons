---
title:  ອາ​ຈານ​ເປົາ​ໂລ​ເດີນ​ທາງ​ໄປ​ເມືອງມັນ​ຕາ
date:   25/09/2018
---

`ໃຫ້​ທ່ານ​ອ່ານ​ເລື່ອງ​ທີ່​ບັນ​ທືກ​ໄວ້​ໃນ​ກິດ​ຈະ​ການ 28:1-10. ແມ່ນ​ຫຍັງ​ໄດ້​ເກີດ​ຂື້ນ​ກັບ​ອາ​ຈານ​ເປົາ​ໂລ​ເທິງ​ເກາ​ະມັນ​ຕາ? ພະ​ເຈົ້າ​ໄດ້​ນຳ​ໃຊ້​ອາ​ຈານ​ເປົາ​ໂລ​ເພື່ອ​ເປັນ​ພະ​ຍານ​ກັບ​ຄົນ​ອື່ນໆ​ກ່ຽວ​ກັບ​ຄວາມ​ຈິງ​ແນວ​ໃດ?`

ແລ້ວ​ຕໍ່​ມາ​ກໍ​ໄດ້ມີ​ງູ​ເຂົ້າ​ມາ​ກັດ​ອາ​ຈານ​ເປົາ​ໂລ. ຄວາມ​ສົນ​ໃຈ​ຂອງ​ທຸກ​ຄົນ​ກໍ​ຫັນ​ໄປ​ຫາ​ເພີ່ນ​ຍ້ອນ​ງູ​ນັ້ນ.​ ໃນ​ເບື້ອງ​ຕົ້ນ​ ຄົນ​ຢູ່​ໃນ​ເມືອງມັນ​ຕາກໍ​ເຊື່ອ​ວ່າ​ງູ​ໄດ​ກັດ​ທ່ານ​ເປົາ​ໂລ​ກໍ​ຍ້ອນ​ວ່າ​ເທບ​ຕ່າງໆ​ໄດ້​ພາ​ກັນ​ລົງ​ໂທດ​ເພີ່ນ ​ຍ້ອ​ນ່​ວາ​ເພີ່ນ​ໄດ້​ກະ​ທຳ​ສີ່ງ​ໃດ​ສີ່ງ​ໜື່ງ​ຜິດ. ພວກ​ເຂົາ​ຄິດ​ວ່າ​ທ່ານ​ເປົາ​ໂລ​ໄດ້​ຂ້າ​ຄົນ​ແລະ​ກໍ​ເຊື່ອ​ວ່າ​ເພີ່ນ​ໄດ້​ພະ​ຍາ​ຍາມຫຼົບ​ໜີ​ໂດຍ​ການ​ຈົມ​ນ້ຳ ແຕ່​ສີ່ງ​ສັກ​ສິດ​ຕ່າງໆ​ກໍ​ຈັບ​ເພີ່ນ​ໄດ້​ກ່ອນ​ທີ່​ເພີ່ນ​ຈະ​ຈົມ​ນ້ຳ​ຫາຍ​ໄປ. ຄົນ​ໃນ​ເມືອງມັນ​ຕາກໍ​ອາດ​ຈະ​ເຊື່ອ​ວ່າ​ເທບ​ທິ​ດາ​ດີເກ​ໄດ້​ນຳ​ເອົາ​ທ່ານ​ເປົາ​ໂລ​ອອກ​ມາ​ຈາກ​ທະ​ເລ. ເທບ​ທິ​ດາດີເກ​ນີ້​ກໍ​ເປັນ​ຜູ້​ຄວບ​ຄຸມ​ຄວາມ​ຍຸດ​ຕິ​ທຳ​ແລະ​ການ​ແກ້​ແຄ້ນ. ແຕ່​ເປົາ​ໂລ​ກໍ​ບໍ່​ໄດ້​ຕາຍ​ຈາກ​ການ​ກັດ​ຂອງ​ງູ ດັ່ງ​ນັ້ນ​ຄົນ​ໃນ​ເມືອງ​ມັນ​ຕາ​ກໍ​ຄິດ​ວ່າເປົາ​ໂລ​ໜ້າ​ຈະ​ເປັ​ນ​ເທບ​ອີ​ກ​ອົງ​ໜື່ງ. ສີ່ງ​ດຽວ​ກັນ​ນີ້​ໄດ້​ເກີດ​ຂື້ນ​ໃນ​ເມືອງລິດ​ສະ​ຕາຫຼາຍ​ປີ​ກ່ອນ (ກິດ​ຈະ​ການ 14:8-18). ລູ​ກາ​ບໍ່​ໄດ້​ຂຽນ​ພັນ​ລະ​ນາ​ເຖິງ​ສີ່ງ​ທີ່​ເກີດ​ຂື້ນ​ໃນ​ເມືອງມັນ​ຕາຫຼາຍ​ປານ​ໃດແລະ​ກໍ​ເຫັນ​ໄດ້​ຢ່າງ​ຈະ​ແຈ້ງວ່າ​ອາ​ຈານ​ເປົາ​ໂລ​ນຳ​ໃຊ້​ສີ່ງ​ທີ່​ເກີດ​ຂື້ນ​ເພື່ອ​ເປັນ​ໂອ​ກາດ​ທີ່​ຈະ​ບອກ​ຄົນ​ໃນ​ເມືອງມັນ​ຕາກ່ຽວ​ກັບ​ພະ​ເຈົ້າ​ຂອງ​ເພີ່ນ​ແລະ​ໜື່ງ​​ຄົນໃນ​ນັ້ນ​ກໍ​ຄືທ່ານປົບ​ລີ​ໂອ.

ແມ່ນ​ໃຜ​ຄືທ່ານປົບ​ລີ​ໂອ. ບາງ​ທີ​ລາວ​ອາດ​ຈະ​ແມ່ນ​ຜູ້​ປົກ​ຄອງ​ເມືອງມັນ​ຕາຂອງ​ຊາວ​ໂຣ​ມັນຫຼື​ລາວ​ອາດ​ຈະ​ແມ່ນ​ຄົນ​ທີ່​ຮັ່ງ​ມີ​ແລະ​ສຳ​ຄັນ. ເພີ່ນ​ໄດ້​ຕ້ອນ​ຮັບ​ອາ​ຈານ​ເປົາ​ໂລ​ແລະ​ກຸ່ມ​ຂອງ​ເພີ່ນ​ເປັນ​ເວ​ລາ​ສາມ​ມື້​ຈົນ​ກວ່າ​ພວກ​ເຂົາ​ໄດ້​ພົບ​ບ່ອນ​ພັກເຊົາ​ໃໝ່. ອາ​ຈານ​ເປົາ​ໂລ​ໄດ້​ຮັກ​ສາ​ພໍ່​ຂອງປົບ​ລີ​ໂອໃຫ້​ຫາຍ​ດີ. ການ​ອັດ​ສະ​ຈັນ​ນີ້​ໄດ້​ເປັນ​ໂອ​ກາດ​ໃຫ້​ອາ​ຈານ​ເປົາ​ໂລ​ໄດ້​ເຮັດ​ວຽກ​ຮັບ​ໃຊ້​ພະ​ເຈົ້າ​ໂດຍ​ການ​ປິ່ນ​ປົວ​ຮັກ​ສາ.