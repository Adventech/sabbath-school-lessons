---
title:  ອາ​ຈານ​ເປົາ​ໂລ​ລົງ​ເຮືອ​ສະ​ເພົາ​ໄປ​ກຸງ​ໂລມ
date:   23/09/2018
---

`ອ່ານ​ເລື່ອງ​ໃນ​ກິດ​ຈະ​ການ 27:9-12 ກ່ຽວ​ກັບ​ສິ່ງທີ່​ເກີດ​ຂື້ນ​ຢູ່​ທ່າ​ເຮືອ​ ‘’ທ່າ​ງາມ’’. ອາ​ຈານ​ເປົາ​ໂລ​ໄດ້​ສະ​ເໜີ​ຈະເຮັດ​ສີ່ງ​ໃດ? ຄົນ​ໃນ​ເລື່ອງ​ນີ້​ຮູ້​ສືກ​ແນວ​ໃດ​ກ່ຽວ​ກັບ​ຄວາມ​ຊ່ວຍ​ເຫຼືອ​ທີ່​ອາ​ຈານ​ເປົາ​ໂລ​ນຳ​ສະ​ເໜີ​ໃຫ້​ກັບ​ພວກ​ເຂົາ?`

ອາ​ຈານ​ເປົາ​ໂລ​ເຕືອນ​ກຸ່ມ​ຜູ້​ບັງ​ຄັບ​ເຮືອ​ໃຫ້​ຢູ່ ‘’ທ່າ​ງາມ’’. ແຕ່​ພວກ​ເຂົາ​ກໍ​ບໍ່​ໄດ້​ສົນ​ໃຈ​ຄຳ​ຕັກ​ເຕືອນ​ຂອງ​ອາ​ຈານ​ເປົາ​ໂລ. ພວກ​ເຂົາ​ຕັດ​ສິນ​ເດີນ​ທາງ​ໄປ​ຕໍ່ທາງ​ພາກ​ຕາ​ເວັນ​ຕົກ​ໄປ​ອີກ​ໄລ​ຍະ​ທາງ​ເກືອບ80ກິ​ໂລ​ແມັດໄປ​ເຖິງ​ບ່ອນ​​ ໜື່ງ​ທີ່​ມີ​ຊື່​ວ່າຟິ​ນິກ. ພວກ​ເຂົາ​ຄົງ​ຈະ​ສາ​ມາດ​ພັກ​ຢູ່​ທີ່​ນັ້ນ​ໄດ້​ຕະຫຼອດ​ລະ​ດູ​  ໜາວ, ແຕ່​ອາ​ກາດ​ທີ່​ໄດ້​ປ່ຽນ​ໄປ​ຢ່າງ​ໄວ​ວາ. ເຮືອ​ຈຶ່ງ​ຖືກ​ພາ​ຍຸ​ຢ່າງ​ຮຸນ​ແຮງ. ພາ​ຍຸນີ້​ໄດ້​ເຄື່ອນ​ເຮືອ​ພວກ​ເຂົາ​ໄປ​ທາງ​ໃຕ້​ແລະ​ໄປ​ທາງ​ຕາ​ເວັນ​ຕົກ​ແລະ​ພັດ​ອອກ​ຈາກ​ຕາ​ຝັ່ງ. ພາຍໃນ​ເວ​ລາ​ບໍ່​ດົນ ​ນ້ຳກໍ​ໄດ້​ຖ້ວມ​ເຮືອ. ຊາວ​ເຮືອ​ນັ້ນ​ກໍ​ໄດ້​ເລີ່ມ​ຖີ້ມ​ກ່ອງ​ຕ່າງໆ​ແລະ​ສີ່ງ​ຂອງ​ອື່ນໆ​ລົງ​ໄປ​ໃນ​ທະ​ເລ. ຝົນໄດ້​ຕົກ​ລົງ​ມາ​ຢ່າງ​ໜັກ​ແລະ​ລົມ​ພາ​ຍຸ​ກໍ​ພັດ​ຢ່າງ​ຮ້າຍ​ແຮງ. ພາ​ຍຸ​ນີ້​ໄດ້​ພັດ​ຢູ່ຫຼາຍ​ມື້ ບໍ່​ມີ​ໃຜ​ຢູ່​ເທິງ​ເຮືອ​ທີ່​ໄດ້​ເຫັນ​ດວງ​ອາ​ທິດ ຫຼື ​ດວງ​ຕາ​ເວັນ​ໃນ​ຊ່ວງ​ເວ​ລາ​ນັ້ນ. ລູກ​ເຮືອ​ຕ່າງ​ບໍ່​ພາ​ກັນ​ຮູ້​ວ່າພື້ນ​ດິນ​ຢູ່​ໃສ. ຫຼັງ​ຈາກ​ພາ​ຍຸ​ໄດ້​ຢຸດ​ລົງ ພວກ​ເຂົາ​ອິດ​ເມື່ອຍຫຼາຍ​ແລະ​ກໍ​ບໍ່​ມີ ‘’ຫວັງ​ວ່າ​ຈະ​ລອດ​ຊີ​ວິດ​ໄດ້’’ (ກິດ​ຈະ​ການ 27:20).

`ອ່ານ​ເລື່ອງ​ໃນ​ພ​ຣະ​ທຳກິດ​ຈະ​ການ 27:21-26. ແມ່ນ​ຫຍັງ​ຄື​ສີ່ງ​ຕໍ່​ໄປ​ທີ່​ອາ​ຈານ​ເປົາ​ໂລ​ຕ້ອງ​ການ​ເຮັດ​ເພື່ອ​ເປັນ​ການ​ຊ່ວຍ​ເຫຼືອ?`

`ອາ​ຈານ​ເປົາ​ໂລ​ເປັນ​ຜູ້​ຮັບ​ໃຊ້​ທີ່​ຊື່​ສັດ​ຂອງ​ພະ​ເຈົ້າ​ ແຕ່​ເພີ່ນ​ກໍ​​ທຸກ​ທໍ​ລະ​ມານ​ຢ່າງ​ແສນ​ສາ​ຫັດ. ເປັນ​ຫຍັງ​ຈື່ງ​ເປັ​ນ​ແບບ​ນີ້? ພວກ​ເຮົາ​ສາ​ມາດ​ຮຽນ​ຮູ້​ອັນ​ໃດ​ຈາກ​ປະ​ສົບ​ການ​ຂອງ​ອາ​ຈານ​ເປົາ​ໂລ?.`