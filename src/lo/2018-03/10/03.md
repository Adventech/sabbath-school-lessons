---
title:  ການ​ເດີນ​ທາງ​ໄປ​ເມືອງ​ເອ​ເຟ​ໂຊ​ຂອງ​ທ່ານ​ເປົາ​ໂລ - ພາກ​ທີ 2
date:   03/09/2018
---

ໃນ​ພ​ຣະ​ທຳ​ ກິດ​ຈະ​ການ 19:11-29 ລູ​ກາ​ໄດ້​ເພີ່ມເຕີມ​ບາງ​ເລື່ອງ​ທີ່​ມີ​ການ​ອັດ​ສະ​ຈັນ​ເກີດ​ຂື້ນ. ການ​ອັດ​ສະ​ຈັນ​ເຫຼົ່າ​ນີ້​ສະ​ແດງ​ໃຫ້​ເຫັນ​ວ່າ​ພະ​ລັງ​ອຳ​ນາດ​ຂອງ​ພະ​ເຈົ້າ​ນັ້ນ​ເອົາ​ຊະ​ນະ​ເວດ​ມົນໄດ້​ແນວ​ໃດ? ເມືອງ​ເອ​ເຟ​ໂຊ​ເປັນ​ເມືອງ​ທີ່​ໃຊ້​ເວດ​ມົນ​ຄາ​ຖາ​ຢູ່​ທຸກໆ​ບ່ອນ. ພະ​ເຈົ້າ​ໄດ້​ໃຊ້​ເປົາ​ໂລ​ເພື່ອ​ເຮັດ​ການ​ຮັກ​ສາ​ຢ່າງ​ມະ​ຫັດ​ສະ​ຈັນ. ມີ​ຕົວ​ຢ່າງ​ໜື່ງ​ເຊີ່ງ​ອາດ​ຈະ​ມີ​ຄວາມ​ແປກ​ປະຫຼາດ​ສຳ​ລັບ​ພວກ​ເຮົາ.​ ນັ້ນ​ກໍ​ຄື ຫຼາຍ​ຄົນ​ໄດ້​ເອົາ​ຜ້າ​ກັນ​ເປື້ອນ​ແລະ​ຜ້າ​ເຊັດ​ໜ້າ​ທີ່​ຖືກ​ຜິວ​ໜັງ​ຂອງ​ອາ​ຈານ​ເປົາ​ໂລຫຼື​ທີ່​ອາ​ຈານ​ເປົາ​ໂລ​ໄດ້​ໃຊ້​ແລ້ວ​ນັ້ນ​ໄປ​ໃຫ້​ຄົນ​ທີ່​ເຈັບ​ປ່ວຍ. ເບີ່ງ​ຄື​ວ່າ​ເສດ​ຜ້າ​ເຫຼົ່າ​ນີ້​ສາ​ມາດ​ຮັກ  ​ສ​າ​ຄົນ​ເຈັບ​ປ່ວຍ​ໄດ້ (ກິດ​ຈະ​ການ19:12). ພະ​ເຈົ້າ​ໄດ້​ໃຊ້​ການ​ອັດ​ສະ​ຈັນ​ທີ່​ແປກ​ປະຫຼາດ​ແລະ​ພິ​ເສດນີ້ເພື່ອ​ສະ​ແດງ​ໃຫ້​ຊາວ​ເອ​ເຟ​ໂຊ​ເຫັນ​ວ່າອຳ​ນາດ​ຂອງ​ພະ​ອົງ​ນັ້ນ​ກໍ​ຍິ່ງ​ໃຫຍ່ກວ່າ​ເວດ​ມົນ​ຄາ​ຖາ​ໃດໆ (ກິດ​ຈະ​ການ 19:11). ຕົວ​ຢ່າງ​ເຫຼົ່າ​ນີ້​ກໍ​ສະ​ແດງ​ໃຫ້​ພວກ​ເຮົາ​ເຫັນ​ວ່າ​ພະ​ເຈົ້າ​ຊົງ​ຊ່ວຍ​ເຫຼືອ​ປະ​ຊາ​ຊົນ​ໃນ​ບ່ອນ​ທີ່​ພວກ​ເຂົາ​ຢູ່. ຕໍ່​ມາ​ອາ​ຈານ​ເປົາ​ໂລ​ໄດ້​ຕັດ​ສິນໃຈ​ທີ່​ຈະ​ໄປ​ເມືອງ​ເຢ​ລູ​ຊາ​ເລັມຫຼັງ​ຈາກ​ທີ່​ເພີ່ນ​ແລ້ວ​ວຽກ​ຢູ່​ທີ່​ເມືອງ​ເອ​ເຟ​ໂຊ (ກິດ​ຈະ​ການ19:21). ລູ​ກາບໍ່​ໄດ້​ບອກ​ພວກວ່າ​ເປັນ​ຫຍັງ​ເພີ່ນ​ຈື່ງ​ໄປ ແຕ່​ພວກ​ເຮົາ​ຮູ້​ຈາກ​ບົດ​ຂຽນ​ຂອງ​ອາ​ຈານ​ເປົາ​ໂລ​ເອງວ່າ​ເພີ່ນ​ຕ້ອງ​ການ​ນຳ​ເງິນ​ທີ່​ເກັບ​ເພື່ອ​ໄປ​ຊ່ວຍ​ຄົນ​ທຸກ​ຍາກນັ້ນ​ໄປ​ມອບ​ໃຫ້​ຄ​ຣິສ​ຕະ​ຈັກ​ໃນ​ເມືອງ​ເຢ​ລູ​ຊາ​ເລັມ. (ໂລມ 15:25,27; 1ໂກ​ລິນ​ໂທ 16:1-3) ໃນ​ເວ​ລາ​ນັ້ນ​ໄດ້​ມີ​ການ​ຂາດ​ສະ​ບຽງ​ອາ​ຫານເຊີ່ງ​ເປັນ​ຊ່ວງ​ໄລ​ຍະ​ທີ່​ທ່ານຄະ​ລໍ​ດີ​ອຸດໄດ້​ປົກ​ຄອງ​ໂລມ. ປະ​ຊາ​ຊົນ​ຈຳ​ນວນຫຼາຍ​ໄດ້​ມີ​ຄວາມ​ອຶດ​ຫິວ. ຊ່ວງ​ເວ​ລາ​ນີ້​ກໍ​ໄດ້​ເຮັດ​ໃຫ້​ຜູ້​ເຊື່ອ​ໃນ​ເຢ​ລູ​ຊາ​ເລັມ​ນັ້ນ​ທຸກ​ຍາກ​ລຳ​ບາກຫຼາຍ.

`ອ່ານ​ກິດ​ຈະ​ການ 19:23-41. ຂໍ້​ໃນ​ພະ​ຄຳ​ພີ​ເຫຼົ່າ​ນີ້​ຊ່ວຍບອກວ່າ ​ແມ່ນ​ຫຍັງ​ຄື​ເຫດ​ຜົນ​ອັນ​ແທ້​ຈິງສຳ​ລັບ​ການ​ຕໍ່​ຕ້ານ​ອາ​ຈານ​ເປົາ​ໂລເຊີ່ງ​ໄດ້​ເລີ່ມ​ຕົ້ນ​ຂື້ນ​ໃນ​ເມືອງເອ​ເຟ​ໂຊໃນ​ຕອນ​ສຸດທ້າຍ​ຂອງ​ການ​ຢ້ຽມ​ຢາມ​ຂອງເພີ່ນ​ຢູ່​ທີ່​ນັ້ນ?.`