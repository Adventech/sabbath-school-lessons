---
title:  ອາ​ຈານ​ເປົາ​ໂລ​ຢ້ຽມ​ຢາມ​ເມືອງໂທ​ອາດ.
date:   04/09/2018
---

`ອ່ານ​ກິດ​ຈະ​ການ 20:7-12. ຫຼາຍ​ຄົນ​ມັກ​ຈະ​ໃຊ້​ຂໍ້​ພະ​ຄຳ​ພີ​ເຫຼົ່າ​ນີ້​ເພື່ອ​ພິ​ສູດ​ວ່າ​ວັນ​ສະ​ບາ​ໂຕ​ນັ້ນ​ຖືກ​ປ່ຽນ​ເປັນ​ວັນ​ອາ​ທິດ. ແມ່ນ​ຫຍັງ​ທີ່ບໍ່​ຖືກ​ຕ້ອງ​ກັບ​ຄວາມ​ຄິດ​ອັນ​ນີ້?`

ແຕ່​ຄຳ​ຖາມ​ທີ່​ພ​ວກ​ເຮົາ​ຕ້ອງ​ຖາມ​ຄື: ການ​ປະ​ຊຸມ​ໄດ້​ເປີດ​ຂື້ນ​ກ່ອນ​ວັນ​ອາ​ທິດຫຼື​ຄືນຫຼັງ​ຈາກວັນ​ອາ​ທິດ? ຄຳ​ຕອບ​ກໍ​ຂື້ນ​ກັບ​ວິ​ທີ​ການ​ທີ່​ລູ​ກາ​ນັບ​ເວ​ລາ. ຊາວ​ຢິວ​ກ່າວ​ວ່າ​ເວ​ລາ​ໜຶ່ງ​ມື້ແມ່ນ​ເ​ລີ່ມ​ຕົ້ນ​ຈາກ​ຕາ​ເວັນ​ຕົກ​ດິນ​ມື້​ໜື່ງ​ແລະ​ຈົບ​ຢູ່​ຕອນ​ຕາ​ເວັນ​ຕົກ​ດິນ​ມື້​ຕໍ່​ໄປ. ແຕ່​ວ່າ​ຊາວ​ໂຣ​ມັນ​ນັ້ນ​ບໍ່​ໄດ້​ນັບ​ເວ​ລາ​ໃນ​ແບບ​ດຽວ​ກັນ​ກັບ​ຄົນ​ຢິວ. ສຳ​ລັບ​ຊາວ​ໂຣ​ມັນເວ​ລາ​ໜຶ່ງ​ມື້​ຈະ​ເລີ່ມ​ຈາກ​ເວ​ລາ12ໂມງ​ກາງ​ຄືນໄປ​ຫາ12ໂມງ​ກາງ​ຄືນ​ໃນ​ມື້​ຕໍ່​ໄປ. ດັ່ງ​ນັ້ນ​ຖ້າ​ຫາກ​ນັບ​ເວ​ລາ​ໂດຍ​ໃຊ້​ກົດ​ຂອງ​ຊາວ​ຢິວ ການ​ປະ​ຊຸມ​ເຫຼົ່າ​ນັ້ນ​ກໍ​ຄົງ​ເກີດ​ຂື້ນ​ໃນ​ວັນ​ເສົາ​ຕອນ​ຄ່ຳ, ແຕ່​ຖ້າ​ຫາກ​ນັບ​ແບບ​ຊາວ​ໂຣ​ມັນ ການ​ປະ​ຊຸມ​ນັ້ນ​ກໍ​ຄົງ​ໄດ້​ເກີດ​ຂື້ນ​ໃນ​ຄືນ​ວັນ​ອາ​ທິດ. ແຕ່​ເຖິງ​ຢ່າງ​ໃດ​ກໍ​ດີ​ ພຣະ​ທຳ​ກິດ​ຈະ​ການ 20:7-12 ກໍ​ສະ​ແດງ​ໃຫ້​ພວກ​ເຮົາ​ເຫັນ​ວ່າ​ການ​ປະ​ຊຸມ​ນັ້ນ​ເປັນ​ການ​ປະ​ຊຸມ​ທີ່​ພິ​ເສດ ເພາະ​ວ່າ​ອາ​ຈານ​ເປົາ​ໂລ​ຕ້ອງ​ໄດ້​ເດີນ​ທາງ​ໄປ​ໃນ​ຕອນ​ເຊົ້າ​ຂອງ​ມື້​ຕໍ່​ມາ. ທຸກໆ​ຄົນ​ໄດ້​ມາ​ເພື່ອ​ລວມ​ຕົວ​ກັນ​ເພື່ອ​ຟັງ​ສີ່ງ​ທີ່​ອາ​ຈານ​ເປົາ​ໂລ​ຈະ​ກ່າວ, ດັງ​ນັ້ນ​ຈື່ງ​ເປັນ​ເລື່ອງ​ຍາກຫຼາຍ​ທີ່​ຈະ​ເຂົ້າ​ໃຈ​ວ່າຄົນ​ບາງ​ຄົນ​ຈະ​ນຳ​ໃຊ້​ເລື່ອງ​ນີ້​ເພື່ອບອກວ່າວັນ​ສະ​ບາ​ໂຕ​ຖືກ​ປ່ຽນ​ເປັນ​ວັນ​ອາ​ທິດ​ໄດ້​ແນວ​ໃດ.

`ຄຳ​ສອນ​ຂອງ​ພະ​ຄຳ​ພີ​ກ່ຽວ​ກັບ​ວັນ​ສະ​ບາ​ໂຕ​ນັ້ນ​ຊ່ວຍ​ເຮັດ​ໃຫ້​ຄວາມ​ເຊື່ອ​ຂອງ​ພວກ​ເຮົາ​ທີ່​ເປັນ​ຊາວເຊ​ເວັນ​ເດ​ແອັດ​ເວັນ​ຕິດເຂັ້ມ​ແຂງ​ຂື້ນ​ແນວ​ໃດ?`