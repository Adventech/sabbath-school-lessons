---
title:  ຂໍ້​ຄິດ​ເພີ່ມ​ເຕີມ
date:   07/09/2018
---

ອາ​ຈານ​ເປົາ​ໂລ​ບໍ່​ສາ​ມາດ​ໄວ້​ໃຈ​ພີ່​ນ້ອງ​ໃນ​ຄວາມ​ເຊື່ອ​ດຽວ​ກັນ​ວ່າ​ຈະ​ສະ​ໜັບ​ສະ​ໜູນ​ເພີ່ນ​ແລະ​ເມດ​ຕາ​ເພີ່ນ. ຊາວ​ຢິວ​ທີ່​ບໍ່​ໄດ້​ເຊື່ອ​ໃນ​ພຣະ​ເຢ​ຊູກໍ​ໄດ້​ຕິດ​ຕາມ​ອາ​ຈານ​ເປົາ​ໂລ​ຢ່າງ​ໃກ້​ຊິດ. ພ​ວກ​ເຂົາ​ໄດ້​ແຜ່​ກະ​ຈາຍ​ຄວາມ​ຂີ້​ຕົວະ​ທີ່​ຮ້າຍ​ແຮງ​ກ່ຽວ​ກັບ​ທ່ານ​ເປົາ​ໂລ​ຢ່າງ​ໄວ​ວາ​ໃນ​ກຸງ​ເຢ​ລູ​ຊາ​ເລັມ. ​ພວກ​ເຂົາ​ໄດ້​ຂຽນ​ຈົດ​ໝາຍ​ໃສ່​ຮ້າຍ​ເພີ່ນ​ແລະ​ວຽກ​ງານ​ຂອງ​ເພີ່ນ. ຜູ້ນຳຫຼາຍຄົນໃນຄຣິສຕະຈັກກໍອ່ານຈົດໝາຍເຫຼົ່ານີ້ແລະໄດ້ເຊື່ອເນື້ອໃນໃນຈົດໝາຍນັ້ນ. ຜູ້ນຳເຫຼົ່ານີ້ບໍ່ໄດ້ເຮັດສິ່ງໃດເພື່ອຢຸດຄຳຂີ້ຕົວະຫຼອກລວງ ຫຼື ເພື່ອສະໜັບສະໜູນອາຈານເປົາໂລ.

**ຄຳຖາມຄົ້ນຄວ້າ**

`ອາ​ຈານ​ເປົາ​ໂລ​ໄດ້​ພົບ​ຄ​ຣິ​ສ​ຕຽນ​ບາງ​ຄົນ​ໃນ​ເມືອງ​ເອ​ເຟ​ໂຊ​ຜູ້ທີ່​ເຄີຍ​ຕິດ​ຕາມ​ທ່ານ​ໂຢ​ຮັນ​ບັບ​ຕິດສະໂຕ (ກິດ​ຈະ​ການ 19:1-7). ຄ​ຣິ​ສ​ຕຽນ​ຄະ​ນະ​ວັນ​ເສົາ​ບາງ​ຄົນ​​ມັກ​ໃຊ້​ຂໍ້​ພະ​ຄຳ​ພີ​ເຫຼົ່າ​ນີ້​ເພື່ອບອກວ່າ​ຄ​ຣິ​ສ​ຕຽນ​ທີ່​ມາ​ຈາກ​ໂບດ​ອື່ນໆ​ຈະ​ຕ້ອງ​ຮັບ​ສິນ​ອີກ​ເທື່ອ​ໜື່ງ​ເມື່ອ​ພວກ​ເຂົາ​ເຂົ້າ​ຮ່ວມ​ຄ​ຣິ​ສ​ຕະ​ຈັກ​ຄະ​ນະ​ວັນ​ເສົາ (ໂບດ​ເຊ​ເວັນ​ເດ)? ແນວ​ຄິດ​ນີ້​ຖືກ​ຕ້ອງຫຼື​ບໍ່? ຖ້າ​ຫາກວ່າ​ຖືກ​ຕ້ອງ​ແລ້ວ​ເປັນ​ຫຍັງ​ຈຶ່ງ​ຖືກ​ຕ້ອງ?`

`ຊາວ​ຢິວຫຼາຍ​ຄົນ​ທີ່​ບໍ່​ໄດ້​ເຊື່ອ​ໃນ​ພຣະ​ເຢ​ຊູ​ນັ້ນ​ໄດ້​ພາ​ກັນ​ຕໍ່​ຕ້ານ​ອາ​ຈານ​ເປົາ​ໂລ. ຊາວ​ຢິວ​ຜູ້​ທີ່​ໄດ້​ເຊື່ອ​ໃນ​ພະ​ເຢ​ຊູຫຼາຍ​ຄົນ​ກໍ​ຍັງ​ໄດ້​ຕໍ່​ຕ້ານ​ອາ​ຈານ​ເປົາ​ໂລ​ເຊັ່ນ​ກັນ. ພວກ​ເຂົາ​ໄດ້​ກ່າວ​ຫາ​ອາ​ຈານ​ເປົາ​ໂລ​ວ່າ​ໄດ້​ປ່ຽນ​ແປງ​ກົດ​ບັນ​ຍັດ​ຂອງ​ພະ​ເຈົ້າ. ຫລາຍ​ຄົນ​ທີ່​ນະ​ມັດ​ສະ​ການ​ພະ​ເຈົ້າ​ຈອມ​ປອມ​ນັ້ນ​ກໍ​ກຽດ​ຊັງ​ຂ່າວ​ສານ​ທີ່​ອາ​ຈານ​ເປົາ​ໂລ​ໄດ້​ປະ​ກາດ. ແຕ່​ເປົາ​ໂລ​ກໍໄດ້​ສືບ​ຕໍ່​ເຮັດ​ວຽກ​ທີ່​ພະ​ເຈົ້າ​ໄດ້​ມອບ​ໃຫ້​ເພີ່ນ​ຕໍ່​ໄປ. ພວກ​ເຮົາ​ສາ​ມາດ​ຮຽນ​ຮູ້​ສິ່ງ​ໃດ​ຈາກ​ເລື່ອງ​ຂອງ​ທ່ານ​ເປົາ​ໂລ​ເຊີ່ງ​ກ່າວ​ກ່ຽວ​ກັບ​ການ​ບໍ່​ຍອມ​ແພ້?`