---
title:  ການ​ເດີນ​ທາງ​ໄປ​ປະ​ກາດ​ຂ່າວວ​ປະ​ເສີດ​ຄັ້ງ​ທີ​ສາມ​ຂອງ​ອາ​ຈານ​ເປົາ​ໂລ
date:   01/09/2018
---

### ບ່າຍ​ວັນ​ສະ​ບາ​ໂຕ
ອ່ານ​ສຳ​ລັບ​ບົດ​ຮຽນ​ອາ​ທິດ​ນີ້: ກິດ​ຈະ​ການ 18:24-28; ກິດ​ຈະ​ການ ບົດທີ 19; ກິດ​ຈະ​ການ 20:7-12; 15-27; 2 ໂກ​ລິນ​ໂທ 4:8-14; ກິດ​ຈະ​ການ 21:1-15;

> <p>ຂໍ້​ຄວນ​ຈຳ</p>
> ‘’ ແຕ່​ເຮົາ​ບໍ່​ໄດ້​ຖຶ​ວ່າ​ຊີ​ວິດ​ຂອງ​ເຮົາ​ເປັນ​ຂອງ​ມີ​ຄ່າ​ແກ່​ເຮົາ​ຢ່າງ​ໃດ​ເພື່ອ​ເຮົາ​ຈະ​ເຮັດ​ໜ້າ​ທີ່​ຂອງ​ເຮົາ​ ແລະ​ຈະ​ໄດ້​ປະ​ຕິ​ບັດ​ງານ​ທີ່​ໄດ້​ຮັບ​ມອບ​ໝາຍ​ຈາກ​ອົງ​ພະ​ຜູ້​ເປັນ​ເຈົ້າ​ໃຫ້​ສຳ​ເລັດ ຄື​ທີ່​ຈະ​ເປັນ​ພະ​ຍານ​ຢ່າງ​ຄົບ​ຖ້ວນ​ເຖິງ​ເລື່ອງ​ຂ່າວ​ປະ​ເສີດ​ກ່ຽວ​ກັບ​ພ​ຣະ​ຄຸນ​ຂອງ​ພ​​ຣະ​ເຈົ້າ​ນັ້ນ’.’ (ກິດ​ຈະ​ການ 20:24)

ລູ​ກາບໍ່​ໄດ້​ປະ​ກາດ​ໃຫ້​ຜູ້​ອ່ານ​ຂອງ​ເພີ່ນ​ຮູ້ວ່າ​ເພີ່ນ​ກຳລັງຈະ​ເລົ່າ​ເລື່ອງ​ໃໝ່​ກ່ຽວ​ກັບ​ອາ​ຈານ​ເປົາ​ໂລ​ໃຫ້​ຟັງ. ລູ​ກາ​ພຽງ​ແຕ່​ເລີ່ມ​ຕົ້ນ​ເລົ່າ​ເລື່ອງບອກ​ພວກ​ເຮົາ​ກ່ຽວ​ກັບ​ການ​ເດີນ​ທາງ​ໄປ​ປະ​ກາດ​ຂ່າວ​ປະ​ເສີດ​ເທື່ອ​ທີ່​ສາມ​ຂອງ​ອາ​ຈານ​ເປົາ​ໂລ. ພ​ຣະ​ທຳກິດ​ຈະ​ການບອກວ່າ ອາ​ຈານ​ເປົາ​ໂລ​ໄດ້​ໃຊ້​ເວ​ລາ​ຊ່ວງ​ເວ​ລາ​ໜື່ງ​ຢູ່​ເມືອງ​ອັນ​ຕິ​ອົກ, ແລ້ວ​ລູ​ກາກໍ​ບອກ​ພວກ​ເຮົາ​ວ່າ ອາ​ຈານ​ເປົາ​ໂລ​ກຳ​ລັງ​ເດີນ​ທາງ​ອີກ​ເທື່ອ​ໜື່ງ. ອາ​ຈານ​ເປົາ​ໂລເດີນ​ທາງ​ຜ່ານ​ແຂວງ ‘’ຄາ​ລາ​ເຕຍແລະຟີ​ເຄຍເປັນ​ລຳ​ດັບ​ໄປ​ເພື່ອ​ຊູ​ໃຈ​ພວກ​ຄົນ​ເຊື່ອ​ຖື​ທັງ​ໝົດ​ໃຫ້​ເຂັ້ມ​ແຂງ​ໃນ​ຄວາມ​ເຊື່ອ’’ (ກິດ​ຈະ​ການ 18:23). ການ​ເດີນ​ທາງ​ຂອງ​ອາ​ຈານ​ເປົາ​ໂລ​ໃນ​ໄລ​ຍະ​ທາງ​ເກືອບ​ສາມ​ພັນ​ກິ​ໂລ​ແມັດທຳ​ອິດ​ນັ້ນ​ກໍ​ຖືກ​ອະ​ທິ​ບາຍ​ໄວ້​ໃນ​ພ​ຣະ​ຄຳ​ພີ​ຂໍ້​ດຽວ​ເທົ່າ​ນັ້ນ!

ອາ​ຈານ​ເປົາ​ໂລ​ໄດ້​ເດີນ​ທາງ​ໄປຫຼາຍໆ​ບ່ອນ. ແຕ່​ເພີ່ນ​ກໍ​ໃຊ້​ເວ​ລາ​ຢູ່​ໃນ​ເມືອງເອ​ເຟ​ໂຊຫຼາຍກວ່າ​ໝູ່.ການ​ເດີນ​ທາງ​ໄປ​ເມືອງ​ເອ​ເຟ​ໂຊ​ຂອງ​ເພີ່ນ​ນັ້ນ​ກໍ​ປະ​ສົບ​ຜົນ​ສຳ​ເລັດ​ຢ່າງຫຼາຍ (ກິດ​ຈະ​ການ19:10).

ການ​ເດີນ​ທາງ​ເທື່ອ​ນີ້​ເປັນ​ການ​ເດີນ​ທາງ​ເທື່ອ​ສຸດ​ທ້າຍ​ຂອງ​ອາ​ຈານ​ເປົາ​ໂລຫຼື​ເປັນ​ເທື່ອ​ສຸດ​ທ້າຍ​ໃນ​ພ​ຣະ​ທຳກິດ​ຈະ​ການທີ່​ລູ​ກາ​ໄດ້​ກ່າວ​ເຖິງ. ອາ​ຈານ​ເປົາ​ໂລ​ໄດ້​ເລີ່ມ​ຕົ້ນ​ການ​ເດີນ​ທາງ​ແບບ​ຄົນ​ທີ່​ມີ​ອິດ​ສະຫຼະ. ຕໍ່​ມາລູ​ກາກໍໄດ້​ກ່າວ​ກ່ຽວ​ກັບ​ການ​ເດີນ​ທາງ​ຂອງ​ອາ​ຈານ​ເປົາ​ໂລ​ອິກ​ເທື່ອ​ໜື່ງ ແຕ່​ໃນ​ການ​ເດີນ​ທາງ​ເທື່ອ​ນີ້ນັ້ນອາ​ຈານ​ເປົາ​ໂລ​ໄດ້​ເດີນ​ທາງ​ໄປໂລມໃນ​ຖາ​ນະ​ເປັນ​ນັກ​ໂທດ.