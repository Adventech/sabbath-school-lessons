---
title:  ອາ​ຈານ​ເປົາ​ໂລ​ເດີນ​ທາງ​ໄປ​ເມືອງເທ​ສະ​ໂລ​ນິກ​ແລະ​ບີ​ເລຍ
date:   28/08/2018
---

`ອ່ານ​ກິດ​ຈະ​ການ 17:1-9. ອີງ​ຕາມ​ພ​ຣະ​ຄຳ​ພີ​ຕອນ​ນີ້ ​ຊາວ​ຢິວ​ໃນ​ເມືອງເທ​ຊະ​ໂລ​ນິກມີ​ປະ​ຕິ​ກິ​ຍາ​ແນວ​ໃດເມື່ອ​ພວກ​ເຂົາ​ຮູ້​ວ່າ​ການ​ປະ​ກາດ​ສັ່ງ​ສອນ​ຂອງ​ອາ​ຈານ​ເປົາ​ໂລ​ໃນ​ຖ່າມ​ກາງ​ຄົນ​ຕ່າງ​ຊາດ​ໄດ້​ຮັບ​ຄວາມ​ສຳ​ເລັດ?`

ພວກ​ເຮົາ​ເຫັນ​ອີກ​ເທື່ອ​ໜື່ງວ່າ​ອາ​ຈານ​ເປົາ​ໂລກຳ​ລັງ​ຊອກ​ຫາ​ບ່ອນ​ນະ​ມັດ​ສະ​ການ​ຂອງ​ຊາວ​ຢິວ​ເພື່ອ​ເພີ່ນ​ຈະ​ສາ​ມາດ​ແບ່ງ​ປັນ​ຂ່າວ​ປະ​ເສີດ​ກ່ຽວ​ກັບ​ພຣະ​ເຢ​ຊູ. ຊາວກ​ຣີກຫຼາຍ​ຄົນ​ຮັກ​ພ​ຣະ​ເຈົ້າ​ຢ່າງຫຼວງຫຼາຍ​ແລະ​ກຸ່ມ​ຜູ້​ນຳ​ຜູ້​ຍິງ​ໃນ​ເມືອງ​ກໍ​ພາ​ກັນ​ເຊື່ອ​ໃນ​ຂ່າວ​ສານ​ຂອງ​ອາ​ຈານ​ເປົາ​ໂລ. ກຸ່ມ​ຜູ້​ເຊື່ອ​ເຫຼົ່າ​ນີ້​ກໍ​ຕັດ​ສິນ​ໃຈ​ໄປ​ຮ່​ວ​ມນ​ະ​ມັ​ດ​ສະ​ການ​ພຣະ​ເຈົ້າ​ກັບ​ອາ​ຈານ​ເປົາ​ໂລ​ແລະ​ທ່ານ​ສີ​ລາ (ກິດ​ຈະ​ການ 7:14). ການ​ທີ່​ຄົນ​ກຸ່ມ​ນີ້​ມາ​ຮ່ວມ​ກັບ​ອາ​ຈານ​ເປົາ​ໂລ​ແລະ​ທ່ານ​ສີ​ລານັ້ນ​ກໍ​ຄື​ກັບ​ວ່າ​ພວກ​ເຂົາ​ໄດ້​ເລີ່ມ​ກຸ່ມ​ໃໝ່. ພວກ​ເຂົາ​ໄດ້​ນະ​ມັດ​ສະ​ການ​ລວມ​ກັນ​ຢູ່​ເຮືອນຫຼັງ​ໜື່ງ. ເຮືອນຫຼັງ​ນັ້ນ​ອາດ​ເປັນ​ເຮືອນ​ຂອງ​ຜູ້​ເຊື່ອ​ໃໝ່​ທີ່​ຊື່​ວ່າ ເຈ​ສັນ.

ຊາວ​ຢິວ​ໃນເມືອງ​ເທ​ຊະ​ໂລ​ນິກ​ກໍ​ເຕັມ​ໄປ​ດ້ວຍ​ຄວາມ​ອິດ​ສາ​ຍ້ອນ​ກຸ່ມ​ໃໝ່​ທີ່​ໄດ້​ເກີດ​ຂື້ນ. ພວກ​ເຂົາ​ໄດ້​ເລີ່ມການ​ຕໍ່​ສູ້​ກັນ​ຂຶ້ນຢູ່​ໃນ​ເມືອງ. ພວກ​ເຂົາ​ຕ້ອງ​ນຳ​ເປົາ​ໂລ​ແລະ​ສີ​ລາ​ໄປ​ຕໍ່​ໜ້າ​ຜູ້​ນຳ​ຂອງ​ເມືອງ​ແລະ​ກ່າວ​ຫາ​ວ່າ​ພວກ​ເຂົາ​ໄດ້​ກະ​ທຳ​ການ​ຮ້າຍ ແຕ່​ຊາວ​ຢິວ​ກໍ​ບໍ່​ສາ​ມາດ​ພົບ​ໂຕ​ເປົາ​ໂລ​ແລະ​ສີ​ລາ​ໄດ້. ດັ່ງ​ນັ້ນ​ຊາວ​ຢິວ​ໃນ​ເມືອງ​ຈື່ງ​ພາ​ກັນ​ນຳ​ໂຕເຈ​ສັນແລະ​ຜູ້​ເຊື່ອ​ໃໝ່​ບາງ​ຄົນ​ໄປ​ຫາ​ຜູ້​ນຳ​ເມືອງ. ພວກ​ເຂົາ​ກ່າວ​ຫາ​ວ່າເຈ​ສັນ​ແລະ​ກຸ່ມ​ຜູ້​ເຊື່ອ​ໃໝ່​ໄດ້​ພາ​ກັນ​ປົກ​ປ້ອງ​ຜູ້​ທີ່​ສ້າງ​ຄວາມ​ວຸ້ນ​ວາຍ. ຊາວ​ຢິວບອກວ່າ ເຈ​ສັນ​ແລະ​ຜູ້​ເຊື່ອ​ໃໝ່​ຕ້ອງ​ການ​ທຳ​ລາຍ​ການ​ປົກ​ຄອງ​ຂອງ​ເມືອງ.

`ອ່ານ​ກ່ຽວ​ກັບ​ຊາວ​ຢິວ​ຢູ່​ເມືອງ​ບີ​ເລຍ​ໃນ​ກິດ​ຈະ​ການ 17:10-15. ຊາວ​ຢິວ​ໃນ​ເມືອງ​ບີ​ເລຍໄດ້ມີ​ປະ​ຕິ​ກິ​ລິ​ຍາ​ແນວ​ໃດ? ພວກ​ເຂົາ​ໄດ້​ເຮັດ​ຄື​ກັນຫຼື​ຕ່າງ​ກັນ​ກັບ​ຊາວ​ຢິວ​ໃນ​ເມືອງເທ​ຊະ​ໂລ​ນິກ?`