---
title:  ເມືອງ​ຟີ​ລິບ​ປີ 
date:   27/08/2018
---

ອ່ານ​​ພຣະ​ທຳກິດ​ຈະ​ການ 16:11-24 ກ່ຽວ​ກັບ​ບ່ອນ​ທີ່​ອາ​ຈານ​ເປົາ​ໂລ​ແລະ​ໝູ່​ເພື່ອນ​ຂອງ​ເພີ່ນ​ໄປ​ໃນ​ວັນ​ສະ​ບາ​ໂຕ. ເປັນ​ຫຍັງ​ພວກ​ເຂົາ​ຈື່ງ​ໄປ​ທີ່​ນັ້ນ? ແມ່ນ​ຫຍັງ​ໄດ້​ເກີດ​ຂື້ນ​ກັບ​ພວກ​ເຂົາ​ຢູ່​ທີ່​ນັ້ນ? ທຸກ​ເທື່ອ​ທີ່​ອາ​ຈານ​ເປົາ​ໂລ​ເດີນ​ທາງ​ໄປ​ຮອດ​ເມືອງ​ໃດ​ເມືອງ​ໜື່ງ ເພີ່ນກໍ​ຈະ​ໄປ​ໂຮງ​ທຳ​ໃນ​ວັນ​ສະ​ບາ​ໂຕ. ອາ​ຈານ​ເປົາ​ໂລ​ໄປ​ທີ່​ນັ້ນ​ເພື່ອ​ເປັນ​ພະ​ຍານ​ໃຫ້​ແກ່​ຊາວ​ຢິວ (ກິດ​ຈະ​ການ 13:4,42,44; ກິດ​ຈະ​ການ 17:1,2; ກິດ​ຈະ​ການ 18:4). ແຕ່​ເມື່ອ​ອາ​ຈານ​ເປົາ​ໂລ​ມາ​ຮອດ​ເມືອງຟີ​ລິບ​ປີ ເພີ່ນ​ແລະ​ກຸ່ມ​ຂອ​ງ​ເພີ່ນ​ໄດ້​ໄປ​ແຄມ​ນ້ຳ​ເພື່ອ​ອະ​ທິ​ຖານ. ຜູ້​ຍິງ​ຈຳ​ນວນໜຶ່ງ​ແລະ​ຜູ້​ເຊື່ອ​ທີ່​ເປັນ​ຊາວ​ຢິວ​ແລະ​ບໍ່​ເປັນ​ຢິວ​ບາງ​ຄົນ​ກໍ​ໄດ້​ໄປ​ຮ່ວມ​ອະ​ທິ​ຖານ​ກັບ​ອາ​ຈານ​ເປົາ​ໂລ​ແລະ​ກຸ່ມ​ຂອງ​ເພີ່ນ​ຢູ່​ທີ່​ນັ້ນ. ນັ້ນ​ເປັນ​ການບອກ​ພວກ​ເຮົາ​ວ່າບໍ່​ມີ​ໂຮງ​ທຳ​ໃນ​ເມືອງ​ນີ້. ຂໍ້​ມູນ​ນີ້​ມີ​ຄວາມ​ສຳ​ຄັນເພາະມັນ​ສອນ​ໃຫ້​ພວກ​ເຮົາ​ຮູ້​ວ່າອາ​ຈານ​ເປົາ​ໂລ​ບໍ່​ໄດ້​ໄປ​ໂຮງ​ທຳ​ຂອງ​ຊາວ​ຢິວ​ໃນ​ວັນ​ສະ​ບາ​ໂຕ​ເພື່ອ​ເປັນ​ພະ​ຍານ​ເທົ່າ​ນັ້ນ. ເພີ່ນ​ໄດ້​ໄປ​ໂຮງ​ທຳ​ໃນ​ວັນ​ສະ​ບາ​ໂຕ​ກໍ​ເພາະ​ວ່າ​ເພີ່ນ​ໄດ້​ນະ​ມັດ​ສະ​ການ​ໃນ​ວັນ​ສະ​ບາ​ໂຕ.

`ໃຫ້​ພວກ​ເຮົາ​ອ່ານ​ເລື່ອງ​ໃນກິດ​ຈະ​ການ 16:25-34 ກ່ຽວ​ກັບ​ຄົນ​ຍາມ​ຄຸກ​ທີ່​ໄດ້​ກາຍ​ເປັນ​ຄ​ຣິ​ສ​ຕຽນ. ຄົນ​ຍາມ​ຜູ້​ນີ້​ຈະ​ຕ້ອງ​ເຮັດ​ແນວ​ໃດ​ເພື່ອ​ຈະ​ໄດ້​ຮັບ​ຄວາມ​ລອດ?`

ອາ​ຈານ​ເປົາ​ໂລ​ແລະ​ສີ​ລາໄດ້​ຕອບ​ຄຳ​ຖາມ​ຂອງ​ຄົນ​ຍາມ​ຄຸກ. ເປົາ​ໂລ​ແລະ​ສີ​ລາ​ໄດ້​ບອກ​ຄົນ​ຍາມ​ຄຸກ​ກ່ຽວ​ກັບ​ຂ່າວ​ປະ​ເສີດ​ທີ່​ວ່າພວກ​ເຮົາ​ໄດ້​ຮັບ​ຄວາມ​ລອດໂດຍ​ຄວາມ​ເຊື່ອ​ໃນ​ພຣະ​ເຢ​ຊູ​ເທົ່າ​ນັ້ນ (ໂລມ 3:28; ຄາ​ລາ​ເຕຍ 2:16). ແຕ່​ພວກ​ເຮົາ​ບໍ່​ສາ​ມາດ​ອ່ານ​ເລື່ອງ​ນີ້ແລະ​ບອກວ່າ​ພວກ​ເຮົາ​ພຽງ​ແຕ່​ຕ້ອງ​ເຊື່ອ​ໃນ​ພຣະ​ເຢ​ຊູ​ເພື່ອ​ທີ່​ຈະ​ໄດ້​ຮັບ​ບັບ​ຕິ​ສະ​ມາ. ຜູ້​ເຊື່ອ​ທຸກ​ຄົນ​ທີ່​ຕ້ອງ​ການ​ຢາກ​ຮັບ​ບັບ​ຕິ​ສະ​ມາ​ຈຳ​ເປັນ​ຕ້ອງ​ຮຽນ​ຮູ້​ຄວາມ​ຈິງ​ໃນ​ພ​ຣະ​ຄຳ​ພີ.