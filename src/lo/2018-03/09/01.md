---
title:  ການ​ເດີນ​ທາງຄັ້ງທີສອງ​ຂອງ​ອາ​ຈານ​ເປົາ​ໂລ
date:   25/08/2018
---

### ບ່າຍ​ວັນ​ສະ​ບາ​ໂຕ
ອ່ານ​ສຳລັບ​ບົດ​ຮຽນ​ອາ​ທິດ​ນີ້: ກິດ​ຈະ​ການ ບົດທີ16; ໂລມ 3:28; ຄາ​ລາ​ເຕຍ 2:16; ກິດ​ຈະ​ການ ບົດທີ17; 1ໂກ​ລິນ​ໂທ 1:23; ກິດ​ຈະ​ການ 18:1-10.

> <p>ຂໍ້​ຄວນ​ຈຳ</p>
> ‘’ຢ່າ​ສູ່ຢ້ານ​ຄົນ​ເຫຼົ່າ​ນີ້ ແຕ່​ຈົ່ງ​ກ່າວ​ແກ່​ພວກ​ເຂົາ​ຕໍ່​ໄປ​ແລະ​ຢ່າ​ສູ່​ເຊົາ​ເພາະ​ເຮົາ​ຢູ່​ກັບ​ເຈົ້າ​ໄດ້​ເພາະ​ປະ​ຊາ​ຊົນ​ຂອງ​ພຣະ​ເຈົ້າ​ໃນ​ເມືອງ​ນີ້​ກໍ​ມີຫຼາຍ’’ (ກິດ​ຈະ​ການ 18:9, 10).

ອາ​ຈານ​ເປົາ​ໂລ​ແລະ​ບາ​ນາ​ບັ​ສໄດ້​ຊ່ວຍ​ໃຫ້​ຄ​ຣິ​ສ​ຕະ​ຈັກ​ຊາວ​ເມືອງ​ອັນ​ຕິ​ອົກ​ເຕີບ​ໂຕ​ຂື້​ນ. ພວກ​ເຂົາ​ໄດ້​ປະ​ກາດ​ຂ່າວ​ດີ​ກ່ຽວ​ກັບ​ພຣະ​ເຢ​ຊູ​ໄປ​ທຸກ​ບ່ອນ. ນີ້​ອາດ​ເປັນ​ເທື່ອ​ສຸດ​ທ້າຍ​ທີ່​ອາ​ຈານ​ເປົາ​ໂລ​ແລະ​ບານາ​ບັ​ສ​ໄດ້​ເຮັດ​ວຽກ​ຮ່ວມ​ກັນ ເພາະຫຼັງ​ຈາກ​ນັ້ນ​ພວກ​ເຂົາ​ກໍ​ໄດ້​ແຍ​ກ​ກັນ​ໄປ.

ພຣະ​ເຈົ້າ​ໄດ້​ເຮັດໃຫ້ສິ່ງທີ່ດີເກີດຂຶ້ນ​ຈາກ​​ການ​ແຍກ​ອອກຈາກກັນ​ຂອງ​ອາ​ຈານ​ເປົາ​ໂລ​ແລະ​ບາ​ນາ​ບັ​ສ. ເມື່ອຕ່າງ​ຄົນ​ກໍຕ່າງ​​ໄປ ທັງ​ສອງ​ທ່ານຈຶ່ງ​ໄດ້​ໄປ​ພົບ​ແລະຢ້ຽມ​ຢາມ​ພື້ນທີ່​ທີ່ກວ້າງ​ໃຫຍ່ກວ່າ​ບ່ອນ​ທີ່​ເພີ່ນ​ໄດ້​ວາງ​ແຜນ​​ໄວ້. ບາ​ນາ​ບັ​ສ​ໄດ້​​ພາ​ໂຢ​ຮັນແລະມາ​ລະ​ໂກໄປ​ນຳ​ແລະ​ໄດ້​ກັບໄປຍັງ​ເກາະ​ໄຊ​ປຣັດເຊີ່ງ​ເປັນ​ບ້ານ​ເກີດ​ເມືອງນອນ​ຂອງ​ເພີ່ນ (ກິດ​ຈະ​ການ4:36). ສ່ວນ​ອາ​ຈານ​ເປົາ​ໂລ​ໄດ້​ເຊີນ​ທ່ານສີ​ລາໄປ​ນຳ​. ເພີ່ນທັງ​ສອງ​ໄດ້​ໄປ​ປະ​ເທດຊີ​ເລຍແລະກີ​ລີ​ເກຍແລະ​ໄດ້​ເຮັດ​ໃຫ້​ຄ​ຣິ​ສ​ຕະ​ຈັກ​ຂອງ​ພວກ​ເຂົາ​ນັ້ນເຂັ້ມ​ແຂງ​ຂື້ນ. ອາ​ຈານ​ເປົາ​ໂລ​ໄດ້​ຢູ່​ເມືອງຕາ​ໂຊເປັນ​ເວ​ລາຫຼາຍ​ປີ​ກ່ອນ​ທີ່​ຈະ​ໄປ​ເມືອງອັນ​ຕິ​ອົກ​ເປັນ​ເທື່ອ​ທຳ​ອິດ (ກິດ​ຈະ​ການ9:30; ກິດ​ຈະ​ການ11:25,26). ຕອນ​ນີ້​ອາ​ຈານ​ເປົາ​ໂລ​ໄດ້​ມີ​ໂອ​ກາດ​ຢ້ຽມ​ຢາມ​ຄ​ຣິ​ສ​ຕະ​ຈັກ​ທີ່​ເພີ່ນ​ໄດ້​ເລີ່ມ​ຕົ້ນຢູ່​ທີ່​ນັ້ນ. ອາ​ຈານ​ເປົາ​ໂລ​ບໍ່​ໄດ້​ຮູ້​ເລີຍ​ວ່າ​ພຣະ​ເຈົ້າ​ໄດ້​ມີ​ແຜນ​ການ​ທີ່​ໃຫຍ່​ສຳ​ລັບ​ເພີ່ນ.