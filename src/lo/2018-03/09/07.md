---
title:  ສືກ​ສາ​ເພີ່ມ​ເຕີມ.
date:   31/08/2018
---

“ຢ່າ​ໄດ້​ໝົດ​ຫວັງ​ເມື່ອ​ທ່ານ​ສອນ​ຄວາມ​ຈິງ​ທີ່​ຄົນ​ອື່ນ​ບໍ່​ມັກ. ໃນ​ບາງ​ເທື່ອ​ທ່ານ​ອາດ​ຈະ​ພົບ​ໃຜ​ທີ່ຍອມ​ຮັບ​ຄວາມ​ຈິງ​ເຫຼົ່າ​ນີ້​ ແມ່ນ​ແຕ່​ຄົນ​ທີ່ບອກວ່າ​ຕົນ​ເປັນ​ຄ​ຣິດ​ຕຽນ​ກໍ​ອາດ​ຈະ​ຫັ​ນ​ໜີຈາກ​ຄວາມ​ຈິງ​ເຫຼົ່າ​ນີ້​ເຊັ່ນ​ກັນ. ສີ່ງ​ດຽວ​ກັນ​ນີ້​ໄດ້​ເກີດ​ຂື້ນ​ກັບ​ອາ​ຈານ​ເປົາ​ໂລ​ແລະ​ມິດ​ສະ​ຫາຍ​ຂອງ​ເພີ່ນ. ຫຼາຍ​ຄົນ​ທີ່​ເພີ່ນ​ໄດ້​ແບ່ງ​ປັນ​ຄວາມ​ຈິງ​ໃຫ້​ຟັງ​ນັ້ນກໍ​ບໍ່​ໄດ້​ຍອມ​ຮັບ​ຄວາມ​ຈິງ​ນັ້ນ. ຜູ້​ຮັບ​ໃຊ້​ຂອງ​ພະ​ເຢ​ຊູ​ນັ້ນ​ຈະ​ຕ້ອງ​ມີ​ຄວາມ​ຕື່ນ​ໂຕ​ຢູ່​ສະ​ເໝີ. ພວກ​ເຂົາ​ຈະ​ຕ້ອງ​ອະ​ທິ​ຖານເພາະ​ການ​ເຮັດ​ແບບ​ນັ້ນ​ຈະ​ຊ່ວຍ​ໃຫ້​ຜູ້​ຮັບ​ໃຊ້​ຂອງ​ພ​ຣະ​ເຈົ້າ​ມີ​ຄວາມ​ປອດ​ໄພ. ຜູ້​ຮັບ​ໃຊ້​ຂອງ​ພະ​ເຈົ້າ​ຈະ​ຕ້ອງ​ສືບ​ຕໍ່​ປະ​ກາດ​ຂ່າວ​ດີ. ພວກ​ເຂົາ​ຈະ​ຕ້ອງ​ມີ​ຄວາມ​ເຊື່ອ​ແລະ​ມີ​ຄວາມ​ກ້າ​ຫານ. ພວກ​ເຂົາ​ຈະ​ຕ້ອງ​ເຮັດ​ວຽກ​ຮັບ​ໃຊ້​ໃນ​ພ​ຣະ​ນາມ​ຂອງ​ພ​ຣະ​ເຢ​ຊູ​ຢູ່​ສະ​ເໝີ.” (ປື້ມ​ທ່ານ​ນາງ ເອ​ເລັນ​ຈີ​ໄວ​ທ໌)

**ຄຳຖາມຄົ້ນຄວ້າ**

`“ຄົນ​ເຮົາ​ຈຳ​ເປັນ​ຈະ​ຕ້ອງ​ຮຽນ​ຄຳ​ສັ່ງ​ສອນ​ໃນ​ພ​ຣະ​ຄຳ​ພີ​ຢ່າງ​ເລິກ​ເຊີ່ງກວ່າ​ເກົ່າ​ກ່ອນ​ທີ່​ພວກ​ເຂົາ​ຈະ​ຮັບ​ສິນ​ບັບ​ຕິ​ສະ​ມາ. ​ຄຳ​ສອນ​ແລະ​ກົດ​ລະ​ບຽບ​ອັນ​ສຳ​ຄັນ​ກ່ຽວ​ກັບ​ວິ​ທີ​ການ​ໃຊ້​ຊີ​ວິດ​ຢູ່​ແບບ​ຄ​ຣິ​ສຕຽນ ຄຳ​ສອນ​ແລະ​ກົດ​ຕ່າງໆ​ເຫຼົ່າ​ນີ້ຄວນ​ຈະ​ຖືກ​ອະ​ທິ​ບາຍ​ໃຫ້​ຜູ້​ເຊື່ອ​ໃໝ່​ນັ້ນ​ເຂົ້າ​ໃຈ​ຢ່າງ​ຈະ​ແຈ້ງ” (ປື້ມ​ທ່ານ​ນາງ​ເອ​ເລັນ​ຈີ​ໄວ​ທ໌). ທ່ານ​ນາງ​ເອ​ເລັນ​ຈີ​ໄວ​ທ໌ ໝາຍ​ຄວາມ​ວ່າ​ແນວ​ໃດ​ໃນ​ຂໍ້​ຄວາມ​ຂ້າງ​ເທິງ​ນີ້?`

`ພວກ​ເຮົາ​ໃນຖາ​ນະທີ່​ເປັນ​ຄ​ຣິ​ສ​ຕະ​ຈັກ​ລວມ​ກັນສາ​ມາດ​ສະ​ແດງ​ຄວາມ​ເຂົ້າ​ໃຈ​​ກ່ຽວ​ກັບ​ວິ​ທີ​ການ​ດຳ​ເນີນ​ຊີ​ວິດ​ຢູ່​ຂອງ​ປະ​ຊາ​ຊົນ​ທີ່ແຕກຕ່າງກັນຄືກັບທີ່ອາ​ຈານ​ເປົາ​ໂລເຮັດໄດ້​ແນວ​ໃດ? ເປັນ​ຫຍັງ​ພວກ​ເຮົາ​ຈື່ງ​ຈຳ​ເປັນ​ຈະ​ຕ້ອງຍອມ​ພົບ​ປະ​ກັບ​ຄົນ​ອື່ນ​ໃນ​ສະ​ພາບ​ທີ່​ພວກ​ເຂົາ​ຢູ່? ໃນ​ເວ​ລາ​ດຽວ​ກັນ​ພວກ​ເຮົາ​ຈະ​ເຮັດ​ແບບ​ນັ້ນ​ແລະ​ສືບ​ຕໍ່​ທີ່​ຈະ​ໝັ້ນ​ຄົງ​ຊື່​ສັດ​ຕໍ່​ພ​ຣະ​ເຈົ້າ​ແລະ​ຕໍ່ຄວາມ​ເຊື່ອ​ຂອງ​ເຮົາ​ແນວ​ໃດ?`