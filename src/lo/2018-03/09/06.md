---
title:  ອາ​ຈານ​ເປົາ​ໂລ​ໃນ​ເມືອງ​ໂກ​ລິນ​ໂທ 
date:   30/08/2018
---

`ໃຫ້​ທ່ານ​ອ່ານ​ກ່ຽວ​ກັບ​ວຽກ​ງານ​ຂອງ​ອາຈານ​ເປົາ​ໂລ​ສຳ​ລັບ​ພຣະ​ເຈົ້າ​ໃນ​ກິດ​ຈະ​ການ 18:4-17. ແມ່ນ​ຫຍັງ​ໄດ້​ເກີດ​ຂື້ນ​ຍ້ອນ​ວຽກ​ງານ​ທີ່​ອາ​ຈານ​ເປົາ​ໂລ​ໄດ້​ເຮັດ​ເພື່ອ​ພຣະ​ເຈົ້າ​ໃນ​ເມືອງ​ໂກ​ລິນ​ໂທ?`

ອາ​ຈານ​ເປົາ​ໂລ​ຕ້ອງ​ການ​ຈະ​ຈ່າຍ​ຄ່າ​ບ່ອນ​ພັກ​ແລະ​ຄ່າ​ອາ​ຫານ​ຂອງ​ເພີ່ນ​ເອງ​ເມື່ອ​ເພີ່ນ​ປະ​ກາດ​ສັ່ງ​ສອນ​ຂ່າວ​ປະ​ເສີດ​ໃນ​ສະ​ຖານ​ທີ່​ໃໝ່​ຕ່າງໆ ແຕ່​ເພີ່ນ​ກໍ​ສັ່ງ​ສອນ​ເຊັ່ນ​ກັນ​ວ່າ ‘’ ຜູ້​ທີ່​ປະ​ກາດ​ຂ່າວ​ປະ​ເສີດ​ກໍ​ຄວນ​ໄດ້​ຮັບ​ການ​ລ້ຽງ​ດູ​ຈາກ​ການ​ປະ​ກາດ​ຂ່າວ​ປະ​ເສີດ​ນັ້ນ’’ (1ໂກ​ລິນ​ໂທ 9:14).

ຊາວ​ຢິວຫຼາຍ​ຄົນ​ກໍ​ບໍ່​ມັກ​ຂ່າວ​ສານ​ຂອງ​ອາ​ຈານ​ເປົາ​ໂລ, ແຕ່​ກໍ​ມີ​​ຢິວ​ບາງ​ຄົນ​ແລະ​ຜູ້​ນະ​ມັດ​ສະ​ການພ​ຣະ​ເຈົ້າ​ທີ່​ບໍ່​ເປັນ​ຢິວ​ບາງ​ຄົນ​ທີ່​ໄດ້​ເຊື່ອ. ທ່ານກີ​ສະ​ໂປ ເປັນຄົນ​ໜື່ງ​ໃນ​ຜູ້ທີ່​ເຊື່ອ​ໃໝ່. ທ່ານກີ​ສະ​ໂປເປັນ​ຜູ້​ນຳ​ໃນ​ໂຮງ​ທຳ. ທຸກໆ​ຄົນ​ຜູ້​ທີ່​ອາ​ໄສ​ແລະ​ເຮັດ​ວຽກ​ຢູ່​ໃນ​ເຮືອນ​ຂອງ​ທ່ານກີ​ສະ​ໂປກໍ​ເຊື່ອ​ໃນ​ຂ່າວ​ປະ​ເສີດ​ກ່ຽວ​ກັບ​ພ​ຣະ​ເຢ​ຊູ​ເຊັ່ນ​ກັນ. ຊາວ​ໂກ​ລິນ​ໂທ​ກໍ​ເຊື່ອ​ແລະ​ໄດ້​ຮັບ​ບັບຕິ​ສະ​ມາ. ສີ່ງ​ນັ້ນ​ເຮັດ​ໃຫ້​ຊາວ​ຢິວ​ບໍ່​ພໍ​ໃຈ​ໃນ​ເມືອງໂກ​ລິນ (ກິດ​ຈະ​ການ 18:12-17). ອາ​ຈານ​ເປົາ​ໂລ​ອາດ​ຈະ​ໄດ້​ວາງ​ແຜນ​ວ່າ​ຈະ​ອອກ​ຈາກ​ເມືອງ​ໂກ​ລິນ​ໂທ ແຕ່​ແລ້ວ​ພ​ຣະ​ເຈົ້າ​ກໍ​ໄດ້ໃຫ້​ນິ​ມິດ​ກັບ​ເພີ່ນ​ໃນ​ຄືນ​ໜື່ງ. ໃນ​ນິ​ມິດ​ນັ້ນ ພະ​ເຈົ້າ​ໄດ້​ບອກ​ເປົາ​ໂລ​ໃຫ້​ຢູ່​ທີ່ນັ້ນຕໍ່ (ກິດ​ຈະ​ການ 18:9-11).

`ອາ​ຈານ​ເປົາ​ໂລ​ຮູ້​ສຶກ​ຜິດ​ຫວັງ​ກ່ຽວ​ກັບ​ໂອ​ກາດ​ທີ່​ຈະ​ແບ່ງ​ປັນ​ຂ່າວ​ປະ​ເສີດ​ກັບ​ຊາວ​ຢິວ​ໃນ​ເມືອງ​ໂກ​ລິນ​ໂທ. ອາ​ຈານ​​ເປົາໂລ​ນັ້ນ​ຕ້ອງການ​ໃຫ້​ພ​ຣະ​ຜູ້​ເປັນ​ເຈົ້າ​ສະ​ໜັບ​ສະ​ໜູນ​ເພີ່ນ. ຄຳ​ເວົ້າ​ຂອງ​ພ​ຣະ​ຜູ້​ເປັນ​ເຈົ້າ​ທີ່ໄດ້ຕັດກັບ​ເປົາ​ໂລ​ນັ້ນ (ກິດ​ຈະ​ການ 18:10) ​ໃຫ້​ຄວາມ​ຫວັງ​ກັບ​ເຮົາ​ເຊັ່ນ​ກັນ​ໃນ​ເວ​ລາ​ພວກ​ເຮົາ​ຕ້ອງ​ການຫຼາຍ​ທີ່​ສຸດ​ແນວ​ໃດ?`