---
title:  ອາ​ຈານ​ເປົາ​ໂລ​ຢູ່​ເມືອງ​ອາ​ເທັນ
date:   29/08/2018
---

ປະ​ຊາ​ຊົນ​ຂອງ​ເມືອງ​ອາ​ເທັນ​ກໍ​ມີ​ຄວາມ​ພ້ອມ​ທີ່​ຈະ​ຟັງ​ສີ່ງ​ໃໝ່ໆ​ຢູ່​ສະ​ເໝີ. ນັກ​ຄິດຫຼາຍ​ຄົນ​ໃນ​ເມືອງ​ກໍ​ມັກ​ຄຳ​ສອນ​ຂອງ​ທ່ານ​ອາ​ຈານ​ເປົາ​ໂລ. ພວກ​ເຂົາ​ໄດ້​ເຊີນ​ອາ​ຈານ​ເປົາ​ໂລ​ໄປ​ເທດ​ສະ​ໜາ​ສັ່ງ​ສອນ​ຢູ່​ເມືອງອາ​ເຣ​ໂອ​ປາ​ກັດ. ອ​າ​ຈານ​ເປົາ​ໂລ​ໄດ້​ແບ່ງ​ປັນ​ຄວາມ​ຈິງ​ອັນ​ສຳ​ຄັນ​ບາງ​ຢ່າງ​ກັບ​ຊາວ​ກ​ຣີກ.

`ໃຫ້​ພວກ​ເຮົາ​ອ່ານ​ບົດ​ເທດ​ສະ​ໜາ​ຂອງ​ອາ​ຈານ​ເປົາ​ໂລ​ທີ່​ກ່າວ​ກັບ​ຊາວ​ເມືອງເອ​ເຣ​ໂອ​ປາ​ກັດ​ໃນ​ກິດ​ຈະ​ການ 17:22-31. ອາ​ຈານ​ເປົາ​ໂລ​ສັ່ງ​ສອນ​ຄວາມ​ຈິງ​ທີ່​ສຳ​ຄັນ​ອັນ​ໃດ​ກ່ຽວ​ກັບ​ພຣະ​ເຈົ້າ ການ​ຖືກ​ໄຖ່​ໃຫ້​ລອດ ​ປະ​ຫວັດ​ສາດ​ ແລະ​ປະ​ຊາ​ຊົນ?`

ຄຳ​ເວົ້າ​ຂອງ​ອາ​ຈານ​ເປົາ​ໂລ​ອາດ​ຈະ​ຟັງ​ເບີ່ງ​ຄື​ຕະ​ລົກ​ສຳ​ລັບ​ຜູ້​ທີ່ນ​ະ​ມັດ​ສະ​ການ​ພຣະ​ປອມ. ແນວ​ຄິດ​ຂອງ​ພວກ​ເຂົາ​ກ່ຽວ​ກັບ​ພ​ຣະ​ເຈົ້າ​ກໍ​ຖືກ​ບິດ​ເບືອນ​ແລະ​ຜິດ​ໄປ. ພວກ​ເຂົາ​ບໍ່​ຮູ້​ວ່າ​ອາ​ຈານ​ເປົາ​ໂລ​ຈະ​ຈົບ​ຄຳ​ເທດ​ສະ​ໜາ​ຂອງ​ເພີ່ນ​ແນວ​ໃດ. ເພີ່ນ​ອາດ​ຈະ​ຖືກ​ໄລ່​ອອກ​ໄປ​ຖ້າ​ຫາກ​ເພີ່ນ​ກ່າວ​ວ່າ ພະ​ເຈົ້າ​ຈະ​ຕັດ​ສິນ​ຄົນ​ໃນ​ໂລກ​ນີ້ (ກິດ​ຈະ​ການ 17:31). ຄຳ​ສອນ​ນີ້​ກໍ​ບໍ່​ກົງ​ກັບ​ຄວາມ​ເຊື່ອ​ຂອງ​ຊາວກ​ຣີກ​ສອງ​ຢ່າງ​ຄື:

​ຊາວກ​ຣີກ​ເຊື່ອວ່າ​ພ​ຣະ​ເຈົ້າ​ບໍ່​ໄດ້​ມີ​ສ່ວນ​ກ່ຽວ​ຂ້ອງ​ກັບ​ສີ່ງ​ຕ່າງໆ​ທີ່​ເກີດ​ຂື້ນ​ໃນ​ໂລກ​ນີ້.

​ຊາວກ​ຣີກ​ເຊື່ອວ່າ ຜູ້​ໃດ​ກໍ​ຕາມ​ທີ່​ຕາຍ​ແລ້ວ​ຈະ​ບໍ່​ສາ​ມາດ​ຕື່ນ​ຂື້ນ​ມາ​ຈາກ​ຄວາມ​ຕາຍ​ໄດ້​ອີກ.

ຄວາມ​ເຊື່ອ​ທັງ​ສອງ​ຢ່າງ​ນີ້​ກໍ​ຊ່ວຍ​ອະ​ທິ​ບາຍ​ໄດ້​ວ່າ ເປັນ​ຫຍັງ​ຊາວກ​ຣີກ​ຈື່ງ​ກ່າວ​ວ່າ​ຂ່າວ​ປະ​ເສີດ​ກ່ຽວ​ກັບ​ພຣະ​ເຢ​ຊູ​ນັ້ນ​ເປັນ​ເລື່ອງ​ປະຫຼາດຫຼື​ເລື່ອງ​ຕະລົກ (1ໂກ​ລິນ​ໂທ 1:23). ດັ່ງ​ນັ້ນ​ຈຶ່ງ​ມີ​ໜ້ອຍ​ຄົນ​ໃນ​ເມືອງ​ອາ​ເທັນ​ທີ່​ໄດ້​ກາຍ​ເປັນ​ຄ​ຣິສ​ຕຽນ. ແຕ່​ກໍ​ມີ​ຜູ້​ນຳ​ປະ​ຊາ​ຊົນ​ບາງ​ຄົນ​ທີ່​ໄດ້​ຮັບ​ເຊື່ອ​ເຊີ່ງ​ລວມ​ເຖິງ​ທ່ານດີ​ໂອ​ນີ​ຊີ​ໂອ ແລະ​ທ່ານດາ​ມາ​ລີ (ກິດ​ຈະ​ການ 17:34).