---
title:  ກັບ​ໄປ​ເມືອງ​ລິດ​ສະ​ຕາ 
date:   26/08/2018
---

ອ່ານ​ກິດ​ຈະ​ການ 16:1-13D ຂໍ້​ພ​ຣະ​ຄຳ​ພີ​ເຫຼົ່າ​ນີ້ບອກ​ຫຍັງ​ກ່ຽວ​ກັບ​ຄວາມ​ຮັກ​ອັນ​ເລິກ​ເຊີ່ງ​ທີ່​ອາ​ຈານ​ເປົາ​ໂລ​ມີ​ສຳ​ລັບການ​ບອກ​ຄົນ​ອື່ນ​ກ່ຽວ​ກັບ​ຂ່າວ​ດີ​ທີ່​ພ​ຣະ​ເຢ​ຊູ​ໄດ້​ຊ່ວຍ​ພວກ​ເຮົາ​ໃຫ້​ພົ້ນ​ຈາກ​ບາບ? ໃນ​ສະ​ຕະ​ວັດ​ທີ່ໜື່ງ​ ຄົນ​ທີ່ເປັນ​ຢິວ​ກໍເປັນ​ເພາະ​ວ່າ​ເຂົາຜູ້ນັ້ນ​ມີ​ພໍ່​ເປັນ​ຊາວຢິວ. ແຕ່​ຍ້ອນ​ແມ່​ຂອງຕີ​ໂມ​ທີເປັນ​ຢິວ​ບໍ່​ແມ່ນ​ພໍ່ທີ່ເປັນຢີວ, ດັ່ງ​ນັ້ນຕີ​ໂມ​ທີ​ຈື່ງ​ບໍ່​ໄດ້​ເປັນ​ຢິວ​ແລະ​ກໍ​ບໍ່​ເຄີຍ​ໄດ້​ຮັບ​ພິ​ທີ​ຕັດ. ເດັກ​ອ່ອນ​ຊາວ​ຢິວ​ຈະ​ຮັບ​ພິ​ທີ​ຕັດ​ໃນ​ມື້​ທີ່​ແປດ​ທີ່​ເຂົາ​ໄດ້​ເກີດ​ມາ.

ອາ​ຈານ​ເປົາ​ໂລ​ຕ້ອງ​ການ​ໃຫ້ຕີ​ໂມ​ທີເຮັດ​ວຽກ​ກັບ​ເພີ່ນ​ໃນ​ໂຮງ​ທຳ ແຕ່​ອາ​ຈານ​ເປົາ​ໂລ​ກໍ​ຮູ້​ວ່າຕີ​ໂມ​ທີ​ຈຳ​ເປັນ​ຈະ​ຕ້ອງ​ຮັບ​ພິ​ທີ​ຕັດ​ກ່ອນຈື່ງ​ຈະ​ໄດ້​ອະ​ນຸ​ຍາດຈາກ​ຊາວ​ຢິວໃຫ້​ເຂົ້າ​ໄປ​ໃນ​ໂຮງ​ທຳ​ຕ່າງໆ. ດັ່ງ​ນັ້ນອາ​ຈານ​ເປົາ​ໂລ​ຈື່ງ​ຂໍ​ໃຫ້ຕີ​ໂມ​ທິນັ້ນ​ຮັບ​ພິ​ທີ​ຕັດ. ຈະ​ເກີດ​ຫຍັງ​ຂື້ນ​ຖ້າຕີ​ໂມ​ທີບໍ່​ຮັບ​ພິ​ທີ​ຕັດ? ຖ້າ​ເພີ່ນ​ບໍ່​ຮັບ ​ຊາວ​ຢິວ​ກໍ​ຄົງ​ຈະ​ບໍ່​ປ່ອຍ​ໃຫ້​ເພີ່ນ​ເຂົ້າ​ໄປ​ໃນ​ໂຮງ​ທຳເພາະ​ພວກ​ເຂົາ​ເຊື່ອ​ວ່າ​ເພີ່ນ​ບໍ່​ໄດ້​ໃຫ້​ກຽດ​ພ​ຣະ​ເຈົ້າ. ແຕ່​ການ​ທີ່ຕີ​ໂມ​ທີຮັບ​ພິ​ທີ​ຕັດ​ກໍ​ບໍ່​ໄດ້​ປ່​ຽນ​ແປງ​ຂ່າວ​ສານທີ່ບອກວ່າພ​ຣະ​ເຈົ້າ​ຊ່ວຍ​ເຮົາ​ໃຫ້​ພົ້ນ​ໂດຍ​ຄວາມ​ເຊື່ອ​ບໍ່​ແມ່ນ​ສີ່ງ​ດີ​ອັນ​ໃດ​ອັນ​ໜື່ງ​ທີ່​ພວກ​ເຂົາ​ກະ​ທຳ.

`ໃຫ້​ທ່ານ​ພິ​ຈາ​ລະ​ນາ​ວ່າ​ເປັນ​ຫຍັງອາ​ຈານ​ເປົາ​ໂລ​ຈື່ງ​ໃຫ້ຕີ​ໂມ​ທີຮັບ​ພິ​ທີ​ຕັດ. ການ​ຕັດ​ສິນ​ໃຈ​ນີ້​ສອນ​ອັນ​ໃດ​ໃຫ້​ພວກ​ເຮົາ​ກ່ຽວ​ກັບ​ວ່າ​ເປັນ​ຫຍັງ​ບາງ​ເທື່ອ​ພວກ​ເຮົາ​ຈື່ງ​ຈຳ​ເປັນ​ຕ້ອງ​ເຮັດ​ສີ່ງ​ທີ່​ພວກ​ເຮົາ​ອາດ​ຄິດ​ວ່າ​ບໍ່​ສຳ​ຄັນ​ແຕ່​ເປັນ​ສີ່ງ​ທີ່​ຈະ​ຊ່ວຍ​ໃຫ້​ພວກ​ເຮົາ​ເຮັດ​ວຽກ​ຂອງ​ພະ​ເຈົ້າ​ໄດ້ຫຼາຍ​ຂື້ນ?`