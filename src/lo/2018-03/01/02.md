---
title:  ອິດສະລາເອນໃຫມ່
date:   01/07/2018
---

ແຕ່ບັນຫາທີ່ຊາວຢິວມີໃນຍຸກຂອງພຣະເຢຊູແມ່ນ ພວກເຂົາມີຄວາມຫວັງວ່າ ພຣະເມຊີອາຈະຊ່ວຍພວກເຂົາໃຫ້ພົ້ນຈາກຈັກກະພັດໂຣມັນ ຄວາມຫວັງທີ່ຜິດນີ້ ເຮັດໃຫ້ຊາວຢິວບໍ່ສາມາດເຂົ້າໃຈວ່າ ພຣະເມຊີອາຈະສະເດັດມາເພື່ອທົນທຸກທໍຣະມານ ແລະ ຕາຍແທນຄວາມບາບຂອງພວກເຮົາ.

`ພຣະຄຳກິດຈະການ 1:6 ໄດ້ບອກຫຍັງເຮົາແດ່ ທີ່ພວກສາວົກບໍ່ສາມາດເຂົ້າໃຈ? ໃນກິດຈະການ 1:7 ພຣະເຢຊູໄດ້ຊົງຕອບພວກເຂົາວ່າແນວໃດ?`

ການຕາຍຂອງພຣະເຢຊູໄດ້ທຳລາຍຄວາມຫວັງ ຂອງພວກສາວົກຂອງພຣະອົງທີ່ເຊື່ອວ່າ ພຣະອົງຊົງເປັນ ພຣະເມຊີອາ ແຕ່ຫຼັງຈາກທີ່ພວກເຂົາໄດ້ເຫັນພຣະອົງຄືນພຣະຊົນ ພວກເຂົາກໍເລີ່ມມີຄວາມຫວັງອີກຄັ້ງ. ພວກເຂົາມີຄວາມເຊື່ອຢ່າງໝັ້ນໃຈວ່າ ພຣະເຢຊູຈະຊົງເປັນກະສັດຂອງອິດສະລາເອນເທິງແຜ່ນດິນໂລກນີ້ ແລະ ຢຸດຕິິອຳນາດຂອງຈັກກະພັດໂຣມັນ. ຄຳຕອບຂອງພຣະເຢຊູຫນ້າສົນໃຈຫລາຍພຣະອົງບໍ່ໄດ້ກ່າວເຖິງການມອບອຳນາດຄືນໃຫ້ ອິດສະລາເອນ. ແຕ່ພຣະເຢຊູຊົງບອກຜູ້ຕິດຕາມພຣະອົງໃຫ້ຮູ້ວ່າ ພຣະເຈົ້າເທົ່ານັ້ນທີ່ຮູ້ເວລາທີ່ພະອົງຈະຊົງເຕີມເຕັມ ພຣະສັນຍານັ້ນເມື່ອໃດ ບໍ່ມີມະນຸດຜູ້ໃດທີ່ຈະສາມາດຮູ້ເວລານັ້ນໄດ້.

ລູກາ 24:25 ສະແດງໃຫ້ເຫັນເຖິງບັນຫາອັນແທ້ຈິງ ຂອງພວກສາວົກຂອງພຣະເຢຊູ ບັນຫານັ້ນແມ່ນຫຍັງ? ເປັນຫຍັງການທີ່ເຊື່ອໃນສິ່ງທີ່ເຮົາຢາກເຊື່ອຈຶ່ງງ່າຍກວ່າ ການເຊື່ອໃນຄວາມຈິງທີ່ສອນໄວ້ໃນພຣະຄຳພີ? ເຮົາຈະຫຼົບໜີຈາກບ້ວງແຮ້ວນີ້ໄດ້ແນວໃດ?