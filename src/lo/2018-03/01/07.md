---
title:  ສຶກສາເພີ່ມເຕີມ
date:   06/07/2018
---

“ຄຳສັ່ງຂອງພຣະເຢຊູຕໍ່ອັກຄະສາວົກ ແມ່ນມີຜົນຕໍ່ຜູ້ທີ່ເຊື່ອໃນພຣະອົງທັງໝົດ. ຄຳສັ່ງນີ້ລວມທັງ ຜູ້ທີ່ເຊື່ອໃນພຣະເຢຊູທັງໝົດແລະມີຜົນຈົນເຖິງວັນສຸດທ້າຍຂອງໂລກ. ເຮົາບໍ່ຄວນເຂົ້າໃຈຜິດວ່າ ວຽກງານຂອງການຊ່ວຍດວງວິນຍານໃຫ້ພົ້ນແມ່ນໜ້າທີ່ຂອງສາສະໜາຈານເທົ່ານັ້ນ. ພຣະເຈົ້າຊົງສັ່ງໃຫ້ຜູ້ທີ່ມີຄວາມເຊື່ອທຸກໆຄົນປະກາດຂ່າວປະເສີດນີ້ກັບຜູ້ອື່ນ. ທຸກໆຄົນທີ່ໄດ້ຮັບຊີວິດໃໝ່ຈາກພຣະເຢຊູຈະມີສ່ວນຮ່ວມໃນວຽກງານການຊ່ວຍກອບກູ້ດວງວິນຍານໂດຍການຊົງນໍາຂອງພຣະວິນຍານບໍລິສຸດ. ວຽກງານນີ້ ແມ່ນເຫດຜົນທີ່ພຣະເຈົ້າໄດ້ກໍ່ຕັ້ງຄຣິສຕະຈັກເທິງໂລກນີ້. ທຸກຄົນທີ່ເຂົ້າຮ່ວມໃນຄຣິສຕະຈັກກໍ່ກາຍເປັນຜູ້ຮ່ວມງານກັບພຣະເຢຊູ ເພື່ອຊ່ວຍດວງວິນຍານໃຫ້ພົ້ນ” (ດັດແປງຈາກປື້ມທ່ານນາງເອເລນຈີໄວ).

**ຄຳຖາມຄົ້ນຄວ້າ**

`ໃນກິດຈະການ 1:7, ພຣະເຢຊູຊົງຕັດຕໍ່ຜູ້ຕິດຕາມພຣະອົງວ່າ “ບໍ່ແມ່ນໜ້າທີ່ຂອງພວກເຈົ້າ ທີ່ຈະຮູ້ເວລາ ຫຼື ຍາມກຳນົດ ຊຶ່ງພຣະບິດາເຈົ້າໄດ້ຊົງຕັ້ງໄວ້ດ້ວຍສິດຂອງພຣະອົງເອງ”. ທ່ານນາງເອເລນຈີໄວກ່າວວ່າ: “ພຣະເຈົ້າບໍ່ໄດ້ອະນຸຍາດໃຫ້ປະຊາຊົນຂອງພຣະອົງໃຫ້ຮູ້ເວລາອັນແນ່ນອນວ່າ ພຣະວິນຍານບໍລິສຸດ ຫຼື ພຣະເຢຊູຈະມາສະເດັດມາເມື່ອໃດ”. ຜູ້ໃດທີ່ປະກາດເຖິງເວລາ, ວັນ ແລະ ປີ ທີ່ພຣະເຢຊູຈະສະເດັດມາກໍ່ເວົ້າຂໍ້ຄວາມທີ່ບໍ່ໄດ້ມາຈາກພຣະເຈົ້າ. ຂໍ້ຄວາມຈາກທ່ານນາງເອເລນຈີໄວ ແລະ ພຣະຄຳພີໄດ້ບອກຫຍັງແດ່ກັບພວກເຮົາໃນປະຈຸບັນ?`

`ການພາວະນາອະທິຖານມີຄວາມສຳຄັນແນວໃດ ຕໍ່ຄຣິສຕະຈັກໃນຍຸກທຳອິດ?`
