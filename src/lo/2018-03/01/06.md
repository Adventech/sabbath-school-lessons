---
title:  ອັກຄະສາວົກສິບສອງຄົນຂອງພຣະເຢຊູ
date:   05/07/2018
---

`ອີງຕາມຂໍ້ພຣະຄຳພີນີ້, ຄົນທີ່ຈະມາແທນຢູດາຕ້ອງມີປະສົບການແບບໃດ? ເປັນຫຍັງປະສົບການນີ້ຈຶ່ງສຳຄັນຫລາຍ?`

ຜູ້ທີ່ຈະມາແທນຢູດາ ຕ້ອງເປັນໜຶ່ງໃນຜູ້ທີ່ເຫັນພຣະເຢຊູຊົງຟື້ນຄືນຈາກຄວາມຕາຍ (ກິດຈະການ 4:33). ປະສົບການນີ້ສຳຄັນຫລາຍ ເພາະວ່າການຟື້ນຄືນຈາກຕາຍຂອງພຣະເຢຊູພິສູດວ່າ ຄວາມເຊື່ອຂອງຄຣິດສະຕຽນເປັນຄວາມຈິງ ແລະ ພຣະເຢຊູແມ່ນພຣະເມຊີອາ. ພຣະເມຊີອາແມ່ນພຣະຜູ້ຊ່ວຍທີ່ພຣະເຈົ້າຊົງເລືອກໃຫ້ລົງມາໄຖ່ມະນຸດໃຫ້ພົ້ນຈາກບາບ.

ພວກອັກຄະສາວົກຂອງພຣະເຢຊູຈຶ່ງຕັດສິນໃຈເລືອກຜູ້ທີ່ຢູ່ນໍາພວກເຂົາໃນຂະນະທີ່ພຣະເຢຊູຊົງທຳງານເທິງໂລກນີ້ ຊຶ່ງຜູ້ນີ້ຈະກາຍເປັນ ອັກຄະສາວົກໃໝ່. ພວກອັກຄະສາວົກແມ່ນສິບສອງຄົນທີ່ຕິດຕາມພຣະເຢຊູ ຕໍ່ມາພາຍຫຼັງທີ່ພຣະເຢຊູຟຶື້ນຄືນຈາກຕາຍ ແລະ ສະເດັດສູ່ສະຫວັນ ພວກເຂົາໄດ້ກາຍເປັນຜູ້ນໍາ ແລະ ຜູ້ສອນພຣະຄຳໃນຄຣິສຕະຈັກ.

ດັ່ງທີ່ພວກເຮົາເຫັນໃນກິດຈະການ 1:23-26. ພວກຜູ້ນໍາຄຣິສຕະຈັກໄດ້ເລືອກມັດເທຍຄືແນວໃດ? ພວກເຂົາໄດ້ອະທິຖານຕໍ່ພຣະເຈົ້າເພື່ອການຊົງນໍາ ຈາກນັ້ນກໍ່ຈົກສະຫຼາກ ແລະ ຊື່ຂອງມັດເທຍກໍ່ຖືກເລືອກ (ກິດຈະກາຍ 1:26).

`ທ່ານຈະຮູ້ເຖິງແຜນການຂອງພຣະເຈົ້າທີ່ມີສຳລັບຊີວິດຂອງທ່ານໄດ້ແນວໃດ?`