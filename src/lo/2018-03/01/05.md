---
title:  ກຽມພ້ອມສຳລັບການສະເດັດມາຂອງພຣະວິນຍານບໍລິສຸດ
date:   04/07/2018
---

`ອ່ານກິດຈະການ 1:12-14. ຈາກການອ່ານຂໍ້ພຣະຄຳພີເຫຼົ່ານີ້ ເຮົາຮູ້ວ່າມີໃຜແດ່ທີ່ຢູ່ຫ້ອງຊັ້ນເທິງ? ພວກເຂົາມີການກຽມຄວາມພ້ອມສຳລັບການຮັບເອົາພຣະວິນຍານບໍລິສຸດຄືແນວໃດ?`

ພວກອັກຄະສາວົກຂອງພຣະເຢຊູກັບມາຈາກພູເຂົາໝາກກອກເທດ ຈາກນັ້ນພວກເຂົາໄດ້ໂຮມກັນທີ່ຫ້ອງປະຊຸມຊັ້ນເທິງໃນເຮືອນທີ່ກຸງເຢລູຊາເລັມ. ພວກຜູ້ຍິງທີ່ຕິດຕາມພຣະເຢຊູ, ມານດາ ແລະ ນ້ອງຊາຍຂອງພຣະອົງກໍ່ຢູ່ທີ່ນັ້ນຄືກັນ (ລູກາ 8:1-3; ກິດຈະການ 23:49; ກິດຈະການ 24:1-12).

ຄົນທີ່ເຕົ້າໂຮມກັນຢູ່ຫ້ອງຊັ້ນເທິງໄດ້ພາວະນາອະທິຖານຢ່າງສະໝໍ່າສະເໝີ(ກິດຈະການ 1:14). ພວກເຂົາຍັງໄດ້ໄປພະວິຫານເພື່ອສັນລະເສີນພຣະຜູ້ເປັນເຈົ້າ (ລູກາ 24:53). ເຫັນໄດ້ຢ່າງຊັດເຈນວ່າ ຜູ້ຕິດຕາມພຣະເຢຊູໄດ້ສາລະພາບບາບຂອງພວກເຂົາ ແລະ ປ່ຽນແປງພຶດຕິກຳ ກຽມພ້ອມສຳລັບທີ່ຈະຮັບເອົາພຣະວິນຍານບໍລິສຸດຈາກພຣະເຈົ້າ.

`ໃນຊີວິດປະຈໍາວັນຂອງພວກເຮົາ ເຮົາສາມາດກຽມພ້ອມສຳລັບການທຳງານຂອງພຣະວິນຍານບໍລິສຸດໃນຊີວິດຂອງເຮົາໄດ້ແນວໃດ?`