---
title:  ວຽກງານພິເສດທີ່ພຣະເຢຊູຊົງມອບໝາຍໃຫ້ແກ່ສາວົກ
date:   02/07/2018
---

ໃນກິດຈະການ 1:8 ໄດ້ກ່າວເຖິງວຽກງານທີ່ພຣະເຢຊູຊົງມອບໝາຍໃຫ້ແກ່ສາວົກຂອງພຣະອົງມີຄື:

ພຣະວິນຍານບໍລິສຸດ ພາຍຫລັງຍົກພຣະເຢຊູຂຶ້ນຢູ່ເທິງຟ້າສະຫວັນແລ້ວ ພຣະເຈົ້າພຣະບິດາ ໄດ້ຊົງຖອກເທພຣະວິນຍານເທິງສາວົກຂອງພຣະເຢຊູ (ໂຢຮັນ 7:39, 2:33).

ພະຍານ ສາວົກແມ່ນປະຍານຂອງພຣະເຢຊູ (ກິດຈະການ 1:21, 22; ກິດຈະການ 4:20; ອ່ານ1 ໂຢຮັນ 1:1-3. ບັດນີ້ ພຣະເຢຊູຊົງສັ່ງໃຫ້ສາວົກແບ່ງປັນປະສົບການອັນພິເສດທີ່ພວກເຂົາໄດ້ມີຮ່ວມກັບພຣະເຢຊູສູ່ຄົນອື່ນທີ່ຢູ່ໃນໂລກນີ້ໃຫ້ໄດ້ຮູ້.

ແຜນການສຳລັບວຽກງານພິເສດ: ພຣະເຢຊູຊົງສັ່ງໃຫ້ສາວົກເປັນພະຍານໃນກຸງເຢລູຊາເລັມກ່ອນ. ຈາກນັ້ນໃຫ້ເປັນພະຍານໃນກຸງຢູດາຍ ແລະ ຕໍ່ດ້ວຍຊາມາເລຍ. ສຸດທ້າຍພຣະເຢຊູໄດ້ສັ່ງໃຫ້ພວກສາວົກນໍາຂ່າວປະເສີດໄປສູ່ທຸກໆຄົນ.

ກຸ່ມເປົ້າໝາຍສຳລັບວຽກງານອັນພິເສດ: ໃນຄໍາພຣະສັນຍາເດີມພຣະເຈົ້າບໍ່ໄດ້ຊົງວາງແຜນໃຫ້ອິດສະລາເອນອອກໄປຫາຊົນຊາດອື່ນເພື່ອສັ່ງສອນກ່ຽວກັບພຣະອົງ. ແຕ່ແຜນການໄດ້ປ່ຽນໄປໃນພຣະສັນຍາໃໝ່. ພຣະເຈົ້າຊົງສັ່ງຜູ້ທີ່ເຊື່ອໃຫ້ແບ່ງປັນຂ່າວປະເສີດກັບທຸກຄົນເທິງແຜ່ນດິນໂລກ.

`ອ່ານໃນລູກາ 24:44-48. ຂໍ້ຄວາມໃດທີ່ພຣະເຢຊູຊົງມອບໃຫ້ພວກສາວົກເທດສະໜາສັ່ງສອນ?`