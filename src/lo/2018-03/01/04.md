---
title:  ພຣະອົງຈະສະເດັດມາອີກຄັ້ງ
date:   03/07/2018
---

`ອ່ານກິດຈະການ 1:9-11. ລູກາໄດ້ບັນຍາຍກ່ຽວກັບການສະເດັດຂຶ້ນສູ່ສະຫວັນຂອງພຣະເຢຊູຄືແນວໃດ? ໃນພຣະຄຳກິດຈະການ 1:9-11? ພາຍຫຼັງພຣະເຢຊູສະເດັດຂຶ້ນສູ່ສະຫວັນ ມີທູດສະຫວັນສອງຕົນປາກົດຕໍ່ສາວົກຂອງພຣະເຢຊູ ການປາກົດໂຕຄັ້ງນັ້ນ ມີຄວາມໝາຍພິເສດຄືແນວໃດ?`

ການສະເດັດກັບຄືນສູ່ສະຫວັນແມ່ນການອັດສະຈັນທີ່ມາຈາກພຣະເຈົ້າ ລູກາໄດ້ໃຊ້ຄຳວ່າ ອີເພີທີ eperthe “ຖືກຮັບຂຶ້ນສູ່ສະຫວັນ” ເພື່ອຊີ້ໃຫ້ເຫັນວ່າການສະເດັດຂຶ້ນສູ່ສະຫວັນແມ່ນການອັດສະຈັນ. ພຣະເຢຊູບໍ່ໄດ້ຂຶ້ນສູ່ສະຫວັນດ້ວຍພຣະອົງເອງ ແຕ່ມີຜູ້ອື່ນທີ່ຍົກພຣະອົງຂຶ້ນໄປ (ກິດຈະການ 1:9). ເຮົາພົບຄຳນີ້ໃນພຣະຄຳພີພຣະສັນຍາໃໝ່ແມ່ນສະເພາະຢູ່ໃນຂໍ້ນີ້ເທົ່ານັ້ນ.

ແຕ່ເຮົາພົບເຫັນຄຳນີ້ (ຮັບຂຶ້ນສູ່ສະຫວັນ) ໃນຂໍ້ພຣະຄຳພີເດີມຫຼາຍຄັ້ງ  ໃນພຣະຄຳພີເດີມຄຳນີ້ໝາຍເຖິງການກະທຳຂອງພຣະຜູ້ເປັນເຈົ້າ. ສະນັ້ນເມື່ອເຮົາເຂົ້າໃຈຄຳວ່າ ອີເພີທີ eperthe ໃນພຣະສັນຍາເດີມ ເຮົາກໍ່ເຂົ້າໃຈຄວາມໝາຍຂອງຄຳນີ້ໃນພຣະສັນຍາໃໝ່ເຊັ່ນກັນ. ຄຳວ່າ ອີເພີທີ eperthe ຊ່ວຍໃຫ້ເຮົາເຂົ້າໃຈວ່າ ພຣະເຈົ້າຊົງຍົກພຣະເຢຊູຂຶ້ນສູ່ສະຫວັນ ແລະ ຊົງເປັນຜູ້ປຸກພຣະເຢຊູໃຫ້ຟື້ນຄືນຈາກຄວາມຕາຍ (ກິດຈະການ 2:24,32; ໂຣມ 6:4). ແຕ່ໃນໂຢຮັນ 10:18 ພຣະເຢຊູຊົງກ່າວວ່າ ພຣະອົງມີສິດທີ່ຈະຮັບເອົາຊີວິດຄືນ ແຕ່ແມ່ນໂດຍຄໍາສັ່ງທີ່ໄດ້ຮັບຈາກພຣະບິດາເຈົ້າ.