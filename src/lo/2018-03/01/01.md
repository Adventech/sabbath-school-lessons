---
title:  ພຣະວິນຍານບໍລິສຸດຈະສະເດັດມາເທິງພວກເຈົ້າ
date:   30/06/2018
---

### ວັນສະບາໂຕ ອ່ານສຳລັບອາທິດນີ້
ກິດຈະການ :6-8; ລູກາ 24:25; ລູກາ 24: 44-48; ພຣະບັນຍັດສອງ 19:15; ກິດຈະການ 1:9-26; ສຸພາສິດ 16:33.

> <p>ຂໍ້ຄວນຈໍາ</p>
> “ແຕ່ທ່ານທັງ­ຫລາຍຈະໄດ້ຮັບພຣະ­ລາ­ຊະ­ທານລິດ­ເດດ ເມື່ອພຣະ­ວິນ­ຍານ­ບໍ­ລິ­ສຸດຈະສະ­ເດັດມາເຖິງພວກທ່ານ ແລະພວກທ່ານຈະເປັນພະ­ຍານຝ່າຍເຮົາໃນກຸງເຢ­ຣູ­ຊາ­ເລັມ, ຕະ­ຫລອດທົ່ວແຂວງຢູ­ດາຍ, ກັບແຂວງຊາ­ມາ­ເຣຍ, ແລະຈົນເຖິງທີ່ສຸດປາຍແຜ່ນ­ດິນໂລກ.” (ກິດຈະການ 1:8)`

ໃນກິດຈະການ ບົດທີ 1 ພຣະເຢຊູໄດ້ຊົງສັນຍາກັບສາວົກຂອງພຣະອົງວ່າ ຈະຊົງປະທານພຣະວິນຍານບໍລິສຸດເພື່ອພວກເຂົາຈະມີລິດອຳນາດ.

ພຣະເຢຊູບໍ່ອາດຈະຢູ່ເທິງໂລກນີ້ໃນສະພາບມະນຸດໄດ້ຕະຫຼອດໄປ ເພາະໃນສະພາບມະນຸດພະອົງຊົງມີຂີດຈຳກັດ ໃນການກະທຳບາງຢ່າງເພື່ອສາວົກຂອງພຣະອົງ ດັ່ງນັ້ນ ພຣະເຢຊູຈຶ່ງຈຳເປັນຕ້ອງສະເດັດສູ່ສະຫວັນ ພຣະວິນຍານບໍລິສຸດຈຶ່ງຈະຊົງສາມາດສະເດັດລົງມາເທິງປະຊາຊົນຂອງພະອົງຢູ່ໃນໂລກນີ້ໄດ້.

ແຕ່ປະຊາຊົນຂອງພຣະເຈົ້າບໍ່ສາມາດເຂົ້າໃຈ ກ່ຽວກັບ ສິ່ງເຫຼົານີ້ໄດ້ຢ່າງແທ້ຈິງຈົນເຖິງພາຍຫຼັງທີ່ພຣະເຢຊູ ຊົງຟື້ນຄືນຈາກຄວາມຕາຍ. ສາວົກຂອງພຣະເຢຊູເຊື່ອວ່າ ພຣະອົງຈະໂຄ່ນລົ້ມຈັກກະພັດໂຣມັນ ແລະ ຕັ້ງອິດສະລາເອນໃຫ້ເປັນອານາຈັກທີ່ມີອຳນາດອີກຄັ້ງ ເຊິ່ງມັນເປັນການຍາກທີ່ຈະໃຫ້ພວກສາວົກຄິດໃນແງ່ມຸມອື່ນ.

ໃນກິດຈະການ ບົດທີ1, ພວກເຮົາໄດ້ອ່ານກ່ຽວກັບບົດຮຽນສຸດທ້າຍທີ່ພຣະເຢຊູຊົງໃຫ້ແກ່ສາວົກຂອງພຣະອົງ.  ຊຶ່ງບົດຮຽນດັ່ງກ່າວນີ້ ໄດ້ບອກໃຫ້ພວກເຮົາຮູ້ກ່ຽວກັບ ການຕຽມຄວາມພ້ອມຂອງຄຣິສຕະຈັກ ໃນຍຸກພຣະສັນຍາໃໝ່ ກ່ອນທີ່ຈະຮັບເອົາພຣະວິນຍານບໍລິສຸດ.