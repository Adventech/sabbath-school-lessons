---
title:  ສຶກສາເພີ່ມເຕີມ
date:   27/07/2018
---

“ຜູ້ທີ່ເຄີຍໂຈມຕີຄຣິສຕະຈັກໃນກຸງເຢລູຊາເລັມ ກັບໃຈມາຊ່ວຍຄຣິດສະຕຽນປະກາດຂ່າວປະເສີດໃນທົ່ວທຸກບ່ອນເທິງແຜ່ນດິນໂລກ. ລູກສິດຂອງພຣະເຢຊູໄດ້ປະສົບຄວາມສຳເລັດໃນການເຮັດວຽກງານຂອງພຣະເຈົ້າໃນກຸງເຢລູຊາເລັມ. ພວກເຂົາຈຶ່ງຢູ່ກຸງເຢລູຊາເລັມດົນເກີນໄປແທນທີ່ຈະອອກໄປປະກາດຂ່າວປະເສີດຢູ່ທົ່ວທຸກແຫ່ງໃນໂລກ.

ພຣະເຈົ້າຈຶ່ງຊົງອະນຸຍາດໃຫ້ຄຣິສຕະຈັກໃນກຸງເຢລູຊາເລັມຖືກໂຈມຕີ ການໂຈມຕີດັ່ງກ່າວໄດ້ເຮັດໃຫ້ປະຊາຊົນຂອງພຣະອົງກະຈັດກະຈາຍໄປໄກຈາກກຸງເຢລູຊາເລັມ. ຈາກນັ້ນຜູ້ທີ່ເຊື່ອເຫຼົ່ານີ້ໄດ້ເດີນທາງໄປທຸກແຫ່ງເພື່ອປະກາດຂ່າວປະເສີດ.” (ອີງຕາມປື້ມທ່ານນາງເອເລນຈີໄວ)

**ຄຳຖາມຄົ້ນຄວ້າ**

`ອ່ານຂໍ້ຄວາມຂອງທ່ານນາງເອເລນຈີໄວໃນບົດຮຽນວັນສຸກ. ໃນຖານະທີ່ເປັນຄົນຂອງພຣະເຈົ້າ ຂໍ້ຄວາມຂ້າງເທິງນີ້ໄດ້ເຕືອນເຮົາຄືແນວໃດ? ເຮົາສາມາດແນ່ໃຈໄດ້ແນວໃດວ່າ ເຮົາບໍ່ໄດ້ກຳລັງຮັກສາສິ່ງທີ່ມີຢູ່ ແທນທີ່ຈະປະກາດຂ່າວປະເສີດອອກໄປສູ່ທຸກຄົນໃນໂລກນີ້?`

`ອ່ານໃນກິດຈະການ 8:27-30. ຟີລິບເປັນພະຍານແກ່ຊາວເອທີໂອເປຍຄືແນວໃດ? ພວກເຮົາສາມາດເປີດຮັບໂອກາດໃນການປະກາດຂ່າວປະເສີດກັບຜູ້ອື່ນໄດ້ແນວໃດ?`