---
title:  ສະເຕຟາໂນຖືກທົດລອງຕໍ່ໜ້າຊາວຢິວ
date:   24/07/2018
---

`ອ່ານກິດຈະການ 7:1-53. ໃນຂໍ້ເຫຼົ່ານີ້ ສະເຕຟາໂນໄດ້ເວົ້າຫຍັງກັບຄົນທີ່ມາໂຈມຕີລາວ?`

ໃນຕອນຕົ້ນ ຄຳເທດສະໜາຂອງສະເຕຟາໂນແມ່ນກ່ຽວກັບ ປະຫວັດສາດຂອງອິດສະລາເອນ, ຫົວຂໍ້ນີ້ອາດຈະເຮັດໃຫ້ເຮົາຄິດວ່າເປັນຂໍ້ມູນທີ່ເກົ່າຫລາຍແລ້ວ. ແຕ່ເຮົາຄວນເຂົ້າໃຈວ່າ ຜູ້ພະຍາກອນໃນພຣະຄຳພີເດີມມັກຈະເວົ້າກ່ຽວກັບເລື່ອງນີ້ຕໍ່ໄພ່ພົນຂອງພຣະເຈົ້າເມື່ອພວກເຂົາເລີ່ມເຊົາຕິດຕາມພຣະເຈົ້າ. ຜູ້ພະຍາກອນມັກໃຊ້ຕົວຢ່າງກ່ຽວກັບພຣະສັນຍາທີ່ພຣະເຈົ້າຊົງມີຕໍ່ໄພ່ພົນຂອງພຣະເຈົ້າກ່ອນທີ່ເລີ່ມຈະເທດສະໜາສັ່ງສອນ. ແລະເມື່ອພວກເຂົາຍົກຕົວຢ່າງດັ່ງກ່າວ ເຂົາມັກຈະໃຊ້ຄຳຮີບຣູ “rib” ຊຶ່ງແປວ່າພຣະເຈົ້າຊົງພາຄົນຂອງພຣະອົງຂຶ້ນສານຍ້ອນພວກເຂົາລະເມີດພຣະສັນຍາທີ່ພຣະເຈົ້າຊົງມີກັບພວກເຂົາ.

ລອງຄົ້ນຫາຄຳວ່າ “rib” ໃນພຣະຄໍາພີເດີມ. ຄໍານີ້ຖືກໃຊ້ສາມຄັ້ງໃນພຣະຄໍາມີກາ 6:1,2. ມີກາໄດ້ຍົກພຣະສັນຍາຂອງພຣະເຈົ້າທີ່ມີຕໍ່ໄພ່ພົນຂອງພຣະອົງທີ່ພູຊີນາຍເພື່ອເປັນຕົວຢ່າງກ່ອນທີ່ຈະສັ່ງສອນຄົນຂອງພຣະເຈົ້າ. ກ່ອນອື່ນມີກາບອກຊາວອິດສະລາເອນໃຫ້ຈົດຈໍາທຸກສິ່ງທີ່ດີງາມທີ່ພຣະເຈົ້າໄດ້ກະທຳເພື່ອພວກເຂົາ (ມີກາ6:6-12). ຈາກມີກາກໍ່ເຕືອນພວກເຂົາກ່ຽວກັບຄຳສາບແຊ່ງທີ່ຈະເກີດຂຶ້ນຖ້າຫາກພວກເຂົາລະເມີດພຣະສັນຍາຂອງພຣະເຈົ້າ(ມີກາ6:13-16).

ເລື່ອງຂອງມີກາຊ່ວຍໃຫ້ເຮົາເຂົ້າໃຈເຫດຜົນທີ່ສະເຕຟາໂນ ໄດ້ເວົ້າກ່ຽວກັບປະຫວັດສາດຂອງອິດສະລາເອນໃນຄຳເທດສະໜາຂອງລາວ.