---
title:  ການທຳງານຮັບໃຊ້ພຣະເຈົ້າຂອງສະເຕຟາໂນ
date:   23/07/2018
---

`ອ່ານກິດຈະການ 6:8-15. ຂໍ້ພຣະຄຳພີເຫຼົ່ານີ້ໄດ້ສອນເຮົາກ່ຽວກັບ ຄວາມເຊື່ອສະເຕຟາໂນ ແລະຊີວິດຂອງລາວ. ສະເຕຟາໂນໄດ້ສັ່ງສອນກ່ຽວກັບຫຍັງທີ່ເຮັດໃຫ້ຜູ້ທີ່ໂຈມຕີລາວນັ້ນໃຈຮ້າຍ?`

ສະເຕຟາໂນແມ່ນຊາວຢິວທີ່ເວົ້າພາສາກີກ. ລາວຈຶ່ງປະກາດຂ່າວປະເສີດເປັນພາສາກີກ. ຄົນໂຈມຕີສະເຕຟາໂນຍ້ອນພຣະເຢຊູ ການຕໍ່ຕ້ານລາວສະແດງໃຫ້ເຫັນວ່າລາວເຂົ້າໃຈຂ່າວປະເສີດກ່ຽວກັບພຣະເຢຊູເປັນຢ່າງດີ. ຄວາມເຂົ້າໃຈຂອງລາວເລິກເຊິ່ງກວ່າພວກຜູ້ທີ່ເຊື່ອຈາກຢູດາຍ. ສັດຕູຂອງລາວຈຶ່ງໃສ່ຮ້າຍລາວວ່າ ສະເຕຟາໂນໄດ້ເວົ້າຄວາມບໍ່ຈິງກ່ຽວກັບ ໂມເຊ ແລະ ພຣະເຈົ້າ. ໃນຄວາມຄິດຂອງສັດຕູນັ້ນຄວາມຜິດເທົ່າກັບການທຳລາຍພະວິຫານ ແລະ ກົດບັນຍັດ. ສະເຕຟາໂນຈຶ່ງໄດ້ເວົ້າຕຳ            ໜິພວກຜູ້ນໍາຊາວຢິວທີ່ຮັກພະວິຫານ ຫຼາຍກວ່າ ຮັກພຣະເຈົ້າ (ກິດຈະການ 7:48).

`ພວກເຮົາຄວນຢຶດໝັ້ນກ່ຽວກັບຄວາມເຊື່ອບາງຢ່າງຂອງເຮົາຫຼາຍເກີນໄປບໍ່? ຖ້າຫາກເຮົາຢຶດໝັ້ນຫຼາຍເກີນໄປ ຖ້າມີແສງສະຫວ່າງໃໝ່ເຂົ້າມາຈະເປັນແນວໃດ? ເຮົາຈະເຮັດແນວໃດເພື່ອບໍ່ໃຫ້ເຮົາຫັນໜີຈາກຄວາມຈິງອັນໃໝ່ຄືກັບທີ່ຊາວຢິວໄດ້ຫັນຫຼັງໃຫ້ກັບພຣະເຢຊູ?`