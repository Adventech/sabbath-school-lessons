---
title:  ລູກສິດຂອງພຣະເຢຊູອອກໄປປະກາດຂ່າວປະເສີດ
date:   26/07/2018
---

`ອ່ານ ກິດຈະການ 8:4-25  ທ່ານໄດ້ຖອດຖອນບົດຮຽນອັນໃດຈາກເລື່ອງລາວໃນພຣະຄຳພີຕອນນີ້?`

ເມື່ອຊາວຊາມາເຣຍກາຍເປັນຄຣິດສະຕຽນ ຄຣິສຕະຈັກທັງໝົດໃນກຸງເຢລູຊາເລັມກໍ່ພາກັນຕົກໃຈ ແລະ ແປກໃຈ. ສະນັ້ນ ພວກຜູ້ນໍາໄດ້ສົ່ງ ເປໂຕ ແລະ ໂຢຮັນໄປສືບວ່າແມ່ນຄວາມຈິງບໍ່. ພຣະເຈົ້າຊົງລໍຖ້າໃຫ້ເປໂຕ ແລະ ໂຢຮັນມາເຖິງ ກ່ອນຈຶ່ງຊົງຖອກເທພຣະວິນຍານບໍລຸດລົງເທິງຊາວຊາມາເຣຍຜູ້ກັບໃຈ (ກິດຈະການ8:14-17).

`ເປັນຫຍັງພຣະເຈົ້າຈຶ່ງຊົງກະທໍາເຊັ່ນນີ້? ອາດຈະຍ້ອນວ່າ ພຣະເຈົ້າຊົງຕ້ອງການໃຫ້ຄຣິສຕະຈັກຍອມຮັບຊາວຊາມາເຣຍໃຫ້ເປັນສະມາຊິກຂອງຄຣິສຕະຈັກຢ່າງແທ້ຈິງ (ອ່ານກິດຈະການ 11:1-8).`

ຄຣິສຕະຈັກເຕີບໂຕຂຶ້ນຢ່າງຕໍ່ເນື່ອງພາຍຫລັງທີ່ຊາວຊາມາເຣຍໄດ້ເຂົ້າຮ່ວມໃນຄຣິສຕະຈັກ. ໃນກິດຈະການ 8:27 ພວກເຮົາໄດ້ອ່ານໃນພຣະຄຳພີກ່ຽວກັບ ຟີລິບ ແລະ ຊາວເອທີໂອເປຍ. ຊາວເອທີໂອເປຍໄດ້ເດີນທາງມາເພື່ອນະມັດສະການຢູ່ກຸງເຢລູຊາເລັມແລະພວມເດີນທາງກັບ. ລາວໄດ້ສຶກສາພຣະຄຳພີກັບຟີລິບ ຈາກນັັັ້ນລາວໄດ້ຂໍໃຫ້ຟີລິບຮັບບັບຕິສະມາໃຫ້ (ກິດຈະການ 8:38).

ທຳອິດແມ່ນຊາວຊາມາເຣຍ ຕໍ່ມາແມ່ນຊາວເອທີໂອເປຍ. ຂ່າວປະເສີດໄດ້ແຜ່ອອກໄປສູ່ທຸກຄົນເທິງໂລກນີ້ດັ່ງທີ່ພຣະເຢຊູຊົງສັນຍາໄວ້. ແຕ່ທັງສອງເລື່ອງນີ້ ເປັນພຽງຈຸດເລີ່ມຕົ້ນຂອງການເຕີມເຕັມພຣະສັນຍາທີ່ພຣະເຢຊູມີຕໍ່ລູກສິດຂອງພຣະອົງ ໃນກິດຈະການບົດທີ1. ໄວໆນີ້ຊາວຢິວຜູ້ທີ່ເຊື່ອຈະເດີນທາງອອກໄປທົ່ວໂລກເພື່ອເທດສະໜາສັ່ງສອນກ່ຽວກັບຂ່າວປະະເສີດທີ່ພຣະເຢຊູຊົງໄຖ່ເຮົາໃຫ້ພົ້ນຈາກຄວາມບາບ.