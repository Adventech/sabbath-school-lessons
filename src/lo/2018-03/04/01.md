---
title:  ຜູ້ນໍາກຸ່ມທຳອິດຂອງຄຣິສຕະຈັກ
date:   21/07/2018
---

### ວັນສະບາໂຕ
ອ່ານສຳລັບອາທິດນີ້: ກິດຈະການບົດທີ6, ກິດຈະການ 7:48; ເຮັບເຣີ 7:11-14; ມີກາ 6:1-16; ກິດຈະການບົດທີ 7; ກິດຈະການ 8:4-25.

> <p>ຂໍ້ຄວນຈໍາ</p>
> “ພຣະທຳຂອງພຣະເຈົ້າຈຶ່ງໄດ້ຈະເລີນຂຶ້ນ ສືບຕໍ່ແຜ່ຂະຫຍາຍອອກໄປຈຳນວນພວກສິດໃນນະຄອນເຢລູຊາເລັມເພີ່ມທະວີຫຼາຍຂຶ້ນ ແລະ ໄດ້ມີປະໂຣຫິດຫຼາຍຄົນ ກໍໄດ້ຍອມເຊື່ອຟັງຕໍ່ຄວາມເຊື່ອນັ້ນ” (ກິດຈະການ 6:7).

ຢູ່ເທດສະການເພນຕາຄອສ ມີຊາວຢິວທີ່ກາຍເປັນຄຣິດສະຕຽນເວົ້າພາສາກີກໄດ້ ທີ່ຍ້າຍໄປຢູ່ກຸງເຢລູຊາເລັມ (ກິດຈະການ 2:5,9-11). ຊາວຢິວເຫຼົ່ານີ້ແຕກຕ່າງຈາກຊາວຢິວທີ່ອາໄສຢູ່ແຂວງຢູດາຍ ພວກເຂົາເວົ້າພາສາອາຣາບິກບໍ່ໄດ້. ແຕ່ຄົນຢິວທີ່ເຕີບໃຫຍ່ໃນຢູດາຍເວົ້າພາສາອາຣາບິກໄດ້.

ຄົນຢິວທີ່ເວົ້າພາສາກີກໄດ້ຍັງແຕກຕ່າງຈາກຄົນຢິວທີ່ຢູ່ໃນແຂວງຢູດາຍຄື ພວກເຂົາເກີດຢູ່ຕ່າງປະເທດ, ພວກເຂົາບໍ່ມີຄວາມເຂົ້າໃຈກ່ຽວກັບວິຖີຊີວິດຂອງຊາວຢິວ. ພວກເຂົາບໍ່ເຂົ້າໃຈວ່າເປັນຫຍັງຈຶ່ງມີການນະມັດສະການຫຼາຍຄັ້ງໃນພະວິຫານໃນກຸງເຢລູຊາເລັມ. ພວກເຂົາບໍ່ປະຕິບັດຕາມກົດຂອງໂມເຊຄືກັບຊາວຢິວທີ່ຢູ່ໃນອິດສະລາເອນ.

ແຕ່ຊາວຢິວທີ່ເວົ້າພາສາກີກນັ້ນມີຄວາມພ້ອມຫຼາຍກວ່າໝູ່ ໃນການຮັບເອົາຄຳສັ່ງຂອງພຣະຜູ້ເປັນເຈົ້າເພື່ອປະກາດຂ່າວປະເສີດກັບຜູ້ອື່ນ. 