---
title:  ພຣະເຢຊູຊົງຢູ່ບ່ອນພິພາກສາໃນສະຫວັນ
date:   25/07/2018
---

`ອ່ານກິດຈະການ 7:55, 56. ໃນຂໍ້ພຣະຄຳເຫຼົ່ານີ້ສະເຕຟາໂນເຫັນນິມິດ, ນິມິດທີ່ລາວເຫັນມີຄວາມໝາຍຄືແນວໃດ?`

ໃນຂະນະທີ່ສະເຕຟາໂນຢືນຢູ່ຕໍ່ໜ້າພວກຜູ້ນໍາຊາວຢິວເທິງໂລກນີ້ ພຣະເຢຊູຊົງຢືນຢູ່ເທິງພຣະວິຫານເທິງສະຫວັນ. ໃນພຣະວິຫານນັ້ນ ເປັນບ່ອນທີ່ພຣະເຈົ້າຊົງ ພິພາກສາມະນຸດ ແລະ ທຳງານເພື່ອຊ່ວຍພວກເຂົາໃຫ້ພົ້ນ. ການທີ່ພຣະເຢຊູຊົງຢືນຢູ່ຂ້າງພຣະບິດາເທິງສະຫວັນສຳແດງໃຫ້ເຫັນວ່າ ການສວບສວນລະຫວ່າງສະເຕຟາໂນ ແລະ ພວກຜູ້ນໍາຊາວຢິວ ບໍ່ແມ່ນເຫດການທີ່ແທ້ຈິງ. ການສວບສອນທີ່ແທ້ຈິງຈະເກີດຂຶ້ນລະຫວ່າງ ພຣະເຈົ້າ ແລະ ສັດຕູ. ພຣະເຈົ້າຈະພິພາກສາຕັດສິນພວກຜູ້ສອນພຣະຄໍາ ແລະ ຜູ້ນໍາຄຣິສຕະຈັກປອມ.

ທ່ານເຫັນບໍ່ວ່າ ສະເຕຟາໂນບໍ່ໄດ້ຂໍຮ້ອງໃຫ້ ອິດສະລາເອນ ຫັນກັບຄືນດີກັບພຣະເຈົ້າ, ຈຸດນີ້ຂາດໄປໃນຄຳເທດສະໜາຂອງລາວ. ແຕ່ມີຢູ່ໃນຄຳເທດສະໜາອື່ນຂອງລາວໃນພຣະຄຳກິດຈະການ (ກິດຈະການ 2:38, 3:19, 5:31). ເປັນຫຍັງພາກສ່ວນນີ້ຈຶ່ງຂາດຫາຍໄປ? ຍ້ອນວ່າຄົນຢິວບໍ່ແມ່ນກຸ່ມຄົນພິເສດຂອງພຣະເຈົ້າອີກຕໍ່ໄປ. ພຣະເຈົ້າໄດ້ຊົງບອກໃຫ້ຄົນຢິວແບ່ງປັນຂອງຂວັນແຫ່ງຄວາມພົ້ນກັບທຸກຄົນເທິງໂລກນີ້. ແຕ່ບັດນີ້ ທັງຄົນຢິວ ແລະ ຄົນບໍ່ແມ່ນຢິວ ຈະອອກຈາກກຸງເຢລູຊາເລັມເພື່ອປະກາດຂ່າວປະເສີດກ່ຽວກັບຄວາມພົ້ນກັບທຸກຄົນເທິງໂລກນີ້ (ກິດຈະການ1:8).