---
title:  ຊາຍເຈັດຄົນຖືກເລືອກເພື່ອການຮັບໃຊ້
date:   22/07/2018
---

`ອ່ານກິດຈະການ 6:1. ເຮົາເຫັນວ່າໃນນີ້ ຊາວຢິວທີ່ເວົ້າພາສາກີກໄດ້ຈົ່ມກ່ຽວກັບຫຍັງ?`

ພວກເຂົາເຫັນວ່າພວກອັກຄະສາວົກບໍ່ໄດ້ເອົາໃຈໃສ່ຕໍ່ຄວາມຕ້ອງການຂອງຍິງໝ້າຍຊາວຢິວພຽງພໍ ທຸກມື້ຄຣິສຕະຈັກຈະໃຫ້ການຊ່ວຍຕໍ່ຜູ້ທີ່ມີຄວາມຕ້ອງການ. ການກະທຳທີ່ບໍ່ຍຸດຕິທຳກໍບໍໄດ້ສະແດງອອກເຖິງຄວາມຮັກຂອງພຣະເຈົ້າ. ຊາຕານໄດ້ດົນໃຈໃຫ້ຊາວຢິວທີ່ເວົ້າກີກນັ້ນຄິດໃນແງ່ລົບທີ່ສຸດ ສະນັ້ນອັກຄະສາວົກໄດ້ປ່ຽນແປງການກະທຳຢ່າງວ່ອງໄວເພື່ອວ່າຈະບໍ່ມີເຫດຜົນໃຫ້ຜູ້ໃດບໍ່ພໍໃຈໃນການທຳງານຂອງຄຣິສຕະຈັກ. ຖ້າບໍ່ດັ່ງນັ້ນຊາຕານຈະສຳເລັດແຜນການຂອງມັນທີ່ເຮັດໃຫ້ສະມາຊິກໃນຄຣິສຕະຈັກຜິດຖຽງກັນ.

`ອ່ານກິດຈະການ 6:2-6. ຊາຍເຈັດຄົນທີ່ຖືກເລືອກໃຫ້ເຮັດວຽກຮັບໃຊ້ເປັນຄົນປະເພດໃດ?`

ຊາຍເຈັດຄົນນັ້ນເປັນຜູ້ດູແລຄຣິສຕະຈັກ ພວກເຂົາເຕັມດ້ວຍພຣະວິນຍານບໍລິສຸດ. ກ່ອນອື່ນອັກຄະສາວົກໄດ້ພາວະນາອະທິຖານວາງມືໃສ່ພວກເຂົາ ແລະ ຂໍໃຫ້ພຣະເຈົ້າອວຍພອນພວກເຂົາ. ການກະທຳນີ້ສະແດງໃຫ້ເຫັນວ່າຄຣິສຕະຈັກຍອມຮັບຊາຍເຫຼົ່ານີ້ໃຫ້ເປັນຜູ້ດູແລຄຣິສຕະຈັກ.

`ເປັນຫຍັງການໃຊ້ຊີວິດຢ່າງສະຫງົບ ແລະ ຫຍຸ້ງກັບການເຮັດວຽກຮັບໃຊ້ພຣະເຈົ້າຈຶ່ງສຳຄັນ? ພວກເຮົາຈະເຮັດແບບນັ້ນໄດ້ແນວໃດ?`