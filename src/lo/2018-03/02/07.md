---
title:  ສຶກສາເພີ່ມເຕີມ
date:   13/07/2018
---

ພຣະເຈົ້າຊົງຖອກເທພຣະວິນຍານບໍລິສຸດລົງເທິງຄຣິສຕະຈັກຂອງພຣະອົງທີ່ງານເທດສະການເພນຕາຄອສ. ໃນຊ່ວງຂອງງານເພນຕາຄອສນີ້ ຜູ້ຕິດຕາມພຣະເຢຊູ ທັງຊາວຢິວ ແລະ ບໍ່ແມ່ນຢິວໄດ້ກາຍເປັນຊຸມຊົນໃໝ່ເທິງແຜ່ນດິນໂລກ. ຂອງຂວັນແຫ່ງພຣະວິນຍານບໍລິສຸດຈາກພຣະເຈົ້າທີ່ປະທານໃຫ້ແກ່ຄຣິສຕະຈັກໄດ້ສຳແດງໃຫ້ເຫັນເຖິງຄວາມຈິງອັນສຳຄັນ. ຂອງຂວັນນີ້ໄດ້ເປີດເຜີຍໃຫ້ເຮົາໄດ້ຮູ້ວ່າວຽກງານຂອງພຣະເຢຊູທີ່ຊົງເຮັດເພື່ອເຮົາຢູ່ເທິງສະຫວັນເລີ່ມຂຶ້ນເມື່ອໃດ. ນອກນັ້ນ ຍັງໄດ້ສະແດງໃຫ້ເຫັນວ່າ ສະຫວັນ ແລະ ແຜ່ນດິນໂລກເຊື່ອມໂຍງກັນໃນທາງທີ່ເຮົາບໍ່ສາມາດເຂົ້າໃຈໄດ້.

**ຄຳຖາມຄົ້ນຄວ້າ**

`ມີສິ່ງໃດເກີດຂຶ້ນທີ່ ເພນຕາຄອສ ຊຶ່ງເປັນປະສົບການທີ່ຄຣິສຕະຈັກຂອງເຮົາໃນປະຈຸບັນຈະໄດ້ປະເຊີນເຊັ່ນກັນ?`

`ຊາວຢິວໃນຍຸກຂອງພຣະເຢຊູລໍຖ້າພຣະເມຊີອາທີ່ເປັນພຣະຜູ້ຊ່ວຍ. ພຣະເຈົ້າຊົງເລືອກພຣະເມຊີອາໃຫ້ລົງມາຊ່ວຍມະນຸດໃຫ້ພົ້ນຈາກຄວາມບາບ. ແຕ່ບໍ່ມີໃຜໃນຍຸກພຣະເຢຊູຄິດວ່າ ພຣະເມຊີອາຈະສິ້ນພຣະຊົນ ແລະ ຟື້ນຄືນຈາກຕາຍ. ເຮົາໄດ້ຮັບ ບົດຮຽນສຳຄັນອັນໃດຈາກແນວຄິດນີ້ອັນ? ແລະ ເປັນຫຍັງເຮົາຈຶ່ງຈຳເປັນຕ້ອງຮູ້ວ່າພຣະຄຳພີສອນໄວ້ຄືແນວໃດ?`

`ກິດຈະການ 2:38 ອະທິບາຍວິທີທີ່ຜູ້ທີ່ເຊື່ອຄວນຮັບບັບຕິສະມາ. ຖ້າຫາກຜູ້ທີ່ເຊື່ອໃນພຣະເຢຊູເສຍຊີວິດກ່ອນຮັບບັບຕິສະມາຈະເປັນແນວໃດ? ລາວຈະພົ້ນຈາກຄວາມບາບຫຼືບໍ່? ຈົ່ງໃຫ້ເຫດຜົນສຳລັບຄຳຕອບຂອງທ່ານ.`
