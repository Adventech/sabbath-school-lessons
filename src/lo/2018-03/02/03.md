---
title:  ເວົ້າໄດ້ຫຼາຍພາສາ
date:   09/07/2018
---

ພວກເຮົາໄດ້ຮຽນຮູ້ແລ້ວວ່າ ເພນຕາຄອສແມ່ນຊ່ວງເວລາພິເສດທີ່ ພຣະເຈົ້າຊົງຖອກເທຂອງຂວັນແຫ່ງພຣະວິນຍານລົງເທິງຄຣິສຕະຈັກຂອງພຣະອົງ. ພຣະຄຳກິດຈະການ 2:5-12 ໄດ້ພິສູດຄືແນວໃດວ່າ ຜູ້ນໍາຄຣິສຕະຈັກໄດ້ເວົ້າພາສາແປກໃໝ່ໃນເທດສະການເພນຕາຄອສ?

ຜູ້ນໍາຄຣິສຕະຈັກບໍ່ໄດ້ເວົ້າພາສາທີ່ບໍ່ມີໃຜ ຮູ້ຈັກ ຫຼື ແປກໆ ທີ່ບໍ່ມີໃຜເຂົ້າໃຈເລີຍ, ແຕ່ພວກເຂົາເວົ້າພາສາໃໝ່. ພວກເຮົາຈະຮູ້ໄດ້ແນວໃດ? ພວກເຮົາຮູ້ໄດ້ຍ້ອນວ່າ ໃນພຣະຄຳກິດຈະການ 2:6-8 ໃຊ້ຄຳວ່າ dialektos ໝາຍເຖິງພາສາຂອງ ປະເທດ ຫຼື ກຸ່ມຄົນໃດໜຶ່ງ (ກິດຈະການ 21:40; ກິດຈະການ 22:2; ກິດຈະການ 26:14). ຈາກການອ່ານຂໍ້ພຣະຄຳພີເຫັນຢ່າງຊັດເຈນວ່າ ພວກອັກຄະສາວົກໄດ້ເວົ້າພາສາຕ່າງຈາກພາສາຂອງພວກເຂົາ. ເປັນສິ່ງໜ້າອັດສະຈັນທີ່ຕອນນີ້ພວກເຂົາສາມາດເວົ້າພາສາທີ່ຕ່າງຈາກພາສາຂອງເຂົາເອງທີ່ກ່ອນໜ້ານີ້ສອງສາມນາທີຍັງເວົ້າບໍ່ເປັນເທື່ອ. ຄົນຢິວບາງຄົນທີ່ໄດ້ຍິນພວກອັກຄະສາວົກເວົ້າພາສາຕ່າງແດນກໍ່ຄິດວ່າພວກເຂົາເມົາເຫຼົ້າອະງຸ່ນ. (ກິດຈະການ 2:13)

`ຫຼາຍຄົນຄິດວ່າ ພວກອັກຄະສາວົກເວົ້າພາສາຕ່າງແດນຍ້ອນເມົາເຫຼົ້າອະງຸ່ນ ບໍ່ແມ່ນໂດຍຣິດເດດຂອງພຣະເຈົ້າ. ພວກເຮົາຄວນລະວັງແນວໃດເພື່ອທີ່ເຮົາຈະບໍ່ຄິດແບບດຽວກັບພວກເຂົາ?`