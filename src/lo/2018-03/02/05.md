---
title:  ພຣະເຢຊູຊົງປະທັບຢູ່ເບື້ອງຂວາຂອງພຣະເຈົ້າ
date:   11/07/2018
---

`ອ່ານກິດຈະການ 2:33-36. ອີງຕາມຂໍ້ພຣະຄຳພີເຫຼົ່ານີ້ ມີຈຸດເຊື່ອມໂຍງອັນໃດລະຫວ່າງ (1) ພຣະເຈົ້າຊົງໃຫ້ທີ່ປະທັບອັນຊົງກຽດຕິຍົດຢູ່ກໍ້າຂວາຂອງພຣະອົງ ແລະ ພຣະເຈົ້າຊົງປະທານພຣະວິນຍານບໍລິສຸດແກ່ຜູູ້ຕິດຕາມພຣະເຢຊູ?`

ບ່ອນປະທັບຂອງພຣະເຢຊູຢູ່ກໍ້າຂວາຂອງພຣະເຈົ້າເຊື່ອມໂຍງກັບຫົວຂໍ້ອັນສຳຄັນທີ່ສຸດໃນພຣະຄຳພີ ນັ້ນຄືສົງຄາມລະຫວ່າງພຣະເຈົ້າ ແລະ ມານຮ້າຍ.ສົງຄາມອັນຍິ່ງໃຫຍ່ນີ້ຊ່ວຍເຮົາໃຫ້ເຂົ້າໃຈວ່າ ພຣະວິນຍານບໍລິສຸດບໍ່ສາມາດລົງມາເຖິງມະນຸດໄດ້ຢ່າງເຕັມທີ່ຈົນກວ່າພຣະເຢຊູຈະຊົງຢືນຢູ່ກໍ້າຂວາຂອງພຣະເຈົ້າ (ໂຢຮັນ 7:32). ເພາະພຣະເຢຊູໄດ້ຮັບໄຊຊະນະເໜືອຄວາມບາບແລ້ວເທິງໄມ້ກາງແຂນ ພຣະອົງຈຶ່ງມີສິດຢືນຢູ່ກໍ້າຂວາຂອງພຣະເຈົ້າໄດ້ (ໂຢຮັນ 17:4,5). ຂໍ້ພຣະຄຳພີເຫຼົ່ານີ້ສະແດງໃຫ້ເຫັນວ່າພຣະເຢຊູຕ້ອງໄປເຖິງບ່ອນປະທັບອັນຊົງກຽດຂອງພຣະອົງຢູ່ກໍ້າຂວາຂອງພຣະເຈົ້າກ່ອນ. ຈາກນັ້ນ ພຣະວິນຍານບໍລິສຸດຈຶ່ງສາມາດສະເດັດລົງມາເທິງໂລກນີ້. ຍ້ອນຫຍັງ? ເພາະວ່າ ການສະເດັດມາຂອງພຣະວິນຍານສະແດງເຖິງ ການທີ່ພຣະເຈົ້າຮັບເອົາການຕາຍຂອງພຣະເຢຊູແທນຄວາມບາບຂອງເຮົາ. ພຣະເຢຊູໄດ້ຮັບໄຊຊະນະ ແລະ ຊາຕານໄດ້ພ່າຍແພ້ (ໂຢຮັນ 12:31). ການຕາຍຂອງພຣະເຢຊູສະແດງໃຫ້ເຫັນວ່າ ຊາຕານໄດ້ຕົວະກ່ຽວກັບພຣະເຈົ້າ. ໃນຂະນະທີ່ພຣະເຢຊູຢູ່ເທິງໂລກນີ້ ພຣະອົງຊົງອະໄພບາບ ແລະ ໄລ່ຜີອອກຈາກຄົນຖືກຜີສິງ. ພຣະເຢຊູຊົງໄດ້ຮັບລິດເດດຈາກໄມ້ກາງແຂນພຣະອົງຈຶ່ງສາມາດກະທຳສິ່ງເຫຼົ່ານີ້ໄດ້. ເກີດຫຍັງຂຶ້ນເມື່ອພຣະເຈົ້າຊົງຮັບເອົາການຕາຍຂອງພຣະເຢຊູເທິງໄມ້ກາງແຂນ? ພຣະເຈົ້າໄດ້ທຳລາຍວຽກງານຂອງຊາຕານເທິງແຜ່ນດິນໂລກ ແລະ ໃນຍຸກຂອງເຮົານີ້ ພຣະເຈົ້າຈະຊົງຖອກເທພຣະວິນຍານເທິງປະຊາຊົນຂອງພຣະອົງເພື່ອກຽມຄວາມພ້ອມໃຫ້ພວກເຂົາສຳລັບການສະເດັດກັບມາຄັ້ງທີສອງຂອງພຣະເຢຊູ.