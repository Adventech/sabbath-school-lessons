---
title:  ພຣະເຢຊູຊົງຖອກເທພຣະວິນຍານບໍລິສຸດເທິງ ປະຊາຊົນຂອງພຣະອົງ
date:   07/07/2018
---

### ອ່ານສຳລັບອາທິດນີ້
ກິດຈະການ 2:1-4; ໂຢຮັນ 14:16; ກິດຈະການ 2:5-13; ໂຢເອນ 2:28-32; ກິດຈະການ 2:22-39, ເພງສັນລະເສີນ 110:1-3.

> <p>ຂໍ້ຄວນຈໍາ</p>
> ພຣະເຈົ້າໄດ້ຊົງບັນດານໃຫ້ພຣະເຢຊູເຈົ້າອົງນີ້ເປັນຄືນມາຈາກຕາຍ ແລະ ພວກຂ້າພະເຈົ້າທຸກຄົນຕ່າງກໍເປັນພະຍານໃນເລື່ອງຄວາມຈິງນີ້. ພຣະເຈົ້າໄດ້ຍົກພຣະເຢຊູເຈົ້າຂຶ້ນສູ່ເບື້ອງຂວາຂອງພຣະຫັດຂອງພຣະອົງ ແລະ ພຣະອົງໄດ້ຮັບພຣະວິນຍານບໍລິສຸດຈາກພຣະເຈົ້າພຣະບິດາຕາມທີ່ຊົງສັນຍາໄວ້. ພຣະເຢຊູເຈົ້າໄດ້ຊົງຖອກພຣະວິນຍານນັ້ນລົງມາຊຶ່ງພວກເຈົ້າໄດ້ເຫັນ ແລະ ໄດ້ຍິນແລ້ວນັ້ນ.

ຄຳວ່າ ເພນເຕຄໍສະເຕ ໃນພຣະຄຳພີໝາຍເຖິງຫຍັງ? ຄຳນີ້ມີຮາກຄຳສັບມາຈາກ ເພນຕາໂກເຊ ເປັນຊື່ຂອງເທດສະການລະດູເກັບກ່ຽວ (ອົບພະຍົບ 34:22), ຫຼື ເທດສະການຂອງຜົນທຳອິດຂອງພືດຜົນລະປູກ (ຈົດເຊັນບັນຊີ 28:26)

ເທດສະການລະດູເກັບກ່ຽວໄດ້ກາຍເປັນຄຳທີ່ໃຊ້ແທນການເກັບກ່ຽວພຣະວິນຍານຂອງຄຣິສຕະຈັກ. ໃນເວລານັ້ນ ພຣະເຈົ້າຊົງຖອກເທພຣະວິນຍານບໍລິສຸດຢ່າງເຕັມລົ້ນກວ່າເກົ່າ. ຕໍ່ມາມີຄົນຮັບບັບຕິສະມາຈຳນວນ 3000 ຄົນ ໃນມື້ດຽວ (ກິດຈະການ 4:21). ນັກຄົ້ນຄວ້າພຣະຄໍາພີຫຼາຍຄົນເວົ້າວ່າ ເພນຕາຄອສ ແມ່ນຈຸດກໍາເນີດຂອງຄຣິສຕະຈັກ. ເພນຕາຄອສເປັນຊ່ວງເວລາແຫ່ງປະຫວັດສາດໃນພຣະຄຳພີທີ່ ຜູ້ຕິດຕາມພຣະເຢຊູ ຊາວຢິວ ແລະ ບໍ່ມີຢິວ ກາຍເປັນຊຸມຊົນຄົນທີ່ເຊື່ອພຣະເຈົ້າເທິງແຜ່ນດິນໂລກນີ້.