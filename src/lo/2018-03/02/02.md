---
title:  ພຣະວິນຍານບໍລິສຸດສະເດັດລົງມາ
date:   08/07/2018
---

`ອ່ານກິດຈະການ 2:1-3. ມີເຫດການອັດສະຈັນຫຍັງເກີດຂຶ້ນແດ່ໃນຂະນະທີ່ພຣະເຈົ້າຊົງຖອກເທພຣະວິນຍານບໍລິສຸດລົງເທິງໄພ່ພົນຂອງພຣະອົງ?`

ກ່ອນອື່ນໝົດ, ມີສຽງດັງມາຈາກຟ້າສະຫວັນ ເໝືອນສຽງພາຍຸແຮງກ້າ ດັງກ້ອງສະນັ່ນທົ່ວເຮືອນ. ມີລິນເປັນຮູບເໝືອນແປວໄຟໄດ້ປາກົດໃຫ້ພວກເພິ່ນເຫັນ ແລະ ລິນນັ້ນໄດ້ໄດ້ແຕກກະຈາຍອອກໄປຢູ່ເທິງພວກເພິ່ນທຸກຄົນຜູ້ລະລິນ. ແມ່ນແລ້ວ ໃນພຣະຄຳພີເດີມພຣະວິນຍານບໍລິສຸດຈະຊົງທຳງານຖ່າມກາງປະຊາຊົນຂອງພຣະເຈົ້າ. ແຕ່ຕອນນີ້ ປະຊາຊົນຂອງພຣະເຈົ້າເຫັນພຣະວິນຍານດ້ວຍຕາໂຕເອງ. ໃນສະໄໝຂອງອັບບຣາຮາມ, ອີຊາກ ແລະ ຢາໂຄບ ພຣະເຈົ້າໄດ້ຊົງສຳແດງຣິດເດດຂອງພຣະວິນຍານບໍລິສຸດໃຫ້ເຫັນຢ່າງມະຫັດສະຈັນ. ແຕ່ມະນຸດບໍ່ເຄີຍຣິດເດດຂອງພຣະວິນຍານບໍລິສຸດຢ່າງເຕັມທີ່ແບບນີ້. ໃນປະຈຸບັນນີ້ ຜູ້ຕິດຕາມພຣະເຢຊູອະທິຖານທູນຂໍຂອງຂວັນແຫ່ງພຣະວິນຍານທີ່ພຣະເຢຊູໄດ້ຊົງສັນຍາໄວ້. ໃນສະຫວັນພຣະເຢຊູຊົງອະທິຖານເພື່ອຜູ້ທີ່ທູນຂໍຂອງຂວັນແຫ່ງພຣະວິນຍານເຫຼົ່ານີ້ ພຣະເຢຊູຊົງທູນຂໍຈາກພຣະບິດາໃຫ້ຊົງຖອກເທຂອງຂວັນແຫ່ງພຣະວິນຍານລົງເທິງພວກເຂົາ.

ກ່ອນການອັດສະຈັນນີ້ຈະເກີດຂຶ້ນ ໂຢຮັນໄດ້ປະກາດກັບທຸກຄົນວ່າ ພວກເຂົາຈະໄດ້ຮັບບັບຕິສະມາໂດຍພຣະວິນຍານບໍລິສຸດ (ອ່ານໃນລູກາ 3:16, ອ່ານຕື່ມໃນກິດຈະການ 11:16).

`ທ່ານຈະຮູ້ໄດ້ແນວໃດວ່າ ພຣະວິນຍານບໍລິສຸດພວມທຳງານໃນຊີວິດທ່ານ?`