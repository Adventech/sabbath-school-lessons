---
title:  ຜົນທໍາອິດ
date:   12/07/2018
---

`ກິດຈະການ 2:38. ອີງຕາມຂໍ້ພຣະຄຳພີເຫຼົ່ານີ້ ເຮົາຕ້ອງມີສອງສິ່ງກ່ອນພຣະເຈົ້າຈຶ່ງຈະຊົງອະໄພບາບແກ່ເຮົາ ສອງສິ່ງນັ້ນແມ່ນຫຍັງ?`

ນັບຕັ້ງແຕ່ສະໄໝຂອງໂຢຮັນບັບຕິສະໂຕເປັນຕົ້ນມາ ຜູ້ທີ່ເຊື່ອຈຶ່ງເຊື່ອມໂຍງ ການກັບໃຈ ກັບ ການຮັບບັບຕິສະມາ (ມາລະໂກ 1:4). ການຮັບບັບຕິສະມາກາຍເປັນສັນຍາລັກຂອງສອງຢ່າງຄື: 1.) ພຣະເຈົ້າຊົງຊໍາລະຄວາມຜິດບາບໃຫ້ແກ່ຜູ້ທີ່ເຊື່ອໃນພຣະອົງ ແລະ 2.) ພຣະວິນຍານບໍລິສຸດຊົງປະທານຄວາມຄິດ ແລະ ຈິດໃຈໃໝ່ໃຫ້ແກ່ຜູ້ທີ່ເຊື່ອເພື່ອຊ່ວຍໃຫ້ພວກເຂົາເຊື່ອຟັງພຣະເຈົ້າ. (ກິດຈະການ2:38, 22:16; ຕີໂຕ 3:5-7)

`ໃນກິດຈະການ 2:38,39, ພຣະເຈົ້າຊົງໃຫ້ພຣະສັນຍາແກ່ທຸກຄົນທີ່ຫັນຫຼັງໃຫ້ຄວາມບາບ ພຣະສັນຍາຂອງພຣະເຈົ້າແມ່ນຫຍັງ?`

ພຣະເຈົ້າຊົງປະທານພຣະວິນຍານບໍລິສຸດ ແລະ ຂອງຂວັນແຫ່ງການອະໄພບາບ ໃຫ້ແກ່ຜູ້ທີ່ເຊື່ອຟັງເປໂຕ. ພຣະວິນຍານຈະຊ່ວຍໃຫ້ປະຊາຊົນຂອງລາວເຕີບໃຫຍ່ຂຶ້ນ, ທຳງານຮັບໃຊ້ຄຣິສຕະຈັກ ແລະ ຮັບໃຊ້ພຣະເຈົ້າ (1ເປໂຕ 2:9). ເປັນຂອງຂວັນທີ່ແສນປະເສີດແທ້ຈິງ. ຈາກນີ້ໄປ ຜູ້ທີ່ເຊື່ອຈະຮູ້ວ່າ ພຣະເຈົ້າໄດ້ຊົງໄຖ່ພວກເຂົາໃຫ້ພົ້ນ ພຣະວິນຍານບໍລິສຸດຈະຊ່ວຍພວກເຂົາໃນການປະກາດຂ່າວປະເສີດທີ່ໄດ້ຮັບຈາກພຣະເຢຊູ.

`ຖ້າເຮົາຫາກບໍ່ເຊື່ອຢ່າງແທ້ຈິງວ່າ ພຣະເຢຊູຊົງຊໍາລະລ້າງບາບຂອງເຮົາ ແລ້ວເຮົາຈະສາມາດແບ່ງປັນຄວາມຫວັງອັນໃດແກ່ຄົນອື່ນ?`