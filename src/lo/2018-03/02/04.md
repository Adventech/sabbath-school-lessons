---
title:  ຄຳເທດສະໜາຂອງເປໂຕ
date:   10/07/2018
---

`ອ່ານກິດຈະການ 2:17 ແລະ ໂຢເອນ 2:28. ຂໍ້ພຣະຄຳພີສອງຂໍ້ນີ້ມີຄວາມຄ້າຍຄືກັນແນວໃດ? ເປໂຕເຊື່ອວ່າ ຄຳພະຍາກອນຂອງພຣະເຈົ້າທີ່ຕັດຜ່ານໂຢເອນຈະເກີດຂຶ້ນເມື່ອໃດ?`

ຄຳພະຍາກອນຂອງໂຢເເອນທີ່ມາຈາກພຣະເຈົ້າ ແມ່ນພຣະສັນຍາກ່ຽວກັບອະນາຄົດ ຖ້ອຍຄຳເຫຼົ່ານີ້ເວົ້າເຖິງສິ່ງທີ່ຈະເກີດຂຶ້ນໃນອະນາຄົດທີ່ພຣະເຈົ້າຈະຊ່ວຍຄົນຂອງພຣະອົງໃຫ້ພົ້ນ (ໂຢເອນ 2:32). ມີຫຼາຍຢ່າງຈະເກີດຂຶ້ນໃນທຳມະຊາດເພື່ອເປັນສັນຍາລັກໃຫ້ຮູ້ວ່າ ພຣະເຈົ້າຊົງພ້ອມທີ່ຈະໄຖ່ປະຊາຊົນຂອງພຣະອົງໃຫ້ພົ້ນ. ໃນຊ່ວງເວລາດຽວກັນນັ້ນ ພຣະເຈົ້າຈະຊົງຖອກເທພຣະວິນຍານບໍລິສຸດລົງເທິງປະຊາຊົນຂອງພຣະເຈົ້າ. ເປໂຕຕ້ອງການຊ່ວຍໃຫ້ຄົນຢິວເຂົ້າໃຈເຖິງເຫດການທີ່ເກີດຂຶ້ນໃນກຸງເຢລູຊາເລັມ. ສະນັ້ນ ເປໂຕຈຶ່ງໄດ້ເຕືອນຄົນຢິວກ່ຽວກັບຄຳພະຍາກອນຂອງໂຢເອນ. ເປໂຕຫວັງວ່າ ຂໍ້ຄວາມຂອງໂຢເອນຈະຊ່ວຍໃຫ້ຄົນຢິວເຫັນເຖິງຄວາມສຳຄັນຂອງເພນຕາຄອສ. ເມື່ອເປໂຕເວົ້າເຖິງຂໍ້ພຣະຄຳພີໃນພຣະຄຳໂຢເອນ ມີການປ່ຽນແປງຄັ້ງຍິ່ງໃຫຍ່ເກີດຂຶ້ນ. ໃຫ້ເຮົາພິຈາລະນາເບິ່ງຖ້ອຍຄຳຂອງໂຢເອນ ແລະ ວິທີທີ່ເປໂຕເວົ້າ. ໂຢເອນໃຊ້ຄຳວ່າ after this ຫຼັງຈາກນີ້ ໂຢເອນ 2:28 (ພຣະຄຳພີສາສາລາວແປວ່າ ແລ້ວ) ໝາຍຄວາມວ່າຈະມີບາງຢ່າງເກີດຂຶ້ນໃນອະນາຄົດ. ແຕ່ເປໂຕປ່ຽນຄໍາເວົ້າເຫຼົ່ານີ້ຈາກ after this ຫຼັງຈາກນີ້ ເປັນ ໃນຍຸກສຸດທ້າຍ in the last days (ກິດຈະການ 2:17). ການປ່ຽນແປງນີ້ສະແດງໃຫ້ເຮົາເຫັນວ່າ ຂັ້ນຕອນສຸດທ້າຍຂອງແຜນການແຫ່ງຄວາມພົ້ນຂອງພຣະເຈົ້າໄດ້ເລີ່ມຂຶ້ນ. ຄຣິສຕະຈັກໃນຍຸກທຳອິດບໍ່ຮູ້ວ່າ ວັນສີ້ນສຸດຈະມາເຖິິງເມື່ອໃດ ແຕ່ພວກເຂົາເຊື່ອວ່າ ມັນຈະເກີດຂຶ້ນໄວໆນີ້.

`ອ່ານຄຳເທດສະໜາໃນກິດຈະການ 2:22-32. ຄວາມຈິງທີ່ສຳຄັນອັນໃດທີ່ໄດ້ກ່າວເຖິງໃນຄຳເທດສະໜາກ່ຽວກັບຂ່າວປະເສີດຂອງເປໂຕ?`

`ຄວາມຕາຍຢູ່ອ້ອມຮອບໂຕເຮົາ ເປັນຫຍັງການຟື້ນຄືນຈາກຕາຍຂອງພຣະເຢຊູຈຶ່ງເປັນຄວາມຈິງທີ່ສຳຄັນ?`