---
title:  ສຶກສາເພີ່ມເຕີມ
date:   10/08/2018
---

​“ໃນກິດຈະການບົດທີ 10 ພວກເຮົາໄດ້ອ່ານກ່ຽວກັບຕົວຢ່າງຂອງວຽກງານທີ່ສຳເລັດໂດຍເທວະດາຈາກສະຫວັນ. ໃນບົດນີ້ເອງທີ່ທູດສະຫວັນໄດ້ຊ່ວຍໃຫ້ໂກເນລິໂອແລະຄົນຂອງເພີ່ນກາຍມາເປັນຄຣິສຕຽນ. ພວກເຮົາຄວນອ່ານ ກິດຈະການບົດທີ 8-10 ແລະ ໃຫ້ຄວາມສົນໃຈເປັນພິເສດໃນບົດເຫຼົ່ານີ້. ໃນບົດເຫຼົ່ານີ້ພວກເຮົາໄດ້ເຫັນພຣະເຈົ້າແລະທູດສະຫວັນຂອງພຣະອົງເຮັດວຽກຢ່າງໃກ້ຊິດກັບຄົນຄຣິສຕຽນຜູ້ທີ່ກຳລັງທຳງານເພື່ອຊ່ວຍໃຫ້ຈິດວິນຍານທັງຫຼາຍລອດພົ້ນ. ແນ່ນອນວ່າ ພຣະເຈົ້າ ແລະ ທູດສະຫວັນຂອງພຣະອົງເຮັດວຽກຢ່າງໃກ້ຊິດກັບຄົນຄຣິສຕຽນເຫຼົ່ານີ້ເກີນກວ່າຫຼາຍຄົນຈະເຊື່ອ. ພວກເຮົາຄວນຮຽນຮູ້ຈາກບົດເຫຼົ່ານີ້ວ່າ ພຣະເຈົ້າຊົງຮັກແຕ່ລະຄົນຫຼາຍປານໃດ. ພວກເຮົາຄວນດີກັບທຸກຄົນ ພວກເຮົາຄວນຈື່ໄວ້ວ່າທຸກໆຄົນແມ່ນເຄື່ອງມືຂອງພຣະເຈົ້າສຳລັບການທຳງານຂອງພຣະອົງໃນໂລກນີ້. (Ellen G. White Comments, The SDA Bible Commentary vol. 6 page 1059)

**ຄຳຖາມຄົ້ນຄວ້າ**

`ທ່ານລູກາບອກພວກເຮົາກ່ຽວກັບໂກເນລິໂອວ່າ “ແມ່ນຄົນທີ່ເຄັງຄັດໃນສາສະໜາ ລາວແລະທຸກຄົນໃນເຮືອນຂອງລາວນະມັດສະການພຣະເຈົ້າທີ່ທ່ຽງແທ້້. ລາວບໍລິຈາກເງິນຂອງລາວໃຫ້ຄົນທຸກຍາກແລະອະຖິທານສະໝໍ່າສະເໝີ” (ກິດຈະການ 10: 2). ມັນບໍ່ຊັດເຈນໃນຂໍ້ນີ້ວ່າ ພຣະວິນຍານບໍຣິສຸດຊົງທຳງານໃນໂຕຂອງໂກເນລິໂອກ່ອນທີ່ລາວຈະພົບກັບເປໂຕ. ທ່ານຄິດວ່າຊີວິດການອະທິຖານຢ່າງເຂັ້ມແຂງຂອງໂກເນລິໂອ ແລະ ຄວາມຊື່ສັດໃນການນະມັດສະການພຣະເຈົ້າ ໄດ້ເຮັດໃຫ້ພຣະເຈົ້າສາມາດນຳພາໂກເນລິໂອໃຫ້ປະກາດຂ່າວປະເສີດທີ່ພຣະເຢຊູຊົງຊ່ວຍຄົນບາບໃຫ້ພົ້ນບໍ່? ບົດຮຽນຫຍັງແດ່ທີ່ພວກເຮົາສາມາດຮຽນຮູ້ຈາກເລື່ອງຂອງໂກເນລິໂອກ່ຽວກັບການອະຖິຖານແລະການນະມັດສະການ?`