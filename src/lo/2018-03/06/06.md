---
title:  ກະສັດເຮໂຣດໂຈມຕີຄຣິສຕະຈັກ
date:   09/08/2018
---

`ອ່ານກິດຈະການ 12:1-4. ຂໍ້ພຣະຄຳພີເຫຼົ່ານີ້ໄດ້ສອນຫຍັງເຮົາແດ່ກ່ຽວກັບປະສົບການທີ່ອັນຕະລາຍຊຶ່ງຄຣິສຕະຈັກໃນສະໄໝພັນທະສັນຍາໃໝ່ພົບພໍ້?`

ກະສັດເຮໂຣດວາງແຜນທີ່ຈະຂ້າເປໂຕຄືກັນ. ທະຫານຂອງກະສັດເຮໂຣດໄດ້ຈັບເປໂຕ ພວກເຂົາພາເພີ່ນໄປຫາເຮໂຣດ. ກະສັດເຮໂຣດໄດ້ສັ່ງທະຫານສີ່ນາຍເຝົ້າເປໂຕໄວ້ຕະຫຼອດເວລາ. ເປໂຕຖືກລ່າມໂສ້ເຂົ້າກັບທະຫານສອງໃນສີ່ຄົນ ຊຶ່ງໂສ້ອີກຂ້າງໜື່ງຕິດກັບຂ້າງຊ້າຍຂອງທະຫານອີກຄົນໜື່ງ ແລະຂ້າງຂວາຕິດກັບທະຫານອີກຄົນໜຶ່ງ ແລະ ອີກສອງຄົນຍາມປະຕູ. ເປໂຕເຄີຍໂຕນໜີອອກຈາກຄຸກ ສະນັ້ນກະສັດເຮໂຣດຈຶ່ງບໍ່ຢາກໃຫ້ເປໂຕໂຕນໜີອີກຄັ້ງ.

`ອ່ານໃນ ກິດຈະການ 12:5-18 ທີ່ກ່ຽວກັບຄຣິສຕຽນທີ່ອະທິຖານເພື່ອເປໂຕ. ມີຫຍັງເກີດຂື້ນກັບເປໂຕຍ້ອນຄຳອະທິຖານຂອງພວກເຂົາ?`

ໃນຄືນກ່ອນທີ່ເຮໂຣດວາງແຜນໄວ້ວ່າຈະຂ້າເປໂຕ ເທວະດາໄດ້ຊ່ວຍເປໂຕອອກຈາກຄຸກ.

ຕໍ່ມາ ທ່ານລູກາໄດ້ບອກພວກເຮົາວ່າ ກະສັດເຮໂຣດ(ອາກຣິປາ)ໄດ້ຕາຍແນວໃດໃນເມືອງກາຍຊາເຣຍ(ກິດຈະການ 12: 20-23). ບໍ່ມີໃຜຮູ້ຢ່າງແນ່ນອນວ່າລາວຕາຍແບບໃດ. ແຕ່ທ່່ານລູກາໄດ້ເວົ້າໄວ້ຢາງຊັດເຈນວ່າເປັນຫຍັງລາວຈຶ່ງຕາຍ. ພຣະເຈົ້າຊົງຕັດສິນຄວາມຜິດຂອງກະສັດເຮໂຣດ(ອາກຣິປາ).

`ພຣະເຢຊູຖືກຂ້າ. ເປໂຕລອດຈາກຄວາມຕາຍ. ພຣະເຈົາຊົງຕັດສິນເຮໂຮດ. ບາງເທື່ອສິງທີ່ເກີດຂື້ນອາດມີເຫດຜົນ ແລະ ບາງເທື່ອສິ່ງທີ່ເກີດຂື້ນກໍ່ບໍ່ມີເຫດຜົນ. ສິ່ງນີ້ສອນຫຍັງພວກເຮົາໃຫ້ຮູ້ວ່າ ເປັນຫຍັງເຮົາຈຶ່ງຕ້ອງໄວ້ວາງໃຈໃນສິ່ງທີ່ພວກເຮົາບໍ່ເຂົ້າໃຈ?`