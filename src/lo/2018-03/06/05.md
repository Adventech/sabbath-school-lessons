---
title:  ຄຣິສຕະຈັກອັນຕິໂອເຂຍ
date:   08/08/2018
---

`ບົດເລື່ອງໃນກິດຈະການ 11:19-26 ກ່ຽວກັບຄົນຢິວທີ່ມີຄວາມເຊື່ອຖືກໄລ່ອອກຈາກກຸງເຢຣູຊາເລັມ. ມີຫຍັງເກີດຂື້ນເມື່ອພວກເຂົາເຂົ້າມາທີ່ເມືອງອັນຕີໂອເຂຍ?`

ຄຣິສຕະຈັກໄດ້ປະສົບຄວາມສຳເລັດໃນເມືອງອັນຕີໂອເຂຍ. ດັ່ງນັ້ນຜູ້ນຳໃນກຸງເຢຣູຊາເລັມໄດ້ຕັດສິນໃຈສົ່ງບະຣະນາບາໄປທີ່ນັ້ນເພື່ອເບິ່ງວ່າມີຫຍັງເກີດຂື້ນ ແລະ ລາຍງານໃຫ້ພວກເຂົາຮູ້. ສະນັ້ນບາຣະນາບາຂໍໃຫ້ອາຈານເປົາໂລຊຶ່ງຢູ່ໃນເມືອງຕາໂຊມາຊ່ວຍລາວ.

ບາຣະນາບາຄິດຖືກຕ້ອງແລ້ວ, ໃນຊ່ວງປີນັ້ນ ລາວ ແລະ ອາຈານເປົາໂລ ໄດ້ເຮັດວຽກຮ່ວມກັນ ຄົນຈໍານວນຫຼວງຫຼາຍທີ່ບໍ່ແມ່ນຢິວໄດ້ຍິນເລື່ອງຂ່າວປະເສີດ. ເມືອງອັນຕີໂອເຂຍນີ້ແຫລະ ທີ່ຜູ້ຄົນເອີ້ນຄົນມີຄວາມເຊື່ອວ່າ: ຄຣິດສຕຽນ  ເປັນເທື່ອທໍາອິດ (ກິດຈະການ 11:26). ຂໍ້ນີ້ສະແດງໃຫ້ເຫັນວ່າ ແມ່ນຄົນທີ່ບໍ່ໄດ້ເປັນສະມາຊິກໂບດທີ່ຕັ້ງຊື່ໃຫ້ຄົນທີ່ເຊື່ອວ່າ “ຄຣິດສະຕຽນ”. ອາດຈະເປັນໄປໄດ້ວ່າ ຄົນທີ່ຢູ່ນອກໂບດນີ້ໃສ່ຊື່ ຄຣິດສຕຽນ ໃຫ້ເພື່ອເຢາະເຢີ້ຍຄົນທີ່ເຊື່ອ. ຢູ່ໃນຄຣິສຕະຈັກຜູ້ທີ່ເຊື່ອໄດ້ເອີ້ນເຊີ່ງກັນ ແລະ ກັນວ່າ: “ອ້າຍເອື້ອຍນ້ອງ” (ກິດຈະການ 1:16), “ຜູ້ຕິດຕາມພຣະເຢຊູ” (ກິດຈະການ 6:1) ແລະ “ຄົນຜູ້ບໍລິສຸດ” (ກິດຈະການ 9:13). ເມື່ອເຖິງເວລາທີ່ທ່ານລູກາໄດ້ຂຽນພຣະຄໍາພີລູກາສໍາເລັດແລ້ວ, ຊື່ “ຄຣິດສະຕຽນ” ກາຍມາເປັນຊື່ຂອງຜູ້ຕິດຕາມພຣະເຢຊູທຸກຢູ່ທົ່ວທຸກແຫ່ງ (ກິດຈະການ 26: 28).

`ການທີ່ຄົນຮູ້ຈັກວ່າ ເຮົາເປັນຄຣິດສະຕຽນນັ້ນມີຄວາມໝາຍອັນໃດ?`