---
title:  ເປໂຕໄປເມືອງໂຢບປາແລະເມືອງລິດດາ
date:   05/08/2018
---

`ອ່ານກ່ຽວກັບເລື່ອງທີ່ເປໂຕຮັກສາໄອເນໃນຫາຍດີ ໃນກິດຈະການ 9: 32-35 ຫຼັງຈາກນັ້ນໃຫ້ອ່ານກ່ຽວກັບການອັດສະຈັນທີ່ພຣະເຢຊູຊົງເຮັດໃນ ລູກາ 5: 17-26. ການອັດສະຈັນສອງຢ່າງນີ້ຄ້າຍຄືກັນແນວໃດ?`

ການອັດສະຈັນທີ່ເປໂຕໄດ້ເຮັດເຕືອນຄວາມຈຳເຮົາກ່ຽວກັບຊາຍຄົນໜຶ່ງທີ່ພຣະເຢຊູຊົງຮັກສາໃນເມືອງຄາເປນາອູມ (ລູກາ 5: 17-26) ເຫັນຕອນທີ່ເວົ້າກ່ຽວກັບບ່ອນນອນບໍ? ສອງເລື່ອງນີ້ເກືອບຈະຄ້າຍຄືກັນ ປະຊາຊົນທີ່ອາໄສຢູ່ໃນເມືອງລິດດາ ແລະ ເມືອງຊາໂຣນໄດ້ເຫັນການອັດສະຈັນທີ່ເປໂຕເຮັດແລະ ພວກເຂົາກໍ່ເຊື່ອໃນພຣະເຢຊູ.

`ອ່ານບົດເລື່ອງໃນກິດຈະການ 9:36-43. ເລື່ອງນີ້ເຫັນວ່າ ເປໂຕປຸກນາງຕາບິທາຈາກຄວາມຕາຍແນວໃດ? ມີຫຍັງພິເສດກ່ຽວກັບນາງຕາບິທານີ້?`

ຊື່ “ຕາບິທາ” ມາຈາກພາສາກຣິກ ຊຶ່ງໝາຍຄວາມວ່າ “ກວາງແມ່” ຊື່ ຕາບິທາ ໃນພາສາກຣິກແມ່ນ ໂດຣະກະ. ຫຼາຍຄົນທີ່ຢູ່ໃກ້ຕາບິທາແມ່ນຮັກລາວຫຼາຍ. ເລື່ອງທີ່ເປໂຕປຸກຕາບິທາຈາກຄວາມຕາຍເກືອບຈະຄ້າຍຄືກັບເລື່ອງທີ່ພຣະເຢຊູຊົງປຸກລູກສາວຂອງຢາລິໂຣຈາກຄວາມຕາຍ (ລູກາ 8:41,42,49-56). ເປໂຕເຫັນການອັດສະຈັນທີ່ເກີດຂື້ນ. ສະນັ້ນລາວຈຶ່ງເຮັດແບບພຣະເຢຊູ. ເປໂຕຂໍໃຫ້ທຸກຄົນອອກຈາກຫ້ອງກ່ອນ (ອ່ານມາຣະໂກ 5: 40) ຫຼັງຈາກນັ້ນເປໂຕໄດ້ຄຸເຂົ່າລົງອະທິຖານ. ລາວເວົ້າກັບຜູ້ທີ່ຕາຍວ່າ: ຕາບີທາຈົ່ງລຸກຂື້ນ (ກິດຈະການບົດທີ 9:40).

`ການອັດສະຈັນອາດເຮັດໃຫ້ຄວາມເຊື່ອເຂັ້ມແຂງຂື້ນ, ແຕ່ວ່າ ເຫດຜົນທີ່ແທ້ຈິງທີ່ເຮົາຈະເຊື່ອໃນພຣະເຈົ້າແມ່ນຫຍັງ?`