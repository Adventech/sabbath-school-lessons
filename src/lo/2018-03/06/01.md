---
title:  ການທໍາງານຮັບໃຊ້ພຣະຜູ້ເປັນເຈົ້າຂອງເປໂຕ
date:   04/08/2018
---

### ບ່າຍວັນສະບາໂຕ`
ອ່ານສຳລັບບົດຮຽນອາທິດນີ້: ກິດຈະການ 9: 32-43; ກິດຈະການ 10: 9-16; ເອເຟໂຊ 2: 11-19; ກິດຈະການ 11: 1-26; ກິດຈະການ 12: 1-18;

> <p>ຂໍ້ຄວນຈຳ</p>
> “ແລ້ວເປໂຕກໍ່ເລີ່ມຕົ້ນກ່າວວ່າ, “ບັດນີ້ຂ້າພະເຈົ້າຮູ້ເຫັນຄັກແນ່ແລ້ວວ່າ, ພຣະເຈົ້າເຮັດກັບທຸກຄົນໂດຍບໍ່ເລືອກໜ້າຜູ້ໃດ. ທຸກຄົນບໍ່ວ່າຊາດໃດກໍ່ຕາມທີ່ຢຳເກງພຣະເຈົ້າ ແລະປະຕິບັດໃນສີ່ງທີ່ຖຶກຕ້ອງຊອບທຳ ກໍ່ເປັນທີ່ພໍໃຈພຣະອົງ”

ພາຍຫລັງເປົາໂລເດີນທາງໄປເມືອງຕາໂຊ. ເປໂຕຈຶ່ງກາຍມາເປັນຄົນສຳຄັນອີກຄັ້ງໜຶ່ງໃນເລື່ອງຂອງລູກາໃນພຣະຄຳກິດຈະການ. ທ່ານລູກາໄດ້ບອກພວກເຮົາເຖິງສອງເລື່ອງທີ່ເກີດຂື້ນກັບທ່ານເປໂຕໃນຊ່ວງເວລານີ້. ເລື່ອງທຳອິດແມ່ນ ເປໂຕໄດ້ຮັກສາໄອເນໃຫ້ຫາຍດີ ແລະ ປຸກຜູ້ຍິງທີ່ຊື່ຕາບິທາໃຫ້ຄືນຈາກຄວາມຕາຍ. ຫຼັງຈາກນັ້ນລູກາໄດ້ບອກໃຫ້ພວກເຮົາຮູ້ກ່ຽວກັບເລື່ອງຂອງໂກນິເລໂອໃນບົດທີ 10, ໃນນັ້ນໄດ້ບອກວ່າ ໂກນິເລໂອບໍ່ແມ່ນຄົນຢິວ.

ເປັນການສົມຄວນບໍ່ທີ່ອະນຸຍາດໃຫ້ຄົນທີ່ບໍ່ແມ່ນຢິວເຂົ້າຮ່ວມໃນຄຣິສຕະຈັກ? ຄົນຢິວທີ່ເປັນຄຣິດສະຕຽນຖົກຖຽງກັນກ່ຽວກັບເລື່ອງນີ້. ແຕ່ວ່າອົງພຣະຜູ້ເປັນເຈົ້າຊົງຖອກເທພຣະວິນຍານບໍຣິສຸດລົງໃສ່ໂກນິເລໂອ ແລະ ທຸກໆຄົນໃນເຮືອນຂອງເພິ່ນ.

ໃນບົດຮຽນອາທິດນີ້ ຍັງຄົງເວົ້າກ່ຽວກັບກະສັດເຮໂຣດໂຈມຕີຄຣິສຕະຈັກ. ພວກເຮົາຈະໄດ້ຮຽນຮູ້ສິ່ງຕ່າງໆທີ່ກຸ່ມຜູ້ເຊື່ອໄດ້ປະສົບໃນຊ່ວງເວລານີ້.