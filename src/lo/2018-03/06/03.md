---
title:  ເປໂຕໄປຢຽມໂກນາລິໂອ
date:   06/08/2018
---

`ເປໂຕໄດ້ປະສົບກັບຫຍັງໃນກິດຈະການ 10: 9-16,28,34,35.? ເປໂຕໄດ້ຮຽນຮູ້ຫຍັງຈາກປະສົບການນີ້?`

ນິມິດທີ່ເປໂຕໄດ້ເຫັນແມ່ນ ເພື່ອຢຸດການທີ່ລາວບໍ່ມັກຄົນທີ່ບໍ່ແມ່ນຢິວ.  ເປໂຕຮູ້ສຶກວ່າ ຖ້າຫາກວ່າລາວເຂົ້າໄປໃນເຮືອນຂອງ ໂກນີເລໂອ ແລະ ກິນເຂົ້າຮ່ວມກັບລາວ ເປໂຕຈະກາຍເປັນມົນທິນ. ຫລັງຈາກນັ້ນລາວຈະບໍ່ສາມາດນະມັດສະການໃນພະວິຫານໄດ້. ເປັນຫຍັງເປໂຕຈຶ່ງຄິດແບບນີ້? ເພາະວ່າຄົນຢິວໃນຢູດາຍໃນສັດຕະວັດທີ່ຫນື່ງອາໃສຢູ່ແຍກຈາກຄົນທີ່ບໍ່ເປັນຢິວ.

ບັນຫານັ້ນມາຈາກຄວາມເຊື່ອທີ່ຜິດໆກ່ຽວກັບພຣະເຈົ້າ. ຄົນຢິວຫລາຍຄົນໃນຍຸກນັ້ນເຫັນວ່າມັນເປັນສິ່ງທີ່ຜິດທີ່ຈະຮັບປະທານອາຫານຮ່ວມກັບຄົນບໍ່ເປັນຢິວ. ຄວາມຄິດນີີ້ຕໍ່ຕ້ານແຜນການທຳອິດຂອງພຣະເຈົ້າທີ່ຈະໃຫ້ອິດສະລາເອນປະກາດຄວາມຈິງເລື່ອງພຣະອົງກັບທຸກໆຄົນໃນໂລກນີ້.

ໃນສະໄໝພຣະຄຳພີຄົນທີ່ບໍ່ເປັນຢິວບໍ່ໄດ້ເຂົ້າພິທີຕັດ. ສະນັ້ນຄົນຢິວຈຶ່ງດູຖູກຄົນທີ່ບໍ່ເປັນຢິວເພາະພວກເຂົາບໍ່ໄດ້ເຂົ້າພິທີຕັດ. ຄົນຢິວເຊື່ອວ່າພຣະເຈົ້າຈະບໍ່ອວຍພອນຄົນທີ່ບໍ່ເປັນຢິວ ຈົນກວ່າຈະເຂົ້າພິທີຕັດແລະກາຍມາເປັນຢິວເສຍກ່ອນ. ແຕ່ວ່າຄົນຢິວທີ່ເປັນຄຣິສຕຽນເລີ່ມເຫັນວ່າຄວາມຄິດນີ້ມັນຜິດ.

`ອ່ານຕີໂຕ 2: 11; ຄາລາເຕຍ 3: 26-28 ແລະ ເອເຟໂຊ 2: 11-19. ໃນຂໍ້ເຫຼົ່ານີ້ໄດ້ສະແດງໃຫ້ພວກເຮົາເຫັນເຫດຜົນທີ່ວ່າ ເປັນຫຍັງຂ່າວປະເສີດຈຶ່ງແມ່ນສຳລັບທຸກຄົນ?`