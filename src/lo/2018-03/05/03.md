---
title:  ໃນຂະນະເດີນທາງໄປດາມາກັສ
date:   30/07/2018
---

`ໃນພຣະຄຳກິດຈະການ 9:3-9. ຂໍ້ພຣະຄຳພີເຫຼົ່ານີ້ໄດ້ບັນທຶກໄວ້ແນວໃດແດ່ກ່ຽວກັບເຫດການທີ່ເກີດຂຶ້ນໃນຂະນະທີ່ເປົາໂລເດີນທາງໄປເມືອງດາມາກັສ? ຖ້ອຍຄຳຂອງພຣະເຢຊູທີ່ຊົງຕັດຕໍ່ເປົາໂລມີຄວາມໝາຍຄືແນວໃດ ກິດຈະການ 26:14?`

ພຣະເຢຊູຊົງເວົ້າຕໍ່ເປົາໂລວ່າ ເຈົ້າເຮັດໃຫ້ຕົວເອງເຈັບລ້າໆ ດັ່ງສັດທີ່ລູ່ໃສ່ໄມ້ແສ້ຂອງຜູ້ເປັນນາຍ (ກິດຈະການ 26:14). ຖ້ອຍຄໍາແຫ່ງປັນຍາເຫຼົ່ານີ້ມາຈາກພາບຂອງງົວເຖິກທີ່ພະຍາຍາມຕໍ່ຕ້ານໄມ້ແສ້ທີ່ນາຍຂອງມັນໃຊ້ເພື່ອຕີມັນ. ເມື່ອເຮັດແນວນັັ້ນໂຕງົວຍິ່ງເຈັບໂຕຫຼາຍກວ່າເກົ່າ.

ຖ້ອຍຄຳນີ້ອາດຊີ້ໃຫ້ເຫັນເຖິງສິ່ງທີ່ຕໍ່ສູ້ກັນໃນຄວາມຄິດຂອງເປົາໂລ, ຄວາມຄິດທີ່ຕໍ່ສູ້ກັນນີ້ອາດເລີ່ມຈາກການທີ່ສະເຕຟາໂນຖືກຂ້າ. ໂຊໂລ (ຊື່ເກົ່າຂອງເປົາໂລ)ມີສ່ວນໃນຄະດີການຕາຍຂອງສະເຕຟາໂນ. ໂຊໂລມີສ່ວນໃນການຕັດສິນປະຫານສະເຕຟາໂນ. ແຕ່ໂຊໂລເຫັນຂໍ້ພິສູດວ່າ ພຣະເຈົ້າຊົງສະຖິດຢູ່ນໍາສະເຕຟາໂນ. ຂໍ້ພິສູດນີ້ເຮັດໃຫ້ໂຊໂລຮູ້ສຶກບໍ່ແນ່ໃຈທີີ່ຈະຈູ່ໂຈມຜູ້ທີ່ເຊື່ອພຣະເຢຊູ. ລາວຈຶ່ງໄປຫາຄົນທີ່ລາວໄວ້ວາງໃຈ. ໃນທີ່ສຸດຜູ້ນໍາສາສະໜາ ແລະ ຜູ້ປົົກຄອງເຫຼົ່ານີ້ ໄດ້ໂນ້ມນ້າວໃຫ້ລາວເຊື່ອວ່າ ສະເຕຟາໂນໄດ້ເວົ້າຕໍ່ຕ້ານພຣະເຈົ້າ ແລະ ພຣະເຢຊູແມ່ນພຣະຜູ້ໄຖ່ປອມ.