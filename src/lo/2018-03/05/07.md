---
title:  ສຶກສາເພີ່ມເຕີມ
date:   03/08/2018
---

“ເມື່ອມີແມ່ທັບຖືກຂ້າໃນສົງຄາມ ກອງທະຫານຈະສູນເສຍຜູ້ນໍາ. ແຕ່ການເສຍຊີວິດຂອງແມ່ທັບບໍ່ໄດ້ເຮັດໃຫ້ສັດຕູເຂັ້ມແຂງຂຶ້ນ. ແຕ່ຖ້າຄົນທີ່ເກັ່ງກ້າປ່ຽນເຂົ້າຮ່ວມຝ່າຍສັດຕູຈະເກີດຫຍັງຂຶ້ນ? ສິ່ງທຳອິດແມ່ນ ຝັ່ງທີ່ທະຫານຜູ້ນີ້ຢູ່ນໍາກ່ອນໜ້ານີ້ສູນເສຍທັກສະອັນເກັ່ງກ້າຂອງລາວ. ສິ່ງທີສອງແມ່ນກອງທະຫານຂອງສັດຕູໄດ້ຮັບຄວາມແຂງແກ່ງເພີ່ມຂຶ້ນຈາກຜູ້ນີ້. ໃນຂະນະທີ່ ໂຊໂລ (ຊື່ເກົ່າຂອງເປົາໂລ) ເດີນທາງໄປດາມາກັສ ພຣະຜູ້ເປັນເຈົ້າສາມາດຂ້າລາວໄດ້ຢ່າງງ່າຍດາຍ. ຖ້າເປັນແບບນັ້ນກຸ່ມຄົນຢິວທີ່ທຳຮ້າຍຄຣິສຕະຈັກກໍ່ຈະອ່ອນແອລົງ. ແຕ່ດ້ວຍສະຕິປັນຍາຂອງພຣະເຈົ້າ ພຣະອົງຊົງອະນຸຍາດໃຫ້ເປົາໂລມີຊີວິດຢູ່ຕໍ່ ແລະ ປ່ຽນແປງຊີວິດຂອງລາວ. ສະນັ້ນ, ພຣະເຈົ້າໄດ້ຊົງຍາດເອົາຜູ້ນໍາທີ່ແຂງແກ່ງຂອງສັດຕູມາຢູ່ຝ່າຍຂອງພຣະເຢຊູ”. (ດັດແປງຈາກປື້ມທ່ານນາງເອເລນຈີໄວ)  

**ຄຳຖາມຄົ້ນຄວ້າ**

`ລອງຄິດທົບທວນກ່ຽວກັບຄຳຖາມທີ່ພຣະເຢຊູຊົງຖາມເປົາໂລໃນຂະນະທີ່ເດີນທາງໄປດາມາກັສ. “ໂຊໂລ ໂຊໂລເອີຍ ເປັນຫຍັງເຈົ້າຈຶ່ງຂົ່ມເຫັງເຮົາ”? (ກິດຈະການ 9:4). ຄວາມໝາຍຂອງຄໍາຖາມທີ່ພຣະເຢຊູຊົງຖາມເປົາໂລນັ້ນຊັດເຈນຄື: ສິ່ງທີ່ທຳຮ້າຍຄຣິສຕະຈັກກໍ່ທຳຮ້າຍພຣະເຢຊູ. ຄວາມຈິງຂໍ້ນີ້ມີຄວາມໝາຍຫຍັງແດ່ຕໍ່ເຮົາໃນປະຈຸບັນ?`

`ການເປັນພະຍານແກ່ພຣະເຢຊູ ໝາຍເຖິງ ການຍອມທຸກທໍລະມານເພື່ອພຣະອົງ. ຄຳວ່າເປັນ ພະຍານ ໃນພາສາກີກ ແມ່ນ ມາທິສ. ມາທິສ ແມ່ນຄົນທີ່ຍອມທຸກທໍລະມານ ແລະ ຕາຍເພື່ອຄວາມເຊື່ອຂອງຕົນ. ຄຳນີ້ມີຄວາມໝາຍຫຍັງຕໍ່ເຮົາໃນການທົນທຸກທໍລະມານເພື່ອພຣະເຢຊູ?`