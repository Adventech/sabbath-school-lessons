---
title:  ເປົາໂລເລີ່ມຕົ້ນເຮັດວຽກຂອງພຣະເຈົ້າ
date:   01/08/2018
---

`ອ່ານກິດຈະການ 9:20-25. ລູກາໄດ້ເລົ່າໃຫ້ເຮົາຟັງກ່ຽວກັບວຽກງານຂອງພຣະເຈົ້າໃນດາມັສກັດຄືແນວໃດ? ເປົາໂລໄດ້ປະສົບຄວາມສໍາເລັດຄືແນວໃດ?`

ຜູ້ທີ່ໂຈມຕີເປົາໂລບໍ່ສາມາດໂຕ້ຖຽງຂໍ້ຄວາມຂອງລາວ ພວກເຂົາຈຶ່ງຕັດສິນໃຈຂ້າລາວ. ເປົາໂລຂຽນບັນທຶກກ່ຽວກັບແຜນການຂອງພວກເຂົາທີ່ຈະຂ້າລາວ (2ໂກຣິນໂທ 11:32, 33). ອີງຕາມການເລົ່າເລື່ອງຂອງເປົາໂລກ່ຽວກັບສິ່ງທີ່ເກີດຂຶ້ນເຫັນວ່າ ຜູ້ທີ່ໂຈມຕີເປົາໂລໄດ້ໄປຂໍການສະໜັບສະໜູນຈາກການປົກຄອງທ້ອງຖິ່ນທີ່ເພື່ອທີ່ຈະຂ້າເປົາໂລ. ແຕ່ລູກສິດຂອງພຣະເຢຊູຊ່ວນໃຫ້ເປົາໂລລົບໜີໄປໄດ້ໂດຍລີ້ໃນກະຕ່າ.

ເປົາໂລຮູ້ດີວ່າ ລາວຈະຕ້ອງພົບພໍ້ຄວາມຍາກລຳບາກຈາກສັດຕູຜູ້ທີ່ຕໍ່ສູ້ລາວ (ກິດຈະການ 9:16). ແຕ່ບໍ່ມີສິ່ງໃດສາມາດຢຸດຄວາມເຊື່ອຂອງເປົາໂລ ແລະ ຈິດໃຈທີ່ຢາກຈະປະຕິບັດໜ້າທີ່ໆຖືກມອບໝາຍໄດ້.

`ເປົາໂລຕ້ອງທົນທຸກທໍລະມານໃນຊີວິດໃໝ່ຂອງລາວທີ່ຮ່ວມກັບພຣະເຢຊູ (2ໂກຣິນໂທ 4:8,9). ແຕ່ລາວບໍ່ໄດ້ຍອມແພ້ ເຮົາຈະຮຽນຮູ້ທີ່ຈະມີຄວາມເຊື່ອແບບລາວໄດ້ແນວໃດ? ເຮົາຈະເດີນໜ້າເຮັດຕໍ່ໄປໄດ້ແນວໃດເມື່ອຮູ້ສຶກຢາກຈະຍອມແພ້?`