---
title:  ເປົາໂລກາຍເປັນຄຣິດສະຕຽນ
date:   28/07/2018
---

### ວັນສະບາໂຕ
ອ່ານສຳລັບອາທິດນີ້: ກິດຈະການ 26:9-11; ພະບັນຍັດສອງ 21:23; ກິດຈະການ 9:1-20; 1ໂກຣິນໂທ 9:1.

> <p>ຂໍ້ຄວນຈໍາ</p>
> ເຈົ້າຈົ່ງໄປ ເພາະ­ວ່າຄົນນັ້ນເປັນພາ­ຊະ­ນະທີ່ເຮົາໄດ້ເລືອກໄວ້ ເພື່ອຈະນຳນາມຂອງເຮົາໄປຍັງບັນ­ດາປະ­ຊາ­ຊາດ, ໄປຍັງກະ­ສັດທັງ­ຫລາຍ, ແລະໄປຍັງຊົນຊາດອິ­ສຣາ­ເອນ.  (ກິດຈະການ 9:15)

ເລື່ອງໜຶ່ງທີ່ໜ້າອັດສະຈັນໃຈທີ່ສຸດ ໃນປະຫວັດສາດຂອງຄຣິສຕະຈັກໃນຍຸກຂອງພຣະສັນຍາໃໝ່ ແມ່ນເລື່ອງທີ່ຄຣິດສະຕຽນກັບໃຈມາເປັນຄຣິດສະຕຽນ. ເປົາໂລບໍ່ແມ່ນພຽງຜູ້ດຽວທີ່ເປັນສັດຕູຂອງຄຣິສຕະຈັກທີ່ຕໍ່ມາໄດ້ກາຍເປັນຄຣິດສະຕຽນ. ແຕ່ເລື່ອງຂອງເປົາໂລນັ້ນມີຄວາມສຳຄັນ ແລະ ໜ້າອັດສະຈັນ ຍ້ອນວ່າລາວໄດ້ອອກໄປປະກາດກ່ຽວກັບຂ່າວປະເສີດ ແລະ ເຫດການອັດສະຈັນທີ່ເກີດຂຶ້ນກັບລາວນັ້ນຢູ່ຫຼາຍຫົນແຫ່ງ. ເປົາໂລເຄີຍເປັນຜູ້ຕໍ່ຕ້ານຄຣິດສະຕຽນຢ່າງຮຸນແຮງທີ່ສຸດ. ລາວເຄີຍໄດ້ທຳລາຍການເຕີບໂຕຂອງຄຣິສຕະຈັກພໍສົມຄວນ. ເປົາໂລເຄີຍເປັນຜູ້ຢາກທຳລາຍຄຣິສຕະຈັກ ແລະ ຜູ້ນໍາຊາວຢິວກໍ່ສະໜັບສະໜູນແນວຄິດຂອງລາວ. ແຕ່ໃນຂະນະທີ່ພວມເດີນທາງໄປດາມາກັສ ເປົາໂລໄດ້ຕັດສິນໃຈເລືອກທີ່ຈະຮັບເອົາແຜນການຂອງພຣະເຈົ້າ ແລະ ໄດ້ກາຍມາເປັນອັກຄະສາວົກຜູ້ທີ່ສຳຄັນທີ່ສຸດຂອງພຣະເຈົ້າ.

ເປົາໂລຮູ້ສຶກສະເໝີວ່າ ຕົນເອງເຄີຍຂົ່ມເຫັງຄຣິດຕະຈັກ ຈຶ່ງບໍ່ສົມຄວນທີ່ຈະທຳງານຮັບໃຊ້ພຣະເຈົ້າ. ແຕ່ພຣະເຈົ້າຊົງອະໄພໃຫ້ແກ່ເປົາໂລ ເຮັດໃຫ້ລາວຮູ້ສຶກຂອບຄຸນພຣະເຈົ້າ. ຫົວໃຈທີ່ປ່ຽນແປງຂອງເປົາໂລໄດ້ປ່ຽນສາສະໜາຂອງຄຣິດສະຕຽນຕະລອດໄປ.