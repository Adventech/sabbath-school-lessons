---
title:  ການມາຢ້ຽມຢາມຂອງອານາເນຍ
date:   31/07/2018
---

ເມື່ອໂຊໂລຮູ້ໂຕວ່າ ພວມລົມກັບພຣະເຢຊູຢູ່ ລາວໄດ້ຖາມຄຳຖາມທີ່ພຣະເຢຊູງຊົງຕ້ອງການໃຫ້ລາວຖາມ “ພຣະອົງເຈົ້າເອີຍ ຂ້ານ້ອຍຈະຕ້ອງເຮັດແນວໃດ?” (ກິດຈະການ 22:10). ຄໍາຖາມຂອງໂຊໂລສື່ໃຫ້ຮູ້ເຖິງສິ່ງທີ່ຢູ່ໃນຈິດໃຈຂອງລາວ. ລາວຮູ້ສຶກເສຍໃຈທີ່ໄດ້ຕໍ່ສູ້ຕ້ານພຣະເຢຊູ. ສິ່ງທີ່ສຳຄັນທີ່ສຸດ ຄຳຖາມຂອງໂຊນບົ່ງບອກວ່າ ລາວຍອມທີ່ຈະໃຫ້ພຣະເຢຊູນໍາພາຊີວິດນັບແຕ່ບັດນີ້ເປັນຕົ້ນໄປ. ພຣະເຢຊູຊົງບອກໃຫ້ໂຊໂລໄປດາມັສກັດ ຢູ່ທີ່ນັ້ນຈົນກວ່າມີຄົນບອກເຖິງສິ່ງກຳນົດໃຫ້ເຮັດ.

`ອ່ານໃນຄາລາເຕຍ 1:1, 11,12. ເປົາໂລໄດ້ເວົ້າຫຍັງກ່ຽວກັບວຽກງານຂອງລາວໃນການເປັນອັກຄະສາວົກ?`

ໃນຄາລາເຕຍ ເປົາໂລບອກວ່າ ບໍ່ມີມະນຸດຜູູ້ໃດທີ່ບອກຂໍ້ຄວາມກັບລາວ ຫຼື ຕັ້ງໃຫ້ລາວເປັນອັກຄະສາວົກ. ແຕ່ແມ່ນພຣະເຢຊູທີ່ຊົງປະທານຂໍ້ຄວາມໃຫ້ກັບເປົາໂລ. ເມື່ອອານາເນຍມາຢ້ຽມຢາມໂຊໂລ, ອານາເນຍບອກເປົາໂລອີກຄັ້ງໃນສິ່ງທີ່ພຣະເຢຊູຊົງບອກຊຶ່ງກ່ຽວກັບວຽກງານທີ່ພຣະເຈົ້າຊົງກຳນົດໃຫ້ເປົາໂລເຮັດໃນຖານະອັກຄະສາວົກ. ການປ່ຽນແປງໃນຊີວິດຂອງໂຊໂລອັດສະຈັນຫຼາຍ ມີພຽງພຣະເຈົ້າເທົ່ານັ້ນທີ່ສາມາດປ່ຽນແປງຈິດໃຈຂອງລາວໄດ້. ຣິດເດດຂອງພຣະເຈົ້າເທົ່ານັ້ນທີ່ສາມາດອະທິບາຍເຫດຜົນທີ່ ຜູ້ທີ່ຕໍ່ຕ້ານພຣະເຢຊູຄືເປົາໂລ ຈຶ່ງປ່ຽນໃຈກາຍມາເປັນອັກຄະສາວົກທີ່ພຣະອົງຊົງຮັກທີ່ສຸດໄດ້.

`ພວກເຮົາເຫັນຈິດໃຈທີ່ປ່ຽນແປງຂອງໂຊໂລ. ການກັບໃຈໃໝ່ຂອງເປົາໂລໃຫ້ຄວາມຫວັງແກ່ທ່ານແນວໃດ ໃນການອະທິຖານເພື່ອຜູ້ທີ່ບໍ່ມີຄວາມສົນໃຈໃນການຮັບໃຊ້ພຣະເຈົ້າ?`