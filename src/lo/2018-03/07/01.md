---
title:  ການເດີນທາງໄປປະກາດຂ່າວປະເສີດຄັ້ງທຳອິດຂອງເປົາໂລ
date:   11/08/2018
---

### ອ່ານສຳລັບອາທິດນີ້
ກິດຈະການ 13; 2 ໂກຣິນໂທ 4: 7-10; ໂຣມ 10: 1-4; ໂຣມ 3: 19; ກິດຈະການ 14: 1-26; ໂຣມ 9-11.`

> <p>ຂໍ້ຄວນຈຳ</p>
> “ເຫດສະນັ້ນ ພີ່ນ້ອງທັງຫຼາຍເອີຍ, ຈົ່ງເຂົ້າໃຈວ່າ ໂດຍທາງພຣະອົງນັ້ນແຫຼະ ຈື່ງໄດ້ປະກາດການຍົກຄວາມຜິດບາບໃຫ້ແກ່ພວກທ່ານ ແລະ ໂດຍທາງພຣະອົງນັ້ນ ທຸກຄົນທີ່ເຊື່ອຈະໄດ້ຖືກຊຳລະທຸກຢ່າງ ຊື່ງຈະຊຳລະບໍ່ໄດ້ຕາມກົດບັນຍັດຂອງໂມເຊ”. (ກິດຈະການ 13: 38,​ 39)`

ຄຣິສຕະຈັກຂອງຄົນຕ່າງຊາດກໍ່ຕັ້ງຂຶ້ນທີ່ເມືອງອັນຕີໂອເຂຍ. ຄົນຕ່າງຊາດຫຼາຍຄົນໄດ້ເຂົ້າຮ່ວມ ຊຶ່ງສ່ວນໜື່ງກໍ່ມີຄົນຢິວທີ່ເປັນຄຣິສຕຽນເຊັ່ນກັນ (ຄາລາເຕຍ 2:13). ຄຣິສຕະຈັກນີ້ໄດ້ເຕີບໂຕຂຶ້ນຢ່າງໄວວາ. ມັນເກີດຂື້ນໄດ້ແນວໃດ? ສະມາຊິກໂບດມີຄວາມຕື່ນເຕ້ນຫຼາຍທີ່ຈະແບ່ງປັນຂ່າວປະເສີດ. ເປົາໂລແລະ ບາຣະນາບາກໍ່ໄດ້ໄປທີ່ເມືອງອັນທິໂອເຂຍ. ວຽກງານທີ່ທ່ານທັງສອງເຮັດໄດ້ຊ່ວຍໃຫ້ໂບດເຕີບໂຕຂຶ້ນໄວເຊັ່ນກັນ.

ເມືອງອັນຕີໂອເຂຍກາຍມາເປັນບ່ອນກຳເນີດຂອງການເຜີຍແຜ່ສາສະ  ໜາຄຣິສຕຽນ. ທ່ານເປົາໂລໄດ້ອອກຈາກເມືອງອັນຕີໂອເຂຍເພື່ອເດີນທາງຕາມພາລະກິດການປະກາດຂ່າວປະເສີດຂອງເພີ່ນ. ທ່ານເປົາໂລແລະຜູ້ນຳຄົນອື່ນໆໃນເມືອງອັນຕີໂອເຂຍໄດ້ຊ່ວຍໃຫ້ສາສະໜາຄຣິດກາຍເປັນຄຣິສຕະຈັກໃນແບບທີ່ພຣະເຢຊູຢາກໃຫ້ເປັນຄື ສາສະໜາທີ່ກວ້າງຂວາງເພື່ອປະກາດຂ່າວປະເສີດໃຫ້ກັບທຸກຄົນໃນໂລກນີ້ (ພະນິມິດ 14:6).