---
title:  ເປົາໂລທີ່ເມືອງລີສະຕຣາ ແລະ ເດຣະເບ
date:   16/08/2018
---

ອ່ານກິດຈະການ 14: 5-9. ຄົນໃນເມືອງລີສະຕຣາມີກີລິຍາແນວໃດເມື່ອພວກເຂົາເຫັນເປົາໂລຮັກສາຄົນເປ້ຍໃຫ້ຫາຍດີ? ການປະພຶດຂອງພວກເຂົາສະແດງໃຫ້ພວກເຮົາເຫັນວ່າຄວາມເຊື່ອຂອງພວກເຂົາເປັນເລື່ອງໜ້າໂງ່ຄືແນວໃດ?

ຝູງຊົນໃນລີສະຕຣາຕື່ນເຕັ້ນຫຼາຍກັບການອັດສະຈັນທີ່ເປົາໂລໄດ້ເຮັດ. ຝູງຊົນຄິດວ່າເປົາໂລແລະບະຣະນາບາເປັນພຣະເຈົ້າ. ພວກເຂົາຄິດວ່າບາຣະນາບາແມ່ນພະຊຸດ. ພະຊຸດແມ່ນກະສັດເໜືອພະເຈົ້າທັງຫຼາຍຂອງພວກກຣິກ. ຝູງຊົນຄິດວ່າ ເປົາໂລແມ່ນພຣະເຈົ້າຂອງກຣີກທີ່ຊື່ວ່າ ພະເຮຣະເມ. ພະເຮຣະເມແມ່ນພຣະເຈົ້າທີ່ປົກຄອງເໜືອທຸລະກິດ, ການສື່ສານ, ການປະດິດ, ການທ່ອງທ່ຽວ, ແລະ ການລັກຂະໂມຍ. ພະເຮຣະເມ ຍັງເປັນຜູ້ສົ່ງຂ່າວ ແລະ ຜູ້ຊ່ວຍຂອງພະຊຸດ. ຜູ້ຄົນໃນລີສະຕຣາໄດ້ນຳເອົາຂອງຂວັນຄື ດອກໄມ້ ແລະ ງົວໄປທີ່ປະຕູເມືອງ. ຜູ້ນຳຂອງພວກເຂົາຕ້ອງການທີ່ຈະເຜົາມັນເປັນເຄື່ອງບູຊາໃຫ້ແກ່ເປົາໂລ ແລະ ບາຣະນາບາ.

`ໃນກິດຈະການ 14: 20-26. ໄດ້ສະແດງໃຫ້ພວກເຮົາເຫັນວ່າການເດີນທາງຂອງເປົາໂລແລະບາຣະນາບາສີ້ນສຸດລົງຢູ່ໃສ? ພວກເຂົາເຮັດຫຍັງແດ່ໃນລະຫວ່າງການເດີນທາງກັບ?`

`ເປົາໂລເວົ້າວ່າ: “ເຮົາທັງຫຼາຍຕ້ອງຜ່ານຜ່າຄວາມທຸກລຳບາກຫຼາຍປະການເພື່ອຈະເຂົ້າໄປໃນແຜ່ນດິນຂອງພຣະເຈົ້າ” (ກິດຈະການ 14: 22). ເປົາໂລໝາຍຄວາມວ່າແນວໃດ? ທ່ານໄດ້ຮຽນຮູ້ຫຍັງແດ່ຈາກການທົນທຸກທໍລະມານຂອງທ່ານ?`