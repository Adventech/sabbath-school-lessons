---
title:  'ການເດີນທາງຂອງເປົາໂລໄປທີ່ເມືອງອັນຕິໂອເຂຍໃນແຂວງປີຊິເດຍ: ພາກ 1'
date:   13/08/2018
---

`ອ່ານກິດຈະການ 13: 38. ຂໍ້ນີ້ສະແດງໃຫ້ເຫັນຄວາມຈິງໃດໃນຂໍ້ຄວາມທີ່ທ່ານເປົາໂລໄດ້ໃຫ້ກັບຄົນຢິວທີ່ເມືອງອັນຕິໂອເຂຍ?`

ອ່ານກິດຈະການ 13:16-41, ພວກເຮົາຈະໄດ້ອ່ານຄຳເທດສະໜາຄັ້ງທຳອິດຂອງເປົາໂລໃນພຣະຄຳພີພັນທະສັນຍາໃໝ່. ບົດນີ້ບໍ່ແມ່ນບົດເທດສະໜາທຳອິດທີ່ເພິ່ນໄດ້ສັ່ງສອນ ແລະ ແນ່ນອນຂໍ້ພຣະຄຳພີເຫຼົ່ານີ້ບໍ່ໄດ້ບອກເຮົາທຸກຢ່າງທີ່ເປົາໂລໄດ້ເວົ້າໃນບົດເທດສະໜາຂອງເພິ່ນ.

ໃນບົດເທດສະໜານີ້ປະກອບດ້ວຍ 3 ສ່ວນ. ສ່ວນທຳອິດເລີ່ມຕົ້ນດ້ວຍຄວາມຈິງ 2 ຢ່າງ. ພຣະເຈົ້າຊົງເລືອກເອົາຊົນຊາດອິດສະລາເອນເປັນໄພພົນຂອງພຣະອົງ ແລະ ເລືອກກະສັດດາວິດໃຫ້ເປັນກະສັດ (ກິດຈະການ 13: 17-23). ສ່ວນທໍາອິດຂອງບົດເທດສະໜາຂອງເປົາໂລແມ່ນເພື່ອສະແດງໃຫ້ຄົນຢິວເຫັນວ່າຄວາມເຊື່ອທີ່ພວກເຂົາມີຄືກັນກັບເປົາໂລ. ສ່ວນທີສອງ, ເປົາໂລໄດ້ສະແດງໃຫ້ຊາວຢິວເຫັນວ່າ ພຣະເຢຊູແມ່ນພຣະຜູ້ຊ່ວຍໃຫ້ລອດ ຜູ້ທີ່ເຮັດໃຫ້ຄຳສັນຍາຂອງພຣະເຈົ້າເປັນຈິງ. ພຣະເຢຊູເປັນເຊື້ອສາຍຂອງດາວິດ. ມີແຕ່ພຣະເຢຊູເທົ່ານັ້ນທີ່ຈະຊ່ວຍຊາວອິດສະລາເອນໃຫ້ພົ້ນໄດ້ (ກິດຈະການ 13: 24-37). ຫຼັງຈາກນັ້ນ ສ່ວນສຸດທ້າຍຂອງບົດເທດສະໜານັ້ນເປັນຄໍາເຕືອນຕໍ່ຄົນຢິວວ່າ ບໍ່ໃຫ້ຫັນໜີຈາກແຜນການທີ່ຈະຊ່ວຍພວກເຂົາໃຫ້ລອດພົ້ນ (ກິດຈະການ 13: 38-41). ໃນກິດຈະການ 13: 38, 39 ແມ່ນຄວາມຈິງທີ່ພຣະເຢຊູເຮັດໃຫ້ເຮົາເໝາະສົມກັບພຣະເຈົ້າ. ກົດບັນຍັດຊ່ວຍໃຫ້ເຮົາລອດພົ້ນບໍ່ໄດ້. ມີພຽງການອະໄພບາບຈາກອົງພຣະເຢຊູເທົ່ານັ້ນທີ່ຊໍາລະພວກເຮົາໃຫ້ຂາວສະອາດ (ໂຣມ 10: 1-4; ຄາລາເຕຍ 2: 16).