---
title:  ການເດີນທາງຂອງເປົາໂລໄປທີ່ເກາະໄຊປຣັດ
date:   12/08/2018
---

`ອ່ານກິດຈະການ 13: 1-12. ຄວາມຈິງອັນສຳຄັນອັນໃດ ທີ່ທ່ານລູກາໄດ້ສະແດງໃຫ້ເຮົາເຫັນຢ່າງຊັດເຈນໃນຂໍ້ພຣະຄຳເຫຼົ່ານີ້ ກ່ຽວກັບບາຣະນາບາ ແລະ ເປົາໂລ ທີ່ເກາະໄຊປຣັດ?`

ຄົນທີ່ອາໃສຢູ່ເກາະໄຊປຣັດຮູ້ຈັກຂ່າວປະເສີດແລ້ວ. ແຕ່ຍັງມີວຽກອີກຫຼາຍສຳລັບເປົາໂລ ແລະບາຣະນາບາໃນທີ່ນັ້ນ.

ເປົາໂລ ແລະ ບາຣະນາບາ ໄດ້ເອົາມາຣະໂກນ້ອງຂອງບາຣະນາບາໄປເກາະໄຊປຣັດນໍາພວກເຂົາ (ກິດຈະການ 15: 39; ໂກໂລຊາຍ 4: 10). ພວກເຂົາໄປທີ່ເມືອງຊາລາມີ ແລະ ໄດ້ປະກາດພຣະທຳຂອງພຣະເຈົ້າໃນທຳມະສາລາ. ທຳມະສາລາແມ່ນ​ “ໂບດ” ຂອງຄົນຢິວ ຫຼື ບ່ອນນະມັດສະການ. ທຸກໆແຫ່ງທີ່ເປົາໂລໄປລາວຈະເທດສະໜາໃນທຳມະສາລາກ່ອນຈື່ງໄປເທດສະໜາໃຫ້ກັບຄົນຕ່າງຊາດ. ທ່ານຍັງຈື່ໄດ້ບໍ່ວ່າ ອິດສະຣາເອນເປັນຜູ້ຖືກເລືອກ. ເຫດສະນັ້ນ ຈຶ່ງຊັດເຈນວ່າຕ້ອງປະກາດຂ່າວປະເສີດໃຫ້ກັບຄົນຢິວກ່ອນ.

ຫຼັງຈາກອອກຈາກເມືອງຊາລາມີແລ້ວ ເປົາໂລ ແລະ ໝູ່ຂອງລາວ ກໍ່ເດີນທາງໄປທິດຕາເວັນຕົກແລະ ໄປເຖິງເມືອງປາໂຟ. ປາໂຟແມ່ນເມືອງຫຼວງຂອງເກາະໄຊປຣັດ. ໝໍເວດມົນຄາຖາຊື່ເອລີມາບໍ່ຍອມຮັບຂ່າວປະເສີດ ແຕ່ວ່າເຊຄີໂອໂປໂລຜູ້ປົກຄອງເກາະຍອມຮັບ (ກິດຈະການ 13: 12).

ໃນເລື່ອງນີ້ຄົນຢິວບໍ່ຍອມຮັບຄວາມຈິງ ແຕ່ຄົນຕ່າງຊາດຍອມຮັບຫຼາຍກວ່າ. ປະສົບການນີ້ໄດ້ຊ່ວຍໃຫ້ເຮົາຮູ້ວ່າ ບາງຄັ້ງການນໍາເອົາຄວາມຈິງມາສູ່ຄຣິດສະຕຽນເປັນສິ່ງທີ່ຍາກກວ່າການປະກາດກັບຄົນນອກ ໂດຍສະເພາະ “ຄວາມຈິງໃນປະຈຸບັນ” ຄືແນວໃດ? ຄວາມຈິງໃນປະຈຸບັນແມ່ນສິ່ງທີ່ພວກເຮົາຕ້ອງການທີ່ສຸດໃນເວລານີ້.