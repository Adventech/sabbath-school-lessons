---
title:  ການເດີນທາງຂອງເປົາໂລໄປເມືອງອິໂກນິອົມ
date:   15/08/2018
---

`ອ່ານກິດຈະການ 14:1-7. ຂໍ້ເຫຼົ່ານີ້ສະແດງໃຫ້ເຮົາເຫັນວ່າ ວຽກງານທີ່ເປົາໂລ ແລະ ບາຣະນາບາໄດ້ເຮັດໃນເມືອງອິໂກນິອົມເຮັດໃຫ້ມີຫຍັງເກີດຂື້ນ?`

ໃນເມືອງອິໂກນິອົມ ເປົາໂລ ແລະ ບາຣະນາບາໄດ້ສືບຕໍ່ສັ່ງສອນໃຫ້ກັບຄົນຢິວກ່ອນຫຼັງ ຈາກນັ້ນແມ່ນສອນໃຫ້ແກ່ຄົນທີ່ບໍ່ແມ່ນຢິວ. ຄຳເທດສະໜາຂອງເປົາໂລໃນເມືອງອັນຕິໂອເຂຍ(ກິດຈະການ 13: 16-41) ໄດ້ສະແດງໃຫ້ເຮົາເຫັນເຖິງເຫດຜົນທີ່ໄປຫາຄົນຢິວກ່ອນທີ່ຈະໄປຫາຄົນທີ່ບໍ່ແມ່ນຢິວ. ເຫດຜົນນັ້ນແມ່ນຫຍັງ? ເຫດຜົນຂອງເປົາໂລແມ່ນກ່ຽວກັບທາງເລືອກຂອງພຣະເຈົ້າ. ພຣະເຈົ້າເລືອກອິດສະລາເອນໃຫ້ເປັນໄພ່ພົນຂອງພຣະອົງ(ໂຣມ 3:2; ໂຣມ 9: 4, 5). ພຣະເຈົ້າຍັງສັນຍາຕໍ່ໄພພົນຂອງພຣະອົງວ່າ ພຣະອົງຈະສົ່ງພຣະຜູ້ຊ່ວຍໃຫ້ພົ້ນທີ່ເກີດມາຈາກເຊື້ອສາຍຂອງດາວິດ. ເປັນທີ່ໜ້າເສົ້າໃຈ ທີ່ຄົນຢິວຫຼາຍຄົນຫັນຫຼັງໃຫ້ຂ່າວປະເສີດ. ແຕ່ເປົາໂລກໍ່ຫວັງວ່າຄົນຢິວຫຼາຍຄົນຈະຍອມຮັບພຣະເຢຊູຄຣິດໃນອະນາຄົດ.

ອ່ານໃນໂຣມບົດທີ 9-11, ເປົາໂລເວົ້າໄວ້ຢ່າງຊັດເຈນວ່າ “ເພາະວ່າເຂົາທັງຫຼາຍທີ່ເກີດໃນອິດສະລາເອນນັ້ນ ກໍບໍ່ໄດ້ເປັນອິດສະລາເອນແທ້ທຸກຄົນ” (ໂຣມ 9: 6) ແລະ ເຫດຜົນທີ່ຄົນຢິວບາງຄົນເຊື່ອນັ້ນແມ່ນຍ້ອນພຣະເມດຕາຂອງພຣະອົງ. ພຣະເຈົ້າບໍ່ຫັນໜີຈາກຄົນຂອງພຣະອົງ. “ປັດຈຸບັນນີ້ ກໍ່ເຊັ່ນດຽວກັນຍັງມີຄົນທີ່ພຣະເຈົ້າຊົງເລືອກໄວ້ດ້ວຍພຣະຄຸນຂອງພຣະອົງ” (ໂຣມ 11: 5). ເປົາໂລສືບຕໍ່ເທດສະໜາປະກາດຂ່າວປະເສີດໃຫ້ກັບຄົນທີ່ບໍ່ແມ່ນຢິວ. ແຕ່ເປົາໂລເຊື່ອວ່າຄົນຢິວຈະມາຫາພຣະເຢຊູຄຣິດໃນອະນາຄົດ.

`ທ່ານສາມາດເປັນພະຍານທີ່ດີໃຫ້ໝູ່ຊາວຢິວຂອງທ່ານໄດ້ແນວໃດ?`