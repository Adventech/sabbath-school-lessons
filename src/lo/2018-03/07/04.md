---
title:  'ການເດີນທາງຂອງເປົາໂລໄປທີ່ເມືອງອັນຕິໂອເຂຍໃນແຂວງປີຊິເດຍ: ພາກ II'
date:   14/08/2018
---

`ອ່ານກິດຈະການ 13: 42-49. ຂໍ້ພຣະຄຳພີນີ້ໄດ້ສະແດງໃຫ້ເຮົາເຫັນແນວໃດວ່າຄົນຢິວມັກຄຳສອນຂອງເປົາໂລ?`

ຄົນຢິວບາງຄົນບໍ່ຍອມຮັບຄຳສອນຂອງເປົາໂລ. ພວກເຂົາບາງຄົນແມ່ນຫົວໜ້າທຳມະສາລາ. ເປັນຫຍັງຫົວໜ້າທຳມະສາລາຈຶ່ງບໍ່ດີກັບເປົາໂລ? ທ່ານລູກາເວົ້າວ່າພວກເຂົາອິດສາທ່ານເປົາໂລ.

ເປັນຫຍັງ? ໃນສະໄໝພຣະຄຳພີມີຄົນທີ່ບໍ່ແມ່ນຢິວມັກຄວາມເຊື່ອຫຼາຍຢ່າງຂອງຊາວຢິວ. ຄວາມເຊື່ອແບບໃດທີ່ຄົນບໍ່ແມ່ນຢິວມັກ? ຄວາມເຊື່ອໃນພຣະເຈົ້າອົງດຽວ, ວິທີການດຳລົງຊີວິດຂອງຄົນຢິວ ແລະວັນສະບາໂຕ. ຄົນທີ່ບໍ່ແມ່ນຢິວຫຼາຍຄົນຍອມຮັບຄວາມເຊື່ອແບບຄົນຢິວ ແຕ່ພວກເຂົາບໍ່ໄດ້ກາຍມາເປັນຢິວ. ພວກເຂົາບໍ່ມັກຄວາມຄິດທີ່ຈຳເປັນຕ້ອງຮັບພິທີຕັດ. ດັ່ງນັ້ນຄົນທີ່ບໍ່ແມ່ນຢິວມານະມັດສະການທີ່ທຳມະສາລາແຕ່ບໍ່ໄດ້ກາຍເປັນຢິວ. ກຸ່ມທີ່ນະມັດສະການໂດຍບໍ່ແມ່ນຢິວມີຊື່ວ່າ “ຜູ້ຢໍາເກງພຣະເຈົ້າ” ຜູ້ທີ່ຢໍາເກງພຣະເຈົ້າໃນທໍາມະສາລາເມືອງອັນຕິໂອເຂຍ(ກິດຈະການ 13: 16, 43) ອາດຊ່ວຍໃນການເຜີຍແຜ່ຄໍາສອນຂອງເປົາໂລ. ໃນເວລານີ້ມີຄົນຈຳນວນຫຼາຍເຂົ້າຮ່ວມໃນຄຣິສຕະຈັກ. ແນ່ນອນພວກຄົນທີ່ບໍ່ເປັນຢິວຕື່ນເຕັ້ນເພາະພວກເຂົາໄດ້ຖືກຊ່ວຍໃຫ້ພົ້ນໂດຍປາສະຈາການເຂົ້າຮ່ວມພິທີຕັດ.

ເລື່ອງນີ້ອາດຊ່ວຍອະທິບາຍວ່າ ເປັນຫຍັງຜູ້ນຳສາສະໜາຈຶ່ງອິດສາເປົາໂລ. ຜູ້ນຳເຫຼົ່ານີ້ບໍ່ຍອມຮັບຂ່າວປະເສີດ. ແຕ່ວ່ານັ້ນເປັນການຊ່ວຍໃຫ້ເປົາໂລກັບບາຣະນາບາສາມາດທີ່ຈະໃຫ້ຄວາມສົນໃຈແກ່ຄົນທີ່ບໍ່ແມ່ນຄົນຢິວຢ່າງເຕັມທີ່. ຄົນທີ່ບໍ່ແມ່ນຢິວຂອບຄຸນພຣະເຈົ້າສຳລັບການເຊື້ອເຊີນໃຫ້ພວກເຂົາຍອມຮັບເອົາແຜນການແຫ່ງຄວາມລອດ.