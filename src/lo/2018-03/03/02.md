---
title:  ການສອນ ແລະ ມິດຕະພາບໃນຄຣິສຕະຈັກ
date:   15/07/2018
---

ລູກາໄດ້ກ່າວວ່າ ພຣະເຈົ້າຊົງຖອກເທພຣະວິນຍານບໍລິສຸດເທິງຄຣິສຕະຈັກ ຈາກນັ້ນຈຶ່ງກ່າວເຖິງຊີວິດປະຈໍາວັນຂອງຂອງຄຣິສຕະຈັກໃນກຸງເຢລູຊາເລັມ. ລູກາກ່າວວ່າຜູ້ທີ່ເຊື່ອໄດ້ກະທຳ 4 ຢ່າງຄື: (1) ພວກເຂົາໄດ້ໃຊ້ເວລາໃນການຟັງຄຳສອນຂອງອາຈານເປົາໂລ (2) ແບ່ງປັນທຸກຢ່າງໃຫ້ແກ່ກັນ ແລະ ກັນ (3) ພວກເຂົາກິນເຂົ້າຮ່ວມກັນ ແລະ (4) ອະທິຖານຮ່ວມກັນ (ກິດຈະການ 2:42). ໃນກິດຈະການ 2:45, ລູກາໄດ້ກ່າວວ່າ ຜູ້ທີ່ເຊື່ອໄດ້ສອນພຣະຄຳພີໃນພຣະວິຫານໃນກຸງເຢລູຊາເລັມ. ແຕ່ຍາມກິນເຂົ້າ ແລະ ອະທິຖານຮ່ວມກັນແມ່ນຢູ່ເຮືອນຂອງພວກເຂົາ.

ອ່ານກິດຈະການ 2:44,45 ແລະ ກິດຈະການ 4:34,35. ມິດຕະພາບໃນກຸ່ມຄຣິດສະຕຽນມີຄວາມສຳຄັນແນວໃດໃນຍຸກພຣະສັນຍາໃໝ່?

ຊາວຢິວຜູ້ມີຄວາມເຊື່ອໃນພຣະເຈົ້າເຊື່ອວ່າ ວັນສິ້ນສຸດໂລກຈະມາເຖິງໄວໆນີ້ ພວກເຂົາຈຶ່ງຄິດວ່າສິ່ງຂອງທີ່ມີຢູ່ບໍ່ສຳຄັນປານໃດ. ພວກເຂົາຈຶ່ງໄດ້ແບ່ງປັນສິ່ງເຫຼົ່ານັ້ນກັບຜູ້ທຸກຍາກໃນຖ່າມກາງພວກເຂົາ. ພວກເຂົາຍັງເຊື່ອວ່າ ພຣະເຢຊູຈະຊົງດູແລພວກເຂົາໃນອະນາຈັກຂອງພຣະອົງ (ລູກາ 22:29,30). ການແບ່ງປັນຊ່ວຍໃຫ້ຜູ້ທີ່ເຊື່ອຮູ້ສຶກໃກ້ຊິດກັນ ພວກເຂົາຮັກກັນຄືຄອບຄົວ. ພວກເຂົາຈຶ່ງກາຍເປັນຕົ້ນແບບ ໃນການແບ່ງປັນ ໃຫ້ແກ່ຄຣິດສະຕຽນ.

`ທ່ານໄດ້ແບ່ງປັນສິ່ງຂອງທີ່ພຣະເຈົ້າປະທານໃຫ້ແກ່ທ່ານກັບຄົນອື່ນແນວໃດແດ່?`