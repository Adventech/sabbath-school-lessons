---
title:  ຄຣິສຕະຈັກຖືກໂຈມຕີ
date:   17/07/2018
---

`ອ່ານເລື່ອງທີ່ເກີດຂຶ້ນໃນ ກິດຈະການ 4:1-18. ເປໂຕໄດ້ຕອບພວກຜູ້ນໍາສາສະໜາໃນເລື່ອງນີ້ແນວໃດແດ່? ເປໂຕໄດ້ກ່າວສິ່ງໃດທີ່ເຮັດໃຫ້ພວກຜູ້ນໍາເຫຼົ່ານັ້ນຮູ້ສຶກຢ້ານ?`

ເປໂຕໄດ້ເວົ້າສິ່ງທີ່ເຮັດໃຫ້ພວກຜູ້ນໍາຊາວຢິວຢ້ານທີ່ຈະສູນເສຍອຳນາດ. ເປໂຕກ່າວຕໍ່ພວກຜູ້ນໍາວ່າ ລາວໄດ້ຮັກສາຄົນງ່ອຍໃນພຣະນາມຂອງພຣະເຢຊູ ແລະ ບອກຕໍ່ອີກວ່າ ມີພຽງພຣະເຢຊູເທົ່ານັ້ນທີ່ສາມາດຊ່ວຍພວກເຮົາໃຫ້ພົ້ນໄດ້. ເປໂຕ ແລະ ໂຢຮັນ ໄດ້ຢືນຢູ່ຢ່າງກ້າຫານຕໍ່ໜ້າຜູ້ນໍາຊາວຢິວ ເພາະພວກເຂົາຮັບໃຊ້ອຳນາດທີ່ຍິ່ງໃຫຍ່ກວ່າ ຊານເຮດິນ. ເປໂຕ ແລະ ໂຢຮັນ ເປັນພຽງຊາວປະມົງມາຈາກ ແຂວງກາລີເລ ພວກເຂົາບໍ່ໄດ້ເຂົ້າໂຮງຮຽນຂອງຊາວຢິວ ແຕ່ພວກເຂົາເວົ້າດ້ວຍກຳລັງໃຈ ແລະ ຣິດອຳນາດ. ພວກຜູ້ນໍາສາສະໜາບໍ່ອາດປະຕິເສດໄດ້ທີ່ ເປໂຕ ແລະ ໂຢຮັນໄດ້ຮັກສາຄົນງ່ອຍໃຫ້ຫາຍດີແທ້ ເພາະທຸກຄົນກໍ່ເຫັນວ່າ ງ່ອຍນັ້ນຍ່າງໄປມາໄດ້. ພວກຜູ້ນໍາຈຶ່ງສັ່ງໃຫ້ເປໂຕ ແລະ ໂຢຮັນ ຢຸດການເທດສະໜາສັ່ງສອນ ເພາະພວກເຂົາຮູ້ສຶກຢ້ານກ່ຽວກັບ ຂໍ້ຄວາມທີ່ພວກຜູ້ເຊື່ອໃໝ່ໄດ້ຮັບ ແລະ ສາສະໜາໃໝ່ຂອງພວກເຂົາ. ສຳລັບພວກຜູ້ນໍາແລ້ວ ຄຳເວົ້າຂອງເປໂຕເຫຼື້ອມຄືເຄື່ອງປະດັບ. ຝ່າຍເປ­ໂຕກັບໂຢ­ຮັນໄດ້ຕອບເຂົາວ່າ, “ທີ່ຈະຟັງຄຳຂອງພວກທ່ານຫລາຍກວ່າຈະຟັງຄຳຂອງພຣະ­ເຈົ້າ ຈະເປັນການຊອບທຳຕໍ່ພຣະ­ພັກພຣະ­ເຈົ້າຫລື ຂໍພວກທ່ານຈົ່ງພິ­ຈາ­ລະ­ນາເບິ່ງ. 20ເພາະ­ວ່າຈະເປັນໄປບໍ່ໄດ້ ທີ່ຈະໃຫ້ພວກຂ້າ­ພະ­ເຈົ້າອຳໄວ້ໃນສິ່ງທີ່ໄດ້ເຫັນແລະໄດ້ຍິນແລ້ວ.” (ກິດຈະການ 4:19, 20)