---
title:  ຄຣິສຕະຈັກໃນຍຸກພຣະສັນຍາໃໝ່
date:   14/07/2018
---

### ວັນສະບາໂຕ
ອ່ານສຳລັບອາທິດນີ້: ກິດຈະການ 2:42-46; ກິດຈະການ 4:34,35; ກິດຈະການ 3:1-26; ກິດຈະການ 4:1-18; ກິດຈະການ 5:1-11; ກິດຈະການ 5:34-39.

> <p>ຂໍ້ຄວນຈໍາ</p>
> “ເຂົາໄດ້ໝັ່ນຮ່ວມປະ­ຊຸມໃນບໍ­ລິ­ເວນພຣະ­ວິ­ຫານທຸກວັນ ແລະຫັກເຂົ້າ­ຈີ່ ຕາມເຮືອນຂອງເຂົາ ຮ່ວມຮັບປະ­ທານອາ­ຫານດ້ວຍຄວາມຊົມ­ຊື່ນຍິນ­ດີແລະໃຈສັດ­ຊື່. ທັງໄດ້ສັນ­ລະ­ເສີນພຣະ­ເຈົ້າ ແລະພົນ­ລະ­ເມືອງທັງໝົດກໍຊອບໃຈນຳ ຝ່າຍອົງພຣະ­ຜູ້­ເປັນ­ເຈົ້າໄດ້ຊົງໂຜດໃຫ້ຄົນທັງ­ຫລາຍຊຶ່ງກຳ­ລັງຈະລອດພົ້ນນັ້ນມາເຂົ້າກັບພວກສິດທຸກວັນ.” (ກິດຈະການ 2:46,47)

ຄຣິດສະຕຽນໃນຍຸກທຳອິດເຊື່ອວ່າ ພຣະເຢຊູຈະກັບມາໄວໆນີ້. ສາວົກຂອງພຣະເຢຊູໄດ້ຖາມພຣະອົງວ່າ ອານາຈັກຂອງພຣະອົງຈະເລີ່ມຂຶ້ນເມື່ອໃດ? (ກິດຈະການ 1:6-8). ຄໍາຕອບຂອງພຣະເຢຊູໄດ້ເຮັດໃຫ້ພວກເຂົາຄິດວ່າ ອານາຈັກຂອງພຣະອົງຈະເລີ່ມຂຶ້ນເມື່ອພຣະວິນຍານບໍລິສຸດຈະສະເດັດລົງມາ ແລະ ຄຣິສຕະຈັກສຳເລັດການປະກາດເລື່ອງຂ່າວປະເສີດທົ່ວເຖິງໝົດທຸກຄົນເທິງແຜ່ນດິນໂລກ. ດັ່ງນັ້ນແຫລະພວກສາວົກຂອງພຣະເຢຊູຈຶ່ງຄິດວ່າອານາຈັກຂອງພຣະເຈົ້າຈະເລີ່ມຂຶ້ນໃນເທດສະການເພນເຕຄໍສະເຕ.

ເມື່ອຄຣິສຕະຈັກເຊື່ອວ່າພຣະເຢຊູໃກ້ຈະສະເດັດກັບມມາແລ້ວພວກເຂົາຈະເຮັດຫຍັງແດ່? ພວກເຂົາກໍຂາຍທຸກຢ່າງທີ່ມີ, ສຶກສາພຣະຄຳພີ ແລະ ຊ່ວຍເຫຼືອຄົນຍາກຈົນ. ບັນຫາຈຶ່ງເລີ່ມເກີດຂຶ້ນພາຍໃນຄຣິສຕະຈັກ ແລະ ຄົນພາຍນອກກໍ່ໂຈມຕີຕື່ມ. ພຣະເຈົ້າຊົງທຳງານຢ່າງໜັກເພື່ອທີ່ຈະຮັກສາຄຣິສຕະຈັກໃຫ້ຄົງຢູ່ ດ້ວຍການຊ່ວຍເຫຼືອຂອງພຣະເຈົ້າສຸດທ້າຍຄວາມເຊື່ອຂອງປະຊາຊົນຂອງພຣະອົງຍັງຕັ້ງໝັ້ນຄົງຢູ່.