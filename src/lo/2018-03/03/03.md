---
title:  ເປໂຕ ແລະ ໂຢຮັນ ຮັກສາຄົນງ່ອຍໃຫ້ຫາຍດີ
date:   16/07/2018
---

`ອ່ານກິດຈະການ 3:12-26. ຂໍ້ພຣະຄຳພີເຫຼົ່ານີ້ໄດ້ສະແດງໃຫ້ເຫັນເຖິງຈຸດສຳຄັນອັນໃດແດ່ໃນຄຳເທດສະໜາຂອງເປໂຕ?`

ມີ 5 ຢ່າງ ທີ່ຄຣິດສະຕຽນໃນຍຸກທຳອິດໄດ້ສອນໄວ້ມີຄື: (1) ພຣະເຢຊູໄດ້ຊົງທຸກທໍລະມານແທນຄວາມບາບຂອງພວກເຮົາ ພຣະອົງຊົງເປັນພຣະເມຊີອາທີ່ພຣະເຈົ້າຊົງເລືອກໃນການໄຖ່ໄພ່ພົນຂອງພຣະອົງອອກຈາກບາບ (ກິດຈະການ3:18). (2) ພຣະເຈົ້າໄດ້ຊົົງບັນດານໃຫ້ພຣະເຢຊູຟື້ນຄືນຈາກຕາຍກັບມາມີຊີວິດອີກຄັ້ງ(ກິດຈະການ3:15) (3) ພຣະເຢຊູສະເດັດຂຶ້ນສູ່ສະຫວັນໃນສະຖານທີ່ໆພຣະເຈົ້າຊົງຍົກພຣະອົງຂຶ້ນ(ກິດຈະການ 3:13). (4) ພຣະເຢຊູຈະສະເດັດມາອີກຄັ້ງ(ກິດຈະການ3:20). (5) ພວກເຮົາຕ້ອງຫັນໜີຈາກຄວາມບາບ. ພຣະເຈົ້າຊົງຕ້ອງການໃຫ້ພວກເຮົາຫັນໜີຈາກຄວາມບາບ ພຣະອົງຈຶ່ງຈະຊົງສາມາດອະໄພຜິດບາບໃຫ້ເຮົາໄດ້. (ກິດຈະການ 3:19).

ໃນປະຈຸບັນພວກເຮົາອາໃສຢູ່ໃນຍຸກເວລາ ແລະ ສະຖານທີ່ໆແຕກຕ່າງຈາກຊາວຢິວ ກຸ່ມທຳອິດທີ່ເຊື່ອພຣະເຢຊູ. ແຕ່ຂໍ້ຄວາມທີ່ມາເຖິງເຮົາໃນຕອນນີ້ກໍ່ຄ້ານຄືກັນຄື: (1) ພຣະເຢຊູໄດ້ຊົງຕາຍແທນບາບຂອງເຮົາ (2) ພຣະອົງໄດ້ຟື້ນຄືນຈາກຕາຍກັບມາມີຊີວິດອີກຄັ້ງ (3) ພຣະອົງຈະສະເດັດກັບມາອີກຄັ້ງ. ມີພຽງພຣະເຢຊູເທົ່ານັ້ນທີ່ສາມາດຊ່ວຍເຮົາໃຫ້ພົ້ນໄດ້. ສະນັ້ນແຫລະ ເມື່ອເຮົາສັ່ງສອນກ່ຽວກັບຂໍ້ຄວາມຂອງທູດສະຫວັນສາມຕົນໃນພະນິມິດບົດທີ14 ຈຶ່ງຄວນໃຫ້ພຣະເຢຊູເປັນສູນກາງຂອງຂໍ້ຄວາມນັ້ນ. ພວກເຮົາຄວນສັ່ງສອນວ່າ ພຣະເຢຊູໄດ້ຊົງຕາຍເທິງໄມ້ກາງແຂນ ພວກເຮົາຄວນສັ່ງສອນວ່າ ພຣະອົງຊົງຟື້ນຄືນຈາກຄວາມຕາຍ ແລະ ພຣະອົງຈະສະເດັດກັບມາໄວໆນີ້.