---
title:  ການຈັບກຸມຄັ້ງທີສອງ
date:   19/07/2018
---

ພຣະວິນຍານບໍລິສຸດໄດ້ຊົງເຕີມເຕັມພຣະວິນຍານໃຫ້ຜູ້ນໍາຄຣິສຕະຈັກເພີ່ມຂຶ້ນເລື້ອຍໆ. ຍິ່ງພຣະວິນຍານບໍລິສຸດເຕີມເຕັມພວກອັກຄະສາວົກຫຼາຍພຽງໃດ ພວກເຂົາຍິ່ງສຳແດງການອັດສະຈັນຫຼາຍຂຶ້ນເທົ່ານັ້ນ. ພວກຜູ້ນໍາສາສະໜາຊາວຢິວອິດສາພວກອັກຄະສາວົກທີ່ໄດ້ຮັບຣິດອຳນາດຈາກພຣະເຈົ້າ. ສະນັ້ນ ພວກຜູ້ນໍາຊາວຢິວຈຶ່ງຈັບພວກອັກຄະສາວົກເປັນຄັ້ງທີສອງ (ກິດຈະການ 5:17,18). ແຕ່ພວກເຂົາລົບໜີໄປຢ່າງມະຫັດສະຈັນເຊັ່ນກັນ (ກິດຈະການ 5:19-24). ຈາກນັ້ນເປໂຕໄດ້ມີຄໍາກ່າວຢ່າງອາດຫານ ລາວໄດ້ເວົ້າວ່າ ຄຣິດສະຕຽນຄວນຈະເຊື່ອຟັງພຣະເຈົ້າ ບໍ່ແມ່ນເຊື່ອຟັງມະນຸດ (ກິດຈະການ 5:29). ພາຍຫລັງໄດ້ຍິນຄຳເວົ້າຂອງເປົາໂລ ຜູ້ນໍາຊາວຢິວຫຼາຍຄົນເລີ່ມຄິດວ່າ ບາງທີພຣະເຈົ້າອາດຈະປະທານຣິດເດດໃຫ້ແກ່ພວກອັກຄະສາວົກແທ້.

ອ່ານກິດຈະການ 5:34-39. ໃນຂໍ້ພຣະຄຳພີເຫຼົ່ານີ້ເຮົາເຫັນວ່າ ຄາມາລີເອັນ ໄດ້ກ່າວວ່າ: ຖ້າກິດຈະການຂອງເຂົາມາຈາກມະນຸດ ມັນກໍ່ຈະເສື່ອມສູນໄປເອງ, ແຕ່ຖ້າສິ່ງນັ້ນມາຈາກພຣະເຈົ້າ ພວກເຈົ້າກໍ່ຈະທຳລາຍພວກເຂົາບໍ່ໄດ້. ພວກຜູ້ນໍາຊາວຢິວກໍ່ຍອມຟັງຄຳເວົ້າຂອງ ຄາມາລີເອັນ ແລະ ໄດ້ປ່ອຍໃຫ້ພວກອັກຄະສາວົກໄປ. ແຕ່ໄດ້ຂ້ຽນພວກເຂົາກ່ອນ ແລ້ວກໍ່ສັ່ງຫ້າມບໍ່ໃຫ້ເວົ້າອອກນາມຊື່ພຣະເຢຊູເຈົ້າອີກຈັກເທື່ອ.

`ໃນເລື່ອງນີ້ສອນໃຫ້ເຮົາຮູ້ວ່າ ຄຳແນະນໍາທີ່ດີສາມາດຊ່ວຍເຮົາໄດ້ແນວໃດ?`