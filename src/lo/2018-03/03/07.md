---
title:  ສຶກສາເພີ່ມເຕີມ
date:   20/07/2018
---

ພວກເຮົາເປັນຜູ້ຈັດການຂອງຂວັນຕ່າງໆທີ່ພຣະອົງຊົງປະທານໃຫ້ແກ່ເຮົາ. ພຣະອົງຊົງປະທານຂອງຂວັນໃຫ້ແກ່ພວກເຮົາເພື່ອທີ່ຈະຮັັບໃຊ້ຄຣິສຕະຈັກຂອງພຣະອົງ ພຣະເຢຊູມອບໃຫ້ເຮົາຮັບຜິດຊອບດູແລຂອງຂວັນເຫຼົ່ານີ້ພາຍຫຼັງທີ່ພຣະອົງຊົງສະເດັດຂຶ້ນສູ່ສະຫວັນ. ພຣະເຢຊູຊົງຄາດຫວັງຢາກໃຫ້ເຮົາ ລໍຖ້າ ແລະ ເຝົ້າລະວັງ ການສະເດັດກັບມາສູ່ໂລກ. ສະນັ້ນ ເຮົາຄວນເປັນຜູ້ຈັດການທີ່ສັດຊື່ ຈົງຮັກພັກດີສຳລັບທຸກສິ່ງທີ່ພຣະເຈົ້າຊົງໄວ້ວາງໃຈຕໍ່ເຮົາ.

**ຄຳຖາມຄົ້ນຄວ້າ**

`ພຣະເຈົ້າຊົງປະທານຂອງຂວັນສອງຢ່າງແກ່ຜູ້ທີ່ຕິດຕາມພຣະອົງ. ຂອງຂວັນອັນທຳອິດແມ່ນ ພຣະສັນຍາທີ່ຈະສະເດັດກັບມາໄວໆນີ້. ຂອງຂວັນອັນທີສອງແມ່ນ ວຽກງານທີ່ພຣະເຢຊູຊົງປະທານໃຫ້ແກ່ຜູ້ຕິດຕາມພຣະອົງໃຫ້ປະກາດຂ່າວປະເສີດແຫ່ງຄວາມພົ້ນແກ່ທຸກຄົນໃນໂລກ. ພຣະສັນຍາດັ່ງກ່າວນີ້ ແລະ ວຽກງານທີ່ພຣະອົງຊົງມອບໝາຍໃຫ້ ຊ່ວຍໃຫ້ເຮົາຮັບໃຊ້ພຣະຜູ້ເປັນເຈົ້າໄດ້ຢ່າງເຕັມທີ່ຄືແນວໃດ? ໃນຂະນະທີ່ເຮົາສັ່ງສອນເລື່ອງຂ່າວປະເສີດແກ່ຜູ້ອື່ນ?`

`ມີຄົນເວົ້າວ່າ: ມື້ນີ້ພວກເຮົາຄວນກຽມພ້ອມສຳລັບການສະເດັດກັບມາຂອງພຣະເຢຊູ ແລະ ຈົນກວ່າຈະເຖິງວັນນັ້ນ ພວກເຮົາຄວນສືບຕໍ່ ເຮັດວຽກງານຂອງພຣະອົງທຸກໆມື້ດ້ວຍສຸດກຳລັງຂອງເຮົາ. ເປັນຫຍັງຄວາມຄິດນີ້ຈຶ່ງສະຫຼາດ ແລະ ສຳຄັນ? ເຮັດແນວໃດ ຄວາມຄິດອັນມີປັນຍານີ້ຈຶ່ງຈະສາມາດນໍາທາງເຮົາໃນຂະນະທີ່ເຮັດວຽກງານຂອງພຣະເຈົ້າ?`

`ການຢັ່ງຮູ້ເຖິງແກ່ນແທ້ຂອງສິ່ງທີ່ຢູ່ໃນຈິດໃຈຂອງຄົນອື່ນນັ້ນງ່າຍບໍ່? ເລື່ອງຂອງອານາເນຍ ແລະ ຊະຟີຣາ ໄດ້ສອນຫຍັງເຮົາແດ່?`