---
title:  ອານາເນຍ ແລະ ຊະຟີຣາ
date:   18/07/2018
---

`ອ່ານເລື່ອງທີ່ເກີດຂຶ້ນໃນກິດຈະການ 5:1-11. ເຮົາໄດ້ຮັບບົດຮຽນຫຍັງແດ່ຈາກເລື່ອງນີ້?`

ອານາເນຍ ແລະ ຊາຟີຣາ ພະຍາຍາມເກັບເງິນບາງສ່ວນໄວ້ສຳລັບພວກເຂົາເອງ. ແຕ່ນັ້ນຍັງບໍ່ແມ່ນບັນຫາຕົ້ນຕໍ. ບັນຫາທີ່ແທ້ຈິງແມ່ນ ພວກເຂົາໄດ້ຕົວະຕໍ່ຄຣິສຕະຈັກ. ພວກເຂົາໄດ້ວາງແຜນໃນການເຮັດບາບ. ເປໂຕກ່າວຕໍ່ຊະຟີຣາວ່າ: “ເປັນດ້ວຍເຫດໃດເຈົ້າທັງສອງຈິ່ງພ້ອມໃຈກັນທົດລອງພຣະ­ວິນ­ຍານຂອງພຣະ­ຜູ້­ເປັນ­ເຈົ້າ?” ອານາເນຍ ແລະ ຊະຟີຣາ ບໍ່ຈໍາເປັນຕ້ອງຂາຍດິນຂອງພວກເຂົາ ແຕ່ພວກເຂົາເລືອກທີ່ຈະຂາຍເພື່ອຈະເອົາເງິນມາຖະຫວາຍໂບດ ແຕ່ເຫດຜົນທີ່ແທ້ຈິງອາດຈະພຽງຢາກມີພາບລັກທີ່ດີໃນສາຍຕາຂອງພວກຜູ້ນໍາ.

ຄຳອະທິບາຍນີ້ ອາດຈະຊ່ວຍໃຫ້ພວກເຮົາເຂົ້າໃຈວ່າ ເປັນຫຍັງພຣະເຈົ້າຈຶ່ງຊົງລົງໂທດອານາເນຍ ແລະ ຊະຟີຣາຢ່າງໂຫດຮ້າຍ? ການກະທຳຂອງພວກເຂົາເປັນແບບຢ່າງທີ່ບໍ່ດີຕໍ່ຄົນອື່ນທີ່ມີຄວາມເຊື່ອ ພວກເຂົາສະແດງອອກວ່າ ຄວາມຈົງຮັກພັກດີຕໍ່ພຣະເຈົ້ານັ້ນບໍ່ສຳຄັນ.

ອານາເນຍ ແລະ ຊະຟີຣາ ໄດ້ເຮັດຜິດບາບ. ພຣະເຈົ້າອາດຈະບໍ່ລົງໂທດຄວາມຜິດບາບທັນທີທັນໃດ ແບບທີ່ລົງໂທດ ອານາເນຍ ແລະ ຊະຟີຣາກໍ່ໄດ້. ແຕ່ຄວາມບາບນັ້ນຊົ່ວຮ້າຍໃນສາຍພຣະເນດຂອງພຣະເຈົ້າສະເໝີ (ເອເສກຽນ 18:20; ໂຣມ 6:23). ການທີ່ພຣະເຈົ້າບໍ່ຊົງລົງໂທດຄວາມບາບຂອງເຮົາທັນທີທັນໃດ ໄດ້ສະແດງໃຫ້ເຫັນວ່າພຣະອົງຊົງມີພຣະເມດຕາ (2ເປໂຕ 3:9).

`ພວກເຮົາຄວນລະມັດລະວັງແນວໃດບໍ່ໃຫ້ເກີດມີການ “ທົດລອງພຣະວິນຍານບໍລິສຸດ” (ກິດຈະການ 5:9) ຄືກັບທີ່ອານາເນຍ ແລະ ຊະຟີຣາໄດ້ເຮັດ?`