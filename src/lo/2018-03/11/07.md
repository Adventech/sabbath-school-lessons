---
title:  ສືກ​ສາ​ເພີ່ມ​ເຕີມ
date:   14/09/2018
---

‘‘ໃນ​ເວ​ລາ​ນັ້ນ ທ່ານເປົາ​ໂລ​ແລະ​ສະ​ຫາຍ​ຂອງ​ເພີ່ນ​ໄດ້​ນຳ​ເອົາ​ເງິນ​ທີ່​ຄ​ຣິ​ສ​ຕະ​ຈັກ​ຂອງ​ຄົນ​ຕ່າງ​ຊາດ​ໄດ້​ພາ​ກັນ​ເກັບ​ແລະ​ໄດ້​ມອບ​ໃຫ້​ກັບ​ຜູ້​ນຳ​ຂອງວຽກ​ງານ​ໃນ​ກຸງ​ເຢ​ລູ​ຊາ​ເລັມ. ເງິນ​ຈຳ​ນວນ​ນີ້​ໄດ້​ຊ່ວຍ​ສະ​ໜັບ​ສະ​ໜູນ​ຜູ້​ເຊື່ອ​ຊາວ​ຢິວ​ທີ່​ທຸກ​ຍາກ…

‘‘ຜູ້​ເຊື່ອ​ຕ່າງ​ຊາດ​ໄດ້​ຖວາຍ​ເງິນ​ເຫຼົ່າ​ນີ້​ກໍເພາະວ່າຕ້ອງການຊ່ອຍເຫຼືອ. ຂອງຂວັນນີ້ກໍ​ສະ​ແດງ​ໃຫ້​ເຫັນ​ວ່າ​ຄ​ຣິ​ສ​ຕຽນ​ຄົນ​ຕ່າງ​ຊາດ​ກໍ​ເຊື່ອ​ວ່າ​ວຽກ​ງານ​ຂອງ​ພະ​ເຈົ້າ​ນັ້ນ​ຈະ​ຕ້ອງ​ມີ​ທົ່ວ​ທຸກ​ບ່ອນ​ໃນ​ໂລກ​ນີ້. ຜູ້​ນຳ​ໃນ​ກຸງ​ເຢ​ລູ​ຊາ​ເລັມ​ຄວນຍອມ​ຮັບ​ຂອງ​ຂວັນ​ດ້ວຍ​ໃຈ​ທີ່​ຮູ້​ສືກ​ຂອບ​ໃຈ. ແຕ່​ອາ​ຈານ​ເປົາ​ໂລ​ແລະ​ສະຫາຍຂອງ​ເພີ່ນ​ກໍ​ເຫັນ​ວ່າ​ຜູ້​ນຳຫຼາຍ​ຄົນ​ໃນ​ກຸງ​ເຢ​ລູ​ຊາ​ເລັມ​ບໍ່​ເຫັນ​ຈິດ​ວິນ​ຍານ​ແຫ່ງ​ຄວາມ​ຮັກ​ໃນ​ຈິດ​ໃຈ​ຂອງ​ພິ່​ນ້ອງ​ຄ​ຣິສຕຽນ​ຄົນ​ຕ່າງ​ຊາດ​​ເມື່ອ​ພວກ​ເຂົາ​ໄດ້​ມອບ​ຂອງ​ຂວັນ​ເຫຼົ່າ​ນີ້.’’ (ປື້ມ​ທ່ານ​ນາງເອ​ເລັນ​ຈີ​ໄວ​ທ໌)

**ຄຳຖາມຄົ້ນຄວ້າ**

`ອາ​ຈານ​ເປົາ​ໂລ​ຮູ້​ວ່າ​ເພີ່ນ​ຈະ​ບໍ່​ຖືກ​ຕ້ອນ​ຮັບ​ໃນ​ກຸງ​ເຢ​ລູ​ຊາ​ເລັມແຕ່​ເພີ່ນ​ກໍ​ເດີນ​ທາງ​ໄປ. ເພີ່ນ​ໄດ້​ເຮັດ​ໃຫ້​ຄວາມ​ຕ້ອງ​ການ​ຂອງ​ຄ​ຣິ​ສ​ຕະ​ຈັກ​ນັ້ນ​ສຳ​ຄັນ​ກວ່າ​ຄວາມ​ຕ້ອງ​ການ​ຂອງ​ເພີ່ນ​ເອງ. ພວກ​ເຮົາ​ຕ້ອງ​ປະ​ຕິ​ບັດ​ແບບ​ນີ້​​ຄື​ກັບ​ອາ​ຈານ​ເປົາ​ໂລຫຼາຍ​ສ່ຳ​ໃດ?`

`ໃນ​ຖາ​ນະ​ທີ່​ພວກ​ເຮົາ​ເປັນ​ສະ​ມາ​ຊິກ​ຂອງ​ຄ​ຣິສ​ຕະ​ຈັກ ພວກ​ເຮົາ​ຕ້ອງ​ຮູ້​ຈັກ​ປັບ​ເຂົ້າ​ຫາ​ກັນ​ແລະ​ມີ​ຄວາມ​ສະ​ຫງົບ​ສຸກ​ຮ່ວມ​ກັນ. ພວກ​ເຮົາ​ສາ​ມາດ​ຮຽນ​ຮູ້​ທີ່​ຈະ​ເຮັດ​ວຽກ​ຮ່ວມ​ກັນ​ເມື່ອ​ພວກ​ເຮົາ​ມີ​ແນວ​ຄິດ​ທີ່​ແຕກ​ຕ່າງ​ກັນກ່ຽວ​ກັບ​ສິ່ງ​ຕ່າງໆນັ້ນ​ແນວ​ໃດ?.`