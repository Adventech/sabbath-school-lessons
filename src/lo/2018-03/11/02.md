---
title:  ອາ​ຈານ​ເປົາ​ໂລ​ພົບ​ກັບ​ຜູ້​ນຳ​ຂອງ​ຄ​ຣິ​ສ​ຕະ​ຈັກ​ເມືອງ​ເຢ​ລູ​ຊາ​ເລັມ
date:   09/09/2018
---

`ໃຫ້​ທ່ານ​ອ່ານ ​ກິດ​ຈະ​ການ 21:23-26. ດັ່ງ​ທີ່​ຂໍ້​ພະ​ຄຳ​ພີ​ເຫຼົ່າ​ນີ້​ໄດ້ກ່າວ​ໄວ້ ອາ​ຈານ​ເປົາ​ໂລ​ໄດ້​ສະ​ແດງ​ໃຫ້​ເຫັນ​ວ່າເພີ່ນ​ສືບ​ຕໍ່​ເປັນ​ຊາວ​ຢິວ​ທີ່​ຊື່ສັດ​ແນວ​ໃດ?`

ຜູ້​ນຳ​ຄ​ຣິ​ສ​ຕະ​ຈັກ​ໄດ້​ພາ​ກັນ​ບອກທ່ານ​ເປົາ​ໂລໃຫ້​ເຮັດ​ບາງ​ສີ່ງ​ບາງ​ຢ່າງ​ເພື່ອ​ພິ​ສູດ​ວ່າ​ເພີ່ນ​ເປັນ​ຊາວ​ຢິວ​ທີ່​ສັດ​ຊື່. ພວກ​ເຂົາ​ບອກ​ເພີ່ນ​ໃຫ້​ສະ​ແດງ​ການ​ສະ​ໜັບ​ສະ​ໜູນ​ຕໍ່​ຄົນ​ຢິວ​ບາງ​ຄົນ​ທີ່​ຕ້ອງ​ການກ່າວ​ຄຳ​ປະ​ຕິ​ຍານ  ‘ນາ​ຊາ​ເລັດ’. ຄຳ​ປະ​ຕິ​ຍານ​ນີ້​ແມ່ນ​ຄຳ​ສັນ​ຍາ​ພິ​ເສດ​ທີ່​ຊາຍ​ຢິວ​ຜູ້​ຊາຍ​ຈະ​ກ່າວ​ເພື່ອ​ສະ​ແດງ​ໃຫ້​ເຫັນ​ວ່າ​ເຂົາ​ໄດ້​ອຸ​ທິດ​ຊີ​ວິດ​ຂອງ​ເຂົາ​ທັງ​ໝົດ​ໃຫ້​ກັບ​ພະ​ເຈົ້າ.

ເປັນ​ເລື່ອງ​ທີ່​ໜ້າ​ເສົ້າ​ທີ່​ອາ​ຈານ​ເປົາ​ໂລ​ໄດ້​ເຊື່ອ​ຟັງ​​ຄຳ​ແນະ​ນຳຂອງ​ເຂົາ. ບຸກ​ຄົນ​ທີ່​ສຳ​ຄັນ​ຕ່າງໆ​ໃນ​ພະ​ຄຳ​ພີ​ກໍ​ຍັງ​ມີ​ຈຸດ​ອ່ອນ​ຕ່າງໆ. ບາງ​ຄົນ​ອາດ​ຈະ​ບອກວ່າ​ອາ​ຈານ​ເປົາ​ໂລ​ພຽງ​ແຕ່​ປະ​ຕິ​ບັດ​ຕາມ​ກົດ​ທຳ​ນຽມ​ທຳ​ມະ​ດາ​ຂອງ​ຊາວ​ຢິວ​ເມື່ອ​ຮ່ວມ​ງານ​ກັບ​ຄົນ​ຢິວ (1ໂກ​ລິນ​ໂທ 9:19-23). ແຕ່​ອາ​ຈານ​ເປົາ​ໂລ​ໄດ້​ຍອມຫຼາຍກວ່າ​ທີ່​ເພີ່ນ​ຄວນ​ຈະ​ຍອມ. ການ​ປະ​ຕິ​ບັດ​ເທື່ອ​ນີ້​ຂອງ​ເພີ່ນ​ໄດ້​ເຮັດ​ໃຫ້​ຄົນ​ອື່ນ​ຄິດ​ວ່າຂ່າວ​ປະ​ເສີດ​ສຳ​ລັບ​ຊາວ​ຢິວ​ນັ້ນ​ແຕກ​ຕ່າງ​ຈາກ​ຂ່າວ​ປະ​ເສີດ​ທີ່​ມີ​ສຳ​ລັບ​ຊາວ​ຕ່າງ​ຊາດ. ການ​ປະ​ຕິ​ບັດ​ຂອງ​ເປົາ​ໂລ​ນັ້ນ​ໄດ້​ເຮັດ​ຄົນ​ຄິດ​ວ່າຄົນ​ຕ່າງ​ຊາດ​ນັ້ນ​ລອດ​ໂດຍ​ຄວາມ​ເຊື່ອ ແຕ່​ຄົນ​ຢິວ​ນັ້ນ​ລອດ​ໂດຍ​ການ​ປະ​ຕິ​ບັດ​ຂອງ​ເຂົາ. ‘’ພະ​ເຈົ້າ​ບໍ່​ໄດ້​ອະ​ນຸ​ຍາດ​ໃຫ້​ເປົາ​ໂລ​ເຮັດ​ຕາມ​ທີ່​ຊາວ​ຢິວ​ໄດ້​ຂໍ​ໃຫ​ເພີ່ນ​ເຮັດຫຼາຍ​ແບບ​ນັ້ນ.’’ (ທ່ານ​ນາງ​ເອ​ເລັນ​ຈີ​ໄວ​ທ໌)