---
title:  ອາ​ຈານ​ເປົາ​ໂລ​ຢືນຢູ່​ຕໍ່​ໜ້າ​ຝູງຊົນ
date:   11/09/2018
---

ກິດ​ຈະ​ການ 21:37-40 ບອກ​ພວກ​ເຮົາ​ກ່ຽວ​ກັບ​ສີ່ງ​ທີ່​ໄດ້​ເກີດ​ຂື້ນ​ຕໍ່ໄປ​ກັບ​ອາ​ຈານ​ເປົາ​ໂລ. ທະ​ຫານ​ໂຣ​ມັນ​ໄດ້​ນຳ​ອາ​ຈານ​ເປົາ​ໂລ​ຂື້ນ​ໄປ​ໃນ​ຕືກກອງ​ທະ​ຫານ​ໂຣ​ມັນ​ເພືອ​ສອບ​ສວນ​ເພີ່ມເຕີມ. ອາ​ຈານ​ເປົາ​ໂລ​ໄດ້​ຖາມ​ນາຍ​ພັນກ​ຣາວ​ດີ​ໂອລີ​ເຊຍວ່າ​ຜູ້​ໃດ​ເປັນ​ຜູ້​ນຳ​ກອງ​ທັບ​ຊາວ​ໂຣ​ມັນເພື່ອ​ທີ່​ຈະ​ຂໍ​ກ່າວ​ກັບ​ກຸ່ມ​ຄົນ​ຜູ້​ທີ່​ຕ້ອງ​ການ​ໃຫ້​ເພີ່ນ​ຕາຍ.

`ອ່ານກິດ​ຈະ​ການ 22:22-29. ກຸ່ມ​ຄົນ​ທີ່​ໃຈ​ຮ້າຍນີ້​ໄດ້​ພາ​ກັນ​ເຮັດ​ອັນ​ໃດ​ເມື່ອ​ອາ​ຈານ​ເປົາ​ໂລ​ກ່າວ​ວ່າພະ​ເຈົ້າ​ເລືອກ​ເພີ່ນ​ເພື່ອ​ປະ​ກາດ​ກັບ​ຄົນ​ທີ່​ບໍ່​ເປັນ​ຢິວ?`

​ການ​ທີ່​ຜູ້​ນຳ​ກອງ​ທັບ​ໂຣ​ມັນ​ຕັດ​ສິນ​ໃຈ​ໃຫ້​ເປົາ​ໂລ​ກ່າວ​ກັບ​ກຸ່ມ​ຄົນ​ນັ້ນກໍ​ເຮັດ​ໃຫ້​ຈຸດ​ຈົບ​ນັ້ນ​ບໍ່​ດີ. ເມື່ອ​ເປົາ​ໂລ​ກ່າວ​ວ່າພະ​ເຈົ້າ​ໄດ້​ສົ່ງ​ເພີ່ນ​ມາ​ເພື່ອ​ປະ​ກາດ​ກັບ​ຄົນ​ຕ່າງ​ຊາດ ກຸ່ມ​ຄົນ​ກໍ່​ຕັດ​ສິນ​​ວ່າ​ເປົາ​ໂລ​ມີ​ຄວາມ​ຜິດ​ຕາມ​ທີ່​ພວກ​ເຂົາ​ໄດ້​ກ່າວ​ຫາ​ເພີ່ນ (ກິດ​ຈະ​ການ 21:28). ພວກ​ເຂົ​າ​ມີ​ຄວາມ​ໂກດ​ຮ້າຍ​ຢ່າງຮ້າຍແຮງ.

ບາງ​ທີ​ຜູ້​ນຳ​ກອງ​ທັບ​ໂຣ​ມັນກໍ​ບໍ່​ໄດ້​ເຂົ້າ​ໃຈ​ທຸກ​ຢ່າງ​ທີ່​ອາ​ຈານ​ເປົາ​ໂລ​ໄດ້​ກ່າວ. ດັ່ງ​ນັ້ນ​ເພີ່ນ​ຈຶ່ງຕັດ​ສິນ​ໃຈ​ທີ່​ຈະ​ລົງ​ໂທດ​ອາ​ຈານ​ເປົາ​ໂລ. ອາ​ຈານ​ເປົາ​ໂລ​ນັ້ນ​ເປັນ​ຊາວ​ຢິວ​ໂດຍ​ກຳ​ເນີດ (ຟິ​ລິບ​ປອຍ 3:5) ແຕ່​ເພີ່ນ​ກໍ່​ເປັນ​ປະ​ຊາ​ຊົນ​ຊາວ​ໂຣ​ມັນ. ເມື່ອ​ເປົາ​ໂລບອກ​ຜູ້​ນຳ​ກອງ​ທັບ​ໂຣ​ມັນ​ວ່າ​ເພີ່ນ​ເປັນ​ຄົນ​ໂຣ​ມັນ​ໂດຍ​ສັນ​ຊາດ ຜູ້​ນຳ​ຈື່ງ​ບໍ່​ໄດ້​ລົງ​ໂທດ​ຂ້ຽນ​ຕີ​ເພີ່ນ. ນັ້ນ​ກໍ​ເປັນ​ເພາະ​ວ່າທະ​ຫານ​ໂຣ​ມັນ​ບໍ່​ມີ​ສິ​ດ​ທີ່​ຈະ​ທຳ​ຮ້າຍ ຫຼື ​ຂ້ຽນ​ຕີ​ປະ​ຊາ​ຊົນ​ໂຣ​ມັນ.

`ເປັນ​ຫຍັງ​ອາ​ຈານ​ເປົາ​ໂລ​ຈື່ງ​ເລົ່າ​ເລື່ອງ​ຂອງເພີ່ນ​ເອງໃນ​ກິດ​ຈະ​ການ 22:1-22 ໂດຍໄດ້ເວົ້າກ່ຽວກັບວ່າ​ເພີ່ນ​ໄດ້​ກາຍ​ເປັນ​ຄ​ຣິ​ສ​ຕຽນ​ແນວ​ໃດ? ແມ່ນ​ຫຍັງ​ທີ່​ເຮັດ​ໃຫ້​ເລື່ອງ​ຂອງ​ການ​ກັບ​ໃຈ​ຫາ​ພະ​ເຢ​ຊູ​ແລະ​ການ​ເປັນ​ຄ​ຣິ​ສ​ຕຽນຂອງພວກ​ເຮົາ​ແຕ່ລະ​ຄົນ​ນັ້ນ​ມີ​ພະ​ລັງ​ອັນ​ຍິ່ງ​ໃຫຍ່?`