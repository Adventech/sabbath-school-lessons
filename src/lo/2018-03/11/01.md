---
title:  ການ​ຈັບ​ກຸມ​ອາ​ຈານ​ເປົາ​ໂລ​ຢູ່​ເມືອງ​ເຢ​ລູ​ຊາ​ເລັມ
date:   08/09/2018
---

### ບ່າຍ​ວັນ​ສະ​ບາ​ໂຕ
ອ່ານ​ສຳ​ລັບ​ບົດ​ຮຽນ​ອາ​ທິດ​ນີ້: ກິດ​ຈະ​ການ ບົດທີ 21; ໂລມ 2:28,29; ຄາ​ລາ​ເຕຍ 5:6; ກິດ​ຈະ​ການ ບົດທີ 22; ກິດ​ຈະ​ການ 23:1-30; ມັດ​ທາຍ 22: 23-32.

> <p>ຂໍ້​ຄວນ​ຈຳ</p>
> “ ໃນ​ຄືນ​ວັນ​ນັ້ນ ​ອົງ​ພະ​ຜູ້​ເປັນ​ເຈົ້າ​ຊົງ​ຢືນ​ຢູ່​ໃກ້​ກັບ​ເປົາ​ໂລຊົງ​ກ່າວ​ວ່າ: ຈົ່ງ​ມີ​ໃຈ​ກ້າ​ເພາະ​ວ່າ​ເຈົ້າ​ຈະ​ໄດ້​ເປັນ​ພະ​ຍານ​ໃຫ້​ເຮົາໃນ​ກຸງ​ເຢ​ລູ​ຊາ​ເ​ລັມ​ຢ່າງ​ໃດ ເຈົ້າ​ຈະ​ຕ້ອງ​ເປັນ​ພະ​ຍານ​ໃນ​ກຸງ​ໂລມ​ຢ່າງ​ນັ້ນ​ເໝືອນ​ກັນ’’ (ກິດ​ຈະ​ການ 23:11)

ການ​ຕໍ່​ສູ້​ໄດ້​ເລີ່ມ​ຕົ້ນ​ຂື້ນ​ໃນ​ຄ​ຣິ​ສ​ຕະ​ຈັກ​ທັນ​ທີຫຼັງ​ຈາກ​ທີ່​ອາ​ຈານ​ເປົາ​ໂລ​ອອກ​ເດີນ​ທາງ​ເທື່ອ​ທຳ​ອິດ​ເພື່ອ​ໄປ​ປະ​ກາດ​ຂ່າວ​ດີ​ກ່ຽວ​ກັບ​ພະ​ເຢ​ຊູ​ກັບ​ຄົນ​ອື່ນໆ​. ການ​ຕໍ່​ສູ້​ນັ້ນ​ກໍ່​ກ່ຽວ​ຂ້ອງ​ກັບ​ສີ່ງ​ຕ່າງໆ​ທີ່​ຄົນ​ບໍ່​ເປັນ​ຢິວ​ຈຳ​ເປັນ​ຕ້ອງ​ເຮັດ​ກ່ອນ​ທີ່​ຈະ​ສາ​ມາດ​ເຂົ້າ​ໂບດ​ໄດ້ (ກິດ​ຈະ​ການ 15:1-5). ອາ​ຈານ​ເປົາ​ໂລ​ອາດ​ຈະ​ຮູ້​ລ່ວງ​ໜ້າ​ແລ້ວ​ເຖິງ​ບັນ​ຫາ​ທີ່​ຈະ​ເກີດ​ຂື້ນ​ໃນ​ອາ​ນາ​ຄົດ. ດັ່ງ​ນັ້ນ ​ເພີ່ນ​ຈື່ງ​ໄດ້​ວາງ​ແຜນ​ທີ່​ຈະ​ຮັກ​ສາ​ຄວາມ​ສະ​ຫງົບ​ສຸກ​ໃນ​ຄ​ຣິ​ສ​ຕະ​ຈັກ ຫຼື ໃນ​ໂບດ. ນອກ​ຈາກ​ນັ້ນ ​ເພີ່ນ​ກໍ​ຍັງ​ເຊີນ​ຊວນ​ໃຫ້​ຄ​ຣິ​ສ​ຕະ​ຈັກ​ຂອງ​ຄົນ​ຕ່າງ​ຊາດ​ໄດ້​ອອກ​ເງິນ​ຊ່ວຍ​ເຫຼືອ​ຜູ້​ເຊື່ອ​ໃນ​ເມືອງຢູ​ດາ (1ໂກ​ລິນ​ໂທ 16:1). ອາ​ຈານ​ເປົາ​ໂລ​ຫວັງ​ວ່າ​ຂອງ​ຂວັນ​ນີ້​ຈະ​ຊ່ວຍ​ຢຸດ​ການ​ປະ​ທ້ວງ​ນີ້​ໄດ້.

ອັນ​ຕະ​ລາຍ​ກຳ​ລັງ​ລໍ​ຖ້າທ່ານ​ເປົາ​ໂລ​ໃນ​ກຸງ​ເຢ​ລູ​ຊາ​ເລັມ. ແຕ່ທ່ານ​ເປົາ​ໂລກໍ​ຕ້ອງ​ການ​ທີ່​ຈະ​ນຳ​ເອາ​ຄວາມ​ສະ​ຫງົບ​ສຸກ​ມາ​ສູ່​ຄ​ຣິ​ສ​ຕະ​ຈັກ. ຄວາມ​ຈິງ​ນີ້​ກໍ​ອາດ​ຈະ​ອະ​ທິ​ບາຍ​ໄດ້​ວ່າ​ເປັນ​ຫຍັງ​ອາ​ຈານ​ເປົາ​ໂລ​ຈື່ງ​ເດີນ​ທາງ​ໄປ​ກຸງ​ເຢ​ລູ​ຊາ​ເລັມ. ອາ​ຈານ​ເປົາ​ໂລ​ໄດ້​ມີ​ຄວາມ​ຮັກ​ອັນ​ແທ້​ຈິງ​ຕໍ່​ປະ​ຊາ​ຊົນ​ຂອງ​ເພີ່ນ​ ນັ້ນກໍຄື​ຊາວ​ຢິວ (ໂລມ9:1-5). ໃນ​ອາ​ທິດ​ນີ້​ໃຫ້​ພວກ​ເຮົາ​ໄດ້​ຕິດ​ຕາມ​ອາ​ຈານ​ເປົາ​ໂລ​ໃນ​ຂະ​ນະ​ທີ່​ເພີ່ນ​ກ້າວ​ເຂົ້າ​ສູ່ຊ່ວງ​ໄລ​ຍະເວລາ​ໃໝ່​ໃນ​​ຊີ​ວິດ​ຂອງ​ເພີ່ນ​ແລະ​ໃນ​ວຽກ​ງານ​ການ​ຮັບ​ໃຊ້​ພະ​ເຈົ້າ​ຂອງ​ເພີ່ນ.