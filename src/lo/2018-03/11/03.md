---
title:  ບັນ​ຫາ​ຢູ່​ໃນ​ພະ​ວິ​ຫານ
date:   10/09/2018
---

`ອ່ານ​ກິດ​ຈະ​ການ 21:27-36. ແມ່ນ​ຫຍັງ​ໄດ້​ເກີດ​ຂື້ນ​ກັບ​ອາ​ຈ​ານ​ເປົາ​ໂລ​ໃນ​ຕອນ​ທ້າຍ​ຂອງ​ໄລ​ຍະ​ເວ​ລາ​ເຈັດ​ມື້​ນີ້?`

ການ​ຜິດ​ຖຽງ​ກັນ​ຢ່າງ​ໃຫຍ່​ກໍໄດ້​ເກີດ​ຂື້ນ. ກຸ່ມ​ຜູ້​ຊາຍ​ບາງ​ຄົນ​ໃນ​ຝູງ​ຊົນກໍ່​ພາ​ກັນ​ກ່າວ​ໂທດທ່ານ​ເປົາ​ໂລ​ທີ່​ພະ​ຍາ​ຍາມ​ທຳ​ລາຍ​ສາ​ດສະ​ໜາ​ຂອງ​ຊາວ​ຢິວ​ແລະ​ທີ່​ບໍ່​ໃຫ້​ການ​ເຄົາ​ລົບ​ຕໍ່ພຣະ​ວິ​ຫານ. ໂທ​ຟີ​ໂມ(ຊາວ​ເມືອງ​ເອ​ເຟ​ໂຊ) ໄດ້​ເດີນ​ທາງ​ກັບ​ອາ​ຈານ​ເປົາ​ໂລໃນ​ເທື່ອ​ນີ້. ເພີ່ນ​ເປັນ​ສະຫາຍ​ຄົນໜຶ່ງຂອງ​ອາ​ຈານ​ເປົາ​ໂລ​. ນອກ​ຈາກ​ນັ້ນ ໂທ​ຟີ​ໂມກໍ​ເປັນ​ຜູ້​ເຊື່ອ​ທີ່​ບໍ່​ແມ່ນ​ຢິວ (ກິດ​ຈະ​ການ 21:29). ຊາວ​ຢີວ​ທີ່​ໂຈມ​ຕີ​ອາ​ຈານ​ເປົາ​ໂລ​ຄິດ​ວ່າອາ​ຈານ​ເປົາ​ໂລນັ້ນ​ໄດ້​ເຊີນໂທ​ຟີ​ໂມເຂົ້າ​ໄປ​ໃນ​ພຣະ​ວິ​ຫານ​ບ່ອນ​ທີ່​ຊາວ​ຢິວ​ເທົ່າ​ນັ້ນ​ສາ​ມາດ​ເຂົ້າ​ໄປ​ໄດ້. ຖ້າ​ຫາກ​ອາ​ຈານ​ເປົາ​ໂລ​ໄດ້​ເຮັດ​ແບບ​ນັ້ນ​ແທ້ ອາ​ຈານ​ເປົາ​ໂລ​ກໍ​ມີ​ຄວາມ​ຜິດ​ທີ່​ຮ້າຍ​ແຮງ. ໄດ້​ມີ​ກຳ​ແພງ​ກັ້ນພາກ​ສ່ວນ​ພາຍ​ໃນ​ຂອງ​ພະ​ວິ​ຫານ​ໄວ້ຈາກ​ພາກ​ສ່ວນ​ພາຍນອກແລະໄດ້​ມີ​ປ້າຍ​ຂຽນ​ໄວ້​ຢູ່​ເທີງ​ຝາ​ກຳ​ແພງ​ນີ້. ປ້າຍ​ນັ້ນ​ໄດ້​ເຕືອນ​ແຂກ​ທີ່​ບໍ່​ເປັນ​ຢີວ​ບໍ່​ໃຫ້​ເຂົ້າ​ໄປ​ໃນ​ພະ​ວິ​ຫານ ແລະຖ້າ​ລະ​ເມີດ​ຄຳ​ເຕືອນນີ້​ກໍ​ຈະ​ຖືກ​ໂທດ​ປະ​ຫານ.

ຜູ້​ນຳ​ກອງ​ທັບ​ຊາວ​ໂຣ​ມັນ​ໄດ້​ຮັບ​ຂ່າວ​ສານ​ກ່ຽວ​ກັບ​ການ​ຕໍ່​ສູ້​ອັນ​ດຸ​ເດືອດ​ນີ້. ຜູ້​ນຳ​ກອງ​ທັບ​ໂຣ​ມັນ​ໃນ​ເວ​ລາ​ນັ້ນ​ຊື່​ວ່າ​: ກ​ຣາວ​ດີ​ໂອ​ ລີ​ເຊຍ (ກິດ​ຈະ​ການ 21:31,32; ກິດ​ຈະ​ການ 23:26). ທ່ານກ​ຣາວ​ດີ​ໂອລີ​ເຊຍໄດ້​ມາ​ຮອດ​ພະ​ວິ​ຫານ​ພ້ອມ​ດ້ວຍ​ທະ​ຫານ​ຂອງ​ເພີ່ນ​ແລະ​ທະ​ຫານ​ກໍ່​ໄດ້​ນຳ​ຕົວ​ອາ​ຈານ​ເປົາ​ໂລ​ໄປກ່ອນ​ທີ່​ເພີ່ນ​ຈະ​ຖືກ​ຂ້າ​ຕາຍ. ບັນ​ດາ​ທະ​ຫານ​ໄດ້​ຈັບ​ກຸມ​ອາ​ຈານ​ເປົາ​ໂລ​ແລະ​ໄດ້ລ່າມ​ໂສ້​ເພີ່ນ​ໄວ້​ໃນ​ຂະ​ນະ​ທີ່​ນາຍພັນກ​ຣາວ​ດີ​ໂອກຳ​ລັງ​ພະ​ຍາ​ຍາມ​ເຂົ້າ​ໃຈ​ວ່າໄດ້ມີເລື່ອງໃດເກີດ​​ຂື້ນ. ກຸ່ມ​ຄົນ​ໄດ້​ພາ​ກັນ​ຮ້ອງ​ຂື້ນ​ຢ່າງ​ຮ້າຍ​ແຮງ​ເພື່ອ​ຕໍ່​ຕ້ານ​ເປົາ​ໂລ. ດັ່ງ​ນັ້ນ​ຜູ້​ນຳ​ກອງ​ທັບ​ຈື່ງ​ນຳ​ຕົວ​ອາ​ຈານ​ເປົາ​ໂລ​ໄປ​ຍັງ​ຕືກ​ທະ​ຫານ​ຂອງ​ຊາວ​ໂຣ​ມັນ​ໃນ​ກຸງ​ເຢ​ລູ​ຊາ​ເລັມ.

`ເລື່ອງ​ທີ່​ບໍ່ເປັນຄວາມ​ຈິງ​ໄດ້​ເປັນບໍ່ເກີດ​ການ​ຜິດ​ຖຽງ​ກັນ​ຢ່າງ​ຮຸນ​ແຮງ​ນີ້​. ເປັນ​ຫຍັງ​ພວກ​ເຮົາ​ຈື່ງ​ຕ້ອງ​ລະ​ວັງ​ທີ່​ຈະ​ບໍ່​ເຊື່ອ​ເລື່ອງ​ທີ່​ເປັນ​ຄວາມ​ຈິງ ຫຼືບໍ່​ບອກ​ເລື່ອງເຫຼົ່ານີ້​ກັບ​ຄົນ​ອື່ນ?`