---
title:  ອາ​ຈານ​ເປົາ​ໂລ​ຖືກ​ສົ່ງ​ໄປ​ເມືອງກາຍ​ຊາ​ເຣຍ
date:   13/09/2018
---

`ອ່ານ​ກິດ​ຈະ​ການ 23:12-17. ອີງ​ຕາມ​ຂໍ້​ພະ​ຄຳ​ພີ​ຕອນ​ນີ້ກຸ່ມ​ຄົນ​ນີ້​ວາງ​ແຜນ​ຈະ​ເຮັດ​ສີ່ງ​ໃດ? ພະ​ເຈົ້າ​ເຮັດ​ໃຫ້​ແຜນ​ການ​ຂອງ​ພວກ​ເຂົາ​ລົ້ມ​ເຫຼວ​ແນວ​ໃດ? ຄົນ​ເຮົາ​ສາ​ມາດ​ມີ​ຄວາມ​ຮູ້​ສືກ​ອັນ​​ແຮງ​ກ້າ​ທີ່​ນຳ​ໄປ​ສູ່​ການ​ສະ​ໜັບ​ສະ  ​ໜູນ​ແນວ​ຄິດ​ທີ່​ຜິດ. ຂໍ້​ພະ​ຄຳ​ພີ​ເຫຼົ່າ​ນີ້​ສະ​ແດງ​ໃຫ້ພວກ​ເຮົາ​ເຫັນ​ຄວາມ​ຈິງ​ແນວ​ໃດ?`

ຄົນ​ຢິວຫຼາຍກວ່າ40ຄົນ​ໄດ້​ພາ​ກັນ​ວາງ​ແຜນ​ແບບ​ລັ​ບໆ​ເພື່ອ​ທຳ​ຮ້າຍ​ອາ​ຈານ​ເປົາ​ໂລ. ພວກເຂົາ​ພາ​ກັນ​ສາ​ບານ​ວ່າ​ຈະ​ຕ້ອງ​ຂ້າ​ເປົາ​ໂລ​ໃຫ້​ໄດ້. ຄຳ​ສາ​ບານ​ນີີ້​ກໍ​ສະ​ແດງ​ໃຫ້​ເຫັນ​ວ່າພວກ​ເຂົາ​ກຽດ​ຊັງ​ເພີ່ນຫຼາຍ​ຂະ​ໜາດ​ໃດ. ລູ​ກາບໍ່​ໄດ້​ບອກ​ພວກ​ເຮົາ​ວ່າ​ຄົນ​ເຫຼົ່າ​ນີ້​ແມ່ນ​ຜູ້​ໃດ​ແດ່ ແຕ່​ພວກ​ເຂົາ​ຍອມ​ທີ່​ຈະ​ເຮັດ​ສີ່ງ​ໃດ​ກໍ​ໄດ້​ເພື່ອ​ທີ່​ຈະ​ປົກ​ປ້ອງ​ຄວາມ​ເຊື່ອ​ຂອງ​ຊາວ​ຢິວ​ຈາກ​ສັດ​ຕູ. ເປັນ​ເລື່ອງ​ ໜ້າ​ເສົ້າ​ທີ່​ເລື່ອງ​ນີ້​ເປັນ​ພຽງ​ຕົວ​ຢ່າງ​ດຽວ​ຂອງ​ກຸ່ມ​ຄົນ​ທີ່​ໃຈ​ແຂງ​ກະ​ດ້າງ​ແລະ​ຫົວ​ແຂງ​ທີ່​ຕ້ອງ​ການ ‘’ປົກ​ປ້ອງ’’ ສາ​ດສະ​ໜາ​ຂອງ​ຊາວ​ຢິວ.

`ອ່ານ​ກິດ​ຈະ​ການ 23:26-30. ນາຍ​ພັນ​ລີ​ເຊຍໄດ້​ສົ່ງ​ຂ່າວ​ສານ​ອັນ​ໃດ​ໄປ​ຫາ​ຜູ້​ປົກ​ຄອງ​ເມືອງ​ເຟ​ລິກກ່ຽວ​ກັບ​ເປົາ​ໂລ?`

ຈົດ​ໝາຍ​ຂອງ​ນາຍ​ພັນລີ​ເຊຍຂຽນ​ຫາ​ເຟ​ລິກ​ກ່ຽວ​ກັບ​ເປົາ​ໂລ. ຈົດ​ໝາຍ​ຍັງ​ສະ​ແດງ​ໃຫ້​ເຫັນ​ວ່າ​ມັນ​ເປັນ​ເລື່ອງ​ດີ​ທີ່​ເປົາ​ໂລ​ນັ້ນ​ເປັນ​ພົນ​ລະ​ເມືອງ​ຊາວ​ໂຣ​ມັນໂດຍ​ສັນ​ຊາດ. ກົດ​ໝາຍ​ໂຣ​ມັນ​ກໍ​ປົກ​ປ້ອງ​ພົນ​ລະ​ເມືອງ​ຂອງ​ຕົນ​ເອງ​ຢ່າງ​ສົມ​ບູນ. ອີງ​ຕາມ​ກົດ​ໝາຍ​ແລ້ວ ພົນ​ລະ​ເມືອງ​ຊາວ​ໂຣ​ມັນ​ມີ​ສິດ​ທີ່​ຈະ​ໄດ້​ຮັບ​ການ​ຕັດ​ສິນ​ພິ​ພາກ​ສາ​ຕໍ່​ໜ້າ​ຜູ້​ພິ​ພາກ​ສາ​ແລະ​ກໍ​ອະ​ທິ​ບາຍ​ເຖິງ​ການ​ກະ​ທຳ​ຂອງ​ຕົນ​ເອງໃນ​ສານ. ນອກ​ຈາກ​ນັ້ນ ​ພວກ​ເຂົາ​ຍັງ​ສາ​ມາດ​ໄປ​ເຂົ້າ​ເຝົ້າ​ກະ​ສັດກຸງໂຣມເພື່ອ​ໄປ​ຂໍ​ອຸ​ທອນຫຼື​ຮ້ອງ​ຟ້ອງວ່າ​ພວກ​ເຂົາ​ບໍ່​ໄດ້​ຮັບ​ການ​ຕັດ​ສິນ​ທີ່​ບໍ່​ຍຸດ​ຕິ​ທຳ (ກິດ​ຈະ​ການ 25:10,11). ດັ່ງ​ນັ້ນເຟ​ລິກຈຶ່ງ​ໄດ້ປະ​ຕິ​ບັດ​ຕໍ່​ເປົາ​ໂລ​ຢ່າງ​ຍຸດ​ຕິ​ທຳ. ເຟ​ລິກໄດ້​ຖາມ​ເປົາ​ໂລຫຼາຍ​ຄຳ​ຖາມ. ຈາກ​ນັ້ນເຟ​ລິກ​ກໍ່​ໄດ້​ສົ່ງ​ໃຫ້​ທະ​ຫານ​ໃຫ້​ຮັກ​ສາ​ເປົາ​ໂລ​ໄວ້​ຈົນ​ກວ່າ​ຜູ້​ທີ່​ກ່າວ​ຫາ​ເພີ່ນ​ຈະ​ມາ​ຮອດ.