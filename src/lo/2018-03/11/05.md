---
title:  ອາ​ຈານ​ເປົາ​ໂລ​ໄດ້​ຖຶກ​ພິ​ພາກ​ສາ​ຕໍ່​ໜ້າ​ຜູ້​ນຳ​ສາດ​ສະ​ໜາ​ຂອງ​ຊາວ​ຢິວ
date:   12/09/2018
---

`ອ່ານ​ກິດ​ຈະ​ການ 23:1-5. ອາ​ຈານ​ເປົາ​ໂລ​ໄດ້​ເລີ່ມ​ເທດ​ສະ​ໜາ​ໃຫ້​ພວກ​ຊາ​ດູ​ກາຍ​ຟັງແນວ​ໃດ?`

ປະ​ໂຫຍກ​ທຳ​ອິດ​ທີ່​ອາ​ຈານ​ເປົາ​ໂລ​ກ່າວກໍ່​ເຮັດ​ໃຫ້​ເພີ່ນ​ຕ້ອງ​ຖຶກ​ຕົບ​ປາກ. ອາ​ຈານ​ເປົາ​ໂລ​ຖຶກ​ຕົບ​ກໍ​​ຍ້ອນ​ວ່າ: ສີ່ງ​ທີ່​ເພີ່ນ​ໄດ້​ກ່າວ​ກ່ຽວ​ກັບ​ພະ​ເຈົ້າ​ນັ້ນ​ຟັງ​ເບີ່ງ​ຄື​ບໍ່​ສັດ​ຊື່. ສີ່ງ​ທີ່​ອາ​ຈານ​ເປົາ​ໂລ​ກ່າວ​ຕໍ່​ໄປ​ກໍ່​ສະ​ແດງ​ໃຫ້​ພວກ​ເຮົາ​ເຫັນ​ຢ່າງ​ຈະ​ແຈ້​ງ່​ວາ​ເພີ່ນ​ເປັນ​ຜູ້​ໃດ. ອາ​ຈານ​ເປົາ​ໂລ​ກ່າວ​ວ່າ​ຜູ້​ນຳ​ສູງ​ສຸດ​ຂອງ​ກຸ່ມ​ຊາ​ດູ​ກາຍນັ້ນ​ເປັນ “ໜໍ່ແນວກຳແພງໂອບປູນຂາວເອີຍ” (ກິດ​ຈະ​ການ 23:3). ຄຳ​ເວົ້າ​ເຫຼົ່າ​ນີ້​ເປັນ​ການ​ລອກ​ຮຽນ​ເອົາ​ຄຳ​ເວົ້າ​ຂອງ​ພະ​ເຢ​ຊູ​ທີ່​ກ່າວ​ກັບ​ຜູ້​ນຳ​ສາ​ດສະ​ໜາໃນ​ພະ​ທຳ​ມັດ​ທາຍ 23:27. ແຕ່​ອາ​ຈານ​ເປົາ​ໂລ​ກໍ​ບໍ່​ຮູ້​ວ່າ​ຕົນ​ເອງ​​ກຳ​ລັງກ່າວ​ກັບ​ຜູ້​ນຳ​ສາ​ດສະ​ໜາ​ຜູ້​ສູງ​ສຸດ​ໃນ​ພວກ​ຊາ​ດູ​ກາຍ. ດັ່ງ​ນັ້ນ​ມັນ​ຄົງ​ເປັນ​ຄວາມ​ຈິງ​ທີ່​ອາ​ຈານ​ເປົນ​ໂລ​ມີ​ສາຍ​ຕາ​ທີ່​ສັ້ນຫຼື​ສາຍຕາບໍ່​ດີ.

`ອ່ານ ​ກິດ​ຈະ​ການ 23:6-10. ອາ​ຈານ​ເປົາ​ໂລ​ໃຊ້​ຄຳ​ເວົ້າ​ທີ່​ສະຫຼາດ​ອັນ​ໃດ​ເພື່ອ​ຢຸດ​ຕິ​ການ​ພິ​ພາກ​ສາ?`

ຄຳ​ເວົ້າ​ອັນ​ສະຫຼາດ​ຂອງ​ອາ​ຈານ​ເປົາ​ໂລ (ກິດ​ຈະ​ການ23:6) ເປັນ​ຄຳ​ເວົ້າ​ທີ່​ບໍ່​ພຽງ​ແຕ່​ຢຸດ​ຕິ​ການ​ພິ​ພາກ​ສາ​ເທົ່າ​ນັ້ນ. ພວກ​ຊາ​ດູ​ກາຍ​ກຳ​ລັງ​ຕັດ​ສິນ​ອາ​ຈານ​ເປົາ​ໂລຍ້ອນ​ການ​ທີ່​ເພີ່ນ​ສອນ​ວ່າຄົນ​ຕາຍ​ຈະ​ກັບ​ຄືນ​ມາ​ມີ​ຊີ​ວິດ​ອີກ​ຄັ້ງ (ກິດ​ຈະ​ການ 24:20,21; ກິດ​ຈະ​ການ 26:6-8). ບໍ່​ມີ​ເຫດ​ຜົນ​ໃດ​ອື່ນ​ທີ່​ອະ​ທິ​ບາຍ​ວ່າ​ເປົາ​ໂລ​ໄດ້​ປ່ຽນ​ຈາກ​ການ​ໄລ່​ຂົ່ມ​ເຫັງ​ແລະ​ຂ້າ​ຄົນ​ຄ​ຣິ​ສ​ຕຽນເປັນ​ການ​ປະ​ກາດ​ສັ່ງ​ສອນ​ເລື່ອງ​ພະ​ເຢ​ຊູໄດ້​ແນວ​ໃດ. ແລະ​ສົມ​ມຸດ​ວ່າ​ພະ​ເຢ​ຊູ​ບໍ່​ໄດ້​ຄືນ​ມາ​ຈາກ​ຕາຍ​ເດ? ຄັນ​ຊັ້ນ​ແລ້ວວ​ວຽກ​ງານ​ຂອງ​ເປົາ​ໂລ​ກໍ​ຄົງ​ບໍ່​ມີ​ຄວາມ​ໝາຍ​ຫຍັງ​ເລີຍ​ແລະ​ເພີ່ນ​ກໍ່​ຮູ້​ເລື່ອງ​ນີ້​ດີ (1ໂກ​ລິນ​ໂທ 14:15-17).