---
title:  ເຫດ​ຜົນ​ສຳ​ລັບ​ການ​ຕໍ່​ສູ້ 
date:   20/08/2018
---

`ອ່ານ​ກ່ຽວ​ກັບ​ພິ​ທີ​ຕັດ​ໃນ ອົບ​ພະ​ຍົບ 12:43-49. ມິ​ຜູ້​ໃດ​ອີກ​ທີ່​ຕ້ອງ​ຮັບ​ພິ​ທີ​ຕັດ?`

ຄຳ​ສັນ​ຍາ​ຕ່າງໆ​ໃນ​ຂໍ້​ຕົກ​ລົງ​ທີ່​ພິ​ເສດ​ຂອງ​ພະ​ເຈົ້າ​ກັບ​ປະ​ຊາ​ຊົນ​ຂອງ​ພະ​ອົງ​ບໍ່​ແມ່ນ​ພຽງ​ແຕ່​ສຳ​ລັບ​ຊົນ​ຊາດ​ອິດ​ສະ​ລະ​ເອນ​ເທົ່າ​ນັ້ນ, ດັ່ງ​ນັ້ນ​ໃນ​ສະ​ໄໝ​ຂອງ​ພ​ຣະ​ຄຳ​ພີ​ນັ້ນ​ຜູ້​ຊາຍ​ຈະ​ຕ້ອງ​ຮັບ​ພິ​ທີ​ຕັດ​ເພື່ອ​ຈະ​ເປັນ​ສ່ວນ​ໜື່ງ​ຂອງ​ຂໍ້​ຕົກ​ລົງ​ທີ່​ພິ​ເສດ​ຂອງ​ພະ​ເຈົ້າ​ກັບ​ປະ​ຊາ​ຊົນ​ຂອງ​ພະ​ອົງ. ນີ້​ເປັນ​ເ​ຫດ​ຜົນ​ທີ່​ຄູ​ສອນ​ຊາວ​ຢິວ​ຈາກ​ເຢ​ລູ​ຊາ​ເລັມ​ກ່າວ​ວ່າ​ຄົນ​ຕ່າງໆ​ຈະ​ລອດ​ໄດ້​ກໍ​ຕໍ່​ເມື່ອ​ພວກ​ເຂົາ​ກາຍ​ເປັນ​ຢິວ​ກ່ອນ.

`ໃຫ້​ເຮົາ​ອ່ານ​ສິ່ງ​ທີ່​ອາ​ຈານ​ເປົາ​ໂລ​ກ່າວ​ກ່ຽວ​ກັບ​ພິ​ທີ​ຕັດ​ໃນ​ໂລມ 3:30; 1ໂກ​ລິນ​ໂທ 7:18; ຄາ​ລາ​ເຕຍ 3:28; ແລະ​ ຄາ​ລາ​ເຕຍ 5:6. ອາ​ຈານ​ເປົາ​ໂລ​ເຊື່ອ​ແນວ​ໃດ​ກ່ຽວກັບ​ພິ​ທີ​ຕັດ?`

ບັນ​ດາ​ຄູ​ສອນ​ປອມ​ກ່າວ​ວ່າ​ຄົນ​ຕ່າງ​ຊາດ​ຈະ​ລອດ​ໄດ້​ກໍ​ຕໍ່​ເມື່ອ​ພວກ​ເຂົາ​ໄດ້​ກາຍ​ເປັນ​ຢິວ​ກ່ອນ. ແຕ່​ການ​ທີ່​ຜູ້​ໃດ​ຜູ້​ໜື່ງ​ເປັນ​ສະ​ມາ​ຊິກ​ກຸ່ມ​ຄົນ​ຂອງ​ພະ​ເຈົ້າ​ກໍ​ບໍ່​ໄດ້​ໝາຍ​ຄວາມ​ວ່າ​ເຂົາ​ຄົນ​ນັ້ນ​ໄດ້​ຮັບ​ຄວາມ​ລອດ. ພະ​ເຈົ້າ​ຊ່ວຍ​ໃຫ້​ອັບ​ລາ​ຮາມ​ລອດ​ໂດຍ​ຄວາມ​ເຊື່ອ​ກ່ອນ​ທີ່​ເພີ່ນ​ຈະ​ໄດ້​ຮັບ​ພິ​ທີ​ຕັດ ເຮັດ​ໃຫ້​ເຂົາ​ເປັນ​ຄົນ​ຊອບ​ທຳ​ຕໍ່​ໜ້າ​ພະ​ເຈົ້າ. ດັ່ງ​ນັ້ນ​ການ​ບັງ​ຄັບ​ໃຫ້​ຊາວ​ຕ່າງ​ຊາດ​ໃຫ້​ຮັບ​ພິ​ທີ​ຕັດ​ກໍ​ຄື​ການ​ດັດ​ແກ້​ຂ່າວ​ປະ​ເສີດ​ຂອງ​ພະ​ເຈົ້າ. ອາ​ຈານ​ເປົາ​ໂລຈຶ່ງ​ບໍ່​ສາ​ມາດ​ເຫັນ​ດີ​ກັບ​ແນວ​ຄິດ​ນີ້.

`ແມ່ນ​ຫຍັງ​ຄື​ອັນ​ຕະ​ລາຍ​ຂອງ​ການ​ຄິດ​ວ່າ ຄວາມ​ລ​ອດ​ນັ້ນ​ມາ​ຈາ​ກ​ການ​ເຂົ້າ​ຮ່ວມ​ໂບດ​ທີ່​ຖືກ​ຕ້ອງ​ເທົ່າ​ນັ້ນ?`