---
title:  ສືກ​ສາ​ເພີ່ມ​ເຕີມ
date:   24/08/2018
---

ພະ​ເຈົ້າ​ຊົງ​ເປີດ​ທາງ​ໃຫ້​ຄ​ຣິ​ສ​ຕຽນ​ຊາວ​ຢິວ​ໄດ້​ເຮັດ​ວຽກ​ງານ​ຂອງ​ພະ​ອົງ​ ແຕ່​ພວກ​ເຂົາ​ບໍ່​ໄດ້​ເຮັດ​ວຽກ​ງານ​ໃຫ້​ວ່ອງ​ໄວ​ດັ່ງ​ທີ່​ພະ​ອົງ​ຕ້ອງ​ການ​ໃຫ້​ພວກ​ເຂົາ​ເຮັດ. ວຽກ​ງານ​ທີ່​ຜູ້​ນຳ​ຄ​ຣິ​ສ​ຕະ​ຈັກ​ໄດ້​ກະ​ທຳ​ທ່າມ​ກາງ​ຊາວ​ຕ່າງ​ຊາດ​ນັ້ນ​ກໍ​ສະ​ແດງ​ໃຫ້​ເຫັນ​ວ່າ​ ຈໍາ​ນວນ​ຜູ້​ເຊື່ອ​ທີ່​ບໍ່​ເປັນ​ຢິວ​ນັ້ນ​ຈະ​ມີ​ຈຳ​ນວນຫຼາຍກວ່າ​ຜູ້​ເຊື່ອ​ຊາວ​ຢິວ.ຊາວ​ຢິວ​ເປັນ​ຫ່ວງວ່າ​ຈະ​ເກີດ​ຫຍັງ​ຂື້ນ ຖ້າ​ຫາກ​ຄົນ​ບໍ່​ເປັນ​ຢິວ​ນັ້ນ​ບໍ່​ຮັກ​ສາ​ກົດ. ຖ້າ​ເປັນ​ດັ່ງ​ນັ້ນ ກົດ​ໝາຍ​ຄວາມ​ເຊື່ອ​ແລະ​ການ​ປະ​ພຶດ​ພິ​ເສດ​ທີ່​ເຮັດ​ໃຫ້​ຊາວ​ຢິວ​ມີ​ຄວາມ​ແຕກ​ຕ່າງ​ນັ້ນ​ກໍ​ຈະ​ຫາຍ​ໄປ ແລະ​ສີ່ງ​ທີ່​ພິ​ເສດ​ເຫຼົ່າ​ນີ້​ຈະ​ບໍ່​ປາ​ກົດ​ໃຫ້ເຫັນ​ໃນ​ຊີ​ວິດ​ຜູ້​ເຊື່ອ​ທີ່​ບໍ່​ເປັນ​ຢິວ​ຜູ້​ທີ່ຍອມ​ຮັບ​ເອົາ​ຂ່າວ​ປະ​ເສີດ​ທີ່ວ່າ​ພຣະ​ເຢ​ຊູ​ຊົງ​ຊ່ວຍ​ພວກ​ເຂົາ​ໃຫ້​ລອດ​ຈາກ​ຄວາມ​ບາບ (ປື້ມ​ທ່ານ​ນາງ ເອ​ເລັນ​ຈີ​ໄວ​ທ໌).

**ຄຳຖາມຄົ້ນຄວ້າ**

`ໜື່ງ​ໃນ​ການ​ຕັດ​ສິນ​ໃຈ​ອັນ​ສຳ​ຄັນ​ທີ່​ສຸດ​ທີ່​ຄ​ຣິ​ສ​ຕະ​ຈັດ​ໃນ​ສະ​ໄໝ​ພະ​ຄຳ​ພີໃໝ່​ໄດ້​ມີ​ກໍ​ຄື​ກ່ຽວ​ກັບວິ​ທີ​ການ​​ຍອມ​ຮັບ​ເອົາ​ຜູ້​ເຊື່ອ​ທີ່​ບໍ່​ແມ່ນ​ຊາວ​ຢິວ​ເຂົ້າ​ສູ່​ຄ​ຣິ​ສ​ຕະ​ຈັກ. ຜູ້​ເຊື່ອ​ທີ່​ບໍ່​ແມ່ນ​ຢິວ​ນັ້ນ​ກໍ​ຄວນ​ຈະ​ຮັບ​ພິ​ທີ​ຕັດຫຼື​ບໍ່? ການ​ຮັບ​ພິ​ທີ​ຕັດ​ກໍ​ຄື​ການ​ຕັດ​ໜັງ​ທີ່​ເຫຼືອ​ຢູ່​ປາຍ​ອະ​ໄວ​ຍະ​ວະ​ເພດ​ຊາຍ. ພວກ​ເຮົາ​ເອງ​ເຫັນ​ບັນ​ຫາ​ອັນ​ໃດ​ແດ່​ໃນ​ຄ​ຣິ​ສ​ຕະ​ຈັກ​ຂອງ​ເຮົາ​ທຸກ​ມື້​ນີ້? ຜູ້​ນຳ​ຄ​ຮິ​ສ​ຕະ​ຈັກ​ສອນ​ຫຍັງ​ພວກ​ເຮົາ​ໃນ​ພະ​ທຳ​ກິດ​ຈະ​ການ ​ບົດ​ທີ15 ກ່ຽວ​ກັບ​ວິ​ທີ​ການ​ແກ້​ໄຂ​ບັນ​ຫາ?`

`ໃນ​ຊັ້ນ​ຮຽນ​ບົດ​ຮຽນວັນສະບາໂຕຂອງທ່ານ ​ໃຫ້​ເລືອກ​ກຸ່ມ​ໜຶ່ງໃຫ້​ສະ​ແດງເປັນ​ຊາວ​ຢິວ​ໃນ​ພຣະ​ທຳ​ກິດ​ຈະ​ການ​ເຊີ່ງ​ກ່າວ​ວ່າຄົນ​ທີ່​ບໍ່​ເປັນ​ຢິວ​ນັ້ນ​ຈະ​ຕ້ອງ​ກາຍ​ເປັນ​ຢິວ​ກ່ອນ​ທີ່​ຈະ​ສາ​ມາດ​ເຂົ້າ​ຮ່ວມ​ຄ​ຣິ​ສ​ຕະ​ຈັກ​ໄດ້. ຫຼັງ​ຈາກ​ນັ້ນ​ຂໍ​ໃຫ້​ກຸ່ມ ຢິວ ນີ້​ໃຫ້​ເຫດ​ຜົນເພື່ອ​ສະ​ໜັບ​ສະ​ໜູນ​ຄວາມ​ເຊື່ອ​ຂອງ​ເຂົາ. ເປັນ​ຫຍັງ​ພວກ​ເຂົາ​ຈື່ງບອກວ່າ​ຄົນ​ທີ່​ບໍ່​ເປັນ​ຢິວ​ຈະ​ຕ້ອງ​ກາຍ​ເປັນ​ຢິວ​ກ່ອນ​ທີ່​ພວກ​ເຂົາ​ຈະ​ສາ​ມາດ​ເຂົ້າ​ເປັນ​ສະ​ມາ​ຊິກ​ຄ​ຣິ​ສ​ຕະ​ຈັກ. ທ່ານ​ຈະ​ຕອບ​ຄົນ​ຕ່າງ​ຊາດ​ວ່າ​ແນວ​ໃດ? ປະ​ສົບ​ການ​ນີ້​ສະ​ແດງ​ໃຫ້​ພວກ​ເຮົາ​ເຫັນ​ວ່າ​ ບັນ​ຫາ​ຕ່າງໆ​ໃນ​ຄ​ຣິ​ສ​ຕະ​ຈັກ​ສະ​ໄໝ​ເລີ່ມ​ຕົ້ນນັ້ນ​ກໍ​ມີ​ຄວາມ​ຍາກ​ທີ່​ຈະ​ແກ້​ໄຂ​ໄດ້ຫຼາຍກວ່າ​ທີ່​ພວກ​ເຮົາ​ຄິດແນວໃດ?`