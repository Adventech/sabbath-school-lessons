---
title:  ກົດ​ສີ່​ຂໍ້​ສຳ​ລັບ​ຜູ້​ເຊື່ອ
date:   22/08/2018
---

`ອ່ານ​ກິດ​ຈະ​ການ 15:28, 29. ກຸ່ມ​ເຢ​ລູ​ຊາ​ເລັມ​ເປັນ​ກຸ່ມ​ຜູ້​ນຳ​ທີ່​ຕັດ​ສິນ​ໃຈ​ໃນ​ເລື່ອງ​ສໍາຄັນ​ສຳ​ລັບ​ຄ​ຣິ​ສ​ຕະ​ຈັກ. ກຸ່ມ​ຜູ້ນຳນີ້​ໄດ້​ບອກວ່າ​ຜູ້​ເຊື່ອ​ຈະ​ຕ້ອງ​ບໍ່​ເຮັດ 4 ຢ່າງຄືອັນ​ໃດແດ່?`

ກຸ່ມ​ເຢ​ລູຊາ​ເລັມ​ບອກວ່າ​ມະ​ນຸດ​ໄດ້​ຮັບ​ຄວາມ​ລອດ​ຍ້ອນ​ຄວາມ​ຮັກ​ຂອງ​ພ​ຣະ​ເຈົ້າ​ບໍ່​ແມ່ນ​ດ້ວຍ​ວຽກ​ງານ​ຂອງ​ຕົນ​ເອງ. ດັ່ງ​ນັ້ນ​ຜູ້​ເຊື່ອ​ກໍ​ບໍ່​ຈຳ​ເປັນ​ທີ່​ຈະ​ຮັບ​ພິ​ທີ​ຕັດ. ການ​ຮັບ​ພິ​ທີ​ຕັດ​ນັ້ນ​ກໍ​ໝາຍ​ເຖິງ​ການ​ຕັດ​ໜັງ​ຢູ່​ປາຍ​ອະ​ໄວ​ຍະ​ວະ​ຂອງ​ເພດ​ຊາຍ ແຕ່​ກຸ່ມ​ເຢ​ຊູ​ຊາ​ເລັມ​ບອກວ່າ​ຜູ້​ເຊື່ອ​ຈະ​ຕ້ອງ​ບໍ່​ເຮັດ4ຢ່າງ​ຄື: (1) ພວກ​ເຂົາ​ຈະ​ຕ້ອງ​ບໍ່​ກິນ​ຊີ້ນ​ທີ່​ຖືກ​ຖວາຍ​ໃຫ້​ແກ່​ຮູບ​ປັ້ນ​ແລ້ວ​ນຳ​ໄປ​ຂາຍ​ຢູ່​ຕະຫຼາດ, (2) ພວກ​ເຂົາ​ຈະ​ຕ້ອງ​ບໍ່​ກິນ​ເລືອດ, (3) ພວກ​ເຂົາ​ຈະ​ຕ້ອງ​ບໍ່​ກິນ​ຊີ້ນ​ຂອງ​ສັດ​ທີ່​ຖືກປີບ​ຮັດ​ຄໍ​ຈົນ​ຕາຍ ນັ້ນ​ກໍ​ໝາຍ​ເຖິງ​ຊີ້ນ​ທີ່​ມາ​ຈາກ​ສັດ​ທີ່​ເລືອດ​ບໍ່​ໄດ້​ໄຫຼ​ອອກ​ຈາກ​ໂຕ, (4) ພວກ​ເຂົາ​ບໍ່​ຄວນ​ມີ​ເພດ​ສຳ​ພັນ​ໃດ​ທີ່​ລະ​ເມີດ​ກົດ​ບັນ​ຍັດ​ຂອງ​ພ​ຣະ​ເຈົ້າ.

ກົດ 4 ຂໍ້​ນີ້​ບໍ່​ແມ່ນ​ກົດ​ຊຸດ​ໃໝ່​ສຳ​ລັບ​ຄ​ຣິ​ສຕຽນ​ເຊີ່ງ​ປະ​ຖີ້ມ​ກົດ​ອື່ນໆ​ໃນ​ພ​ຣະ​ຄຳ​ພີ​ເດີມ. ມັນ​ຈະ​ແຈ້ງແລ້ວວ່າ ພ​ຣະ​ວິນ​ຍານ​ບໍ​ລິ​ສຸດ​ໄດ້​ຊົງ​ນຳ​ຜູ້​ນຳ​ຄ​ຣິ​ສ​ຕະ​ຈັກ​ເພື່ອ​ຂຽນ​ກົດ4ຂໍ້​ນີ້ຂຶ້ນມາ (ກິດ​ຈະ​ການ 15:28). ກົດ4ຂໍ້​ນີ້​ໄດ້​ມາ​ຈາກ​ກົດ​ທີ່​ພົບ​ໄດ້​ໃນ​ລະ​ບຽບ​ພວກ​ເລ​ວີ ບົດ​ທີ17 ແລະ​ ບົດ​ທີ18ເຊີ່ງ​ກ່າວ​ກ່ຽວ​ກັບ​ຄົນ​ຕ່າງ​ຊາດ​ທີ່​ອາ​ໄສ​ໃນ​ດິນ​ແດນ​ຂອງ​ຊົນ​ຊາດອິດ​ສະ​ລາ​ເອນ.

`ພວກ​ເຮົາ​ສາ​ມາດ​ແກ້​ໄຂ​ບັນ​ຫາ​ໃນ​ຄ​ຣິ​ສ​ຕະ​ຈັກ​ດ້ວຍ​ຈິດ​ວິນ​ຍານ​ທີ່​ມີ​ຄວາມ​ຮັກ​ໄດ້​ແນວ​ໃດ?`