---
title:  ກຸ່ມ​ເຢ​ລູ​ຊາ​ເລັມ
date:   18/08/2018
---

### ບ່າຍ​ວັນ​ສະ​ບາ​ໂຕ
ອ່ານ​ສຳ​ລັບ​ບົດ​ຮຽນ​ອາ​ທິດ​ນີ້: ກິດ​ຈະ​ການ ບົດທີ 15; ຄາ​ລາ​ເຕຍ 2:11-13; ອົບ​ພະ​ຍົບ 12:43-49; ໂລມ 3:30; ລະ​ບຽບ​ພວກ​ເລ​ວີ 18:30.

> <p>ຂໍ້​ຄວນ​ຈຳ</p>
> “ແຕ່​ພວກ​ເຮົາ​ເຊື່ອ​ວ່າ ພວກ​ເຮົາ​ພົ້ນ​ດ້ວຍ​ພ​ຣະ​ຄຸນ​ຂອງ​ອົງ​ພ​ຣະ​ເຢ​ຊູ​ເຈົ້າ ເໝືອນ​ກັນ​ກັບ​ພວກ​ເຂົາ’’. (ກິດຈະການ 15:11)

ຫຼັງ​ຈາກ​ໄລ​ຍະເວລາ​ສອງ​ປີ ທ່ານ​ເປົາ​ໂລ​ແລະ​ບາ​ນາ​ບັດໄດ້​ກັບ​ມາ​ເມືອງ​ອັນ​ຕິ​ອົກ​ໃນ​ປະ​ເທດ​ຊີ​ເຣຍ. ພວກ​ເຂົາ​ໄດ້​ເລົ່າ​ເຖິງວຽກ​ງານ​ຂອງ​ພວກ​ເຂົາ​ໃຫ້​ຄ​ຣິ​ສ​ຕະ​ຈັກ​ໄດ້​ຟັງ. ເປັນ​ຫຍັງ​ພວກ​ເຂົາ​ຈຶ່ງ​ໄດ້​ລາຍ​ງານ​ກ່ຽວ​ກັບ​ວຽກ​ງານ​ຂອງ​ພວກ​ເຂົາເອງ? ອາ​ຈານ​ເປົາ​ໂລ​ແລະ​ບາ​ນາ​ບັດ​ຕ້ອງ​ການບອກ​ຄ​ຣິ​ສ​ຕະ​ຈັກ​ກ່ຽວ​ກັບ​ຄວາມ​ສຳ​ເລັດ​ຂອງ​ເຂົາ​ໃນ​ການ​ແບ່ງ​ປັນ​ຂ່າວ​ປະ​ເສີດ​ກັບ​ຄົນ​ທີ່​ບໍ່​ເປັນ​ຢິວ. ຫຼັງ​ຈາກ​ທີ່ໂຄ​ລີ​ນີ​ອຸດໄດ້​ຍອມ​ຮັບ​ເອົາ​ພະ​ເຢ​ຊູ ຄົນ​ຕ່າງ​ຊາດ​ຄົນ​ອື່ນໆ​ກໍ່​ໄດ້​ເຂົ້າ​ຮ່ວມ​ຄ​ຣິ​ສ​ຕະ​ຈັກ​ເຊັ່ນ​ກັນ. ແຕ່​ກໍ​ມີ​ຜູ້​ເຊື່ອ​ຊາວ​ຢິວ​ຈຳ​ນວນຫຼາຍ​ທີ່​ບໍ່​ພໍ​ໃຈ​ກັບ​ຄົນ​ຕ່າງ​ຊາດ​ນັ້ນ​ທີ່ມາ​ເຂົ້າ​ຮ່ວມ​ຄ​ຣິ​ສ​ຕະ​ຈັກ. ຍ້ອນ​ຫຍັງ​ຈື່ງ​ເປັນ​ໄປ​ແບບ​ນັ້ນ? ກໍ​ເພາະ​ວ່າ​ຄົນ​ທີ່​ບໍ່​ເປັນ​ຢິວ​ກໍ​ບໍ່​ໄດ້​ຮັບ​ພິ​ທີ​ຕັດ. ຜູ້​ຊາຍ​ຊາວ​ຢິວ​ຮັບ​ພິ​ທີ​ຕັດ​ເພື່ອ​ສະ​ແດງ​ໃຫ້​ເຫັນ​ວ່າ​ພວກ​ເຂົາ​ເປັນ​ຂອງ​ພະ​ເຈົ້າ ດັ່ງ​ນັ້ນ​ຜູ້​ເຊື່​ອ​ຊາ​ວ​ຢິວຫຼາຍ​ຄົນ​ກໍ​ບໍ່​ພໍ​ໃຈ​ເມື່ອ​ເຫັນ​ຄົນ​ຕ່າງ​ຊາດ​ຈຳ​ນວນຫຼາຍ​ເຂົ້າ​ມາ​ໂບດ. ຜູ້​ເຊື່ອ​ຊາວ​ຢິວ​ມີ​ຄວາມ​ຮູ້​ສຶກວ່າ​ກຸ່ມ​ຄົນ​ຕ່າງ​ຊາດ​ນີ້​ຈະ​ຕ້ອງ​ໄດ້​ຮັບ​ພິ​ທີ​ຕັດສາ​ກ່ອນ.

ກິດ​ຈະ​ການບົດ​ທີ15 ກ່າວ​ກ່ຽວ​ກັບ​ບັນ​ຫາ​ນີ້​ແລະ​ວິ​ທີ​ການ​ທີ່​ກຸ່ມ​ຄົນ​ເຢ​ລູ​ຊາ​ເລັມ​ໄດ້​ແກ້​ໄຂ​ບັນ​ຫາ​ນີ້. ພວກ​ເຂົາ​ໄດ້​ມາ​ລວມ​ກັນ​ເພື່ອ​ແກ້​ໄຂ​ບັນ​ຫາ​ຕ່າງໆ​ທີ່​ມີ​ໃນ​ຄ​ຣິ​ສ​ຕະ​ຈັກ​ໃນ​ຊ່ວງ​ເວ​ລາ​ອັນ​ສຳ​ຄັນ​ນີ້​ໃນ​ປະ​ຫວັດ​ສາດ​ຂອງ​ພ​ຣະ​ຄຳພີ​ໃໝ່.