---
title:  ການ​ສົນ​ທະ​ນາ​ທີ່​ຍາວ
date:   21/08/2018
---

`ໃນ​ພະ​ຄຳກິດ​ຈະ​ການ 15:7-11 ລູ​ກາ​ບອກ​ພວກ​ເຮົາ​ກ່ຽວ​ກັບ​ການ​ສົນ​ທະ​ນາ​ທີ່​ຍືດ​ຍາວທີ່​ຜູ້​ນຳ​ຄ​ຣິສ​ຕະ​ຈັກ​ໃນ​ກຸງ​ເຢ​ລູ​ຊາ​ເລັມ​ໄດ້​ມີ​ກ່ຽວ​ກັບ​ຄົນ​ຕ່າງ​ຊາດ. ເປ​ໂຕ​ໄດ້ກ່າວ​ສີ່ງ​ໃດ​ກ່ຽວ​ກັບ​ບັນ​ຫາ​ນີ້?.`

ເປໂຕໄດ້​ລົມ​ກັບ​ສາ​ວົກ​ຄົນ​ອື່ນໆ​ແລ​ະຜູ້​ນຳ​ໃນ​ຄ​ຣິສຕະ​ຈັກ​ຄົນ​ອື່ນໆ. ເພີ່ນ​ໄດ້​ເຕືອນ​ສະ​ຕິ​ພວກ​ເຂົາ​ກ່ຽວ​ກັບ​ປະ​ສົບ​ການ​ຂອງ​ເພີ່ນ​ກັບໂຄ​ນີ​ລີ​ອຸດຜູ້ເປັນຊາວ​ຕ່າງ​ຊາດເມື່ອຫຼາຍ​ປີ​ກ່ອນ.​ ພ​ຣະ​ເຈົ້າ​ພ​ຣະ​ອົ​ງ​ໄດ້​ສະ​ແດງ​ໃຫ້​ເປ​ໂຕ​ໄດ້​ເຫັນ​ວ່າ ພ​ຣະ​ອົງ​ຊົງ​ເຫັນ​ດີ​ກັບ​ການ​ທີ່ໂຄ​ນີ​ລີ​ອຸດກາຍ​ເປັນ​ຄ​ຣິ​ສ​ຕຽນ. ໂຄ​ນີ​ລີ​ອຸດຄົນ​ນີ້​ບໍ່​ໄດ້​ຮັບ​ພິ​ທີ​ຕັດ. ຜູ້​ຊາຍ​ຊາວ​ຢິວ​ໄດ້​ຮັບ​ພິ​ທີ​ຕັດຫຼັງ​ຈາກ​ທີ່​ພວກ​ເຂົາ​ເກີດໄດ້8ມື້ ​ເພື່ອ​ສະ​ແດງ​ໃຫ້​ເຫັນ​ວ່າ​ພວກ​ເຂົາ​ເປັນ​ສ່ວນ​ໜື່ງ​ຂອງ​ຜູ້​ທີ່​ພ​ຣະ​ເຈົ້າ​ໄດ້​ເລືອກ. ພະ​ເຈົ້າ​ໄດ້​ສະ​ແດງ​ໃຫ້​ຄ​ຣິ​ສ​ຕຽນ​ຊາວ​ຢິວ​ເຫັນ​ວ່າ​ພະ​ອົງ​ໄດ້​ຊົງ​ຍອມ​ຮັບເອົາໂຄ​ນີ​ລີ​ອຸດ​ໂດຍ​ການ​ໃຫ້​ຂອງ​ປະ​ທານ​ອັນ​ດຽວ​ກັນ​ແຫ່ງ​ພະ​ວິນ​ຍານ​ບໍ​ລິ​ສຸດ​ທີ່​ພະ​ອົງ​ຊົງ​ປະ​ທານ​ໃຫ້​ແກ່​ບັນ​ດາ​ສາ​ວົກ​ຢູ່​ໃນເທດ​ສະ​ການເພັນ​ເຕັດ​ສະ​ເຕ. ພະ​ເຈົ້າ​ຊົງ​ໃຊ້ເປ​ໂຕ​ເພື່ອ​ສະ​ແດງ​ໃຫ້​ຜູ້​ເຊື່ອ​ຈາກ​ຢູ​ດາຍເຫັນ​ວ່າ​ພະ​ອ​ງຊົງຊ່ອຍ​ທັງ​ຄົນ​ຢິວ​ແລະ​ຄົນ​ບໍ່​ເປັນ​ຢິວ​ໃຫ້​ລອດພົ້ນ. ບໍ່​ມີ​ໃຜ​ກ່າວ​ໄດ້​ອີກວ່າ​ຄົນ​ບໍ່​ເປັນ​ຢິວ​ນັ້ນ​ບໍ່​ສະ​ອາດ. ເປັນ​ຫຍັງ​ຈຶ່ງ​ເປັນ​ດັ່ງ​ນັ້ນ? ກໍ່​ເພາະ​ວ່າ ພ​ະ​ເຈົ້າ​ພະ​ອົງ​ເອງ​ໄດ້​ຊຳ​ລະ​ຈິດ​ໃຈ​ຂອງ​ເຂົາໃຫ້​ສະ​ອາດ. ຄຳ​ສຸດ​ທ້າຍ​ທີ່​ເປ​ໂຕໄດ້ກ່າວ​ກໍ​ຟັງ​ເບີ່ງ​ຄ້າຍຄື​ກັບ​ສີ່ງ​ທີ່​ທ່ານເປົາ​ໂລອາດ​ໄດ້​ກ່າວວ່າ: “ແຕ່​ພວກ​ເຮົາ​ເຊື່ອ​ວ່າ ພວກ​ເຮົາ​ພົ້ນ​ດ້ວຍ​ພະ​ຄຸນ​ຂອງ​ອົງ​ພະ​ເຢ​ຊູ​ເຈົ້າ​ເໝືອນ​ກັນ​ກັບ​ພວກ​ເຂົາ.’’ (ກິດ​ຈະ​ການ15:11)

`ໃນ​ພະ​ຄຳ​ກິດ​ຈະ​ການ 15:13-21 ຢາ​ໂກ​ໂບໄດ້​ສະ​ເໜີ​ທາງ​ເພື່ອ​ແກ້​ໄຂ​ບັນ​ຫາ​ກ່ຽວກັບ​ຊາວ​ຕ່າງ​ຊາດ. ຢາ​ໂກ​ໂບ​ຄິດ​ວ່າ​ສິ່ງ​ໃດ​ຈະ​ຊ່ວຍ​ບັນ​ຫາ​ນີ້​ໄດ້?`