---
title:  ຈົດ​ໝາຍ​ຈາກ​ກຸງ​ເຢ​ລູ​ຊາ​ເລັມ
date:   23/08/2018
---

`ອ່ານ​ກິດ​ຈະ​ການ 15:22-29. ອິງ​ຕາມ​ຂໍ້​ພະ​ຄຳ​ພີ​ເຫຼົ່າ​ນີ້ ຄ​ຣິ​ສ​ຕະ​ຈັກ​ກຸງ​ເຢ​ລູ​ຊາ​ເລັມໄດ້​ປະ​ຕິ​ບັ​​ດຕາມ​ການ​ຕັດ​ສິນ​ຂອງ​ກຸ່ມ​ເຢ​ລູ​ຊາ​ເລັມ​ແບບ​ໃດ?`

ກ່ອນ​ອື່ນ​ໝົດ ຜູ້​ນຳ​ຂອງ​ຄ​ຣິ​ສ​ຕະ​ຈັກ​ເຢ​ລູ​ຊາ​ເລັມໄດ້​ຂຽນ​ຈົດ​ໝາຍ​ສະ​ບັບ​ໜື່ງ​ຫາ​ຜູ້​ເຊື່ອ​ທີ່​ບໍ່​ແມ່ນ​ຢີວ​ກ່ຽວ​ກັບ​ການ​ຕັດ​ສິນ​ໃຈ​ຂອງ​ພວກ​ເຂົາ. ຈົດ​ໝາຍ​ສະ​ບັບ​ນີ້​ຖືກ​ຂຽນ​ໃນ​ປີ ຄ​ສ 49. ມັນ​ເປັນ​ເອ​ກະ​ສາມ​ໜື່ງ​ທີ່​ເກົ່າ​ແກ່​ຂອງ​ຄ​ຣິ​ສ​ຕະ​ຈັກ​ຂອງ​ເຮົາ​ໃນ​ທຸກ​ມື້​ນີ້. ຄ​ຣິ​ສ​ຕະ​ຈັກ​ກຸງ​ເຢ​ລູ​ຊາ​ເລັມໄດ້​ເລືອກ​ເອົາ​ຢູ​ດາຍ ບາ​ຊາ​ບັ​ສ ແລະ ສີ​ລາ ເພື່ອ​ໄປ​ເມືອງ​ອັນ​ຕິ​ອົກ​ກັບ​ອາ​ຈານ​ເປົາ​ໂລ​ແລະ​ບາ​ນາ​ບັດ. ໜ້າ​ທີ່​ຂອງ​ພວກ​ເຂົາ​ກໍ​ຄືນຳ​ຈົດ​ໝາຍ​ຈາກ​ຜູ້​ນຳ​ໄປ​ຍັງ​ເມືອງ​ອັນ​ຕິ​ອົກ​ແລະ​ບອກ​ຄ​ຣິ​ສ​ຕະ​ຈັກ​ວ່າ​ຈົດ​ໝາຍ​ນັ້ນ​ເປັນ​ຄວາມ​ຈິງ.

`ອ່ານ​ກິດ​ຈະ​ການ 15:30-33. ຄ​ຣິ​ສ​ຕະ​ຈັກ​ໃນ​ເ​ມືອງ​ອັນ​ຕິ​ອົກ​ໄດ້​ຕອບ​ຈົດ​ໝາຍ​ສະ​ບັບ​ນີ້​ແນວ​ໃດ?`

ຄ​ຣິ​ສ​ຕະ​ຈັກ​ອັນ​ຕິ​ອົກ​ກໍ​ເຕັມ​ໄປ​ດ້ວຍ​ຄວາມ​ຊົມ​ຊື່ນ​ຍິນ​ດີ ເພາະ​ວ່າ​ຂ່າວ​ສານ​ໃນ​ຈົດ​ໝາຍ​ນັ້ນ​ໃຫ້​ຄວາມ​ຫວັງ​ກັບ​ພວກ​ເຂົາ. ຈົດ​ໝາຍ​ໄດ້​ກ່າວ​ວ່າ​ບໍ່​ມີ​ຜູ້​​ເຊື່ອ​ຄົນ​ຕ່າງ​ຊາດ​ຄົນ​ໃດ​ທີ່​ຈະ​ຕ້ອງ​ຮັບ​ພິ​ທີ່​ຕັດ. ຄ​ຣິ​ສ​ຕະ​ຈັກ​ໃນ​ເມືອງ​ອັນ​ຕິ​ອົກໄດ້​ຕົກ​ລົງ​ຮັບ​ເອົາ​ກົດ​ສີ່​ຂໍ້​ໃນ​ຈົດ​ໝາຍ​ຈາກ​ຄ​ຣິ​ສ​ຕະ​ຈັກ​ກຸງ​ເຢ​ລູ​ຊາ​ເລັມ.

`ໃຫ້​ທ່ານ​ລອງຕອບ​ຄຳ​ຖາມ​ຕໍ່ໄປນີ້​ດ້ວຍ​ຄວາມ​ສັດ​ຊື່. ການ​ໄປ​ນັ່ງ​ກິນ​ເຂົ້າ​ກັບ​ຄົນ​ທີ່​ເຊື່ອ​ທີ່​ມີ​ຄວາມ​ແຕກ​ຕ່າງ​ຈາກ​ທ່ານ​ນັ້ນ​ຍາກຫຼື​ບໍ່? ຜູ້​ເຊື່ອ​ເຫຼົ່າ​ນີ້​ອາດ​ມາ​ຈາກ​ປະ​ເທດ​ທີ່​ແຕກ​ຕ່າງ​ກັນ. ທ່ານ​ສາ​ມາດ​ປະຖີ້ມ​​ຄວາມ​ຮູ້​ສືກ​ທີ່​ຜິດ​ຂອງ​ທ່ານ​ແລະ​ສາ​ມາດ​ຮຽນ​ຮູ້​ທີ່​ຈະ​ເຂົ້າ​ກັບ​ຜູ້​ເຊື່ອ​ຄົນ​ເຫຼົ່າ​ນັ້ນ​ໄດ້​ແນວ​ໃດ?`