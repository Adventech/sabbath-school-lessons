---
title:  ບັນ​ຫາ​ກັບ​ຄົນ​ທີ່​ບໍ່​ເປັນ​ຢິວ - ຄົນ​ຕ່າງ​ຊາດ
date:   19/08/2018
---

`ອ່ານ​ ກິດ​ຈະ​ການ 15:1-5. ອິງ​ຕາມ​ຂໍ້​ພະ​ຄຳ​ພີ​ເຫຼົ່າ​ນີ້​ແລ້ວ ແມ່ນ​ຫຍັງ​ຄື​ບັນ​ຫາ​ໃນ​ໂບດ​ເມືອງ​ອັນ​ຕິ​ອົກ?`

ໃນ​ຈົດ​ໝາຍ​ທີ່​ຂຽນ​ຫາ​ຊາວ​ຄາ​ລາ​ເຕຍ ອາ​ຈານ​ເປົາ​ໂລ​ໄດ້​ບອກວ່າ​ຄ​ຣິ​ສ​ຕຽນ​ຈອມ​ປອມ​ເຫຼົ່າ​ນີ້​ໄດ້​ຕ້ອງ​ການ​ທີ່​ຈະ​ນຳ​ເອົາ ‘’ອິດ​ສະຫຼະ​ພາບ​ທີ່​ພວກ​ເຂົາ​ພົບ​ໃນ​ພະ​ເຢ​ຊູກັບມາ​ແລະ​ເຮັດ​ໃຫ້​ທາດ​ເມືອງ​ຄາ​ລາ​ເຕຍ​ນັ້ນ​ເຊື່ອ​ຟັງ​ກົດ​ຂອງຊາວ​ຢິວ.”

ຊາວ​ຢູ​ດາ​ບອກວ່າ​ຄົນ​ຕ່າງ​ຊາດ​ຈຳ​ເປັນ​ຕ້ອງ​ຮັບ​ພິ​ທີ​ຕັດ​ສາ​ກ່ອນ​ແລະ​ຈະ​ຕ້ອງ​ຮັກ​ສາ​ກົດ​ຂອງ​ຢິວ​ກ່ອນ​ທີ່​ພວກ​ເຂົາ​ຈະ​ສາ​ມາດ​ຮັບ​ຄວາມ​ລອດ​ພົ້ນ​ໄດ້. ຊາວ​ຢູ​ດາ​ເຊື່ອ​ວ່າ​ການ​ຮັບ​ພິ​ທີ​ຕັດ​ແມ່ນ​ທາງ​ດຽວ​ທີ່​ຈະ​ກາຍ​ເປັນ​ສະ​ມາ​ຊິກ​ຂອງ​ກຸ່ມ​ຄົນ​ຂອງ​ພະ​ເຈົ້າ (ປະ​ຖົມ​ມະ​ການ 17:9-14; ອົບ​ພະ​ຍົບ 12:48). ຊາວ​ຢູ​ດາ​ບອກວ່າ​ຄົນ​ຕ່າງ​ຊາດ​ຈະ​ສາ​ມາດ​ລອດ​ໄດ້​ກໍ່​ຕໍ່​ເມື່ອ​ພວກ​ເຂົາ​ກາຍ​ເປັນ​ຢິວ​ສາ​ກ່ອນ.

ອາ​ຈານ​ເປົາ​ໂລ​ແລ​ະບາ​ນາ​ບັດ​ບໍ່​ເຫັນ​ດີ​ກັບ​ຄຳ​ສອນຂອງ​ກຸ່ມ​ຢູ​ດາ ​ເພາະ​ວ່າ​ມັນ​ບໍ່​ກົງ​ກັບ​ຂ່າວ​ປະ​ເສີດ ແຕ່​ການ​ມາ​ຢ້ຽມ​ຢາ​ມ​ຂອງ​ຊາວ​ຢູ​ດາ​ໄດ້​ນຳ​ໄປ​ສູ່​ການ​ເຈ​ລະ​ຈາ​ທີ່​ດຸ​ເດືອດ​ໃນ​ຄ​ຣິ​ສ​ຕະ​ຈັກ​ກ່ຽວ​ກັບ​ບັນ​ຫາ​ນີ້. ບັນ​ຫາ​ນີ້​ກໍ​ສຳ​ຄັນ​ເກີນກວ່າ​ຈະ​ຖືກ​ແກ້​ໄຂ​ໂດຍ​ຄ​ຣິ​ສ​ຕະ​ຈັກ​ເມືອງ​ອັນ​ຕິ​ອົກ​ເທົ່າ​ນັ້ນ ຄວາມ​ສະ​ຫງົບ​ສຸກ​ຂອງ​ຄ​ຣິ​ສ​ຕະ​ຈັກ​ທັງ​ໝົດ​ນັ້ນ​ຢູ່​ໃນ​ອັນ​ຕະ​ລາຍ​ແລະ​ສ່ຽງ​ທີ່​ຈະ​ພັງ​ທະ​ລາຍ​ລົງ. ດັ່ງ​ນັ້ນ​ຜູ້​ນຳ​ໃນ​ເມືອງ​ອັນ​ຕິ​ອົກ​ຈຶ່ງ​ສົ່ງ​ອາ​ຈານ​ເປົາ​ໂລ​ແລະ​ບາ​ນາ​ບັດພ້ອມ​ກັບ​ຜູ້​ເຊື່ອ​ຄົນ​ອື່ນ​ໄປ​ກຸງ​ເຢ​ລູ​ຊາ​ເລັມ​ເພື່ອ​ແກ​ໄຂ​ບັນ​ຫາ​ນີ້.