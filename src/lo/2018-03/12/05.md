---
title:  ອາຈານເປົາ​ໂລບອກ​ກະ​ສັດອາກ​ຣິບ​ປາວ່າ​ເປັນ​ຫຍັງ​ເພີ່ນ​ຈຶ່ງ​ບໍ​ລິ​ສຸດ
date:   19/09/2018
---

`ອ່ານກິດ​ຈະ​ການ 26:1-23. ອິງ​ຕາມ​ຂໍ້​ພະ​ຄຳ​ພີ​ເຫຼົ່າ​ນີ້ ເປົາ​ໂລ​ໄດ້​ບອກ​ອັນ​ໃດ​ກັບ​ກະ​ສັດອາກ​ຣິບ​ປາ?`

ຄຳ​ເທດ​ສະ​ໜາ​ຂອງ​ອາ​ຈານ​ເປົາ​ໂລສາ​ມາດ​ແບ່ງ​ອອກ​ມາ​ໄດ້​ເປັນ​ສາມ​ຕອນ​ຄືດັ່ງນີ້:

ໃນຕອນ​ທີ​ໜື່ງ (ກິດ​ຈະ​ການ 26:4-11), ທ່ານເປົາ​ໂລ​ໄດ້​ກ່າວ​ເຖິງ​ຊີ​ວິດ​ເກົ່າ​ຂອງ​ເພີ່ນ​ຕອນ​ເປັນຟາ​ລີ​ຊາຍ.ກຸ່ມ​ຟາລີ​ຊາຍ​ແມ່ນ​ກຸ່ມ​ຜູ້​ນຳ​ຊາວ​ຢິວ​ທີ່​ປະຕິບັດ​ຕາມ​ກົດ​ບັນ​ຍັດ​ຢ່າງ​ລະ​ມັດ​ລະ​ວັງ​ທີ່​ສຸດ. ຫຼາຍໆ​ຄົນ​ໃນ​ກຸງ​ເຢ​ລູ​ຊາ​ເລັມ​ກໍ​ຮູ້​ຈັກ​ປະ​ຫວັດ​ຂອງທ່ານ​ເປົາ​ໂລ​ໃນ​ເວ​ລາ​ທີ່​ເພີ່ນ​ເປັນ​ຟາ​ລີ​ຊາຍ​ນັ້ນ. ເປົາ​ໂລ​ໄດ້​ເຊື່ອ​ວ່າພະ​ເຈົ້າ​ຈະ​ປຸກ​ຄົນ​ຕາຍ​ຂື້ນ​ມາ​ແລະ​ເຮັດ​ໃຫ້​ເຂົາ​ມີ​ຊີ​ວິດ​ຄືນ​ໃໝ່. ຄຳ​ສອນ​ນີ້​ເປັນ​ສ່ວນ​ໜື່ງ​ຂອງ​ສາດ​ສະ​ໜາ​ຢິວ. ດັ່ງ​ນັ້ນ​ເປົາ​ໂລ​ຈື່ງ​ກ່າວ​ວ່າ​ຊາວ​ຢິວ​ນັ້ນບໍ່​ມີ​ເຫດ​ຜົນ​ທີ່​ຈະ​ໂຈມ​ຕີ​ສີ່ງ​ທີ່​ເພີ່ນ​ເຊື່ອເພາະ​ວ່າ​ຊາວ​ຢິວ​ເອງ​ກໍ​ເຊື່ອ​ແບບ​ດຽວ​ກັນ. ແຕ່​ອາ​ຈານ​ເປົາ​ໂລ​ກໍ​ເຂົ້າ​ໃຈ​ວ່າ​ເປັນ​ຫຍັງ​ພວກ​ເຂົາ​ຈຶ່ງ​ບໍ່​ພໍ​ໃຈ. ໃນ​ອະ​ດິດ​ທ່ານເປົາ​ໂລ​ເອງ​ກໍ​ບໍ່​ຢາກ​ເຊື່ອ​ວ່າພະ​ເຈົ້າ​ໄດ້​ປຸກ​ພະ​ເຢ​ຊູ​ນັ້ນ​ຂື້ນ​ມາ​ຈາກ​ຕາຍ​ແລະ​ໄດ້​ເຮັດ​ໃຫ້​ພະ​ອົງ​ຟື້ນ​ຄືນ​ມາ​ມີ​ຊີ​ວິດ​ອີກ.

ໃນຕອນ​ທີ​ສອງ (ກິດ​ຈະ​ການ 26:12-18), ອາ​ຈານ​ເປົາ​ໂລ​ກ່າວ​ກ່ຽວ​ກັບ​ແນວ​ຄິດ​ຂອງ​ເພີ່ນ​ທີ່ໄດ້​ປ່ຽນ​ແປງ​ໄປຫຼັງ​ຈາກ​ທີ່​ເພີ່ນ​ໄດ້​ພົບ​ກັບພຣະ​ເຢ​ຊູ​ຢູ່​ທາງ​ໄປເມືອງດາ​ມັດ​ກັດ. ທ່ານເປົາ​ໂລ​ໄດ້​ບອກ​ວ່າພຣະ​ເຢ​ຊູ​ໄດ້​ຊົງ​ມອບ​ວຽກ​ໃຫ້​ເພີ່ນ​ແບ່ງ​ປັນ​ຂ່າວ​ປະ​ເສີ​ດ​ແນວ​ໃດ​ກັບ​ຄົນ​ຕ່າງ​ຊາດ ແລະ​ອາ​ຈານ​ເປົາ​ໂລ​ກໍ​ຈົບ​​ບົດ​ເທດ​ສະ​ໜາ​ຂອງ​ເພີ່ນ​ໂດຍ​ການ​ກ່າວ​ວ່າ​ ທາງ​ເລືອກ​ດຽວ​ທີ່​ເພີ່ນ​ມີຫຼັງ​ຈາກ​ທີ່​ໄດ້​ພົບ​ພະ​ເຢ​ຊູ​ແລ້ວກໍ​ຄື​ການ​ເຊື່ອ​ຟັງ​ພະ​ອົງ. ນັ້ນ​ເປັນ​ເຫດ​ຜົນ​ດຽວ​ທີ່​ອາ​ຈານ​ເປົາ​ໂລ​ຢູ່​ໃນ​ສານ​ເພື່ອ​ຮັບ​ການ​ພິ​ພາກ​ສາໃນ​ເວ​ລາ​ນີ້. ເຫດ​ຜົນ​ທີ່​ອາ​ຈານ​ເປົາ​ໂລ​ຖືກ​ຈັບ​ນັ້ນບໍ່​ແມ່ນ​ຍ້ອນ​ວ່າ​ເພີ່ນ​ໄດ້​ລະ​ເມີດ​ກົດ​ຂອງ​ຊາວ​ຢິວຫຼື​ບໍ່​ໄດ້​ໃຫ້​ກຽດ​ພຣະ​ວິ​ຫານ​ຂອງ​ຊາວ​ຢິວ. ແຕ່ມັນ​ເປັນ​ຍ້ອນ​ຂ່າວ​ສານ​ທີ່​ເພີ່ນ​ໄດ້ກ່າວກ່ຽວ​ກັບ​ການ​ທີ່​ພະ​ເຢ​ຊູ​ໄດ້​ເປັນ​ຄືນ​ມາ​ຈາກ​​ຕາຍ. ຄວາມ​ເຊື່ອ​ນີ້​ກໍ​ກົງ​ກັບ​ທີ່ພະ​ຄຳ​ພີ​ສອນ​ໄວ້ ແລະນອກ​ຈາກ​ນັ້ນ​ມັນກໍ​ຍັງ​ເຮັດ​ໃຫ້​ຄົນ​ທີ່​ບໍ່​ເປັນ​ຢິວນັ້ນ​ໄດ້​ຮັບ​ຄວາມ​ລອດ​ພົ້ນ​ເຊັ່ນ​ກັນ.