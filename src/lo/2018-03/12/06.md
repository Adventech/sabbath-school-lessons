---
title:  ອາ​ຈານ​ເປົາ​ໂລ​ໄດ້​ລົມ​ກັບ​ຜູ້​ນຳ​ຊາວ​ຢິວ
date:   20/09/2018
---

`ອ່ານ ກິດ​ຈະ​ການ 26:27,28.  ອີງຕາມຂໍ້​ພະ​ຄຳ​ພີ​ເຫຼົ່າ​ນີ້ ຄຳ​ຕອບ​ຂອງ​ກະ​ສັດ​ອາກ​ຣິບ​ປາຕໍ່​ຄຳ​ຖາມ​ຂອງ​ອາ​ຈານ​ເປົາ​ໂລ​ນັ້ນ​ແມ່ນ​ຫຍັງ?`

ຄຳ​ຖາມ​ຂອງທ່ານ​ເປົາ​ໂລ​ກໍ​ເຮັດ​ໃຫ້​ກະ​ສັດ​ອາກ​ຣິບ​ປາ​ຄາ​ທັນ​ທີ. ໃນ​ຖາ​ນະ​ທີ່​ເປັນ​ຊາວ​ຢິວ ກະ​ສັດ​ອາກ​ຣິບ​ປາຈະ​ບໍ່​ຫັນ​ໜີ​ຈາກ​ພະ​ຄຳ​ພີ​ຂອງ​ຊາວ​ເຮັບ​ເລີ, ແຕ່​ຖ້າ​ຫາກ​ເພີ່ນ​ຕອບ​ເປົາ​ໂລ​ວ່າ​ແມ່ນ ເພີ່ນ​ກໍ​ຕ້ອງຍອມ​ຮັບ​ວ່າ​ພ​ະ​ເຢ​ຊູ​ເປັນ​ພຣະ​ຜູ້​ຊ່ວຍ​ໃຫ້​ລອດ. ດັ່ງ​ນັ້ນ ອາກ​ຣິບ​ປາຈື່ງ​ຕອບ​ເປົາ​ໂລ​ຢ່າງ​ສະຫຼາດ​ແລະ​ເອົາ​ໂຕລອດ. ຄຳ​ຕອບ​ຂອງ​ລາວ​ເຮັດ​ໃຫ້​ສາ​ມາດ ‘’ໜີ’’ ອອກ​ຈາກ​ກັບ​ດັກ​ຂອງ​ເປົາ​ໂລ​ໄດ້. “ກະ​ສັດ​ອາກ​ຣິບ​ປາ​ຈື່ງ​ຊົງ​ກ່າວ​ກັບ​ເປົາ​ໂລ​ວ່າ ‘ເຈົ້າ​ຢາກ​ຊວນ​ເຮົາ​ໃຫ້​ເປັນ​ຄ​ຣິ​ສ​ຕຽນ​ດ້ວຍ​ຄຳ​ຊັກ​ຊວນ​ພຽງ​ເລັກ​ນ້ອຍ​ຢ່າງ​ນັ້ນ​ບໍ່’ ?’’( ກິດ​ຈະ​ການ 26:28).

ຄຳ​ຕອບ​ຂອງ​ເປົາ​ໂລ​ກໍ​ໄດ້​ສະ​ແດງ​ເຖິງ​ຄວາມ​ຮັກ​ອັນ​ຫຍີ່ງ​ໃຫຍ່​ທີ່​ເພີ່ນ​ມີ​ສຳ​ລັບ​ຂ່າວ​ປະ​ເສີດ​ຂອງ​ພະ​ເຈົ້າ​ເຊີ່ງ​ກ່ຽວ​ກັບ​ພະ​ເຢ​ຊູ​ແລະ​ເຖິງ​ຄວາມ​ຮັກ​ອັນ​ເລິກ​ເຊີ່ງ​ທີ່​ເພີ່ນ​ມີ​ສຳ​ລັບ​ການຮັບ​ໃຊ້​ພະ​ເຈົ້າ. “ອາ​ຈານ​ເປົາ​ໂລ​ໄດ້​ກ່າວ​ວ່າ: ‘ຈຳ​ເພາະ​ພ​ຣະ​ພັກ​ພ​ຣະ​ເຈົ້າ ຂ້າ​ພ​ຣະ​ບາດ​ປາດ​ຖະ​ໜາບໍ່​ວ່າ​ຄຳ​ຊັກ​ຊວນ   ​ໜ້ອຍຫຼືຫຼາຍຈະ​ອ້ອນວອນ​ຂໍ​ເພື່ອ​ວ່າ​ບໍ່​ແມ່ນ​ແຕ່​ຝາ​ພ​ຣະ​ບາດ​ອົງ​ດຽວແຕ່​ຄົນ​ທັງ​ປວງ​ທີ່​ຟັງ​ຂ້າ​ພ​ຣະ​ບາດ​ໃນ​ວັນ​ນີ້​ເໝືອນ​ກັນຈະ​ກາຍ​ເປັນ​ເໝືອນ​ຢ່າງ​ຂ້າ​ພ​ຣະ​ບາດເວັ້ນ​ໄວ້​ແຕ່​ເຄື່ອງ​ຜູກ​ມັດ​ນີ້’ ’’(ກິດ​ຈະ​ການ 26:29). ໃນ​ຄຳ​ເວົ້າ​ຄຳ​ສຸດ​ທ້າຍ​ທີ່​ກ່າວ​ກັບ​ທຸກ​ຄົນ​ໃນ​ສານ​ນັ້ນ ອາ​ຈານ​ເປົາ​ໂລ​ບໍ່​ໄດ້​ຂໍ​ໃຫ້​ຕົນ​ເອງ​ເປັນ​ອິດ​ສະຫຼະແຕ່​ໄດ້​ປາດ​ຖະ​ໜາ​ໃຫ້​ທຸກ​ຄົນ​ທີ່​ຢູ່​ໃນ​ນັ້ນ​ໄດ້​ເປັນ​ຄື​ກັບ​ເພີ່ນ ຍົກ​ເວັ້ນ​ແຕ່​ບໍ່​ໃຫ້​ຖືກ​ລ່າມ​ໂສ້​ໄວ້​ຄື​ກັບເພີ່ນ​​ໃນ​ເວ​ລາ​ນັ້ນ​. ອາ​ຈານ​ເປົາ​ໂລ​ສົນ​ໃຈ​ຢາກ​ເຫັນ​ຄົນ​ອື່ນຍອມ​ຮັບ​ເອົາ​ພຣະ​ເຢ​ຊູຫຼາຍກວ່າ​ທີ່​ຈະ​ເປັນ​ອິດ​ສະຫຼະ.

`ໃຫ້​ທ່ານ​ອ່ານກິດ​ຈະ​ການ 26:30-32. ອິງ​ຕາມ​ຂໍ້​ພະ​ຄຳ​ພີ​ເຫຼົ່າ​ນີ້ ຄຳ​ຕອບ​ຂອງ​ກະ​ສັດ​ອາກ​ຣິບ​ປາ​ນັ້ນສະ​ແດງ​ໃຫ້​ເຫັນ​ວ່າເພີ່ນ​ເຊື່ອ​ວ່າ​ອາ​ຈານ​ເປົາ​ໂລ​ເປັນ​ຜູ້​ບໍ​ລິ​ສຸດ​ແນວ​ໃດ?.`