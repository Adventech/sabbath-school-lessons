---
title:  ສືກ​ສາ​ເພີ່ມ​ເຕີມ
date:   21/09/2018
---

“ຄຳ​ເວົ້າ​ຂອງ​ອາ​ຈານ​ເປົາ​ໂລໄດ້​ພາ​ໃຫ້​ກະ​ສັດ​ອາກ​ຣິບ​ປາ​ໄດ້​ຄຳ​ນຶງ​ເຖິງ​ອະ​ດີດ​ຂອງ​ຄອບ​ຄົວ​ເພີ່ນແລະຄວາມ​ລົ້ມ​ເຫຼວ​ໃນ​ອະ​ດີດຂອງເຂົາໃນ​ການ​ຕໍ່​ສູ້​ກັບ​ພຣະ​ເຢ​ຊູ​ອົງ​ດຽວ​ກັນ​ນີ້​ທີ່​ອາ​ຈານ​ເປົາ​ໂລ​ກຳ​ລັງ​ກ່າວ​ເຖິງຫຼືບໍ່? ກະ​ສັດ​ອາກ​ຣິບ​ປາ​ໄດ້​ຄິດ​ເຖິງ​ບັນ​ພະ​ບູ​ລຸດ​ເພີ່ນ​ຄື​ກະ​ສັດ​ເຣ​ໂຣດ​ທີ່​ໄດ້​ຂ້າ​ເດັກ​ນ້ອຍ​ບໍ​ລິສຸດ​ຈຳ​ນວນຫຼວງຫຼາຍ​ໃນ​ເມືອງ​ເບັດ​ເລ​ເຮັມຫຼື​ບໍ່? ກະ​ສັດ​ອາກ​ຣິບ​ປາ​ໄດ້​ຄິດ​ເຫັນ​ລຸງ​ໃຫຍ່ຂອງເພີ່ນກະ​ສັດ​ອັນ​ຕິ​ປາຜູ້​ທີ່​ໄດ້​ຂ້າ​ໂຢ​ຮັນ​ບັນ​ຕິ​ສະ​ໂຕຫຼື​ບໍ່? ເພີ່ນ​ໄດ້​ຄິດ​ເຫັນ​ພໍ່​ເພີ່ນ​ເອງກະ​ສັດ​ອາກ​ຣິບ​ປາ​ອົງ​ທີ​ໜຶ່ງຜູ້​ທີ່​ໄດ້​ເອົາ​ຊີ​ວິດ​ຂອງ​ຢາ​ໂກ​ໂບຜູ້​ນຳ​ຂອງ​ຄ​ຣິ​ສ​ຕະ​ຈັກ​ໃນ​ເວ​ລາ​ນັ້ນຫຼື​ບໍ່? ກະ​ສັດ​ອາກ​ຣິບ​ປາ​ໄດ້​ເຂົ້າ​ໃຈ​ເຖິງ​ສີ່ງ​ຊົ່ວ​ຮ້າຍ​ເຫຼົ່ານີ້​ທີ່​ໄດ້​ເກີດ​ຂື້ນ​ກັບ​ກະ​ສັດ​ອົງ​ຕ່າງໆ​ນັ້ນວ່າ​ເປັນຫຼັກ​ຖານ​ທີ່​ສະ​ແດງ​ໃຫ້​ເຫັນ​ວ່າ: ພະ​ເຈົ້າ​ບໍ່​ໄດ້​ຊົງ​ພໍ​ພຣະ​ໄທກັບ​ການ​ກະ​ທຳ​ຕ່າງໆ​ອັນ​ໂຫດ​ຮ້າຍ​ທີ່​ພວກ​ເຂົາ​ໄດ້​ເຮັດ​ຕໍ່​ຜູ້​ຮັບ​ໃຊ້​ຂອງ​ພະ​ອົງຫຼື​ບໍ່? ພໍ່​ຂອງ​ກະ​ສັດ​ອາກ​ຣິບ​ປາກໍ່​ມີ​ອຳ​ນາດຫຼາຍກວ່າ​ເພີ່ນ​ເອງ ກະ​ສັດ​ອາກ​ຣິບ​ປາ​ໄດ້​ຈື່​ມື້​ທີ່​ພໍ່​ຂອງ​ເພີ່ນ​ໄດ້​ຢືນ​ໃນ​ເມືອງ​ດຽວ​ກັນ​ຄື​ເມືອງກາຍ​ຊາ​ເຣຍແລະ​ໄດ້​ສວມ​ຊຸດ​ອັນ​ເຫຼືອງ​ເຫຼື້ອມ​ຂອງ​ເພີ່ນ​ເມື່ອ​ປະ​ຊາ​ຊົນ​ໄດ້​ເອີ້ນ​ເພີ່ນ​ວ່າ​ເປັນ​ພະ​ເຈົ້າ​ອົງ​ໜື່ງຫຼື​ບໍ່? ກະ​ສັດ​ອາກ​ຣິບ​ປາ​ໄດ້​ລືມ​ສີ່ງ​ທີ່​ໄດ້​ເກີດ​ຂື້ນຫຼັງ​ຈາກ​ນັ້ນຫຼື​ບໍ່? ກ່ອນ​ທີ່​ສຽງ​ຮ້ອງ​ຂອງ​ຝູງ​ຊົນ​ນັ້ນ​ຈະ​ຢຸດ​ລົງ ຄວາມ​ໂກດ​ຮ້າຍ​ຂອ​ງ​ພະ​ເຈົ້າ​ທີ່​ມີ​ຕໍ່​ພໍ່​ຂອງ​ກະ​ສັດ​ອາກ​ຣິບ​ປາ​ນັ້ນ​ກໍ​ມີ​ຂື້ນ​ຢ່າງ​ໄວ​ວາ​ແລະ​ຢ່າງ​ໂຫດ​ຮ້າຍ. ແມ່ນ​ແລ້ວສີ່ງ​ເຫຼົ່າ​ນີ້​ກໍ​ຜ່ານ​ມາ​ໃນ​ຄວາມ​ຄິດ​ຂອງ​ກະ​ສັດ​ອາກ​ຣິບ​ປາ, ແຕ່​ຫົວ​ໃຈ​ທີ່​ຫຍິ່ງ​ຜະ​ຫຍອງ​ຂອງ​ເພີ່ນກໍຫຼົງ​ໄຫຼ​​​ໃນຄຳ​ສັນ​ລະ​ເສີນ​​ແລະຄວ​ມ​ສວຍ​ງາມ​ທີ່​ປາ​ກົດ​ຢູ່​ຕໍ່​ໜ້າ​ເພີ່ນ. ຄວາມ​ຫຍີ່ງ​ຜະ​ຫຍອງ​ຂອງ​ເພີ່ນ​ກໍ​ໄດ້​ທຳ​ລາຍ​ແນວ​ຄວາມ​ຄິດ​ທີ່​ບໍ​ລິ​ສຸດ​ກ່ຽວ​ກັບ​ພ​ຣະ​ເຈົ້າ. (ປື້ມ​ທ່ານ​ນາ​ງ​ເອ​ເລັນ​ຈີ​ໄວ​ທ໌)

**ຄຳຖາມຄົ້ນຄວ້າ**

`ໃຫ້​ທ່ານ​ຄິດ​ກ່ຽວ​ກັບ​ຄຳ​ເວົ້າ​ຂອງ​ອາ​ຈານ​ເປົາ​ໂລ​ທີ່​ກ່າວ​ກັບ​ກະ​ສັດ​ອາກ​ຣິບ​ປາ​ວ່າ: ‘’ຂ້າ​ແດ່​ກະ​ສັດ​ອາກ​ຣິບ​ປາ ເມື່ອ​ເປັນ​ດັ່ງ​ນັ້ນ​ແລ້ວ​ ຂ້າ​ພະ​ບາດ​ບໍ່​ໄດ້​ຂັດ​ຂືນ​ນິ​ມິດເຊີ່ງ​ມາ​ຈາກ​ຟ້າ​ສະ​ຫວັນ’’ (ກິດ​ຈະ​ການ 26:19). ຄຳ​ເວົ້າ​ຂອງ​ອາ​ຈານ​ເປົາ​ໂລບອກ​ສີ່ງ​ໃດ​ກ່ຽວ​ກັບໂຕ​ເພີ່ນ​ເອງ? ພວກ​ເຮົາ​ມີ​ຄວາມ​ຊື່ສັດ​ຕໍ່​ວຽກ​ງານ​ທີ່​ພະ​ເຈົ້າ​ປະ​ທານ​ໃຫ້​ແນວ​ໃດ?`