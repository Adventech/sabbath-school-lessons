---
title:  ເຟ​ລິກ​ພິ​ພາກ​ສາ​ເປົາ​ໂລ
date:   16/09/2018
---

`ອ່ານກິດ​ຈະ​ການ 24:16-19. ຂໍ້​ພະ​ຄຳ​ພີ​ເຫຼົ່າ​ນີ້ສະ​ແດງ​ໃຫ້​ພວກ​ເຮົາ​ເຫັນ​ວ່າ ອາ​ຈານ​ເປົາ​ໂລ​ໄດ້​ຕອບ ‘’​ຂໍ້​ກ່າວ​ຫາ’’ ​ນີ້​ແນວ​ໃດ?.`

ມີ​ສອງ​ຢ່າງ​ທີ່​ສະ​ແດງ​ໃຫ້​ເຫັນ​ວ່າ​ຄຳ​ເວົ້າ​ຂອງ​ຜູ້​ນຳ​ຊາວ​ຢິວ​ທີ່​ກ່າວ​ຫາ​ອາ​ຈານ​ເປົາ​ໂລ​ນັ້ນ​ບໍ່​ແມ່ນ​ຄວາມ​ຈິງ. ອາ​ຈານ​ເປົາ​ໂລບອກ​ເຟ​ລິກວ່າສອງ​ຢ່າງ​ນີ້​ແມ່ນ​ອັນ​ໃດ. 1)ບໍ່​ມີ​ພະ​ຍານ​ຕໍ່​ຕ້ານ​ເພີ່ນ​ທີ່​ມາ​ຈາກ​ທະ​ວີບ​ອາ​ຊີ (ກິດ​ຈະ​ການ 24:18,19). ເຟ​ລິກອາດ​ຕັດ​ສິນ​ໃຈ​ທີ່​ຈະ​ກ່າວ​ຫາ​ອາ​ຈານ​ເປົາ​ໂລກໍ​ຍ້ອນ​ວ່າ​ບໍ່​ມີ​ພະ​ຍານ​ໄດ້​ຮູ້​ເຫັນ​ນຳ; 2) ກຸ່ມຊາ​ດູ​ກາຍບໍ່ສາ​ມາດ​ກ່າວ​ຫາ​ອາ​ຈານ​ເປົາ​ໂລ​ໃນ​ເລື່ອງ​ໃດ​ໄດ້ນອກ​ຈາກ​ຄວາມ​ເຊື່ອ​ຂອງ​ເພີ່ນ​ທີ່ບອກວ່າພ​ຣະ​ເຢ​ຊູ​ນັ້ນ​ຈະ​ປຸກ​ຄົນ​ຕາຍ​ຂື້ນ​ມາ​ແລະ​ເຮັດ​ໃຫ້​ພວກ​ເຂົາ​ມີ​ຊີ​ວິດ​ຄືນ​ໃໝ່​ເມື່ອ​ພະ​ອົງ​ສະ​ເດັດ​ກັບ​ມາ​ຄັ້ງ​ທີ​ສອງ (ກິດ​ຈະ​ການ 23:6).

ເຟ​ລິກກໍ​ເຂົ້າ​ໃຈ​ທັນ​ທີ​ວ່າ​ອາ​ຈານ​ເປົາ​ໂລ​ນັ້ນ​ເປັນ​ຝ່າຍ​ຖືກ. ເຟ​ລິກກໍ​ຮູ້​ກ່ຽວ​ກັບ​ສາດ​ສະ​ໜາ​ຄ​ຣິ​ສ​ພຽງ​ໜ້ອຍ​ດຽວ ແລະຄົງ​ຈະຮູ້​​ຈາກ​ເມຍ​ຊາວ​ຢິວຂອງເພີ່ນທີ່ຊື່ວ່າ ດູສີລາ. ດັ່ງ​ນັ້ນເຟ​ລິກ​ຈື່ງ​ຕັດສິນໃຈຢຸດ​ການ​ກ່າວ​ຫາໄວ້ແລະ​ສືບ​ຕໍ່​ຂໍ້​ກ່າວ​ຫາ​ນີ້ໃນ​ພາຍຫຼັງ. ແຕ່​ການ​ຕັດ​ສິນ​ໃຈ​ຂອງ​ເຟ​ລິກ​ກໍ​ສະ​ແດງ​ໃຫ້​ພວກ​ເຮົາ​ເຫັນ​ວ່າຄົນ​ເຮົາ​ສາ​ມາດ​ປ່ຽນ​ໃຈໄດ້​ ຖ້າ​ຫາກ​ຄົນ​ອື່ນ​ນຳ​ສະ​ເໜີ​ຂອງ​ຂວັນ​ລາ​ຄາ​ແພງ ຫຼື​ ສະ​ເໜີ​ເງິນ​ຄຳໃນຈຳນວນທີ່ໜ້າພໍໃຈ. ອາ​ຈານ​ເປົາ​ໂລ​ຈຶ່ງບໍ່​ໄດ້​ມີ​ໂອ​ກາດ​ທີ່​ຈະ​ໄດ້​ຮັບ​ການ​ພິ​ພາກ​ສາ​ທີ່​ຍຸດ​ຕິ​ທຳ​ຈາກ​ເຟ​ລິກ.