---
title:  ອາ​ຈານ​ເປົາ​ໂລ​ຢູ່​ໃນ​ຄຸກ
date:   15/09/2018
---

### ບ່າຍ​ວັນ​ສະ​ບາ​ໂຕ
ອ່ານ​ສຳ​ລັບ​ບົດ​ຮຽນ​ອາ​ທິດ​ນີ້: ກິດ​ຈະ​ການ ບົດທີ 24; ກິດ​ຈະ​ການ ບົດທີ 25; ກິດ​ຈະ​ການ ບົດທີ 26; 1ໂກ​ລິນ​ໂທ 1:23.

> <p>ຂໍ້​ຄວນ​ຈຳ</p>
> “ຈຳ​ເພາະ​ພ​ຣະ​ພັກ​ພ​ຣະ​ເຈົ້າ ຂ້າ​ພ​ຣະ​ເຈົ້າ​ປາ​ດ​ຖະ​ໜາບໍ່​ວ່າ​ຄຳ​ຊັກ​ຊວນ​ໜ້ອຍຫຼືຫຼາຍຈະ​ອ້ອນວອນ​ຂໍ​ເພື່ອ​ຈະ​ບໍ່​ແມ່ນ​ແຕ່​ຝາ​ພ​ຣະ​ບາດ​ອົງ​ດຽວ ແດ່​ຄົນ​ທັງ​ປວງ​ທີ່​ຟັງ​ຂ້າ​ພ​ຣະ​ບາດ​ໃນ​ວັນ​ນີ້​ເໝືອນ​ກັນຈະ​ກາຍ​ເປັນ​ເໝືອນ​ຢ່າງ​ຂ້າ​ພ​ຣະ​ບາດເວັ້ນ​ໄວ້​ແຕ່​ເຄື່ອງ​ຜູກ​ມັດ​ນີ້” (ກິດ​ຈະ​ການ 26:29).

ອາ​ຈານ​ເປົາ​ໂລ​ເປັນ​ນັກ​ໂທດ​ຈຳ​ຄຸກ​ເປັນ​ເວ​ລາ​ສອງ​ປີ​ໃນ​ເມືອງກາຍ​ຊີ​ເຣຍ (ກິດ​ຈະ​ການ 24:27). ອາ​ຈານ​ເປົາ​ໂລ​ຖືກ​ກັກ​ຂັງ​ໃນ​ຄຸກ​ຢູ່​ໃນພະ​ລາ​ດຊະ​ວັງ​ຂອງ​ກະ​ສັດ​ເຮ​ໂຣດ. ພວກ​ທະ​ຫານ​ໄດ້​ພາ​ກັນ​ເຝົ້າ​ຍາມອາ​ຈານ​ເປົາ​ໂລ (ກິດ​ຈະ​ການ 23:25). ໃນ​ຊ່ວງ​ໄລ​ຍະ​ເວ​ລາ​ສອງ​ປີ​ນັ້ນ ​ອາ​ຈານ​ເປົາ​ໂລ​ໄດ້​ໄປ​ສານຫຼາຍ​ເທື່ອເພື່ອ​ໄປ​ຢືນ​ຢູ່​ຕໍ່​ໜ້າ​ຜູ້​ນຳ​ຊາວ​ໂຣ​ມັນ​ສອງ​ຄົນ​ແລະ​ຕໍ່​ໜ້າ​ກະ​ສັດ​ອົງ​ໜື່ງ. ຜູ້​ນຳ​ສອງ​ຄົນ​ນັ້ນ​ຊື່​ວ່າເຟ​ລິກແລະເຟ​ສະ​ໂຕ. ສ່ວນ​ກະ​ສັດ​ນັ້ນ​ມີ​ຊື່​ວ່າ: ກະ​ສັດ​ອາກ​ຣິບ​ປາອົງ​ທີ່ສອງ. ແມ່ນ​ແລ້ວ ອ​າ​ຈານ​ເປົາ​ໂລ​ຄື​ນັກ​ໂທດ​ຄົນ​ໜື່ງ ​ແຕ່​ເພີ່ນ​ກໍ​ໄດ້​ເຮັດ​ວຽກ​ງານ​ຂອງ​ພະ​ເຈົ້າ​ໂດຍ​ການ​ແບ່ງ​ປັນ​ຂ່າວ​ດີ​ກັບ​ຜູ້​ນຳ​ເຫຼົ່າ​ນີ້ (ກິດ​ຈະ​ການ 9:15).

ທຸກໆ​ເທື່ອ​ທີ່​ອາ​ຈານ​ເປົາ​ໂລ​ລົມ​ກັບ​ຄົນ​ກຸ່ມ​ນີ້ ເພີ່ນ​ກໍ​ບອກວ່າ​ເພີ່ນ​ບໍ​ລິ​ສຸດ​ແລະ​ບໍ່​ໄດ້​ມີ​ຄວາມ​ຜິດ​ອັນ​ໃດ. ທ່ານເປົາ​ໂລບອກວ່າ​ບໍ່​ມີຫຼັກ​ຖານ​ວ່າ​ເພີ່ນ​ໄດ້​ເຮັດ​ສິ່ງ​ໃດ​ຜິດ. ອາ​ຈານ​ເປົາ​ໂລ​ຖາມ​ວ່າ: ແມ່ນ​ຜູ້​ໃດ​ທີ່​ເປັນ​ພະ​ຍານ​ວ່າ​ເພີ່ນ​ໄດ້​ລະ​ເມີດ​ກົດ​ບັນ​ຍັດ? ເລື່ອງ​ນີ້​ສະ​ແດງ​ໃຫ້​ພວກ​ເຮົາ​ເຫັນ​ວ່າອາ​ຈານ​ເປົາ​ໂລ​ບໍ່​ໄດ້​ເຮັດ​ສີ່ງ​ໃດ​ຜິດ​ແລະ​ກໍ​ບໍ່​ຄວນ​ຖືກ​ກັກ​ຂັງ. ເພີ່ນ​ຄວນ​ຈະ​ເປັນ​ອິດ​ສະຫຼະ. ແຕ່​ໄລ​ຍະ​ເວ​ລາ​ສອງ​ປີ​ທີ່​ຖືກ​ກັກ​ຂັງ​ນັ້ນກໍ​ຍາກ​ລຳ​ບາກ​ສຳ​ລັບ​ອາ​ຈານ​ເປົາ​ໂລ. ເພີ່ນ​ບໍ່​ໄດ້​ຮັບ​ການ​ສະ​ໜັບ​ສະ​ໜູນ​ໃດໆ​ເລີຍ​ຈາດ​ສະ​ມາ​ຊິກ​ຄ​ຣິ​ສ​ຕະ​ຈັກ​ກຸງ​ເຢ​ລູ​ຊາ​ເລັມ. ເປັນ​ຫຍັງ​ຈື່ງ​ເປັນ​ແບບ​ນັ້ນ? ກໍ​ຍ້ອນ​ວ່າຜູ້​ນຳ​ຄ​ຣິ​ສ​ຕະ​ຈັກ​ນັ້ນ​ຮູ້​ສືກວ່າ​ມັນ​ເປັນ​ຄວາມ​ຜິດ​ຂອງ​ອາ​ຈານ​ເປົາ​ໂລ​ທີ່​ເຮັດ​ໃຫ້​ເພີ່ນ​ຕ້ອງ​ຢູ່​ໃນ​ຄຸກ. ພວກ​ເຂົາ​ເຊືຶ່ອ​ວ່າ​ອາ​ຈານ​ເປົາ​ໂລ​ເອງ ‘’ເປັນ​ຕົ້ນ​ເຫດ​ໃຫ້​ຄົນ​ອື່ນ​ກຽດ​ຊັງ​ເພີ່ນ.’’ (ຄັດມາຈາກປື້ມ​ທ່ານ​ນາງ​ເອ​ເລັນ​ຈີ​ໄວ​ທ໌).