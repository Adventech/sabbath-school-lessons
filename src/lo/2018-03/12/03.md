---
title:  ເຟ​ສະ​ໂຕ​ພິ​ພາກ​ສາ​ເປົາ​ໂລ 
date:   17/09/2018
---

`ອ່ານ​ກິດ​ຈະ​ການ 25:1-5. ການ​ປະ​ພຶດ​ຂອງ​ຜູ້​ນຳ​ຊາວ​ຢິວ​ໃນ​ຂໍ້​ພະ​ຄຳ​ພິ​ເຫຼົ່າ​ນີ້​ຊ່ວຍ​ໃຫ້​ພວກ​ເຮົາ​ເຫັນ​ວ່າ​ຄວາມ​ກຽດ​ຊັງ​ສາ​ມາດ​ເຕີບ​ໃຫຍ່​ຂື້ນ​ໃນ​ຄົນ​ທີ່​ໄດ້​ຍິນ​ຄວາມ​ຈິງ​ແຕ່​ບໍ່​ຕ້ອງ​ການ​ທີ່​ຈະ​ເຊື່ອ​ມັນແນວໃດ?`

ຜູ້​ນຳ​ຊາວ​ຢິວ​ນັ້ນ​ບໍ່​ຕ້ອງ​ການ​ທີ່​ຈະ​ລົ້ມ​ເຫຼວ​ອີກ​ເທື່ອ​ໜື່ງ. ພວກ​ເຂົາ​ໄດ້​ຜິດ​ພາດ​ໄປ​ແລ້ວ​ຕອນ​ທີ່​ພວກ​ເຂົາ​ພະ​ຍາ​ຍາມ​ເຮັດ​ໃຫ້​ເຟ​ລິກ​ນັ້ນ​ເຊື່ອ​ວ່າລາວ​ຄວນ​ລົງ​ໂທດ​ອາ​ຈານ​ເປົາ​ໂລ​ສຳ​ລັບ​ຄະ​ດີ​ທີ່​ເພີ່ນ​ບໍ່​ໄດ້​ເຮັດ. ດັ່ງ​ນັ້ນ ​ຜູ້​ນຳ​ເຫຼົ່າ​ນີ້​ໄດ້​ຂໍ​ໃຫ້ເຟ​ສະ​ໂຕຊ່ວຍ​ພວກ​ເຂົາ​ໃນ​ຂະ​ນະ​ທີ່​ລາວ​ຢ້​ຽມ​ຢາມກຸງເ​ຢລູ​ຊາ​ເລັມ​ເທື່ອ​ທຳ​ອິດ. ພວກ​ເຂົາ​ໄດ້​ຂໍ​ໃຫ້ເຟ​ສະ​ໂຕສົ່ງ​ເປົາ​ໂລ​ກັບ​ຄືນ​ມາ​ເຢ​ລູ​ຊາ​ເລັມເພື່ອ​ວ່າ​ຜູ້​ນຳ​ສາດ​ສະ​ໜາ​ຂອງ​ຊາວ​ຢິວ​ນັ້ນ​ສາ​ມາດ​ຕັດ​ສິນ​ເປົາ​ໂລ​ພາຍ​ໃຕ້​ກົດ​ໝາຍ​ຂອງ​ຊາວ​ຢີວ.

ບັນ​ດາ​ຜູ້​ນຳ​ຊາວ​ຢິວ​ກໍ​ພາ​ກັນ​ລະ​ມັດ​ລະ​ວັງ​ໃນ​ການ​ປົກ​ປິດ​ແຜນ​ການ​ອັນ​ແທ້​ຈິງ​ຂອງ​ເຂົາ​ເມື່ອ​ພວກ​ເຂົາ​ຂໍເຟ​ສະ​ໂຕໃຫ້​ຊ່ວຍ​ໃນ​ເລື່ອງ​ນີ້. ແຜນ​ການ​ຂອງ​ພວກ​ເຂົາ​ຄື​ສີ່ງ​ໃດ​ແທ້? ພວກ​ເຂົາ​ຕ້ອງ​ການ​ຂ້າ​ເປົາ​ໂລ. ເຟ​ສະ​ໂຕກໍ​ພ້ອມ​ທີ່​ຈະ​ຕັດ​ສິນ​ເປົາ​ໂລ​ອີກ​ເທື່ອ​ໜື່ງ, ແຕ່ເຟ​ສະ​ໂຕບອກວ່າ​ການ​ພິ​ພາກ​ສາ​ນັ້ນ​ຈະ​ເກີດ​ຂື້ນ​ໃນ​ເມືອງກາຍ​ຊາ​ເຣຍບໍ່​ແມ່ນ​ໃນ​ເມືອງ​ເຢ​ລູ​ຊາ​ເລັມ. ນັ້ນ​ກໍ  ​ໝາຍ​ຄວາມ​ວ່າການ​ຕັດ​ສິນ​ເປົາ​ໂລ​ຈະ​ເກີດ​ຂື້ນ​ພາຍ​ໃຕ້​ກົດ​ໝາຍ​ຂອງ​ຊາວ​ໂຣ​ມັນບໍ່​ແມ່ນ​ພາຍ​ໃຕ້​ກົດ​ໝາຍ​ຂອງ​ຊາວ​ຢິວ.

ເມື່ອເຟ​ສະ​ໂຕ​ໄດ້​ເດີນ​ທາງ​ໄປ​ເມືອງກາຍ​ຊາ​ເຣຍ ລາວ​ໄດ້​ສືບ​ຕໍ່​ການ​ຕັດ​ສິນ​ເປົາ​ໂລ​ອີກ​ເທື່ອ​ໜື່ງ. ສັດ​ຕູ​ຂອງ​ອາ​ຈານ​ເປົາ​ໂລ​ໄດ້​ພາ​ກັນ​ກ່າວ​ຫາ​ເພີ່ນ​ໃນ​ເລື່ອງ​ຄະ​ດີ​ຕ່າງໆ (ກິດ​ຈະ​ການ 25:7). ລູ​ກາບໍ່​ໄດ້​ກ່າວ​ວ່າພວກ​ເຂົາ​ໄດ້​ກ່າວ​ຫາ​ອາ​ຈານ​ເປົາ​ໂລ​ໃນ​ເລື່ອງ​ໃດແດ່ ແຕ່​ພວກ​ເຮົາ​ສາ​ມາດ​ເຫັນ​ໄດ້​ຈາກ​ຄຳ​ຕອບ​ຂອງ​ອາ​ຈານ​ເປົາ​ໂລ (ກິດ​ຈະ​ການ 25:8) ວ່າ​ລາຍ​ການ​ຄະ​ດີ​ຕ່າງໆ​ກໍ​ຄື​ກັບ​ລາຍ​ການ​ທີ່​ຖືກ​ກ່າວ​ຫາ​ສອງ​ປີ​ກ່ອນ. ແຕ່​ກໍ​ມີ​ຄວາມ​ແຕກ​ຕ່າງ​ກັນຢ່າງ​ໜື່ງ​ຄື: ຜູ້​ກ່າວ​ຫາ​ອາ​ຈານ​ເປົາ​ໂລ​ໄດ້​ກ່າວ​ວ່າເປົາ​ໂລ​ເປັນ​ບຸກ​ຄົນ​ອັນ​ຕະ​ລາຍ​ຕໍ່​ອາ​ນາ​ຈັກ​ໂຣ​ມັນ.

`ໃຫ້​ທ່ານ​ອ່ານ​ກ່ຽວ​ກັບ​ການ​ພິ​ພາກ​ສາ​ຂອງ​ອາ​ຈານ​ເປົາ​ໂລ​ຢູ່​ຕໍ່​ໜ້າ​ເຟ​ສະ​ໂຕໃນ​ກິດ​ຈະ​ການ 25:9-12. ອາ​ຈານ​ເປົາ​ໂລ​ຮູ້​ວ່າເຟ​ສະ​ໂຕມີ​ແຜນ​ການ​ທີ່​ຈະ​ໃຊ້​ເພີ່ນເພື່ອ​ທີ່​ຈະ​ໄດ້​ຮັບ​ການ​ສະ​ໜັບ​ສະ​ໜູນສຳ​ລັບ​ຕຳ​ແໜ່ງ​ຂອງ​ເພີ່ນ​ໃນ​ອາ​ນາ​ຄົດ. ອາ​ຈານ​ເປົາ​ໂລ​ໄດ້​ເຮັດ​ອັນ​ໃດ​​ເມື່ອ​ເພີ່ນ​ໄດ້​ຮູ້​ຄວາມ​ຄິດ​ຂອງ​ເຟ​ສະ​ໂຕ?.`