---
title:  ກະ​ສັດ​ອາກ​ຣິບ​ປາໄດ້​ມາ​ເພື່ອ​ຟັງ​ອາ​ຈານ​ເປົາ​ໂລ
date:   18/09/2018
---

`ອ່ານ ກິດ​ຈະ​ການ 25:13-22. ເຟ​ສະ​ໂຕບອກ​ຫຍັງ​ກັບກ​ະ​ສັດອາກ​ຣິບ​ປາກ່ຽວ​ກັບ​ເປົາ​ໂລ? ກະ​ສັດ​ອາກ​ຣິບ​ປາ​ຕອບ​ວ່າ​ແນວ​ໃດ?`

ເຟ​ສະ​ໂຕບອກ​ກະ​ສັດອາກ​ຣິບ​ປາວ່າ ​ເພີ່ນ​ປະຫຼາດ​ໃຈ​ທີ່​ຂໍ້​ກ່າວ​ຫາ​ທີ່​ອາ​ຈານ​ເປົາ​ໂລ​ຖືກ​ກ່າວ​ຫາ​ນັ້ນບໍ່​ມີ​ຂໍ້​ໃດ​ທີ່​ເປັນ​ຄວາມ​ຜິດ​ຕໍ່​ຕ້ານ​ອາ​ນາ​ຈັກ​ໂຣ​ມັນ. ຄວາມ​ຜິດ​ຕ່າງໆ​ຂອງ​ອາ​ຈານ​ເປົາ​ໂລ​ກໍ​ກ່ຽວ​ກັບ​ສາດ​ສະ​ໜາ​ຢິວ​ແລະ​ກໍ​ກ່ຽວ​ຂ້ອງ​ກັບ​ບຸກ​ຄົນ​ໜື່ງ​ທີ່​ຊື່​ວ່າ​​ເຢ​ຊູ​ຜູ້​ທີ່​ໄດ້ ‘’ຕາຍ​ໄປ​ແລ້ວແຕ່​ຝ່າຍ​ເປົາ​ໂລ​ຍັງ​ຢືນ​ຢັນ​ວ່າ​ຍັງ​ເປັນ​ຢູ່’’ (ກິດ​ຈະ​ການ 25:19). ທ່ານເປົາ​ໂລ​ໄດ້​ບອກ​ຜູ້​ນຳ​ສາ​ດສະ​ໜາ​ຂອງຊາວ​ຢິວ​ໃນ​ເມືອງ​ເຢ​ລູ​ຊາ​ເລັມ​ວ່າ: ເພີ່ນ​ຖືກ​ພິ​ພາກ​ສາ​ກໍ​ຍ້ອນ​ວ່າ ເພີ່ນ​ເຊື່ອ​ວ່າ​ພະ​ເຢ​ຊູ​ໄດ້​ເປັນ​ຄືນ​ມາ​ຈາກ​ຕາຍ. ດັ່ງ​ນັ້ນເຟ​ສະ​ໂຕກໍ​ເຂົ້າ​ໃຈ​ໃນ​ເວ​ລາ​ນີ້​ຢ່າງ​ຈະ​ແຈ້ງວ່າ​ເຫດ​ຜົນ​ອັນ​ແທ້​ຈິງ​ທີ່​ອາ​ຈານ​ເປົາ​ໂລ​ຖືກ​ດຳ​ເນີນ​ຄະ​ດີ​ນັ້ນ​ກໍ​ເພາະ​ວ່າ ເປົາ​ໂລ​ມີ​ຄວາມ​ເຊື່ອ​ວ່າ​ພຣະ​ເຢ​ຊູ​ຍັງ​ມີ​ຊີ​ວິດ​ຢູ່.

`ອ່ານ​ກິດ​ຈະ​ການ 25:23-27. ລູ​ກາໄດ້​ກ່າວ​ສີ່ງ​ໃດ​ໃນ​ພະ​ຄຳ​ພີ​ເຫຼົ່າ​ນີ້​ກ່ຽວ​ກັບ​ຈຸດ​ຢືນ​ຂອງ​ອາ​ຈານ​ເປົາ​ໂລ​ເມື່ອ​ຢູ່​ຕໍ່​ໜ້າ​ກະ​ສັດອາກ​ຣິບ​ປາ?`

`ຄົນ​ເຮົາ​ອາດ​ຈະ​ເບີ່ງ​ຄື​ດີຫຼາຍ​ເມື່ອ​ເບີ່ງ​ຈາກ​ພາຍນອກ. ແຕ່​ເລື່ອງ​ຂອງ​ອາກ​ຣິບ​ປາແລະ​ນ້ອງ​ສາວ​ຂອງ​ເພີ່ນ​ກໍ​ສະ​ແດງ​ໃຫ້​ເຮົາເຫັນ​ວ່າ ວິ​ທີ​ທີ່​ພວກ​ເຂົາ​ເບີ່ງ​ຄົນ​ຈາກ​ພາຍນອກ​ນັ້ນ​ກໍ​ມັກ​ຈະຫຼອກ​ເຮົາ​ກ່ຽວ​ກັບ​ທາດແທ້​ທີ່​ຖືກ​ເຊື່ອງ​ໄວ້​ພາຍ​ໃນ​ຈິດ​ໃຈ​​ຂອງ​ເຂົາ. ການ​ທີ່​ສິ່ງໃດສິ່ງ​ໜື່ງມີຄວາມ​ແຕກ​ຕ່າງ​ລະ​ຫວ່າງ​ສິ່ງທີ່ເຫັນຢູ່ພາຍນອກ​ແລະ​ສີ່ງ​ທີ່​ຢູ່​ພາຍໃນ​ນັ້ນ​ເປັນ​ແບບ​ໃດ?`