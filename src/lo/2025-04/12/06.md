---
title:  ຍຶດໝັ້ນພຣະເຈົ້າໄວ້
date:   18/12/2025
---

ຊົນຊາດອິດສະຣາເອນຕ້ອງບໍ່ນາມັດສະການພະປອມ ພວກເຂົາຈະສາມາດປ້ອງ ກັນຕົນເອງຈາກບາບນີ້ໄດ້ແນວໃດ? ພວກເຂົາຕ້ອງ ‘ຍຶດໝັ້ນ’ ພຣະເຈົ້າໄວ້ຢ່າງໜຽວ ແໜ້ນ (ພຍສ 4:4). ຄໍາສັບເຮັບເຣີດຽວກັນນີ້ຖືກນໍາໃຊ້ເພື່ອເວົ້າເຖິງການແຕ່ງງານ(ປມ ກ 2: 24) ແລະຄວາມສັດຊື່ຂອງນາງຣູດທີ່ມີຕໍ່ນາງນາໂອມີ (ນາງຣູດ 1:14). ໂຢຊວຍ ກ່າວວ່າ ຊົນຊາດອິດສະຣາເອນໄດ້ຍຶດໝັ້ນພຣະເຈົ້າໄວ້ຢ່າງໜຽວແໜ້ນຈົນເຖິງທຸກວັນນີ້. ມັນໜ້າເສົ້າໃຈທີ່ເວົ້າອອກມາ, ບໍ່ມີໃຜສາມາດເວົ້າເຖິງອິດສະຣາເອນແບບນັ້ນໄດ້ໃນພາຍ ຫຼັງອີກ ດັ່ງທີ່ເຮົາເຫັນໃນພຣະທໍາຜູ້ປົກຄອງ (ຜປຄ 2:2, 7, 11; 3:7, 12; 4:1).

`ໂຢຊວຍບອກຊົນຊາດອິດສະຣາເອນໃຫ້ຮັກພຣະຜູ້ເປັນເຈົ້າພຣະເຈົ້າຂອງພວກ ເຂົາ (ຢຊ 23:11; ທຽບກັ ພຍສ 6:5). ຄວາມຮັກບໍ່ສາມາດບັງຄັບໄດ້ ຖ້າຄວາມຮັກ ຖືກບັງຄັບ, ມັນຈະບໍ່ແມ່ນຄວາມຮັກອີກຕໍ່ໄປ. ດັ່ງນັ້ນ, ໂຢຊວຍໝາຍຄວາມວ່າແນວໃດ ເມື່ອລາວສັ່ງໃຫ້ຊົນຊາດອິດສະຣາເອນຮັກພຣະຜູ້ເປັນເຈົ້າ?`

ຖ້າຫາກຊົນຊາດອິດສະຣາເອນຕ້ອງການຮັບພະພອນແຫ່ງຄຳໝັ້ນສັນຍາຂອງ ພຣະເຈົ້າ, ພວກເຂົາຕ້ອງຈົງຮັກພັກດີຕໍ່ພຣະເຈົ້າ. ດັ່ງນັ້ນ, ຊາວອິດສະຣາເອນຕ້ອງລະມັດ ລະວັງເປັນພິເສດ ພວກເຂົາຕ້ອງຈື່ຢູ່ສະເໝີທີ່ຈະ “ຮັກ” ພຣະຜູ້ເປັນເຈົ້າ. ພາສາເຮັບເຣີທີ່ ວ່າ “ອາຮາບາ” ສາມາດໃຊ້ເພື່ອເວົ້າເຖິງຄວາມຮັກຫຼາຍປະເພດເຊັ່ນ: ສາຍສໍາພັນ, ເພດ, ຄວາມຮັກຂອງແມ່, ຄວາມຮັກໂຣແມນຕິກ, ແລະ ຄວາມຈົງຮັກພັກດີຕໍ່ພຣະເຈົ້າ. ຄວາມ ຮັກທີ່ໃຫ້ພຣະເຈົ້າເປັນການຕັດສິນໃຈຂອງເຮົາ ເພື່ອມອບຊີວິດຂອງເຮົາຢ່ໃຫ້ກັບພຣະອົງ ແລະຮັບໃຊ້ພຣະອົງຢ່າງສົມບູນແບບ. ເມື່ອເຮົາເຂົ້າໃຈຄວາມຈິງໃນພຣະຄຳພີຂໍ້ນີ້, ເຮົາກໍ ສາມາດເຂົ້າໃຈຄໍາສັ່ງຂອງໂຢຊວຍທີ່ມີຕໍ່ຊົນຊາດອິດສະຣາເອນໃຫ້ຮັກພຣະເຈົ້າໄດ້ດີຍິ່ງ ຂຶ້ນ. (ທຽບກັບ ຢຮ 13:34). ພຣະເຈົ້າຕ້ອງການໃຫ້ເຮົາເຊື່ອຟັງຄໍາສັ່ງຂອງພຣະອົງ ທີ່ ເກີດມາຈາກຄວາມສຳພັນຮັກສ່ວນຕົວຂອງພວກເຮົາກັບພຣະອົງ (ອພຍ 19:4; ພຍສ 6:5;ທຽບກັບ ມທ 22:37). ເຮົາຮັກພຣະເຈົ້າເພາະທຸກໆສິ່ງທີ່ພຣະອົງເຮັດເພື່ອເຮົາ ພຣະອົງເຮັດສິ່ງເຫຼົ່ານີ້ເພາະຄວາມຮັກ ແລະຄວາມເມດຕາຂອງພຣະອົງ.

ຄໍາສັ່ງໃຫ້ຮັກພຣະເຈົ້າຍັງຊ່ວຍໃຫ້ເຮົາເຂົ້າໃຈຄວາມຮັກຂອງພຣະເຈົ້າ ພຣະເຈົ້າ ປາດຖະໜາເຂົ້າສູ່ຄວາມສຳພັນສ່ວນຕົວກັບທຸກຄົນທີ່ຍອມຮັບຄວາມຮັກຂອງພຣະອົງ. ດັ່ງນັ້ນ, ຄວາມຮັກຂອງພຣະເຈົ້າທີ່ມີຕໍ່ທຸກຄົນຊ່ວຍໃຫ້ເຮົາຮັກພຣະອົງເຊັ່ນກັນ.

`ພຣະເຢຊູໄດ້ມອບພຣະບັນຍັດໃໝ່ໃຫ້ແກ່ບັນດາສາວົກຂອງພຣະອົງ ພຣະບັນ ຍັດນີ້ເປັນທັງຄໍາສັ່ງເກົ່າ ແລະໃໝ່ໃນເວລາດຽວກັນແນວໃດ? ໃຫ້ອ່ານ ຢຮ 13:34; ຢຮ 15:17; ແລະ 1 ຢຮ 3:11 ເພື່ອຫາຄຳຕອບ. (ທຽບກັບ ລບລວ 19:18).`