---
title:  ຄວາມໂກດຮ້າຍຂອງພຣະຜູ້ເປັນເຈົ້າ
date:   17/12/2025
---

`ໂຢຊວຍກ່າວເຖິງຄວາມໂກດຮ້າຍ ແລະການລົງໂທດບາບຂອງພຣະຜູ້ເປັນເຈົ້າ ໄວ້ແນວໃດແດ່? (ຢຊ 23: 15,18) ພຣະຄໍາພີເວົ້າຫຍັງເແດ່ເຖິງເລື່ອງນີ້ໃນພຣະທໍາ ອື່ນ? ໃຫ້ອ່ານ ຈບຊ 11:33; 2 ຂຄ 36:16; ພນມ 14:10, 19; ພນມ 15:1) ເຮົາ ຈະເຂົ້າໃຈຄວາມຈິງໃນພຣະຄຳພີເຫຼົ່ານີ້ແນວໃດ?`

ພຣະເຈົ້າຊົງໂກດຮ້າຍຊົນຊາດອິດສະຣາເອນຫຼາຍໃນຊ່ວງເວລາທີ່ພວກເຂົາຢູ່ໃນຖິ່ນແຫ້ງແລ້ງກັັນດານ (ຈບຊ 11:33; 12:9) ແລະຢູ່ໃນແຜ່ນດິນແຫ່ງພັນທະສັນຍາ (ຢຊ 7:1). ສະນັ້ນ, ຊາວອິດສະຣາເອນຮູ້ດີວ່າຈະເກີດຫຍັງຂຶ້ນ ຖ້າຫາກພວກເຂົາລະເມີດ ກົດບັນຍັດຂອງພຣະເຈົ້າ. ຢຊ 23:15, 16 ອາດເຮັດໃຫ້ເຮົາປະຫຼາດໃຈເພາະໂຢຊວຍ ໃຊ້ຄຳເວົ້າທີ່ຮຸນແຮງຫຼາຍ. ພຣະຜູ້ເປັນເຈົ້າຈະທຳລາຍອິດສະຣາເອນເໝືອນກັນກັບທໍາ ລາຍຊາວການາອານ ຖ້າຫາກພວກເຂົາລະເມີດຂໍ້ຕົກລົງກັບພຣະອົງ ຈາກນັ້ນພຣະຜູ້ເປັນ ເຈົ້າຈະລົງໂທດອິດສະຣາເອນດ້ວຍຄຳສາບແຊ່ງທັງໝົດທີ່ມີໃນຂໍ້ຕົກລົງຂອງພວກເຂົາ (ລບລວ 26; ພຍສ 28). ຂໍ້ຄຳພີເຫຼົ່ານີ້ສະແດງໃຫ້ເຫັນວ່າພຣະຜູ້ເປັນເຈົ້າຄືຜູ້ພິພາກ ສາແຜ່ນດິນໂລກທັງໝົດ ພຣະຜູ້ເປັນເຈົ້າຊົງປະກາດສົງຄາມຕໍ່ສູ້ກັບຄວາມບາບ, ແມ່ນວ່າ ເມື່ອພຣະອົງຊົງພົບເຫັນບາບໃນຊາດອິດສະຣາເອນກໍຕາມ. ຊົນຊາດອິດສະຣາເອນບໍ່ໄດ້ ຮັບການຊໍາລະໃຫ້ບໍລິສຸດຍ້ອນການປະພຶດທີ່ດີຂອງພວກເຂົາ ການຕໍ່ສູ້ຂອງພວກເຂົາໃນ ສະໜາມຮົບອັນສັກສິດຂອງພຣະເຈົ້າກໍບໍ່ໄດ້ເຮັດໃຫ້ພວກເຂົາບໍລິສຸດເຊັ່ນກັນ. ຊົນຊາດອິດສະຣາເອນຕ້ອງເລືອກວ່າ ພວກເຂົາຕ້ອງການອະນາຄົດທີ່ເຕັມໄປ ດ້ວຍຄວາມສະຫງ່າລາສີ ຫຼື ພວກເຂົາຈະເລືອກຊີວິດແຫ່ງຄວາມບາບ ແລະປະເຊີນໜ້າ ກັບຄວາມໂກດຮ້າຍຂອງພຣະເຈົ້າ.

ຫຼັກຄຳສອນຂອງພຣະຄຳພີກ່ຽວກັບຄວາມໂກດຮ້າຍຂອງພຣະເຈົ້າອາດເຮັດໃຫ້ພວກເຮົາສັບສົນໃນຕອນທຳອິດ ພຣະຄຳພີບອກເຮົາວ່າພຣະເຈົ້າຊົງປ່ຽມດ້ວຍຄວາມຮັກ ແລະພຣະອົງກໍຍັງເປັນຄວາມຮັກອີກດ້ວຍ (ຢຮ 3:16; 1 ຢຮ 4:8). ດັ່ງນັ້ນ, ເຮົາອາດ ຄິດວ່າຄວາມໂກດຮ້າຍຂອງພຣະເຈົ້າສາມາດຊ່ວຍໃຫ້ເຮົາເຂົ້າໃຈຄວາມຮັກຂອງພຣະອົງ ໄດ້ນັ້ນເປັນມູມມອງທີ່ແປກ. ພຣະຄຳພີສະແດງໃຫ້ເຮົາເຫັນຮູບພາບທີ່ຊົງພະລັງທີ່ສື່ເຖິງ ຄວາມຮັກນີ້ ພຣະເຈົ້າຊົງຫ່ວງໃຍ ແລະອົດທົນ ພຣະອົງຊົງພ້ອມທີ່ຈະໃຫ້ອະໄພ (ອພຍ 34:6; ມກ 7:18). ໃນເວລາດຽວກັນ, ຄວາມໂກດຮ້າຍຂອງພຣະເຈົ້າເປັນສ່ວນໜຶ່ງ ຂອງຄວາມຮັກອັນບໍລິສຸດຂອງພຣະອົງທີ່ຕໍ່ສູ້ຄວາມບາບ ແລະຄວາມຊົ່ວຮ້າຍ ຄວາມ ໂກດຮ້າຍຂອງພຣະເຈົ້າບໍ່ແມ່ນຄວາມຮູ້ສຶກ ຄວາມໂກດຮ້າຍຂອງພຣະອົງບໍ່ເຄີຍເຈດຕະ ນາຮ້າຍ ແລະຊົ່ວຊ້າ ຄວາມໂກດຮ້າຍຂອງພຣະເຈົ້າບໍ່ມີຄວາມພະຍາບາດ. ເມື່ອພຣະເຈົ້າ ລົງໂທດບາບ, ພຣະອົງບໍ່ໄດ້ກຳລັງແກ້ແຄ້ນເຮົາທີ່ລະເມີດກົດບັນຍັດຂອງພຣະອົງ. ພຣະ ຄຳພີໃໝ່ສອນວ່າພຣະເຢຊູໄດ້ກາຍເປັນຄົນບາບເພື່ອພວກເຮົາ (2 ກຣທ 5:21) ເມື່ອ ພຣະເຢຊູສິ້ນພຣະຊົນ, ພຣະອົງໄດ້ເປີດທາງໃຫ້ພຣະເຈົ້າຍອມຮັບເຮົາ (ໂຣມ 5:10) ໃຜ ກໍຕາມທີ່ເຊື່ອໃນພຣະເຈົ້າຈະບໍ່ຖືກລົງໂທດດ້ວຍຄວາມໂກດຮ້າຍຂອງພຣະອົງ (ຢຮ 3: 36 ; ອຟຊ 2:3; 1 ທສລນ 1:10) ຄວາມໂກດຮ້າຍຂອງພຣະເຈົ້າຊ່ວຍໃຫ້ເຮົາເຂົ້າໃຈ ວ່າ ພຣະເຈົ້າຊົງເປັນຜູ້ພິພາກສາອັນບໍລິສຸດ. ດັ່ງນັ້ນ, ເຮົາສາມາດໄວ້ວາງໃຈໄດ້ວ່າພຣະ ເຈົ້າຈະຍຸດຕິທຳຢູ່ສະເໝີເມື່ອພຣະອົງລົງໂທດບາບ ແລະຄວາມຊົ່ວຮ້າຍ (ພສລສ 7:11; ພສລສ 50:6; 2 ຕມທ 4:8).