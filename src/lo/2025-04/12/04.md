---
title:  ຊາຍແດນທີ່ເຂັ້ມແຂງ
date:   16/12/2025
---

ໂຢຊວຍບອກຊົນຊາດອິດສະຣາເອນວ່າ ໜ້າທີ່ທີ່ພວກເຂົາຕ້ອງເຮັດນັ້ນຫຼາຍ ກວ່າການຕໍ່ສູຮົບ ໜ້າທີ່ຂອງພວກເຂົາແມ່ນວຽກທາງວິນຍານ ໜ້າທີ່ຂອງພວກເຂົາ ລວມເຖິງການເຊື່ອຟັງພຣະເຈົ້າ ແລະການຮັກສາກົດບັນຍັດຕ່າງໆຂອງພຣະອົງ.

`ທ່ານຄິດວ່າເປັນຫຍັງໂຢຊວຍຈຶ່ງເຂັ້ມງວດກັບຊົນອິດສະຣາເອນຫຼາຍໃນເລື່ອງ ຄວາມສຳພັນຂອງພວກເຂົາກັບຊາວຕ່າງຊາດ? ໃຫ້ອ່ານ ຢຊ 23:6–8, 12, 13 ເພື່ອຫາຄຳຕອບ.`

ປະຊາຊົນຈາກປະເທດຕ່າງໆທີ່ຢູ່ອ້ອມຂ້າງຊົນຊາດອິດສະຣາເອນເປັນອັນຕະລາຍຕໍ່ຊາວອິດສະຣາເອນ. ເພາະເຫດໃດ? ພຣະເຈົ້າໄດ້ຕໍ່ສູ້ເພື່ອຊົນຊາດອິດສະຣາເອນ ດັ່ງນັ້ນ, ຊາວອິດສະຣາເອນຈຶ່ງບໍ່ຈຳເປັນຕ້ອງຢ້ານອາວຸດຂອງສັດຕູ. ຄວາມສ່ຽງທີ່ແທ້ຈິງຄືການມີ ຄວາມສໍາພັນກັບສັດຕູ ຊາດອິດສະຣາເອນຈຳເປັນຕ້ອງລະມັດລະວັງຕໍ່ແນວຄິດນີ້ ແລະ ຄວາມເຊື່ອທີ່ຜິດໆຂອງຄົນທີ່ຢູ່ອ້ອມຂ້າງພວກເຂົາ ສິ່ງເຫຼົ່ານີ້ສາມາດເປັນໄພອັນຕະລາຍ ຮ້າຍແຮງກວ່າກອງທັບໃດໆ. ໂຢຊວຍຊ່ວຍຜູ້ນໍາຂອງຊົນຊາດອິດສະຣາເອນໃຫ້ຈື່ວ່າ ການສູ້ຮົບຂອງພວກເຂົາແມ່ນການຕໍ່ສູ້ທາງຈິດວິນຍານ, ບໍ່ແມ່ນພຽງແຕ່ການສູ້ຮົບທາງ ທະຫານເທົ່າ. ດັ່ງນັ້ນ, ອິດສະຣາເອນຕ້ອງລະມັດລະວັງບໍ່ໃຫ້ນາມັດສະການບູຊາພະປອມ ຂອງສັດຕູ. ຖ້າອິດສະຣາເອນເຮັດເຊັ່ນນັ້ນ, ພວກເຂົາຈະບໍ່ໄດ້ເປັນປະຊາຊົນພິເສດຂອງ ພຣະເຈົ້າອີກຕໍ່ໄປ ພວກເຂົາຈະກາຍເປັນຄືກັນກັບຄົນອື່ນໆທີ່ຢູ່ອ້ອມຂ້າງພວກເຂົາ. ໂຢ ຊວຍສັ່ງໃຫ້ຊາວອິດສະຣາເອນຫ້າມບໍ່ໃຫ້ກ່າວນາມຊື່ຂອງພະປອມໃດໆ ຊາວອິດສະຣາ ເອນ ຕ້ອງບໍ່ເຮັດຄໍາສາບານໃນນາມຂອງພະເຫຼົ່ານີ້ ຊາວອິດສະຣາເອນຕ້ອງບໍ່ກົ້ມຂາບ ຫຼື ຮັບໃຊ້ພະເຫຼົ່ານັ້ນເຊັ່ນກັນ. ໃນສະໄໝພຣະຄຳພີ, ນາມຊື່ຂອງພະ/ເທບພະເຈົ້າມີອໍານາດ ແລະຊີວິດ ຖ້າພວກເຈົ້າຮຽກນາມຊື່ເທບພະເຈົ້າຕ່າງຊາດອົງໃດອົງໜຶ່ງ, ພວກເຈົ້າກໍໃຫ້ ເທບພະເຈົ້າອົງນັ້ນມີອໍານາດເໜືອພວກເຈົ້າ. ດັ່ງນັ້ນ,ຊາວອິດສະຣາເອນຕ້ອງບໍ່ເອີຍນາມຊື່ ເທບພະເຈົ້າເຫຼົ່ານີ້ໃນການທັກທາຍປະຈຳວັນ ຫຼື ໃນການດໍເນີນທຸລະກິດຂອງພວກເຂົາ. ຊາວອິດສະຣາເອນຕ້ອງບໍ່ຂໍຄວາມຊ່ວຍເຫຼືອຈາກເທບພະເຈົ້າເຫຼົ່ານີ້ໃນເວລາທີ່ຈໍາເປັນ (ທຽບກັບ ຜປຄ 2:1–3, 11–13).

ນອກຈາກນີ້, ຄົນອິດສະຣາເອນຕ້ອງບໍ່ແຕ່ງງານກັບຊາວການາອານຄົນໃດທີ່ອາ ໄສຢູ່ໃນດິນແດນ. ເປັນຫຍັງ? ເພາະວ່າການແຕ່ງງານກັບຊາວການາອານຈະເຮັດໃຫ້ອິດ ສະຣາເອນເຊົານາມັດສະການພຣະເຈົ້າ. ໃຫ້ລອງເບິ່ງສິ່ງທີ່ເກີດຂຶ້ນກັບກະສັດໂຊໂລໂມນ ໃນພາຍຫຼັງ ເລື່ອງລາວຂອງພະອົງເປັນຕົວຢ່າງທີ່ໜ້າເສົ້າຂອງສິ່ງທີ່ເກີດຂຶ້ນ ເມື່ອເຮົາແຕ່ງ ງານກັບຄົນທີ່ບໍ່ນາມັດສະການພຣະຜູ້ເປັນເຈົ້າ (1 ກສ 3:1; 1 ກສ 11:1–8). ໃນພຣະ ຄຳພີໃໝ່, ຊາວຄຣິສຕຽນຮັບການເຕືອນບໍ່ໃຫ້ແຕ່ງງານກັບຄົນທີ່ບໍ່ເຊື່ອໃນພຣະເຢຊູ (2 ກຣທ 6:14) ອັກຄະທູດໂປໂລກ່າວວ່າຄຣິສຕຽນທີ່ແຕ່ງງານກັບຄົນທີ່ບໍ່ແມ່ນຄຣິສຕຽນ ບໍ່ຄວນຢ່າຮ້າງ ອັກຄະທູດໂປໂລສັ່ງໃຫ້ພວກເຂົາຢູ່ຮ່ວມກັນ ແລະໃຫ້ດຳລົງຊີວິດຄຣິສ ຕຽນທີ່ເຂັ້ມແຂງ ແລ້ວຈາກນັ້ນບາງທີພວກເຂົາອາດຈະຊະນະໃຈຄູ່ສົມຣົດຂອງ ພວກເຂົາໃຫ້ກັບພຣະຜູ້ເປັນເຈົ້າກໍເປັນໄດ້ (1 ກຣທ 7:12–16).