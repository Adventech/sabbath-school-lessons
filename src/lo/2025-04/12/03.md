---
title:  ຄວາມສຳເລັດຂຶ້ນກັບການໄວ້ວາງໃຈໃນພຣະເຈົ້າຂອງເຮົາ
date:   15/12/2025
---

ຄຳສັນຍາຂອງພຣະເຈົ້າທີ່ມີຕໍ່ອິດສະຣາເອນຂຶ້ນກັບວ່າປະຊາຊົນເຊື່ອຟັງຫຼືບໍ່ ພວກເຂົາຈະບໍ່ມີຄວາມສຳເລັດຖ້າຫາກພວກເຂົາບໍ່ເຊື່ອຟັງພຣະເຈົ້າ ນັ້ນກໍເພາະວ່າ ຄວາມ ສຳເລັດແມ່ນເຊື່ອມໂຍງກັບການເຊື່ອຟັຂອງພວກເຂົາຕໍ່ຄວາມຈິງໃນພຣະຄຳພີຢູ່ສະເໝີ. ດິນແດນການາອານເປັນຫຼັກຖານພິສູດເຖິງຄວາມຮັກຂອງພຣະເຈົ້າທີ່ມີຕໍ່ປະຊາຊົນຂອງ ພຣະອົງ. ແຜ່ນດິນຜືນນັ້ນສະແດງໃຫ້ເຫັນວ່າພຣະເຈົ້າຊົງຮັກສາຄຳສັນຍາຂອງພຣະອົງ (ນຫມຢ 9:8). ຕາບໃດທີ່ຊົນຊາດອິດສະຣາເອນຍັງຄົງເຊື່ອຟັງພຣະເຈົ້າ, ພຣະເຈົ້າຈະ ມອບດິນແດນທີ່ເຫຼືອໃຫ້ແກ່ພວກເຂົາ ຊົນຊາດອິດສະຣາເອນຈະຍຶດໝັ້ນຕໍ່ສິ່ງທີ່ພຣະ ເຈົ້າໄດ້ມອບໃຫ້ແກ່ພວກເຂົາແລ້ວບໍ?

`ໃຫ້ອ່ານການເທດສະໜາຂອງໂຢຊວຍໃນ ຢຊ 23:1–5. ສ່ວນສຳຄັນຂອງບົດ ນຳຂອງໂຢຊວຍໃນບົດເທດສະໜາຂອງລາວມີຫຍັງແດ່?`

ຊາວອິດສະຣາເອນຈະຕ້ອງທໍາພາລະກິດທີ່ພຣະເຈົ້າໄດ້ມອບໝາຍໃຫ້ສໍາເລັດ ເພື່ອຢືດຄອງດິນແດນທີ່ເຫຼືອ. ໂຢຊວຍອະທິບາຍຊາວອິດສະຣາເອນຈະລົງມືເຮັດຢ່າງໃດ ພວກເຂົາສາມາດມີໄຊໄດ້ກໍຕໍ່ເມື່ອພຣະຜູ້ເປັນເຈົ້າຊ່ວຍພວກເຂົາ ແຕ່ປະກາດທໍາອິດ ຊາດ ອິດສະຣາເອນຕ້ອງຮຽນຮູ້ຈາກອະດີດຂອງພວກເຂົາ ຊາດອິດສະຣາເອນເຄີຍສົງໄສພຣະຜູ້ ເປັນເຈົ້າ ແລະຄຳສັນຍາຂອງພຣະອົງ ຫຼັງຈາກທີ່ພຣະອົງໄດ້ຊ່ວຍພວກເຂົາພົ້ນຈາກດິນ ແດນເອຢິບ. ດັ່ງນັ້ນ, ພຣະຜູ້ເປັນເຈົ້າຈຶ່ງສອນບົດຮຽນອັນລໍາຄ່າແກ່ຊົນຊາດອິດສະຣາ ເອນ ຊາວອິດສະຣາເອນຕ້ອງຮຽນຮູ້ທີ່ຈະໄວ້ວາງໃຈພຣະເຈົ້າ. ນັ້ນຄືເຫດຜົນທີ່ພຣະເຈົ້າ ຍອມໃຫ້ອິດສະຣາອິດຕໍ່ສູ້ກັບພຣະອົງ ຊາວອິດສະຣາເອນຍັງຕ້ອງຈົດຈໍາໄວ້ວ່າ ພວກເຂົາ ບໍ່ໄດ້ຮັບໄຊເພາະພາລະກໍາລັງຂອງຕົນເອງ ພວກເຂົາໄດ້ຮັບໄຊຊະນະເພາະພຣະເຈົ້າຊົງຕໍ່ສູ້ ເພື່ອພວກເຂົາ ແລະພຣະອົງໄດ້ມອບດິນແດນໃຫ້ແກ່ພວກເຂົາ.

ພຣະເຈົ້າຍັງປະທານຄວາມສະຫງົບ ແລະການຢຸດພັກໃຫ້ແກ່ຊາວອິດສະຣາເອນ ແຕ່ຕອນນີ້ພວກເຂົາຕ້ອງຕໍ່ສູ້ກັບຄົນບາງກຸ່ມທີ່ອາໄສຢູ່ໃນດິນແດນທີ່ເຫຼືອທີ່ພຣະເຈົ້າໄດ້ ໃຫ້ຄໍາໝັ້ນສັນຍາໄວ້ກັບພວກເຂົາ. ຊົນຊາດອິດສະຣາເອນສາມາດຊະນະການຕໍ່ສູ້ເຫຼົ່ານີ້ ໄດ້ ແຕ່ພວກເຂົາຕ້ອງຈື່ໄວ້ວ່າພວກເຂົາຈະຊະນະໄດ້ ກໍຕໍ່ເມື່ອໄດ້ຮັບການຊ່ວຍເຫຼືອຈາກ ພຣະເຈົ້າເທົ່ານັ້ນ.

`ໃຫ້ປຽບທຽບວິທີທີ່ຊາວອິດສະຣາເອນໄດ້ຊະນະດິນແດນແຫ່ງພັນທະສັນຍາກັບວິທີທີ່ຊາວຄຣິສຕຽນສາມາດເອົາຊະນະໃນການຕໍ່ສູ້ກັບຄວາມບາບ. ການຕໍ່ສູ້ທັງສອງຢ່າງ ນີ້ຄືກັນແນວໃດ? ໃຫ້ອ່ານ ຢຊ 23:10; ກລຊ 2:15; 2 ກຣທ 10:3–5; ແລະ ອຟຊ 6:11–18 ເພື່ອຫາຄຳຕອບ.`

ອິດສະຣາເອນບໍ່ໄດ້ຊະນະໃນການການຕໍ່ສູ້ຍ້ອນພາລະກໍາລັງ ແລະທັດຊະຂອງ ຕົນເອງ ພວກເຂົາໄດ້ຮັບໄຊຊະນະເພາະພຣະຜູ້ເປັນເຈົ້າຕໍ່ສູ້ເພື່ອພວກເຂົາ. ໃນລັກສະນະ ດຽວກັນ, ເຮົາຊະນະໃນການຕໍ່ສູ້ກັບບາບໄດ້ເພາະສິ່ງທີ່ພຣະເຢຊູໄດ້ເຮັດເພື່ອເຮົາ ແລະກຳ ລັງເຮັດໃນຕອນນີ້ ພຣະເຢຊູຊົງຕາຍເພື່ອເຮົາເທິງໄມ້ກາງແຂນ ພຣະອົງໄປຫາພຣະບິດາ ເພື່ອທູນຂໍຄວາມຊ່ວຍເຫຼືອສຳລັບເຮົາໃນທຸກວັນນີ້. ເຮົາຕ້ອງເພິ່ງພາພຣະເຈົ້າຢ່າງສິ້ນເຊິງ ເພື່ອເຮັດການໃຫ້ສຳເລັດ ພຣະວິນຍານບໍລິສຸດຈະຊ່ວຍເຮົາມີໄຊເໜືອຄວາມບາບໄດ້.

`ພຣະເຈົ້າປະທານຄຳສັນຍາທີດີຫຼາຍຢ່າງແກ່ເຮົາເພື່ອເອົາຊະນະບາບໄດ້ ແລ້ວ ເປັນຫຍັງເຮົາຍົງຄົງເຮັດບາບຢູ່?`