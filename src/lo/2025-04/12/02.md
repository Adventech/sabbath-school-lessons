---
title:  ພຣະເຈົ້າຮັກສາຄຳສັນຍາຂອງພຣະອົງ
date:   14/12/2025
---

`ໂຢຊວຍ 21:43–45 ບອກເຮົາຫຍັງກ່ຽວກັບພຣະເຈົ້າ ແລະດິນແດນແຫ່ງພັນ ທະສັນຍາ? ຖ້ອຍຄຳເຫຼົ່ານີ້ສອນເຮົາຫຍັງກ່ຽວກັບແຜນການຂອງພຣະເຈົ້າທີ່ຈະຊ່ວຍເຮົາ ໃຫ້ໄດ້ຮັບຄວາມລອດ (2 ຕມທ2:11–13)?`

ໂຢຊວຍ 21:43–45 ເວົ້າເຖິງຂໍ້ຫົວທີ່ສຳຄັນທີ່ສຸດຂໍ້ໜຶ່ງໃນພຣະທຳທັງເຫຼັ້ມ: ພຣະຜູ້ເປັນເຈົ້າຊົງຮັກສາຄໍາສັນຍາຂອງພຣະອົງ ຂໍ້ພຣະຄຳພີເຫຼົ່ານີ້ຍັງບອກເຮົາໂດຍຫຍໍ້,ເຖິງທຸກສິ່ງທີ່ໄດ້ເກີດຂຶ້ນໃນພຣະທຳໂຢຊວຍມາຮອດປັດຈຸບັນ. ໂຢຊວຍ 21:43 ເວົ້າ ເຖິງວິທີການແບ່ງປັ່ນດິນແດນ ແລະການຕັ້ງຖິ່ນຖານ (ເຮົາສາມາດອ່ານເລື່ອງລາວທຸກ ຢ່າງໄດ້ໃນ ຢຊ13–21). ໂຢຊວຍ 21:44 ເວົ້າເຖິງການສູ້ຮົບທີ່ອິດສະຣາເອນໄດ້ຕໍ່ສູ້. ຂໍ້ພຣະທໍານີ້ຍັງກ່າວອີກວ່າຊົນຊາດອິດສະຣາເອນໄດ້ຢືດຄອງດິນແດນ. (ເຮົາສາມາດອ່ານ ເພີ່ມເຕີມກ່ຽວກັບຫົວຂໍ້ນີ້ໄດ້ໃນ ຢຊ 1–12). ປະຫວັດສາດໃນອາດີດທັງໝົດນີ້ສະແດງ ໃຫ້ຊົນຊາດອິດສະຣາເອນເຫັນວ່າພຣະເຈົ້າຮັກສາຄໍາສັນຍາຂອງພຣະອົງທີ່ມີຕໍ່ພວກເຂົາ. ຊາວອິດສະຣາເອນຕ້ອງຈື່ໄວ້ວ່າຢ່າເວົ້າວ່າພວກເຂົາໄດ້ຮັບໄຊຊະນະໃນການສູ້ຮົບ ຫຼື ຢືດ ຄອງດິນແດນດ້ວຍຕົນເອງ ພວກເຂົາໄດ້ຮັບໄຊຊະນະເພາະພຣະເຈົ້າຮັກສາຄໍາສັນຍາຂອງ ພຣະອົງ ພຣະເຈົ້າຊົງສັນຍາວ່າຈະຕໍ່ສູ້ເພື່ອພວກເຂົາ ແລະຈະມອບດິນແດນໃຫ້ແກ່ ພວກເຂົາ.

ພຣະເຈົ້າ “ໄດ້ມອບດິນແດນທັງໝົດນັ້ນໃຫ້ແກ່ຊາດອິດສະຣາເອນຕາມທີ່ພຣະ ອົງໄດ້ສັນຍາໄວ້” (ຢຊ 21:43, ERV). “ພຣະຜູ້ເປັນເຈົ້າໄດ້ອະນຸຍາດໃຫ້ຊາວອິດສະຣາ ເອນພິຊິດສັດຕູທັງໝົດ” (ຢຊ 21:44, ERV). ພຣະຜູ້ເປັນເຈົ້າ “ໄດ້ສັນຍາກັບຄົນ(ປູ່ຍ່າ ຕາຍາຍຂອງພວກເຂົາເມື່ອດົນນານມາແລ້ວວ່າພຣະອົງຈະເຮັດຕາມນັ້ນ” (ຢຊ 21:44, NIrV). “ພຣະຜູ້ເປັນເຈົ້າໄດ້ຮັກສາຄໍາສັນຍາທຸກຂໍ້ທີ່ພຣະອົງໄດ້ເຮັດໄວ້ກັບຊາວອິດສະຣາ ເອນ” (ໂຢຊວຍ 21:45, ERV). ຂໍ້ພຣະຄຳພີເຫຼົ່ານີ້ສະແດງໃຫ້ເຫັນວ່າດິນແດນເປັນ ຂອງຂວັນຂອງພຣະຜູ້ເປັນເຈົ້າໃຫ້ແກ່ປະຊາຊົນຂອງພຣະອົງ ຊາດອິດສະຣາເອນບໍ່ສາມາດ ອວດໄດ້ວ່າພວກເຂົາໄດ້ດິນແດນດ້ວຍຕົນເອງ ພຣະຜູ້ເປັນເຈົ້າຊົງສັນຍາວ່າຈະມອບດິນ ແດນໃຫ້ແກ່ພວກເຂົາ ແລະພຣະອົງກໍນໍາໄຊຊະນະໃນການສູ້ຮົບມາໃຫ້ພວກເຂົາ.

ຄວາມສຳເລັດທັງໝົດຂອງອິດສະຣາເອນມາຈາກພຣະເຈົ້າ ເປັນຄວາມຈິງດຽວ ກັນກັບການໄດ້ຮັບຄວາມລອດຂອງພວກເຮົາ. “ພຣະຄຸນ [ຄວາມເມດຕາ] ຂອງພຣະເຈົ້າ ໄດ້ຊ່ວຍເຈົ້າທັງຫຼາຍໃຫ້ພົ້ນຍ້ອນຄວາມເຊື່ອຂອງພວກເຈົ້າໃນພຣະຄຣິດ. ຄວາມລອດ ພົ້ນຂອງເຈົ້າ [ຄວາມເມດຕາທີ່ຊ່ວຍໃຫ້ລອດຂອງພຣະເຈົ້າ] ບໍ່ໄດ້ມາຈາກສິ່ງໃດທີ່ເຈົ້າໄດ້ ເຮັດ. [ຄວາມເມດຕາ] ເປັນຂອງຂວັນຂອງພຣະເຈົ້າ ມັນ [ຄວາມເມດຕາຂອງພຣະເຈົ້າ] ບໍ່ຂື້ນກັບສິ່ງໃດທີ່ເຈົ້າໄດ້ເຮັດ ບໍ່ມີໃຜສາມາດອວດໄດ້” (ອຟຊ 2:8, 9, NIrV). ອັກຄະ ທູດໂປໂລຍັງຂຽນອີກວ່າ, “ຖ້າພວກເຮົາຕາຍດ້ວຍກັນກັບພຣະອົງ, ພວກເຮົາກໍຈະມີຊີວິດ ກັບພຣະອົງເໝືອນກັນ. ຖ້າພວກເຮົາຮັບເອົາຄວາມທຸກທໍລະມານ, ພວກເຮົາກໍຈະປົກ ຄອງ [ເປັນຜູ້ນຳ] ຮ່ວມກັບພຣະອົງ. ຖ້າພວກເຮົາເວົ້າວ່າພວກເຮົາບໍ່ຮູ້ຈັກພຣະອົງ, ພຣະ ອົງກໍຈະເວົ້າວ່າພຣະອົງບໍ່ຮູ້ຈັກພວກເຮົາເໝືອນກັນ. ຖ້າພວກເຮົາບໍ່ຊື່ສັດ [ບໍ່ຮັກສາຄຳສັນ ຍາຂອງເຮົາໄວ້], ພຣະອົງກໍຍັງຈະຊື່ສັດໝັ້ນຄົງ [ຮັກສາຄຳສັນຍາຂອງພຣະອົງໄວ້], ເພາະ ວ່າພຣະອົງຊົງເປັນຄວາມຈິງທີ່ບໍ່ສາມາດປະຕິເສດພຣະອົງເອງໄດ້” (2 ຕມທ 2:11–13, ICB).

`ໃນອະດີດທີ່ຜ່ານມາ ພຣະເຈົ້າໄດ້ຮັກສາຄຳສັນຍາຂອງພຣະອົງທຸກຂໍ້ ຄວາມຈິງ ໃນພຣະຄຳພີນີ້ຊ່ວຍເຮົາໄວ້ວາງໃຈວ່າພຣະອົງຈະຮັກສາຄຳສັນຍາທັງໝົດຂອງພຣະອົງໃນອະນາຄົດໄດ້ແນວໃດ?`