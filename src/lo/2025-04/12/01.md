---
title:  ພຣະເຈົ້າຊົງຮັກສາຄໍາສັນຍາຂອງພຣະອົງ
date:   13/12/2025
---

### ໃຫ້ອ່ານສໍາລັບບົດຮຽນອາທິດນີ້

ຢຊ 21:43–45; ຢຊ 23:1–5; ຢຊ 23:6–8, 12, 13; ຢຊ 23:15, 16; ຢຊ 23:11.

> <p>ຂໍ້ຄວນຈໍາ</p>
> “ພຣະຜູ້ເປັນເຈົ້າໄດ້ຮັກສາຄຳສັນຍາທຸກຂໍ້ທີ່ພຣະອົງໄດ້ເຮັດໄວ້ກັບຊາວອິດ ສະຣາເອນ ບໍ່ມີຄຳສັນຍາໃດທີ່ພຣະອົງບໍ່ໄດ້ຮັກສາ ຄຳສັນຍາທຸກຂໍ້ໄດ້ກາຍເປັນຈິງ” (ຢຊ 21:45, ERV).

ເມື່ອທ່ານ ຈອນເອັບ ເຄັນເນດີ ກາຍເປັນປະທານາທິບໍດີຂອງສະຫະລັດອາເມລິ ກາ,ໃນວັນທີ 20 ມັງກອນ 1961, ເພິ່ນໄດ້ກ່າວປາໄສຕໍ່ປະເທດຊາດ ຄຳປາໄສຂອງເຄັນ ເນດີຍາວພຽງແຕ່ 1,366 ຄຳ ແຕ່ຄຳເວົ້າຂອງເພິ່ນກາຍເປັນທີ່ຮູ້ຈັກ. ເຄັນເນດີໄດ້ຊຸກຍູ້ ໃຫ້ຊາວອາເມລິກັນຮັບໃຊ້ປະເທດຊາດມາກ່ອນສິ່ງໃດ ແລະບໍ່ຮຽກຮ້ອງໃຫ້ປະເທດຊາດ ຮັບໃຊ້ພວກເຂົາ. ເຄັນເນດີກ່າວວ່າ, “ລາງວັນຂອງເຮົາຈະແມ່ນການຮູ້ວ່າເຮົາເຮັດສິ່ງທີ່ ຖືກຕ້ອງ ປະຫວັດສາດຈະເປັນຜູ້ຕັດສິນເຮົາ ປະຫວັດສາດຈະສະແດງໃຫ້ເຫັນວ່າເຮົາໄດ້ ເລືອກເຮັດສິ່ງທີ່ຖືກຕ້ອງ. ດັ່ງນັ້ນ, ຂໍໃຫ້ເຮົາທຸກຄົນເປັນຜູ້ນຳໃນແຜ່ນດິນນີ້ທີ່ເຮົາຮັກ. ຂໍໃຫ້ເຮົາທູນຂໍພະພອນ ແລະການຊ່ວຍເຫຼືອຈາກພຣະເຈົ້າ. ໃນຂະນະທີ່ເຮົາຢູ່ທີ່ນີ້ເທິງ ໂລກນີ້, ພາລະກິດຂອງພຣະເຈົ້າຕ້ອງເປັນພາລະກິດຂອງເຮົາ.”

ເມື່ອໂຢຊວຍເຖົ້າແກ່ລົງ, ລາວກໍຮູ້ດີວ່າລາວກຳລັງຈະຕາຍໃນໄວໆນີ້ ດັ່ງນັ້ນ,ລາວຈຶ່ງຕັດສິນໃຈເວົ້າກັບຜູ້ນຳ ແລະປະຊາຊົນຂອງອິດສະຣາເອນ (ຢຊ 23 ແລະ 24). ໂຢຊວຍ 23 ເວົ້າເຖິງອະນາຄົດ ແລະວິທີການນະມັດສະການພຣະເຈົ້າຫຼາຍຂື້ນ ໂຢຊວຍ 24 ເວົ້າເຖິງຄຳສັນຍາຂອງພຣະເຈົ້າທີ່ມີຕໍ່ປະຊາຊົນຂອງພຣະອົງໃນອະດີດ. ບົດນີ້ກໍເວົ້າ ເຖິງບຸກຄົນຜູ້ດຽວທີ່ຄູ່ຄວນໄດ້ຮັບການນະມັດສະການຈາກເຮົາ ເຮົາຄວນນະມັດສະການ ພຣະເຈົ້າແນວໃດ? ດ້ວຍສຸດໃຈຂອງເຮົາ ຜູ້ໃດສົມຄວນທີ່ຈະໄດ້ຮັບການນະມັດສະການ ຈາກເຮົາ? ພຣະຜູ້ເປັນເຈົ້າ.

ອາທິດນີ້, ເຮົາຈະສຶກສາຄຳປາໄສທຳອິດຂອງໂຢຊວຍ ໃນຄຳປາໄສນີ້, ໂຢຊວຍ ຫວນຄືນເບິ່ງການສູ້ຮົບທັງໝົດທີ່ພຣະເຈົ້າໄດ້ນໍາໄຊຊະນະມາສູ່ຊົນຊາດອິດສະຣາເອນໃນ ອະດີດ. ໃນຂະນະດຽວກັນ, ໂຢຊວຍພິຈາລະນາວ່າອິດສະຣາເອນຈະສາມາດປະສົບຄວາມ ສຳເລັດໃນອະນາຄົດໄດ້ແນວໃດ?