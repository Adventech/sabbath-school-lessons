---
title:  ສັນຍາລັກຕ່າງໆໃນພຣະຄຳພີ
date:   30/11/2025
---

`ໃຫ້ສຶກສາຂໍ້ພຣະຄຳພີເຫຼົ່ານີ້ກ່ຽວກັບສັນຍາລັກຕ່າງໆໃນພຣະຄຳພີ: ໂຣມ 5:14; 1 ກຣທ 10:1–13; ຮຣ 8:5; ແລະ ຣຮ 9:23 ຂໍ້ພຣະຄຳພີເຫຼົ່ານີ້ບອກເຮົາຫຍັງກ່ຽວ ກັບສັນຍາລັກຕ່າງໆ ແລະຄວາມໝາຍ?`

ພຣະຄຳພີເຫຼົ່ານີ້ບາງຂໍ້ໃຊ້ຄຳວ່າ “ສຳເນົາ.” ສິ່ງຕ່າງໆເທິງໂລກໃນຫໍເຕັ້ນສັກສິດ ໃນພຣະຄຳພີເດີມແມ່ນສຳເນົາຂອງສິ່ງຕ່າງໆທີ່ແທ້ຈິງໃນສະຫວັນ. ດັ່ງນັ້ນ, ສຳເນົາໃນ ພຣະຄຳພີເດີມຈຶ່ງເປັນສັນຍາລັກສື່ເຖິງບາງຄົນ ຫຼື ບາງສິ່ງທີ່ຈະເກີດຂຶ້ນໃນອະນາຄົດ. ເມື່ອເຮົາສຶກສາສຳເນົາ ຫຼື ສັນຍາລັກຕ່າງໆໃນພຣະຄຳພີ, ເຮົາເລີ່ມຕົ້ນດ້ວຍບຸກ ຄົນ, ເຫດການ, ຫຼື ສິ່ງຕ່າງໆໃນພຣະຄຳພີເດີມ ເຮົາຕັ້ງຄຳຖາມວ່າ, “ສິ່ງເຫຼົ່ານີ້ສະແດງໃຫ້ ເຮົາເຫັນເຖິງພຣະເຢຊູ ແລະຄວາມຈິງໃນພຣະຄຳພີອື່ນໆໃນພຣະຄຳພີໃໝ່ແນວໃດ?” ພຣະເຈົ້າຊົງໃຊ້ສັນຍາລັກຕ່າງໆໃນພຣະຄຳພີເດີມເພື່ອຊ່ວຍເຮົາໃຫ້ເຂົ້າໃຈຄວາມຈິງໃນ ພຣະຄຳພີໃນພຣະຄຳພີໃໝ່ຢ່າງໃດ?

ເຮົາຕ້ອງເຂົ້າໃຈຄວາມຈິງສໍາຄັນປະການໜື່ງໃນພຣະຄຳພີກ່ຽວກັບສັນຍາລັກ ຕ່າງໆ. ຜູ້ຂຽນພຣະຄຳພີໃໝ່ບໍ່ໄດ້ແຕ່ງເຕີມຄວາມໝາຍໃຫ້ກັບສັນຍາລັກຕ່າງໆໃນພຣະ ຄຳພີເດີມເມື່ອພວກເຂົາຂຽນ ພຣະເຈົ້າໄດ້ໃຫ້ຄວາມໝາຍຂອງສັນຍາລັກຕ່າງໆໃນພຣະ ຄຳພີເດີມຕັ້ງແຕ່ເລີ່ມຕົ້ນ. ຜູ້ຂຽນພຣະຄຳພີໃໝ່ໄດ້ສະແດງໃຫ້ເຫັນວ່າສິ່ງຕ່າງໆທີ່ສັນຍາ ລັກເຫຼົ່ານີ້ຢືນຢັດໄດ້ເກີດຂຶ້ນຢ່າງໃດໃນສະໄໝຂອງພວກເຂົາ.

ໃຫ້ພິຈາລະນາເບິ່ງສິ່ງທີ່ຜູ້ຂຽນພຣະຄຳພີເດີມເວົ້າກ່ຽວກັບກະສັດດາວິດ. ແລ້ວ ໃຫ້ພິຈາລະນາເບິ່ງສິ່ງທີ່ຜູ້ຂຽນພຣະຄຳພີໃໝ່ເວົ້າກ່ຽວກັບລາວ. ຂໍ້ພຣະຄຳພີເຫຼົ່ານີ້ສອນ ບົດຮຽນຫຍັງແດ່ໃຫ້ແກ່ເຮົາກ່ຽວກັບສັນຍາລັກຕ່າງໆ ແລະ ການໃຊ້ສັນຍາລັກຢ່າງໃດ ໃນພຣະຄຳພີ?

`ກ. ດາວິດ: ບຸລຸດ (ພສລສ 22:1, 14–18)`

`ຂ. ດາວິດ: ສັນຍາລັກຂອງຄໍາສັນຍາໃນອະນາຄົດ (ຢຣມຢ 23:5; ອຊຢ 9:5, 6; ອຊຢ 11:1–5)`

`ຄ. ຄຳເວົ້າຂອງດາວິດໃນພຣະຄຳພີໃໝ່: (ຢຮ 19:24)`

ເມື່ອເຮົາພິຈາລະນາເບິ່ງຂໍ້ພຣະຄຳພີເຫຼົ່ານີ້, ເຮົາຮຽນຮູ້ວ່າພຣະຄຳພີເດີມຊ່ວຍໃຫ້ ເຮົາເຂົ້າໃຈສັນຍາລັກຕ່າງໆໃນພຣະຄຳພີໃໝ່ຢ່າງໃດ ຜູ້ຂຽນພຣະຄຳພີໃໝ່ໄດ້ໃຊ້ສັນຍາ ລັກຕ່າງໆໃນພຣະຄຳພີເດີມເພື່ອສອນຄວາມຈິງໃນພຣະຄຳພີ (2 ປຕ 1:12, NKJV) ກ່ຽວກັບພຣະເຢຊູ ແລະພາລະກິດຂອງພຣະອົງ.