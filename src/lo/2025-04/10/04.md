---
title:  ໂຢຊວຍທີ່ເປັນສັນຍາລັກ
date:   02/12/2025
---

`ຊີວິດຂອງໂມເຊ ແລະໂຢຊວຍຄືກັນແນວໃດ? ໂຢຊວຍເປັນສັນຍາລັກໃຫ້ກັບ ໂມເຊໃນທາງໃດແດ່? ໃຫ້ອ່ານ ອພຍ 3:1, 2; ຢຊ 1:1–3; ຈບຊ 13:1, 2; ຢຊ 2:1; ອພຍ 3:5; ແລະ ຢຊ 5:15 ເພື່ອຫາຄຳຕອບ.`

ດັ່ງທີ່ພວກເຮົາໄດ້ເຫັນໃນບົດຮຽນທີ 1, ໂຢຊວຍຄືກັນກັບໂມເຊຄົນ ‘ໃໝ່’ ໂຢ ຊວຍຍັງເຮັດຫຼາຍສິ່ງທີ່ໂມເຊໄດ້ເຮັດໃນລະຫວ່າງການອົບພະຍົບ. ການອົບພະຍົບເປັນເວ ລາທີ່ພຣະເຈົ້າຊ່ວຍຊາວອິດສະຣາເອນໃຫ້ພົ້ນຈາກການເປັນທາດໃນເອຢິບ. ມີຢ່າງອື່ນ ອີກບໍທີ່ໂມເຊ ແລະໂຢຊວຍຄືກັນ? ທັງໂມເຊ ແລະໂຢຊວຍໄດ້ພົບກັບພຣະເຈົ້າ ໃນລະ ຫວ່າງການພົບກັນ, ທັງສອງຄົນໄດ້ຮັບຄໍາສັ່ງຈາກພຣະເຈົ້າ. ພາຍໃຕ້ການນຳພາຂອງທັງ ສອງຄົນນີ້, ອິດສະຣາເອນກາຍເປັນທີ່ຮູ້ຈັກ ປະເທດຕ່າງໆອ້ອມຂ້າງເຕັມໄປດ້ວຍຄວາມ ຢ້ານກົວ. ໂມເຊນຳອິດສະຣາເອນຂ້າມທະເລແດງ ແລະໂຢຊວຍນຳອິດສະຣາເອນຂ້າມແມ່ ນໍ້າຈໍແດນ. ຜູ້ນຳທັງສອງຄົນນີ້ໄດ້ສະຫຼອງເທດສະການປັດສະຄາປັດສະຄາເປັນຊ່ວງເວລາ ທີ່ພຣະເຈົ້າຊ່ວຍຊາວອິດສະຣາແອນໃຫ້ພົ້ນຈາກຊາວເອຢິບ. ຜູ້ນຳທັງສອງຄົນນີ້ເຂົ້າໃຈວ່າ ພຣະເຈົ້າຕ້ອງການໃຫ້ຜູ້ຊາຍອິດສະຣາເອນທຸກຄົນຮັບພິທີຕັດ. ພິທີຕັດໝາຍເຖິງການຕັດ ໜັງສ່ວນປາຍຂອງອະໄວຍະວະເພດຊາຍອອກ. ມານາ ຫຼື ເຂົ້າຈີ່ຈາກສະຫວັນເລີ່ມຕົກໃນ ສະໄໝຂອງໂມເຊ ແລະມານາໄດ້ຢຸດຕົກພາຍໃຕ້ການນຳພາຂອງໂຢຊວຍ. ພຣະເຈົ້າສັ່ງ ທັງໂມເຊ ແລະໂຢຊວຍໃຫ້ຖອດເກີບຂອງພວກເຂົາອອກ. ເມື່ອທັງສອງຄົນກາງແຂນ ອອກ, ອິດສະຣາເອນຊະນະການສູ້ຮົບ. ໂມເຊບອກຊາວອິດສະຣາເອນວິທີແບ່ງດິນແດນ ແລະວິທີສ້າງເມືອງຕ່າງໆໃຫ້ປອດໄພ. ໂຢຊວຍກໍແບ່ງປັ່ນດິນ ແລະສ້າງເມືອງຕ່າງໆ. ທັງ ໂມເຊ ແລະໂຢຊວຍໄດ້ໃຫ້ຄຳເທດສະໜາອຳລາແກ່ອິດສະຣາເອນ. ໃນຕອນທ້າຍຂອງ ພາລະກິດຮັບໃຊ້ພຣະເຈົ້າ, ທັງສອງຄົນຊ່ວຍອິດສະຣາເອນເຮັດຄໍາສັນຍາກັບພຣະເຈົ້າ ໃໝ່ອີກຄັ້ງ.

`ໂມເຊກ່າວວ່າພຣະເຈົ້າຈະສົ່ງທູດຜູ້ສົ່ງຂ່າວພິເສດຄືກັນກັບພຣະອົງເອງ. ຜູ້ສົ່ງ ຂ່າວພິເສດຜູ້ນີ້ແມ່ນໃຜ? ໂຢຊວຍເຂົ້າກັບຄໍາສັນຍານີ້ແນວໃດ? ໃຫ້ອ່ານ ພຍສ 18: 15–19; ພຍສ 34:10–12; ຢຮ 1:21; ກຈກ 3:22–26; ແລະ ກຈກ 7:37.`

ໂຢຊວຍແມ່ນສ່ວນໜຶ່ງຂອງຄຳຕອບພຣະເຈົ້າຕໍ່ຄຳສັນຍາທີ່ພຣະອົງໃຫ້ກັບໂມເຊ (ພຍສ 18:15, 18). ແຕ່ມີພຽງພຣະຜູ້ຊ່ວຍໃຫ້ລອດເທົ່ານັ້ນທີ່ສາມາດຮັກສາຄຳສັນຍາ ທີ່ໂມເຊໄດ້ເຮັດ ພຣະເຢຊູຊົງຮູ້ຈັກພຣະບິດາ (ຢຮ 1:14, 18). ພຣະຜູ້ຊ່ວຍໃຫ້ລອດໄດ້ ສະແດງຄວາມຈິງກ່ຽວກັບພຣະບິດາ (ລູກາ 10:22; ຢຮ 14:6; ມທ 22:16). ພຣະ ເຈົ້າໄດ້ປະທານຖ້ອຍຄໍາໃຫ້ພຣະເຢຊູກ່າວ (ຢຮ 14:24). ດັ່ງນັ້ນ, ຊີວິດຂອງໂມເຊ ແລະ ໂຢຊວຍຈຶ່ງຊິ້ໃຫ້ເຫັນສັນຍາລັກທີ່ຊ່ວຍຮົາໃຫ້ເຂົ້າໃຈຊີວິດຂອງພຣະເຢຊູ.