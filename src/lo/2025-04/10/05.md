---
title:  ໂຢຊວຍຄົນໃໝ່
date:   03/12/2025
---

ເສິກທີ່ໂຢຊວຍໄດ້ຕໍ່ສູ້ເປັນການສູ້ຮົບຈິງ ເສິກເຫຼົ່ານີ້ເປັນສ່ວນສຳຄັນໃນປະຫວັດ ສາດຂອງຊາວອິດສະຣາເອນ. ພຣະເຈົ້າໄດ້ໃຊ້ເສິກເຫຼົ່ານີ້ເພື່ອຊ່ວຍຊາວອິດສະຣາເອນຕັ້ງ ຖິ່ນຖານຢູ່ໃນດິນແດນແຫ່ງຄຳສັນຍາ. ຢູ່ທີ່ນັ້ນ, ຊາວອິດສະຣາເອນຈະມີສັນຕິສຸກ ແລະ ເລີ່ມຕົ້ນລະບົບການປົກຄອງໃໝ່ ລະບົບການປົກຄອງຈະຖວາຍກຽດແກ່ກົດບັນຍັດຂອງ ພຣະເຈົ້າ. ຕໍ່ມາ, ຜູ້ຂຽນພຣະຄຳພີເດີມສະແດງໃຫ້ເຫັນວ່າພຣະຜູ້ຊ່ວຍໃຫ້ລອດຈະເຮັດສິ່ງ ດຽວກັນກັບທີ່ໂຢຊວຍໄດ້ເຮັດ. ເອຊາຢາສະແດງໃຫ້ເຮົາເຫັນວ່າພຣະຜູ້ຊ່ວຍໃຫ້ລອດທີ່ ໄດ້ສັນຍາໄວ້ “ຈະມອບດິນແດນທີ່ຖືກທຳລາຍໃນຕອນນີ້ຄືນໃຫ້ເຈົ້າຂອງ” (ອຊຢ 49:8, ICB) ຂໍ້ນີ້ສະແດງໃຫ້ເຮົາເຫັນວ່າພຣະຜູ້ຊ່ວຍໃຫ້ລອດຈະເປັນໂຢຊວຍຄົນໃໝ່ ໂຢຊວຍ ໄດ້ມອບດິນແດນໃຫ້ຊາວອິດສະຣາເອນຢ່າງໃດ, ພຣະຜູ້ຊ່ວຍໃຫ້ລອດຈະມອບຂອງຂວັນ ທັງໝົດທີ່ພຣະເຈົ້າໄດ້ສັນຍາໄວ້ກັບຄຣິດສະຕະຈັກໃຫ້ແກ່ຊາວອິດສະຣາເອນໃໝ່ຢ່າງນັ້ນ.

`ໃຫ້ອ່ານ ຮຣ 3:7–4:11. ພຣະຄຳພີເດີມສະແດງໃຫ້ເຮົາເຫັນວ່າໂຢຊວຍແມ່ນ ໂມເຊຄົນໃໝ່. ພຣະຄຳພີໃໝ່ສະແດງໃຫ້ເຫັນວ່າ ໂຢຊວຍເປັນສັນຍາລັກສື່ເຖິງພຣະເຢຊູ ຄຣິດແນວໃດ?`

ນັກຂຽນພຣະຄຳພີໃໝ່ສະແດງໃຫ້ເຫັນວ່າພຣະເຢຊູເຮັດຫຼາຍສິ່ງທີ່ໂຢຊວຍໄດ້ ເຮັດ. ໂຢຊວຍໄດ້ກ້າວເຂົ້າໄປໃນການາອານຫຼັງຈາກ 40 ປີໃນຖິ່ນແຫ້ງແລ້ງກັນດານ. ໃນລັກສະນະດຽວກັນ, ພຣະເຢຊູໄດ້ເລີ່ມຕົ້ນພາລະກິດຂອງພຣະອົງເພື່ອພຣະເຈົ້າຫຼັງຈາກ 40 ມື້ໃນຖິ່ນແຫ້ງກັນດານ (ມທ 4:1–11; ລູກາ 4:1–13). ພຣະເຢຊູຍັງໄດ້ເລີ່ມຕົ້ນ ພາລະກິດຂອງພຣະອົງໃນສະຫວັນເພື່ອເຮົາ 40ມື້ຫຼັງຈາກທີ່ພຣະອົງໄດ້ຟື້ນຄືນຈາກຄວາມ ຕາຍ (ກຈກ 1:3, 9–11).

ໂຢຊວຍໄດ້ຂ້າມແມ່ນໍ້າຈໍແດນ ພຣະເຢຊູໄດ້ຮັບບັບຕິສະມາໃນແມ່ນໍ້າຈໍແດນ (ມທ 3:13–17; ມຣກ 1:9–11). ຫຼັງຈາກການຮັບບັບຕິສະມາຂອງພຣະອົງ, ມັດ ທາຍ, ມາຣະໂກ, ແລະລູກາໄດ້ໃຊ້ຄຳອ້າງອິ່ງຈາກເພງກ່ຽວກັບຜູ້ຮັບໃຊ້ທີ່ທົນທຸກຈາກ ພຣະເຈົ້າ (ມທ 3:17; ມຣກ 1:11; ລູກາ 3:22). ເນື່ອງຈາກການຮັບບັບຕິສະມາ, ພຣະເຢຊູຈຶ່ງເປັນນັກຮົບທີ່ຈະຕໍ່ສູ້ກັບຄວາມຊົ່ວຮ້າຍໃນບັນຮົບຂອງພຣະເຈົ້າ. ຊີວິດແລະ ການຕາຍຂອງພຣະເຢຊູເຮັດໃຫ້ພຣະເຈົ້າຂັບໄລ່ຊາຕານອອກຈາກສະຫວັນເພື່ອການດີ. ຊີວິດແລະການຕາຍຂອງພຣະເຢຊູຊ່ວຍເຮົາມີໄຊເໜືອສັດຕູທາງຈິດວິນຍານຂອງເຮົາ (ອຟຊ 4:8). ພຣະເຢຊູຊົງປະທານການພັກຜ່ອນທາງຈິດວິນຍານແກ່ປະຊາຊົນຂອງ ພຣະອົງ ພຣະອົງສັນຍາຈະມີບ້ານໃນໂລກໃໝ່ໃຫ້ແກ່ເຮົາ (ຮຣ 9:15).

`ການ“ພັກຜ່ອນ” ໃນທຸກສິ່ງທີ່ພຣະເຢຊູໄດ້ເຮັດເພື່ອເຮົາ ແລະຍັງຄົງເຮັດເພື່ອເຮົາ ມີໝາຍຄວາມວ່າແນວໃດ? ພຣະເຢຊູໄດຮັບຊະນະໃນການຕໍ່ສູ້ກັບຊາຕານເພື່ອເຮົາ ເປັນ ຫຍັງຄວາມຄິດນີ້ຈຶ່ງໃຫ້ຄວາມຫວັງແກ່ເຮົາ?`