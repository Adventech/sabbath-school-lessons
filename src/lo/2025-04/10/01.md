---
title:  ໂຢຊວຍທີ່ແທ້ຈິງ
date:   29/11/2025
---

### ໃຫ້ອ່ານສໍາລັດບົດຮຽນອາທິດນີ້

ໂຣມ 5:14; ມທ 2:15; ຢຊ 1:1–3; ຮຣ 3:7–4:11; 1 ທມທ 1:18.

> <p>ຂໍ້ຄວນຈໍາ</p>
> “ເຫດການເຫຼົ່ານັ້ນເກີດຂຶ້ນກັບພວກເຂົາເປັນຕົວຢ່າງສຳລັບພວກເຮົາ ເຫດ ການທັງໝົດຖືກບັນທຶກໄວ້ເພື່ອເຕືອນພວກເຮົາ ນັ້ນກໍເພາະວ່າພວກເຮົາກຳລັງຢູ່ໃນຍຸກ ທີ່ພາລະກິດຂອງພຣະເຈົ້າຈະສຳເລັດ” (1 ກຣທ 10:11, NIrV).

ໃນພຣະທຳໂຢຊວຍ, ໂຢຊວຍໃນຖານະມະນຸດເປັນສັນຍາລັກ ລາວຢືນຢັດເພື່ອ ບາງສິ່ງທີ່ຍິ່ງໃຫຍ່ກວ່າຕົວລາວເອງ ເຮົາເຫັນຫຼັກການທີ່ສຳຄັນນີ້ຕະຫຼອດໃນພຣະຄຳພີ. ດິນແດນການາອານເປັນສັນຍາລັກສື່ເຖິງຄວາມຫວັງຂອງເຮົາໃນໂລກໃໝ່. ພາລະກິດ ທີ່ພວກປະໂຣຫິດ ຫຼື ຜູ້ນຳທາງສາສະໜາເຮັດໃນຫໍເຕັ້ນສັກສິດກໍເປັນສັນຍາລັກເຊັ່ນກັນ. ສິ່ງພວກເຂົາເຮັດສະແດງໃຫ້ເຮົາເຫັນພາລະກິດທີ່ພຣະເຢຊູທໍາເພື່ອເຮົາໃນສະຫວັນ: “ແຕ່ ຕອນນີ້ພຣະຄຣິດ [ໄດ້ມາ] ໃນຖານະເປັນປະໂຣຫິດພິເສດຂອງພວກເຮົາ ພຣະອົງນຳສິ່ງ ດີໆທີ່ [ພວກເຮົາໄດ້ຮັບໃນຕອນນີ້] ມາໃຫ້ພວກເຮົາ. ພຣະອົງ [ໄດ້ເຂົ້າໄປ] ໃນສະຖານ ທີ່ຂອງພຣະເຈົ້າເອງໃນສະຫວັນ [ສະຖານທີ່] ນັ້ນແມ່ນຫໍເຕັ້ນສັກສິດທີ່ຍິ່ງໃຫຍ່ [ສົມບູນ ແບບກວ່າ] ແລະດີກວ່າຫໍພັບພາເກົ່າ[ຫໍເຕັ້ນສັກສິດ] ບໍ່ມີມະນຸດຄົນໃດສ້າງຫໍເຕັ້ນສັກສິດ ນີ້ ແລະບໍ່ໄດ້ເປັນຂອງໂລກ [ແຜ່ນດິນໂລກ] ເລີຍ” (ຮຣ 9:11, EASY)

ພວກເຮົາຕ້ອງຕັ້ງຄໍາຖາມວ່າ: ຖ້າຫາກໂຢຊວຍເປັນສັນຍາລັກ, ແລ້ວສັນຍາລັກ ນັ້ນມີໝາຍຄວາມວ່າແນວໃດ? ເຮົາຈະແນ່ໃຈໄດ້ແນວໃດວ່າຄຳຕອບຂອງເຮົາຖືກຕ້ອງ ແລ້ວ? ມີຫຼັກການສຳຄັນຫຍັງແດ່ທີ່ຊ່ວຍເຮົາໃຫ້ຮຽນຮູ້ຄວາມໝາຍຂອງສັນຍາລັກ? ສັນຍາລັກເຫຼົ່ານີ້ມີໝາຍຄວາມວ່າແນວໃດສຳລັບເຮົາໃນຍຸກສຸດທ້າຍ?

ອາທິດນີ້, ເຮົາຈະມາພິຈາລະນາເບິ່ງຫຼກການທີ່ສຳຄັນຕ່າງໆໃນການເຂົ້າໃຈ ຄວາມໝາຍຂອງສັນຍາລັກໃນພຣະຄຳພີ ເຮົາຈະມາສຶກສາເບິ່ງວ່າຊີວິດຂອງໂຢຊວຍເປັນ ສັນຍາລັກແນວໃດສຳລັບພາລະກິດຂອງພຣະຜູ້ຊ່ວຍໃຫ້ລອດທີ່ຈະສະເດັດມາ ຊີວິດຂອງ ໂຢຊວຍຍັງເປັນສັນຍາລັກເຖິງພັນທະກິດຂອງຄຣິດສະຕະຈັກ ແລະສິ່ງຕ່າງໆທີ່ຈະເກີດ ຂຶ້ນໃນຍຸກສຸດທ້າຍອີກດ້ວຍ.