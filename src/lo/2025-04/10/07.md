---
title:  ສຶກສາເພີ່ມເຕີ່ມ
date:   05/12/2025
---

“ຄຣິດສະຕະຈັກຕ້ອງການຄົນທີ່ຄືກັນກັບກາເລັບ ແລະໂຢຊວຍ ກາເລັບ ແລະໂຢຊວຍຈົງຮັກພັກດີ ແລະເຕັມໄປດ້ວຍຄວາມເຊື່ອ. ຄຣິດສະຕະຈັກຕ້ອງການຄົນທີ່ ພ້ອມທີ່ຈະຮັບເອົາຊີວິດນິລັນດອນ ແລະເຕັມໃຈທີ່ຈະເຊື່ອຟັງພຣະເຈົ້າ. ຄຣິດຕະຈັກຂອງ ເຮົາຕ້ອງການຜູ້ຮັບໃຊ້ເຫຼົ່ານີ້ຢ່າງໜັກ ຜູ້ຮັບໃຊ້ເຫຼົ່ານີ້ຕ້ອງແບ່ງປັນພຣະເຢຊູໃນທຸກຫົນ ແຫ່ງຂອງທົ່ວໂລກ.

ບ້ານເມືອງຕ່າງໆກໍຕ້ອງຜູ້ຮັບໃຊ້ພຣະຄຳພີເຫຼົ່ານີ້ຢ່າງໜັກເຊັ່ນກັນ. ຜູ້ຄົນໃນເມືອງ ແລະບ້ານຕ່າງໆຕາງກໍບູຊາພະປອມ ພວກເຂົາບໍ່ແຕກຕ່າງຈາກຄົນໃນເອ ເຊຍທີ່ບໍ່ເຄີຍໄດ້ຍິນຄວາມຈິງໃນພຣະຄຳພີ ຄົນເຫຼົ່ານີ້ບູຊາທຳມະຊາດ ແລະເທບພະເຈົ້າ ຫຼາຍອົງ. ຄວາມຮັກທີ່ແທ້ຈິງຕໍ່ຜູ້ຄົນທັງຫຼາຍໄດ້ຫາຍໄປຈາກໃຈຂອງສະມາຊິກໂບດ ສະ ມາຊິກໂບດເຫຼົ່ານີ້ເວົ້າວ່າພວກເຂົາຮັບໃຊ້ພຣະເຈົ້າ ແຕ່ໃຈຂອງພວກເຂົາບໍ່ມີຄວາມອົບ ອຸ່ນດ້ວຍຄວາມຮັກທີ່ມີຕໍ່ຜູ້ຄົນອີກຕໍ່ໄປ ພວກເຂົາບໍ່ສົນໃຈທີ່ຈະແບ່ງປັນພຣະເຢຊູກັບ ຄົນອື່ນ ແລະນໍາພາພວກເຂົາມາຫາພຣະເຢຊູອີກຕໍ່ໄປ. ເຮົາຕ້ອງການຜູ້ຮັບໃຊ້ທີ່ສົນໃຈ ອຸດົມການຂອງພຣະເຈົ້າ ໃຜຈະຕອບສະໜອງຕໍ່ຄໍາຮຽກຮ້ອງທີ່ມາຈາກຜູ້ຄົນທົ່ວໂລກວ່າ: ‘ຈົ່ງມາ . . . ແລະ ຊ່ວຍພວກເຮົາເຖີດ!” [ກຈກ 16:9, NLV]?”—ເອເລັນ ຈີໄວທ໌, ຄຳພະຍານເພື່ອຄຣິດສະຕະຈັກ, ເຫຼັ້ມ 4, ໜ້າ 156, ປະຫຍຸກໃຊ້.

**ຄໍາຖາມສໍາລັບການສົນທະນາ:**

`ສັນຍາລັກໃນພຣະຄຳພີຊ່ວຍໃຫ້ທ່ານເຂົ້າໃຈພາລະກິດຂອງພຣະເຢຊູຄຣິດ ເພື່ອທ່ານໄດ້ດີຍິ່ງຂຶ້ນແນວໃດ?`

`ການຕໍ່ສູ້ທາງວິນຍານທີ່ເຮົາຕໍ່ສູ້ນັ້ນຄືກັນກັບເສິກຂອງໂຢຊວຍເພື່ອພິຊິກ ການາອານແນວໃດ? ການຕໍ່ສູ້ຂອງເຮົາແຕກຕ່າງກັນແນວໃດ?`

`ໂຢຊວຍເປັນສັນຍາລັກສື່ເຖິງຄໍາສັນຍາທີ່ພຣະເຈົ້າໄດ້ໃຫ້ແກ່ອິດສະຣາເອນ ຍຸກໃໝ່. ພຣະເຈົ້າໄດ້ຮັກສາຄໍາສັນຍາເຫຼົ່ານັ້ນຕໍ່ຄຣິດສະຕະຈັກຂອງພຣະອົງ ໃນຊີວິດ ແລະການຕາຍຂອງພຣະເຢຊູ. ລອງຄິດວ່າພຣະເຢຊູໄດ້ຮັກສາຄໍາສັນ ຍາທັງໝົດທີ່ພຣະເຈົ້າໄດ້ໃຫ້ແກ່ເຮົາໃນໂຢຊວຍແນວໃດ? ບັດນີ້ໃຫ້ຄິດເຖິງ ຄໍາສັນຍາຂອງພຣະເຈົ້າກ່ຽວກັບຊີວິດທີ່ປາສະຈາກຄວາມເຈັບປວດ, ຄວາມ ທຸກທໍລະມານ, ແລະຄວາມຕາຍ. ຄໍາສັນຍາອະນາຄົດນີ້ໃຫ້ຄວາມຫວັງທີ່ແທ້ ຈິງແກ່ເຮົາໃນປັນຫາຕ່າງໆທີ່ປະເຮົາປະເຊີນໃນຊີວິດປະຈໍາວັນຢ່າງໃດ?`

`ໂຢຊວຍໄດ້ສະແດງຄວາມຮັກຂອງພຣະເຈົ້າໃນຊີວິດຂອງລາວ ຊີວິດຂອງໂຢ ຊວຍໄດ້ສະແດງໃຫ້ເຮົາເຫັນພາລະກິດທີ່ພຣະເຢຊູໄດ້ມາເຮັດ ແລະກໍາລັງເຮັດ ເພື່ອເຮົາໃນສະຫວັນໃນຕອນນີ້. ມີວິທີໃດແດ່ທີ່ທ່ານສາມາດໃຫ້ພຣະເຢຊູສະ ແດງຄວາມຮັກຂອງພຣະອົງໃນຕົວທ່ານຢ່າງເຕັມທີ່ຫຼາຍຍິ່ງຂຶ້ນ?`