---
title:  ແຜ່ນດິນແຫ່ງພັນທະສັນຍາເປັນດັ່ງຂອງຂັວນ
date:   24/11/2025
---

`ຄວາມສຳພັນພິເສດລະຫວ່າງພຣະເຈົ້າ, ຊົນຊາດອິດສະຣາເອນ, ແລະ ດິນແດນ ແຫ່ງຄໍາສັນຍາແມ່ນຫຍັງ? ໃຫ້ອ່ານ ອພຍ 3:8; ລບລວ 20:22; ລບລວ 25:23; ຈບຊ 13:27; ພຍສ 4:1, 25, 26; ພຍສ 6:3; ແລະ ພສລສ 24:1 ເພື່ອຫາຄຳຕອບ.`

ແຜ່ນດິນເປັນຍິ່ງກວ່າທີ່ພັກຢູ່ອາໄສ ແຜ່ນດິນຊ່ວຍໃຫ້ຜູ້ຄົນຮູ້ຕົວຕົນໃນຖານະ ເປັນຄົນ ສິ່ງທີ່ເຮັດເພື່ອດໍາລົງຊີວິດແມ່ນຂຶ້ນກັບບ່ອນທີ່ທ່ານອາໄສຢູ່. ຜູ້ເປັນທາດບໍ່ມີທີ່ ດິນທີ່ຈະຢູ່ ພວກເຂົາບໍ່ມີທີ່ດິນທີ່ເປັນຂອງຕົວເອງ ທາດຄົນໜື່ງເຮັດວຽກໜັກໂດຍບໍ່ໄດ້ ຮັບຄ່າຈ້າງ ຄົນອື່ນເກັບຜົນ ແລະເພີດເພີນກັບຄ່າຈ້າງທີ່ທາດເຮັດ. ດັ່ງນັ້ນ, ການເປັນເຈົ້າ ຂອງທີ່ດິນຈຶ່ງເປັນສິ່ງສຳຄັນ ເມື່ອຜູ້ຄົນເປັນເຈົ້າຂອງທີ່ດິນພວກເຂົາຈຶ່ງບໍ່ແມ່ນທາດອີກຕໍ່ ໄປ ນັ້ນຄືເຫດຜົນວ່າເປັນຫຍັງດິນແດນການາອານຈຶ່ງຄວາມສຳຄັນຫຼາຍຕໍ່ຊົນຊາດອິດສະ ຣາເອນ ຫຼັງຈາກທີ່ພຣະເຈົ້າຊ່ວຍພວກເຂົາໃຫ້ພົ້ນຈາກການເປັນທາດ ດິນແດນຊ່ວຍໃຫ້ ພວກເຂົາເຂົ້າໃຈວ່າ ພວກເຂົາເປັນຜູ້ໃດໃນຖານະເປັນປະຊາກອນຂອງພຣະເຈົ້າ. ພຣະເຈົ້າ, ຊົນຊາດອິດສະຣາເອນ, ແລະແຜ່ນດິນແຫ່ງພັນທະສັນຍາມີຄວາມສຳ ພັນພິເສດ ພຣະເຈົ້າຊົງປະທານແຜ່ນດິນແຫ່ງພັນທະສັນຍາເປັນຂອງຂວັນໃຫ້ແກ່ອິດສະ ຣາເອນ. ອິດສະຣາເອນສາມາດເປັນເຈົ້າຂອງແຜ່ນແດນຜືນນີ້ໄດ້ຕາບໃດທີ່ພວກເຂົາເຊື່ອ ຟັງພຣະຜູ້ເປັນເຈົ້າ ແລະເຄົາລົບກົດເກນຕ່າງໆຂອງສັນຍາລະຫວ່າງກັນ. ເວົ້າອີກຢ່າງໜຶ່ງ, ຊົນຊາດອິດສະຣາເອນບໍ່ສາມາດເປັນເຈົ້າຂອງແຜ່ນດິນຜືນນີ້ ແລະຮັບພອນໄດ້ໂດຍປາສະ ຈາກພຣະພອນຂອງພຣະເຈົ້າ.

ແຜ່ນດິນແຫ່ງພັນທະສັນຍາຍັງຊ່ວຍອິດສະຣາເອນເຂົ້າໃຈກົດບັນຍັດ ແລະ ຄວາມຮັກຂອງພຣະອົງໄດ້ດີຍິ່ງຂຶ້ນ. ເນື່ອງອິດສະຣາເອນອາໄສຢູ່ໃນແຜ່ນດິນຜືນນີ້, ພວກເຂົາຈຶ່ງລະນຶກຢູ່ສະເໝີວ່າພຣະເຈົ້າຊົງຮັກສາຄໍາສັນຍາຂອງພຣະອົງ. ຫາກປາສະຈາກ ການຊ່ວຍເຫຼືອຂອງພຣະເຈົ້າ, ອິດສະຣາເອນກໍຈະບໍ່ເປັນຊົນຊາດໄດ້ ແລະກໍຈະບໍ່ມີຜືນ ແຜ່ນດິນໃດໆໃຫ້ຢູ່ເລີຍ. ເມື່ອຊາວອິດສະຣາເອນຢູ່ໃນດິນແດນເອຢິບ, ແມ່ນໍ້ານາຍໄດ້ ຊ່ວຍໃຫ້ນໍ້າແກ່ພືດຜົນຕ່າງໆຂອງພວກເຂົາ ແຕ່ແຜ່ນດິນການາອານບໍ່ຄືກັນ ຊາວອິດສະ ຣາເອນຕ້ອງເພິ່ງພານໍ້າຝົນຫົດພືດຜົນຕ່າງໆຂອງພວກເຂົາ ມີພຽງແຕ່ພຣະເຈົ້າເທົ່ານັ້ນທີ່ ສາມາດຄວບຄຸມດິນຟ້າອາກາດໄດ້. ສະນັ້ນ, ແຜ່ນດິນແຫ່ງພັນທະສັນຍາຈຶ່ງຊ່ວຍໃຫ້ຊາວ ອິດສະຣາເອນຈົດຈໍາຕະຫຼອດເວລາວ່າ ພວກເຂົາເພິ່ງພາພຣະເຈົ້າເພື່ອການດໍາລົງຊີວິດ.

ແມ່ນແລ້ວ, ພຣະເຈົ້າໄດ້ມອບແຜ່ນດິນແຫ່ງພັນທະສັນຍາໃຫ້ແກ່ຊົນຊາດອິດສະ ຣາເອນ ແຕ່ແທ້ຈິງແລ້ວພຣະເຈົ້າຊົງເປັນເຈົ້າຂອງ ພຣະເຈົ້າຊົງເປັນເຈົ້າຂອງທົ່ວໂລກທັງ ສິ້ນທີ່ແທ້ຈິງ (ພສລສ 24:1) ດັ່ງນັ້ນ, ພຣະອົງສາມາດມອບແຜ່ນດິນແຫ່ງພັນທະສັນຍາ ໃຫ້ແກ່ຊົນຊາດອິດສະຣາເອນ ຫຼື ຢືດຄືນໄດ້. ສິ່ງດຽວກັນນີ້ກໍເປັນຄວາມຈິງສໍາລັບເຮົາ ໃນທຸກວັນນີ້ ເພາະວ່າພຣະເຈົ້າຊົງເປັນເຈົ້າຂອງແຜ່ນດິນ, ແທ້ຈິງແລ້ວເຮົາທຸກຄົນເປັນຄົນ ແປກໜ້າ, ຄົນພະເນຈອນ, ຫຼື ຜູ້ມາຢ້ຽມຢາມ ເວົ້າອີກຢ່າງໜຶ່ງ, ເຮົາບໍ່ແມ່ນເຈົ້າຂອງດິນ ເຮົາເປັນພຽງແຂກຜູ້ມາຢຽບແຜ່ນດິນຂອງພຣະເຈົ້າ.

`ໃຫ້ອ່ານ 1 ປຕ 2:11 ແລະ ຮຣ 11:9–13 ແລ້ວຕອບຄໍາຖາມ. ການໃຊ້ ຊີວິດໃນຖານະເປັນຜູ້ມາຢ້ຽມຢາມເທິງໂລກນີ້ມີໝາຍຄວາມວ່າແນວໃດສຳລັບທ່ານ? ມັນມີໝາຍຄວາມວ່າແນວໃດຕໍ່ທ່ານທີ່ວ່າບ້ານແຫ່ງສຸດທ້າຍຂອງທ່ານຈະເປັນໂລກທີ່ຖືກສ້າງຂຶ້ນໃໝ່?`