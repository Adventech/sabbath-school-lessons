---
title:  ສຶກສາເພີ່ມເຕີ່ມ
date:   28/11/2025
---

ໃຫ້ອ່ານ ເອເລັນ ຈີໄວທ໌, “ການຂັດແຍ້ງສິ້ນສຸດລົງ,” ໜ້າ 672–678, ໃນສົງຄາມແຫ່ງປະຫວັດສາດ.

“ເມື່ອເຮົາເຂົ້າໄປໃນເມືອງ, ເຮົາຈະໄດ້ຮັບຄວາມລອດ ແລ້ວເຮົາກໍສາມາດມີ ຄວາມຊື່ນຊົມຍິນດີທີ່ເຮົາໄດ້ຮັບຄວາມລອດ ແຕ່ຈົນຈະເຖິງຕອນນັ້ນ, ເຮົາຕ້ອງຈື່ສິ່ງທີ່ ອັກຄະທູດໂປໂລກ່າວວ່າ: ‘ດັ່ງນັ້ນ, ຈົ່ງລະມັດລະວັງຕົວໃຫ້ດີເພື່ອວ່າຈະບໍ່ມີຜູ້ໃດໃນພວກ ເຈົ້າພາດໂອກາດທີ່ຈະໄດ້ຮັບ [ໄດ້] ມັນ [ຄໍາສັນຍາຂອງພຣະເຈົ້າ]’ [ເຮັບເຣີ 4:1, NIrV]. ຊາວອິດສະຣາເອນຮູ້ຈັກດິນແດນການາອານ ພວກເຂົາຮ້ອງເພງກ່ຽວກັບດິນແດນຜືນ ນັ້ນ ພວກເຂົາມີຄວາມຊື່ນຊົມຍິນດີກັບພຣະສັນຍາທີ່ພວກເຂົາຈະເຂົ້າໄປໃນແຜ່ນດິນ ແຕ່ຄວາມຮູ້, ສຽງເພງ, ແລະຄວາມຊື່ນຊົມຂອງພວກເຂົາບໍ່ໄດ້ນຳພວກເຂົາເຂົ້າໄປໃນ ແຜ່ນດິນແຫ່ງຄໍາສັນຍາ ຫຼື ສວນໝາກກອກເທດ ຊາວອິດສະຣາເອນຕ້ອງມີຄວາມເຊື່ອ ໃນພຣະເຈົ້າ ພວກເຂົາຕ້ອງເຊື່ອຟັງພຣະອົງ ແລະພວກເຂົາຕ້ອງເຮັດໜ້າທີ່ຂອງຕົນ ພຣະ ເຈົ້າຈຶ່ງສາມາດຮັກສາຄໍາສັນຍາຂອງພຣະອົງທີ່ຈະມອບ ແຜ່ນດິນແຫ່ງພັນທະສັນຍາໃຫ້ ແກ່ພວກເຂົາໄດ້.”—ເອເລັນ ຈີໄວທ໌, ຄູສອນຂອງຊາວໜຸ່ມສາວ ວັນທີ 17 ກຸມພາ 1898, ປະຫຍຸກໃຊ້.

“ພຣະຄຳພີມີຊື່ເອີ້ນສໍາລັບສິ່ງທີ່ພຣະເຈົ້າຊົງສັນຍາວ່າຈະມອບໃຫ້ເຮົາ ພຣະຄຳພີ ເອີ້ນຂອງຂວັນນີ້ວ່າ ‘ປະເທດ’ (ຮຣ 11:14–16, KJV). ໃນປະເທດນີ້, ພຣະເຢຊູຊົງ ເປັນເໝືອນກັບຜູ້ລ້ຽງແກະຜູ້ທີ່ນໍາຝູງແກະຂອງພຣະອົງໄປສູ່ແຫຼ່ງນໍ້າທີ່ມີຊີວິດ ຕົ້ນໄມ້ ແຫ່ງຊີວິດອອກໝາກໃໝ່ທຸກໆເດືອນໃນປະເທດນີ້ ໃບຂອງຕົ້ນໄມ້ຈະປິ່ນປົວ ແລະຊ່ວຍ ປະຊາຊົນຂອງພຣະເຈົ້າ. ໃນປະເທດນີ້, ມີນໍ້າໄຫຼຫຼາຍສາຍ ນໍ້າໃສຄືກັນກັບແກ້ວ ຖັດ ຈາກແມ່ນໍ້າເຫຼົ່ານັ້ນ, ມີຕົ້ນໄມ້ໃຫ້ຮົ່ມຕາມເສັ້ນທາງທີ່ພຣະເຈົ້າຈະສ້າງໃຫ້ປະຊາຊົນຂອງ ພຣະອົງຍ່າງ. ປະເທດນີ້ເຕັມໄປດ້ວຍທົ່ງພຽງ ແລະເນີນພູທີ່ສວຍງາມຫຼາຍ ຢູ່ເບື້ອງຫຼັງ ເນີນພູແມ່ນພູເຂົາທີ່ສູງ. ໄພ່ພົນຂອງພຣະເຈົ້າໄດ້ເປັນນັກເດີນທາງ ແລະພະເນຈອນມາ ເປັນເວລາຍາວນານແລ້ວ ຕອນນີ້ພວກເຂົາຈະສ້າງບ້ານເຂອງພວກເຂົາຢູ່ເທິງທົ່ງພຽງ ພວກເຂົາຈະອາໄສຢູ່ໃກ້ແມ່ນໍ້າແຫ່ງຊີວິດ.”—ເອເລັນ ຈີໄວທ໌, ສົງຄາມແຫ່ງປະຫວັດສາດ, ໜ້າ 675,ປະ ຫຍຸກໃຊ້.

**ຄຳຖາມສໍາລັບການສົນທະນາ:**

`ແຜ່ນດິນແຫ່ງພັນທະສັນຍາເປັນສັນຍາລັກສື່ເຖິງຊີວິດທີ່ປະເສີດທີ່ພຣະເຢຊູ ຊົງສັນຍາໄວ້ກັບເຮົາ (ຢຮ 10:10). ແຜ່ນດິນແຫ່ງພັນທະສັນຍາສອນເຮົາ ຫຍັງເຖິງແຜນການຂອງພຣະເຈົ້າທີ່ຈະຊ່ວຍເຮົາໃຫ້ລອດ?`

`ການເປັນພົນລະເມືອງໃນອານາຈັກຂອງພຣະເຈົ້າມີໝາຍຄວາມວ່າແນວໃດ? ໃນຖານະເປັນສະມາຊິກຂອງອານາຈັກນີ້, ເຮົາຄວນດຳລົງຊີວິດແນວໃດ?`

`ໃນຖານະເປັນມະນຸດ, ເຮົາມັກຈະຮູ້ສຶກຜິດຫວັງເມື່ອຄົນອື່ນຜິດຄໍາສັນຍາ ກັບເຮົາ ເປັນຫຍັງທ່ານຈຶ່ງສາມາດໄວ້ວາງໃຈພຣະສັນຍາຂອງພຣະເຈົ້າໄດ້?`

`ເຮົາຈະເຮັດໃຫ້ພຣະສັນຍາເລື່ອງຂອງໂລກໃໝ່ເປັນຈິງໃນຕອນນີ້ໄດ້ແນວໃດ?`