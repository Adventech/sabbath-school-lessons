---
title:  ມີສິ່ງທີ່ຈະຫວັງ
date:   22/11/2025
---

### ໃຫ້ອ່ານສໍາລັບບົດຮຽນອາທິດນີ້

ປມກ 2:15; ອພຍ 3:8; ຢຊ 13:1–7; ລບລວ 25:1–5, 8–13; ຢຣມຢ 24:6.

> <p>ຂໍ້ຄວນຈໍາ</p>
> “ພວກເຈົ້າ ນັກໂທດເອີຍ, ຈົ່ງກັບບ້ານສາ! ບັດນີ້ພວກເຈົ້າມີບາງສິ່ງທີ່ຈະຫວັງ ເຮົາກໍາລັງບອກເຈົ້າໃຫ້ຮູ້ຕອນນີ້, ເຮົາກໍາລັງກັບຄືນມາຫາເຈົ້າ” (ຊຄຣຢ 9:12, ERV).

ພຣະທໍາໂຢຊວຍ 13–21 ບັນຈຸລາຍຊື່ທີ່ຍາວຢຽດ ລາຍຊື່ເຫຼົ່ານີ້ເວົ້າເຖິງດິນ ແດນທີ່ພຣະເຈົ້າໄດ້ມອບໃຫ້ແກ່ເຜົ່າຕ່າງໆໃນອິດສະຣາເອນ. ສໍາລັບຜູ້ອ່ານຍຸກໃໝ່ ເໝືອນກັບວ່າລາຍຊື່ເຫຼົ່ານີ້ເປັນສິ່ງໜ້າເບື່ອ ແຕ່ລາຍຊື່ເຫຼົ່ານີ້ສອນຄວາມຈິງໃນພຣະຄຳ ພີທີ່ສຳຄັນຫຼາຍແກ່ເຮົາ. ພຣະເຈົ້າໄດ້ໃຫ້ຄໍາໝັ້ນສັນຍາທີ່ຈະມອບດິນແດນໃຫ້ແກ່ປະຊາ ຊົນຂອງພຣະອົງ ລາຍຊື່ເຫຼົ່ານີ້ເປັນເຄື່ອງພິສູດວ່າພຣະເຈົ້າໄດ້ຊົງຮັກສາຄໍາສັນຍາຂອງພຣະ ອົງ. ໃນເວລາດຽວກັນ, ຊາວອິດສະຣາເອນກໍປະສານຮ່ວມມືກັບພຣະຜູ້ເປັນເຈົ້າເພື່ອເຮັດ ໃຫ້ພຣະສັນຍາເຫຼົ່ານັ້ນເກີດຂຶ້ນເປັນຈິງ.

ແມ່ນແລ້ວ, ດິນແດນຜືນນັ້ນເປັນຂອງຂວັນຈາກພຣະເຈົ້າ ພຣະເຈົ້າຊົງສັນຍາວ່າ ດິນແດນຜືນນີ້ມີໄວ້ໃຫ້ແກ່ບັນພະບຸລຸດຂອງຊາວອິດສະຣາເອນ ແຕ່ຊົນຊາດອິດສະຣາ ເອນກໍຕ້ອງມີສ່ວນຮ່ວມເຊັ່ນກັນ: “ເຮົາໄດ້ມອບດິນແດນທັງໝົດນີ້ໃຫ້ພວກເຈົ້າແລ້ວ ຈົ່ງເຂົ້າໄປ ແລະຢືດຄອງເປັນກໍາມະສິດຂອງເຈົ້າ ພຣະຜູ້ເປັນເຈົ້າໄດ້ສັນຍາວ່າພຣະອົງ ຈະຍົກດິນແດນໃຫ້ແກ່ປູຍ່າຕາຍາຍຂອງເຈົ້າ ພຣະອົງຊົງສັນຍກັບອັບຣາຮາມ, ອີຊາກ ແລະຢາໂຄບ ພຣະອົງຍັງໄດ້ກ່າວວ່າພຣະອົງຈະມອບໃຫ້ລູກຫຼານຂອງພວກເຂົາໃນພາຍ ຫຼັງ ” (ພຍສ 1:8, NIrV).

ອາທິດນີ້, ເຮົາຈະມາພິຈາລະນາເບິ່ງຄວາມຈິງໃນພຣະຄຳພີທີ່ດິນແດນແຫ່ງ ຄໍາສັນຍາສອນເຮົາໄວ້ ເຮົາຈະພະຍາຍາມເຂົ້າໃຈວ່າຄວາມຈິງໃນພຣະຄຳພີເຫຼົ່ານີ້ໝາຍ ຄວາມວ່າແນວໃດສຳລັບເຮົາໃນທຸກວັນນີ້.