---
title:  ເອເດັນ ແລະການາອານ
date:   23/11/2025
---

`ມີຫຍັງເກີດຂຶ້ນກັບສວນເອເດນເມື່ອອາດາມ ແລະເອວາລົ້ມລົງໃນບາບ? ໃຫ້ອ່ານ ປມກ 2:15 ແລະ ປມກ 3:17–24 ເພື່ອຫາຄຳຕອບ.`

ພຣະເຈົ້າໄດ້ມອບບ້ານສວນທີ່ສວຍງາມໃຫ້ແກ່ອາດາມ ແລະເອວາ ພຣະເຈົ້າຊົງ ເຕີ່ມເຕັມສວນເອເດັນດ້ວຍຄວາມສວຍງາມ ສວນເອເດັນໄດ້ໃຫ້ອາຫານ ແລະນໍ້າຢ່າງອຸ ດົມສົມບູນແກ່ອາດາມ ແລະເອວາ ອາດາມ ແລະເອວາໄດ້ພົບກັບພຣະເຈົ້າໃນສວນເອ ເດັນ. ພຣະເຈົ້າຊົງເປັນຄູສອນຂອງພວກເຂົາ ແລະສວນເອເດນເປັນຄືກັນກັບໂຮງຮຽນ ສວນເອເດັນໄດ້ສອນອາດາມ ແລະເອວາໃຫ້ຮູ້ເຖິງພຣະເຈົ້າ ແລະຄວາມຮັກຂອງພຣະອົງ ສວນຍັງໄດ້ສອນອາດາມ ແລະເອວາໃຫ້ຮູ້ເຖິງແຜນການຂອງພຣະເຈົ້າສໍາລັບຊີວິດຂອງ ພວກເຂົາ. ເມື່ອອາດາມ ແລະເອວາເຮັດບາບ, ພວກເຂົາໄດ້ທຳລາຍຄວາມສຳພັນຂອງ ພວກເຂົາກັບພຣະເຈົ້າລົງ ຄວາມບາບຂອງພວກເຂົາໄດ້ປ່ຽນແປງຄວາມສຳພັນຂອງພວກ ເຂົາກັບບ້ານສວນເຊັ່ນກັນ ອາດາມ ແລະເອວາໄດ້ສູນເສຍບ້ານສວນຂອງພວກເຂົາໄປ ພຣະເຈົ້າຊົງລົງໂທດອາດາມ ແລະເອວາດ້ວຍການໃຫ້ອອກໄປຈາກສວນ. ດັ່ງນັ້ນ, ເອ ເດັນເປັນສັນຍາລັກສື່ເຖິງຊີວິດທີ່ພຣະເຈົ້າຕັ້ງໃຈໃຫ້ຊົນຊາດອິດສະຣາເອນໄດ້ຊື່ນຊົມ ດິນ ແດນແຫ່ງພັນທະສັນຍາຈະຊ່ວຍໃຫ້ຊາວອິດສະຣາເອນຄົ້ນພົບຄວາມຊື່ນຊົມຍິນດີທີ່ມະ ນຸດໄດ້ສູນເສຍໄປໃນສວນເອເດນ.

`ອັບຣາຮາມ, ອີຊາກ, ແລະຢາໂຄບຄິດແນວໃດກ່ຽວກັບຄໍາສັນຍາຂອງພຣະເຈົ້າ ທີ່ຈະມອບດິນແດນໃຫ້? ໃຫ້ອ່ານ ປມກ 13:14, 15; ປມກ 26:3, 24; ແລະ ປມກ 28:13 ເພື່ອຫາຄຳຕອບ. ພຣະເຈົ້າຊົງສັນຍາຫຍັງກັບກ່ຽວກັບດິນແດນ? ຄໍາສັນຍານີ້ ໃຫ້ຄວາມຫວັງແກ່ເຮົາໄດ້ແນວໃດ? (ໃຫ້ອ່ານ ຮຣ 6:11–15 ເພື່ອຫາຄຳຕອບ.)`

ອັບຣາຮາມໄດ້ເຂົ້າໄປໃນດິນແດນທີ່ພຣະເຈົ້າໄດ້ສະແດງໃຫ້ລາວເຫັນ ລາວມີ ຄວາມສັດທາໃນຄໍາສັນຍາຂອງພຣະເຈົ້າ ລາວເຊື່ອວ່າພຣະເຈົ້າຈະມອບດິນແດນຜືນນີ້ ແກ່ລາວ ແລະລູກຫຼານໃນອະນາຄົດຂອງລາວໃນມື້ໜຶ່ງ ລູກຫຼານຂອງອັບຣາຮາມໄດ້ລໍຖ້າ ເປັນເວລາ 400 ປີເພື່ອໃຫ້ພຣະເຈົ້າທໍາຕາມຄໍາສັນຍາຂອງພຣະອົງ. ອັບຣາຮາມ, ອີຊາກ, ແລະຢາໂຄບບໍ່ໄດ້ເປັນເຈົ້າຂອງດິນທີ່ແທ້ຈິງ ດິນແດນຜືນນັ້ນເປັນຂອງພຣະເຈົ້າ ສວນເອ ເດັນກໍເປັນຂອງພຣະເຈົ້າເຊັ່ນກັນ. ອາດາມ ແລະເອວາບໍ່ໄດ້ເຮັດຫຍັງເພື່ອຊື້ ຫຼື ເປັນເຈົ້າ ຂອງດິນ ຊົນຊາດອິດສະຣາເອນກໍບໍ່ໄດ້ເຮັດຫຍັງເພື່ອໄດ້ຮັບດິນແດນແຫ່ງພັນທະສັນຍາ (ພຍສ 9:4–6) ພຣະເຈົ້າໄດ້ມອບດິນແດນແຫ່ງຄໍາສັນຍາໃຫ້ພວກເຂົາເປັນຂອງຂວັນ.

ອັບຣາຮາມ, ອີຊາກ, ແລະຢາໂຄບດໍາລົງຊີວິດດ້ວຍຄວາມຫວັງໃນຄໍາສັນຍາ ຂອງພຣະເຈົ້າ ພຣະເຈົ້າຊົງຮັກສາຄໍາສັນຍາທີ່ໄດ້ໃຫ້ໄວ້ກັບພວກເຂົາ ແລະມອບດິນແດນ ໃຫ້ແກ່ລູກຫຼານໃນອະນາຄົດຂອງພວກເຂົາ. ໃນຖານະຜູ້ເປັນສາວົກພຣະເຢຊູ, ເຮົາກໍມີ ພຣະສັນຍາເຊັ່ນກັນ ພຣະເຈົ້າຊົງສັນຍາກັບເຮົາໃນສິ່ງທີ່ດີກວ່າທີ່ພຣະອົງໄດ້ມອບໃຫ້ຊາວ ອິດສະຣາເອນ (ເຮັບເຣີ 8:6). ພຣະເຈົ້າຈະຊົງຮັກສາຄໍາສັນຍາຂອງພຣະອົງທີ່ມີໄວ້ຕໍ່ເຮົາ ແຕ່ກ່ອນອື່ນເຮົາຕ້ອງ “ຮຽນແບບຕົວຢ່າງຂອງຄົນເຫຼົ່ານັ້ນທີ່ຍັງຄົງໄວ້ວາງໃຈພຣະເຈົ້າ ພວກເຂົາຍັງຄົງອົດທົນເມື່ອບັນຫາເກີດຂຶ້ນກັບພວກເຂົາ ຄົນແບບນັ້ນ [ຄືກັນກັບ] ໄດ້ຮັບ [ໄດ້] ສິ່ງທີ່ພຣະເຈົ້າໄດ້ສັນຍາໄວ້ກັບປະຊາຊົນຂອງພຣະອົງ” (ເຮັບເຣີ 6:12, EASY).