---
title:  ພິຊິດແຜ່ນດິນແຫ່ງພັນທະສັນຍາ
date:   25/11/2025
---

`ແມ່ນແລ້ວ, ແຜ່ນດິນແຫ່ງພັນທະສັນຍາເປັນຂອງຂວັນຈາກພຣະເຈົ້າ ແຕ່ສິ່ງທີ່ ຊົນຊາດອິດສະຣາເອນຈຳເປັນຕ້ອງເຮັດເພື່ອຢືດຄອງ ແລະຮັກສາດິນແດນໄວ້ແມ່ນຫຍັງ? ໃຫ້ອ່ານ ຢຊ 13:1–7 ເພື່ອຫາຄຳຕອບ.`

ຊາວອິດສະຣາເອນດຳລົງຊີວິດເປັນທາດເປັນເວລາຫຼາຍຮ້ອຍປີ ດັ່ງນັ້ນ, ພວກ ເຂົາຈຶ່ງບໍ່ມີທັກສະທາງທະຫານແບບຊາວເອຢິບເພື່ອຢືດຄອງດິນແດນໃນການສູ້ຮົບ. ຊາວ ເອຢິບເປັນນັກຮົບທີ່ມີທັກສະສູງດ້ວຍກອງທັບທີ່ໄດ້ຮັບການຝຶກຝົນ ແຕ່ແມ່ນວ່າຈະມີ ກອງທັບຂະໜາດໃຫຍ່, ຊາວເອຢິບກໍບໍ່ເຄີຍຢືດຄອງດິນແດນການາອານໄດ້ຢ່າງສິ້ນເຊິງ ຊາວເອຢິບບໍ່ສາມາດທຳລາຍກໍາແພງເມືອງຂອງຊາວການາອານໄດ້. ຕອນນີ້ພຣະເຈົ້າບອກ ຊາວອິດສະຣາເອນ ເຊິ່ງເຄີຍເປັນທາດໃຫ້ເຂົ້າໄປຢືດຄອງດິນແດນທີ່ບັນດາຜູ້ນໍາຊາວເອ ຢິບບໍ່ສາມາດເຂົ້າຢືດຄອງໄດ້ຢ່າງທັງໝົດ! ຖ້າອິດສະຣາເອນຢືດຄອງໄດ້, ພວກເຂົາມີໄຊ ໄດ້ເພາະພຣະເຈົ້າຊ່ວຍພວກເຂົາຢ່າງດຽວ ພວກເຂົາຈະບໍ່ພິຊິກໄດ້ເພາະຄວາມພະຍາຍາມ ຂອງພວກເຂົາເອງ.

ໂຢຊວຍ 13–21 ເວົ້າເຖິງດິນແດນທີ່ພຣະເຈົ້າໄດ້ມອບໃຫ້ແກ່ເຜົ່າຕ່າງໆຂອງ ອິດສະຣາເອນ ລາຍຊື່ດິນແດນບອກໃຫ້ເຮົາຮູ້ວ່າໃຜໄດ້ດິນຕອນໃດ ລາຍຊື່ຍັງສະແດງໃຫ້ ເຮົາເຫັນວ່າອິດສະຣາຕ້ອງຢືດຄອງດິນແດນແຫ່ງພັນທະສັນຍາໃຫ້ໄດ້. ຊາວອິດສະຣາເອນ ສາມາດອາໄສຢູ່ໃນດິນແດນທີ່ພຣະເຈົ້າໄດ້ມອບໃຫ້ຢ່າງປອດໄພ ເພາະວ່າພຣະອົງເປັນເຈົ້າ ຂອງ. ພາກສ່ວນທຳອິດຂອງພຣະທຳໂຢຊວຍສະແດງໃຫ້ເຮົາເຫັນວ່າ ພຣະເຈົ້າໄດ້ມອບ ດິນແດນແຫ່ງພັນທະສັນຍາໃຫ້ອິດສະຣາເອນຢ່າງໃດ ພຣະເຈົ້າໄດ້ຢືດເອົາດິນແດນຈາກ ຊາວການາອານ ແລະມອບໃຫ້ແກ່ອິດສະຣາເອນ. ພາກສ່ວນທີສອງບອກໃຫ້ເຮົາຮູ້ວ່າ ຊາວອິດສະຣາເອນໄດ້ເຂົ້າໄປຕັ້ງຖິ່ນຖານຢູ່ໃນດິນແດນຜືນນັ້ນ ແລະໄດ້ສ້າງບ້ານເຮືອນ ຂອງເຂົາເຈົ້າຢູ່ທີ່ນັ້ນຢ່າງໃດ.

ເລື່ອງລາວຂອງອິດສະຣາເອນໃນດິນແດນແຫ່ງພັນທະສັນຍາສອນເຮົາຮູ້ເຖິງ ຄວມເມດຕາທີ່ຊ່ວຍໃຫ້ລອດຂອງພຣະເຈົ້າ ເຮົາກໍຄືກັນກັບອິດສະຣາເອນເພາະວ່າເຮົາບໍ່ ສາມາດກະທໍາການໃດເພື່ອໄດ້ຮັບຂອງຂວັນຈາກພຣະເຈົ້າ (ອຟຊ 2:8, 9) ເຮົາບໍ່ສາ ມາດຊ່ວຍຕົນເອງໄດ້ ເຮົາຕ້ອງການຂອງຂວັນແຫ່ງຄວາມເມດຕາທີ່ຊ່ວຍໃຫ້ລອດຂອງ ພຣະເຈົ້າ. ອິດສະຣາເອນບໍ່ໄດ້ເຮັດຫຍັງເລີຍໃນການໄດ້ດິນແດນແຫ່ງພັນທະສັນຍາ (ພຍສ 9:5). ໃນລັກສະນະດຽວກັນ, ເຮົາບໍ່ສາມາດໄດ້ຮັບຄວາມເມດຕາຂອງພຣະເຈົ້າ ດ້ວຍການປະພືດດີຂອງເຮົາ.

ພຣະເຈົ້າຊົງຄາດຫວັງໃຫ້ຊາວອິດສະຣາເອນເຊື່ອຟັງພຣະອົງ ພວກເຂົາຈຳເປັນ ຕ້ອງເຊື່ອຟັງພຣະອົງເພື່ອຈະອາໄສຢູ່ໃນດິນແດນທີ່ພຣະອົງໄດ້ມອບໃຫ້ພວກເຂົາ. ໃນທໍາ ນອງດຽວກັນ, ເຮົາຕ້ອງເຊື່ອຟັງພຣະຜູ້ເປັນເຈົ້າເພື່ອຈະເປັນພົນລະເມືອງຂອງອານາຈັກ ຂອງພຣະເຈົ້າ. ພຣະເຈົ້າໄດ້ມອບດິນແດນແຫ່ງພັນທະສັນຍາໃຫ້ອິດສະຣາເອນຍ້ອນ ຄວາມເມດຕາຂອງພຣະອົງ ເພາະຄວາມເມດຕາຂອງພຣະເຈົ້າ, ເຮົາຈຶ່ງໄດ້ຮັບຂອງຂວັນ ອັນປະເສີດເຊັນກັນຄື: ພຣະອົງຈະຊ່ວຍເຮົາໃຫ້ໄດ້ຮັບຄວາມລອດ ແຕ່ເຮົາກໍ່ສາມາດສູນ ເສຍຂອງຂວັນນີ້ໄດ້, ຖ້າພວກເຮົາບໍ່ລະມັດລະວັງ.

`ຄຣິສຕຽນໃນທຸກວັນນີ້ຕ້ອງເຮັດຫຍັງແດ່ເພື່ອມີສິດໄດ້ຮັບຄໍາະສັນຍາທີ່ພຣະ ເຈົ້າໄດ້ມອບໃຫ້ພວກເຂົາ? ໃຫ້ອ່ານ ຟລປ 2:12 ແລະ ຮຣ 12:28 ເພື່ອຫາຄໍາຕອບ.`