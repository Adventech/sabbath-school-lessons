---
title:  ການເອົາທີ່ດິນຄືນມາ
date:   27/11/2025
---

`ໃຫ້ອ່ານ ຢຣມຢ 24:6; ຢຣມຢ 31:16; ອຊກ 11:17; ອຊກ 28:25; ແລະ ອຊກ 37:14, 25.ພຣະເຈົ້າຊົງໃຫ້ຄໍາສັນຍາຫຍັງກ່ຽວກັບການກັບຄືນມາສູ່ແຜ່ນດິນ ແຫ່ງພັນທະສັນຍາຂອງອິດສະຣາເອນ? ພຣະເຈົ້າໄດ້ຮັກສາຄໍາສັນຍານັ້ນແນວໃດ?`

ເມື່ອຊາວອິດສະຣາເອນຖືກນໍາຕົວໄປທີ່ບາບີໂລນ, ພວກເຂົາກໍ່ໄດ້ຮຽນຮູ້ຄວາມ ຈິງທີ່ສຳຄັນເຖິງຄວາມສຳພັນຂອງພວກເຂົາກັບພຣະເຈົ້າ ຄວາມສຳພັນຂອງພວກເຂົາກັບ ພຣະເຈົ້າບໍ່ໄດ້ຂຶ້ນກັບການອາໄສຢູ່ໃນດິນແດນແຫ່ງພັນທະສັນຍາ ພຣະເຈົ້າຍັງຄົງເປັນ ພຣະເຈົ້າຂອງພວກເຂົາ, ແມ່ນວ່າໃນຂະນະທີ່ພວກເຂົາຈະບໍ່ຢູ່ໃນດິນແດນຜືນນັ້ນກໍຕາມ. ເມື່ອຊາວອິດສະຣາເອນສາລະພາບຄວາມບາບ, ເມື່ອພວກເຂົາປັກຕາເບິ່ງທີ່ພຣະຜູ້ເປັນເຈົ້າ ດ້ວຍສຸດໃຈ ພຣະເຈົ້າກໍຮັກສາຄໍາໝັ້ນສັນຍາຂອງພຣະອົງອີກຄັ້ງ. ພຣະອົງຊົງນຳປະຊາຊົນ ຂອງພຣະອົງກັບຄືນສູ່ດິນແດນຂອງພວກເຂົາ ການກັບຄືນມາປະເທດຂອງພວກເຂົາສະ ແດງໃຫ້ເຫັນວ່າພຣະເຈົ້າຊົງຍອມຮັບພວກເຂົາອີກຄັ້ງ.

ເຖິງຢ່າງໃດກໍ່ຕາມ, ພຣະເຈົ້າບໍ່ເຄີຍສັນຍາວ່າຊາວອິດສະຣາເອນຈະຄົງອາໄສຢູ່ ໃນດິນແດນແຫ່ງພັນທະສັນຍາຕະຫຼອດໄປ ຖ້າພວກເຂົາເຮັດບາບ (ພຍສ 28:63, 64; ຢຊ 23:13, 15; 1 ກສ 9:7; 2 ກສ 17:23; ຢຣມຢ 12:10–12). ໃນຂະນະດຽວ ກັນ, ບັນດາຜູ້ທໍານວາຍ, ທູດຜູ້ສົ່ງຂ່າວພິເສດຂອງພຣະເຈົ້າໄດ້ປະກາດວ່າກະສັດໃນອະນາ ຄົດຈະມາຈາກເຊື້ອສາຍຂອງກະສັດດາວິດ ກະສັດໃນອະນາຄົດຜູ້ນີ້ຈະກູ້ຄວາມສະຫງ່າ ງາມກັບຄືນມາສູ່ຊົນຊາດອິດສະຣາເອນ ພຣະອົງຈະຊ່ວຍພວກເຂົາໃຫ້ປະສົບຄວາມສຳ ເລັດໃນຖານະເປັນຊົນຊາດອີກຄັ້ງ (ອຊຢ 9:6, 7; ຊຄຣຢ 9:9, 16). ພຣະເຈົ້າຊົງຮັກ ສາຄໍາສັນຍານີ້ໃນຊີວິດ ແລະການຕາຍຂອງພຣະເຢຊູ ພຣະເຢຊູໄດ້ຟື້ນຄືນຈາກຄວາມ ຕາຍເພື່ອສະແດງໃຫ້ອິດສະຣາເຫັນວ່າ ພຣະອົງຊົງເປັນພຣະຜູ້ຊ່ວຍໃຫ້ລອດທີ່ພຣະເຈົ້າ ຊົງສັນຍາໄວ້.

ໃນພຣະຄຳພີໃໝ່, ເຮົາກໍ່ຍັງຮັບຮູ້ວ່າພຣະເຈົ້າໄດ້ຮັກສາຄໍາໝັ້ນສັນຍາທີ່ພຣະອົງ ມີຕໍ່ຊົນຊາດອິດສະຣາເອນ ເມື່ອພຣະອົງໄດ້ສົ່ງພຣະເຢຊູຄຣິດລົງມາ (2 1:20; ໂຣມ 15:8). ເມື່ອເຮົາເຂົ້າໃຈຄວາມຈິງໃນພຣະຄຳພີຂໍ້ນີ້, ເຮົາຈະເຫັນດິນແດນແຫ່ງພັນທະ ສັນຍາເປັນສັນຍາລັກສື່ເຖິງພຣະພອນທາງຈິດວິນຍານ ພຣະເຈົ້າຊົງວາງແຜນທີ່ຈະມອບ ພຣະພອນເຫຼົ່ານີ້ໃຫ້ແກ່ເຮົາທັງໃນປັດຈຸບັນ (ອຟຊ 2:6) ແລະໃນອະນາຄົດ.

ເມື່ອພວກເຮົາອາໄສຢູ່ໃນໂລກໃໝ່, ພຣະເຈົ້າຈະຮັກສາພຣະສັນຍາແຫ່ງການຢຸດ ພັກຂອງພຣະອົງ ເຮົາຈະອາໄສຢູ່ໃນໂລກທີ່ບໍ່ມີບາບ ແລະຄວາມຊົ່ວອີກຕໍ່ໄປ. ດັ່ງນັ້ນ ໃນ ຖານະເປັນຄຣິສຕຽນ, ຄວາມຫວັງຂອງເຮົາແມ່ນມາຈາກຄໍາສັນຍາຂອງພຣະເຢຊູທີ່ວ່າ ພຣະອົງຈະສະເດັດກັບມາ. ຫຼັງຈາກ 1,000 ປີໃນສະຫວັນ, ພຣະເຢຊູຈະເລີ່ມຕົ້ນອານາ ຈັກຂອງພຣະອົງເທິງໂລກໃໝ່ ເມື່ອສິ່ງນັ້ນເກີດຂຶ້ນ, ພຣະເຈົ້າຈະຮັກສາຄໍາສັນຍາທຸກປະ ການຂອງພຣະອົງທີ່ມີຕໍ່ເຮົາກ່ຽວກັບແຜ່ນແດນແຫ່ງພັນທະສັນຍາ.

`ໃຫ້ອ່ານ ຢຮ 14:1–3; ຕຕ 2:13; ແລະ ພນມ 21:1–3 ຂໍ້ພຣະຄຳພີເຫຼົ່ານີ້ ໃຫ້ຄວາມຫວັງຫຍັງແກ່ເຮົາ? ເຫດໃດການຕາຍຂອງພຣະເຢຊູຈຶ່ງເປັນຂໍ້ພິສູດວ່າ ເຮົາສາ ມາດໄວ້ວາງໃຈພຣະເຈົ້າທີ່ຈະຮັກສາຄໍາສັນຍາທຸກປະການທີ່ມີຕໍ່ເຮົາໃນອະນາຄົດ?`