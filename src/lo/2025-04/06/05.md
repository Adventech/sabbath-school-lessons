---
title:  ບ່ານປະຕູແຫ່ງຄວາມຫວັງ
date:   05/11/2025
---

`ໃຫ້ອ່ານ ຢຊ 8:1–29. ເລື່ອງນີ້ບອກເຮົາຫຍັງກ່ຽວກັບວ່າພຣະເຈົ້າສາມາດ ປ່ຽນແປງຄວາມຜິດພາດທີ່ຮ້າຍແຮງທີ່ສຸດຂອງເຮົາໃຫ້ກາຍເປັນພຣະພອນໄດ້ແນວໃດ?`

ພຣະເຈົ້າໄດ້ປ່ຽນຄວາມສູນເສຍຂອງຊາວອິດສະຣາເອນທີ່ຮ່ອມພູອາໂຄໃຫ້ກາຍ ເປັນໄຊຊະນະ. ຄຳວ່າ ອາໂຄມາຈາກຄຳພາສາເຮັບເຣີທີ່ໝາຍເຖິງ “ຄວາມເດືອດຮ້ອນ” ຕອນນີ້ຮ່ອມພູອາໂຄກາຍເປັນສະຖານທີ່ແຫ່ງຄວາມຫວັງ (ທຽບກັບ ຮຊຢ 2:15). ຊາວ ເມືອງອາຍເຕັມໄປດ້ວຍຄວາມພາກພູມໃຈເພາະພວກເຂົາຕີຊະນະຊົນຊາດອິດສະຣາເອນ ໄດ້ເປັນຄັ້ງທໍາອິດໃນການສູ້ຮົບ ພວກເຂົາໝັ້ນໃຈວ່າພວກເຂົາສາມາດເອົາຊະນະອິດສະຣາ ເອນໄດ້ອີກຄັ້ງ ຊາວເມືອງອາຍກໍເລີຍໂຈມຕີຊາວອິດສະຣາເອນ, ຜູ້ທີ່ທຳທ່າປົບຕາຍຄື ກັບວ່າພວກເຂົາກຳລັງພ່າຍແພ້ໃນການສູ້ຮົບ. ການເຄື່ອນໄຫວຄັ້ງນີ້ເຮັດໃຫ້ຜູ້ຄົນອອກ ຈາກເມືອງອາຍ ແລະໄລ່ຕາມຊາວອິດສະຣາເອນ ສິ່ງທີ່ຊາວເມືອງອາຍບໍ່ຮູ້ຄືມີຊາວອິດສະ ຣາເອນ 30,000 ຄົນກໍາລັງຢືນປະຈັນບານບໍ່ໄກຢູ່ຂ້າງຫຼັງເມືອງ (ຢຊ 8:4) ຊາວອິດສະ ຣາເອນ 30,000 ຄົນນີ້ຈະເຜົາເມືອງອາຍໃຫ້ເປັນເທົ່າຖ່ານ. ໂຢຊວຍ 8:7 ກ່າວວ່າພຣະ ຜູ້ເປັນເຈົ້າເປັນເຫດໃຫ້ຊົນຊາດອິດສະຣາເອນມີໄຊໃນຄັ້ງນີ້ ພຣະເຈົ້າໄດ້ມອບແຜນການ ສູ້ຮົບໃຫ້ໂຢຊວຍ ແຕ່ຊາວອິດສະຣາເອນບໍ່ໄດ້ຊະນະຍ້ອນແຜນການທາງທະຫານທີ່ດີເລີດ ພວກເຂົາຊະນະເພາະພຣະຜູ້ເປັນເຈົ້າຊ່ວຍພວກເຂົາຕໍ່ສູ້ ແລ້ວພຣະອົງກໍມອບເມືອງນັ້ນ ເປັນຂອງຂວັນແກ່ພວກເຂົາ.

ເມື່ອຊາວເມືອງອາຍອອກຈາກເມືອງ, ພວກເຂົາກໍເລີ່ມໄລ່ລ້າຊາວອິດຣາເອນ ແລ້ວຈາກນັ້ນພຣະເຈົ້າກໍໃຫ້ໂຢຊວຍປະຕິບັດຕາມຄໍາສັ່ງ. ພຣະເຈົ້າຊົງສໍາແດງໃຫ້ເຮົາ ເຫັນວ່າ ພຣະອົງຊົງເປັນຜູ້ຄວບຄຸມການສູ້ຮົບ. ຕອນນີ້ເຮົາຈະເຫັນວ່າກອງທັບຊາວອິດ ສະຣາເອນຈະມີໄຊ.

ອາວຸດຂອງໂຢຊວຍແມ່ນດາບໂຄ້ງ, ບໍ່ແມ່ນຫອກ ໃນສະໄໝຂອງໂຢຊວຍ, ຜູ້ ຄົນບໍ່ຄ່ອຍໃຊ້ດາບໂຄ້ງເມື່ອພວກເຂົາສູ້ຮົບ ແຕ່ດາບໂຄ້ງເປັນສັນຍາລັກຂອງການນໍາ ແລະການຄວບຄຸມ. ດັ່ງນັ້ນ, ດາບໂຄ້ງຈຶ່ງສະແດງໃຫ້ເຫັນເຖິງການຄວບຄຸມຢູ່ເໜືອການ ສູ້ຮົບຂອງພຣະເຈົ້າ. ເມື່ອໂຢຊວຍຖືດາບໂຄ້ງອອກໄປຈົນກວ່າຊາວອິດສະຣາເອນໄດ້ຮັບ ໄຊຊະນະ, ລາວກໍໄດ້ສະແດງໃຫ້ເຫັນວ່າລາວເປັນຜູ້ນຳຂອງຊາວອິດສະຣາເອນ ໂຢຊວຍ ໄດ້ສະແດງຄວາມເປັນຜູ້ນໍາເໜືອຊາວອິດສະຣາເອນແບບດຽວກັນກັບທີ່ໂມເຊໄດ້ສະແດງ ອອກ ເມື່ອຊາວອິດສະຣາເອນຂ້າມທະເລແດງ (ອພຍ 14:16) ແລະຕໍ່ສູ້ກັບຊາວອາມາ ເລັກ (ອພຍ 17:11–13).

ພຣະເຈົ້າບໍ່ໄດ້ເຮັດການອັດສະຈັນໃດໆເປັນພິເສດໃນການຕໍ່ສູ້ກັບເມືອງອາຍ ແຕ່ຊາວອິດສະຣາເອນຮູ້ດີວ່າພຣະເຈົ້າຊ່ວຍໃຫ້ໄດ້ຮັບໄຊຊະນະ ພວກເຂົາຊະນະເພາະໂຢ ຊວຍມີຄວາມເຊື່ອໃນພຣະເຈົ້າ ແລະເຊື່ອຟັງພຣະອົງ. ຫຼັກການທີ່ສຳຄັນນີ້ເປັນບົດຮຽນ ສຳລັບເຮົາໃນທຸກວັນນີ້ ເມື່ອໃດກໍຕາມທີ່ເຮົາປະສົບປັນຫາ ຫຼື ຕ້ອງການຄວາມຊ່ວຍເຫຼືອ, ເຮົາຕ້ອງໄວ້ວາງໃຈໃນພຣະເຈົ້າເພື່ອປະທານຄວາມສໍາເລັດໃຫ້ເຮົາ.