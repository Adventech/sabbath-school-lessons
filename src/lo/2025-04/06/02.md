---
title:  ການຝ່າຝືນຂໍ້ຕົກລົງ
date:   02/11/2025
---

`ໃຫ້ອ່ານ ຢຊ 7.ເຫດຜົນຫຼັກສອງປະການທີ່ປະຊາຊົນຈາກເມືອງອາຍໄດ້ຊະນະ ຊາວອິດສະຣາເອນໃນການສູ້ຮົບແມ່ນຫຍັງ?`

`ເປັນຫຍັງຊາວອິດສະຣາເອນຈຶ່ງບໍ່ສາມາດເອົາຊະນະຄົນຈາກເມືອງອາຍໄດ້ໃນຄັ້ງທຳອິດທີ່ພວກເຂົາສູ້ຮົບ? ຂໍໃຫ້ເຮົາມາເບິ່ງ ຢຊ 7 ເພື່ອຫາຄຳຕອບ`

ມີສອງເຫດຜົນຫຼັກທີ່ເຮັດໃຫ້ຊາວອິດສະຣາພ່າຍແພ້: (1) ບາບຂອງອາການ ແລະ (2) ຊາວອິດສະຣາເອນໄວ້ວາງໃຈໃນຄວາມເຂັ້ມແຂງຂອງຕົນເອງ. ຊາວອິດສະ ຣາເອນລືມທູນຂໍການຊົງນຳຈາກພຣະເຈົ້າກ່ອນທີ່ພວກເຂົາຈະໂຈມຕີເມືອງອາຍ. ນອກ ຈາກນີ້, ຊາວອິດສະຣາເອນຄິດວ່າກອງທັບຈາກເມືອງອາຍອ່ອນແອ.

ຂໍໃຫ້ເຮົາມາເບິ່ງບາບຂອງອາການຢ່າງລະອຽດຕື່ມ ອາການບໍ່ເຊື່ອຟັງພຣະເຈົ້າ. ຢຊ 7:1, 11–13 ສະແດງໃຫ້ເຮົາເຫັນວ່າພຣະເຈົ້າຖືວ່າຊາວອິດສະຣາເອນຕ້ອງຮັບຜິດ ຊອບຕໍ່ບາບຂອງອາການ. ດັ່ງນັ້ນ, ຊາວອິດສະຣາເອນຈຶ່ງທົນທຸກຍ້ອນການເລືອກຂອງ ອາການ ພຣະເຈົ້າຊົງອະທິບາຍວ່າບາບຂອງອາການຮ້າຍແຮງຫຼາຍ. ພຣະຄຳພີໃຊ້ຄຳສັບທີ່ ຮູ້ຈັກກັນດີສຳລັບບາບວ່າ: “ຄາຕາ”ເພື່ອເວົ້າເຖິງບາບຂອງອາການ ແລ້ວພຣະຄຳພີກໍເວົ້າ ເຖິງບາບອີກຫ້າຢ່າງທີ່ອາການໄດ້ເຮັດ. (1) ອາການໄດ້ຫັນໜີຈາກພຣະເຈົ້າໃນໃຈ (2)ໄດ້ລັກສິ່ງຂອງຕ່າງໆ (3) ຮ້າຍກວ່ານັ້ນ, ລັກສິ່ງທີ່ພຣະເຈົ້າສັ່ງໃຫ້ຊາວອິດສະຣາເອນທຳ ລາຍຖີ້ມ (4) ອາການເວົ້າຕົວະ (5) ແລະອາການເຊື່ອງສິ່ງທີ່ລາວໄດ້ລັກມາ.

ອາການໄດ້ທຳລາຍຂໍ້ຕົກລົງທີ່ມີຕໍ່ພຣະເຈົ້າ ແຕ່ຊຸມຊົນອິດສະຣາເອນທັງໝົດ, ບໍ່ ແມ່ນສະເພາະອາການເທົ່ານັ້ນ, ກໍມີຄວາມຜິດໃນສາຍຕາຂອງພຣະເຈົ້າ. ນັ້ນຄືເຫດຜົນທີ່ ພຣະຜູ້ເປັນເຈົ້າບອກໂຢຊວຍວ່າ, “ຊາວອິດສະຣາເອນໄດ້ເຮັດບາບຕໍ່ສູ້ເຮົາແລ້ວ ພວກເຂົາ ໄດ້ລະເມີດພັນທະສັນຍາທີ່ເຮົາໄດ້ສັ່ງພວກເຂົາໃຫ້ຖືຮັກສາ” (ຢຊ 7:11, ERV).

`ປະຊາຊົນສາມາດໄດ້ຮັບຄວາມລໍາບາກຈາກບາບຂອງຄົນອື່ນໃນຊຸມຊົນດ້ວຍວິທີໃດແດ່? ມີຕົວຢ່າງຫຍັງແດ່ທີ່ເຈົ້າສາມາດຄິດອອກ? ຊຸມຊົນອິດສະຣາເອນຖືກປ່ຽນ ແປງໄປແນວໃດຍ້ອນປະສົບການຄັ້ງນັ້ນ?`