---
title:  ບາບຂອງອາການ
date:   03/11/2025
---

`ໃຫ້ອ່ານ ຢຊ 7:16–19. ເລື່ອງນີ້ບອກເຮົາຫຍັງກ່ຽວກັບພຣະເຈົ້າ ແລະ ອາການ?`

ພຣະເຈົ້າບໍ່ໄດ້ລະບຸຊື່ຄົນເຮັດບາບໃນທັນທີທັນໃດ ໃນຖານະຜູ້ພິພາກສາ, ພຣະ ເຈົ້າຕ້ອງການສໍາແດງໃຫ້ປະຊາຊົນຂອງພຣະອົງເຫັນວ່າ ພຣະອົງຊົງຍຸຕິທໍາ ພຣະອົງຍັງ ຕ້ອງການສໍາແດງຄວາມເມດຕາຂອງພຣະອົງອີກດ້ວຍ. ດັ່ງນັ້ນ, ພຣະເຈົ້າຊົງອະທິບາຍ ເຫດຜົນກ່ອນວ່າ ເປັນຫຍັງຊາວອິດສະຣາເອນຈຶ່ງພ່າຍແພ້ໃນການສູ້ຮົບ ແລ້ວຈາກນັ້ນ ພຣະເຈົ້າກໍບອກປະຊາຊົນໃຫ້ກໍາຈັດບາບອອກຈາກໃຈຂອງພວກເຂົາ ແລະຊໍາລະໃຫ້ບໍຣິ ສຸດ(ຢຊ 7:13). ພຣະເຈົ້າຊົງປ່ອຍໃຫ້ເວລາລະຫວ່າງການອະທິບາຍນີ້ ແລະການລົງໂທດ ບາບຂອງພຣະອົງຜ່ານໄປ ພຣະເຈົ້າຊົງໃຫ້ໂອກາດແກ່ອາການ ເພື່ອສາລະພາບບາບຂອງ ຕົນ. ນອກຈາກນີ້, ຄອບຄົວຂອງອາການສາມາດຕັດສິນໃຈໃນຊ່ວງເວລານີ້ວ່າ ພວກເຂົາ ຕ້ອງການປົກປິດບາບຂອງອາການ ຫຼືປະຕິເສດທີ່ຈະເຂົ້າຮ່ວມເຮັດບາບກັບລາວ. ໃນລັກ ສະນະດຽວກັນ, ພຣະເຈົ້າໄດ້ປະທານທາງເລືອກແກ່ລູກຊາຍທັງຫຼາຍຂອງໂກຣາ ພວກເຂົາ ປະຕິເສດທີ່ຈະຢູ່ຝ່າຍພໍ່ຂອງພວກເຂົາ ດັ່ງນັ້ນ, ພວກເຂົາຈຶ່ງຫຼີກເວັ້ນການຖືກທໍາລາຍ (ທຽບກັບ ຈບຊ 16:23–33; ກັບ ຈບຊ 26:11).

ໃນທີ່ສຸດ, ພຣະເຈົ້າກໍເລີ່ມຕົ້ນພາລະກິດຂອງພຣະອົງໃນຖານະຜູ້ພິພາກສາ ພຣະ ເຈົ້າຊົງເລີ່ມພິຈາລະນາຕະກຸນຂອງອາການກ່ອນ ແລ້ວພຣະເຈົ້າກໍຊົງພິຈາລະນາຄອບຄົວ ຂອງລາວ ແລະຈາກນັ້ນພຣະເຈົ້າກໍພິຈາລະນາຕົວອາການເອງ. ພາລະກິດຂອງພຣະເຈົ້າມີ ຄວາມຫັດກຸມຫຼາຍ ພຣະອົງຊົງເປັນພະຍານຕໍ່ອາຊະຍາກຳ ແຕ່ໃນເວລາດຽວກັນ, ພຣະອົງ ຊົງເປັນຜູ້ພິພາກສາທີ່ຈະລົງໂທດຜູ້ກະທໍາຜິດ.

ອາການເປັນຄົນຫົວແຂງຫຼາຍ ລາວເຊື່ອແທ້ໆບໍວ່າພຣະເຈົ້າຈະບໍ່ຮູ້ວ່າໃຜເປັນຜູ້ ເຮັດບາບ? ເຮົາບໍ່ສາມາດເຊື່ອງສິ່ງໃດຈາກສາຍຕາຂອງພຣະເຈົ້າໄດ້ເລີຍ ພຣະເຈົ້າເຫັນ ທຸກສິ່ງທຸກຢ່າງ (ພສລສ 139:1–16; 2 ຂຄ 16:9). ພຣະອົງຮູ້ທຸກສິ່ງທີ່ເຊື່ອງຢູ່ໃນ ໃຈຂອງມະນຸດ (1 ຊມອ 16:7; ຢຣມຢ 17:10; ສພສ 5:21). ໃຫ້ສັງເກດເບິ່ງວິທີທີ່ໂຢຊວຍເວົ້າກັບອາການ ໂຢຊວຍເອີ້ນລາວວ່າ “ລູກຊາຍ ຂອງເຮົາເອີຍ.” ການເອີ້ນຊື່ແບບນີ້ສະແດງໃຫ້ເຮົາເຫັນເຖິງຄວາມສຳພັນລະຫວ່າງໂຢ ຊວຍກັບອາການ ໂຢຊວຍເປັນຜູ້ນຳຂອງຊາວອິດສະຣາເອນ ແລະມີອາຍຸຫຼາຍກວ່າອາ ການຫຼາຍ ຄໍາວ່າ “ລູກຊາຍຂອງເຮົາເອີຍ” ຍັງສະແດງໃຫ້ເຮົາເຫັນວ່າໃຈຂອງໂຢຊວຍ ເຕັມໄປດ້ວຍຄວາມເມດຕາຕໍ່ອາການ. ຄຳເວົ້າແລະການກະທຳທີ່ອ່ອນໂຍນຂອງໂຢຊວຍ ເປັນສັນຍາລັກສື່ເຖິງຄວາມຮັກຂອງພຣະເຢຊູທີ່ມີຕໍ່ເຮົາ ພຣະເຢຊູ “ບໍ່ເຄີຍໃຈຮ້າຍ ແລະ ຫຍາບຄາຍ ພຣະອົງບໍ່ໄດ້ເວົ້າຖ້ອຍຄໍາທີ່ເຮັດໃຫ້ເຈັບຊໍ້າຕໍາໃຈ ພຣະເຢຊູບໍ່ໄດ້ເຮັດໃຫ້ໃຜ ເຈັບປວດໂດຍບໍ່ມີເຫດຜົນອັນສົມຄວນ ພຣະເຢຊູບໍ່ຢ້ານທີ່ຈະຢືນຢັດຕໍ່ສູ້ກັບການຫຼອກ ລວງ, ຄວາມສົງ ໄສ, ແລະຄວາມຊົ່ວ ແຕ່ພຣະເຢຊູຊົງຮ້ອງໄຫ້ເມື່ອພຣະອົງປະນາມຜູ້ຄົນ ຍ້ອນບາບຂອງພວກເຂົາ.”—ເອເລັນ ຈີໄວທ໌, ຄວາມປາດຖະໜາຂອງປວງຊົນ, ໜ້າ 353, ປະຫຍຸກໃຊ້.

`ພຣະເຈົ້າຊົງຮູ້ທຸກສິ່ງທີ່ທ່ານເຮັດ ພຣະອົງຊົງຮູ້ແມ່ນແຕ່ສິ່ງທີ່ເຈົ້າເຮັດທີ່ບໍ່ມີໃຜຮູ້. ແນວຄິດນີ້ປ່ຽນແປງວິທີການດຳລົງຊີວິດຂອງທ່ານແນວໃດ? ມັນຄວນປ່ຽນແປງວິທີ ການດໍາລົງຊີວິດຂອງທ່ານແນວໃດ?`