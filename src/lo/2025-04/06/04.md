---
title:  ທາງເລືອກທີ່ປ່ຽນແປງຊີວິດ
date:   04/11/2025
---

`ໃຫ້ອ່ານ ຢຊ 7:19–21 ໂຢຊວຍຂໍໃຫ້ອາການເຮັດຫຍັງ? ເປັນຫຍັງຄຳຖາມ ນີ້ຈຶ່ງສຳຄັນຫຼາຍ? ຄຳຕອບຂອງອາການສະແດງເຮົາເຫັນຫຍັງກ່ຽວກັບໃຈຂອງລາວ?`

ໂຢຊວຍຂໍໃຫ້ອາການເຮັດສອງຢ່າງ: (1) ຖວາຍກຽດແດ່ພຣະເຈົ້າ ແລະຍົກຍ້ອງ ພຣະອົງ; ແລະ (2) ສາລະພາບຄວາມຜິດບາບຂອງຕົນ.

ມັນໜ້າເສົ້າທີ່ຈະເວົ້າ, ອາການບໍ່ໄດ້ເຮັດຫຍັງເພື່ອສະແດງວ່າລາວສໍານຶກແທ້ໆ ລາວຫວັງທີ່ຈະຮັກສາບາບຂອງລາວໄວ້ເປັນຄວາມລັບ. ກົດບັນຍັດຂອງໂມເຊກ່າວວ່າ ພຣະເຈົ້າບໍ່ສາມາດໃຫ້ອະໄພບາບທີ່ເຮົາບໍ່ໄດ້ສໍານຶກ (ໃທຽບກັບ ຈບຊ 15:27–31).

ຄຳເວົ້າຂອງອາການໃນ ຢຊ 7:21 ຊ່ວຍໃຫ້ເຮົາຈື່ບາບຂອງອາດາມ ແລະເອວາ ເອວາເຫັນ (“ຣາອາ” ໃນພາສາເຮັບເຣີ) ວ່າຕົ້ນໄມ້ງາມຫຼາຍ (“ຄາມາດ” ໃນພາສາເຮັບເຣີ) ແລະໝາກມັນກໍເປັນຕາແຊບດີ ແລະໃນທີ່ສຸດນາງກໍເກັບເອົາ(“ລາຄາ” ໃນພາສາເຮັບເຣີ) ໝາກໄມ້ທີ່ຖືກຫ້າມນັ້ນ. ໃນລັກສະນະດຽວກັນ, ອາການສາລະພາບວ່າລາວເຫັນ (“ຣາ ອາ”) ເສື້ອຄຸມນັ້ນງາມດີ, ເງິນ 200 ຫຼຽນ, ແລະ ຄຳແທ່ງກ້ອນໃຫຍ່ດີ ອາການເລີຍຢາກ ໄດ້ (“ຄາມາດ”) ແລະ ເອົາ (“ລາຄາ”) ທັງໝົດ. ການເລືອກຂອງອາການສະແດງໃຫ້ເຫັນ ວ່າ ລາວເປັນຄົນໂລບ ລາວບໍ່ໄວ້ວາງໃຈໃນພຣະເຈົ້າເພື່ອຕ້ອງການສິ່ງທີ່ດີທີ່ສຸດສຳລັບຕົນ ຫົວໃຈທີ່ໂລບຂອງອາການສະແດງໃຫ້ເຫັນວ່າລາວເຊື່ອວ່າ ພຣະເຈົ້າກໍາລັງເຊື່ອງສິ່ງດີໆໄປ ຈາກລາວ. ອາດາມແລະເອວາກໍມີຄວາມຜິດໃນການຄິດແບບດຽວກັນນີ້ແຫຼະ.

ພວກເຮົາຍັງສາມາດປຽບທຽບອາການກັບນາງຣາຮາບ (ທຽບກັບ ຢຊ 2:1–13) ນາງຣາຮາບໄດ້ນໍາພວກສອດແນມໄປທີ່ຫຼັງຄາເຮືອນ ນາງໄດ້ເຊື່ອງພວກເຂົາຈາກ ພວກທະຫານ ແຕ່ອາການໄດ້ລັກເອົາສິ່ງທີ່ຖືກຫ້າມ ແລະເຊື່ອງສິ່ງເຫຼົ່ານັ້ນຈາກໂຢຊວຍ ໄປ ນາງຣາຮາບມີນ້ຳໃຈຕໍ່ພວກສອດແນມຂອງຊາວອິດສະຣາເອນ ນາງໄດ້ເຮັດສິ່ງທີ່ ຊ່ວຍໃຫ້ພວກເຂົາຊະນະໃນການສູ້ຮົບ ແຕ່ອາການໄດ້ສ້າງບັນຫາໃຫ້ແກ່ຊາວອິດສະຣາ ເອນດ້ວຍຫົວໃຈທີ່ໂລບຂອງລາວ ແລ້ວຊາວອິດສະຣາເອນກໍພ່າຍແພ້ການສູ້ຮົບຕໍ່ເມືອງ ອາຍ. ນາງຣາຮາບໄດ້ເຮັດຂໍ້ຕົກລົງກັບອິດສະຣາເອນ ແຕ່ອາການໄດ້ລະເມີດຂໍ້ຕົກລົງກັບ ພຣະຜູ້ເປັນເຈົ້າ ນາງຣາຮາບໄດ້ຊ່ວຍຕົນເອງ ແລະຄອບຄົວຂອງນາງໃຫ້ໄດ້ຮັບຄວາມ ລອດ ແລ້ວພວກເຂົາກໍກາຍເປັນພົນລະເມືອງທີ່ໄດ້ຮັບການເຄົາລົບໃນອິດສະຣາເອນ ແຕ່ອາການ ແລະຄອບຄົວໄດ້ເສຍຊີວິດລົງ ແລະກາຍເປັນຕົວຢ່າງແຫ່ງຄວາມອັບອາຍ.

`ໃຫ້ລອງຄິດວ່າມັນງ່າຍພຽງໃດທີ່ເຮົາຈະເປັນຄົນເຫັນແກ່ຕົວ ແລະໂລບ ເຮົາສາ ມາດຫຼີກເວັ້ນບາບເຫຼົ່ານີ້ໄດ້ແນວໃດ? (ທຽບຄຳຕອບຂອງເຮົາກັບ ລູກາ 12:15.)`