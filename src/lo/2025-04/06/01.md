---
title:  ເສິກພາຍໃນ
date:   01/11/2025
---

### ໃຫ້ອ່ານສໍາລັບບົດຮຽນອາທິດນີ້

ຢຊ 7; ຢຊ 7:16–19; ຢຊ 7:19–21; ຢຊ 8:1–29; ຢຊ 7:6–9.

> <p>ຂໍ້ຄວນຈໍາ</p>
> “ແຕ່ເຮົາ, ພຣະເຈົ້າຢາເວ, ຄົ້ນເບິ່ງແນວຄິດຂອງຄົນ ເຮົາເຫັນສິ່ງທີ່ລາວຄິດ ແລະສິ່ງທີ່ລາວຮູ້ສຶກ ເຮົາເຫັນວ່າທຸກຄົນດໍາລົງຊີວິດແນວໃດ, ແລະເຮົາເຫັນສິ່ງທີ່ພວກ ເຂົາ[ຄົນ]ເຮັດ ເຮົາມອບສິ່ງໃຫ້ແກ່ແຕ່ລະຄົນຕາມທີ່ສົມຄວນ [ບໍາເນັດທີ່ລາວຄວນໄດ້ ຮັບ]” (ຢຣ ມຢ 17:10, EASY).

ໃນໂຢຊວຍ 7, ຊາວອິດສະຣາເອນມີປະສົບການທີ່ຫົດຫູ ປະສົບການນີ້ສອນ ຊາວອິດສະຣາເອນຮູ້ວ່າ ເປັນຫຍັງພວກເຂົາຕ້ອງຮັກສາຂໍ້ຕົກລົງທີ່ມີກັບພຣະເຈົ້າ ເມື່ອ ຊາວອິດສະຣາເອນເຊື່ອຟັງພຣະເຈົ້າ, ພວກເຂົາຊະນະສົງເສິກ ເມື່ອຊາວອິດສະຣາເອນບໍ່ ເຊື່ອຟັງ, ພວກເຂົາກໍ່ຜ່າຍແພ້. ພຣະຜູ້ເປັນເຈົ້າເປັນນັກຮົບທີ່ຍິ່ງໃຫຍ່ ຄວາມສຳເລັດທາງ ການທະຫານຂອງຊາວອິດສະຣາເອນແມ່ນຂຶ້ນກັບພຣະອົງ, ບໍ່ແມ່ນຂຶ້ນກັບຂະໜາດຂອງ ກອງທັບ ຫຼື ແຜນການສູ້ຮົບທີ່ສະຫຼາດ ເມື່ອພຣະຜູ້ເປັນເຈົ້າອອກໄປສູ້ຮົບກັບຊາວອິດສະ ຣາເອນໄປ, ພວກເຂົາກໍໄດ້ຮັບຊະນະ.

ໃນຊ່ວງເວລາທີ່ຊາວອິດສະຣາເອນຕໍ່ສູ້ເພື່ອຢືດດິນແດນແຫ່ງພັນທະສັນຍາ, ພວກເຂົາໄດ້ຮຽນຮູ້ບົດຮຽນທີ່ຍາກລໍາບາກ ບົດຮຽນທີ່ພວກເຂົາຮຽນຮູ້ນັ້ນຄື ສັດຕູທີ່ ຮ້າຍກາດທີ່ສຸດຂອງພວກເຂົາແມ່ນຢູ່ພາຍໃນຄ້າຍພັກຂອງພວກເຂົາເອງ. ກຳແພງເມືອງ ແລະເມືອງຕ່າງໆທີ່ເຂັ້ມແຂງແມ່ນບັນຫາໃຫຍ່ ແຕ່ຊາວອິດສະຣາເອນມີບັນຫາທີ່ໃຫຍ່ ກວ່າສິ່ງເຫຼົ່ານີ້ ບັນຫາຂອງພວກເຂົາແມ່ນປະຊາຊົນຂອງພວກເຂົາເອງແຂງກະດ້າງຫຼາຍ ພວກເຂົາບໍ່ຕ້ອງການເຮັດສິ່ງທີ່ພຣະຜູ້ເປັນເຈົ້າບອກໃຫ້ເຮັດ.

ໃນທຸກວັນນີ້ເຮົາກໍມີບັນຫາແບບດຽວກັນ ເມື່ອເຮົາລໍຖ້າໃຫ້ພຣະເຈົ້າປະທານສິ່ງ ຕ່າງໆທີ່ພຣະອົງໄດ້ສັນຍາໄວ້ແກ່ພວກເຮົາ (1 ປຕ 1:4; ກລຊ3:24). ໃນຂະນະທີ່ເຮົາລໍ ຖ້າຢູ່ທີ່ “ຊາຍແດນ” ຂອງດິນແດນແຫ່ງພັນທະສັນຍາ, ພຣະເຈົ້າກໍທົດສອບຄວາມເຊື່ອ ຂອງເຮົາ ເຮົາສາມາດຜ່ານການທົດສອບໄດ້ ແຕ່ຈະຜ່ານໄດ້ກໍຕໍ່ເມື່ອພເຮົາມອບຕົວເອງ ແກ່ພຣະເຢຊູຢ່າງສິ້ນເຊິງເທົ່ານັ້ນ.