---
title:  ສຶກສາເພີ່ມເຕີ່ມ
date:   07/11/2025
---

ໃຫ້ອ່ານເອເລັນ ຈີໄວທ໌, “ການລົ້ມສະລາຍຂອງເຢຣີໂກ,” ໜ້າ 493–498, ໃນ ບັນພະບຸລຸດ ແລະຜູ້ເຜີຍພະວັດຈະນະ.

“ບາບທີ່ທຳລາຍອາການເລີ່ມຕົ້ນດ້ວຍໃຈທີ່ເຕັມໄປດ້ວຍຄວາມໂລບ ບາບນີ້ ເປັນບັນຫາສຳລັບຫຼາຍຄົນ ແຕ່ມີໜ້ອຍຄົນທີ່ເຂົ້າໃຈອັນຕະລາຍຂອງມັນ. ...

“ອາການຮູ້ດີວ່າຕົນມີຄວາມຜິດ ຈຶ່ງກ່າວເຊັ່ນນັ້ນ ແຕ່ລາວໄດ້ສາລະພາບຄວາມ ຜິດຂອງລາວເມື່ອມັນຊ້າເກີນໄປທີ່ຈະເປັນປະໂຫຍດແກ່ລາວ ອາການເຫັນກອງທັບຂອງ ຊົນຊາດອິດສະຣາເອນກັບມາຈາກເມືອງອາຍ ພວກເຂົາໂສກເສົ້າເພາະພວກເຂົາພ່າຍແພ້ ໃນການສູ້ຮົບ ແຕ່ອາການບໍ່ໄດ້ອອກມາສາລະພາບບາບຂອງຕົນ ອາການເຫັນໂຢຊວຍ ແລະພວກຜູ້ນຳຂອງຊາວອິດສະຣາເອນກົ້ມໜ້າລົງດິນດ້ວຍຄວາມໂສກເສົ້າ. ຄວາມເຈັບ ປວດຂອງພວກເຂົານັ້ນໜັກໜາສາຫັດເກີນຄໍາບັນຍາຍ ຖ້າອາການໄດ້ສາລະພາບບາບ ຂອງຕົນໃນເວລານັ້ນ, ພວກຜູ້ນຳກໍຈະມີຫຼັກຖານພິສູດວ່າອາການສໍານຶກເສຍໃຈຕໍ່ບາບ ຂອງຕົນ ແຕ່ອາການກັບນິ້ງງຽບ ອາການຟັງການປະກາດວ່າມີຄົນກໍ່ອາຊະຍາກຳຮ້າຍແຮງ ອາການກໍໄດ້ຍິນສິ່ງອາຊະຍາກຳນັ້ນແມ່ນຫຍັງ ແຕ່ລາວບໍ່ໄດ້ສາລະພາບຄວາມບາບຂອງ ຕົນເລີຍ. ຈາກນັ້ນພຣະຜູ້ເປັນເຈົ້າກໍສະເດັດມາຕັດສິນສິ່ງທີ່ເກີດຂຶ້ນ ໃຈຂອງອາການເຕັມ ໄປດ້ວຍຄວາມຢ້ານກົວ ເມື່ອລາວເຫັນວ່າຕະກຸນຂອງລາວຖືກບົ່ງຕົວອອກມາ ແລ້ວຈາກ ນັ້ນກໍ່ແມ່ນເຊື້ອສາຍຂອງລາວ ແລະຕາມມາກໍ່ແມ່ນສະມາຊິກໃນຄອບຄົວຂອງລາວກໍຖືກ ບົ່ງຕົວອອກມາວ່າເປັນຜູ້ກະທໍາຜິດ ອາການບໍ່ໄດ້ເວົ້າຫຍັງເລີຍຈົນກວ່າພຣະເຈົ້າປະກາດ ຄວາມຜິດຂອງລາວ ເມື່ອອາການບໍ່ສາມາດເຊື່ອງບາບຂອງລາວໄດ້ອີກຕໍ່ໄປ, ລາວກໍສາ ລະພາບຄວາມຈິງອອກມາ. ຫຼາຍຄົນກໍເປັນຄືກັບອາການ ພວກເຂົາສາລະພາບຄວາມຜິດ ເມື່ອພວກເຂົາບໍ່ສາມາດເຊື່ອງຊ້ອນມັນໄດ້ອີກຕໍ່ໄປ. ອາການສາລະພາບວ່າລາວຜິດ, ແຕ່ ບໍ່ແມ່ນຍ້ອນລາວສໍານຶເສຍໃຈຕໍ່ບາບຂອງຕົນ ອາການຍັງຄົງປົກປິດບາບຂອງຕົນ ເພາະ ລາວຄາດຄິດວ່າຕົນຈະບໍ່ຖືກຈັບໄດ້ ແລະຖືກລົງໂທດ ແຕ່ຄຳເວົ້າຂອງອາການສະແດງໃຫ້ ເຫັນວ່າການລົງໂທດລາວແມ່ນຍຸດຕິທໍາ. ອາການບໍ່ໄດ້ສໍານຶກເສຍໃຈຕໍ່ບາບຂອງຕົນຈັກ ດີ້ເລີຍ ໃຈຂອງລາວບໍ່ໄດ້ຮັບການປ່ຽນແປງ ແລະລາວບໍ່ໄດ້ກຽດຊັງຄວາມຊົ່ວ.”—ເອ ເລັນ, ຈີ່ໄວທ໌, ບັນພະບຸລຸດ ແລະຜູ້ເຜີຍພະ ວັດຈະນະ, ໜ້າ 496–498, ປະຫຍຸກໃຊ້.

**ຄໍາຖາມສໍາລັບການສົນທະນາ:**

`ໃຫ້ອ່ານພຣະບັນຍັດຂໍ້ທີ 10. ພວກເຮົາເຊື່ອຟັງພຣະບັນຍັດນີ້ໄດ້ແນວໃດ ເມື່ອເຮົາເຫັນໂຄສະນາຂາຍສິງຂອງຕ່າງໆທີ່ເຮົາບໍ່ຈໍາເປັນແທ້ໆຢູ່ຮອບຕົວເຮົາ? ຄວາມຈໍາເປັນທີ່ແທ້ຈິງແຕກຕ່າງຈາກສິ່ງທີ່ພວກເຮົາຕ້ອງການແນວໃດ? ເປັນຫຍັງຄຳຕອບຈຶ່ງສຳຄັນທີ່ເຮົາຕ້ອງຮູ້.`

`ໃຫ້ອ່ານຄໍາອະທິຖານຂອງດານີເອນໃນ ດນອ 9:4–19 ເຫດໃດດານີເອນ ຈຶ່ງເວົ້າວ່າ “ເຮົາ” ລ້ວນເຮັດສິ່ງທີ່ບໍ່ດີທັງນັ້ນ, ທັງໆທີ່ດານີເອນບໍ່ໄດ້ເຮັດສິ່ງ ໃດເລີຍ? ເປັນຫຍັງດານີເອນຈຶ່ງລວມເອົາຕົນເອງເຂົ້າໄປນໍາ? ຄຳຕອບ ສອນເຮົາຫຍັງກ່ຽວກັບການອະທິຖານ?`