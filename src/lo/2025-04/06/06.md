---
title:  ເປັນປະຈັກພະຍານເຖິງຣິດອໍານາດຂອງພຣະເຈົ້າ
date:   06/11/2025
---

ດັ່ງທີ່ພວກເຮົາໄດ້ເຫັນແລ້ວ (ໃຫ້ອ່ານບົດຮຽນ 5), ພຣະເຈົ້າໄດ້ໃຫ້ໂອກາດແກ່ ຊາວການາອານເພື່ອໃຫ້ພວກເຂົາຮູ້ຈັກພຣະອົງ ແລະເຊົາເຮັດຄວາມຊົ່ວ ແຕ່ພວກເຂົາປະຕິ ເສດຄໍາເຊື້ອເຊີນຂອງພຣະເຈົ້າ. ໃນທີ່ສຸດ, ເວລາກໍມາເຖິງທີ່ພຣະເຈົ້າລົງໂທດພວກເຂົາສໍາ ລັບການບາບຂອງພວກເຂົາ.

`ໃຫ້ອ່ານ ຢຊ 7:6–9, ເຊິ່ງບອກເຮົາເຖິງສິ່ງທີ່ໂຢຊວຍເວົ້າແລະເຮັດ ເມື່ອຊາວ ເມືອງອາຍໄດ້ເອົາຊະນະຊາວອິດສະຣາເອນເປັນຄັ້ງທໍາອິດໃນກາສູ້ຮົບ ໃຫ້ອ່ານ ຢຊ 7:9 ຢ່າງຖີ່ຖ້ວນ ມີຫຼັກການທີ່ສໍາຄັນອັນໃດແດ່ທີ່ເຮົາເຫັນໃນຄໍາເວົ້າຂອງໂຢຊວຍ?`

ໃນຕອນທໍາອິດ, ໂຢຊວຍເບິ່ງຄືລາວກໍາລັງຈົ່ມ, ເໝືອນກັນກັບຊາວອິດສະຣາ ເອນຫຼັງຈາກພວກເຂົາອອກຈາກເອຢິບ “ພວກເຂົາເວົ້າວ່າ, ມັນຄົງຈະດີກວ່າຖ້າພຣະເຈົ້າ ຢາເວໄດ້ຂ້າພວກເຮົາຖິ້ມໃນປະເທດເອຢິບ ຢ່າງໜ້ອຍຢູ່ທີ່ນັ້ນພວກເຮົາໄດ້ກິນເຂົ້າປາອາ ຫານເຕັມອີ່ມ ພວກເຮົາມີອາຫານທັງໝົດທີ່ພວກເຮົາຕ້ອງການ ແຕ່ຕອນນີ້ທ່ານພັດໄດ້ ນໍາພວກເຮົາອອກມາຢູ່ທີ່ນີ້ ໃນຖິ່ນແຫ້ງແລ້ງກັນດານ ເພື່ອເຮັດໃຫ້ພວກເຮົາທຸກຄົນຕາຍ ຍ້ອນຄວາມອຶດຫິວ” (ອພຍ 16:3, ERV).

ຕອນນີ້ຈົ່ງຟັງສິ່ງໂຢຊວຍກ່າວ: “ຂ້າແດ່ພຣະເຈົ້າຢາເວ ອົງພຣະຜູ້ເປັນເຈົ້າ, ທ່ານ ໄດ້ນໍາພາປະຊາຊົນຂອງພວກຂ້ານ້ອຍຂ້າມແມ່ນໍ້າຈໍແດນ ດ້ວຍເຫດໃດທ່ານຈຶ່ງນໍາເຮົາໄປ ໄກປານນີ້ ແລ້ວອະນຸຍາດໃຫ້ຊາວອາໂມທໍາລາຍລ້າງພວກຂ້ານ້ອຍບໍ? ພວກຂ້ານ້ອຍໜ້າ ຈະພໍໃຈ ແລະຢູ່ອີກຟາກໜຶ່ງຂອງແມ່ນໍ້າຈໍແດນດີກວ່າ” (ຢຊ 7:7, ERV).

ແຕ່ບໍ່ດົນຫຼັງຈາກນັ້ນ, ໂຢຊວຍກໍອະທິບາຍວ່າເປັນຫຍັງລາວຈຶ່ງໃຈຮ້າຍ ລາວບໍ່ ໄດ້ຕໍວ່າ ລາວເປັນຫ່ວງເຖິງກຽດສັກສີ ແລະຊື່ສຽງຂອງພຣະເຈົ້າ. ໂຢຊວຍບໍ່ຕ້ອງການໃຫ້ ຄົນຫົວຂວັນພຣະເຈົ້າເພາະວ່າຊາວອິດສະຣາເອນພ່າຍແພ້ໃນການສູ້ຮົບ. “ຊາວການາອານ ແລະຄົນອື່ນໆທັງໝົດໃນດິນແດນນີ້ຈະໄດ້ຍິນເລື່ອງທີ່ເກີດຂຶ້ນ ແລ້ວພວກເຂົາກໍຈະໂຈມ ຕີເຮົາ ແລະຂ້າເຮົາທຸກຄົນ! ຫຼັງຈາກນັ້ນທ່ານຈະເຮັດສິ່ງໃດເພື່ອປົກປ້ອງພຣະນາມອັນຍິ່ງ ໃຫຍ່ [ຊົງຣິດ ແລະອັດສະຈັນ] ຂອງທ່ານ?” ( ຢຊ7:9, ERV).

ຂໍ້ພຣະຄໍາພີນີ້ສະແດງໃຫ້ເຮົາເຫັນແນວຄິດທີ່ສໍາຄັນທີ່ເປັນສ່ວນໜຶ່ງໃນແຜນ ການຂອງພຣະເຈົ້າສໍາລັບອິດສະຣາເອນ ພຣະເຈົ້າຊົງຕ້ອງການໃຫ້ປະເທດຕ່າງໆທີ່ອ້ອມ ຂ້າງອິດສະຣາເອນເຫັນສິ່ງທີ່ອັດສະຈັນ ທີ່ພຣະອົງໄດ້ເຮັດເພື່ອປະຊາຊົນຂອງພຣະອົງທີ່ ເຊື່ອຟັງພຣະອົງ. ປະເທດເຫຼົ່ານີ້ຍັງສາມາດຮຽນຮູ້ກ່ຽວກັບພຣະເຈົ້າຈາກຄວາມສໍາເລັດ ທີ່ພຣະອົງໄດ້ມອບໃຫ້ຊາວອິດສະຣາເອນໃນການສູ້ຮົບ ແຕ່ຖ້າຫາກສິ່ງຕ່າງໆບໍ່ດີເກີດຂຶ້ນ ກັບອິດສະຣາເອນ ດັ່ງທີ່ມັນເກີດຂື້ນທີ່ນີ້ ມັນຈະເປັນແນວໃດ? ຊາວການາອານ ແລະກຸ່ມ ຄົນອື່ນໆກໍຈະຄິດວ່າພຣະເຈົ້າຂອງຊາວອິດສະຣາເອນອ່ອນແອ (ໃຫ້ອ່ານ ຈບຊ 14:16; ພຍສ 9:28) ຈາກນັ້ນຊາວການາອານກໍຈະພະຍາຍາມໂຈມຕີຊາວອິດສະຣາເອນ.

`ໃຫ້ອ່ານ ພຍສ 4:5–9 ຂໍ້ພຣະຄຳພີເຫຼົ່ານີ້ຊ່ວຍໃຫ້ເຮົາເຂົ້າໃຈແຜນການຂອງ ພຣະເຈົ້າເພື່ອຄຣິດສະຕະຈັກຂອງເຮົາໃນຖານະເປັນພະຍານຂອງພຣະອົງໄດ້ແນວໃດ?`