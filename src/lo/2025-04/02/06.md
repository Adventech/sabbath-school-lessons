---
title:  ຄວາມເມດຕາທີ່ເຮັດໃຫ້ແປກໃຈ
date:   09/10/2025
---

`ໂຢຊວຍໄດ້ສະແດງໃຫ້ເຫັນແນວໃດວ່າລາວເປັນຄົນຍຸດຕິທຳ ແລະເຕັມໄປດ້ວຍ ຄວາມເມດຕາຢ່າງໃດ? ໃຫ້ອ່ານ ຢຊ9:21–27 ເພື່ອຊອກຫາຄຳຕອບ.`

ຖ້າຊາວອິດສະຣາເອນໂຈມຕີຊາວກິເບໂອນຈະເກີດຫຍັງຂຶ້ນ? ຊາວອິດສະຣາ ເອນບໍ່ສາມາດເຮັດແນວນັ້ນໄດ້, ເຖິງແມ່ນວ່າພວກເຂົາຈະຕ້ອງການກໍຕາມ ບັນດາຜູ້ນໍາ ຂອງອິດສະຣາເອນໄດ້ໃຫ້ຄໍາສັນຍາທີ່ຈະປົກປ້ອງຊາວກິເບໂອນ. ແມ່ນແລ້ວ, ຊາວກິເບ ໂອນໄດ້ຫຼອກລວງບັນດາຜູ້ນໍາໃຫ້ເຮັດຄໍາສັນຍານັ້ນ ແຕ່ຕາບໃດທີ່ຄໍາສັນຍາຂອງຊາວອິດ ສະຣາເອນບໍ່ໄດ້ລະເມີດກົດບັນຍັດຂອງພຣະເຈົ້າ (ຜປຄ11:29-40), ພວກເຂົາຕ້ອງຮັກ ສາຄໍາສັນຍາຂອງພວກເຂົາ.

ໃນພຣະຄໍາພີເດີມ, ຜູ້ຄົນທີ່ບໍຣິສຸດໄດ້ຮັກສາຄໍາສັນຍາຂອງພວກເຂົາ ພວກເຂົາ ຍັງຕັດສິນໃຈຢ່າງສະຫຼາດອີກດ້ວຍ ພວກເຂົາບໍ່ໄດ້ໃຫ້ຄໍາສັນຍາທີ່ພວກເຂົາບໍ່ສາມາດຮັກ ສາໄດ້ (ພສລສ 15:4; ພສລສ 24:4; ປຍຈ 5:2, 6). ບັນດາຜູ້ນໍາຂອງອິດສະຣາເອນ ໄດ້ໃຫ້ຄໍາສັນຍາຕໍ່ຊາວກີເບໂອນໃນພຣະນາມຂອງພຣະຜູ້ເປັນເຈົ້າ, ພຣະເຈົ້າຂອງຊົນຊາດ ອິດສະຣາເອນ. ດ້ວຍເຫດນີ້, ບັນດາຜູ້ນໍາຈຶ່ງບໍ່ສາມາດປ່ຽນຄໍາສັນຍາຂອງພວກເຂົາໄດ້. ຕອນນີ້, ຍ້ອນຄໍາສັນຍານີ້, ຊາວອິດສະຣາເອນແລະຊາວກີເບໂອນຈຶ່ງຖືກເຊື່ອມ ໂຍງກັນຕະຫຼອດໄປ ຊາວກິເບໂອນໄດ້ເຮັດວຽກເປັນຄົນຕັດຟືນ ແລະຕັກນໍ້າໃຫ້ເຮືອນ ຂອງພຣະເຈົ້າ (ຢຊ 9:23). ດັ່ງນັ້ນ, ຊາວກິເບໂອນຈຶ່ງກາຍເປັນສ່ວນໜຶ່ງຂອງຊຸມຊົນ ນະມັດສະການຂອງອິດສະຣາເອນ ບັນດາຜູ້ນໍາຂອງອິດສະຣາເອນປະກາດວ່າຊາວກິເບ ໂອນຈະເປັນຜູ້ຮັບໃຊ້ຂອງອິດສະຣາເອນ (ຢຊ 9:21) ແຕ່ຄໍາເວົ້າຂອງໂຢຊວຍໄດ້ປ່ຽນ ຄໍາສາບແຊ່ງນີ້ໃຫ້ກາຍເປັນພຣະພອນສໍາລັບຊາວກິເບໂອນ.

ປະຫວັດສາດໃນພຣະຄໍາພີສະແດງໃຫ້ເຫັນວ່າຊາວກີເບໂອນສັດຊື່ຕໍ່ປະ ຊາຊົນ ຂອງພຣະເຈົ້າ ພຣະເຈົ້າໄດ້ສໍາແດງຄວາມໂປດປານອັນເຕັມໄປດ້ວຍຄວາມຮັກຂອງພຣະ ອົງຕໍ່ພວກເຂົາ. ຊາວອິດສະຣາເອນໄດ້ຮັກສາຄໍາສັນຍາຂອງພວກເຂົາທີ່ມີຕໍ່ຊາວກິເບໂອນ ເປັນເວລາຫຼາຍຮ້ອຍປີ. ດັ່ງນັ້ນ, ເມື່ອຊາວອິດສະຣາເອນກັບຄືນມາຈາກບາບີໂລນ, ຊາວກິເບໂອນໄດ້ຊ່ວຍພວກເຂົາສ້າງເຢຣູຊາເລັມຄືນໃໝ່ (ນຫມຢ 7:25).

ຈະເປັນແນວໃດຖ້າຊາວກິເບໂອນບໍ່ໄດ້ຫຼອກລວງອິດສະຣາເອນ ແລະຂໍຄວາມ ເມດຕາຈາກພຣະເຈົ້າຄືກັນກັບນາງຣາຮາບໄດ້ເຮັດ? ພຣະເຈົ້າຈະຊ່ວຍພວກເຂົາໃຫ້ໄດ້ ຮັບຄວາມລອດບໍ? ເຮົາບໍ່ຮູ້ຄໍາຕອບ. ເຮົາຮູ້ແນ່ນອນວ່າແຜນການຂອງພຣະເຈົ້າຄືການ ຊ່ວຍຄົນບາບໃຫ້ໄດ້ຄວາມລອດ ພຣະອົງບໍ່ຕ້ອງການລົງໂທດພວກເຂົາ ພຣະອົງຕ້ອງການ ໃຫ້ພວກເຂົາຢຸດເຮັດບາບ ແລະຍອມຮັບຄວາມເມດຕາຂອງພຣະອົງ (ທຽບກັບ ອຊກ 18:23 ແລະ ອຊກ 33:11). ແນ່ນອນວ່າການຫຼອກລວງຂອງຊາວກິເບໂອນຖືວ່າຜິດ. ແຕ່ເຮົາຕ້ອງເຊື່ອວ່າຊາວກິເບໂອນຕ້ອງການໃຫ້ພຣະເຈົ້າສະແດງຄວາມເມດຕາຕໍ່ພວກເຂົາ ແທ້ໆ ຊາວການາອານຄົນອື່ນໆປະຕິເສດທີ່ຈະຢຸດເຮັດບາບ ຫຼື ໃຫ້ກຽດແຜນການຂອງ ພຣະເຈົ້າ. ດັ່ງນັ້ນ, ພຣະເຈົ້າຈຶ່ງທໍາລາຍພວກເຂົາ (ປມກ 15:16)ແຕ່ພຣະເຈົ້າໃຫ້ກຽດ ຊາວກິເບໂອນ ເພາະພວກເຂົາເຊື່ອວ່າພຣະອົງມີຣິດອໍານາດສູງສຸດ ຊາວກິເບໂອນຍັງຕ້ອງ ການທີ່ຈະມີສັນຕິສຸກກັບຊາວອິດສະຣາເອນອີກດ້ວຍ. ດັ່ງນັ້ນ, ພວກເຂົາຈຶ່ງເລືອກທີ່ຈະ ຢຸດນະມັດສະການພະປອມ ແລະຈະນະມັດສະການພຣະຜູ້ເປັນເຈົ້າອົງດຽວ.