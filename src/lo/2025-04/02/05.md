---
title:  ການຕັດສິນໃຈເລືອກທີ່ຍາກ
date:   08/10/2025
---

`ອ່ານກ່ຽວກັບຊາວກີເບໂອນໃນພຣະທໍາໂຢຊວຍ 9:1-20 ໃຫ້ສົມທຽບເລື່ອງນີ້ ກັບເລື່ອງຂອງນາງຣາຮາບ ທັງສອງເລື່ອງນີ້ຄືກັນ ແລະແຕກຕ່າງກັນແນວໃດ?`

ໂຢຊວຍບົດທີ 9 ແລະ 10ບອກເຮົາວ່າ ບັນດາກະສັດຊາວການາອານຕັດສິນ ໃຈ ຮ່ວມມືກັນຕໍ່ສູ້ກັບຊາວອິດສະຣາເອນ ໃນຊ່ວງເວລານີ້, ປະຊາຊົນທີ່ອາໄສຢູ່ໃນດິນ ແດນກີເບໂອນຕັດສິນໃຈເຮັດສັນຍາສັນຕິພາບກັບອິດສະຣາເອນ.

ຊາວກີເບໂອນຕ້ອງການຫຼອກລວງຊາວອິດສະຣາເອນໃຫ້ຕົກເຂົ້າສູ່ການຕົກລົງ ເຮັດສັນຍາກັບພວກເຂົາ. ດັ່ງນັ້ນ, ຊາວກີເບໂອນຈຶ່ງທໍາທ່າວ່າ ເປັນບັນດາຜູ້ນຳມາຈາກ ຕ່າງຖິ່ນ. ພຣະເຈົ້າຊົງບອກຊາວອິດສະຣາເອນໃຫ້ຂ້າທຸກຄົນທີ່ອາໄສຢູ່ໃນດິນແດນແຫ່ງ ພັນທະສັນຍາ ແຕ່ພຣະເຈົ້າໄດ້ສັ່ງໃຫ້ຊາວອິດສະຣາເອນສະແດງຄວາມເມດຕາກ່ອນຕໍ່ຜູ້ ຄົນທີ່ອາໄສຢູ່ນອກດິນແດນແຫ່ງພັນທະສັນຍາ.

ຊາວກີເບໂອນເວົ້າຫຼາຍຢ່າງແບບດຽວກັນກັບທີ່ນາງຣາຮາບໄດ້ເວົ້າ ທັງນາງຣາ ຮາບ ແລະຊາວກີເບໂອນກ່າວວ່າພຣະເຈົ້າຂອງຊາວອິດສະຣາເອນຊົງມີຣິດອໍານາດຫຼາຍ ທັງນາງຣາຮາບ ແລະຊາວກີເບໂອນເຂົ້າໃຈວ່າຄວາມສໍາເລັດຂອງຊາວອິດສະຣາເອນມາ ຈາກ ພຣະເຈົ້າ, ບໍ່ແມ່ນມາຈາກພາລະກຳລັງຂອງມະນຸດ. ຊາວກີເບໂອນແຕກຕ່າງຈາກ ຊາວການາອານຄົນອື່ນໆ ຊາວກີເບໂອນບໍ່ຕໍ່ສູ້ຕໍ່ຕ້ານແຜນການຂອງພຣະເຈົ້າທີ່ຈະມອບ ດິນແດນຂອງພວກເຂົາໃຫ້ແກ່ຊາວອິດສະຣາເອນ ຊາວກີເບໂອນຍັງເຊື່ອວ່າພຣະຜູ້ເປັນ ເຈົ້າກຳລັງຂັບໄລ່ຊາວການາອານອອກຈາກດິນແດນແຫ່ງພັນທະສັນຍາໃຫ້ແກ່ຊາວອິດ ສະຣາເອນ. ທັງນາງຣາຮາບ ແລະ ຊາວກີເບໂອນໄດ້ຍິນຂ່າວກ່ຽວກັບວິທີທີ່ພຣະເຈົ້າຊົງ ຊ່ວຍຊາວອິດສະຣາເອນໃຫ້ຫຼຸດພົ້ນຈາກເອຢິບ. ນາງຣາຮາບ ແລະຊາວກີເບໂອນຍັງໄດ້ ຍິນກ່ຽວກັບວິທີທີ່ພຣະເຈົ້າຊ່ວຍຊາວອິດສະຣາເອນໃຫ້ໄດ້ຮັບໄຊຊະນະໃນການຕໍ່ສູ້ກັບ ເຈົ້າສີໂຫນແລະເຈົ້າໂອກ. ດັ່ງນັ້ນ, ທັງນາງຣາຮາບ ແລະຊາວກີເບໂອນຈຶ່ງຕ້ອງການເປັນ ມິດກັບຊາວອິດສະຣາເອນ ແຕ່ຊາວກີເບໂອນປະຕິເສດທີ່ຈະຮັບໃຊ້ພຣະເຈົ້າຂອງຊົນຊາດ ອິດສະຣາເອນ ນາງຣາຮາບບໍ່ໄດ້ປະຕິເສດ ນາງປາດຖະໜາທີ່ຈະຮັບໃຊ້ພຣະອົງ ແລະໄດ້ ຮັບຄວາມລອດ ແຕ່ຊາວກີເບໂອນຫຼອກລວງຊາວອິດສະຣາເອນໃຫ້ປົກປ້ອງພວກເຂົາ.

ໂມເຊໄດ້ສອນວ່າປະຊາຊົນຂອງພຣະເຈົ້າຕ້ອງຖາມພຣະອົງວ່າພຣະອົງຕ້ອງການໃຫ້ພວກເຂົາເຮັດຫຍັງກ່ອນທີ່ພວກເຂົາຈະເຮັດສິ່ງໃດ (ຈບຊ 27:16-21). ໂຢຊົວຄວນ ໄດ້ຖາມພຣະຜູ້ເປັນເຈົ້າວ່າພຣະອົງຕ້ອງການໃຫ້ລາວເຮັດສິ່ງໃດ ແລ້ວພຣະເຈົ້າຈະໄດ້ປ້ອງ ກັນບໍ່ໃຫ້ໂຢຊວຍຖືກຫຼອກລວງ.

ວຽກປະການທຳອິດຂອງຜູ້ນຳຄຣິດສະຕຽນຄືການທູນຖາມພຣະເຈົ້າວ່າພຣະອົງມີພຣະປະສົງໃຫ້ພວກເຂົາເຮັດຫຍັງ (1 ຂຄ 28:9; 2 ຂຄ 15:2; 2 ຂຕ 18:4; 2 ຂຄ 20:4). ຊາວອິດສະຣາເອນຕິດກັບດັກແຫ່ງຄຳສັນຍາທີ່ພວກເຂົາເຮັດກັບຊາວກີເບໂອນ ຖ້າຊາວອິດສະຣາເອນປ່ອຍໃຫ້ຊາວກີເບໂອນມີຊີວິດຢູ່, ພວກເຂົາກໍບໍ່ເຊື່ອຟັງຄຳສັ່ງຂອງ ພຣະເຈົ້າທີ່ປ່ອຍໃຫ້ສັດຕູຂອງພວກເຂົາມີຊີວິດຢູ່ ຫຼືຖ້າພວກເຂົາຂ້າຊາວກີເບໂອນ, ຊາວ ອິດສະຣາເອນກໍຜິດຄຳສັນຍາຂອງຕົນ. ທາງເລືອກໃດໆທີ່ພວກເຂົາຕັດສິນໃຈລ້ວນແຕ່ ເຮັດໃຫ້ພວກເຂົາຜິດຄຳສັນຍາທີ່ມີໄວ້ກັບພຣະເຈົ້າ.