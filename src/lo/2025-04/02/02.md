---
title:  ໂອກາດຄັ້ງທີ່ສອງ
date:   05/10/2025
---

`ເປັນຫຍັງໂຢຊວຍຈຶ່ງສົ່ງນັກສືບສອດແນມອອກໄປ? ໃຫ້ອ່ານ ຢຊ 2:1 ພ້ອມກັບ ຈຊບຊ 13: 1, 2, 25-28, 33 ແລະ 14: 1-12 ເພື່ອຫາຄໍາຕອບ.`

ໂຢຊວຍໄດ້ສົ່ງນັດສືບສອດແນມສອງຄົນຈາກສະຖານທີ່ໜຶ່ງຊື່ວ່າ ອາຄາເຊຍ ໂກຣບ (ຢຊ 2:1, NKJV). ອີກຊື່ໜຶ່ງຂອງອາຄາເຊຍ ໂກຣບໃນພາສາເຮັບເຣີແມ່ນ “ຊິດທິມ.” ອາຄາເຊຍ ໂກຣບຊ່ວຍໃຫ້ເຮົາຈື່ປະສົບການສອງຢ່າງທີ່ບໍ່ດີທີ່ເກີດຂຶ້ນກັບ ຊົນຊາດອິດສະຣາເອນຢູ່ທີ່ຊິດທິມໃນອະດີດ.

ປະສົບການທີ່ບໍ່ດີຄັ້ງທຳອິດແມ່ນເລື່ອງຂອງພວກນັກສືບສອດແນມອີກກຸ່ມໜຶ່ງ (ໃຫ່ອານ ຈຊບຊ13). ເລື່ອງທຳອິດກ່ຽວກັບນັກສືບສອດແນມສິບຄົນ ແລະເລື່ອງທີສອງ ກ່ຽວກັບຜູ້ສອດແນມສອງຄົນມີຄວາມຄ້າຍຄືກັນຫຼາຍ. ໃນທັງສອງເລື່ອງນີ້, ມີນັກສືບ ສອດແນມຖືກສົ່ງໄປພາລະກິດພິເສດ ໃນທັງສອງເລື່ອງນີ້, ນັກສືບສອດແນມໄດ້ເຂົ້າໄປ ໃນດິນແດນຂອງສັດຕູ. ນັກສືບສອດແນມໃນທັງສອງເລື່ອງນີ້ກັບຄືນມາ ແລະລາຍງານ ສິ່ງທີ່ພວກເຂົາໄດ້ພົບເຫັນ. ໃນທັງສອງເລື່ອງນີ້, ຊາວອິດສະຣາເອນຕັດສິນໃຈເຮັດຫຍັງ ບາງຢ່າງໂດຍອີງໃສ່ຂໍ້ມູນໃນລາຍງານ.

ປະສົບການທີ່ບໍ່ດີຄັ້ງທີສອງຢູ່ທີ່ຊິດທິມເປັນໜຶ່ເລື່ອງລາວທີ່ບໍ່ດີທີ່ສຸດໃນປະຫວັດສາດຂອງອິດສະຣາເອນ. ຊົນຊາດອິດສະຣາເອນໄດ້ທຳລາຍຂໍ້ຕົກລົງຂອງພວກເຂົາກັບ ພຣະເຈົ້າ ຊາຍຊາວອິດສະຣາເອນໄດ້ໄປມີເພດສຳພັນກັບຍິງຊາວໂມອາບ ແລະນະມັດສະ ການບັນດາພະຂອງພວກເຂົາ (ຈຊບຊ 25:1-3; 31:16). ດັ່ງນັ້ນ, ຊິດທິມຈຶ່ງເປັນຊື່ທີ່ ຊ່ວຍໃຫ້ຊາວອິດສະຣາເອນຈົດຈຳຄວາມຜິດພາດອັນຮ້າຍແຮງຂອງພວກເຂົາໃນອະດີດ.ໃນຕອນນີ້ພວກເຂົາຢູ່ທີ່ຊິດທິມໃນຊາຍແດນຂອງດິນແດນແຫ່ງພັນທະສັນຍາອີກຄັ້ງ. ຊົນຊາດອິດສະຣາເອນຈະເຮັດຜິດພາດແບບດຽວກັນກັບທີ່ພວກເຂົາເຮັດໃນອະດີດອີກບໍ? ຫຼືພວກເຂົາຈະເຮັດສິ່ງທີ່ຖືກຕ້ອງເພື່ອວ່າພຣະເຈົ້າຈະສາມາດຮັກສາຄຳສັນຍາຂອງພຣະອົງ ທີ່ມີຕໍ່ພວກເຂົາໄດ້ບໍ?

`ໃຫ້ອ່ານ ຢຮ 18:16-18, 25-27 ແລະ ຢຮ 21:15-19. ຂໍ້ພຣະຄໍາພີເຫຼົ່ານີ້ ເວົ້າເຖິງພຣະເຢຊູເຈົ້າຊົງໃຫ້ໂອກາດຄັ້ງທີສອງແກ່ເປໂຕຢ່າງໃດ. ໃຫ້ປຽບທຽບເລື່ອງກ່ຽວ ກັບໂອກາດຄັ້ງທີສອງຂອງເປໂຕກັບໂອກາດຄັ້ງທີສອງທີ່ພຣະເຈົ້າໄດ້ໃຫ້ແກ່ຊົນຊາດອິດ ສະຣາເອນ. ສອງເລື່ອງນີ້ຄືກັນແນວໃດ?`

ພຣະເຈົ້າເປັນພຣະເຈົ້າແຫ່ງການໃຫ້ໂອກາດຄັ້ງທີສອງ (ແລະຍິງໄປກວ່ານັ້ນ!).ພຣະຄຳພີມີອີກຊື່ໜຶ່ງສຳລັບໂອກາດຄັ້ງທີສອງແມ່ນ: “ຄວາມເມດຕາ.” ຄວາມເມດຕາ ແມ່ນການໄດ້ຮັບຂອງຂວັນທີ່ພວກເຮົາບໍ່ໄດ້ເຮັດຫຍັງເລີຍເພື່ອຈະໄດ້ຮັບ. ພຣະຄຳພີເຕັມ ໄປດ້ວຍຄຳສອນກ່ຽວກັບຄວາມເມດຕານີ້. (ໃຫ້ປຽບທຽບ ໂຣມ 5:2; ອຟຊ 2:8; ແລະ ໂຣມ 11:6.) ພຣະເຈົ້າໃຫ້ໂອກາດເລີ່ມຕົ້ນໃໝ່ແກ່ທຸກຄົນຢູ່ສະເໝີ (ຕຕ 2:11-14). ເປໂຕເອງກໍຮູ້ຈັກຄວາມເມດຕາຂອງພຣະເຈົ້າ ລາວຂໍໃຫ້ຄຣິສຕະຈັກເຕີບໂຕໃນຄວາມ ເມດຕາຂອງພຣະເຈົ້າ (2 ປຕ 3:18). ຂ່າວດີກວ່ານັ້ນກໍຄື: ພວກເຮົາກໍໄດ້ຮັບຫຼາຍກວ່າ ໂອກາດຄັ້ງທີສອງ, ແມ່ນບໍ?