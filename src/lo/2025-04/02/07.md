---
title:  ສຶກສາເພີ່ມເຕີ່ມ
date:   10/10/2025
---

ໃຫ້ອ່ານ ອີເລັນ ຈີ້ໄວທ, “ໂມເຊ,” ໜ້າ 251 - 256, ບັນພະບຸລຸດ ແລະຜູ້ເຜີຍພຣະວັດຈະນະ.

ຫຼັງຈາກເຮົາອ່ານກ່ຽວກັບນາງຣາຮາບ ແລະພວກສອດແນມແລ້ວ, ພຣະຄໍາພີ ເດີມກໍບໍ່ໄດ້ເວົ້າຫຍັງອີກກ່ຽວກັບນາງ. ໃນພຣະຄໍາພີໃໝ່, ນາງຣາຮາບປະກົດຢູ່ໃນເຊື້ອ ສາຍວົງຕະກູນຂອງພຣະເຢຊູເຈົ້າ. ພຣະຄໍາພີກ່າວວ່ານາງຣາຮາບໄດ້ກາຍເປັນເມຍຂອງກະ ສັດຊາໂລໂມນ ຊາໂລໂມນມາຈາກຕະກູນຂອງຢູດາ. ນາງຣາຮາບເປັນແມ່ຂອງໂບອາບ, ຜູ້ທີ່ ແຕ່ງງານກັບນາງຣູດ. ດັ່ງນັ້ນ, ນາງຣາຮາບຈຶ່ງເປັນແມ່ຍ່າຂອງນາງຣູດ (ມທ 1:5; ປຽບ ທຽບກັບນາງຣູດ 4:13, 21). ລອງຄິດເຖິງການປ່ຽນແປງອັນໜ້າອັດສະຈັນຂອງ ນາງຣາຮາບ! ນາງຣາຮາບເຄີຍເປັນໂສເພນີ ດັ່ງທີ່ເຮົາໄດ້ເຫັນແລ້ວ, ໂສເພນີຄືຜູ້ທີ່ມີເພດ ສໍາພັນເພື່ອແລກກັບເງິນ. ໃນຖານະທີ່ເປັນພົນລະເມືອງຂອງເຢຣິໂຄ, ນາງຣາຮາບຈະຖືກ ທໍາລາຍ ແຕ່ນາງຣາຮາບເຊື່ອໃນພຣະເຈົ້າ ຍ້ອນຄວາມເຊື່ອຂອງນາງ, ນາງຣາຮາບຈຶ່ງກາຍ ເປັນບັນພະບຸລຸດຂອງກະສັດດາວິດ ແລະຂອງພຣະເຢຊູເຈົ້າ. ເບິ່ງສິ່ງທີ່ພຣະເຈົ້າສາມາດ ເຮັດໄດ້ເມື່ອເຮົາເຊື່ອ, ເຖິງແມ່ນວ່າຄວາມເຊື່ອຂອງເຮົາຈະນ້ອຍເທົ່າເມັດຜັກກາດກໍຕາມ! (ໃຫ້ອ່ານ ມທ 17:20; ລູກາ 17:6).

ນາງຣາຮາບບໍ່ແມ່ນຄົນດຽວທີ່ນະມັດສະການບັນດາພະປອມ ແລ້ວຕໍ່ມານາງກໍ ຮັບເອົາພຣະເມດຕາຂອງພຣະເຈົ້າ. ຊາວກີເບໂອນຍອມປະຖິ້ມພະປອມຂອງພວກເຂົາ ພວກເຂົາໄດ້ຮ່ວມເຂົ້າກັບຊົນຊາດອິດສະຣາເອນ ແລະມີສ່ວນຮ່ວມໃນພຣະພອນແຫ່ງຄໍາ ສັນຍາຂອງພຣະເຈົ້າ.

“ພຣະເຈົ້າບໍ່ໄດ້ສະແດງຄວາມໂປດປານຕໍ່ຜູ້ຄົນຍ້ອນວ່າພວກເຂົາເກີດຢູ່ໃສ ຫຼື ຄອບຄົວຂອງພວກເຂົາແມ່ນໃຜ. ພຣະເຈົ້າຊົງນິຣະມິດສ້າງເຮົາທຸກຄົນມາ ດັ່ງນັ້ນ, ເຮົາ ທຸກຄົນຈຶ່ງເປັນສ່ວນໜຶ່ງໃນຄອບຄົວຂອງພຣະເຈົ້າ. ພຣະເຢຊູເຈົ້າເຂົ້າມາໃນໂລກນີ້ເພື່ອ ຮື້ກໍາແພງທຸກຢ່າງທີ່ແຍກເຮົາອອກຈາກພຣະເຈົ້າ ແລະຈາກຄົນອື່ນ ພຣະເຈົ້າຕ້ອງການ ໃຫ້ເຮົາມາຫາພຣະອົງ ພຣະອົງບໍ່ຕ້ອງການໃຫ້ສິ່ງໃດມາຂວາງທາງເຮົາ. ຄວາມຮັກຂອງ ພຣະເຈົ້າເລິກເຊິ່ງ, ຍິ່ງໃຫຍ່, ແລະ ຊົງພະລັງ ຄວາມຮັກຂອງພຣະເຈົ້າສາມາດເຂົ້າເຖິງທຸກ ຄົນໄດ້ບໍ່ວ່າພວກເຂົາຈະຢູ່ໃສ ຄວາມຮັກຂອງພຣະເຈົ້າເອົາເຮົາອອກຈາກອໍານາດການ ຄວບຄຸມຂອງຊາຕານ ຄວາມຮັກຂອງພຣະເຈົ້າຊ່ວຍເຮົາໃຫ້ພົ້ນຈາກການຫຼອກລວງຂອງ ຊາຕານ ຄວາມຮັກຂອງພຣະເຈົ້ານໍາເຮົາມາສູ່ບັນລັງຂອງພຣະອົງ. ຮຸ້ງຂອງພຣະເຈົ້າຢູ່ ອ້ອມຮອບບັນລັງຂອງພຣະອົງ ຮຸ້ງນີ້ເປັນສັນຍາລັກແຫ່ງຄໍາໝັ້ນສັນຍາຂອງພຣະເຈົ້າທີ່ມີ ຕໍ່ເຮົາ ຄໍາສັນຍາຂອງພຣະເຈົ້າແມ່ນສໍາລັບທຸກຄົນທີ່ເຊື່ອໃນພຣະເຢຊູ ຄໍາສັນຍາຂອງ ພຣະອົງມີໄວ້ສໍາລັບຊາວຢິວ ແລະຊາວກຣີກເຊັນກັນ, ສໍາລັບທາດ ແລະສໍາລັບຄົນອິດສະ ຫຼະ.” ເອເລນ ຈີໄວທ໌, ຜູ້ເຜີຍພະວັດຈະນະ ແລະ ກະສັດ ໜ້າ 369, 370.

**ຄໍາຖາມສໍາລັບການສົນທະນາ:**

`ການໃຫ້ໂອກາດຄັ້ງທີສອງແກ່ບາງຄົນໝາຍຄວາມວ່າແນວໃດ? ມີບາງ ຄັ້ງທີ່ເຮົາບໍ່ຄວນໃຫ້ໂອກາດຄົນຄັ້ງທີສອງບໍ? ຖ້າແມ່ນ, ມີຕົວຢ່າງຫຍັງແດ່?`

`ນາງຣາຮາບເປັນຕົວຢ່າແຫ່ງຄວາມເຊື່ອແນວໃດ?`

`ເຮົາຈະສະແດງຄວາມເມດຕາຕໍ່ຜູ້ຄົນ ແລະ ມີຄວາມຍຸຕິທໍາໄດ້ແນວໃດ?`