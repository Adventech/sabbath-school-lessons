---
title:  ປະຫຼາດໃຈຕໍ່ພຣະເມດຕາ
date:   04/10/2025
---

### ໃຫ້ອ່ານບົດຮຽນອາສໍາລັບທິດນີ້

ຢຊ 2:; ຢຊ 2: 2-11; ຢກບ 2: 25; ຢຊ 2: 12-21; ຢຊ 9: 1-20; ຢຊ 9: 21-27

> <p>ຂໍ້ຄວນຈໍາ</p>
> “ນາງຣາຮາບເປັນຍິງໃຊ້ຮ່າງກາຍຂອງຕົນໄປໃນທາງທີ່ຜິດເພື່ອເພດສໍາພັນໃນ ການຫາເງິນ ແຕ່ນາງເຊື່ອໃນພຣະເຈົ້າ, ດັ່ງນັ້ນນາງຈຶ່ງບໍ່ໄດ້ຕາຍໄປພ້ອມກັບຄົນທີ່ບໍ່ເຊື່ອ ໃນພຣະເຈົ້າ. ເຫດການນີ້ເກີດຂື້ນ ເມື່ອພວກນັກສືບໄປສອດແນມດິນແດນຂອງນາງ,ນາງ ໄດ້ຕ້ອນຮັບພວກເຂົາດ້ວຍໃຈຍິນດີ” (ຮຣ 11:31, WE).

ບາງຄັ້ງທ່ານເຄີຍຖາມຕົວເອງບໍວ່າ: “ເປັນຫຍັງຂ້ອຍຈຶ່ງເຮັດແບບນັ້ນອີກ?” ເຮົາສ່ວນຫຼາຍເວົ້າຄຳເຫຼົ່ານີ້ໃນບາງຊ່ວງຂອງຊີວິດ ແນ່ນອນວ່າ ເຮົາທຸກຄົນລ້ວນແຕ່ ເຮັດຜິດພາດ. ສະນັ້ນ, ມີໃຜແດ່ທີ່ບໍ່ຢາກໄດ້ໂອກາດຄັ້ງທີສອງເພື່ອແກ້ໄຂສິ່ງຕ່າງໆໃຫ້ ຖືກຕ້ອງບໍ?

ຊົນຊາດອິດສະຣາເອນໄດ້ຮັບໂອກາດຄັ້ງທີສອງເພື່ອເຂົ້າໄປໃນດິນແດນແຫ່ງພັນທະສັນຍາ ໂຢຊວຍຕ້ອງການໃຫ້ຊົນຊາດອິດສະຣາເອນປະສົບຜົນສຳເລັດ. ດັ່ງນັ້ນ, ໂຢ ຊວຍຈຶ່ງສົ່ງນັກສືບສອດແນມສິບສອງຄົນໄປຫາຂໍ້ມູນສຳຄັນກ່ຽວກັບດິນແດນແຫ່ງນັ້ນ ໂຢຊວຍຢາກຮູ້ວ່າຊາວການາອານມີນ້ຳຫຼາຍນ້ອຍພຽງໃດ ຊາວການາອານພ້ອມສູ້ຮົບບໍ? ກຳແພງເມືອງຂອງພວກເຂົາແຂງແຮງສໍ່າໃດ? ພວກເຂົາຢ້ານທີ່ຈະໄປສູ້ຮົບກັບອິດສະຣາ ເອນບໍ?

ບາງຄົນອາດຄິດວ່າຊາວອິດສະຣາເອນບໍ່ຈຳເປັນຕ້ອງເຮັດຫຍັງເລີຍເພື່ອໃຫ້ໄດ້ ດິນແດນແຫ່ງນັ້ນ ພຣະເຈົ້າໄດ້ຊົງສັນຍາວ່າຈະມອບໃຫ້ພວກເຂົາ, ແມ່ນບໍ? ແຕ່ຄຳສັນ ຍາຂອງພຣະເຈົ້າໝາຍຄວາມວ່າພຣະອົງຄາດຫວັງໃຫ້ເຮົາບໍ່ເຮັດຫຍັງເລີຍບໍ? ແນ່ນອນ ວ່າບໍ່ແມ່ນແບບນັ້ນ! ຕອນນີ້ຊົນຊາດອິດສະຣາເອນຢືນຢູ່ຊາຍແດນຂອງການາອານເປັນ ຄັ້ງທີສອງ. ເທື່ອສຸດທ້າຍທີ່ອິດສະຣາເອນຢູ່ຊາຍແດນ, ພວກເຂົາບໍ່ໄດ້ເຂົ້າໄປໃນດິນ ແດນແຫ່ງພັນທະສັນຍາ.

ອາທິດນີ້, ເຮົາຈະມາສືກສາສອງເລື່ອງທີ່ໜ້າສົນໃຈທີ່ສຸດໃນພຣະທຳໂຢຊວຍ ເຮົາຈະຮຽນຮູ້ວ່າເລື່ອງລາວເຫຼົ່ານີ້ສາມາດເສີມສ້າງຄວາມເຊື່ອຂອງເຮົາໃນທຸກມື້ນີ້ໄດ້ຢ່າງໃດ ເຮົາຈະເຫັນອີກວ່າພຣະເມດຕາຂອງພຣະເຈົ້າສາມາດເຮັດໃຫ້ເຮົາປະຫຼາດໃຈໄດ້ໃນ ຫຼາຍໆດ້ານ!