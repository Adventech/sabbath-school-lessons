---
title:  ຄວາມຈົງຮັກພັກດີໃໝ່
date:   07/10/2025
---

`ໃຫ້ອ່ານກ່ຽວກັບການຕົກລົງໃນພຣະທໍາໂຢຊວຍ 2: 2-21. ຕອນນີ້ໃຫ້ອ່ານ ອພຍ 12:13, 22, 23 ຂໍ້ພຣະຄໍາພີເຫຼົ່ານີ້ໃນພຣະທໍາອົບພະຍົບຊ່ວຍໃຫ້ທ່ານເຂົ້າໃຈ ການຕົກລົງລະຫວ່າງນັກສືບສອດແນມກັບນາງຣາຮາບຢ່າງໃດ?`

ການຕົກລົງຂອງນາງຣາຮາບກັບພວກສອດແນມແມ່ນຊັດເຈນ ແລະກົງໄປກົງ ມາ. ນາງຕ້ອງການແລກປ່ຽນຊີວິກັບຊີວິດ ແລະ ການຊ່ວຍເຫຼືອກັບການຊ່ວຍເຫຼືອ. ນາງ ຣາຮາບຈະປົກປ້ອງຮັກສາ ແລະຊ່ວຍເຫຼືອພວກສອດແນມ. ດັ່ງນັ້ນ, ນາງຈຶ່ງຄາດຫວັງວ່າ ພວກເຂົາຈະຊ່ວຍຊີວິດ ແລະຊ່ວຍເຫຼືອຄອບຄົວຂອງນາງ. ຄໍາວ່າ “ເມດຕາ” ທີ່ຂຽນໄວ້ ໃນພຣະທໍາໂຢຊວຍ 2:12 (ERV) ມາຈາກຄໍາວ່າ “ເຊເຊດ” ໃນພາສາເຮັບເຣີ. “ເຊເຊດ” ມີຄວາມໝາຍອັນເລິກເຊິ່ງທີ່ຍາກທີ່ຈະແປພຽງຄໍາສັບດຽວໃນພາສາອື່ນໆ.“ເຊເຊດ” ມັກ ຖືກໃຊ້ເພື່ອເວົ້າເຖິງຄວາມຈົງຮັກພັກດີຂອງບາງບຸກຄົນທີ່ມີຕໍ່ຄໍາສັນຍາ ແຕ່ “ເຊເຊດ”ກໍ ຍັງສາມາດໝາຍເຖິງ “ຄວາມສັດທາ,” “ຄວາມເມດຕາ,” “ຈິດໃຈດີ,” ແລະ “ຄວາມຮັກ.”

ຄໍາເວົ້າຂອງນາງຣາຮາບຊ່ວຍໃຫ້ເຮົາຈື່ພຣະທໍາພຣະບັນຍັດສອງ 7:12 ໃນພຣະ ທໍາຂໍ້ນີ້, ພຣະຜູ້ເປັນເຈົ້າຊົງສັນຍາຈະປະທານ “ເຊເຊດ” ຫຼືຄວາມຮັກຂອງພຣະອົງແກ່ຊົນ ຊາດອິດສະຣາເອນວ່າ: “ຈົ່ງເອົາໃຈໃສ່ຕໍ່ກົດບັນຍັດເຫຼົ່ານີ້ ຈົ່ງເຊື່ອຟັງກົດບັນຍັດເຫຼົ່ານັ້ນ ຢ່າງລະມັດລະວັງ ແລ້ວພຣະເຢໂຮວາພຣະເຈົ້າຂອງພວກເຈົ້າຈະຮັກສາພັນທະສັນຍາຂອງ ພຣະອົງ ແລະສະແດງຄວາມຮັກຂອງພຣະອົງຕໍ່ພວກເຈົ້າ. ພຣະອົງໄດ້ສັນຍາກັບບັນພະບຸ ລຸດຂອງພວກເຈົ້າວ່າພຣະອົງຈະເຮັດ” (ພຍສ7:12, ICB).

ໃນພຣະບັນຍັດສອງ 7, ພຣະເຈົ້າຍັງບັນຊາຊົນຊາດອິດສະຣາເອນໃຫ້ທໍາລາຍ ຊາວການາອານໃຫ້ໝົດສິ້ນ ສິ່ງທີ່ໜ້າແປກໃຈກໍຄືນາງຣາຮາບເປັນຊາວການາອານ ນາງ ເປັນພວກຂອງກຸ່ມຄົນທີ່ພຣະເຈົ້າບັນຊາຊົນຊາດອິດສະຣາເອນໃຫ້ທໍາລາຍ ແຕ່ນາງຣາ ຮາບເຊື່ອໃນຄໍາສັນຍາທີ່ພຣະເຈົ້າໄດ້ມອບໃຫ້ແກ່ຊາວອິດສະຣາເອນ. ດັ່ງນັ້ນ, ພຣະເຈົ້າ ຈຶ່ງຊ່ວຍໃຫ້ນາງໄດ້ຮັບຄວາມລອດ.

ການສົນທະນາຂອງນາງຣາຮາບກັບພວກນັກສືບຊ່ວຍໃຫ້ເຮົາຈື່ເຫດການປັດສະຄາໃນລະຫວ່າງການອົບພະຍົບ ການອົບພະຍົບແມ່ນຊ່ວງເວລາທີ່ພຣະເຈົ້າຊ່ວຍຊາວອິດ ສະຣາເອນໃຫ້ຫຼຸດພົ້ນຈາກການເປັນທາດໃນດິນແດນເອຢິບ. ໃນຊ່ງງເທດສະການປັດສະ ຄາ, ໂມເຊໄດ້ບັນຊາໃຫ້ຊາວອິດສະຣາເອນເຮັດເຄື່ອງໝາຍບານປະຕູເຮືອນຂອບເທິງແລະ ຂອບຂ້າງດ້ວຍເລືອດລູກແກະ ແລ້ວຜູ້ຄົນຕ້ອງຢູ່ໃນເຮືອນຂອງຕົນ ເລືອດລູກແກະນັ້ນໄດ້ ປົກປ້ອງຜູ້ຄົນຈາກທູດແຫ່ງຄວາມຕາຍ ເມື່ອທູດນັ້ນເວັ້ນຜ່ານເຮືອນຂອງພວກເຂົາ (ໃຫ້ ອ່ານ ອພຍ 12:13; ແລະ ອພຍ 12:22, 23).

ຜູ້ຄົນສະແດງຄວາມເຊື່ອຂອງພວກເຂົາດ້ວຍການເຊື່ອຟັງ ເຮົາກໍຕ້ອງສະແດງ ຄວາມເຊື່ອຂອງເຮົາໃນເລືອດຂອງພຣະເຢຊູເຊັ່ນກັນ. ເຮົາຕ້ອງເຂົ້າໃຈວ່າເຮົາກໍມີບາງສິ່ງ ທີ່ຕ້ອງເຮັດຄືກັນ ຖ້າຫາກເຮົາຢາກໄດ້ຮັບຄວາມລອດ ພຣະເຢຊູເທົ່ານັ້ນທີ່ສາມາດຊ່ວຍ ເຮົາໄດ້ຮັບຄວາມລອດ. ໃນຂະນະດຽວກັນ, ເຮົາຕ້ອງຢຸດເຮັດບາບ ແລະເຮົາຕ້ອງເຊື່ອຟັງ. ພຣະເຈົ້າຈະຊ່ວຍເຮົາດ້ວຍພຣະເມດຕາຂອງພຣະອົງເມື່ອເຮົາເຊື່ອໃນພຣະອົງ ພຶດຕິກໍາທີ່ດີ ຂອງເຮົາບໍ່ໄດ້ຊ່ວຍໃຫ້ເຮົາໄດ້ຮັບຄວາມລອດ. ໃນຂະນະດຽວກັນ, ພຶດຕິກໍາທີ່ດີຂອງເຮົາ ສະແດງເຖິງຄວາມເຊື່ອຂອງເຮົາ ການເຊື່ອຟັງຂອງເຮົາສະແດງໃຫ້ເຫັນເຮົາເຊື່ອວ່າ ພຣະ ເຢຊູຊ່ວຍເຮົາໃຫ້ໄດ້ຮັບຄວາມລອດ.” ນາງເອເລນ ຈີ. ໄວທ໌, ບັນພະບຸລຸດ ແລະ ຜູ້ເຜີຍພະວັດຈະນະ ໜ້າ 279, ປະຫຍຸກໃຊ້.