---
title:  ມູນຄ່າໃນສະຖານທີ່ທີ່ບໍ່ຄາດຄິດ
date:   06/10/2025
---

`ໃຫ້ອ່ານ ຢຊ 2: 2-11; ຮຣ 11:13 ແລະຢກບ 2:25. ຂໍ້ພຣະຄໍາພີເຫຼົ່າ ນີ້ບອກເຮົາຫຍັງແດ່ກຽ່ວກັບຣາຮາບ?`

ນາງຣາຮາບໄດ້ຕົວະເພື່ອປົກປ້ອງພວກນັກສືບສອດແນມຊາວອິດສະຣາເອນ. ຖ້າເຮົາຢາກເຂົ້າໃຈເລື່ອງລາວຂອງນາງຣາຮາບ, ເຮົາຕ້ອງຈໍາໄວ້ວ່ານາງໄດ້ອາໄສຢູ່ທ່າມ ກາງຜູ້ຄົນທີ່ຊົ່ວຮ້າຍຫຼາຍ. ນັ້ນຄືເຫດຜົນວ່າເປັນຫຍັງພຣະເຈົ້າຈຶ່ງໄດ້ຕັດສິນໃຈພິພາກສາ ລົງໂທດພວກເຂົາໃນທີ່ສຸດ (ປຖມກ15:16; ພຍສ9:5; ລບລວ 18:25-28). ແມ່ນ ແລ້ວ, ພຣະຄໍາພີໃໝ່ຍົກຍ້ອງຄວາມສັດທາຂອງນາງຣາຮາບ ແລະໃນຂະນະດຽວກັນ, ພຣະຄໍາພີບໍ່ໄດ້ຍົກຍ້ອງທຸກສິ່ງທຸກຢ່າງກ່ຽວກັບນາງຣາຮາບ. ພຣະຄໍາພີບໍ່ເຄີຍຍົກຍ້ອງ ການຕົວະຂອງນາງເລີຍ.

ພຣະທຳເຮັບເຣີ 11:31 ໃຫ້ກຽດນາງຣາຮາບໃນການຊ່ວຍເຫຼືອພວກນັກສືບ ສອດແນມ ພຣະຄໍາພີຍັງໃຫ້ກຽດນາງຣາຮາບທີ່ປະຕິເສດວິຖີຊີວິດທີ່ຊົ່ວຮ້າຍ. ຢາໂກໂບ 2:25 ໃຫ້ກຽດນາງຣາຮາບທີ່ໃຫ້ທີ່ພັກເຊົາແກ່ພວກສອດແນມຊາວອິດຣາເອນສອງຄົນ ນາງຣາຮາບຍັງຖືກຍົກຍ້ອງທີ່ບອກນັກສືບສອດແນມເຖິງວິທີກັບບ້ານຢ່າງປອດໄພ. ດ້ວຍຄວາມເມດຕາ, ພຣະເຈົ້າໄດ້ເຫັນສັດທາໃນຕົວນາງຣາຮາບ ແລະພຣະອົງຊົງໃຊ້ ສັດທາຂອງນາງເພື່ອອວຍພອນຊົນຊາດອິດສະຣາເອນ.

ນາງຣາຮາບເຊື່ອໃນພຣະເຈົ້າ ແລະ ເລືອກທີ່ຈະເປັນຄົນຂອງພຣະເຈົ້າ. ນາງເລືອກພຣະເຈົ້າຂອງອິດຣາເອນຢູ່ເໜືອພະ ທັງຫຼາຍຂອງຕົນເອງ. ພຣະເຈົ້າຊົງພໍໃຈຄວາມເດັດດຽວ ແລະສັດທາທີ່ກ້າຫານຂອງນາງ ພຣະເຈົ້າຊົງໃຊ້ນາງເພື່ອຊ່ວຍຄົນອື່ນໃຫ້ໄດ້ຮັບຄວາມລອດພົ້ນ. ນາງຣາຮາບເລືອກທີ່ຈະຢູ່ຝ່າຍພຣະຜູ້ເປັນເຈົ້າ. ນາງຣາຮາບໄດ້ບອກພວກນັກ ສືບສອດແນມທີ່ຢູ່ເທິງຫຼັງຄາເຮືອນຂອງຕົນ: “ພຣະເຢໂຮວາພຣະເຈົ້າຂອງພວກເຈົ້ານັ້ນ ເປັນພຣະເຈົ້າໃນຢູ່ສະຫວັນເບື້ອງເທິງແລະເທິງແຜ່ນດິນໂລກເບື້ອງລຸ່ມ” (ໂຢຊວຍ 2:11, NLV). ໃນສາສະໜາຂອງນາງຣາຮາບ, ຜູ້ຄົນມັກຈະຂຶ້ນໄປເທິງຫຼັງຄາເຮືອນເພື່ອອະທິ ຖານຫາພະຕ່າງໆທີ່ພວກເຂົາຄິດວ່າຄວບຄຸມທ້ອງຟ້າ. ດັ່ງນັ້ນ, ຄໍາປະກາດຂອງນາງຣາ ຮາບ ແລະສະຖານທີ່ທີ່ນາງເວົ້າຢູ່ນັ້ນມີຄວາມສໍາຄັນ ນາງຣາຮາບກໍາລັງປະກາດວ່າ ພຣະ ເຢໂຮວາເປັນພຣະເຈົ້າອົງດຽວເທົ່ານັ້ນ.

ຄໍາເວົ້າຂອງນາງຣາຮາບກ່ຽວກັວ່າພຣະເຈົ້າມີອໍານາດຄວບຄຸມຖືກນໍາໃຊ້ໃນພຣະຄໍາພີສ່ວນອື່ນໆ (ອພຍ20:4; ພຍສ 4:39; ພຍສ 5:8). ຂໍ້ພຣະຄໍາພີທັງໝົດເຫຼົ່ານີ້ກ່າວ ວ່າພຣະເຈົ້າເປັນພຣະເຈົ້າອົງດຽວທີ່ເຮົາສາມາດນະມັດສະການໄດ້. ຄໍາເວົ້າຂອງນາງຣາ ຮາບສະແດງໃຫ້ເຫັນເຮົາວ່າ ນາງໄດ້ເລືອກທີ່ຈະນະມັດສະການພຣະເຈົ້າດ້ວຍອິດສະຫຼະ ທາງເລືອກຂອງຕົນເອງ. ນາງເຊື່ອວ່າພຣະເຈົ້າເປັນພຣະເຈົ້າທ່ຽງແທ້ພຽງອົງດຽວ ນາງເຂົ້າ ໃຈວ່າພຣະເຈົ້າຊົງລິດອໍານາດສູງສຸດ. ໃນຖານະທີ່ເປັນຜູ້ພິພາກສາທົ່ວທັງໂລກ, ພຣະເຈົ້າ ຈະລົງໂທດປະຊາຊົນຂອງນາງຣາຮາບສໍາລັບບາບຂອງພວກເຂົາ.

ນາງຣາຮາບເຂົ້າໃຈວ່ານາງມີສອງທາງເລືອກຄື: ນາງສາມາດສືບຕໍ່ເຮັດບາບຕໍ່ສູ້ ພຣະ ເຈົ້າ ຫຼືນາງສາມາດມອບຊີວິດຂອງນາງໃຫ້ແກ່ພຣະອົງ. ຖ້າຫາກນາງສືບຕໍ່ຕໍ່ສູ້ພຣະ ເຈົ້າ, ນາງຈະຖືກທໍາລາຍໄປພ້ອມກັບປະຊາຊົນຂອງນາງ. ດັ່ງນັ້ນ, ນາງຣາຮາບຈຶ່ງເລືອກ ທີ່ຈະຮັບໃຊ້ພຣະເຈົ້າຂອງອິດຣາເອນ. ການເລືອກຂອງນາງເຮັດໃຫ້ນາງເປັນແບບຢ່າງທີ່ ເປ່ງປະກາຍສ່ອງປະເຖິງປະຊາຊົນໃນເມືອງເຢຣິໂຄ. ປະຊາຊົນເຫຼົ່ານັ້ນສາມາດໄດ້ຮັບ ຄວາມລອດ ຖ້າພວກເຂົາເຮັດຕາມຕົວຢ່າງຂອງນາງ ແລະ ຍອມຮັບພຣະເມດຕາຂອງ ພຣະເຈົ້າ.