---
title:  ສັນຍາຂອງພຣະເຈົ້າທີ່ມີຕໍ່ໄພ່ພົນຂອງພຣະອົງ
date:   30/09/2025
---

ໃນພຣະທໍາໂຢຊວຍ 1:2, ພຣະຜູ້ເປັນເຈົ້າບອກໂຢຊວຍວ່າ ພຣະອົງກຳລັງມອບ ແຜ່ນດິນແຫ່ງພັນທະສັນຍາໃຫ້ແກ່ຊາວອິດສະຣາເອນ ແຕ່ຂໍ້ 3 (ສະບັບ NKJV) ກ່າວ ວ່າ ພຣະເຈົ້າໄດ້ມອບດິນແດນໃຫ້ພວກເຂົາແລ້ວ ມັນເປັນໄປໄດ້ແນວໃດ!?

ແຜ່ນດິນຜືນນັ້ນເປັນຂອງຂວັນຈາກພຣະຜູ້ເປັນເຈົ້າ ພຣະຜູ້ເປັນເຈົ້າຊົງເປັນເຈົ້າ ຂອງທີ່ແທ້ຈິງ. ໃນພຣະທໍາໂຢຊວຍ 1:2, 3, ຄໍາວ່າ "ມອບໃຫ້" ມີຄວາມໝາຍສອງຢ່າງ ທີ່ແຕກຕ່າງກັນ ຄວາມໝາຍທຳອິດສະແດງໃຫ້ເຮົາເຫັນວ່າ ພຣະເຈົ້າຊົງມອບດິນແດນ ຜືນນັ້ນແກ່ປະຊາຊົນຂອງພຣະອົງ. ຊາວອິດສະຣາເອນໄດ້ຍຶດຄອງດິນແດນບາງສ່ວນມາ ແລ້ວ ກ່ອນທີ່ພວກເຂົາຈະມາຮອດແມ່ນ້ຳຈໍແດນ ແຕ່ດິນແດນສ່ວນໃຫຍ່ຂອງແຜ່ນດິນ ແຫ່ງພັນທະສັນຍາບໍ່ໄດ້ເປັນຂອງພວກເຂົາ.

ໃນໂຢຊວຍ 1:3, ຄໍາວ່າ "ມອບໃຫ້" ຖືກໃຊ້ເພື່ອສື່ໝາຍຄວາມວ່າ ພຣະເຈົ້າໄດ້ ມອບດິນແດນຜືນນັ້ນໃຫ້ຊາດອິດສະຣາເອນແລ້ວ. ສິ່ງຕ່າງໆທີ່ພຣະເຈົ້າຊົງສັນຍາໄວ້ໃນ ພຣະຄໍາພີແມ່ນກາຍເປັນຈິງແທ້ແລະແນ່ນອນ. ດັ່ງນັ້ນ, ເຮົາຈຶ່ງສາມາດໝັ້ນໃຈໄດ້ເລີຍວ່າ ເຮົາມີສິ່ງເຫຼົ່ານັ້ນຢູ່ໃນມືແລ້ວໃນຕອນນີ້, ກ່ອນທີ່ເຮົາໄດ້ຮັບສິ່ງເຫຼົ່ານັ້ນເສຍອີກ.

ໃນໂຢຊວຍ 1:3, ຄໍາວ່າ "ເຈົ້າ" ແລະ "ຂອງເຈົ້າ" ໝາຍເຖິງທັງໂຢຊວຍ ແລະ ປະຊາຊົນ. ດັ່ງນັ້ນ, ພຣະເຈົ້າບໍ່ໄດ້ໃຫ້ຄຳສັນຍາຂອງພຣະອົງແກ່ໂຢຊວຍເທົ່ານັ້ນ ພຣະອົງ ຊົງສັນຍາກັບທຸກຄົນໃນອິດສະຣາເອນ.

ນອກຈາກນີ້, ຄໍາສັບພາສາເຮັບເຣີ "ໂກລ" ຖືກໃຊ້ຫຼາຍຄັ້ງ. "ໂກລ" ສາມາດ ແປວ່າ "ທັງໝົດ" ຫຼື "ທຸກໆ", ດັ່ງທີ່ເຮົາເຫັນໃນບົດທີ 1. ຄໍານີ້ຊ່ວຍໃຫ້ເຮົາເຂົ້າ ໃຈວ່າ ພຣະເຈົ້າ, ໂຢຊວຍ, ແລະ ປະຊາຊົນຕ້ອງມີຄວາມເຫັນພ້ອງຕອງກັນທີ່ສົມບູນແບບ ພວກ ເຂົາຕ້ອງຮ່ວມຈິດຮ່ວມໃຈກັນເໝືອນດັ່ງເປັນຄົນໆດຽວ ແລ້ວຈາກນັ້ນພຣະເຈົ້າກໍສາ ມາດຊ່ວຍພວກເຂົາຕໍ່ສູ້ເພື່ອຢຶດດິນແດນແຫ່ງພັນທະສັນຍາ.

ໃຫ້ອ່ານໂຢຊວຍ 1:4-6 ແລະ ເຮັບເຣີ 6:17, 18 ໃນຕອນຕົ້ນຂອງພຣະທໍາໂຢ ຊວຍ1, ແຜ່ນດິນແຫ່ງພັນທະສັນຍາເປັນພຽງຄຳສັນຍາ ແຕ່ໃນຂໍ້ເປີດ ພຣະເຈົ້າກ່າວວ່າ ແຜ່ນດິນຜືນນັ້ນມີຄວາມໝາຍຍິ່ງກວ່ານັ້ນ. ແຜ່ນດິນແຫ່ງພັນທະສັນຍາເປັນຂອງຂວັນ ຂອງພຣະອົງມີໄວ້ເພື່ອຊົນຊາດອິດສະຣາເອນ.

`ເມື່ອຜູ້ຄົນຕາຍໄປ, ພວກເຂົາມັກຈະປະເງິນຄໍາ, ຊັບສິນ, ຫຼື ທີ່ດິນໄວ້ໃຫ້ລູກ ຫຼານຂອງພວກເຂົາ. ໃນຖານະເປັນລູກຂອງພຣະເຈົ້າ, ຊົນຊາດອິດສະຣາເອນກໍໄດ້ຮັບ ແຜ່ນດິນແຫ່ງພັນທະສັນຍາຈາກພຣະເຈົ້າ. ຂອງຂວັນອັນນີ້ເຮັດໃຫ້ຊົນຊາດອິດສະຣາເອນ ເປັນຜູ້ສືບທອດມໍລະດົກທີ່ພິເສດຂອງພຣະເຈົ້າ. ຜູ້ສືບທອດມໍລະດົກຄືຜູ້ທີ່ໄດ້ຮັບເງິນຄໍາ, ຊັບສິນ, ຫຼື ທີ່ດິນຂອງຜູ້ທີ່ຕາຍໄປ. ຄວາມລໍ້າລວຍຂອງພຣະເຈົ້າມີຫຼາຍກວ່າເງິນຄໍາ ຫຼືທີ່ ດິນ ຄວາມລໍ້າລວຍຂອງພຣະອົງລວມເຖິງຄຳສັນຍາຂອງພຣະອົງ. ພວກເຮົາເປັນ “ຜູ້ສືບ ທອດມໍລະດົກ” ແຫ່ງຄຳໝັ້້ນສັນຍາຂອງພຣະເຈົ້າໄດ້ແນວໃດ?`

ເຮົາເຊຶ່ອໝັ້ນວ່າຄຳສັນຍາຂອງພຣະເຈົ້າຈະເກີດຂຶ້ນໄດ້ ເພາະພຣະອົງຊົງກ່າວວ່າ ພຣະອົງຈະຢູ່ກັບເຮົາ. ຊາດອິດສະຣາເອນຕ້ອງການພຣະເຈົ້າຊົງຢູ່ກັບພວກເຂົາເພື່ອໃຫ້ ພວກເຂົາປະສົບຜົນສຳເລັດ. ຖ້າບໍ່ມີພຣະເຈົ້າ, ຊົນຊາດອິດສະຣາເອນກໍຄົງເປັນພຽງປະ ເທດໜື່ງ ທີ່ບໍ່ມີຫຍັງທີ່ຈະສະແດງວ່າພວກເຂົາພິເສດ (ອພຍ33:12-16). ໂຢຊວຍກໍ ຕ້ອງການໃຫ້ພຣະເຈົ້າຢູ່ກັບລາວເພື່ອໃຫ້ລາວປະສົບຜົນສຳເລັດເຊັ່ນກັນ. ໃນປັດຈຸບັນນີ້ກໍ ບໍ່ມີຫຍັງປ່ຽນແປງເລີຍ ພວກເຮົາຕ້ອງການການຊ່ວຍເຫຼືອຂອງພຣະເຈົ້າເພື່ອປະສົບຜົນ ສຳເລັດ ນັ້ນເປັນເຫດຜົນວ່າເປັນຫຍັງທີ່ພຣະເຢຊູເຈົ້າຈຶ່ງໄດ້ເຮັດສັນຍາພິເສດກັບເຮົາໃນ ມັດທາຍ 28:20.