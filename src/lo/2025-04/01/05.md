---
title:  ຈົ່ງເຂັ້ມແຂງ
date:   01/10/2025
---

`ເປັນຫຍັງພຣະເຈົ້າຕ້ອງບອກໂຢຊວຍໃຫ້ເຂັ້ມແຂງ ແລະກ້າຫານເຖິງສອງຄັ້ງ? ໃຫ້ອ່ານ ຢຊ 1:7-9 ເພື່ອຫາຄໍາຕອບ`

ພຣະເຈົ້າມອບພາລະກິດທີ່ຍາກໃຫ້ໂຢຊວຍເຮັດ ແຕ່ພຣະຜູ້ເປັນເຈົ້າບໍ່ຕ້ອງການ ເຮັດໃຫ້ໂຢຊວຍຮູ້ສືກຢ້ານທີ່ຈະເຮັດພາລະກິດນີ້. ກໍາແພງຂອງເມືອງຕ່າງໆໃນດິນແດນ ການາອານເບິ່ງຄືວ່າບໍ່ສາມາດທໍາລາຍລົງໄດ້ເລີຍ ປະຊາຊົນໃນດິນແດນການາອານໄດ້ ຮັບການຝຶກຝົນໃນການຕໍ່ສູ້ເປັນຢ່າງດີ ແລະຊາວອິດສະຣາເອນບໍ່ແມ່ນນັກຮົບ ພວກເຂົາ ບໍ່ມີອາວຸດສົງຄາມໃດເລີຍທີ່ຈະທໍາລາຍກໍາແພງເມືອງ. ປະຫວັດສາດບອກເຮົາໃຫ້ຮູ້ວ່າ ຊາດອີຢິບບໍ່ສາມາດຢຶດຄອງການາອານໄດ້. ໃນເວລານັ້ນ, ອີຢິບແມ່ນປະເທດທີ່ມີອໍານາດ ທີ່ສຸດໃນໂລກ.

ພຣະເຈົ້າຕ້ອງການໃຫ້ໂຢຊວຍເຂັ້ມແຂງ ແລະກ້າຫານໃນການສູ້ຮົບ ແຕ່ຄໍາສັ່ງ ຂອງພຣະຜູ້ເປັນເຈົ້າທີ່ມີຕໍ່ໂຢຊວຍນັ້ນແມ່ນບໍ່ໄດ້ໝາຍເຖິງຄວາມກ້າຫານໃນສະໜາມຮົບເທົ່ານັ້ນ ຊາວອິດສະຣາເອນຕ້ອງມີຄວາມກ້າຫານ ແລະຄວາມເຂັ້ມແຂງເພື່ອຈົງຮັກພັກດີ ຕໍ່ກົດບັນຍັດຂອງພຣະເຈົ້າ ແລະກົດເກນຕ່າງໆ. ກົດບັນຍັດແລະກົດເກນເຫຼົ່ານີ້ເປັນສ່ວນ ໜຶ່ງຂອງ ຂໍ້ຕົກລົງຫຼື ຄວາມສຳພັນພິເສດຂອງຊົນຊາດອິດສະຣາເອນກັບພຣະເຈົ້າ.

`ທຸກວັນນີ້, ເຮົາອາດບໍ່ຈໍາເປັນຕ້ອງຕໍ່ສູ້ໃນສົງຄາມ ແຕ່ໃນເວລາດຽວກັນ, ຖ້ອຍ ຄໍາຂອງພຣະເຈົ້າໃນໂຢຊວຍ 1:7-9 ອາດຈະໃຫ້ຄວາມກ້າຫານ ແລະຄວາມເຂັ້ມແຂງ ຝ່າຍວິນຍານແກ່ເຮົາໃນເວລາຍາກລໍາບາກໄດ້ແນວໃດ? ນອກຈາກນີ້, ໃຫ້ອ່ານ ເອເຟໂຊ 6:10-18 ເພື່ອຊ່ວຍຕອບຄໍາຖາມ.`

ທຸກວັນນີ້, ໃນຖານະຄຣິສຕຽນ, ເຮົາຕ້ອງຊ່ວຍພຣະເຈົ້າເຮັດພາລະກິດຂອງພຣະ ອົງເທິງໂລກນີ້ໃຫ້ສຳເລັດລຸລວງ ເຮົາອາດປະເຊີນກັບຊ່ວງເວລາຍາກລໍາບາກຫຼາຍຄັ້ງຫຼາຍ ຄາກ່ອນຢ່າງທີ່ໂຢຊວຍປະເຊີນ. ເມື່ອເຮົາເຮັດພາລະກິດຂອງພຣະເຈົ້າ, ເຮົາຕ້ອງຕໍ່ສູ້ກັບ ບາບຂອງເຮົາເອງ ແລະຕໍ່ສູ້ກັບມານ. ພຣະເຢຊູເຈົ້າຊົງສັນຍາກັບເຮົາວ່າ ພຣະອົງຈະຢູ່ກັບ ເຮົາໃນການຕໍ່ສູ້ຄັ້ງນີ້ວ່າ: “ພວກສາມາດເຈົ້າໝັ້ນໃຈໄດ້ວ່າ ເຮົາຈະຢູ່ກັບເຈົ້າທັງຫຼາຍສະ ເໝີ ຈົນສິ້ນໂລກນີ້” (ມທ 28:20, NIrV). ເນື່ອງຈາກພຣະຜູ້ເປັນເຈົ້າຊົງສັນຍາວ່າຈະຢູ່ ກັບໂຢຊວຍ, ໂຢຊວຍຈຶ່ງບໍ່ມີຄວາມຢ້ານ. ຄໍາສັນຍາຂອງພຣະເຈົ້າທີ່ຈະຢູ່ກັບເຮົາຄວນ ຈະພຽງພໍທີ່ຈະກໍາຈັດຄວາມຢ້ານກົວ, ຄວາມສົງໄສ, ແລະ ຄວາມກັງວົນຂອງເຮົາໃນ ຕອນນີ້ເຊັ່ນກັນ.

ເຮົາຕ້ອງຮູ້ຈັກພຣະຜູ້ເປັນເຈົ້າເປັນຢ່າງດີ ເມື່ອເຮົາຮູ້ຈັກພຣະອົງ, ພວກເຮົາຈະກໍ ໄວ້ວາງໃຈໃນພຣະອົງ ແລະໃນຄໍາໝັ້ນສັນຍາຂອງພຣະອົງຕໍ່ພວກເຮົາ. ເໜືອກວ່າສິ່ງອື່ນ ໃດ, ພວກເຮົາຕ້ອງການຄວາມສໍາພັນສ່ວນຕົວກັບພຣະອົງ.

`ໂຢຊວຍໄດ້ຈົງຮັກພັກດີຕໍ່ພຣະເຈົ້າ ແລະຕໍ່ຄວາມຈິງໃນພຣະຄໍາພີ. ເຮົາສາມາດ ຈົງຮັກພັກດີຕໍ່ຄວາມຈິງໃນພຣະຄໍາພີທີ່ບໍ່ທີ່ຮູ້ຈັກ ຫຼື ບໍ່ງ່າຍທີ່ຈະເຊື່ອຟັງໄດ້ແນວໃດ?`