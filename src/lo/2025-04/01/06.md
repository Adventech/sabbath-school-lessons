---
title:  ການເຕີບໂຕ ແລະຄວາມສໍາເລັດ
date:   02/10/2025
---

`ໃຫ້ອ່ານໂຢຊວຍ 1:7–9, ພ້ອມທັງ ປະຖົມມະການ 24:40; ເອຊາຢາ 53:10; ແລະ ເພງສັນລະເສີນ 1:1–3. ຂໍ້ພຣະຄໍາພີເຫຼົ່ານີ້ສອນຫຍັງພວກເຮົາກ່ຽວກັບການຈະ ເລີນເຕີບໂຕ ແລະຄວາມສຳເລັດ?`

ຄໍາສັບພາສາເຮັບເຣີ “ຊາກາລ” ແປເປັນ “ຄວາມສຳເລັດ” ໃນພາສາອັງກິດໃນໂຢ ຊວຍ 1:8, NIrV. “ຊາກາລ” ໝາຍເຖິງຄວາມສຳເລັດທີ່ມາຈາກແຜນການທີ່ດໍາເນີນໄປ ໂດຍດີ. “ຊາກາລ” ຍັງສາມາດໝາຍເຖິງສິ່ງຕ່າງໆທີ່ເກີດຂຶ້ນຕາມຄວາມປະສົງຂອງທ່ານ. ຄໍາວ່າ “ຊາກາລ” ໝາຍເຖິງ “ສະຫຼາດ” ໃນພາສາເຮັບເຣີ (ໂຢຊວຍ 1:8). “ຊາກາລ” ຍັງ ໝາຍ ເຖິງ “ມີຄວາມສຳເລັດ.” ແຕ່ “ຊາກາລ” ກໍສາມາດໝາຍເຖິງ “ການກະທຳຢ່າງສະ ຫຼາດ” ໄດ້ເຊັ່ນກັນ. “ຊາຕາລ” ຖືກໃຊ້ຫຼາຍໃນພຣະທຳໂຢບ, ສຸພາສິດ ແລະເພງສັນລະ ເສີນ. ໃນພຣະທຳເຫຼົ່ານີ້, ຄວາມຄິດຂອງຄວາມສຳເລັດເຊື່ອມໂຍງຢ່າງໃກ້ຊິດກັບການກະ ທຳຢ່າງສະຫຼາດ. ຜູ້ທີ່ກະທຳຢ່າງສະຫຼາດນັບຖືພຣະເຈົ້າ ແລະເຊື່ອຟັງຄວາມຈິງໃນພຣະຄໍາ ພີ. ດັ່ງນັ້ນ, ຄໍາສັບເຫຼົ່ານີ້ບອກຫຍັງເຮົາກ່ຽວກັບແນວຄິດຄວາມສຳເລັດຂອງພຣະຄໍາພີ? ຄວາມສຳເລັດແມ່ນຫຼາຍກວ່າຄວາມຮັ່ງມີ. (ໃນເວລາດຽວກັນ, ຄວາມສຳເລັດອາດຈະ ລວມເຖິງຄວາມລໍ້າລວຍ). ຄວາມສຳເລັດຂອງພຣະຄໍາພີລວມເຖິງຄວາມຈິງຝ່າຍວິນຍານ ແລະ ສະຕິປັນຍາ ເຮົາເຫັນຄວາມຈິງໃນພຣະຄໍາພີນີ້ໃນທຸກສິ່ງທີ່ພຣະເຈົ້າສ້າງ ແລະໃນ ພຣະບັນຍັດຂອງພຣະອົງ.

ດັ່ງນັ້ນ, ເຮົາຕ້ອງໄວ້ວາງໃຈໃນຄໍາສັນຍາຂອງພຣະເຈົ້າ ພຣະເຈົ້າຊົງສັນຍາວ່າ ຈະຊ່ວຍເຮົາໃຫ້ລອດດ້ວຍພຣະເມດຕາຂອງພຣະອົງ ເມື່ອເຮົາເຊື່ອໃນພຣະອົງ. ເຮົາກໍຍັງ ຕ້ອງເຊື່ອຟັງພຣະເຈົ້າ ພຣະເມດຕາທີ່ຊ່ວຍໃຫ້ລອດຂອງພຣະເຈົ້າ ແລະ ການເຊື່ອຟັງຂອງ ເຮົາຕ້ອງບໍ່ໄດ້ຂັດແຍ່ງກັນ ທັງສອງເປັນສ່ວນໜຶ່ງໃນແຜນການຂອງພຣະເຈົ້າທີ່ຈະຊ່ວຍ ເຮົາໃຫ້ໄດ້ຄວາມລອດ.

`ໃຫ້ອ່ານ ໂຣມ 3:31 ຂໍ້ພຣະຄໍາພີນີ້ເວົ້າຫຍັງກ່ຽວກັບການເຊື່ອມຕໍ່ລະຫວ່າງ ພຣະບັນຍັດ ແລະຄວາມເຊື່ອ?`

ພຣະບັນຍັດແລະຄວາມເຊື່ອເຮັດວຽກຮ່ວມກັນຢູ່ສະເໝີ. ດັ່ງນັ້ນ, ເຮົາບໍ່ຄວນ ຄິດວ່າຖ້າເຮົາເຊື່ອວ່າພຣະເຢຊູເຈົ້າຊົງຊ່ວຍເຮົາໃຫ້ໄດ້ຄວາມລອດ, ເຮົາບໍ່ຈໍາເປັນຕ້ອງເຊື່ອ ຟັງພຣະບັນຍັດຂອງພຣະອົງ ເຮົາຕ້ອງເຂົ້າໃຈວ່າພຣະບັນຍັດນັ້ນເປັນສິ່ງສໍາຄັນ ແລ້ວເຮົາ ຈະເຂົ້າໃຈບົດບາດທີ່ສໍາຄັນວ່າ ການເຊື່ອຟັງມີຢູ່ໃນແຜນການຊ່ວຍໃຫ້ລອດຂອງພຣະເຈົ້າ ເຮົາກໍຈະເຂົ້າໃຈເຊັ່ນກັນວ່າ “ພຣະບັນຍັດ” ແລະ “ພຣະເມດຕາ” ຂອງພຣະເຈົ້າເຮັດວຽກ ຮ່ວມກັນ.

ບັນດາຜູ້ຂຽນພຣະຄໍາພີເດີມໃຫ້ຄວາມເຄົາລົບພຣະບັນຍັດຂອງພຣະເຈົ້າ ພຣະ ບັນຍັດເຮັດໃຫ້ພວກເຂົາເຕັມໄປດ້ວຍຄວາມຊື່ນຊົມຍິນດີ (ພສລສ1:2; ພສລສ 119: 70, 77, 174). ພຣະບັນຍັດຊ່ວຍໃຫ້ເຮົາເຫັນບາບຂອງພວກເຮົາ (ໂຣມ 7:7) ພຣະ ບັນຍັດຍັງຊ່ວຍໃຫ້ເຮົາເຂົ້າໃຈວ່າພວກເຮົາຕ້ອງການພຣະເຢຊູເຈົ້າຢ່າງຫຼວງຫຼາຍ (ຄລຕ 3:24).

`ພຣະເຈົ້າຊ່ວຍພວກເຮົາໃຫ້ຮັກສາພຣະບັນຍັດຂອງພຣະອົງ. ແຕ່ເປັນຫຍັງພວກເຮົາຈະຍັງຄົງຕ້ອງການຊີວິດອັນບໍລິສຸດຂອງພຣະເຢຊູມາປົກຄຸມພວກເຮົາສະເໝີ, ຄືກັນກັບເຄື່ອງນຸ່ງ?`