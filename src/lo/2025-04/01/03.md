---
title:  ຂ້າມ, ຢຶດຄອງ, ແບ່ງປັ່ນ, ແລະຮັບໃຊ້
date:   29/09/2025
---

`ໃຫ້ອ່ານໂຢຊວຍບົດທີ 1. ພວກເຮົາຮຽນຮູ້ຫຍັງແດ່ກ່ຽວກັບຮູບແບບຂອງພຣະ ທຳໂຢຊວຍຈາກບົດທຳອິດ? ພຣະທຳໂຢຊວຍຖືກປະກອບຂື້ນຢ່າງໃດ? ພາກສ່ວນຕ່າງໆ ຂອງພຣະທໍາໂຢຊວຍມີຫຍັງແດ່?`

ໂຢຊວຍບົດທີ 1 ແນະນຳພຣະທຳໂຢຊວຍທັງເຫຼັ້ມ ພຣະທຳໂຢຊວຍມີສີ່ພາກ ສ່ວນ ແລະສີ່ພາກສ່ວນນີ້ປະກອບມີ: (1) ການຂ້າມແມ່ນໍ້າຈໍແດນ; (2) ການເຂົ້າຢືດ ຄອງດິນແດນ (ຢຊ 1:10, 11); (3) ການແບ່ງປັ່ນດິນແດນ (ຢຊ 1:12-15) ແລະ (4) ການຮັບໃຊ້ ແລະ ເຊື່ອຟັງພຣະຜູ້ເປັນເຈົ້າ. ພຣະທໍາໂຢຊວຍບົດທໍາອິດຍັງ ປະກອບດ້ວຍ ຄໍາເທດສະໜາສີ່ບົດ ແຕ່ລະບົດຊ່ວຍໃຫ້ພວກເຮົາເຂົ້າໃຈແຕລະພາກສ່ວນທັງສີ່ພາກສ່ວນ ຂອງພຣະທໍາໂຢຊວຍ.

ພຣະທຳໂຢຊວຍສະແດງໃຫ້ພວກເຮົາເຫັນການກະທຳຕ່າງໆຂອງພຣະເຈົ້າເພື່ອ ປະຊາຊົນຂອງພຣະອົງ ພຣະເຈົ້າເປັນຜູ້ນໍາ ຫຼື ເປັນຜູ້ລິເລີ່ທກ່ອນຢູ່ສະເໝີ. ການກະທຳແຕ່ ລະຢ່າງ, ພຣະເຈົ້າໄດ້ມອບໝາຍພາລະກິດພິເສດແກ່ໂຢຊວຍ ພາລະກິດແຕ່ລະຢ່າງແມ່ນ ກ່ຽວຂ້ອງກັບການຢຶດຄອງດິນແດນແຫ່ງພັນທະສັນຍາ. ນອກຈາກນີ້, ພຣະທຳໂຢຊວຍ ຍັງເວົ້າເຖິງພາລະກິດແຕ່ລະຢ່າງພາຍຫຼັງໂຢຊວຍເຮັດສຳເລັດ.

ໃນຕອນສຸດທ້າຍ, ພຣະເຈົ້າຊົງຮັກສາຄຳໝັ້ນສັນຍາທັງໝົດຂອງພຣະອົງກ່ຽວ ກັບການມອບດິນແດນແຫ່ງພັນທະສັນຍາແກ່ປະຊາຊົນຂອງພຣະອົງ. ຈາກນັ້ນເປັນຕົ້ນ ໄປ, ຊາວອິດສະຣາເອນກໍໝີໜ້າທີຮັບຜິດຊອບໃນການຮັກສາດິນແດນຜືນນັ້ນ. ພວກ ເຂົາສາມາດເຮັດສິ່ງນີ້ໄດ້ດ້ວຍຄວາມເຊື່ອ ແລະການເຊື່ອຟັງເທົ່ານັ້ນ

ສິ່ງທີ່ພຣະເຈົ້າເຮັດເພື່ອຊົນຊາດອິດສະຣາເອນຖືກສະແດງອອກມາໃນຄຳກິລິຍາສີ່ຄໍາໄດ້ແກ່: “ຂ້າມ”, “ຍຶດຄອງ”, “ແບ່ງປັ່ນ”, ແລະ “ຮັບໃຊ້”. ປະຊາຊົນຕ້ອງເຊື່ອຟັງ ແລະ ຮັບໃຊ້ພຣະຜູ້ເປັນເຈົ້າ. ອີກຄັ້ງໜຶ່ງ, ພຣະທຳໂຢຊວຍປະກອບມີສີ່ພາກສ່ວນ. ຄຳກິ ລິຍາຂ້າງລຸ່ມນີ້ຊ່ວຍໃຫ້ເຮົາເຂົ້າໃຈແນວຄິດທີ່ສຳຄັນທີ່ສຸດໃນແຕ່ລະພາກສ່ວນ:

1. ຂ້າມ (ຢຊ 1:1-5:12)
2. ຢຶດຄອງ (ຢຊ 5:13-12:24)
3. ແບ່ງປັ່ນ (ຢຊ 13:1-21:45)
4. ຮັບໃຊ້ (ຢຊ 22:1-24:33)

ດັ່ງທີ່ເຮົາເຫັນ, ພຣະທຳໂຢຊວຍທັງສີ່ພາກສ່ວນສະແດງໃຫ້ພວກເຮົາເຫັນ ເນື້ອ ໃນໃຈຄວາມທີ່ສຳຄັນ. ພຣະເຈົ້າຊົງກະທໍາພາລະກິດເພື່ອປະຊາຊົນຂອງພຣະອົງ ແຕ່ ພຣະອົງກໍທໍາພາລະກິດນັ້ນກັບປະຊາຊົນຂອງພຣະອົງ ປະຊາຊົນຕ້ອງມີຄວາມເຊື່ອແລະ ເຊື່ອຟັງພຣະອົງ. ພວກເຂົາຕ້ອງເຮັດວຽກກັບພຣະເຈົ້າຖ້າພວກເຂົາຄາດຫວັງໃຫ້ພຣະອົງ ຊ່ວຍພວກເຂົາ. ພຣະເຈົ້າຊົງກະທໍາເພື່ອເຮົາຫຼາຍຢ່າງ ພຣະອົງຊົງກະທໍາຫຼາຍສິ່ງຫຼາຍຢ່າງ ເພື່ອເຮົາທີ່ທີ່ເຮົາບໍ່ສາມາດເຮັດເອງໄດ້. ດັ່ງນັ້ນ, ພຣະອົງຂໍໃຫ້ເຮົາຮັບໃຊ້ພຣະອົງ ເຮົາ ຕ້ອງເຊື່ອຟັງແລະເຮັດຕາມທີ່ພຣະອົງບັນຊາເຮົາໃຫ້ເຮັດ. ພາບປະຊາຊົນຂອງພຣະເຈົ້າໃນ ຍຸກສຸດທ້າຍໃນພຣະນິມິດ 14:12 ສອນໃຫ້ເຮົາຮູ້ແນວຄິດດຽວກັນນີ້ແຫຼະ ເຮົາຕ້ອງມີ ຄວາມເຊື່ອໃນສິ່ງທີ່ພຣະເຈົ້າເຮັດເພື່ອພວກເຮົາ ແລະຄວາມເຊື່ອຈະນຳໄປສູ່ການເຊື່ອຟັງ.

`ໃຫ້ຄິດເຖິງຄຳສັນຍາບາງປະການໃນພຣະຄຳພີທີ່ສໍາຄັນທີ່ສຸດສຳລັບທ່ານ. ທ່ານຕ້ອງເຮັດຫຍັງແດ່ເພື່ອເຮັດໃຫ້ຄຳສັນຍາເຫຼົ່ານີ້ເປັນຈິງໃນຊີວິດຂອງທ່ານ?`