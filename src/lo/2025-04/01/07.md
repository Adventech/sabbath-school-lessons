---
title:  ສຶກສາເພີ່ມເຕີ່ມ
date:   03/10/2025
---

ໃຫ້ອ່ານເອເລັນ ຈີໄວທ໌, “ການຂ້າມແມ່ນໍ້າ,” ໜ້າ 481, 482, ໃນບັນພະບຸລຸດແລະຜູ້ເຜີຍພະວັດຈະນະ; “ການເຂົ້າສູ່ດິນແດນແຫ່ງພັນທະສັນຍາ,” ໜ້າ 175, ໃນເລື່ອງການໄຖ່ໃຫ້ລອດ.

“ຄໍາສັນຍາແລະ ຄໍາເຕືອນທັງໝົດຂອງພຣະເຢຊູເຈົ້າມີຄວາມສໍາຄັນຕໍ່ຂ້າພະເຈົ້າ ພຣະເຈົ້າຊົງຮັກມະນຸດໃນໂລກນີ້ຫຼາຍ ນັ້ນຄືເຫດຜົນທີ່ພຣະອົງຊົງໄດ້ປະທານພຣະບຸດອົງ ດຽວຂອງພຣະອົງໃຫ້ເຮົາ. ເມື່ອຂ້າພະເຈົ້າເຊື່ອໃນພຣະອົງ, ຂ້າພະເຈົ້າຈະບໍ່ຕາຍ ຂ້າພະເຈົ້າ ຈະມີຊີວິດນິລັນດອນ ປະສົບການຕ່າງໆໃນພຣະຄໍາພີເປັນປະສົບການຂອງຂ້າພະເຈົ້າ. ຄໍາ ອະທິຖານແລະຄໍາສັນຍາ, ກົດລະບຽບແລະຄໍາເຕືອນທັງໝົດເປັນຂອງຂ້າພະເຈົ້າ. . . ... ເຮົາຮັບເອົາຄວາມຈິງໃນພຣະຄໍາພີດ້ວຍຄວາມເຊື່ອ ແລ້ວຄວາມຈິງໃນພຣະຄໍາພີກໍຈະກາຍ ເປັນສ່ວນໜຶ່ງຂອງເຮົາ ແລະໃນຊີວິດຂອງເຮົາ. ເມື່ອພວກເຮົາຮັບເອົາພຣະຄໍາພີເຂົ້າໄປໃນ ໃຈຂອງເຮົາ, ຄວາມຈິງຈະປ່ຽນແປງຄວາມຄິດຂອງເຮົາ ແລະເຮັດໃຫ້ເຮົາຈະເລີນເຕີບໂຕ ແລ້ວຈາກນັ້ນເຮົາກໍຈະເປັນຄືກັນກັບພຣະເຢຊູເຈົ້າໃນໃຈຂອງເຮົາ.” – ເອເລັນ ຈີໄວທ໌, ຄວາມປາດຖະໜາແຫ່ງປວງຊົນ, ໜ້າ 390, 391, ປະຫຍຸກໃຊ້.

“ເຮົາທຸກຄົນເປັນຄົນບາບ ເຮົາບໍ່ສາມາດຊ່ວຍຕົນເອງໃຫ້ລອດພົ້ນໄດ້ດ້ວຍ ຄວາມປະພຶດທີ່ດີຂອງເຮົາ ເຮົາໄດ້ຮັບຄວາມລອດຍ້ອນຄວາມເຊື່ອຂອງເຮົາໃນພຣະເຢຊູ ເຈົ້າ ເຮົາຕ້ອງຄິດເຖິງແນວຄິດນີ້ກວ່າຄວາມຈິງໃນພຣະຄໍາພີອື່ນໆຢູ່ສະເໝີ.” – ເອເລັນ ຈີ່ ໄວທ໌, ຄວາມເຊື່ອ ແລະການກະທໍາ, ໜ້າ 19, ປະຫຍຸກໃຊ້.

**ຄໍາຖາມສໍາລັບສົນທະນາ:**

`ຊີວິດແລະປະສົບການຕ່າງໆຂອງໂຢຊວຍອາດຈະແຕກຕ່າງຈາກພວກເຮົາ ຫຼາຍ ແຕ່ໃນຂະນະດຽວເຮົາສາມາດຮຽນຮູ້ຄວາມຈິງໃນພຣະຄໍາພີຫຍັງແດ່ ຈາກຊີວິດຂອງລາວ.`

`ໃຫ້ເຮົາສົນທະນາກ່ຽວກັບການເຊື່ອມໂຍງລະຫວ່າງຄໍາສັນຍາຂອງພຣະເຈົ້າ ແລະການເຊື່ອຟັງຂອງເຮົາ. ທັງສອງຢ່າງນີ້ເຮັດວຽກຮ່ວມກັນແນວໃດ? ອັນ ຕະລາຍຂອງການເວົ້າວ່າພຣະເມດຕາຂອງພຣະເຈົ້າສຳຄັນກວ່າພຣະບັນຍັດ ຂອງພຣະອົງແມ່ນຫຍັງ? ໃນທາງກົງກັນຂ້າມ, ອັນຕະລາຍຂອງການເວົ້າວ່າ ພຣະບັນຍັດຂອງພຣະເຈົ້າສຳຄັນກວ່າພຣະເມດຕາຂອງພຣະອົງແມ່ນຫຍັງ?`

`ແນວຄິດຄວາມສຳເລັດຂອງພຣະຄໍາພີແມ່ນຫຍັງ? ຄວາມລໍ້າລວຍ/ມັງຄັງ ຖືກຈັດວາງໄວ້ຢູ່ໃສ?`

`ໃຫ້ມະໂນພາບໂຢຊວຍຮູ້ສຶກແນວໃດເມື່ອເພິ່ນໄດ້ກາຍເປັນຜູ້ນໍາພຫຼັງຈາກທີ່ໂມເຊໄດ້ເສຍຊີວິດລົງ? ພຣະເຈົ້າໄດ້ໃຫ້ຄໍາສັນຍາຫຍັງແກ່ໂຢຊວຍເພື່ອຊ່ວຍ ລາວເຮັດພາລະກິດຂອງລາວ? ໃຫ້ອ່ານໂຢຊວຍ 1:5 ເພື່ອຫາຄໍາຕອບ.`