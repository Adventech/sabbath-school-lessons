---
title:  ການຢູ່ໃນດິນແດນແຫ່ງພັນທະສັນຍາ
date:   06/12/2025
---

### ໃຫ້ອ່ານເພື່ອບົດຮຽນອາທິດນີ້

ຢຊ 22:1–8; ຢຊ 22:9–20; ຢຊ 22:13–15; ຢຊ 22:21-29; ຢຊ 22:30-34.

> <p>ຂໍ້ຄວນຈໍາ</p>
> “ຄໍາຕອບທີ່ສຸພາບຈະເຮັດໃຫ້ຄວາມໃຈຮ້າຍຂອງຄົນສະຫງົບ [ຢຸດເຊົາ] ແຕ່ ຄໍາຕອບທີ່ບໍ່ດີ [ຫຍາບຄາຍ ແລະ ແຫຼມຄົມ] ຈະເຮັດໃຫ້ເກີດຄວາມໃຈຮ້າຍຫຼາຍຂຶ້ນ” (ສພສ 15:1, ICB).

ເມື່ອເຮົາອາໄສຢູ່ໃນຊຸມຊົນ, ບາງຄັ້ງເຮົາອາດຈະໂຕ້ຖຽງ ຫຼື ບໍ່ລົງລອຍກັນ ຄຣິດ ຕະຈັກເປັນຊຸມຊົນທີ່ບັນຫາແບບນີ້ສາມາດເກີດຂຶ້ນໄດ້ ຜູ້ຄົນທີ່ມາເຮັດວຽກຮ່ວມກັນ ເພື່ອໃຊ້ພຣະຜູ້ເປັນເຈົ້າໃນຄຣິດຕະຈັກມາພ້ອມກັບພື້ນເພແລະແນວຄິດທີ່ແຕກຕ່າງກັນ. ເນື່ອງເຮົາທຸກຄົນແຕກຕ່າງກັນ, ເຮົາຈຶ່ງອາດຈະມີຂໍ້ຂັດແຍ້ງກັນ ຄວາມຂັດແຍ້ງບາງປະ ການສາມາດພາໃຫ້ເກີດຄວາມເຂົ້າໃຈຜິດກັນລະຫວ່າງສະມາຊິກດ້ວຍກັນ.

ໃນອາທິດນີ້, ເຮົາຈະມາສຶກສາໂຢຊວຍ 22 ໃນບົດນີ້, ຜູ້ຄົນມີຄວາມເຂົ້າໃຈຜິດ ກັນ ໃນຕອນຕົ້ນຂອງພຣະທຳໂຢຊວຍ, ໂຢຊວຍໄດ້ສັ່ງໃຫ້ຊົນຊາດອິດສະຣາເອນບາງເຜົ່າ ທີ່ຢູ່ຝັ່ງຕາເວັນອອກຂອງແມ່ນໍ້າຈໍແດນໃຫ້ມາຊ່ວຍເຫຼືອບາງເຜົ່າທີ່ຢູ່ຝັ່ງຕາເວັນຕົກ (ຢຊ 1:12–18) ເຜົ່າຈາກຝັ່ງຕາເວັນອອກໄດ້ມາຊ່ວຍເຫຼືອເຜົ່າອື່ນໆເພື່ອຢືດດິນແດນໃຫ້ ພວກເຂົາ. ດັ່ງນັ້ນ, ຕອນນີ້ເຜົ່າເຫຼົ່ານີ້ທີ່ມາຈາກຝັ່ງຕາເວັນອອກຈຶ່ງເປັນອິດສະຫຼະທີ່ຈະ ກັບບ້ານໂດຍການຂ້າມແມ່ນໍ້າຈໍແດນ ແຕ່ກ່ອນທີ່ພວກເຂົາຈະຮອດບ້ານ, ເຜົ່າເຫຼົ່ານີ້ໄດ້ ສ້າງແທ່ນບູຊາຢູ່ຝັ່ງຕາເວັນອອກ ແທ່ນບູຊານີ້ເຮັດໃຫ້ຊາວອິດສະຣາເອນທີ່ອາໄສຢູ່ຝັ່ງຕາ ເວັນຕົກຂອງແມ່ນໍ້າຈໍແດນບໍ່ພໍໃຈຫຼາຍ.

ເປັນຫຍັງເຮົາຕ້ອງລະມັດລະວັງບໍ່ໃຫ້ຄິດບໍ່ດີຕໍ່ພຶດຕິກຳຂອງຄົນອື່ນ? ເຮົາສາ ມາດມີສັນຕິສຸກ ແລະຄວາມຖືກຕ້ອງປອງດອງໃນຄຣິດຕະຈັກໄດ້ແນວໃດ? ການລະ ນຶກເຖິງພາລະກິດພິເສດທີ່ພຣະເຈົ້າໄດ້ມອບໝາຍໃຫ້ເຮົາເຮັດໃນຖານະໂບດສາມາດຊ່ວຍເຮົາໃຫ້ມີຄວາມສະຫງົບສຸກ ແລະຂຸນເຄືອງໃຈເມື່ອສິ່ງບໍ່ດີເກີດຂຶ້ນໄດ້ແນວໃດ?