---
title:  ຄຳຕອບທີ່ອ່ອນໂຍນ
date:   10/12/2025
---

`ເຮົາສາມາດຮຽນຮູ້ຫຍັງແດ່ຈາກຄຳຕອບຂອງເຜົ່າທີ່ອາໄສຢູ່ຝັ່ງຕາເວັນອອກຂອງແມ່ນໍ້າຈໍແດນ? ໃຫ້ອ່ານ ຢຊ 22:21-29, ພ້ອມກັບ ສພສ 15:1 ເພື່ອຫາຄຳຕອບ.`

ຄໍາຕອບຂອງເຜົ່າຕ່າງໆຈາກຝັ່ງຕາເວັນອອກຂອງແມ່ນໍ້າຈໍແດນເປັນຄໍາຕອບທີ່ ຊົງພະລັງ ພວກເຂົານິ້ງງຽບ ແລະຟັງຄໍາຖ້ອຍທີ່ກ່າວຫາພວກເຂົາ ພວກເຂົາມີຄວາມອົດ ທົນສູງ ພວກເຂົາລໍຖ້າຈົນບັນດາຜູ້ນໍາຈາກຝັ່ງຕາເວັນຕົກເວົ້າຈົບກ່ອນທີ່ພວກເຂົາຈະ ຕອບ. ຈິດວິນຍານທີ່ນິ້ງສະຫງົບຂອງເຜົ່າຈາກຝັ່ງຕາເວັນອອກໜ້າປະຫຼາດໃຈ ຈິດໃຈທີ່ ອ່ອນໂຍນຂອງພວກເຂົາສະແດງໃຫ້ເຮົາເຫັນເຖິງຄວາມໝາຍຂອງຂໍ້ພຣະຄໍາພີທີ່ວ່າ: “ຄຳ ຕອບອັນອ່ອນຫວານລະງັບຄວາມໂກດໄວ້, ແຕ່ຄຳເວົ້າຫຍາບຊ້າຍົວະໃຫ້ໂມໂຫ (ສ ພສ 15:1, ICB)

ຈາກນັ້ນເຜົ່າທາງຝັ່ງຕາເວັນອອກກໍຕອບ ໃນການຕອບນັ້ນ, ພວກເຂົາເລີ່ມຕົ້ນ ດ້ວຍພຣະນາມຕ່າງໆທີ່ພະເຈົ້າຂອງຊົນຊາດອິດສະຣາເອນມີເຊັ່ນ: ເອລ, ເອໂລຮິມ, ຢາເວ (ຢຊ 22:22). ພຣະນາມເຫຼົ່ານີ້ສະແດງເຖິງຄວາມຈົ່ງຮັກພັກດີ ແລະຄວາມເຊື່ອຂອງເຜົ່າ ທາງຝັ່ງຕາເວັນອອກທີ່ມີຕໍ່ພະເຈົ້າຂອງຊົນຊາດອິດສະຣາເອນ ຄວາມສັດທາແລະຄໍາເວົ້າທີ່ ອ່ອນໂຍນຂອງພວກເຂົາໄດ້ຊ່ວຍຢຸດຍັ້ງສົງຄາມກາງເມືອງໃນອິດສະຣາເອນ. ເປັນຫຍັງ ເຜົ່າທາງຝັ່ງຕາເວັນອອກຈຶ່ງສ້າງແທ່ນບູຊານັ້ນຂື້ນມາ? ພວກເຂົາຢ້ານຖືກແຍກອອກຈາກ ອິດສະຣາເອນເຜົ່າອື່ນໆທີ່ຢູ່ທາງຝັ່ງຕາເວັນຕົກຂອງແມ່ນໍ້າຈໍແດນ. ດັ່ງນັ້ນ, ເຜົ່າທາງຝັ່ງ ຕາເວັນອອກຈຶ່ງສ້າງແທ່ນບູຊາຂື້ນມາ ເພື່ອຊ່ວຍໃຫ້ພວກເຂົາຮູ້ສຶກວ່າເປັນສ່ວນໜຶ່ງຂອງ ຊາດອິດສະຣາເອນ ພວກເຂົາຍັງຕ້ອງການສະແດງຄວາມຈົງຮັກພັກດີຕໍ່ພະເຈົ້າອີກດ້ວຍ. ແມ່ນຫຍັງເຮັດໃຫ້ປະຊາຊົນອິດສະຣາເອນເປັນນໍ້າໜຶ່ງໃຈດຽວກັນ? ມັນແມ່ນດິນແດນ ບໍ? ບໍ່ແມ່ນ, ຄວາມຈົງຮັກພັກດີຕໍ່ພະເຈົ້າແລະການເຊື່ອຟັງພະບັນຍັດຂອງພະອົງຕ່າງຫາກ ທີ່ເຮັດໃຫ້ເຂົາເຈົ້າເປັນຊາດດຽວກັນ.

ເມື່ອຊາວອິດສະຣາເອນທາງຝັ່ງຕາເວັນຕົກຂອງແມ່ນໍ້າຈໍແດນໄດ້ຍິນຄໍາຕອບນີ້, ພວກເຂົາກໍເຕັມໄປດ້ວຍຄວາມປິຕິຍິນດີ ພວກເຂົາດີໃຈທີ່ຄວາມກັງວົນໃຈຕ່າງໆຂອງ ພວກເຂົາຜິດ ພວກເຂົາບໍ່ມີເຫດຜົນທີ່ຈະຮູ້ສຶກບໍ່ພໍໃຈ ຫຼື ຢ້ານກົວ. ການພົບປະກັນໃນຄັ້ງ ນີ້ໄດ້ແກ້ໄຂບັນຫາຕ່າງໆ ແລະຢຸດຍັ້ງສົງຄາມກາງເມືອງບໍ່ໃຫ້ເກີດຂຶ້ນ. ເຜົ່າທັງໝົດກໍຍັງ ຄົງເປັນປະຊາຊົນທີ່ມີນໍ້າໜື່ງໃຈດຽວກັນໃນພຣະຜູ້ເປັນເຈົ້າ.

`ທ່ານຮູ້ສຶກແນວໃດເມື່ອມີຄົນກ່າວຫາທ່ານໃນສິ່ງທີ່ເຈົ້າບໍ່ໄດ້ເຮັດ? ທ່ານຈະເວົ້າ ຫຼື ເຮັດຫຍັງເມື່ອມີຄົນເຊື່ອໃນສິ່ງບໍ່ດີທີ່ສຸດກ່ຽວກັບທ່ານ? ເພື່ອໃຫ້ທ່ານມີຄວາມຫວັງ, ກະລຸນາອ່ານ ພລສ 37:3–6, 34, 37.`