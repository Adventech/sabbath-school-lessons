---
title:  ການຮັກສາຄຳສັນຍາ
date:   07/12/2025
---

`ໃຫ້ອ່ານ ຢຊ 22:1–8 ຂໍ້ພຣະຄຳພີເຫຼົ່ານີ້ບອກເຮົາຫຍັງກ່ຽວກັບຄວາມຈົງຮັກ ພັກດີຂອງເຜົ່າຣູເບັນ, ເຜົ່າກາດ, ແລະເຜົ່າມານາເຊ?`

ໂຢຊວຍກ່າວວ່າເຜົ່າຣູເບັນ, ກາດ, ແລະເຄິ່ງໜຶ່ງຂອງເຜົ່າມານາເຊໄດ້ຮັກສາຄຳ ສັນຍາຂອງພວກເຂົາ, ດັ່ງທີ່ໂມເຊໄດ້ບັນຊາໄວ້. ເຜົ່າເຫຼົ່ານີ້ໄດ້ປະຖິ້ມເມຍ, ລູກໆ, ແລະ ເຮືອນຊານຂອງພວກເຂົາຢູ່ຝັ່ງຕາເວັນອອກຂອງແມ່ນໍ້າຈໍແດນ ພວກເຂົາໄດ້ຕໍ່ສູ້ຄຽງບ່າ ຄຽງໄລກັບຊາວອິດສະຣາເອນທີ່ເຫຼືອເພື່ອຊ່ວຍພວກເຂົາພິຊິກດິນແດນ ພວກເຂົາໃຊ້ເວ ລາໃນການຕໍ່ສູ້ແມ່ນປະມານຫົກຫາເຈັດປີ (ທຽບໃສ ຢຊ 11:18; ຢຊ 14:10; ພຍສ 2:14) ພວກເຂົາຕັດສິນໃຈຕໍ່ສູ້ເພາະວ່າພວກເຂົາສັດຊື່ຕໍ່ຄຳສັນຍາທີ່ພວກເຂົາໄດ້ເຮັດໄວ້ ພວກເຂົາບໍ່ໄດ້ປ່ອຍໃຫ້ຄວາມຢ້ານກົວທີ່ຈະຕາຍ ຫຼື ຈະຮັບບາດເຈັບໃນສະໜາມຮົບມາ ຂັດຂວາງການຮັກສາຄຳສັນຍາຂອງພວກເຂົາ.

ໂຢຊວຍ 22:1–8 ສະແດງໃຫ້ເຮົາເຫັນວ່າສັນຕິສຸກ ແລະການປອງດອງກັນ ເປັນສິ່ງສຳຄັນສຳລັບປະຊາຊົນຂອງພຣະເຈົ້າ ຂໍ້ພຣະຄຳພີເຫຼົ່ານີ້ເວົ້າເຖິງເຫດຜົນວ່າເປັນ ຫຍັງປະຊາຊົນຂອງພຣະເຈົ້າຕ້ອງມີຄວາມສະມັກຄີເປັນໜຶ່ງດຽວກັນ. ເຜົ່າຕ່າງໆຂອງ ຊົນຊາດອິດສະຣາເອນຈະຄົງຢູ່ຮ່ວມກັນເປັນໜື່ງໃນອະນາຄົດບໍ? ພວກເຂົາຈະຄົງນະ ມັດສະການພຣະຜູ້ເປັນເຈົ້າເປັນພຣະເຈົ້າອົງດຽວຂອງພວກເຂົາບໍ? ຫຼື ພວກເຂົາຈະ ປ່ອຍໃຫ້ດິນແດນທີ່ພວກເຂົາອາໄສຢູ່ນັ້ນແຍກພວກເຂົາອອກຈາກກັນ?

ໂຢຊວຍອະທິບາຍວ່າຄວາມຈົງຮັກພັກດີທີ່ແທ້ຈິງມາຈາກການຮັບໃຊ້ພຣະເຈົ້າ ແລະບໍ່ແມ່ນມະນຸດ.

ພຣະຄຳພີໃໝ່ສອນແນວຄິດດຽວກັນນີ້ກ່ຽວກັບການຮັບໃຊ້ພຣະເຈົ້າ. ອັກຄະ ທູດໂປໂລບອກຊາວຄຣິສຕຽນໃຫ້ເຮັດໜ້າທີ່ຂອງຕົນເໝືອນກັບວ່າພວກເຂົາກຳລັງຮັບ ໃຊ້ພຣະຜູ້ເປັນເຈົ້າ ແລະບໍ່ແມ່ນພຽງແຕ່ຮັບໃຊ້ມະນຸດເທົ່ານັ້ນ (ໃຫ້ອ່ານ ອຟຊ 6:7; ກລຊ 3:23; 1 ທສນ 2:4). ມີພາລະກິດຫຍັງສຳຄັນຍິ່ງກວ່າພາລະກິດການຮັບໃຊ້ພຣະ ເຈົ້າບໍ? ພຣະອົງຊົງສ້າງທຸກສິ່ງ!

ໃນຊີວິດປະຈຳວັນ, ເຮົາມັກຈະມີບັນຫາທີ່ສາມາດເຮັດໃຫ້ເຮົາຮູ້ສຶກສິ້ນຫວັງ ເຮົາອາດຈະຢາກຍອມແພ້ທີ່ຈະສູ້ອີກຕໍ່ໄປ. ແນ່ນອນ, ນັ້ນແມ່ນສິ່ງທີ່ງ່າຍທີ່ຈະເຮັດ ແຕ່ ເຮົາສາມາດອະທິຖານຂໍໃຫ້ພຣະເຈົ້າຊ່ວຍເຮົາໄດ້ຢູ່ສະເໝີ. ພຣະເຈົ້າສາມາດມອບຣິດອໍາ ນາດຂອງພຣະອົງໃຫ້ເຮົາເຮັດສິ່ງທີ່ພຣະອົງຂໍໃຫ້ເຮົາເຮັດ ຖ້າເຮົາຍັງຄົງໄວ້ວາງໃຈໃນພຣະ ເຢຊູ, ພຣະອົງຈະມອບພາລະກຳລັງໃຫ້ເຮົາສືບຕໍ່ເຮັດພາລະກິດເພື່ອພຣະອົງ.

`ໂຢຊວຍ 22:5, 6 ກ່າວວ່າໂຢຊວຍໄດ້ຂໍໃຫ້ເຜົ່າທີ່ກຳລັງກັບບ້ານໃຫ້ຈື່ທີ່ຈະຈົງ ຮັກພັກດີຕໍ່ພຣະຜູ້ເປັນເຈົ້າ ແລ້ວໂຢຊວຍກໍອວຍພອນພວກເຂົາ. ຈະເກີດຫຍັງຂຶ້ນຖ້າເຮົາ ອະທິຖານເພື່ອກັນແລະກັນຫຼາຍຂຶ້ນ? ຄຳອະທິຖານຂອງເຮົາຈະປ່ຽນແປງຄວາມສຳພັນ ຂອງເຮົາໃນຄຣິດຕະຈັກໃຫ້ດີຂຶ້ນໄດ້ແນວໃດ?`