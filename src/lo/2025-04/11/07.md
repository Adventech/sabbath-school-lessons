---
title:  ສຶກສາເພີ່ມເຕີ່ມ
date:   12/12/2025
---

ໃຫ້ອ່ານ ເອເລັນ ຈີໄວທ໌, “ການແບ່ງແຍກດິນແດນການາອານ,” ໜ້າ 517–520, ໃນ ບັນພະບຸລຸດ ແລະຜູ້ເຜີຍພະວັດຈະນະ

“ແມ່ນເຮົາຕ້ອງລົງໂທດບາບ, ເຮົາກໍຕ້ອງບໍ່ເປັນຄົນໃຈດໍາ ຫຼືຫຍາບຄາຍ ເຮົາ ຕ້ອງບໍ່ຕັດສິນຜູ້ຄົນເພາະເຮົາໄດ້ຍິນເລື່ອງລາວທີ່ບໍ່ດີກ່ຽວກັບພວກເຂົາ. . . .

“ເຜົ່າຣູເບັນ ແລະເພື່ອນອີກສອງເຜົ່າຂອງພວກເຂົາໄດ້ສະແດງໃຫ້ເຫັນວ່າ ພວກ ເຂົາເປັນຄົນສະຫຼາດ ຕົວຢ່າງຂອງພວກເຂົາສົມຄວນທີ່ເຮົາຈະໃສ່ໃຈ ເຮົາຄວນຮຽນແບບ ພຶດຕິກຳຂອງພວກເຂົາ. ເຜົ່າຣູເບັນ ແລະເພື່ອນອີກສອງເຜົາຂອງພວກເຂົາຕ້ອງການຮັບ ໃຊ້ພຣະເຈົ້າ ແລະສາສະໜາຂອງພຣະອົງ. ຊາວອິດສະຣາເອນຄົນອື່ນໆເຊື່ອໃນສິ່ງທີ່ບໍ່ດີ ທີ່ສຸດກ່ຽວກັບພວກເຂົາ ແລະປະນາມພວກເຂົາດ້ວຍຄຳເວົ້າທີ່ແຫຼມຄົມ ແຕ່ເຜົ່າຣູເບັນ ແລະເພື່ອນອີກສອງເຜົ່າຂອງພວກເຂົາບໍ່ໄດ້ໂກດເຂື່ອງ. ພວກເຂົາມີເມດຕາ ແລະອົດທົນ ພວກເຂົາຟັງສິ່ງທີ່ພີ່ນ້ອງຮ່ວມຊາດຂອງພວກເຂົາເວົ້າກ່ອນ ຈາກນັ້ນເຜົ່າຣູເບັນ ແລະ ເພື່ອນອີກສອງເຜົ່າຂອງພວກເຂົາຈຶ່ງຕອບ ພວກເຂົາໄດ້ອະທິບາຍເຫດຜົນການກະທຳຂອງ ພວກເຂົາຢ່າງລະອຽດຖີ່ຖ້ວນ ຄຳອະທິບາຍຂອງພວກເຂົາໄດ້ສະແດງໃຫ້ເຫັນວ່າພວກເຂົາ ໃສຊື່ບໍຣິສຸດ.

“ເມື່ອມີຄົນກ່າວຫາທ່ານໃນສິ່ງທີ່ທ່ານບໍ່ໄດ້ເຮັດ, ທ່ານສາມາດອົດທົນ ແລະມີ ຄວາມເມດຕາ. ພຣະເຈົ້າຊົງຮູ້ທຸກສິ່ງ ພຣະອົງຮູ້ທຸກສິ່ງທີ່ເຮົາເຂົ້າໃຈຜິດ. ເຮົາສາມາດວາງ ບັນຫາຂອງເຮົາໄວ້ຢ່າງປອດໄພໃນພຣະຫັດຂອງພຣະອົງໄດ້. ພຣະເຈົ້າຈະສໍາແດງໃຫ້ເຫັນ ວ່າເຮົາໃສຊືບໍຣິສຸດ ແຕ່ເຮົາຕ້ອງໄວ້ວາງໃຈໃນພຣະອົງ ພຣະເຈົ້າໄດ້ສຳຫຼວດຈິດໃຈຂອງ ອາການ ແລະຕັດສິນຄວາມຜິດຂອງລາວ. ຖ້າເຮົາເຕັມໄປດ້ວຍຈິດວິນຍານຂອງພຣະເຢຊູ, ຄວາມຮັກຂອງພຣະອົງຈະເຕີມເຕັມຈິດໃຈຂອງເຮົາ ຄວາມຮັກຂອງພຣະອົງຈະເຮັດໃຫ້ ເຮົາມີຄວາມເມດຕາ ແລະຄວາມອົດທົນ.

“ພຣະເຈົ້າຊົງປາດຖະໜາໃຫ້ປະຊາຊົນຂອງພຣະອົງຮັກກັນ ແລະເຫັນພ້ອງຕ້ອງ ກັນ ກ່ອນທີ່ພຣະເຢຊູຈະຕາຍເທິງໄມ້ກາງແຂນ, ພຣະອົງໄດ້ອະທິຖານເພື່ອຜູ້ຕິດຕາມພຣະ ອົງ [ໂຢຮັນ 17:20]. ພຣະເຢຊູໄດ້ຊົງອະທິຖານສິ່ງນີ້ເພື່ອພວກເຮົາເຊັ່ນກັນ ພຣະເຢຊູຊົງ ປາດຖະໜາໃຫ້ຜູ້ຕິດຕາມພຣະອົງເປັນຈິດໜຶ່ງໃຈດຽວເໝືອນກັນກັບທີ່ພຣະອົງເປັນໜຶ່ງກັບພຣະບິດາ. ເມື່ອເຮົາຖືກຕ້ອງປອງດອງກັນ, ຄົນອື່ນເທິງໂລກນີ້ກໍຈະຮູ້ວ່າພຣະເຈົ້າໄດ້ ສົ່ງພຣະເຢຊູລົງມາ.”—ເອເລັນ ຈີໄວທ໌, ບັນພະບຸລຸດ ແລະຜູ້ເຜີຍພະວັດຈະນະ, ໜ້າ 519, 520, ປະຫຍຸກໃຊ້.

**ຄຳຖາມສໍາລັບການສົນທະນາ:**

`ອັກຄະທູດໂປໂລສັ່ງໃຫ້ເຮົາ “ໃຫ້ກຽດຄົນອື່ນຫຼາຍກວ່າຕົນເອງ” (ຟລປ 2:3, ERV). ການປະຕິບັດຕາມຄຳແນະນຳນີ້ສາມາດຊ່ວຍເຮົາໃຫ້ຄິດເຖິງແງ່ດີກ່ຽວ ກັບພີ່ນ້ອງຂອງເຮົາໄດ້ແນວໃດ?`

`ເປັນຫຍັງເຮົາຈຶ່ງມັກໂມໂຫຢູ່ເລື້ອຍໆ? ຄວາມຜິດພາດໃນອະດີດຂອງເຮົາເຮັດ ໃຫ້ເຮົາໃຈຮ້າຍກ່ຽວກັບສິ່ງທີ່ເກີດຂຶ້ນໃນປັດຈຸບັນໄດ້ແນວໃດ? ເຮົາສາມາດ ຢຸດໂມໂຫໄດ້ແນວໃດ? ເປັນຫຍັງການຟັງສິ່ງທີ່ຄົນອື່ນເວົ້າຈຶ່ງເປັນສິ່ງສຳຄັນ? ເຮົາສາມາດຮຽນຮູ້ທີ່ຈະຟັງຫຼາຍຂຶ້ນໃນຄຣິດຕະຈັກຂອງເຮົາໄດ້ແນວໃດ? (ທຽບກັບ ຢຢກບ 1:19.)`