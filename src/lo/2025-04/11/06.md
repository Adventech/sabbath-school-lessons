---
title:  ການແກ້ໄຂບັນຫາ
date:   11/12/2025
---

`ໃຫ້ອ່ານເລື່ອງໃນ ຢຊ 22:30-34. ເລື່ອງນີ້ສອນເຮົາຫຍັງກ່ຽວກັບວິທີແກ້ໄຂ ບັນຫາ? ນອກຈາກນີ້, ເລື່ອງນີ້ສອນເຮົາຫຍັງກ່ຽວກັບການຮັກສາຄວາມສະຫງົບສຸກໃນ ຄຣິດຕະຈັກ? (ທຽບກັບ ພສລສ 133; ຢຮ 17:20-23; 1 ປຕ 3:8, 9.)`

ໂຢຊວຍ 22 ບັນຈຸຫຼັກເກນຫຼາຍຢ່າງທີ່ສຳຄັນສຳລັບໃຊ້ໃນການສື່ສານ. ເຮົາສາ ມາດນຳໃຊ້ຫຼັກເກນເຫຼົ່ານີ້ເພື່ອຊ່ວຍເຮົາໃນຄວາມສຳພັນປະຈຳວັນຂອງເຮົາໃນຄອບຄົວ, ຄຣິດຕະຈັກ, ແລະຊຸມຊົນ.

**ຫຼັກເກນ #1.** ເມື່ອສິ່ງຕ່າງໆດໍາເນີນໄປໃນທາງທີ່ຜິດ ຫຼື ເບິ່ງຄືວ່າບໍ່ຖືກຕ້ອງ, ສິ່ງທີ່ດີທີ່ສຸດທີ່ຈະເຮັດຄືການສື່ສານ. ຢ່າເກັບກົດຄວາມຮູ້ສຶກຂອງເຮົາໄວ້ຈົນກະທັງເຮົາ ພ້ອມທີ່ຈະ ‘ລະເບີດ’ ຄວາມໂກດຮ້າຍໃສ່ໃຜກະໄດ້. ໃນຖານະເປັນປະຊາຊົນຂອງພຣະ ເຈົ້າ, ເຮົາຄວນພະຍາຍາມແກ້ໄຂບັນຫາຂອງເຮົາ ເຮົາບໍ່ຄວນທຳທ່າວ່າບໍ່ມີບັນຫາ ຫຼື ຫຼີກ ລ້ຽງທີ່ຈະເວົ້າເຖິງປັນຫານັ້ນໆ. ແນ່ນອນ, ເຜົ່າຈາກຝັ່ງຕາເວັນອອກຂອງແມ່ນໍ້າຈໍແດນ ຄວນສື່ສານກັບຊາວອິດສະຣາເອນເຜົ່າອື່ນໆກ່ຽວກັບແຜນການສ້າງແທ່ນບູຊາຂອງພວກ ເຂົາ ແລ້ວພວກເຂົາກໍຈະສາມາດຫຼີກລ້ຽງຄວາມເຂົ້າໃຈຜິດໄດ້.

**ຫຼັກເກນ # 2.** ຢ່າຟ້າວດ່ວນຕັດສິນ. ຊາວອິດສະຣາເອນຝັ່ງຕາເວັນຕົກຂອງຈໍ ແດນດ່ວນເຊື່ອເລື່ອງລາວທີ່ບໍ່ຖືກຕ້ອງ ພວກເຂົາເຊື່ອສິ່ງທີ່ບໍ່ດີທີ່ສຸດກ່ຽວກັບເຜົ່າທີ່ຢູ່ຝັ່ງ ຕາເວັນອອກຂອງແມ່ນໍ້າຈໍແດນ.

**ຫຼັກເກນ # 3.** ເວົ້າເຖິງບັນຫາກ່ອນລົງມືເຮັດ.

**ຫຼັກເກນ # 4.** ຍອມເສຍສະລະບາງສິ່ງເພື່ອສັນຕິພາບ ແລະຄວາມປອງດອງ.ຊາວອິດສະຣາເອນທີ່ຢູ່ຝັ່ງຕາເວັນຕົກເຕັມໃຈທີ່ຈະເສຍສະລະສ່ວນໜຶ່ງຂອງດິນແດນ ຂອງພວກເຂົາເພື່ອຊ່ວຍເຜົ່າຈາກຝັ່ງຕາເວັນອອກຂອງແມ່ນໍ້າຈໍແດນ.

**ຫຼັກເກນ # 5.** ເມື່ອມີຄົນກ່າວໂທດທ່ານສໍາລັບບັນຫາທີ່ເກີດຂື້ນ, ໃຫ້ຕອບ ດ້ວຍຄວາມອ່ອນໂຍນ. ຄຳຕອບທີ່ອ່ອນໂຍນ ຫຼື ສຸພາບຈະເຮັດໃຫ້ຄົນນັ້ນໆບໍ່ໂກດເຂື່ອງ. ຖ້າທ່ານຕໍວ່າຄົນທີ່ກໍາລັງກ່າວໂທດທ່ານ, ຈະເກີດຫຍັງຂຶ້ນ? ທ່ານທັງສອງຈະບໍ່ມີສັນຕິ ສຸກເລີຍ ໃຫ້ພະຍາຍາມເຂົ້າໃຈຄົນອື່ນກ່ອນທີ່ທ່ານຈະເວົ້າອອກໄປ.

**ຫຼັກເກນ # 6.** ໃຫ້ຊື່ນຊົມຍິນດີ ແລະສັນລະເສີນພຣະເຈົ້າເມື່ອພຣະອົງເຮັດໃຫ້ ເກີດສັນຕິສຸກລະຫວ່າງທ່ານກັບຄົນອື່ນ. ຊາວອິດສະຣາເອນທີ່ຢູ່ຝັ່ງຕາເວັນຕົກເຕັມໄປ ດ້ວຍຄວາມຊື່ນຊົມຍິນດີ ເມື່ອພວກເຂົາໄດ້ຮຽນຮູ້ເຖິງເຫດຜົນທີ່ແທ້ຈິງທີ່ເຜົ່າຢູ່ຝັ່ງຕາ ເວັນອອກສ້າງແທ່ນບູຊານັ້ນຂື້ນມາ. ຊາວອິດສະຣາເອນທີ່ຢູ່ຝັ່ງຕາເວັນຕົກກໍບໍ່ຫຍິ່ງຍະໂສ ພວກເຂົາຍອມສາລະພາບວ່າຕົນເປັນຝ່າຍຜິດທີ່ຟ້າວຕັດສິນພີ່ນ້ອງຂອງພວກເຂົາ.

ຈະເປັນແນວໃດຖ້າເຜົ່າທີ່ຢູ່ຝັ່ງຕາເວັນອອກເຮັດບາບແທ້ໆ? ຊາວອິດສະຣາເອນ ກໍຈະລົງໂທດພວກເຂົາຕາມກົດບັນຍັດຂອງໂມເຊໄດ້ບັນຊາໄວ້. ຮົາບໍ່ສາມາດມີຄວາມສະ ຫງົບສຸກ ແລະຄວາມປອງດອງກັນໄດ້ ຖ້າເຮົາບໍ່ປະຕິບັດຕາມຫຼັກເກນຂອງພຣະເຈົ້າ ແຕ່ ການລົງໂທດກໍຄວນເປັນແຜນສຸດທ້າຍຂອງເຮົາຢູ່ສະເໝີ, ບໍ່ແມ່ນແຜນທຳອິດ. ປະການ ທໍາອິດ, ເຮົາຄວນພະຍາຍາມທີ່ຈະມີຄວາມສະຫງົບສຸກ ແລະແກ້ໄຂບັນຫາຂອງເຮົາ. ແນ່ ນອນ, ຄຣິດຕະຈັກຂອງເຮົາຈະແຕກຕ່າງອອກໄປ ຖ້າຫາກເຮົາຈື່ທີ່ປະຕິບັດຕາມຫຼັກເກນ ເຫຼົ່ານີ້ຢູ່ສະເໝີ.