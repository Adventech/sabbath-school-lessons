---
title:  ການຕໍວ່າ
date:   08/12/2025
---

`ໃຫ້ອ່ານເລື່ອງກ່ຽວກັບຂອງອິດສະຣາເອນສາມເຜົ່າທີ່ກັບຄືນບ້ານຂອງພວກເຂົາຢູ່ຝັ່ງຕາ ເວັນອອກຂອງແມ່ນໍ້າຈໍແດນ (ຢຊ 22:9–20) ສິ່ງເຜົ່າທີ່ອາໄສຢູ່ຝັ່ງຕາເວັນຕົກ ຂອງແມ່ນໍ້າຈໍແດນຕຳໜິເຜົ່າທີ່ອາໄສຢູ່ຝັ່ງຕາເວັນອອກເຮັດແມ່ນຫຍັງ? ເຜົ່າທີ່ອາໄສຢູ່ຝັ່ງ ຕາເວັນອອກເຮັດຖືກຕ້ອງບໍ? ໃຫ້ອະທິບາຍຄຳ ຕອບຂອງທ່ານ.`

ໃນໂຢຊວຍ 22:1, ເຜົ່າຂອງຊົນຊາດອິດສະຣາເອນທີ່ອາໄສຢູ່ຝັ່ງຕາເວັນອອກ ຂອງແມ່ນໍ້າຈໍແດນມີຊື່ຕາມທີ່ເອີ້ນປົກກະຕິກັນວ່າ: ເຜົ່າຣູເບັນ, ເຜົ່າກາດ ແລະເຜົ່າມານາ ເຊເຄິ່ງເຜົ່າ ແຕ່ໃນຂໍ້ 9–20, ມີການໃຊ້ຊື່ທີ່ຕ່າງກັນ ພວກເຂົາຖືກເອີ້ນວ່າ ບຸດຂອງຣູເບັນ, ບຸດຂອງກາດ, ແລະບຸດຂອງມານາເຊເຄິ່ງເຜົ່າ (ໂຢຊວຍ 22:13).

ໃນເລື່ອງ, ປະຊາຊົນອິດສຣາເອນແມ່ນ 9 ½ ເຜົ່າທີ່ອາໄສຢູ່ຝັ່ງຕາເວັນຕົກຂອງ ແມ່ນໍ້າຈໍແດນ ເຊິ່ງບໍ່ມີຊື່ສາມເຜົ່າທີ່ອາໄສຢູ່ຝັ່ງຕາເວັນອອກໄດ້ແກ່: ເຜົ່າຣູເບັນ, ກາດ, ແລະເຜົ່າມານາເຊເຄິ່ງເຜົາລວມຢູ່ນໍາ. ການແຍກກັນຢູ່ໃນຄັ້ງນີ້ສະແດງໃຫ້ເຮົາເຫັນວ່າ ຄວາມເຂົ້າໃຈຜິດໄດ້ແຍກເຜົ່າທີ່ຢູ່ຝັ່ງຕາເວັນຕົກອອກຈາກເຜົ່າທີ່ຢູ່ຝັ່ງຕາເວັນອອກ. ຄຳ ຖາມຈາກເລື່ອງກໍຄື: ເຜົ່າທີ່ຢູ່ຝັ່ງຕາເວັນອອກຂອງແມ່ນໍ້າຈໍແດນຍັງສາມາດຖືກພິຈາລະ ນາວ່າເປັນຊາວອິດສະຣາເອນແທ້ຈິງໄດ້ອີກຕໍ່ໄປບໍ?

ມີຫຍັງເກີດຂຶ້ນທີ່ເຮັດໃຫ້ເກີດບັນຫານີ້ຕາມມາ? ຊາວອິດສະຣາເອນທີ່ຢູ່ຝັ່ງຕາ ເວັນອອກຂອງແມ່ນໍ້າຈໍແດນໄດ້ສ້າງແທ່ນບູຊາຢູ່ທີ່ແມ່ນໍ້າ ພຣະຄຳພີບໍ່ໄດ້ກ່າວເຖິງເຫດ ຜົນວ່າເປັນຫຍັງຊາວອິດສະຣາເອນຈຶ່ງສ້າງແທ່ນບູຊາ ຫຼື ພວກເຂົາໃຊ້ແທ່ນບູຊານັ້ນເພື່ອ ຫຍັງ. ໃຫ້ຈື່ສິ່ງທີ່ເກີດຂຶ້ນໃນໂຢຊວຍ 3 ແລະ 4, ເມື່ອຊາວອິດຣາເອນທັງໝົດໄດ້ມາ ເຖິງແມ່ນໍ້າຈໍແດນເພື່ອຂ້າມໄປສູ່ການາອານ ໃນເວລານັ້ນ, ໂຢຊວຍໄດ້ສັ່ງໃຫ້ຊາວອິດ ສະຣາເອນຖືຫີນ 12 ກ້ອນຈາກແມ່ນໍ້າ ຈາກນັ້ນໂຢຊວຍກໍໄດ້ຕັ້ງຫີນເຫຼົ່ານັ້ນຂື້ນເພື່ອ ຊ່ວຍໃຫ້ຊາວອິດສະຣາເອນລະນຶກເຖິງພຣະຜູ້ເປັນເຈົ້າ.

ແຕ່ແທ່ນບູຊາໃໝ່ນີ້ເຮັດໃຫ້ຊາວອິດສະຣາເອນທີ່ຢູ່ຝັ່ງຕາເວັນຕົກຂອງແມ່ນໍ້າຈໍ ແດນກັງວົນໃຈ ພວກເຂົາບໍ່ຄິດວ່າແທ່ນບູຊານັ້ນຕັ້ງຂື້ນມາເພື່ອລະນຶກເຖິງພຣະເຈົ້າ. ດັ່ງ ນັ້ນ, ພວກເຂົາຈຶ່ງຖາມຂື້ນວ່າກ້ອນຫີນເຫຼົ່ານັ້ນໝາຍຄວາມວ່າແນວໃດ ພວກເຂົາຢາກຮູ້ ເຫດຜົນວ່າເປັນຫຍັງຈຶ່ງສ້າງແທ່ນບູຊານັ້ນຂື້ນມາ (ທຽບກັບ ຢຊ 4:6, 22) ແທ່ນບູຊາ ນັ້ນມີໄວ້ເພື່ອຖວາຍເຄື່ອງເຜົາບູຊາແກ່ພະ/ເທບພະເຈົ້າປອມບໍ? ຫຼື ແທ່ນບູຊານັ້ນມີໄວ້ ເພື່ອຊ່ວຍອິດສະຣາເອນລະນຶກເຖິງພຣະຜູ້ເປັນເຈົ້າເທົ່ານັ້ນ? ເຜົ່າຈາກຝັ່ງຕາເວັນອອກ ໄດ້ເລີ່ມເຮັດບາບຕໍ່ພຣະເຈົ້າແລ້ວບໍ?

ເຜົ່າທີ່ອາໄສຢູ່ຝັ່ງຕາເວັນອອກຂອງແມ່ນໍ້າຈໍແດນບໍ່ໄດ້ຂໍອະນຸຍາດເພື່ອສ້າງ ແທ່ນບູຊານັ້ນ ພວກເຂົາບໍ່ໄດ້ໂອ້ລົມກັບໂຢຊວຍ ຫຼື ເອເລອາຊາ ຫຼື ຜູ້ນໍາຄົນອື່ນໆມາ ກ່ອນເລີຍ. ຕອນນີ້ພວກເຂົາເກີດມີຄວາມເຂົ້າໃຈຜິດກັນທີ່ສາມາດນໍາໄປສູ່ການຕໍ່ສູ້ທີ່ ຮ້າຍແຮງລະຫວ່າງເຜົ່າຕ່າງໆທັງໝົດຂອງຊົນຊາດອິດສະຣາເອນ.