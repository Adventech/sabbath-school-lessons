---
title:  ບາບຈາກອະດີດ
date:   09/12/2025
---

`ເປັນຫຍັງຊາວອິດສະຣາເອນທີ່ຢູ່ຝັ່ງຕາເວັນຕົກຂອງແມ່ນໍ້າຈໍແດນຈຶ່ງເລືອກຟີເນຮາເປັນຜູ້ນໍາຂອງພວກເຂົາ? ໃຫ້ອ່ານ ຢຊ 22:13–15 ອີກຄັ້ງ, ພ້ອມກັບ ຈບຊ 25.`

ຊາວອິດສະຣາເອນທີ່ອາໄສຢູ່ຝັ່ງຕາເວັນຕົກຂອງແມ່ນໍ້າຈໍແດນຕ້ອງການຄຳຕອບ ພວກເຂົາຢາກຮູ້ວ່າເປັນຫຍັງເຜົ່າທີ່ອາໄສຢູ່ຝັ່ງຕາເວັນອອກຂອງແມ່ນໍ້າຈໍແດນຈຶ່ງສ້າງ ແທ່ນບູຊາຢູ່ແຄມແມ່ນໍ້າ. ຊາວອິດສະຣາເອນຈາກຝັ່ງຕາເວັນຕົກຂອງແມ່ນໍ້າຈໍແດນຖືກ ເອີ້ນວ່າບຸດຂອງອິດສະລາຣາເອນສອງຄັ້ງ ພວກເຂົາສົ່ງຜູ້ນໍາກຸ່ມໄປລົມກັບເຜົ່າຈາກຝັ່ງຕາ ເວັນອອກຂອງແມ່ນໍ້າຈໍແດນ ຜູ້ນໍາຂອງກຸ່ມແມ່ນຟີເນຮາ ຟິເນຮາເປັນລູກຊາຍຂອງເອເລ ອາຊາ, ເຊິ່ງເປັນມະຫາປະໂຣຫິດ ມະຫາປະໂຣຫິດແມ່ນຜູ້ນໍາສູງສຸດທາງສາສະໜາສໍາລັບ ຊາວອິດສະຣາເອນ ຟິເນຮາຈະກາຍເປັນມະຫາປະໂຣຫິດຫຼັງຈາກເອເລອາຊາເສຍຊີວິດ (ຢຊ 24:33).

ຟີເນຮາເປັນບຸກຄົນທີ່ມີຊື່ສຽງເປັນທີ່ຮູ້ຈັກຢູ່ແລ້ວໃນຊົນຊາດອິດສະຣາເອນ ລາວໄດ້ຢຸດຢັ້ງຄວາມຊົ່ວຮ້າຍທີ່ຊົນຊາດອິດສະຣາເອນໄດ້ເຮັດຢູ່ບາອານແຫ່ງເປອໍ (ຈບຊ 25): “ຟີເນຮາແມ່ນລູກຊາຍຂອງເອເລອາຊາ ແລະ ເປັນຫຼານຊາຍຂອງປະໂຣຫິດອາໂຣນ ຟີເນຮາເຫັນຊາຍຄົນນີ້ພາຜູ້ຍິງເຂົ້າໄປໃນຄ້າຍ. ດັ່ງນັ້ນ ລາວຈຶ່ງລຸກອອກຈາກທີ່ປະຊຸມ ແລະຖືຫອກຂອງລາວ ຕິດຕາມຊາຍອິດສະຣາເອນຄົນນັ້ນເຂົ້າໄປໃນເຕັນ. ແລ້ວລາວກໍ ໃຊ້ຫອກຂ້າຊາຍອິດສະຣາເອນຄົນນັ້ນ ແລະ ຍິງຊາວມີດຽນໃນເຕັນຂອງນາງ. ລາວແທງ ຫອກຊອດຮ່າງກາຍຂອງທັງສອງຄົນ ໃນເວລານັ້ນເກີດມີໂຣກລະບາດທີ່ຮ້າຍແຮງ [ເປັນ ໜ້າຢ້ານ] ທ່າມກາງຊາວອິດສະຣາເອນ ແຕ່ເມື່ອຟີເນຮາຂ້າສອງຄົນນີ້, ໂຣກລະບາດນັ້ນ ກໍຢຸດລົງ” (ຈບຊ 25:7, 8, ERV).

ຜູ້ຊາຍທີ່ເຫຼືອໃນກຸ່ມເປັນຜູ້ນໍາຂອງຊົນຊາດອິດສະຣາເອນຂອງ 9.5 ເຜົ່າ 9.5 ເຜົ່າເຫຼົ່ານີ້ອາໄສຢູ່ຝັ່ງຕາເວັນຕົກຂອງແມ່ນໍ້າຈໍແດນ.

ບັນດາຜູ້ນໍາຈາກຝັ່ງຕາເວັນຕົກໄປພົບກັບເຜົ່າຈາກຝັ່ງຕາເວັນອອກ ຜູ້ນໍາຝັ່ງຕາ ເວັນຕົກເລີ່ມຕົ້ນດ້ວຍຄໍາເວົ້າເຫຼົ່ານີ້: “ປະຊາຊົນທັງໝົດຂອງພຣະຜູ້ເປັນເຈົ້າກ່າວວ່າ, ‘ພວກເຈົ້າໄດ້ເຮັດບາບຫຍັງລົງໄປທີ່ຕໍ່ສູ້ພຣະເຈົ້າຂອງຊາດອິດສະຣາເອນ?’ (ຢຊ 22:16, NLV). ຄໍາວ່າ “ບາບ” ໃນຂໍ້ນີ້ແມ່ນຄໍາພາສາເຮັບເຣີດຽວກັນທີ່ພຣະຄໍາພີໃຊ້ເວົ້າເຖິງບາບ ຂອງອາການ (ຢຊ 7:1). ເຮົາເຫັນຄໍາສັບດຽວກັນນີ້ຫຼາຍຄັ້ງໃນບົດຂຽນຂອງໂມເຊ (ໃຫ້ ລບລວ 5:15; 6:2; ຈບຊ 5:6, 12). ເລື່ອງລາວກ່ຽວກັບອາການ ແລະບາອານແຫ່ງເປ ອໍເປັນຄໍາເຕືອນເຖິງສິ່ງທີ່ຈະເກີດຂຶ້ນເມື່ອອິດສະຣາເອນລັກເອົາສິ່ງຂອງຈາກພຣະເຈົ້າ ແລະຕໍ່ສູ້ພຣະອົງ. ຊາວອິດສະຣາເອນຝັ່ງຕາເວັນຕົກຢ້ານວ່າເຜົ່າຈາກຝັ່ງຕາເວັນອອກໄດ້ ສ້າງແທ່ນບູຊາເພື່ອບູຊາພະປອມ ຖ້າເປັນເຊັ່ນນັ້ນ, ພຣະເຈົ້າຈະລົງໂທດທຸກຄົນທັງໝົດ ໃນ 12ເຜົ່າຂອງຊົນຊາດອິດສະຣາເອນ.