---
title:  ສຶກສາເພີ່ມເຕີ່ມ
date:   26/12/2025
---

ໃຫ້ອ່ານ ເອເລັນ ຈີໄວທ໌, “ຄໍາເວົ້າສຸດທ້າຍຂອງໂຢຊວຍ,” ໜ້າ 522–524, ໃນ ບັນພະບຸລຸດ ແລະຜູ້ເຜີຍພະວັດຈະນະ.

“ໂຢຊວຍໄດ້ຂຽນຄໍາສັນຍາຂອງອິດສະຣາເອນລົງໃນໜັງສືກົດບັນຍັດ ແລ້ວໂຢ ຊວຍໄດ້ເອົາຫີນກ້ອນໃຫຍ່ກ້ອນໜຶ່ງວາງໄວ້ໃຕ້ຕົ້ນໂອກທີ່ຢູ່ໃກ້ກັບຫໍເຕັ້ນສັກສິດຂອງ ພຣະຜູ້ເປັນເຈົ້າ. ‘ຈາກນັ້ນໂຢຊວຍກໍກ່າວຕໍ່ປະຊາຊົນທັງໝົດວ່າ, “ຫີນກ້ອນນີ້ຈະຊ່ວຍ ໃຫ້ເຈົ້າລະນຶກເຖິງສິ່ງທີ່ເຮົາກ່າວໃນມື້ນີ້. ຫີນກ້ອນນີ້ຢູ່ທີ່ນີ້ເມື່ອພຣະຜູ້ເປັນເຈົ້າກໍາລັງເວົ້າ ກັບເຮົາໃນມື້ນີ້. ດັ່ງນັ້ນ, ຫີນກ້ອນນີ້ຈະເປັນສິ່ງທີ່ຊ່ວຍເຈົ້າຈື່ສິ່ງທີ່ເກີດຂຶ້ນໃນມື້ນີ້. ຫີນ ກ້ອນນີ້ຈະເປັນພະຍານຕໍ່ສູ້ເຈົ້າ. ມັນຈະຢຸດຢັ້ງເຈົ້າຈາກການຕໍ່ສູ້ພຣະເຈົ້າຂອງເຈົ້າ.” [ຢຊ 24:27, ERV]. ໂຢຊວຍປະກາດວ່າຄໍາເຕືອນຂອງລາວທີ່ມີຕໍ່ປະຊາຊົນບໍ່ໄດ້ອອກ ຈາກຄໍາເວົ້າຂອງລາວເອງ ຄໍາເຕືອນມາຈາກພຣະເຈົ້າ. ຫີນກ້ອນໃຫຍ່ນີ້ຈະເປັນອະນຸສອນ ສະຖານ ອະນຸສອນສະຖານນີ້ຈະຊ່ວຍໃຫ້ຊາວອິດສະຣາເອນໃນອະນາຄົດຈົດຈໍາເວລານີ້. ຫີນກ້ອນນີ້ກໍຈະເປັນພະຍານຕໍ່ສູ້ປະຊາຊົນຖ້າພວກເຂົາເລີ່ມບູຊາພະປອມ.”—ເອເລັນ ຈີໄວທ໌, ເຄື່ອງໝາຍແຫ່ງເວລາ, ວັນທີ 26 ພຶດສະພາ 1881, ປະຫຍຸກໃຊ້.

**ຄຳຖາມສໍາລັບສົນທະນາ:**

`ໂຢຊວຍກ່າວວ່າພຣະຜູ້ເປັນເຈົ້າ “ເປັນພຣະເຈົ້າອົງບໍລິສຸດ ແລະພຣະອົງເປັນ ພຣະເຈົ້າຜູ້ຫວງແຫນ” (ຢຊ 24:19, ICB). ພຣະຄຳພີໝາຍຄວາມວ່າແນວ ໃດເມື່ອກ່າວວ່າພຣະເຈົ້າຊົງຫວງແຫງ? ຫວງແຫນຫຍັງ?`

`ການເຂົ້າໃຈ “ອິດສະຫຼະໃນການເລືອກ” ຊ່ວຍໃຫ້ເຮົາຮັກພຣະເຈົ້າໄດ້ຢ່າງ ໃດ? ມີໃຜສາມາດບັງຄັບທ່ານໃຫ້ຮັກໃຜຜູ້ໜຶ່ງໄດ້ບໍ? ຖ້າແມ່ນ, ຄວາມຮັກ ນັ້ນຈະເປັນຈິງໄດ້ບໍ? ຖ້າບໍ່, ຍ້ອນຫຍັງ?`

`ຜູ້ນຳຄຣິດຕະຈັກໃນປັດຈຸບັນສາມາດຊ່ວຍຄົນໜຸ່ມສາວໃຫ້ກຽມພ້ອມທີ່ຈະຮັບໃຊ້ ແລະນຳພາໂບດໃນອະນາຄົດໄດ້ແນວໃດ?`

`ລອງຄິດເຖິງແນວຄິດທີ່ວ່າຊາວອິດສະຣາເອນໄດ້ຮັບໃຊ້ພຣະຜູ້ເປັນເຈົ້າຕະ ຫຼອດຊີວິດຂອງໂຢຊວຍ. ໃນຕອນສຸດທ້າຍຂອງຊີວິດທ່ານ, ທ່ານຢາກໃຫ້ ຄົນອື່ນເວົ້າຫຍັງກ່ຽວກັບເຈົ້າ?`