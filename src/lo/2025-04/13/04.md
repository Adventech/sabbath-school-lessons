---
title:  ອິດສະຫຼະພາບໃນການຮັບໃຊ້
date:   23/12/2025
---

ໂຢຊວຍເຄົາລົບເສລີພາບໃນການເລືອກຂອງປະຊາກອນຂອງຕົນ ລາວຕ້ອງການ ໃຫ້ຊາວອິດສະຣາເອນຮັບໃຊ້ພຣະເຈົ້າດ້ວຍການເລືອກທີ່ອິດສະຫຼະຂອງພວກເຂົາ ລາວບໍ່ ຕ້ອງການໃຫ້ອິດສະຣາເອນຮູ້ສຶກຖືກບັງຄັບໃຫ້ຮັບໃຊ້ພຣະເຈົ້າ ນັ້ນເປັນເຫດຜົນທີ່ໂຢ ຊວຍເຕືອນຊາວອິດສະຣາເອນວ່າ ໃຫ້ພວກເຂົາເລືອກຈະຮັບໃຊ້ພຣະຜູ້ເປັນເຈົ້າຢ່າງມີອິດ ສະຫຼະພາບ (ໃຫ້ອ່ານ ຢຊ 24:22). ໂມເຊກໍເວົ້າເຖິງວິທີທີ່ພຣະເຈົ້າໄດ້ເລືອກຊົນຊາດ ອິດສະຣາເອນໃຫ້ເປັນປະຊາຊົນທີ່ພິເສດຂອງພຣະອົງໃນພຣະຄໍາພີຂໍ້ອື່ນໆ (ພຍສ 7:6, 7; ພຍສ 10:15; ພ ຍສ 14:2). ອິດສະຣາເອນມີອິດສະຫຼະທີ່ປະຕິເສດວ່າ “ບໍ່” ຕໍ່ພຣະຜູ້ ເປັນເຈົ້າ ພາຍຫຼັງທີ່ພຣະອົງໄດ້ເລືອກພວກເຂົາແລ້ວ ແຕ່ການກະທໍາແບບນັ້ນຈະເປັນການ ກະທໍາທີ່ໄຮ້ເຫດຜົນ ແລະໂງ່ຈ້າ ອິດສະຣາເອນສາມາດເລືອກທີ່ຈະຕອບ “ຕົກລົງ” ຕໍ່ພຣະ ເຈົ້າ ແລ້ວຈາກນັ້ນພວກເຂົາສາມາດມີຊີວິດຢູ່ຕໍ່ໄປ ແລະປະສົບຄວາມສຳເລັດ ຫຼື ພວກ ເຂົາສາມາດປະຕິເສດພຣະເຈົ້າ ແລະຕາຍໄປ.

`ຊົນຊາດອິດສະຣາເອນຕອບສະໜອງຕໍ່ຄໍາເຊີນຊວນຂອງໂຢຊວຍຢ່າງໃດ (ຢຊ 24:16–18)? ໂຢຊວຍເວົ້າແນວໃດເມື່ອໄດ້ຮັບຄໍາຕອບຈາກພວກເຂົາ?ທ່ານຄິດວ່າ ເປັນຫຍັງລາວເວົ້າສິ່ງເຫຼົ່ານີ້ອອກມາ? ໃຫ້ ອ່ານ ຢຊ 24:19–21 ເພື່ອຫາຄຳຕອບ`

ໃນການຕອບຂອງຊາວອິດສະຣາເອນສະແດງໃຫ້ເຫັນວ່າ ພວກເຂົາເຂົ້າໃຈດີວ່າ ພຣະເຈົ້າຂອງບັນພະບຸລຸດຂອງພວກເຂົາ ຕອນນີ້ເປັນພຣະເຈົ້າຂອງພວກເຂົາແລ້ວ (ຢຊ 24: 17, 18) ຊາວອິດສະຣາເອນເຕັມໃຈທີ່ຈະຮັບໃຊ້ພຣະເຈົ້າດ້ວຍສຸດໃຈ. ພາຍຫຼັງທີ່ ໄດ້ຕົກລົງຄຳສັນຍານີ້ແລ້ວ, ເຮົາຄິດວ່າໂຢຊວຍຈະເວົ້າສິ່ງທີ່ດີແລະໃຫ້ກໍາລັງໃຈ ແຕ່ມັນບໍ່ ເປັນແບບນັ້ນ ໂຢຊວຍປ່ຽນເລື່ອງເວົ້າ ລາວຢຸດເວົ້າເຖິງຄວາມຮັກຂອງພຣະເຈົ້າໃນອະດີດ. ບັດນີ້ໂຢຊວຍກັບເຕືອນຊາວອິດສະຣາເອນວ່າ: ການຮັບໃຊ້ພຣະເຈົ້າມັນບໍ່ໄດ້ເປັນເລື່ອງ ງ່າຍສະເໝີໄປ.

ໂຢຊວຍຮູ້ດີວ່າຊາວອິດສະຣາເອນໃນຖິ່ນແຫ້ງແລ້ງກັນດານໄດ້ສັນຍາທີ່ຈະເຊື່ອຟັງພຣະເຈົ້າຢ່າງງ່າຍດາຍພຽງໃດ ຫຼັງຈາກທີ່ພຣະອົງຊ່ວຍພວກເຂົາພົ້ນການເປັນທາດ ຈາກດິນແດນເອຢິບ ( ອພຍ 19:8; 24:3; ພຍສ 5:27) ແຕ່ຊາວອິດສະຣາເອນເຫຼົ່າ ນັ້ນລືມຄຳສັນຍາຂອງຕົນ ເຖິງແມ່ນວ່າພວກເຂົາເປັນຄົນໃຫ້ສັນຍາໄວ້ (ອພຍ 32)!ດັ່ງນັ້ນ ໂຢຊວຍຈຶ່ງຢາກໃຫ້ແນ່ໃຈວ່າຊາວອິດສະຣາເອນທີ່ຢູ່ໃຕ້ບັນຊາຂອງຕົນເຂົ້າໃຈ ຫຼັກການບາງປະການ. ປະການທຳອິດ, ການຕັດສິນໃຈທີ່ຈະຮັບໃຊ້ພຣະເຈົ້ານັ້ນເປັນສິ່ງ ສຳຄັນຫຼາຍ ການຕັດສິນໃຈຂອງພວກເຂົາຈະປ່ຽນແປງຊີວິດຂອງພວກເຂົາ ພວກເຂົາ ຕ້ອງດຳເນີນຊີວິດເພື່ອພຣະເຈົ້າ ແລະປະຕິບັດຕາມກົດເກນຕ່າງໆຂອງພຣະອົງ. ຖ້າຫາກ ພວກເຂົາເຊື່ອຟັງ, ພຣະເຈົ້າຈະອວຍພອນພວກເຂົາ ແຕ່ຖ້າຫາກພວກເຂົາບໍ່ເຊື່ອຟັງ, ພວກ ເຂົາຈະທົນທຸກ. ໂຢຊວຍຢາກໃຫ້ພວກເຂົາເຂົ້າໃຈຢ່າງຄົບຖ້ວນເຖິງສິ່ງທີ່ພວກເຂົາກຳລັງ ສັນຍານັ້ນ.

ປະການທີສອງ, ຊາວອິດສະຣາເອນຕ້ອງຕັດສິນໃຈດ້ວຍຕົນເອງວ່າຈະຮັບໃຊ້ ພຣະເຈົ້າ ໂຢຊວຍບໍ່ສາມາດຕັດສິນໃຈແທນພວກເຂົາໄດ້.

ປະການທີສາມ, ຊົນຊາດອິດສະຣາເອນຕ້ອງຮູ້ວ່າ ມະນຸດບໍ່ສາມາດຮັບໃຊ້ພຣະ ເຈົ້າດ້ວຍພາລະກຳລັງຂອງຕົນເອງໄດ້. ເຮົາຈໍາເປັນຕ້ອງມີພຣະເຈົ້າ ເຮົາບໍ່ສາມາດຮັບໃຊ້ ພຣະເຈົ້າດ້ວຍການປະພຶດດີຂອງຕົວເຮົາເອງໄດ້ ເຮົາຕ້ອງມີຄວາມສຳພັນສ່ວນຕົວກັບພຣະ ເຈົ້າສາກ່ອນ ພຣະອົງຕ້ອງເປັນຜູ້ຊ່ວນຍເຮົາໃຫ້ໄດ້ຮັບຄວາມລອດ ຈາກນັ້ນເຮົາຈຶ່ງສາ ມາດຮັບໃຊ້ພຣະອົງໄດ້ (ທຽບກັບ ອພຍ 20:1, 2; ພຍສ 5:6, 7).