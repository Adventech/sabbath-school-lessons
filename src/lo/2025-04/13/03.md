---
title:  ດ້ວຍຄວາມຊື່ສັດ ແລະ ຄວາມຈິງ
date:   22/12/2025
---

`ໂຢຊວຍຮ້ອງຂໍໃຫ້ຊາວອິດສະຣາເອນເຮັດຫຍັງ? ໃຫ້ອ່ານ ຢຊ 24:14, 15 ເພື່ອຫາຄໍາຕອບ. ການຮັບໃຊ້ພຣະຜູ້ເປັນເຈົ້າດ້ວຍຄວາມຊື່ສັດ ແລະຄວາມຈິງໝາຍ ຄວາມວ່າແນວໃດ?`

ໂຢຊວຍຂໍໃຫ້ຊາວອິດສະຣາເອນເລືອກວ່າພວກເຂົາຕ້ອງການທີ່ຈະຍັງຄົງເປັນປະ ຊາຊົນພິເສດຂອງພຣະເຈົ້າຫຼືບໍ່ ການຕັດສິນໃຈເລືອກມັນຂຶ້ນກັບພວກເຂົາເອງ ພວກເຂົາ ຕ້ອງຕັດສິນໃຈທີ່ຈະຈົງຮັກພັກດີຕໍ່ພຣະເຈົ້າ ແລະດໍາລົງຊີວິດຢູ່ໃນດິນແດນນັ້ນ ຫຼື ພວກ ເຂົາສາມາດຫວນຄືນກັບໄປນາມັດສະການພະປອມໄດ້ອີກ ແລ້ວພວກເຂົາກໍຈະເປັນ ເໝືອນກັນກັບຄົນອື່ນທີ່ຢູ່ອ້ອມຂ້າງພວກເຂົາ ຜູ້ຄົນທີ່ຢູ່ອ້ອມຂ້າງພວກເຂົາບໍ່ມີຄວາມສໍາ ພັນພິເສດກັບພຣະເຈົ້າ ຫຼືມີພາລະກິດພິເສດໃດໆທີ່ຈະເຮັດເພື່ອພຣະອົງ.

ຖ້າຊາວອິດສະຣາເອນເລືອກພຣະຜູ້ເປັນເຈົ້າ, ພວກເຂົາຕ້ອງເຄົາລົບ ແລະຮັບໃຊ້ ພຣະອົງດ້ວຍໃຈທີ່ຊື່ສັດ ພວກເຂົາຕ້ອງປະຕິບັດຕາມຄວາມຈິງໃນພະຄໍາພີ. ການເຄົາລົບ ໃຫ້ກຽດພຣະເຈົ້າໝາຍຄວາມວ່າ ເຮົາເຂົ້າໃຈວ່າພຣະເຈົ້າຂອງພວກເຮົາຊົງບໍລິສຸດ ແລະ ຊົງດໍາລົງຊົວນິຣັນ ພຣະເຈົ້າຊົງມີຣິດອໍານາດຍິ່ງໃຫຍ່ ແລະມະຫັດສະຈັນ. ໃນທາງກົງກັນ ຂ້າມ, ເຮົານັ້ນເປັນມະນຸດຕົວນ້ອຍໆ ຊີວິດຂອງເຮົາມີການເລີ່ມຕົ້ນແລະທີ່ຈຸດສິ້ນສຸດ ແລະເຮົາກໍເປັນຄົນບາບ. ການເຄົາລົບໃຫ້ກຽດພຣະເຈົ້າຄືການຍອມຮັບເອົາພາລະກິດຂອງ ພຣະອົງທີ່ກະທໍາເພື່ອເຮົາ. ເຮົາຍັງຈະຍອມຮັບພຣະອົງໃນຖານະເປັນພຣະບິດາ ແລະເປັນ ເຈົ້າຊີວິດຂອງເຮົາໃນສະຫວັນອີກດ້ວຍ. ເມື່ອເຮົາເຊື່ອສິ່ງເຫຼົ່ານີ້, ເຮົາຈະດໍາລົງຊີວິດທີ່ ເຊື່ອຟັງ (ລບລວ 19:14; ລບລວ 25:17; ພຍສ 17:19; 2 ກສ 17:34). ເມື່ອເຮົາ ເຄົາລົບໃຫ້ກຽດພຣະເຈົ້າ, ເຮົາກໍຈະຮັບໃຊ້ພຣະອົງ.

ເຮົາຈະຮັບໃຊ້ພຣະເຈົ້າໄດ້ແນວໃດ? ດ້ວຍສອງທາງວິທີດ້ວຍກັນ: (1) ເຮົາຮັບ ໃຊ້ພຣະອົງດ້ວຍ “ຊີວິດທີ່ສັດຊື່.” ແລະ (2) ເຮົາ “ດໍາລົງຊີວິດຕາມຄວາມຈິງໃນພະຄໍາພີ.” “ຊີວິດທີ່ສັດຊື່” ມາຈາກຄໍາສັບພາສາເຮັບເຣີທີ່ສ່ວນຫຼາຍໃຊ້ເວົ້າເຖິງການຖວາຍສັດ ຊາວ ເຮັບເຣີຕ້ອງນໍາສັດທີ່ສົມບູນແບບເທົ່ານັ້ນມາເປັນເຄື່ອງບູຊາຖະຫວາຍແດ່ພຣະເຈົ້າ. ເມື່ອ ເຮົາ “ດໍາລົງຊີວິດຕາມຄວາມຈິງໃນພະຄໍາພີ,” ເຮົາກໍຈະສະແດງໃຫ້ເຫັນວ່າເຮົາສັດຊື່ຕໍ່ ພຣະເຈົ້າ ຄວາມຮັກຂອງພຣະເຈົ້າສະແດງໃຫ້ເຮົາເຫັນວ່າພຣະອົງຊົງເປັນຜູ້ໃດ ພຣະເຈົ້າ ຊົງສັດຊື່ ແລະພຣະອົງຊົງຮັກສາຄໍາສັນຍາທຸກຂໍ້.

ຄົນທີ່ສັດຊື່ແມ່ນຄົນທີ່ເຊື່ອຖືໄດ້ ເຮົາສາມາດໄວ້ວາງໃຈລາວໄດ້. ໂຢຊວຍຂໍໃຫ້ ຊາວອິດສະຣາເອນສະແດງຄວາມຈົງຮັກພັກດີຕໍ່ພຣະເຈົ້າແບບດຽວກັນກັບທີ່ພຣະເຈົ້າສະແດງຕໍ່ພວກເຂົາ. ຈິດໃຈຂອງເຮົາຕ້ອງກົງກັບພຶດຕິກໍາຂອງເຮົາ ຊີວິດຂອງເຮົາຄວນສະ ແດງໃຫ້ທຸກຄົນເຫັນວ່າ ເຮົາຮູ້ບຸນຄຸນພຣະເຈົ້າສໍາລັບທຸກສິ່ງທີ່ພຣະອົງໄດ້ກະທໍາເພື່ອເຮົາ.

`ການຮັບໃຊ້ດ້ວຍຄວາມສັດຊື່ ແລະດ້ວຍຄວາມຈິງໃນພຣະຄໍາພີມີຄວາມໝາຍ ແນວໃດ? ມີອັນໃດແດ່ທີ່ຂັດຂວາງທ່ານບໍ່ໃຫ້ເຮັດເຊັ່ນນັ້ນ?`