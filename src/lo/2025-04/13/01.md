---
title:  ເລືອກທາງເດີນໃນວັນນີ້
date:   20/12/2025
---

### ໃຫ້ອ່ານສໍາລັບບົດຮຽນາທິດນີ້

ຢຊ 24:2–13; ຢຊ 24:14, 15; ຢຊ 24:16-18; ຢຊ 24:22-24; ຢຊ 24:29–33.

> <p>ຂໍ້ຄວນຈໍາ</p>
> “ແຕ່ເຈົ້າອາດບໍ່ຢາກບົວລະບັດຮັບໃຊ້ພຣະເຈົ້າຢາເວ ເຈົ້າຕ້ອງຕັດສິນໃຈ ເລືອກເພື່ອຕົວເຈົ້າເອງໃນມື້ນີ້. . . . ສ່ວນຂ້ອຍ ແລະຄອບຄົວຂອງຂ້ອຍ, ພວກເຮົາ ຈະບົວລະບັດຮັບໃຊ້ພຣະເຈົ້າຢາເວ” (ຢຊ 24:15, ICB).

ໃນບົດສຸດທ້າຍຂອງພຣະທໍາໂຢຊວຍ, ປະຊາຊົນເຫັນພ້ອງຕ້ອງກັນອີກຄັ້ງທີ່ຈະ ບົວລະບັດຮັບໃຊ້ພຣະເຈົ້າ ໂຢຊວຍທີ່ເປັນຜູ້ນໍາຂອງພວກເຂົາ, ຊ່ວຍຊົນຊາດໃຫ້ເຮັດ ຕາມຄໍາສັນຍານີ້. ໃນບົດສຸດທ້າຍນີ້, ເຮົາເຫັນວ່າຂໍ້ຕົກລົງຂອງອິດສະຣາເອນມີສ່ວນປະ ກອບທີ່ຄືກັນກັບຄໍາສັນຍາອື່ນໆຈາກສະໄໝນັ້ນ. ຂໍ້ຕົກລົງ ຫຼື ຄໍາສັນຍາເຫຼົ່ານີ້ປະກອບມີ ເຈັດພາກສ່ວນດ້ວຍກັນຄື. (1) ຂໍ້ຕົກລົງມີຈຸດເລີ່ມຕົ້ນ ຈຸດເລີ່ມຕົ້ນຂອງຂໍ້ຕົກລົງລະບຸຊື່ ບຸກຄົນທີ່ໃຫ້ຄໍາສັນຍາ. (2) ນອກຈາກນີ້, ຈຸດເລີ່ມຕົ້ນຍັງປະກອບດ້ວຍປະຫວັດສາດ ປະຫວັດສາດເວົ້າເຖິງຄວາມສໍາພັນລະຫວ່າງກຸ່ມຄົນທີ່ເຮັດຂໍ້ຕົກລົງ. (3) ຂໍ້ຕົກລົງເວົ້າ ເຖິງວິທີທີ່ກຸ່ມໜຶ່ງ ຫຼື ບຸກຄົນໜື່ງຕ້ອງສັດຊືຕໍ່ບຸກຄົນອີກຄົນໜື່ງໃນຂໍ້ຕົກລົງນັ້ນ. (4) ຂໍ້ຕົກລົງປະກອບດ້ວຍລາຍການພະພອນສໍາລັບການຮັກສາຄໍາສັນຍາ ແລະຄໍາສາບແຊ່ງສໍາ ລັບການລະເມີດຄໍາສັນຍາ. (5) ຂໍ້ຕົກລົງລະບຸຊື່ພະຍານ. (6) ບັນທຶກຄໍາສັນຍາມີໄວ້ສາໍ ລັບອະນາຄົດ ແລະ (7) ຄໍາສັນຍາຖືກສ້າງຂື້ນມາຖືກຕ້ອງຕາມກົດໝາຍ.

ໂຢຊວຍຢູ່ໃນບັນປາຍຂອງຊີວິດ ແຕ່ລາວບໍ່ໄດ້ແຕ່ງຕັ້ງໃຜມາແທນລາວໃນຖາ ນະເປັນຜູ້ນໍາ ຊົນຊາດອິດສະຣາເອນບໍ່ຈໍາເປັນຕ້ອງມີກະສັດທີ່ເປັນມະນຸດ ພຣະເຈົ້າຊົງ ເປັນຜູ້ນໍາຂອງພວກເຂົາ ຖ້າຫາກອິດສະຣາເອນຈົງຮັກພັກດີຕໍ່ພຣະເຈົ້າ, ພຣະອົງຈະນໍາພາ ແລະປົກປ້ອງພວກເຂົາ ຂໍ້ຕົກລົງກໍຈະຊ່ວຍອິດສະຣາເອນຈື່ວ່າກະສັດຂອງພວກເຂົາຄືພຣະ ຜູ້ເປັນເຈົ້ານັ້ນເອງ.