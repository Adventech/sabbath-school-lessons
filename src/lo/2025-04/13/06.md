---
title:  ການຕໍ່ສູ້ທີ່ດີ
date:   25/12/2025
---

`ໃຫ້ອ່ານຖ້ອຍຄຳສຸດທ້າຍໃນພຣະທຳໂຢຊວຍ (ຢຊ 24:29–33) ຖ້ອຍຄໍາເຫຼົ່າ ນີ້ສະທ້ອນເຖິງຊີວິດຂອງໂຢຊວຍແນວໃດ? ຂໍ້ພຣະຄຳເຫຼົ່ານີ້ເວົ້າຫຍັງກ່ຽວກັບອະນາຄົດ?`

ຕອນທ້າຍຂອງພຣະທຳໂຢຊວຍບອກເຮົາວ່າໂຢຊວຍ ແລະເອເລອາຊາໄດ້ເສຍຊີ ວິດລົງ ເອເລອາຊາເປັນມະຫາປະໂລຫິດ ຫຼື ຜູ້ນໍາທາງສາສະໜາສູງສຸດ ຜູ້ຂຽນເວົ້າເຖິງໂຢ ຊວຍ ແລະເອເລອາຊາຖືກຝັງ ແລ້ວຜູ້ຂຽນກໍ່ເວົ້າເຖິງກະດູກຂອງໂຢເຊັບ ກະດູກຂອງໂຢ ເຊັບເປັນສັນຍາລັກສື່ເຖິງຊີວິດນຢູ່ນອກດິນແດນແຫ່ງພັນທະສັນຍາ. ຂຸມຝັງສົບຂອງໂຢ ຊວຍແລະເອເລອາຊາເປັນສັນຍາລັກສື່ເຖິງຊີວິດໃໝ່ໃນດິນແດນແຫ່ງພັນທະສັນຍາ. ຜູ້ຂຽນປຽບທຽບຂຸມຝັງສົບກັບກະດູກເພື່ອສະແດງໃຫ້ເຮົາເຫັນວ່າ ຊາວອິດສະຣາເອນ ບໍ່ຈໍາເປັນຕ້ອງພະເນຈອນອີກຕໍ່ໄປ ເຂົາບໍ່ຈໍາເປັນຕ້ອງຖືກະດູກຂອງໂຢຊວຍ ຫຼື ເອເລອາ ຊາໄປນໍາພວກເຂົາຄືກັບທີ່ພວກເຂົາຖືກະດູກຂອງໂຢເຊັບ. ອັບຣາຮາມ, ອີຊາກ, ແລະ ຢາໂຄບຝັງສະມາຊິກຄອບຄົວຂອງພວກເຂົາໄວ້ໃນຖໍ້າ (ປມກ 23:13, 19; ປມກ 25: 9, 10) ອັບຣາຮາມຊື້ດິນແດນຜືນນີ້ທີ່ເຊເຄັມ (ປມກ 33:19). ຕອນນີ້ຊາວອິດສະຣາ ເອນສາມາດຝັງບັນດາຜູ້ນໍາຂອງພວກເຂົາໄວ້ໃນດິນແດນທີ່ພຣະເຈົ້າໄດ້ມອບໃຫ້ພວກເຂົາ ດິນແດນຜືນນີ້ແມ່ນບ້ານຂອງພວກເຂົາ ຂຸມຝັງສົບຊ່ວຍຊາວອິດສະຣາເອນໃຫ້ລະນຶກວ່າ ພຣະເຈົ້າໄດ້ຮັກສາຄໍາສັນຍາຂອງພຣະອົງທີ່ມີຕໍ່ອັບຣາຮາມ, ອີຊາກ, ແລະຢາໂຄບ.

ຂໍ້ສຸດທ້າຍຂອງພຣະທຳໂຢຊວຍເຊື່ອມໂຍງເລື່ອງລາວຂອງພຣະທຳນີ້ກັບປະຫວັດສາດໃນອະດີດຂອງອິດສະຣາເອນ ການເຊື່ອມໂຍງນີ້ຊ່ວຍໃຫ້ຊາວອິດສະຣາເອນຫັນໄປ ຫາພຣະຜູ້ເປັນເຈົ້າ ເພື່ອໃຫ້ພຣະອົງຊ ົງນໍາພວກເຂົາໃນອະນາຄົດ.

ບົດທີໜ້າອັດສະຈັນໃນປະຫວັດສາດຂອງອິດສະຣາເອນຈົບລົງກັບການເສຍຊີວິດຂອງໂຢຊວຍ ອະນາຄົດຂອງອິດສະຣາເອນຂຶ້ນຢູ່ກັບພວກເຂົາຈະຕອບຄໍາຖາມຕໍ່ໄປນີ້ ແນວໃດ: ພວກເຂົາຈະຈົງຮັກພັກດີຕໍ່ພຣະຜູ້ເປັນເຈົ້າບໍ? ພວກເຂົາຈະຍຶດ ໝັ້ນພຣະຜູ້ ເປັນເຈົ້າຢ່າງໜ່ຽວແໜ້ນບໍ? ພວກເຂົາຈະຖິ້ມພະປອມຂອງພວກເຂົາບໍ? ຊາວອິດສະຣາ ເອນໃນສະໄໝຂອງໂຢຊວຍໄດ້ຈົງຮັກພັກດີຕໍ່ພຣະຜູ້ເປັນເຈົ້າ ແລະກົດບັນຍັດຂອງພຣະ ອົງ ແຕ່ຊາວອິດສະຣາເອນລຸ້ນຫຼັງຈະຍັງຄົງເຊື່ອຟັງບໍ? ຊາວອິດສະຣາເອນໃນທຸກຍຸກສະ ໄໝໃນອະນາຄົດຈະຕ້ອງຕອບຄໍາຖາມເຫຼົ່ານີ້. ຄວາມສໍາເລັດຂອງພວກເຂົາໃນຖານະປະ ຊາຊົນຂຶ້ນຢູ່ກັບຄໍາຕອບທີ່ພວກເຂົາໃຫ້ໃນຊີວິດປະຈໍາວັນຂອງພວກເຂົາ ຊີວິດຂອງພວກ ເຂົາຈະສະແດງໃຫ້ເຫັນວ່າ ພວກເຂົາຮັກຄວາມຈິງໃນພຣະຄໍາພີທີ່ພຣະເຈົ້າໄດ້ມອບໃຫ້ ພວກເຂົາບໍ?

`ທັງໂຢຊວຍ ແລະອັກຄະທູດໂປໂລໄດ້ “ຕໍ່ສູ້ຢ່າງສຸດກໍາລັງ” (2 ຕມທ 4:7, ERV). ເປັນຫຍັງໂຢຊວຍຈຶ່ງປະສົບຜົນສຳເລັດ? ທ່ານຕ້ອງຕັດສິນໃຈແນວໃດໃນມື້ນີ້ ເພື່ອໃຫ້ຊີວິດຈົບລົງດ້ວຍຄວາມສຳເລັດແບບດຽວກັນ?`