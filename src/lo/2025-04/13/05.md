---
title:  ອັນຕະລາຍຂອງການບູຊາພຣະປອມ
date:   24/12/2025
---

`ເປັນຫຍັງໂຢຊວຍຈຶ່ງຕ້ອງບອກໃຫ້ຊາວອິດສະຣາເອນກໍາຈັດຮູບປັ້ນຂອງພຣະ ປອມ? ໃຫ້ອ່ານ ຢຊ 24:22-24 ເພື່ອຫາຄຳຕອບ.`

ກ່ອນໜ້ານີ້ທີ່ທົ່ງພຽງໂມອາບ, ໂມເຊໄດ້ບອກໃຫ້ຊາວອິດສະຣາເອນປະຕິບັດ ຕາມພຣະຜູ້ເປັນເຈົ້າຢ່າງສິ້ນເຊິງ (ພຍສ 30:19, 20). ສິ່ງເຫຼົ່ານີ້ບໍ່ແມ່ນເທບພະເຈົ້າຂອງ ຊາວເອຢິບ ຫຼື ພະທີ່ເປັນຂອງປະຊາຊົນໃນດິນແດນການາອານ ບໍ່ແມ່ນເລີຍ, ສິ່ງເຫຼົ່ານີ້ ແມ່ນຮູບປັ້ນພະປອມທີ່ເປັນຂອງຊາວອິດສະຣາເອນເອງ! ດັ່ງນັ້ນ, ຕອນນີ້ໂຢຊວຍກໍບອກ ໃຫ້ປະຊາຊົນຂອງລາວມອບໃຈຂອງພວກເຂົາໃຫ້ພຣະຜູ້ເປັນເຈົ້າຢ່າງໝົດຈົດ. ຖ້າປະຊາ ຊົນມອບໃຈຂອງພວກເຂົາໃຫ້ພຣະຜູ້ເປັນເຈົ້າຢ່າງໝົດໃຈ, ພຣະຜູ້ເປັນເຈົ້າກໍຈະຟັງຄໍາອະ ທິຖານຂອງພວກເຂົາ (2 ກສ 19:16; ພລສ 31:2, 3; ດນອ 9:18). ໃນເວລາຕໍ່ມາ, ທູດຜູ້ສົ່ງສານພິເສດຂອງພຣະເຈົ້າຈະບອກໃຫ້ຊົນຊາດອິດສະເອນມອບໃຈຂອງພວກເຂົາ ໃຫ້ພຣະຜູ້ເປັນເຈົ້າ ແລະເຊື່ອຟັງພຣະອົງຢ່າງສົມບູນແບບ (ອຊຢ 55:3; ຢຣມຢ 7:24). ມັນເສົ້າໃຈທີ່ຈະເວົ້າອອກມາ, ໂຊໂລໂມນແລະກະສັດຄົນອື່ນໆຕ່າງກໍໄດ້ຮັບໃຊ້ພະຕ່າງ ຊາດ (1 ກສ 11:2, 4, 9). ຖ້າປາດສະຈາກການຊ່ວຍເຫຼືອຂອງພຣະເຈົ້າ, ເຮົາກໍຊົ່ວ ຊ້າພໍໆກັບກະສັດໂຊໂລໂມນ ໃຈຂອງເຮົາເຕັມໄປດ້ວຍບາບ ເຮົາບໍ່ສາມາດເຊື່ອຟັງພຣະ ເຈົ້າດ້ວຍຕົນເອງໄດ້ ເຮົາຕ້ອງຕັດສິນໃຈທີ່ຈະເຊື່ອຟັງພຣະອົງ ແລ້ວເຮົາຕ້ອງຂໍຄວາມຊ່ວຍ ເຫຼືອຈາກພຣະອົງເພື່ອຮັບໃຊ້ພຣະອົງຢ່າງເຕັມທີ່.

ຊາວອິດສະຣາເອນຕອບວ່າພວກເຂົາຈະຟັງສຽງຂອງພຣະເຈົ້າ ຄຳຕອບຂອງພວກ ເຂົາສະແດງໃຫ້ເຫັນວ່າ ພວກເຂົາກຳລັງໃຫ້ຄໍາໝັ້ນສັນຍາວ່າຈະເຊື່ອຟັງພຣະເຈົ້າ ພຣະເຈົ້າ ບໍ່ໄດ້ບອກໃຫ້ອິດສະຣາເອນປະຕິບັດຕາມກົດເກນທີ່ຕາຍ ຫຼືບໍ່ມີຊີວິດຊີວາ. ຂໍ້ຕົກລົງຂອງ ພຣະເຈົ້າກັບອິດສະຣາເອນແມ່ນກ່ຽວກັບການທີ່ພວກມີຄວາມສຳພັນທີ່ມີຊີວິດກັບພຣະ ອົງ ສາສະໜາຂອງອິດສະຣາເອນບໍ່ແມ່ນກ່ຽວກັບການໄດ້ຮັບຄວາມລອດດ້ວຍການປະ ພຶດດີຂອງຕົນເອງ ສາສະໜາຂອງພວກເຂົາແມ່ນກ່ຽວກັບການມີຄວາມສຳພັນທີ່ມີຊີວິດ ຊີວາກັບພຣະເຈົ້າຜູ້ຊົງເຕັມປ່ຽມໄປດ້ວຍຄວາມຮັກ.

ຄຳສັນຍາຂອງອິດສະຣາເອນທີ່ຈະຮັບໃຊ້ພຣະເຈົ້າລວມເຖິງຄຳສັນຍາທີ່ພວກເຂົາຈະຖິ້ມຮູບປັ້ນພະປອມ ແຕ່ເຮົາບໍ່ຮູ້ວ່າຊາວອິດສະຣາເອນໄດ້ຮັກສາຄຳສັນຍາຂອງພວກ ເຂົາຫຼືບໍ່. ເມື່ອໃດກໍຕາມທີ່ໂຢຊວຍສັ່ງອິດສະຣາເອນໃຫ້ເຮັດບາງສິ່ງ, ພຣະທຳໂຢຊວຍໄດ້ ລາຍງານເຖິງວິທີທີ່ອິດສະຣາເອນຮັກສາຄຳສັນຍາຂອງພວກເຂົາ ແຕ່ໃນຕອນທ້າຍຂອງ ພຣະທຳໂຢຊວຍກັບບໍ່ມີລາຍງານເຖິງການຖິ້ມພຣະປອມເຫຼົ່ານັ້ນເລີຍ.

ຄໍາເຊື້ອເຊີນຂອງໂຢຊວຍທີ່ໃຫ້ຊາວອິດສະຣາເອນຮັບໃຊ້ພຣະເຈົ້ານັ້ນກໍມີໄວ້ສໍາ ລັບເຮົາໃນປະຈຸບັນນີ້ເຊັ່ນກັນ ເຮົາຕ້ອງເລືອກທີ່ຈະຮັບໃຊ້ພຣະຜູ້ເປັນເຈົ້າ ຮົາກໍຕ້ອງຖິ້ມ ພະປອມ ຫຼື ຮູບເຄົາລົບຂອງເຮົາອອກໄປໃຫ້ໝົດອີກດ້ວຍ.

`ທ່ານສັນຍາກັບພຣະຜູ້ເປັນເຈົ້າເລື້ອຍປານໃດວ່າຈະເຮັດບາງສິ່ງ? ທ່ານເຮັດໃນ ສິ່ງທີ່ທ່ານສັນຍາໄວ້ບໍ? ຖ້າບໍ່, ເປັນຫຍັງ? ຄໍາຕອບຂອງທ່ານບອກຫຍັງແດ່ເຖິງຄວາມ ເມດຕາທີ່ອົດທົນຂອງພຣະເຈົ້າ?`