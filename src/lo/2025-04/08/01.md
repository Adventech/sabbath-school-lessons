---
title:  "ໃຫຍ່ທາງຄວາມເຊື່ອ: ໂຢຊວຍ ແລະຄາເລັບ"
date:   15/11/2025
---

### ໃຫ້ອ່ານສໍາລັບບົດຮຽນອາທິດນີ້

ຈບຊ 13:6; ຢຊ 14:6–14; ຢຊ 15:16–19; ຢຊ 19:49–51; ຮຣ 12:1, 2; 2 ກຣທ 3:18; ໂຣມ 12:1, 2.

> <p>ຂໍ້ຄວນຈໍາ</p>
> “ໃຫ້ລະນຶກເຖິງພວກຜູ້ນໍາຂອງພວກເຈົ້າ ພວກເຂົາໄດ້ສອນພຣະທຳຂອງພຣະ ເຈົ້າໃຫ້ພວກເຈົ້າ ໃຫ້ລະນຶກເຖິງພວກເຂົາໄດ້ດຳລົງຊີວິດ ແລະຕາຍຢ່າງໃດ, ແລະຈົ່ງຮຽນ ເອົາແບບຄວາມເຊື່ອຂອງພວກເພິ່ນ” (ເຮັບເຣີ 13:7, ERV).

ພໍ່ແມ່ທຸກຄົນຮູ້ດີວ່າລູກໆຮຽນຮູ້ຈາກຕົວຢ່າງຂອງຄົນທີ່ຢູ່ອ້ອມຂ້າງພວກເຂົາ ພໍ່ ແມ່ຫຼາຍຄົນຮູ້ສຶກເສຍໃຈເມື່ອເຫັນລູກຂອງພວກເຂົາຮຽນແບບພຶດຕິກຳທີ່ບໍ່ດີ ແລະບໍ່ ຮຽນແບບພຶດຕິກຳທີ່ດີຂອງພວກເຂົາ. ບໍ່ວ່າເຮົາຈະມີອາຍຸເທົ່າໃດກໍ່ຕາມ, ເຮົາມັກຢາກ ເຮັດສິ່ງທີ່ຊົ່ວ ຫຼື ຜິດຫຼາຍກວ່າທີ່ຢາກເຮັດສິ່ງທີ່ດີ ຫຼື ຖືກຕ້ອງ. ດັ່ງທີ່ໂປໂລກ່າວວ່າ, “ເຮົາບໍ່ເຂົ້າໃຈວ່າດ້ວຍເຫດໃດເຮົາເຮັດໃນສິ່ງທີ່ເຮົາເຮັດ ເຮົາບໍ່ໄດ້ເຮັດຄວາມດີທີ່ເຮົາ ຕ້ອງການເຮັດ, ແລະເຮົາເຮັດຄວາມຊົ່ວທີ່ຂ້າພະເຈົ້າກຽດຊັງ” (ໂຣມ 7:15, ERV). ເຮົາທຸກຄົນເຄີຍຮູ້ສຶກແບບນີ້, ແມ່ນບໍ?

ຕັ້ງແຕ່ເຮົາເກີດ, ເຮົາກໍຮຽນແບບສິ່ງທີ່ເຮົາເຫັນຄົນອື່ນເຮັດ ເຮົາຮຽນແບບວິທີ ທີ່ຄົນທີ່ເຮົາຮັກຍ່າງ, ເວົ້າ, ແລະ ສະແດງຄວາມຮູ້ສຶກຂອງພວກເຂົາ ເຮົາຮຽນຮູ້ສິ່ງພື້ນ ຖານໃນຊີວິດສ່ວນຫຼາຍດ້ວຍວິທີນີ້. ເມື່ອເປັນຜູ້ໃຫຍ່, ເຮົາຍັງຄົງຕ້ອງການຕົວຢ່າງທີ່ດີ ເຮົາຕ້ອງການວິລະບຸລຸດທີ່ເຮົາສາມາດຊື່ນຊົມ ຜູ້ທີ່ສາມາດສະແດງໃຫ້ເຮົາເຫັນວິທີທີ່ຈະ ດໍາລົງຊີວິດ ແລະເປັນຄົນທີ່ດີໄດ້ ບາງທີຄົນເຫຼົ່ານີ້ບໍ່ໄດ້ເປັນບຸກຄົນທີ່ສົມບູນແບບ ແຕ່ຊີ ວິດທາງຈິດວິນຍານຂອງພວກເຂົາຊ່ວຍໃຫ້ເຮົາປັບປຸງຊີວິດຂອງເຮົາເອງ. ນັ້ນຄືສິ່ງທີ່ເຮັດ ໃຫ້ຄົນເຫຼົ່ານີ້ເປັນ “ໃຫຍ່” ຜູ້ທີ່ມີຄວາມເຊື່ອເຮົາສາມາດປັກຕາເບິ່ງ ແລະຊື່ນຊົມໄດ້. ອາທິດນີ້ ຮົາຈະມາພິຈາລະນາເບິ່ງຕົວຢ່າງສ່ວນຕົວຂອງບຸກຄົນສໍາຄັນແຫ່ງ ຄວາມເຊື່ອຂອງສອງຄົນໃນພຣະທຳໂຢຊວຍ: ກາເລັບ ແລະໂຢຊວຍ. ສິ່ງໃດທີ່ເຮັດໃຫ້ ຊາຍສອງຄົນນີ້ໂດດເດັ່ນ? ພວກເຂົາໄດ້ອວຍພອນປະຊາຊົນຂອງພຣະເຈົ້າໃນຊ່ວງເວລາ ທີ່ສຳຄັນທີ່ສຸດໃນປະຫວັດສາດຂອງຊາວອິດສະຣາເອນແນວໃດ?