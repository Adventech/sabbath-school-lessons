---
title:  ບຸລຸດແຫ່ງຄວາມເຊື່ອ
date:   16/11/2025
---

`ກາເລັບແມ່ນໃຜ? ໃຫ້ອ່ານ ຈບຊ 13:6, 30–32 ແລະ ຢຊ 14:6, 14 ເພື່ອຫາຄໍາຕອບ.`

ຊື່ກາເລັບມາຈາກຄຳສັບພາສາເຮັບເຣີ “ເຄເລັບ” “ເຄເລັບ” ໝາຍເຖິງໝາໃນພາ ສາເຮັບເຣີ. ໃນພຣະຄໍາພີເດີມ, “ເຄເລັບ” ມັກຈະໝາຍເຖິງສິ່ງທີ່ບໍ່ດີ ແຕ່ໃນບົດຂຽນອື່ນໆ ນອກພຣະຄໍາພີ, ຄຳວ່າ “ເຄເລັບ” ຖືກໃຊ້ໃນຈົດໝາຍ ແລະເພງສັນລະເສີນເພື່ອໝາຍເຖິງ ຄວາມກ້າຫານຂອງຜູ້ຮັບໃຊ້. ຄຳວ່າ “ເຄເລັບ” ຍັງຖືກໃຊ້ໃນເພງສັນລະເສີນ ແລະຈົດ ໝາຍເຫຼົ່ານີ້ເພື່ອໝາຍເຖິງຜູ້ຮັບໃຊ້ທີ່ສັດຊື່ຕໍ່ເຈົ້ານາຍຂອງຕົນ ຊີວິດຂອງກາເລັບສະແດງ ໃຫ້ເຫັນວ່າລາວສັດຊື່ຕໍ່ພຣະຜູ້ເປັນເຈົ້າຂອງລາວ.

`ກາເລັບບໍ່ຢ້ານທີ່ຈະເວົ້າຄວາມຈິງ ເຖິງແມ່ນວ່າພວກສອດແນມສ່ວນໃຫຍ່ບໍ່ ເຫັນດີນຳລາວ ກາເລັບກໍບໍ່ຢ້ານທີ່ຈະເວົ້າຄວາມຈິງເມື່ອຊາວອິດສະຣາເອນຢາກຂ້າລາວ. ສິ່ງເຫຼົ່ານີ້ສອນເຮົາຫຍັງກ່ຽວກັບກາເລັບ? ໃຫ້ອ່ານ ຈບຊ 14:6–10, 21–25; ຈບຊ 26:65; ແລະ ຈບຊ 32:12 ເພື່ອຕອບຄຳຖາມ.`

ຜູ້ນໍາຄົນສຳຄັນຂອງຜຊາວອິດສະຣາເອນໃນຊ່ວງເວລາຂອງກາເລັບ ແລະໂຢ ຊວຍມີໃຜແດ່? ຜູ້ນຳເຫຼົ່ານີ້ມີຊື່ວ່າ: ຊາມມູອາ, ຊາຟາດ, ອີກາລ, ປານຕີ, ກາດດີເອນ, ກາດດີ, ອຳມີເອນ, ເຊທູ, ນາບີ, ແລະ ເກເອລ. ທ່ານຮູ້ຈັກໃຜແດ່ໃນຄົນເຫຼົ່ານີ້ບໍ? ບໍ່ ຄ່ອຍຮູ້ຈັກ, ແມ່ນບໍ?

ເປັນຫຍັງ? ເພາະວ່າຄົນເຫຼົ່ານີ້ຄືຊື່ຂອງພວກສອດແນມອີກສິບຄົນທີ່ໂມເຊໄດ້ ສົ່ງໄປສືບເບິ່ງດິນແດນການາອານ ເຮົາບໍ່ຈື່ຊື່ຂອງພວກເຂົາເພາະວ່າພວກເຂົາບໍ່ໄດ້ສະແດງ ຄວາມສັດທາ ພວກເຂົາບໍ່ມີຄວາມກ້າຫານ ພວກເຂົາໃຫ້ການລາຍງານທີ່ຫຼອຫລວງແກ່ ໂມເຊ. ພວກສອດແນມສິບຄົນນີ້ເວົ້າວ່າຊາວອິດສະຣາເອນບໍ່ສາມາດພິຊິກດິນແດນແຫ່ງ ພັນທະສັນຍາໄດ້ ພວກສອດແນມເຫຼົ່ານີ້ປຽບຊາວອິດສະຣາເອນເໝືອນກັບຕັກກະແຕນ ແລະເວົ້າວ່າຊາວການາອານເປັນຍັກໃຫຍ່. ຊາຍເຫຼົ່ານີ້ຮູ້ສືກຢ້ານກົວເມື່ອພວກເຂົາເຫັນກໍາ ແພງສູງໃຫຍ່ທີ່ແຂງແຮງອ້ອມຮອບເມືອງຂອງຊາວການາອານ.

ກາເລັບມີອາຍຸຫຼາຍກວ່າໂຢຊວຍ, ດັ່ງນັ້ນລາວຈຶ່ງເປັນຜູ້ເວົ້າກ່ອນ ກາເລັບເຕັມ ໄປດ້ວຍຄວາມສັດທາ ລາວກໍເລີຍລາຍງານວ່າຊາວອິດສະຣາເອນສາມາດພິຊິດດິນແດນ ແຫ່ງພັນທະສັນຍາໄດ້ ກາເລັບບໍ່ຢ້ານທີ່ຈະຢືນຢັດເພື່ອສິ່ງທີ່ລາວຮູ້ວ່າຖືກຕ້ອງ ລາວບໍ່ຢ້ານ ເມື່ອພວກສອດແນມສິບຄົນອື່ນໆຕໍ່ຕ້ານລາວ ລາວບໍ່ຢ້ານເມື່ອຊາວອິດສະຣາເອນຢາກຂ້າ ລາວເພາະເວົ້າຄວາມຈິງ (ຈບຊ 14:10).

`ທ່ານຈະເຮັດແນວໃດເມື່ອຄົນສ່ວນໃຫຍ່ບໍ່ເຫັນດີນຳທ່ານ? ທ່ານເຮັດຕາມພວກ ເຂົາບໍ? ຫຼື ທ່ານເວົ້າຕາມຄວາມຈິງ?`