---
title:  ຂໍຈົ່ງມອບດິນແດນເຂດເນີນພູໃຫ້ຂ້ານ້ອຍສາ
date:   17/11/2025
---

`ກາເລັບ ແລະໂຢຊວຍສະແດງຄວາມສັດທາຂອງພວກເຂົາອອກແນວໃດ? ການ ຕິດຕາມພຣະຜູ້ເປັນເຈົ້າຢ່າງເຕັມທີ່ມີໝາຍຄວາມວ່າແນວໃດ? ໃຫ້ອ່ານ ຢຊ 14:6–14; ຈບຊ 14:24; ຈບຊ 32:12; ພຍສ 1:36; ແລະ ລູກາ 6:45 ເພື່ອຫາຄຳຕອບ.`

ກາເລັບຈື່ຄຳສັນຍາທີ່ພຣະຜູ້ເປັນເຈົ້າໄດ້ມອບໃຫ້ລາວ: ລາວຈະເຂົ້າໄປໃນດິນ ແດນແຫ່ງພັນທະສັນຍາ (ຈບຊ 14:24). ສີ່ສິບປີຕໍ່ມາ, ກາເລັບເວົ້າເຖິງບົດລາຍງານ ຂອງລາວກ່ຽວກັບດິນແດນໃນຫຼາຍປີກ່ອນ ກາເລັບໄດ້ໃຫ້ລາຍງານທີ່ຈິງໃຈແກ່ໂມເຊຟັງ. ກາເລັບກ່າວວ່າ ຂ້າພະເຈົ້າຄິດກ່ຽວກັບດິນແດນແຫ່ງພັນທະສັນຍາ “ໃນໃຈຂອງຂ້າພະ ເຈົ້າ’” (ຢຊ 14:7, NLV). ກາເລັບເຊື່ອວ່າຊາວອິດສະຣາເອນສາມາດພິຊິດດິນແດນ ແຫ່ງພັນທະສັນຍາໄດ້ດ້ວຍການຊ່ວຍເຫຼືອຂອງພຣະເຈົ້າ.

ລາຍງານຂອງພວກສອດແນມອີກສິບຄົນໄດ້ເຮັດໃຫ້ຊາວອິດສະຣາເອນເຕັມໄປດ້ວຍຄວາມຫວາດກົວ ແຕ່ກາເລັບໄວ້ວາງໃຈໃນຄຳສັນຍາຂອງພຣະເຈົ້າ ກາເລັບເວົ້າເຖິງ ພວກສອດແນມສິບຄົນທີ່ໄປການາອານກັບລາວວ່າ: “ພີ່ນ້ອງງຂອງຂ້າພະເຈົ້າຜູ້ທີ່ໄປກັບ ຂ້າພະເຈົ້າໄດ້ເຮັດໃຫ້ໃຈຂອງປະຊາຊົນອ່ອນໄຫວດ້ວຍຄວາມຢ້ານກົວ ແຕ່ຂ້າພະເຈົ້າໄດ້ ຕິດຕາມພຣະຜູ້ເປັນເຈົ້າພຣະເຈົ້າຂອງຂ້າພະເຈົ້າດ້ວຍສຸດໃຈ” (ຢຊ 14:8, NLV). ດັ່ງທີ່ ເຮົາເຫັນຈາກຂໍ້ນີ້, ກາເລັບໄດ້ມອບໃຈທັງໝົດຂອງລາວແດ່ພຣະຜູ້ເປັນເຈົ້າ.

ເກືອບເປັນຄໍາສັບດຽວກັນກັບຄຳທີ່ວ່າ, “ດ້ວຍສຸດໃຈ,” ຖືກກ່າວອີກສອງຄັ້ງ (ຢຊ 14:9, 14, NLV). ພຣະຄຳພີກ່າວຄຳເຫຼົ່ານີ້ອອກມາເພື່ອສະແດງໃຫ້ເຮົາເຫັນວ່າ ກາເລັບເປັນຄົນແຫ່ງຄວາມເຊື່ອ ນັ້ນເປັນເຫດຜົນທີ່ພຣະຜູ້ເປັນເຈົ້າກ່າວວ່າ, “ຜູ້ຮັບໃຊ້ ຂອງເຮົາ ກາເລັບມີວິນຍານທີ່ແຕກຕ່າງຈາກຄົນອື່ນ ລາວຕິດຕາມເຮົາຢ່າງຄົບຖ້ວນ” (ຈບຊ 14: 24, ICB). ຈິດວິນຍານຂອງກາເລັບເຮັດໃຫ້ລາວແຕກຕ່າງຈາກພວກສອດ ແນມອີກສິບຄົນ ຕອນນີ້, ກາເລັບອາຍຸ 85 ປີ ລາວຍັງເປັນຕົວຢ່າງເຖິງສິ່ງທີ່ພຣະຜູ້ເປັນ ເຈົ້າຊົງສາມາດເຮັດໄດ້ກັບຄົນທີ່ມອບໃຈໃຫ້ພຣະອົງຢ່າງສຸດໃຈ.

ພຣະເຈົ້າຊົງສັນຍາວ່າຈະມອບດິນແດນທີ່ເປັນຂອງຊົນຊາດອິດສະຣາເອນໃຫ້ແກ່ແຕ່ລະຄອບຄົວຂອງ12ເຜົ່າ ກາເລັບເຂົ້າໃຈວ່າທຸກສິ່ງທຸກຢ່າງຂຶ້ນຢູ່ກັບຄວາມເຊື່ອ ຖ້າ ຊາວອິດສະຣາເອນມີຄວາມເຊື່ອຫຼາຍທີ່ຈະຕໍ່ສູ້ເພື່ອດິນແດນ, ແລ້ວພຣະຜູ້ເປັນເຈົ້າກໍຈະ ຊ່ວຍໃຫ້ພວກເຂົາຢືດຄອງໄດ້ ດັ່ງນັ້ນ, ຍິ່ງພວກເຂົາມີຄວາມເຊື່ອຫຼາຍເທົ່າໃດ, ພຣະເຈົ້າ ກໍຍິ່ງຈະມອບດິນແດນໃຫ້ພວກເຂົາຫຼາຍຂຶ້ນເທົ່ານັ້ນ. ເຮົາຕ້ອງເຮັດຕາມຄວາມເຊື່ອໃນ ຄໍາສັນຍາຂອງພຣະເຈົ້າ ນັ້ນຄືເຫດຜົນທີ່ກາເລັບເວົ້າກັບໂຢຊວຍວ່າ, “ດັ່ງນັ້ນ, ຂໍຈົ່ງມອບ ດິນແດນເຂດເນີນພູທີ່ພຣະຜູ້ເປັນເຈົ້າໄດ້ສັນຍາໄວ້ກັບຂ້າພະເຈົ້າໃນວັນນັ້ນ ເມື່ອດົນມາ ແລ້ວໃຫ້ແກ່ຂ້າພະເຈົ້າ. ໃນເວລານັ້ນທ່ານໄດ້ຍິນວ່າຊາວອານາກິມທີ່ແຂງແຮງໄດ້ອາໄສຢູ່ ທີ່ນັ້ນ ແລະເມືອງຕ່າງໆທັງໃຫຍ່ສູງ ແລະມີການປ້ອງກັນຢ່າງດີ ແຕ່ຕອນນີ້, ບາງທີ່ພຣະຜູ້ ເປັນເຈົ້າຈະຢູ່ກັບຂ້າພະເຈົ້າ, ແລະຂ້າພະເຈົ້າຢືດຄອງດິນແດນນັ້ນດັ່ງທີ່ພຣະຜູ້ເປັນເຈົ້າໄດ້ ກ່າວ” (ຢຊ14:12, ERV). ຄຳວ່າ “ບາງທີ” ສາມາດໝາຍເຖິງຄວາມຢ້ານກົວ ແລະ ຄວາມສົງໄສ ແຕ່ມັນມັກຈະໝາຍເຖິງຄວາມຫວັງວ່າສິ່ງດີໆຈະເກີດຂຶ້ນ (ປມກ 16:2; ຈບຊ 22:6, 11; ຈບຊ 23:3).

`ສິ່ງ “ເລັກນ້ອຍ” ອັນໃດແດ່ທີ່ສາມາດກີດກັ້ນເຮົາຈາກການຕິດຕາມພຣະເຈົ້າ?`