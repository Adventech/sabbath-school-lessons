---
title:  ວິລະບຸລຸດຜູ້ປາສະຈາກຄວາມທະນົງຕົວໃນຈິດໃຈ
date:   19/11/2025
---

ພຣະເຈົ້າຊົງສັນຍາວ່າຈະມອບດິນແດນແກ່ກາເລັບ ແລະໂຢຊວຍ ກາເລັບໄດ້ຮັບ ທີ່ດິນກ່ອນໂຢຊວຍ ໂຢຊວຍໄດ້ຮັບທີ່ດິນຫຼັງຈາກທີ່ຄົນອື່ນໆໃນອິດສະຣາເອນໄດ້ຮັບທີ່ ດິນຂອງຕົນເອງໄປແລ້ວ. ປະການທໍອິດ, ໂຢຊວຍໄດ້ມອບດິນດິນໃຫ້ແກ່ 12 ເຜົ່າຂອງ ອິດສະຣາເອນ ຕອນນີ້ເຖິງເວລາແລ້ວທີ່ຊາວອິດສະຣາເອນຈະມອບດິນໃຫ້ແກ່ໂຢຊວຍ.

`ເປັນຫຍັງໂຢຊວຍຈຶ່ງໄດ້ຮັບດິນເປັນຄົນລະດັບສຸດທ້າຍ? ຂໍ້ມູນນີ້ບອກເຮົາຫຍັງ ແດ່? ໃຫ້ອ່ານ ຢຊ 19:49–51 ເພື່ອຫາຄຳຕອບ.`

ໂຢຊວຍໄດ້ເມືອງໜຶ່ງຊື່ວ່າ ຕິມເນດ-ເສຣາ ຊື່ນີ້ປະກອບດ້ວຍຈາກສອງຄໍາ ຄໍາທໍາ ອິດແມ່ນ “ທິມນັດ” ມາຈາກຄໍາທີ່ໝາຍເຖິງ “ພາກສ່ວນ” ຫຼື “ອານາເຂດ” ຄໍາທີສອງມາຈາກຄໍາພາສາເຮັບເຣີ “ເຊຣັກ” “ເຊຣັກ” ໝາຍເຖິງສິ່ງທີ່ເຫຼືອ. ດັ່ງນັ້ນ, ຊື່ເມືອງຂອງໂຢຊວຍສາມາດຂຽນໄດ້ວ່າ “ພາກສ່ວນທີ່ເຫຼືອຂອງອານາເຂດ.”

ຊື່ນີ້ບອກເຮົາຫຍັງກ່ຽວກັບໂຢຊວຍ? ໂຢຊວຍລໍຖ້າຈົນກວ່າຊາວອິດສະຣາເອນ ທັງໝົດໄດ້ທີ່ດິນຂອງຕົນ ແລ້ວຫຼັງຈາກນັ້ນໂຢຊວຍຈຶ່ງເລືອກສໍາລັບຕົນເອງ ໂຢຊວຍບໍ່ ໄດ້ເລືອກອານາເຂດທີ່ເຕັມໄປດ້ວຍເມືອງຕ່າງໆ ໂຢຊວຍບໍ່ໄດ້ເລືອກເມືອງທີ່ຮັ່ງມີ ຫຼື ສວຍງາມ ລາວເລືອກເມືອງທີ່ອາດພັງທະລາຍໄປແລ້ວ ເພື່ອລາວຈະຕ້ອງສ້າງມັນຄືນໃໝ່. ນອກຈາກນີ້, ຕິມເນດ-ເສຣາຕັ້ງຢູ່ໃກ້ກັບຊິໂລ, ເຊິ່ງເປັນບ່ອນຫໍເຕັ້ນສັກສິດ ຂອງພຣະເຈົ້າຕັ້ງຢູ່. ດັ່ງນັ້ນ, ການເລືອກຂອງໂຢຊວຍຈຶ່ງສະແດງໃຫ້ເຮົາເຫັນວ່າໃຈຂອງ ລາວຢູ່ໃສ ລາວຕ້ອງການຢູ່ໃກ້ພຣະເຈົ້າ ໂຢຊວຍສາມາດຂໍ ຫຼື ເລືອກດິນແດນທີ່ທໍາເລ ດີກວ່າ ແຕ່ໂຢຊວຍບໍ່ຖືໂຕອວດດີໃນໃຈ ລາວເລືອກທີ່ຈະດໍາລົງຊີວິດແບບລຽບງ່າຍ ລາວ ຮູ້ດີວ່າສິ່ງໃດເປັນສິ່ງທີ່ສຳຄັນ ການເລືອກຂອງລາວຊ່ວຍໃຫ້ເຮົາຈົດຈໍາຄຳເວົ້າຂອງກະສັດ ດາວິດທີ່ວ່າ: “ຂ້ານ້ອຍຂໍຈາກພຣະເຈົ້າຢາເວພຽງແຕ່ສິ່ງດຽວ ແມ່ນສິ່ງດຽວເທົ່ານັ້ນທີ່ຂ້າ ນ້ອຍຢາກໄດ້ຄື: ໃຫ້ຂ້ານ້ອຍໄດ້ຢູ່ໃນວິຫານຂອງພຣະເຈົ້າຢາເວຕະຫຼອດຊີວິດຂອງຂ້າ ນ້ອຍ ໃຫ້ຂ້ານ້ອຍໄດ້ເຫັນຄວາມງາມຂອງພຣະເຈົ້າຢາເວ ໃຫ້ຂ້ານ້ອຍສະແຫວງຫາການ ນໍາຂອງພຣະອົງໃນວິຫານຂອງພຣະອົງ” (ພສລສ 27:4, ICB).

`ທ່ານສາມາດຮຽນຮູ້ບົດຮຽນຫຍັງຈາກຈິດໃຈຂອງໂຢຊວຍ? ທ່ານສາມາດມີໃຈ ທີ່ປາສະຈາກຖືໂຕໂອຫັງທັງໝົດໄດ້ແນວໃດ?`