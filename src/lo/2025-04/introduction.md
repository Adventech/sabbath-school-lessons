### ໂອກາດທີ່ສອງ: ພຣະທໍາໂຢຊວຍ

ພຣະທໍາໂຢຊວຍເລີ່ມຕົ້ນດ້ວຍການປ່ຽນແປງການນໍາຂອງຊົນຊາດອິດສະຣາເອນ ໂມເຊໄດ້ຕາຍໄປແລ້ວ ແລະຕອນນີ້ໂຢຊວຍໄດ້ເປັນຜູ້ນໍາຄົນໃໝ່. ພຣະທໍາໂຢຊວຍຍັງ ບອກ ເລື່ອງລາວທີ່ຊົນຊາດອິດສະຣາເອນໄດ້ເຂົ້າດິນແດນແຫ່ງພັນທະສັນຍາຢ່າງໃດ. ໃນ ຕອນສຸດທ້າຍຂອງພຣະທໍາ, ຊົນຊາດອິດສະຣາເອນໄດ້ເຂົ້າໄປຕັ້ງຖິ່ນຖານໃນດິນແດນ ແຫ່ງພະທັນສັນຍາ.

ຫຼັງຈາກ 40ປີໃນຖິ່ນແຫ້ງແລ້ງກັນດານ ໂຢຊວຍຕ້ອງເຮັດສິ່ງທີ່ໂມເຊບໍ່ເຮັດ ເຄີຍມາກ່ອນ ໂຢຊວຍຕ້ອງນໍາຊົນຊາດອິດສະຣາເອນຂ້າມແມ່ນໍ້າຈໍແດນ ແລະເຂົ້າໄປດິນ ແດນຄານາອານ. ພຣະເຈົ້າຊົງໄດ້ເຮັດພັນທະສັນຍາກັບອັບບຣາຮາມ, ອີຊາກ ແລະຢາ ໂຄບຫຼາຍປີທີ່ແລ້ວກ່ອນມອບດິນແດນຜືນນີ້ໃຫ້ແກ່ພວກເຂົາ.

ພຣະເຈົ້າຢາເວກ່າວກັບໂຢຊວຍວ່າ, “ໂມເຊຜູ້ຮັບໃຊ້ຂອງເຮົາກໍໄດ້ຕາຍໄປແລ້ວ ບັດນີ້ໃຫ້ເຈົ້າແລະຄົນພວກນີ້ທັງໝົດຕ້ອງຂ້າມແມ່ນໍ້າຈໍແດນ ເຈົ້າທັງຫຼາຍຕ້ອງເຂົ້າໄປໃນ ດິນແດນທີ່ເຮົາກໍາລັງໃຫ້ຊາວອິດສະຣາເອນ(ຢຊ 1:2, ERV).

ໂຢຊວຍຈະບໍ່ເຮັດພາລະກິດນີ້ພຽງລໍາພັງ ພຣະຜູ້ເປັນເຈົ້າຈະຊົງຊ່ວຍລາວ ພຣະ ເຈົ້າຢາເວຕ້ອງໃຫ້ໄພ່ພົນຂອງພຣະອົງເຂົ້າໄປໃນດິນແດນແຫ່ງພັນທະສັນຍາ ເມື່ອ40ປີ ກ່ອນໜ້ານີ້ ແຕ່ຊາວອິດສະຣາເອນບໍ່ມີຄວາມເຊື່ອໃນຄໍາສັນຍາຂອງພຣະເຈົ້າ ແຕ່ພວກ ເຂົາລະມີດຂໍ້ຕົກລົງທີ່ມີກັບພຣະອົງ. ດັ່ງນັ້ນ ພວກເຂົາຈຶ່ງຖືກບັງຄັບໃຫ້ພະເນຈອນໃນ ຖິ່ນແຫ້ງແລ້ງກັນດານເປັນເວລາ40ປີ.

ໃນເວລລະຫວ່າງ40ປີນີ້, ຊົນຊາດອິດສະຣາເອນຕໍ່ສູ້ພຣະເຈົ້າເປັນປະຈໍາ ຜູ້ໃຫຍ່ ທຸກຄົນໃນອິດສະຣາເອນຜູ້ທີ່ໄດ້ຂ້າມທະເລແດງໄດ້ເສຍຊີວິດໃນຖິ່ນແຫ້ງແລ້ງກັນດານ ຕາຍກັນໝົດ. ຄາເລັບກັບໂຢຊວຍເປັນພຽງຜູ້ໃຫຍ່ສອງຄົນເທົ່ານັ້ນໃນຊົດຊາດອິດສະຣາ ເອນຈາກວັນນັ້ນທີ່ຜູ້ໄດ້ເຂົ້າດິນແດນແຫ່ງພັນທະສັນຍາ. ພຣະທໍາສີ່ເຫຼັ້ມຈາກຫ້າເຫຼັ້ມ ຂອງໂມເຊເລົ່າເລື່ອງເຖິງສິ່ງທີ່ເກີດຂື້ນກັບຊາວອິດສະຣາເອນໃນຂະນະທີ່ພວກເຂົາພະເນ ຈອນໃນຖິ່ນແຫ້ງແລ້ງກັນດານເປັນເວລາ40ປີ. ລູກຫຼານຂອງຊາວອິດສະຣາເອນຜູ້ທີ່ຕາຍ ໃນຖິ່ນແຫ້ງແລ້ງ ຕອນນີ້ໄດ້ເຕີບໂຕເປັນຜູ້ໃຫຍ່ ພວກເຂົາພ້ອມແລ້ວທີ່ຈະເຂົ້າຢືດຄອງ ດິນດິນແຫ່ງພັນທະສັນຍາ ແລະໂຢຊວວຍກໍພ້ອມນໍາພວກເຂົາສູ່ເຂົ້າດິນແດນຜືນນັ້ນ.

**ຫຼັງຈາກນັ້ນໂມເຊກໍຮຽກ** [**ໃຫ້ຄົນໄປຕາມ**] ໂຢຊວຍມາຫາ ຊາວອິດສະຣາເອນ ທຸກຄົນເຝົ້າເບິ່ງໃນຂະນະທີ່ໂມເຊເວົ້າກັບໂຢຊວຍວ່າ, “ຈົ່ງເດັດດ່ຽວແລະກ້າຫານ ເຈົ້າ ຕ້ອງເປັນຜູ້ທີ່ຈະນຳພາປະຊາຊົນເຫຼົ່ານີ້ເຂົ້າໄປຢຶດຄອງດິນແດນ ທີ່ພຣະເຈົ້າຢາເວໄດ້ສັນຍາ ໄວ້ກັບປູ່ຍ່າຕາຍາຍຂອງພວກເຂົາ. ເຈົ້າຈະຊ່ວຍຊາວອິດສະຣາເອນຢືດຄອງ [**ພິຊິກ**] **ດິນ** ແດນ**ຜືນນັ້ນ** ແລະແບ່ງສັນປັ່ນສ່ວນທ່າມ [**ລະຫວ່າງ**] ພວກເຈົ້າ. ພຣະເຈົ້າຢາເວເອງເປັນຜູ້ ອອກໜ້າກ່ອນເຈົ້າ ພຣະອົງເອງສະຖິດຢູ່ກັບເຈົ້າ. ພຣະອົງຈະບໍ່ເຮັດໃຫ້ພວກເຈົ້າຜິດຫວັງ ຫລືປະຖິ້ມພວກເຈົ້າ. ສະນັ້ນ ຢ່າກັງວົນ ຫລືຢ້ານກົວເລີຍ”(ພບຍສ 31:7, 8, ERV).

ໂມເຊກໍາລັງເວົ້າເຖິງພຣະສັນຍາທີ່ພຣະເຈົ້າເຮັດກັບອັບບຣາຮາມ, ອີຊາກແລະຢາ ໂຄບເມື່ອຫຼາຍຮ້ອຍປີກ່ອນ ຕອນນີ້ພຣະເຈົ້າກໍາລັງຈະເຮັດໃຫ້ພຣະສັນຍານັ້ນກາຍເປັນ ຈິງ. ຊາວອິດສະຣາເອນເອງກໍຕື່ນເເຕັ້ນ ເພາະພວກເຂົາບໍ່ມີເຮືອນຊານເປັນເວລາຍາວ ນານ. ບັດນີ້ ພຣະເຈົ້າຈະໃຫ້ພວກເຂົາເລີ່ມຕົ້ນໃໝ່ ພຣະເຈົ້າໄດ້ຊ່ວຍພວກເຂົາພົ້ນຈາກ ການເປັນທາດ. ດັ່ງນັ້ນ, ປະຊາຊົນສາມາດວາງໃຈໄດ້ພຣະອົງທີ່ຈະຮັກສາຄໍາສັນຍາກ່ຽວ ກັບດິນແດນຜືນນັ້ນໄດ້.

ພຣະທໍາໂຢຊວຍຖືກຂຽນຂື້ນເພື່ອເລົ່າເລື່ອງລາວກ່ຽວກັບຊົນຊາດອິດສະຣາເອນເຂົ້າສູ່ດິນແດນແຫ່ງພັນທະສັນຍາແລະ ໄດ້ຢືດຄອງມັນຢ່າງໃດ ພຣະທໍາໂຢຊວຍຍັງບອກ ວ່າ ໂຢຊວຍໄດ້ແບ່ງດິນແດນໃຫ້ເຜົ່າຕ່າງໆຂອງອິດສະຣາເອນຢ່າງໃດອີກດ້ວຍ. ເນື້ອຫາ ສາລະສໍາຄັນຂອງພຣະທໍາໂຢຊວຍກໍຄື ປະຊາຊົນຂອງພຣະເຈົ້າສາມາດໄວ້ເນື້ອເຊື່ອໃຈ ພຣະເຈົ້າໄດ້. ນັ້ນກໍເພາະວ່າພຣະອົງຊົງໄດ້ຮັກຄໍາສາສັນຍາທີ່ຈະມອບດິນແດນໃຫ້ກັບອັບ ບຣາຮາມ ແລະໃຫ້ກັບປະຊາຊົນຂອງພຣະອົງ”(ຢຊ 21:43–45).”—Andrews Bible Commentary (Andrews University Press, 2020),ໜ້າ 365, ປະຫຍຸກໃຊ້.

ໃນໃຕ້ມາດນີ້, ເຮົາຈະຄົ້ນພົບວ່າທຸກວັນນີ້ເຮົາມີບັນຫາຫຼາຍຢ່າງເຊັນດຽວກັນ ກັບໂຢຊວຍມີໃນສະໄໝຂອງຕົນ. ໂຢຊວຍໄດ້ແກ້ບັນຫາເຫຼົ່ານັ້ນຢ່າງໃດ? ເຮົາສາມາດ ຮຽນບົດຮຽນຫຍັງຈາກລາວ? ຕົວຢ່າງຂອງໂຢຊວຍຊ່ວຍໃຫ້ເຮົາໄວ້ວາງໃຈໃນຄໍາສັນ ຍາຂອງພຣະອົງເໝືອນຢ່າງລາວໄດ້ໄວ້ວາງໃຈ. ເມື່ອເຮົາໄວ້ວາງໃຈໃນພຣະເຈົ້າ, ພຣະອົງ ຈະໃຫ້ເຮົາປະສົບຄວາມສໍາເລັດ.

ບາຣ໌ນາ ແມກຢາໂຣຊີຮັບໃຊ້ໃນຄຣິດຕະຈັກຄະນະວັນເສົາໃນພາກພື້ນອິນເຕີ-ຢູໂຣ ລາວຍັງເປັນຜູ້ອໍານວຍການຄະນະກໍາມະການວິໄຈພຣະຄໍາພີ. ບາຣ໌ນາທໍອິດຮັບໃຊ້ ເປັນສາສະໜາຈານ ແລະຜູ້ອໍານວຍການໃນປະເທດໂຣມາເນຍ. ຕໍ່ມາ, ລາວເປັນອາຈານ ສອນພຣະຄໍາພີ ແລະເປັນປະທານມະຫາວິທະຍາໄລແອັດເວັນຕິສໃນປະເທດໂຣມາເນຍ.