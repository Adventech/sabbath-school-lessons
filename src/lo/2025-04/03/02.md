---
title:  ການຂ້າມແມ່ນໍ້າ
date:   12/10/2025
---

`ເປັນຫຍັງພຣະເຈົ້າຈຶ່ງບອກໃຫ້ຊາວອິດສະຣາເອນກຽມພ້ອມສໍາລັບສິ່ງຕ່າງໆທີ່ ຈະເກີດຂຶ້ນ? ໃຫ້ອ່ານ ຢຊ 3:1–5 ແລະ ຈບຊ14:41-44 ເພື່ອຫາຄຳຕອບ.`

ໃນພຣະທໍາໂຢຊວຍ 3:1-5, ເຮົາໄດ້ອ່ານກ່ຽວກັບຫີບພັນທະສັນຍາຂອງພຣະ ເຈົ້າເປັນຄັ້ງທຳອິດໃນພຣະທຳໂຢຊວຍ. ກ່ອນໜ້ານີ້, ພຣະຄຳພີໄດ້ກ່າວເຖິງຫີບພັນທະສັນ ຍາໃນພຣະທໍາໃດແດ່? ໂມເຊໄດ້ກ່າວເຖິງຫີບພັນທະສັນຍາ ພ້ອມກັບພຣະວິຫານອັນບໍຣິ ສຸດຂອງພຣະເຈົ້າ (ອພຍ40:21) ໂມເຊຍັງໄດ້ກ່າວເຖິງຫີບພັນທະສັນຍາ ແລະການເດີນ ທາງຂອງອິດສະຣາເອນຈາກພູເຂົາຊີນາຍ (ຈບຊ 10:33-36).ເຮົາໄດ້ອ່ານກ່ຽວກັບຫີບ ພັນທະສັນຍາ ເມື່ອຊາວອິດສະຣາເອນພະຍາຍາມເລີ່ມຢືດຄອງດິນແດນແຫ່ງພັນທະຄຳ ສັນຍາແລະລົ້ມເຫຼວ (ຈບຊ14:44). ຫີບພັນທະສັນຍາເປັນວັດຖຸສັກສິດທີ່ສຸດໃນພຣະວິ ຫານອັນບໍລິສຸດຂອງຊາວອິດສະຣາເອນ ມີສາມສິ່ງທີ່ຖືກເກັບຮັກສາໄວ້ພາຍໃນຫີບພັນ ທະສັນຍາ ແຕ່ລະສິ່ງສະແດງໃຫ້ເຫັນເຖິງຄວາມສຳພັນພິເສດຂອງຊົນຊາດອິດສະຣາເອນ ກັບພຣະເຈົ້າຄື: (1) ພຣະບັນຍັດສິບປະການ; (2) ໄມ້ເທົ້າພິເສດຂອງອາໂຣນ; ແລະ (3) ໄຫບັນຈຸມານາ ຫຼືເຂົ້າຈີ່ຈາກສະຫວັນ (ອພຍ16:33; ຮຣ9:4).

ຊົນຊາດອິດສະຣາເອນໄດ້ເຮັດສິ່ງພິເສດເພື່ອຕຽມພ້ອມໃນການຈະຂ້າມແມ່ນໍ້າ ພວກເຂົາຍັງໄດ້ເອົາຫີບພັນທະສັນຍາໄປນຳ ສິ່ງເຫຼົ່ານີ້ໄດ້ຊ່ວຍຊາວອິດສະຣາເອນຈື່ວ່າ ພຣະເຈົ້າກໍາລັງນໍາພາພວກເຂົາ ພວກເຂົາຈະຊະນະໄດ້ກໍຕໍ່ເມື່ອພວກເຂົາປະຕິບັດຕາມ ແຜນການ ແລະຕາຕະລາງເວລາຂອງພຣະເຈົ້າ. ພຣະຄຳພີກ່າວວ່າ ພຣະເຈົ້າຊົງປະທັບຢູ່ ເທິງບັນລັງຂອງພຣະອົງເໜືອທູດສະຫວັນທີ່ປົກຄຸມຫີບພັນທະສັນຍາຂອງພຣະເຈົ້າ (ອພຍ 25:22; ຈບຊ 7:89) ຫີບພັນທະສັນຍາຕິດພັນກັບພຣະເຈົ້າ ເມື່ອພຣະເຈົ້າ ເຄື່ອນໄປ, ຫີບພັນທະສັນຍາກໍເຄື່ອນໄປພ້ອມກັບພຣະອົງ ພຣະເຈົ້າເຂົ້າຊົງເດີ່ນສູ່ແຜ່ນ ດິນການາອານຢູ່ຕໍ່ໜ້າຊາວອິດສະຣາເອນພຣະເຈົ້າຊົງນໍາພາປະຊາຊົນຂອງພຣະອົງໃນ ການຕໍ່ສູ້ເພື່ອຢືດຄອງດິນແດນແຫ່ງພັນທະສັນຍາ.

ເຈົ້າເຫັນຄໍາສັບ ຫຼືຄໍາສັບຕ່າງໆໃນໂຢຊວຍ 3:5 ທີ່ຂຽນວ່າ “ບໍຣິສຸດ[ສະອາດ]” (ERV), “ບໍຣິສຸດ” (ICB, NLV), “ຈົ່ງວາງຕົວອອກ [ແຍກອອກ]” (NIrV), ຫຼື “ຈົ່ງກຽມ ຕົວໃຫ້ພ້ອມ” (EASY) ບໍ? ໃນພາສາເຮັບເຣີ, ຄໍາສັ່ງນີ້ໝາຍເຖິງສິ່ງທີ່ປະໂລຫິດ ຫຼືຜູ້ນໍາ ທາງສາສະໜາໄດ້ເຮັດເພື່ອເຮັດໃຫ້ຕົນເອງສະອາດ ກ່ອນທີ່ພວກເຂົາຈະຮັບໃຊ້ພຣະເຈົ້າ ໃນພຣະວິຫານອັນສັກສິດຂອງພຣະອົງ (ອພຍ 28:41; ອພຍ 29:1). ຊາວອິດສະຣາ ເອນໄດ້ເຮັດໃຫ້ຕົນເອງສະອາດກ່ອນທີ່ພວກເຂົາຈະພົບກັບພຣະເຈົ້າຢູ່ທີ່ພູເຂົາຊີນາຍ (ອພຍ19:10, 14) ປະຊາຊົນຍັງຈໍາເປັນຕ້ອງເຮັດໃຫ້ຕົນເອງສະອາດກ່ອນທີ່ຈະຕໍ່ສູ້ໃນ ສະໜາມຮົບ (ພບຍສ 23:14)ປະຊາຊົນໄດ້ເຮັດຫຍັງແດ່ເພື່ອເຮັດໃຫ້ຕົນເອງສະອາດ? ພວກເຂົາຕ້ອງເຊົາເຮັດບາບ. ໃນພຣະທໍາ ຈບຊ 11:18, ເຮົາເຫັນຄໍາສັ່ງດຽວກັນນີ້ທີ່ເຮັດ ໃຫ້ສະອາດ ປະຊາຊົນຕ້ອງທໍາຕົວສະອາດເສຍກ່ອນ ແລ້ວພຣະເຈົ້າຈຶ່ງຈະສາມາດເຮັດ ການອັດສະຈັນໃຫ້ພວກເຂົາໄດ້.

ເມື່ອຊົນຊາດອິດສະຣາເອນຂ້າມແມ່ນໍ້າ, ພຣະເຈົ້າຈະພິສູດໃຫ້ປະຊາຊົນຂອງ ພຣະອົງເຫັນວ່າ ພວກເຂົາສາມາດໄວ້ວາງໃຈຄໍາສັນຍາຂອງພຣະອົງໄດ້ ພຣະອົງຈະມອບ ດິນແດນແຫ່ງພັນທະສັນຍາໃຫ້ແກ່ພວກເຂົາ.