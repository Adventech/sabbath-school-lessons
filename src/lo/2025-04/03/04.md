---
title:  ໃຫ້ຈົດຈໍາໄວ້
date:   14/10/2025
---

`ເປັນຫຍັງພຣະເຈົ້າຈຶ່ງບອກໂຢຊວຍໃຫ້ເອົາຫີນ 12ກ້ອນລົງໃນແມ່ນໍ້າ ແລະອີກ 12ກ້ອນຢູ່ທີ່ກິນການ? ພຣະເຈົ້າຕ້ອງການໃຫ້ຊາວອິດສະຣາເອນຈົດຈໍາຫຍັງເມື່ອພວກ ເຂົາເຫັນຫີນເຫຼົ່ານັ້ນ? ໃຫ້ອ່ານ ໂຢຊວຍ 4 ເພື່ອຫາຄໍາຕອບ.`

ກ້ອນຫີນເຫຼົ່ານັ້ນຈະເປັນ “ເຄື່ອງໝາຍ” ຄໍາສັບພາສາເຮັບເຣີ “ໂອທ໌” ມັກຈະຖືກ ຂຽນ ວ່າ “ການອັດສະຈັນ” ຄໍາວ່າ “ໂອທ໌” ສາມາດໝາຍເຖິງການອັດສະຈັນທີ່ພຣະເຈົ້າ ໄດ້ເຮັດ (ໃຫ້ອ່ານບົດຮຽນມື້ວານນີ້). ການອັດສະຈັນເຫຼົ່ານີ້ລວມເຖິງການລົງໂທດສິບປະ ການຂອງພຣະເຈົ້າທີ່ມີຕໍ່ເອຢິບ. ຄໍາວ່າ “ໂອທ໌” ຍັງສາມາດໝາຍເຖິງ “ສັນຍາລັກ” ຫຼື “ເຄື່ອງ ໝາຍ.” ສັນຍາລັກ ຫຼື ເຄື່ອງໝາຍນີ້ສະແດງໃຫ້ເຮົາເຫັນຄວາມຈິງໃນພຣະຄຳພີ. ຮຸ້ງກິນນໍ້າເປັນ “ເຄື່ອງໝາຍ” ແຫ່ງຄຳສັນຍາຂອງພຣະເຈົ້າ (ປມກ 9:12, 13). ຊາວອິດ ສະຣາເອນໄດ້ເອົາເລືອດທາໃສ່ບານປະຕູເຮືອນທາງເທິງ ແລະຂ້າງຂອງພວກເຂົາໃນດິນ ແດນເອຢິບ. ເລືອດນັ້ນເປັນເຄື່ອງໝາຍ (ອພຍ12:13) ແຫ່ງຄວາມເຊື່ອໃນພຣະເຈົ້າທີ່ ຈະຊ່ວຍພວກເຂົາໃຫ້ໄດ້ຮັບຄວາມລອດ. ສິ່ງສໍາຄັນທີ່ສຸດກໍຄືວັນຊະບາໂຕແມ່ນເປັນ ເຄື່ອງໝາຍນັ້ນ ວັນຊະບາໂຕສະແດງໃຫ້ເຫັນວ່າພຣະເຈົ້າໄດ້ນິຣະມິດສ້າງຟ້າສະຫວັນ ແລະແຜ່ນດິນໂລກ ວັນຊະບາໂຕຍັງສະແດງໃຫ້ເຮົາເຫັນວ່າ ພຣະເຈົ້າຊົງສະຖິດຢູ່ກັບປະຊາ ຊົນຂອງພຣະອົງ ແລະເຮັດໃຫ້ພວກເຂົາບໍລິສຸດ (ອພຍ 31:13, 17; ອຊກ 20: 12).

ໃນໂຢຊວຍ 4, ກ້ອນຫີນເຫຼົ່ານັ້ນຮ່ວມກັນເປັນສັນຍາລັກ ກ້ອນຫີນເຫຼົ່ານີ້ສະ ແດງໃຫ້ເຫັນເຖິງສິ່ງອັດສະຈັນຕ່າງໆທີ່ພຣະເຈົ້າໄດ້ເຮັດເພື່ອປະຊາຊົນຂອງພຣະອົງໃນອະດີດ ກ້ອນຫີນເຫຼົ່ານັ້ນຈະຊ່ວຍໃຫ້ຊາວອິດສະຣາເອນຈື່ການອັດສະຈັນທີ່ແມ່ນໍ້າຈໍແດນ ພຣະເຈົ້າໄດ້ແຍກນໍ້າອອກເພື່ອໃຫ້ຊົນຊາດອິດສະຣາເອນສາມາດຍ່າງຂ້າມໄປເທິງດິນທີ່ ແຫ້ງໄດ້. ຜູ້ຕິດຕາມພຣະເຈົ້າມັກຈະເອົາຫີນໄວ້ໃນບ່ອນຕ່າງໆ (ປມກ 28:18-22) ກ້ອນຫີນເຫຼົ່ານີ້ແລະເຄື່ອງໝາຍອື່ນໆເຮັດໃຫ້ຜູ້ຄົນຕັ້ງຄໍາຖາມຕ່າງໆກ່ຽວກັບພຣະຜູ້ເປັນ ເຈົ້າ (ອພຍ 12:26, 27; ພບຍສ 6:20-25). ແນ່ນອນ, ກ້ອນຫີນໃນແມ່ນໍ້າຈໍແດນ ແລະທີ່ກິນການເປັນເຄື່ອງໝາຍທີ່ຊົງພະລັງ ກ້ອນຫີນເຫຼົ່ານີ້ຊ່ວຍໃຫ້ອິດສະຣາເອນບໍ່ລືມ ອະດີດຂອງພວກເຂົາ. ໃນເວລາດຽວກັນ, ເມື່ອຊາວອິດສະຣາເອນເຫັນກ້ອນຫີນເຫຼົ່ານັ້ນ, ພວກເຂົາຕ້ອງເຮັດບາງຢ່າງຫຼາຍກວ່າການຈົດຈໍາ ພວກເຂົາຕ້ອງມີການເຊື່ອຟັງ (ພບ ຍສ 5:15; ພບຍສ 8:2).

ຕອນນີ້ເຮົາເຂົ້າໃຈແລ້ວວ່າເປັນຫຍັງພຣະເຈົ້າຈຶ່ງສັ່ງໃຫ້ປະຊາຊົນຂອງພຣະອົງຕັ້ງກ້ອນຫີນເຫຼົ່ານັ້ນຂຶ້ນ ກ້ອນຫີນເຫຼົ່ານັ້ນຈະຊ່ວຍໃຫ້ຊົນຊາດອິດສະຣາເອນຈື່ການອັດສະ ຈັນຕ່າງໆທີ່ພຣະເຈົ້າຢາເວເຮັດເພື່ອພວກເຂົາຕະຫຼອດໄປ. ຊາວອິດສະຣາເອນໃນອະນາ ຄົດກໍຕ້ອງເຂົ້າໃຈຄວາມໝາຍຂອງກ້ອນຫີນເຫຼົ່ານີ້ດ້ວຍ ພວກເຂົາສາມາດຮັກສາຄວາມ ເຊື່ອຂອງພວກເຂົາໃຫ້ມີຊີວິດຢູ່ໄດ້ ກໍຕໍ່ເມື່ອພວກເຂົາເຂົ້າໃຈການກະທໍາອັນຍິ່ງໃຫຍ່ຂອງ ພຣະຜູ້ເປັນເຈົ້າໃນອະດີດ ແລ້ວພວກເຂົາຈະມີຄວາມເຊື່ອທີ່ມີຊີວິດ, ບໍ່ແມ່ນຄວາມເຊື່ອທີ່ ຕາຍໄປແລ້ວ. ສິ່ງດຽວກັນນີ້ກໍເປັນຈິງສໍາລັບເຮົາໃນທຸກມື້ນີ້ ໃນຕອນສຸດທ້າຍ, ເຮົາຕ້ອງ ສ້າງຄວາມເຊື່ອຂອງເຮົາເອງຂື້ນມາ ບໍ່ມີໃຜສາມາດເຊື່ອແທນເຮົາໄດ້.

`ມີເຄື່ອງໝາຍອັນໃດແດ່ຈາກປະສົບການຂອງເຈົ້າເອງ? ເຄື່ອງໝາຍເຫຼົ່ານັ້ນ ຊ່ວຍເຈົ້າຈື່ສິ່ງອັດສະຈັນທີ່ພຣະເຈົ້າໄດ້ເຮັດເພື່ອເຈົ້າໄດ້ແນວໃດ?`