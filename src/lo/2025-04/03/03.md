---
title:  ພຣະເຈົ້າແຫ່ງການອັດສະຈັນຜູ້ຊົງພະຊົນຢູ່
date:   13/10/2025
---

`ດ້ວຍການຊ່ວຍເຫຼືອຂອງພຣະເຈົ້າ, ຊົນຊາດອິດສະຣາເອນຈຶ່ງສາມາດຂ້າມແມ່ ນໍ້າໄດ້ ການຂ້າມແມ່ນໍ້າຂອງພວກເຂົາເປັນການອັດສະຈັນ. ການອັດສະຈັນຄັ້ງນີ້ບອກ ເຮົາຫຍັງເຖິງພຣະເຈົ້າທີ່ເຮົາຮັບໃຊ້? ໃຫ້ອ່ານໂຢຊວຍ 3:6–17 ເພື່ອຫາຄໍາຕອບ.`

ໂຢຊວຍ 3:5 ກ່າວວ່າການຂ້າມແມ່ນໍ້າຂອງຊາວອິດສະຣາເອນເປັນການອັດສະ ຈັນ ຄໍາວ່າ “ການອັດສະຈັນ” ມາຈາກຄໍາສັບພາສາເຮັບເຣີ “ນິບຟລາອອດ.” “ນິບຟລາ ອອດ” ເປັນ “ການກະທໍາອັນຍິ່ງໃຫຍ່ຂອງພຣະເຈົ້າ” ທີ່ສະແດງເຖິງພະລັງອໍານາດຂອງ ພຣະອົງ (ພສລສ 72:18; ພສລສ 86:10). ໃນເວລາຕໍ່ມາ, ຊາວອິດສະຣາເອນໄດ້ຄິດ ເຖິງການກະທໍາອັນຍິ່ງໃຫຍ່ເຫຼົ່ານີ້ ພວກເຂົາກໍສັນລະເສີນພຣະຜູ້ເປັນເຈົ້າ (ພສລສ 9:1) ແລະບອກຄົນອື່ນກ່ຽວກັບພຣະອົງ (ພສລສ 96:3). ການອັດສະຈັນບາງສ່ວນຂອງພຣະ ເຈົ້າປະກອບມີການລົງໂທດໃນດິນແດນເອຢິບ (ອພຍ 3:20; ມີກາ 7:15), ການຂ້າມ ທະເລແດງ, ແລະການນໍາຊົນຊາດອິດສະຣາເອນຂອງໃນຖິ່ນແຫ້ງແລ້ງກັນດານ (ພສລສ 78:12-16).

ບັນດາຜູ້ຂຽນພຣະຄຳພີບອກເຮົາວ່າ ພຣະເຈົ້າຊົງນິຣະມິດສ້າງຟ້າສະຫວັນແລະ ແຜ່ນດິນໂລກ ດັ່ງນັ້ນ, ພຣະເຈົ້າຈຶ່ງມີພະລັງຫຼາຍ ສິ່ງທີ່ພຣະອົງສ້າງບໍ່ສາມາດຈຳກັດການ ກະທໍາຂອງພຣະອົງໄດ້. ດັ່ງນັ້ນ, ພຣະເຈົ້າສາມາດເຮັດໄດ້ທຸກສິ່ງ ( ຢຣຢ 32:17). ພຣະ ນາມຂອງພຣະເຈົ້າຊົງອັນສະຈັນ (ພຜປ 13:18). ເຮົາບໍ່ສາມາດເຂົ້າໃຈພຣະອົງໄດ້ຢ່າງ ໝົດຈົດ.

ເມື່ອເຮົາປຽບທຽບພຣະເຈົ້າກັບພະອື່ນໆ, ເຮົກໍາເຫັນວ່າພະເຫຼົ່ານັ້ນບໍ່ສາມາດ ຊ່ວຍໄດ້ (ພສລສ 96:5; ອຊຢ 44:8) ແຕ່ພຣະເຈົ້າໃນພຣະຄຳພີເປັນພຣະເຈົ້າທີ່ຊົງພະ ຊົນຢູ່ ຜູ້ທີ່ເຊື່ອພຣະອົງສາມາດໄວ້ວາງໃຈໃຫ້ພຣະອົງຊ່ວຍພວກເຂົາໄດ້. ທູດຜູ້ສົ່ງສານພິ ເສດຂອງພຣະເຈົ້າ, ເຊກາຣີຢາ, ຍັງໄດ້ໃຊ້ຄໍາວ່າ “ການອັດສະຈັນ.” ເຊກາຣີຢາໄດ້ໃຊ້ຄໍາ ນີ້ເພື່ອສົນທະນາເຖິງອະນາຄົດຂອງຊົນຊາດອິດສະຣາເອນ ຫຼັງຈາກທີ່ພວກເຂົາກັບມາ ຈາກບາບີໂລນ ພຣະເຈົ້າໄດ້ສໍາແດງໃຫ້ເຊກາຣີຢາເຫັນວ່າ ເຢຣູຊາເລັມຈະຖືກສ້າງຂຶ້ນໃໝ່ ຢ່າງສົມບູນ ແລ້ວຈາກນັ້ນຄົນເຖົ້າຈະນັ່ງຢູ່ຕາມຖະໜົນຫົນທາງຂອງເມືອງອີກຄັ້ງ ເດັກ ຊາຍແລະເດັກຍິງຈະຫຼິ້ນຢູ່ທີ່ນັ້ນ ປະຊາຊົນເຢຣູຊາເລັມບໍ່ຄອ່ຍເຊື່ອຄໍາສັນຍາຂອງເຊກາຣີ ຢາ ເມືອງກໍເລີຍຖືກທໍາລາຍ. ດັ່ງນັ້ນ, ການອັດສະຈັນນີ້ຈະເກີດຂຶ້ນໄດ້ແນວໃດ? ເຊກາຣີ ຢາໄດ້ປະກາດອອກໄປວ່າ: “ພຣະຜູ້ເປັນເຈົ້າແຫ່ງກອງທັບສະຫວັນກ່າວວ່າ: ‘ຜູ້ທີ່ຍັງມີຊີ ວິດຢູ່ອາດຈະຄິດວ່າເລື່ອງນີ້ມັນຍາກເກີນໄປທີ່ເກີດຂື້ນ ແຕ່ມັນບໍ່ຍາກເກີນໄປສໍາລັບເຮົາ’ ພຣະຜູ້ເປັນເຈົ້າແຫ່ງກອງທັບສະຫວັນກ່າວ. ນີ້ແມ່ນສິ່ງພຣະຜູ້ເປັນເຈົ້າແຫ່ງກອງທັບສະ ຫວັນກ່າວວ່າ: ‘ເຮົາຈະຊ່ວຍປະຊາຊົນຂອງເຮົາໃຫ້ພົ້ນຈາກປະເທດຕ່າງໆໃນທາງຕາເວັນ ອອກ ແລະທາງຕາເວັນຕົກ ເຮົາຈະນໍາພວກເຂົາກັບຄືນມາ ແລະພວກເຂົາຈະອາໄສຢູ່ໃນ ເມືອງເຢຣູຊາເລັມ ພວກເຂົາຈະເປັນປະຊາຊົນຂອງເຮົາ ແລະເຮົາຈະເປັນພຣະເຈົ້າທີ່ດີ ແລະສັດຊື່ຂອງພວກເຂົາ’” (ຊກຣຢ 8:6-8, ICB).

`ໃຫ້ອ່ານສິ່ງທີ່ພຣະເຢຊູເຈົ້າກ່າວໃນ ລູກາ 18:18-27. ຄໍາຕອບຂອງພຣະເຢຊູ ເຈົ້າຕໍ່ຜູ້ຕິດຕາມພຣະອົງຊ່ວຍໃຫ້ເຈົ້າໄວ້ວາງໃຈໄດ້ວ່າ ພຣະເຈົ້າຊົງມີຣິດອໍານາດພຽງພໍທີ່ ຈະຊ່ວຍປະຊາຊົນຂອງພຣະອົງໃຫ້ລອດຢ່າງໃດ?`