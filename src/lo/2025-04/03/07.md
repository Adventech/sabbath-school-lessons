---
title:  ສຶກສາເພີ່ມເຕີ່ມ
date:   17/10/2025
---

ໃຫ້ອ່ານ ເອເລັນ ຈີໄວທ໌, “ການຂ້າມແມ່ນໍ້າຈໍແດນ,” ໜ້າ 483, 484, ໃນບັນພະບຸລຸດ ແລະຜູ້ເຜິຍພະວັດຈະນະ.

“ໃຫ້ສຶກສາຢ່າງເອົາໃຈໃສ່ເຖິງປະສົບການຂອງຊາວອິດສະຣາເອນໃນການເດີນ ທາງໄປຍັງດິນແດນການາອານ ແລະໃຫ້ສຶກສາ ຢຊ 3 ແລະ 4. ບົດເຫຼົ່ານີ້ເວົ້າເຖິງຊາວ ອິດສະຣາເອນກຽມພ້ອມ ແລ້ວຈຶ່ງຂ້າມແມ່ນໍ້າຈໍແດນເຂົ້າສູ່ດິນແດນແຫ່ງພັນທະສັນຍາ ຢ່າງໃດ. ເຮົາຈຳຕ້ອງຈື່ບົດຮຽນທີ່ພຣະຜູ້ເປັນເຈົ້າຊົງສອນປະຊາຊົນຂອງພຣະອົງໃນສະ ໄໝໂບຮານໄວ້ຢູ່ສະເໝ ແລ້ວຄຳສອນຕ່າງໆໃນພຣະຄຳພີກໍຈະເປັນສິ່ງທີ່ໜ້າສົນໃຈ ແລະ ສໍາຄັນຕໍ່ເຮົາຢູ່ສະເໝີ ເໝືອນດັ່ງຄໍາສອນເຫຼົ່ານັ້ນສໍາຄັນຕໍ່ຊາວອິດສະຣາເອນໃນສະໄໝ ພຣະຄຳພີ.” – ເອເລັນ ຈີໄວທ໌ Comments, The SDA Bible Commentary, ຫົວຂໍ້ 2, ໜ້າ 994, ປະຫຍຸກໃຊ້.

“ຊາວອິດສະຣາເອນໃນຍຸກໃໝ່ກຳລັງຕົກຢູ່ໃນອັນຕະລາຍຈາກການລືມພຣະເຈົ້າ ເມື່ອເຮົາລືມພຣະເຈົ້າ, ເຮົາກໍຈະນະມັດສະການພະປອມ, ເຊັ່ນດຽວກັນກັບທີ່ຊາວອິດສະ ຣາເອນໄດ້ເຮັດໃນສະໄໝພຣະຄຳພີ. ທຸກວັນນີ້, ຄຣິດສະຕຽນນະມັດສະການພະປອມ ຫຼາຍອົງ ຜູ້ຮັກສາວັນຊະບາໂຕກໍນະມັດສະການພຣະປອມເຊັ່ນກັນ. ໃນສະໄໝພຣະຄຳພີ ເດີມ, ພຣະເຈົ້າໄດ້ບອກຊາວອິດສະຣາເອນໃຫ້ລະມັດລະວັງ ພວກເຂົາຕ້ອງບໍ່ນະມັດສະ ການພະປອມເຫຼົ່ານັ້ນ ພະປອມຈະນຳເຮົາອອກຈາກການຮັບໃຊ້ພຣະເຈົ້າຜູ້ຊົງພຣະຊົນຢູ່. ຖ້າພະປອມນຳພາຊາວອິດສະຣາເອນອອກຈາກການຮັບໃຊ້ພຣະເຈົ້າ, ພວກເຂົາກໍຕົກຢູ່ໃຕ້ ຄໍາສາບແຊ່ງຂອງພຣະເຈົ້າ. ດັ່ງນັ້ນ, ຊາວອິດສະຣາເອນຕ້ອງຈື່ຢູ່ສະເໝີທີ່ຈະຮັກພຣະເຈົ້າ ດ້ວຍສຸດໃຈ, ສຸດຈິດ, ແລະສຸດກຳລັງຂອງພວກເຂົາ ແລ້ວພຣະເຈົ້າກໍຈະອວຍພອນພວກ ເຂົາໃນທຸກໆດ້ານ ພຣະເຈົ້າຈະກຳຈັດພະຍາດທັງໝົດອອກຈາກພວກເຂົາ.” –ເອເລັນ ຈີໄວທ໌, ການເປັນພະຍານໃຫ້ຄຣິດຕະຈັກ, ຫົວຂໍ້ 1, ໜ້າ 609, ປະຫຍຸກໃຊ້.

**ຄໍາຖາມສໍາລັບການສົນທະນາ:**

`ໃຫ້ເວົ້າເຖິງການອັດສະຈັນໃນການຂ້າມແມ່ນໍ້າຈໍແດນຂອງຊາວອິດສະຣາເອນ ການອັດສະຈັນນັ້ນແມ່ນຫຍັງ? ສໍາລັບທ່ານແລ້ວ, ເບິ່ງຄືວ່າພຣະເຈົ້າບໍ່ໄດ້ເຮັດ ການອັດສະຈັນໃນທຸກວັນນີ້ບໍ່ແມ່ນບໍ? ໃຫ້ອະທິບາຍ`

`ເຈົ້າສາມາດເຮັດຫຍັງໄດ້ແດ່ເພື່ອຈົດຈຳຄວາມຈິງທາງວິນຍານທີ່ສຳຄັນກ່ຽວກັບພຣະເຈົ້າທີ່ພຣະຄຳພີສອນໄວ້? ເປັນຫຍັງການມີຄວາມສຳພັນກັບພຣະເຈົ້າຈຶ່ງສຳ ຄັນຕໍ່ການຈື່ຂອງພວເຮົາ? ນອກຈາກນີ້, ເປັນຫຍັງເຮົາຕ້ອງລະມັດລະວັງບໍ່ໃຫ້ ສ້າງປະສົບການຄຣິດສະຕຽນທັງໝົດຂອງເຮົາເທິງປະສົບການທີ່ຊົງພະລັງໃນ ອະດີດ? ໃນເວລາດຽວກັນ, ເຮົາສາມາດນຳໃຊ້ປະສົບການໃນອະດີດຂອງເຮົາ ເພື່ອຊ່ວຍພວກເຮົາຈົດຈໍາວິທີອັດສະຈັນທີ່ພຣະເຈົ້າໄດ້ກະທໍາໃນຊີວິດຂອງພວກ ເຮົາຢ່າງໃດ?`

`ວັນຊະບາໂຕສາມາດຊ່ວຍເຮົາຈື່ວ່າພຣະເຈົ້າໄດ້ຊ່ວຍເຮົາໃນອະດີດໄດ້ແນວໃດ? ວັນຊະບາໂຕຍັງຊ່ວຍເຮົາເຂົ້າໃຈການພັກຜ່ອນທີ່ສັນຍາໄວ້ວ່າ ເຮົາຈະມີຄວາມ ຊື່ນຊົມຍິນດີໃນອານາຈັກຂອງພຣະເຈົ້າໃນອະນາຄົດຢ່າງໃດ?`