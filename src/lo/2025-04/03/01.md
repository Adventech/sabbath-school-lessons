---
title:  ໃຫ້ຈົດຈໍາພຣະເມດຕາຂອງພຣະເຈົ້າ
date:   11/10/2025
---

### ໃຫ້ອ່ານສໍາລັບບົດຮຽນອາທິດນີ້

ຢຊ 3:1 -5; ຈບຊ 14:41–44; ຢຊ3:6–17; ຢຊ 64; ຜປຄ 3:7; ມທ 3:16-17.

> <p>ຂໍ້ຄວນຈໍາ</p>
> “ພຣະເຈົ້າຢາເວພຣະເຈົ້າຂອງພວກເຈົ້າໄດ້ເຮັດໃຫ້ນໍ້າເຊົາໄຫຼ ແມ່ນໍ້າໄດ້ແຫ້ງ ລົງຈົນກວ່າປະຊາຊົນໄດ້ຂ້າມໄປໝົດ ພຣະເຈົ້າຢາເວໄດ້ຊົງເຮັດສິ່ງດຽວກັນນີ້ ເພື່ອເຮົາທີ່ ແມ່ນໍ້າເຊັ່ນດຽວກັນກັບທີ່ພຣະອົງໄດ້ເຮັດໃຫ້ປະຊາຊົນຂອງພຣະອົງທີ່ທະເລແດງ. ຈົ່ງຈໍາ ໄວ້ວ່າ ພຣະອົງຊົງເຮັດໃຫ້ນໍ້າທີ່ທະເລແດງຢຸດໄຫຼ ເພື່ອເຮົາຈະໄດ້ຂ້າມໄປ ພຣະເຈົ້າຢາເວ ໄດ້ເຮັດສິ່ງນີ້ [ການອັດສະຈັນ] ເພື່ອທຸກຄົນຈະຮູ້ວ່າພຣະອົງມີຣິດອໍານາດທີ່ຍິ່ງໃຫຍ່ [ທີ່ ອັດສະຈັນ]. ແລ້ວພວກເຂົາຈະເຄົາລົບຢໍາເກງພຣະເຈົ້າຢາເວພຣະເຈົ້າ ຂອງພວກເຈົ້າຕະ ຫຼອດໄປ” (ຢຊ 4:23, 24, ICB).

**ຕໍາຫຼວດຄົນໜຶ່ງ**ໄດ້ເປີດໄຟໃສ່ຫຼັງລົດຂອງທ່ານຈອນ ທ່ານຈອນກໍໄດ້ຈອດລົດ ຂອງຕົນຢູ່ຂ້າງທາງ ແລ້ວທ່ານຈອນກໍຈື່ໄດ້ວ່າ ລາວລືມໃບຂັບຂີ່ໄວ້ຢູ່ບ່ອນເຮັດວຽກ ທ່ານຈອນ ໄດ້ອະທິບາຍໃຫ້ຕໍາຫຼວດຜູ້ນັ້ນຟັງວ່າມີຫຍັງເກີດຂຶ້ນ ຕໍາຫຼວດໄດ້ຖາມທ່ານ ຈອນກ່ຽວກັບອາຊີບຂອງລາວ ທ່ານຈອນກໍບອກວ່າລາວເປັນອາຈານສອນ ແລ້ວຕໍາ ຫຼວດກໍໄດ້ອອກໃບສັ່ງໃຫ້ທ່ານຈອນ ຕໍາຫຼວດບອກທ່ານຈອນວ່າ ຢ່າຄິດວ່າໃບສັ່ງນີ້ເປັນ ການລົງໂທດ.

ຕໍາຫຼວດເວົ້າວ່າ, “ເມື່ອຜູ້ຄົນຢາກຮຽນຮູ້ບາງສິ່ງບາງຢ່າງ ພວກເຂົາກໍຈ່າຍຄ່າ ເທີມ. ໃບສັ່ງປັບນີ້ແມ່ນເງິນທີ່ເຈົ້າຕ້ອງຈ່າຍເພື່ອຮຽນຮູ້ທີ່ຈະຈື່ເຖິງໃບຂັບຂີ່ຂອງເຈົ້າເມື່ອ ເຈົ້າຂັບລົດ ຂໍໃຫ້ໂຊກດີ, ອາຈານ!”

ໃນຖານະທີ່ເປັນມະນຸດ, ເຮົາມັກຈະລືມສິ່ງຕ່າງໆ ເຮົາລືມຫົດນໍ້າຕົ້ນໄມ້ ຫຼືລືມ ອວຍພອນວັນເກີດໃຫ້ກັບໃຜບາງຄົນ ແຕ່ຖ້າເຮົາລືມຄວາມຈໍາເປັນທາງວິນຍານ, ເຮົາກໍ ອາດຕົກຢູ່ໃນຄວາມເດືອດຮ້ອນທີ່ຮ້າຍແຮງກວ່າການໄດ້ຮັບໃບສັ່ງ ແລະຊີວິດນິລັນດອນ ຂອງເຮົາກໍຕົກຢູ່ໃນອັນຕະລາຍ.

ອາທິດນີ້, ໃຫ້ເຮົາສຶກສາກ່ຽວກັບການຂ້າມແມ່ນໍ້າຂອງຊາວອິດສະຣາເອນ ເຮົາ ສາມາດຮຽນຮູ້ຫຍັງແດ່ຈາກປະສົບການຂອງພວກເຂົາ?