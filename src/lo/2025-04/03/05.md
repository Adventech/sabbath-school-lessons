---
title:  ໃຫ້ຈົດຈໍາຢູ່ສະເໝີວ່າພຣະເຈົ້າໄດ້ຊົງນໍາເຈົ້າຢ່າງໃດ
date:   15/10/2025
---

`ໃຫ້ອ່ານ ຢຊ 4:20-24, ພ້ອມກັບ ຜປຄ 3:7; ຜxຄ 8:34; ພສລສ 78:11; ພບຍສ 8:2, 18; ແລະ ພສລສ 45:17. ເປັນຫຍັງເຮົາຕ້ອງຈົດຈໍາສິ່ງຍິ່ງໃຫຍ່ທີ່ພຣະ ເຈົ້າຢາເວໄດ້ເຮັດເພື່ອເຮົາໃນອະດີດ?`

ໃຫ້ເຮົາສັງເກດການປ່ຽນຈາກ “ເຈົ້າ” ເປັນ “ເຮົາ” ໃນ 1- 4:23. ຂໍ້ພຣະຄໍາພີ ທີ່ວ່າພຣະເຈົ້າໄດ້ເຮັດໃຫ້ນໍ້າແມ່ນໍ້າແຫ້ງລົງສໍາລັບ “ເຈົ້າ” “ເຈົ້າ” ທີ່ກ່າວໃນພຣະທໍາຂໍ້ນີ້ ແມ່ນເຖິງໝາຍໃຜ? “ເຈົ້າ”ໃນທີ່ນີ້ແມ່ນຊາວອິດສະຣາເອນທຸກຄົນທີ່ຫາກໍຂ້າມແມ່ນໍ້າມາ. ລອງປຽບທຽບພຣະທໍາຂໍ້ດຽວກັນນີ້ທີ່ເວົ້າເຖິງຊົນຊາດອິດສະຣາເອນຂ້າມທະເລແດງຢ່າງ ໃດ. ພຣະຄໍາພີກ່າວວ່າພຣະເຈົ້າໄດ້ເຮັດໃຫ້ນໍ້າທະເລແດງແຫ້ງລົງສໍາລັບ “ເຮົາ” ຄໍາວ່າ “ເຮົາ” ໝາຍເຖິງຄົນຈໍານວນໜ້ອຍທີ່ຍັງມີຊີວິດຢູ່ຈາກຊ່ວງເວລາທີ່ພຣະເຈົ້າໄດ້ນໍາຊາວ ອິດສະຣາເອນອອກຈາກເອຢິບ. ເມື່ອພວກເຮົາສົມທຽບການຂ້າມທັງສອງເທື່ອ, ເຮົາກໍຈະ ເຫັນວ່າມີຫຼາຍຢ່າງຄືກັນ. ຊາວອິດສະຣາເອນຜູ້ທີ່ໄດ້ຂ້າມທະເລແດງໄດ້ເລົ່າເລື່ອງຂອງ ພວກເຂົາໃຫ້ລູກຫຼານຟັງ ເລື່ອງຂອງ ພວກເຂົາໄດ້ຊ່ວຍໃຫ້ລູກຫຼານເຂົ້າໃຈການຂ້າມແມ່ ນໍ້າຈໍແດນຂອງຕົນເອງດີຂື້ນ.

ເມື່ອເຮົາເລົ່າເລື່ອງຂອງເຮົາໃຫ້ລູກຫຼານຂອງເຮົາຟັງ, ເຮົາຊ່ວຍພວກເຂົາຈົດຈໍາ ສິ່ງອັດສະຈັນຕ່າງໆທີ່ພຣະເຈົ້າໄດ້ເຮັດ. ມັນໜ້າເສົ້າທີ່ເວົ້າອອກມາ, ເມື່ອພເຮົາເຖົ້າແກ່ລົງ, ເຮົາອາດຈະເລີ່ມລືມສິ່ງຕ່າງໆທີ່ເກີດຂື້ນ ນັ້ນມັກຈະເປັນສ່ວນໜຶ່ງຂອງການແກ່ຕົວລົງ ແຕ່ບາງຄັ້ງບັນຫາການຈື່ຈໍາຂອງເຮົາບໍ່ແມ່ນຍ້ອນພວກເຮົາແກ່ຕົວລົງ ຍ້ອນເຮົາຢຸດຄິດ ຫຼື ບໍ່ສົນໃຈໃນສິ່ງຕ່າງທທີ່ພຣະເຈົ້າໄດ້ເຮັດເພື່ອພວກເຮົາ. ເມື່ອເຮົາຢຸດຄິດ, ເຮົາອາດຈະ ພາຕົວເອງໄປສູ່ອັນຕະລາຍ. ດັ່ງນັ້ນ, ເຮົາຕ້ອງເຮັດດີທີ່ສຸດເພື່ອຈົດຈໍາສິ່ງຕ່າງໆທີ່ພຣະ ເຈົ້າໄດ້ເຮັດເພື່ອເຮົາ.

ເຮົາຕ້ອງຈື່ວ່າເຮົາແມ່ນໃຜອີກດ້ວຍ ເຮົາຕ້ອງຈື່ວ່າເປັນຫຍັງເຮົາຈຶ່ງມາຢູ່ທີ່ນີ້ ແລະຈື່ພາລະກິດທີ່ພຣະເຈົ້າໄດ້ມອບໃຫ້ເຮົາເຮັດ. ດັ່ງນັ້ນ, ຕ້ອງໃຫ້ແນ່ໃຈວ່າຈະໃຊ້ເວລາ ໃນແຕ່ລະວັນເພື່ອຈົດຈໍາສິ່ງສໍາຄັນເຫຼົ່ານີ້.

`ເປັນຫຍັງພວກເຮົາຕ້ອງຈົດຈໍາສິ່ງທີ່ພຣະເຢຊູໄດ້ເຮັດເພື່ອພວກເຮົາຢູ່ສະເໝີ? ມັນເປັນເລື່ອງໃຫຍ່ແທ້ບໍຖ້າພວກເຮົາບໍ່ຈື່? ໃຫ້ອ່ານ 1ກຣທ 11:24, 25 ແລະ ໂຢຮັນ 14:26 ເພື່ອຫາຄໍາຕອບ.`

ເອເລັນ ຈີໄວທ໌ເຂົ້າໃຈວ່າເຮົາຕ້ອງຈົດຈໍາສິ່ງຕ່າງໆທີ່ພຣະເຈົ້າໄດ້ເຮັດເພື່ອເຮົາ ໃນອະດີດ ຖ້າເຮົາບໍ່ຈື່ແລ້ວ ເຮົາອາດຈະຢຸດຮັບໃຊ້ພຣະເຈົ້າໃນອະນາຄົດ: “ເຮົາຕ້ອງຢ້ານ ອະນາຄົດ ແລະສິ່ງຕ່າງໆທີ່ຈະເກີດຂຶ້ນບໍ? ບໍ່ຈໍາເປັນເລີຍ, ຖ້າເຮົາຈື່ວິທີທີ່ພຣະຜູ້ເປັນເຈົ້າ ໄດ້ຊົງນໍາເຮົາໃນອະດີດຢູ່ສະເໝີ. ເຮົາຕ້ອງຈື່ສິ່ງຕ່າງໆທີ່ພຣະອົງໄດ້ສອນເຮົາເຊັ່ນກັນ” —ເອເລັນ ຈີໄວທ໌, ເລື່ອງລາວຕ່າງໆໃນຊີວິດ, ໜ້າ 196, ປະຫຍຸກໃຊ້

`ເປັນຫຍັງເຮົາຕ້ອງຈົດຈໍາສິ່ງຕ່າງໆທີ່ພຣະຜູ້ເປັນເຈົ້າໄດ້ເຮັດເພື່ອເຮົາ? ສິ່ງຕ່າງໆ ເຫຼົ່ານັ້ນເຮັດໃຫ້ຄວາມສຳພັນຂອງເຮົາກັບພຣະອົງເຂັ້ມແຂງຂຶ້ນແນວໃດໃນແຕ່ລະວັນ?`