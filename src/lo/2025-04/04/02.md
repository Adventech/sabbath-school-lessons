---
title:  ພຣະເຈົ້າຢາເວປະທະບັນດາພະຂອງເອຢິບ
date:   19/10/2025
---

`ໃຫ້ອ່ານໂຢຊວຍ 5:13–15. ຂໍ້ພຣະຄໍານີ້ກ່າວວ່າເກີດຫຍັງຂຶ້ນກ່ອນທີ່ຊາວ ອິດສະຣາເອນເລີ່ມຕໍ່ສູ້ເພື່ອຢືດຄອງດິນແດນແຫ່ງພັນທະສັນຍາ?`

ຊາວອິດສະຣາເອນຫາກໍຂ້າມແມ່ນໍ້າຈໍແດນ ຕອນນີ້ພວກເຂົາກໍາລັງຢືນຢູ່ເທິງຜືນ ແຜ່ນດິນຂອງສັດຕູ ເມືອງເຢຣີໂກຕັ້ງຢູ່ຕໍ່ໜ້າພວກເຂົາ ແລະປະຕູເມືອງກໍປິດຢູ່ (ຢຊ 6: 1). ຊາວອິດສະຣາແອນບໍ່ມີແຜນການຫຍັງໃນການສູ້ຮົບ ຮ້າຍໄປກວ່ານັ້ນ, ພວກເຂົາ ມີພຽງແຕ່ນັກແກ່ວງກ້ອນຫີນ, ຫອກ, ແລະລູກທະນູເພື່ອທໍາການຕໍ່ສູ້.

ຈາກນັ້ນກໍມີຄົນແປກໜ້າຄົນໜຶ່ງມາຫາໂຢຊວຍ ໂຢຊວຍກໍຖາມຊາຍຄົນນີ້ວ່າ ລາວແມ່ນໃຜ. ຄໍາຕອບຂອງຜູ້ທີ່ມາຢ້ຽມຢາມສະແດງໃຫ້ເຫັນວ່າ ລາວບໍ່ແມ່ນຄົນທີ່ໂຢ ຊວຍຄິດວ່າລາວເປັນ. ເວົ້າອີກປະການໜື່ງ, ຄໍາຖາມທີ່ສໍາຄັນບໍ່ແມ່ນວ່າ ລາວຢູ່ຝ່າຍໂຢ ຊວຍ ແຕ່ໂຢຊວຍຢູ່ຝ່າຍລາວບໍ່?

`ໃຫ້ປຽບທຽບ ຢຊ 5:14,15 ກັບ 2 ກະສັດ 6:8–17; ນຫຢ 9:6; ແລະ ອຊຢ 37:16. ຂໍ້ພຣະຄຳພີເຫຼົ່ານີ້ບອກເຮົາຫຍັງກ່ຽວກັບຜູ້ບັນຊາການກອງທັບຂອງ ພຣະຜູ້ເປັນເຈົ້າ?`

ຄັ້ງດຽວເທົ່ານັ້ນທີ່ພຣະຄຳພີທີ່ລະບຸໄວ້ກ່ຽວກັບ “ຜູ້ບັນຊາການກອງທັບຂອງ ພຣະຜູ້ເປັນເຈົ້າ” ແມ່ນຢູ່ໃນຂໍ້ພຣະຄໍານີ້ແຫຼະ ເຮົາຈະບໍ່ພົບຖ້ອຍຄໍາເຫຼົ່ານີ້ຢູ່ໃນພຣະຄຳພີຂໍ້ ອື່ນອີກ. ລວມຄໍາວ່າ “ຜູ້ບັນຊາການ” ແລະ “ກອງທັບ” ເຂົ້າກັນກໍມີຄວາມໝາຍວ່າ ຜູ້ນຳ ທາງການທະຫານ. ຄໍາວ່າ “ກອງທັບ” ໃນພຣະຄຳພີສາມາດໝາຍເຖິງທະຫານ, ທູດສະ ຫວັນ, ຫຼື ດວງອາທິດ, ດວງຈັນ, ແລະ ດວງດາວຕ່າງໆ.

ພຣະເຢຊູປາກົດຕໍ່ໂຢຊວຍໃນຖານະເປັນເພື່ອນ ແລະຜູ້ຊ່ວຍ ພຣະເຢຊູຄືຜູ້ບັນຊາ ການຕົວຈິງຂອງກອງທັບອິດສະຣາເອນ ຍິ່ງໄປກວ່ານີ້, ພຣະເຢຊູຄຜູ້ບັນຊາການກອງທັບ ເທວະດາທີ່ເບິ່ງບໍ່ເຫັນ ເທວະດາເຫຼົ່ານີ້ຊ່ວຍໃນການຕໍ່ສູ້ທີ່ສໍາຄັນທີ່ສຸດໃນທຸກຍຸກທຸກສະ ໄໝຄື: ສົງຄາມທົ່ວຈັກະວານລະຫວ່າງຄວາມດີແລະຄວາມຊົ່ວ. ຄໍາຕອບຂອງໂຢຊວຍສະ ແດງໃຫ້ເຫັນວ່າ ລາວເຂົ້າໃຈວ່າຜູ້ບັນຊາການຄືພຣະຜູ້ເປັນເຈົ້າທີ່ເປັນພຣະເຈົ້າ ໂຢຊວຍ ກົ້ມລົງຕໍ່ໜ້າພຣະອົງເພື່ອສະແດງຄວາມເຄົາລົບແລະນະມັດສະການພຣະອົງ (ຢຊ 5:14; ປຖກ17:3; 2 ຊມອ 9:6; 2ຂຄ 20:18) ໂຢຊວຍພ້ອມທີ່ຈະປະຕິບັດຕາມແຜນການ ສູ້ຮົບຂອງພຣະຜູ້ເປັນເຈົ້າ. ການຕໍ່ສູ້ເພື່ອຢືດຄອງດິນແດນແຫ່ງພັນທະສັນຍາເປັນສ່ວນ ໜຶ່ງຂອງສົງຄາມທີ່ຍິ່ງໃຫຍ່ກວ່າເ ຊິ່ງລວມເຖິງພຣະເຈົ້າເອງ ແລະກອງທັບສະຫວັນ.

`ຜູ້ບັນຊາການກອງທັບສະຫວັນກຳລັງທໍາພາລະກິດ ພຣະອົງທໍາພາລະກິດຢ່າງ ໜັກເພື່ອປົກປ້ອງປະຊາຊົນຂອງພຣະອົງເທິງແຜ່ນດິນໂລກນີ້ ຄວາມຈິງໃນພຣະຄຳພີນີ້ ຈະໃຫ້ຄວາມຫວັງຫຍັງແກ່ເຮົາ?`