---
title:  ພຣະເຈົ້າຢາເວຈະຕໍ່ສູ້ຕາງພວກເຈົ້າ
date:   22/10/2025
---

`ແຜນການທໍາອິດຂອງພຣະເຈົ້າສໍາລັບຊາວອິດສະຣາເອນໃນການສູ້ຮົບແມ່ນ ຫຍັງ? ໃຫ້ອ່ານ 14:13, 14, 25 ເພື່ອຫາຄໍາຕອບ`

ເມື່ອຊາວອິດສະຣາເອນກໍາລັງມີບັນຫາ, ໂມເຊກ່າວວ່າ, “‘ຢ່າຢ້ານ! ຢ່າໜີ! ຈົ່ງ ຢືນຢູ່ທີ່ເກົ່າ ແລະເຝົ້າເບິ່ງພຣະຜູ້ເປັນເຈົ້າຊ່ວຍເຈົ້າໃຫ້ລອດໃນມື້ນີ້. ເຈົ້າຈະບໍ່ເຫັນຊາວເອ ຢິບເຫຼົ່ານີ້ອີກເລີຍ. ເຈົ້າຈະບໍ່ຕ້ອງເຮັດຫຍັງເລີຍ ແຕ່ໃຫ້ນີ້ງໄວ້ ພຣະຜູ້ເປັນເຈົ້າຈະຕໍ່ສູ້ ແທນເຈົ້າ’” (ອພຍ 14:13, 14, ERV).

ພຣະຄຳພີກ່າວວ່າຊາວເອຢິບເຂົ້າໃຈວ່າພຣະ ເຈົ້າຊົງຕໍ່ສູ້ເພື່ອປະຊາຊົນຂອງພຣະອົງ: “ຊາວເອຢິບຮ້ອງຂຶ້ນວ່າ, ‘ອອກໄປຈາກທີ່ນີ້! ພຣະຜູ້ເປັນເຈົ້າກໍາລັງຕໍ່ສູ້ກັບພວກເຮົາ. ພຣະອົງກໍາລັງຕໍ່ສູ້ເພື່ອຊາວອິດສະຣາເອນ” (ອພຍ 14:25, ERV). ສິ່ງທີ່ເກີດຂຶ້ນຢູ່ທະເລແດງສະແດງໃຫ້ເຮົາເຫັນແຜນການຂອງພຣະເຈົ້າກ່ຽວກັບວິທີທີ່ພຣະເຈົ້າຈະຊ່ວຍຊາວອິດສະຣາເອນ ພຣະເຈົ້າຈະຕໍ່ສູ້ໃນສະໜາມຮົບ. ໃນຂະນະທີ່ ພຣະເຈົ້າຕໍ່ສູ້ເພື່ອຊົນຊາດອິດສະຣາເອນ, ຊາວອິດສະຣາເອນຕ້ອງບໍ່ຕໍ່ສູ້ (ອພຍ 14:14) ພຣະເຈົ້າຊົງເປັນນັກຮົບ ພຣະອົງຊົງຄວບຄຸມການຕໍ່ສູ້ ພຣະເຈົ້າຊົງວາງແຜນການສູ້ຮົບ ພຣະອົງຕັດສິນໃຈວ່າພຣະອົງຈະຕໍ່ສູ້ແນວໃດ ແລະເມື່ອໃດເພື່ອປົກປ້ອງປະຊາຊົນຂອງ ພຣະອົງ ພຣະເຈົ້າເປັນຜູ້ຮັບຜິດຊອບການສູ້ຮົບ ຖ້າພຣະຜູ້ເປັນເຈົ້າບໍ່ຕໍ່ສູ້ເພື່ອຊົນຊາດອິດ ສະຣາເອນແລ້ວ, ພວກເຂົາຈະບໍ່ມີໂອກາດທີ່ຈະປະສົບຜົນສໍາເລັດ.

ປະຫວັດສາດສະແດງໃຫ້ເຮົາເຫັນວ່າເມື່ອໃດກໍຕາມທີ່ຊາວອິດສະຣາເອນໄວ້ວາງໃຈໃນພຣະເຈົ້າ, ພວກເຂົາບໍ່ຈໍາເປັນຕ້ອງຕໍ່ສູ້ເລີຍ (ໃຫ້ອ່ານ 2ກສ 19; 2 ຂຄ 32; ອຊຢ 37).

ໃນແຜນການອັນສົມບູນແບບຂອງພຣະເຈົ້າ, ຊົນຊາດອິດສະຣາເອນບໍ່ເຄີຍຈໍາ ເປັນຕ້ອງຕໍ່ສູ້ໃນສະໜາມຮົບຂອງຕົນເອງ ພຣະເຈົ້າໄດ້ສະແດງໃຫ້ປະຊາຊົນຂອງພຣະອົງ ເຫັນວ່າ ພວກເຂົາບໍ່ຈໍາເປັນຕ້ອງໃຊ້ອາວຸດຕໍ່ສູ້ຊາວເອຢິບໃນຖິ່ນແຫ້ງແລ້ງກັນດານເລີຍ. ພຣະເຈົ້າຊົງຕໍ່ສູ້ໃນການສະໜາມຮົບເພື່ອຊົນຊາດອິດສະຣາເອນ. ໃນລັກສະນະດຽວກັນ ຊາວອິດສະຣາເອນກໍບໍ່ຈໍາເປັນຕ້ອງຕໍ່ສູ້ກັບຊາວການາອານ ເພື່ອຢືດຄອງດິນແດນແຫ່ງ ພັນທະສັນຍາ (ພຍສ 7:17-19) ແຕ່ຊົນຊາດອິດສະຣາເອນບໍ່ໄດ້ໄວ້ວາງໃຈພຣະເຈົ້າ ພຽງພໍທີ່ຈະປ່ອຍໃຫ້ພຣະອົງຕໍ່ສູ້ແທນພວກເຂົາ ດັ່ງນັ້ນ, ພຣະເຈົ້າຈຶ່ງອະນຸຍາດໃຫ້ພວກ ເຂົາສູ້ຮົບກັບຊາວການາອານ.

`“ຊາວອິດສະຣາເອນຕໍ່ວ່າພຣະຜູ້ເປັນເຈົ້າ ດັ່ງນັ້ນ, ພຣະຜູ້ເປັນເຈົ້າຈຶ່ງອະນຸຍາດ ໃຫ້ສັດຕູສູ້ຮົບກັບພວກເຂົາ.” —ເອເລັນ ຈີໄວທ໌, ເລື່ອງລາວຂອງການ ໄຖ່, ໜ້າ 134, ປະຫຍຸກໃຊ້. ຈະເກີດຫຍັງຂຶ້ນໃນທຸກວັນນີ້ເມື່ອເຮົາຕໍ່ວ່າພຣະຜູ້ເປັນເຈົ້າ?`