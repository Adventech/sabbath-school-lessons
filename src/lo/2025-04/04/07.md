---
title:  ສຶກສາເພີ່ມເຕີ່ມ
date:   24/10/2025
---

ໃຫ້ອ່ານ ເອເລັນ ຈີໄວທ໌, “ການລົ້ມສະລາຍຂອງເຢຣີໂກ,” ໜ້າ 487-493, ໃນ ບັນພະບຸລຸດ ແລະຜູ້ເຜີຍພະວັດຈະນະ.

ເມື່ອຊາຕານແລະທູດສະຫວັນຂອງມັນຕໍ່ສູ້ກັບພຣະເຈົ້າ, ພຣະເຈົ້າຊົງມີທາງ ເລືອກ ພຣະເຈົ້າສາມາດເລືອກທີ່ຈະຍອມມອບການນໍາພາຂອງສະຫວັນແກ່ເທວະດາ ທີ່ຊົ່ວຕົນໜື່ງ ຫຼືພຣະເຈົ້າສາມາດຍັງຄົງຮັກສາຢ່າງພຣະອົງຊົງເປັນ ພຣະອົງຊົງເປັນພຣະ ບິດາທີ່ບໍຣິສຸດ, ເຊິ່ງຊົງຮັກທຸກສິ່ງທີ່ມີຊີວິດ. ພຣະຄໍາພີສະແດງໃຫ້ເຮົາເຫັນວ່າ ພຣະເຈົ້າ ເລືອກທີ່ຈະຮັກສາຢ່າງທີ່ພຣະອົງຊົງເປັນ ດັ່ງນັ້ນ, ການເລືອກຂອງພຣະອົງມີເຈດຕະນາ ໃຫ້ຊາຕານເຮັດສົງຄາມກັບພຣະອົງ.

ທຸກວັນນີ້, ຊາຕານແລະກອງທັບເທວະດາຊົ່ວ ແລະໄພ່ພົນຂອງມັນຍັງສືບຕໍ່ຕໍ່ສູ້ ກັບພຣະເຈົ້າ ນານມາແລ້ວ, ພຣະຜູ້ເປັນເຈົ້າຊົງເລືອກທີ່ຈະເຂົ້າຮ່ວມໃນການຕໍ່ສູ້ຄັ້ງນີ້ ເພື່ອຊ່ວຍຄົນບາບໃຫ້ພົ້ນຈາກບາບ ແລະຊາຕານ. ໃນສະໄໝພຣະຄໍາພີເດີມ, ພຣະຜູ້ເປັນ ເຈົ້າໄດ້ສະເດັດມາຊ່ວຍປະຊາຊົນຂອງພຣະອົງ ພຣະຜູ້ເປັນເຈົ້າຊົງເປັນນັກຮົບຜູ້ຍິ່ງໃຫຍ່. ພາບລັກນີ້ຂອງພຣະເຈົ້ານີ້ຊ່ວຍໃຫ້ເຮົາເຂົ້າໃຈວ່າພຣະອົງຈະຕໍ່ສູ້ເພື່ອພວກເຮົາໃນວາລະ ສຸດທ້າຍ. ໃນທີ່ສຸດພຣະເຈົ້າຈະຢຸດຕິສົງຄາມແຫ່ງຈັກະວານລະຫວ່າງຄວາມດີກັບຄວາມ ຊົ່ວ (ພນມ 20:8-10). ການສູ້ຮົບຂອງຊາວອິດສະຣາເອນໃນສະໄໝພຣະຄໍາພີເດີມເປັນ ພາບສື່ເຖິງສົງຄາມແຫ່ງຈັກະວານນີ້ແຫຼະ ການສູ້ຮົບຂອງຊາວອິດສະຣາເອນຍັງໃຫ້ຄວາມ ຫວັງແກ່ເຮົາວ່າ ພຣະເຈົ້າຈະພິພາກສາທີ່ເປັນປະໂຫຍດຕໍ່ປະຊາຊົນຂອງພຣະອົງ.

“ພຣະເຈົ້າຊົງເລືອກຊ່ວງເວລາຕອນປະຊາຊົນຂອງພຣະອົງຈະເຂົ້າສູ່ດິນແດນແຫ່ງພັນທະສັນຍາ ແຕ່ປະຊາຊົນຂອງພຣະອົງບໍ່ໄວ້ວາງໃຈໃນພຣະຜູ້ເປັນເຈົ້າ ດັ່ງນັ້ນ, ພຣະເຈົ້າ ຈຶ່ງຖອນຂໍ້ສະເໜີທີ່ພຣະອົງທີ່ໃຫ້ແກ່ປະຊາຊົນຂອງພຣະອົງ ເພື່ອໃຫ້ພວກເຂົາເຂົ້າໄປໃນ ເວລານັ້ນ....... ພຣະເຈົ້າບໍ່ຕ້ອງການໃຫ້ປະຊາຊົນຂອງພຣະອົງຕໍ່ສູ້ເພື່ອຢືດເອົາດິນແດນ ນັ້ນ ພຣະອົງຊົງຕ້ອງການໃຫ້ພວກເຂົາເຊື່ອຟັງຄໍາບັນຊາຂອງພຣະອົງ ເມື່ອພວກເຂົາເຊື່ອ ຟັງ, ພຣະອົງຈະໃຫ້ລາງວັນແກ່ການເຊື່ອຟັງຂອງພວກເຂົາ ຈາກນັ້ນພຣະອົງກໍຈະມອບດິນ ແດນແຫ່ງພັນທະສັນຍານີ້ເປັນຂອງຂວັນແກ່ພວກເຂົາ.” –ເອເລັນ ຈີໄວທ໌, ບັນພະບຸລຸດ ແລະຜູ້ເຜີຍພັດວະຈະ, ໜ້າ 392, ປະຫຍຸກໃຊ້.

**ຄໍາຖາມສໍາລັບສົນທະນາ:**

`ສົງຄາມແຫ່ງຈັກະວານລະຫວ່າງຄວາມດີ ກັບຄວາມຊົ່ວຊ່ວຍໃຫ້ທ່ານເຂົ້າ ໃຈແນວໃດ ວ່າເປັນຫຍັງພຣະເຈົ້າຈຶ່ງບັນຊາໃຫ້ຊາວອິດສະຣາເອນໄປສູ້ຮົບ?`

`ໃຫ້ເວົ້າເຖິງຄໍາຖາມໃນຕອນທ້າຍຂອງການສືກສາໃນວັນຈັນ ເຮົາຮູ້ໄດ້ແນວ ໃດວ່າ ສົງຄາມແຫ່ງຈັກະວານກໍາລັງເກີດຂຶ້ນຢູ່ອ້ອມຮອບຕົວເຮົາ ບົດບາດ ຂອງເຮົາໃນສົງຄາມນີ້ແມ່ນຫຍັງ? ເຮົາສາມາດເຮັດສິ່ງທີ່ພຣະເຈົ້າບອກໃຫ້ ເຮົາເຮັດໃນການຕໍ່ສູ້ຄັ້ງນີ້ໄດ້ແນວໃດ?`

`ການ “ຢູ່ນິ້ງ” ແລະ ເຝົ້າລໍຖ້າໃຫ້ພຣະເຈົ້າຕໍ່ສູ້ເພື່ອເຮົາໃນຊີວິດດ້ານວິນຍານ ຂອງເຮົາມີຄວາມໝາຍວ່າແນວໃດ?`

`ຫຼາຍຄັ້ງເມື່ອພວກເຮົາບໍ່ເຫັນດີກັບສິ່ງຕ່າງໆໃນໂບດ, ເຮົາຕ້ອງການຮູ້ວ່າ ໃຜຢູ່ຝ່າຍເຮົາ ຢຊ 5:13-15 ຈະປ່ຽນແປງຈິດໃຈຂອງເຮົາແນວໃດ?`