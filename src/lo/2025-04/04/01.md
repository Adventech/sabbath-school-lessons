---
title:  ສົງຄາມທີ່ຢູ່ເບື້ອງຫຼັງຂອງສົງຄາມທັງໝົດ
date:   18/10/2025
---

### ໃຫ້ອ່ານສໍາລັບບົດຮຽນອາທິດນີ້

ຢຊ 3:13 -15; 2ກສ 6:8–17; ນຫມຢ 9: 6; ອຊຢ37:16; ພນມ 12:7-9; ອຊຢ 14:12-14; ອຊກ 28:11-19; ດນອ 10: 12 -14; ອພຍ 2: 23-25; ອພຍ 14:13; 14, 25; ອພຍ 17: 7-13; ຢຊ 6:15-20.

> <p>ຂໍ້ຄວນຈໍາ</p>
> “ສິ່ງນັ້ນບໍ່ເຄີຍເກີດຂຶ້ນມາກ່ອນ, ແລະບໍ່ເຄີຍເກີດຂຶ້ນອີກເລີຍ. ນັ້ນຄືມື້ທີ່ ພຣະຜູ້ເປັນເຈົ້າເຊື່ອຟັງມະນຸດ. ແທ້ຈິງ, ພຣະຜູ້ເປັນເຈົ້າກໍາລັງຕໍ່ສູ້ເພື່ອອິດສະຣາເອນ!” (ຢຊ 10:14, ERV).

ພຣະທຳໂຢຊວຍເຕັມໄປດ້ວຍສົງຄາມ ພຣະເຈົ້າໄດ້ບັນຊາປະຊາຊົນຂອງພຣະອົງ ໃຫ້ຕໍ່ສູ້ໃນສົງຄາມເຫຼົ່ານີ້ ພຣະເຈົ້າໄດ້ຊ່ວຍປະຊາຊົນຂອງພຣະອົງໃຫ້ໄດ້ຮັບໄຊຊະນະໃນ ສົງຄາມ ເຮົາເຫັນແນວຄິດນີ້ຕະຫຼອດທັງພຣະທໍາໂຢຊວຍ(ຢຊ 10:11). ພຣະເຈົ້າຊົງ ກ່າວເຖິງການຕໍ່ສູ້ເພື່ອຊົນຊາດອິດສະຣາເອນ(ຢຊ6:2; ຢຊ 8:1). ໂຢຊວຍຍັງກ່າວວ່າ ພຣະເຈົ້າຈະຊ່ວຍອິດສະຣາເອນຕໍ່ສູ້ແລະຈະນໍາໄຊຊະນະ (ຢຊ 4:23, 24; ຢຊ 8:7). ນາງຣາຮາບກໍກ່າວສິ່ງດຽວກັນນີ້(ຢຊ 2:10) ເຊັ່ນດຽວກັນກັບພວກສອດແນມ (ຢຊ 2: 24) ແລະປະຊາຊົນຂອງພຣະເຈົ້າ (ຢຊ 24:18) ພຣະເຈົ້າຍັງກ່າວວ່າພຣະອົງເປັນຜູ້ເລີ່ມ ຕົ້ນສົງຄາມເຫຼົ່ານີ້.

ເປັນທີ່ແນ່ນອນວ່າ, ຄໍາປະກາດຂອງພຣະເຈົ້າອາດຈະເຮັດໃຫ້ພວກເຮົາປະຫຼາດ ໃຈ ຖ້າພຣະເຈົ້າເປັນຄວາມຮັກ, ເປັນຫຍັງພຣະອົງຈຶ່ງຕໍ່ສູ້? ເປັນຫຍັງປະຊາຊົນຂອງພຣະ ອົງຈຶ່ງຕໍ່ສູ້ໃນສົງຄາມຢ່າງຫຼວງຫຼາຍໃນສະໄໝພຣະຄໍາພີເດີມ? (ໃຫ້ ອ່ານ ອພຍ34:6; ພສລສ 86:15; ພສລສ 103:8; ພສລສ 108:4.)

ອາທິດນີ້ແລະອາທິດຕໍ່ໄປ, ເຮົາຈະມາຕອບຄໍາຖາມທີ່ຍາກກ່ຽວກັບສົງຄາມທີ່ ພຣະເຈົ້າໄດ້ສັ່ງໃຫ້ຊົນຊາດອິດສະຣາເອນຕໍ່ສູ້. ເປັນຫຍັງພຣະເຈົ້າຈຶ່ງສັ່ໃຫ້ການສູ້ຮົບໃນ ໃນພຣະທໍາໂຢຊວຍ ແລະພຣະທໍາອື່ນໆ?