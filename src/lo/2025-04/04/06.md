---
title:  ທາງເລືອກທີ່ສອງທີ່ດີທີ່ສຸດ
date:   23/10/2025
---

`ໃຫ້ອ່ານ ອພຍ 17:7-13 ແລະ ຢຊ 6:15-20 ເລື່ອງເສິກສອງຄັ້ງນີ້ຄືກັນແນວ ໃດ ແລະແຕກຕ່າງກັນແນວໃດ?`

ໃນ ອພຍ 17, ເຮົາກໍຮັບຮູ້ວ່າຊົນຊາດອິດສະຣາເອນຕໍ່ສູ້ເປັນຄັ້ງທໍາອິດຫຼັງຈາກ ພວກເຂົາອອກຈາກດິນແດນເອຢິບ ຊາວອິດສະຣາເອນໄດ້ຕໍ່ສູ້ກັບຊາວອາມາເລກ. ສອງ ສາມທິດກ່ອນໜ້ານັ້ນ, ຊົນຊາດອິດສະຣາເອນໄດ້ເຫັນຣິດເດດອັນຍິ່ງໃຫຍ່ຂອງພຣະເຈົ້າ ເມື່ອພຣະອົງໄດ້ພິພາກສາລົງໂທດຊາວເອຢິບ ແລ້ວຈາກນັ້ນພຣະເຈົ້າກໍໄດ້ຊ່ວຍຊາວອິດ ສະຣາເອນໜີອອກຈາກເອຢິບ. ເຮົາຍັງເຫັນອີກວ່າແຜນການທໍາອິດຂອງພຣະເຈົ້າສໍາລັບ ຊາວອິດສະຣາເອນບໍ່ໄດ້ລວມເຖິງທີ່ພວກເຂົາຈໍາເປັນຕ້ອງຕໍ່ສູ້ (ອພຍ 23:28; ອພຍ 33:2) ແຕ່ບໍ່ດົນຫຼັງຈາກທີ່ພຣະເຈົ້າໄດ້ນໍາຊາວອິດສະຣາເອນອອກຈາກເອຢິບ, ພວກເຂົາ ກໍເລີ່ມຕໍວ່າໃນລະຫວ່າງການເດີນທາງໄປຍັງດິນແດນແຫ່ງພັນທະສັນຍາ(ອພຍ 17:3) ຊາວອິດສະຣາເອນສົງໄສວ່າພຣະເຈົ້າສະຖິດຢູ່ກັບພວກເຂົາແທ້ບໍ. ໃນຊ່ວງເວລານີ້ເອງ, ຊາວອາມາເລກໄດ້ມາຕໍ່ສູ້ກັບຊາວອິດສະຣາເອນ ການຕໍ່ສູ້ຄັ້ງນີ້ບໍ່ໄດ້ເກີດຂຶ້ນຍ້ອນຄວາມ ໂຊກຮ້າຍ ພຣະເຈົ້າໄດ້ອະນຸຍາດໃຫ້ຊາວອາມາເລກໂຈມຕີຊາວອິດສະຣາເອນ ເພື່ອໃຫ້ ພວກເຂົາຮຽນຮູ້ທີ່ຈະໄວ້ວາງໃຈພຣະອົງອີກຄັ້ງ.

ພຣະເຈົ້າຊົງພົບປະຊາຊົນຂອງພຣະອົງຢູ່ບ່ອນທີ່ພວກເຂົາຢູ່ ພຣະເຈົ້າຊົງເຊື້ອເຊີນ ປະຊາຊົນຂອງພຣະອົງໃຫ້ກັບຄືນມາຫາພຣະອົງ ແລະໃຫ້ເຂົ້າສູ່ແຜນການອັນສົມບູນແບບ ຂອງພຣະອົງສໍາລັບຊີວິດຂອງພວກເຂົາຢູ່ສະເໝີ ເຮົາຕ້ອງໄວ້ວາງໃຈໃນພຣະອົງ. ນັ້ນຄື ເຫດຜົນທີ່ພຣະເຈົ້າລໍຖ້າເຖິງ40 ປີກ່ອນທີ່ຈະມອບຫຼັກເກນຕ່າງໆໃນການເຮັດເສິກໃຫ້ປະ ຊາຊົນຂອງພຣະອົງ ປະຊາຊົນກັບສົງໄສພຣະເຈົ້າ ດັ່ງນັ້ນ, ພວກເຂົາຈຶ່ງພະເນຈອນໃນຖິ່ນ ແຫ້ງແລ້ງກັນດານເປັນເວລາ 40 ປີ. ຕອນນີ້ 40 ປີໄດ້ຜ່ານພົ້ນໄປແລ້ວ ຊາວອິດສະຣາ ເອນພ້ອມທີ່ຈະເຂົ້າສູ່ແຜ່ນດິນແຫ່ງພັນທະສັນຍາ ການຕໍ່ສູ້ແບບໃໝ່ຕ້ອງການແຜນການ ໄໝ່ໆໃນການສູ້ຮົບ. ນັ້ນເປັນຊ່ວງເວລາທີ່ພຣະເຈົ້າໄດ້ສັ່ງໃຫ້ຊາວອິດສະຣາເອນທໍາລາຍ ຊາວການາອານໃຫ້ໝົດສິ້ນ (ພຍສ 20:16-18).

ຕອນນີ້ຊາວອິດສະຣາຕ້ອງຕໍ່ສູ້ກັບເຫຼົ່າສັດຕູຂອງພວກເຂົາ ພຣະເຈົ້າໄດ້ໃຊ້ການ ສູ້ຮົບເປັນການທົດສອບ ການທົດສອບນີ້ສະແດງໃຫ້ຊາວອິດສະຣາເອນໄດ້ເຫັນສິ່ງທີ່ຢູ່ ໃນໃຈຂອງພວກເຂົາ ພວກເຂົາຈະຈົງຮັກພັກດີຕໍ່ພຣະເຈົ້າແລະໄວ້ວາງໃຈໃນພຣະອົງຫຼືບໍ? ພຣະເຈົ້າບໍ່ຍອມແພ້ທີ່ປະຖິ້ມປະຊາຊົນຂອງພຣະອົງ ພຣະອົງໄດ້ອະນຸຍາດໃຫ້ພວກເຂົາ ເຫັນຣິດເດດອໍານາດຂອງພຣະອົງ ແຕ່ກ່ອນທີ່ຊາວອິດສະຣາເອນຈະອອກໄປສູ້ຮົບ, ພວກ ເຂົາຕ້ອງສະແດງໃຫ້ພຣະເຈົ້າເຫັນວ່າພວກເຂົາເພິ່ງພາພຣະອົງໂດຍສິ້ນເຊິງ.

ໃນ ຢຊ 24:11, ເຮົາຮັບຮູ້ວ່າຊາວການາອານໄດ້ຕໍ່ສູ້ກັບຊາວອິດສະຣາເອນ ພຣະເຈົ້າໄດ້ເຮັດໃຫ້ກໍາແພງເມືອງເຢຣີໂກພັງທະລາຍລົງ ແຕ່ຊາວອິດສະຣາເອນກໍມີສ່ວນ ຮ່ວມເຊັ່ນກັນ ພວກເຂົາໄດ້ເຂົ້າຮ່ວມກັບພຣະຜູ້ເປັນເຈົ້າໃນການສູ້ຮົບ ພວກເຂົາໄດ້ຢືນຕໍ່ ສູ້ກັບປະຊາຊົນທີ່ດື້ດ້ານຂອງເມື່ອງທີ່ປະຕິເສດທີ່ຈະຮັບໃຊ້ພຣະເຈົ້າ.

ການສູ້ຮົບຂອງຊົນຊາດອິດສະຣາເອນໄດ້ເປັນວິທີການຮຽນຮູ້ທີ່ຈະໄວ້ວາງໃຈໃນການຊ່ວຍເຫຼືອຂອງພຣະເຈົ້າຢ່າງສົມບູນ. ໃນເວລາດຽວກັນ, ຊາວອິດສະຣາເອນຮູ້ຢູ່ສະ ເໝີວ່າ ພຣະເຈົ້າເປັນຜູ້ຕັດສິນວ່າພວກເຂົາຈະຊະນະຫຼືຜ່າຍແພ້ (ຢຊ 7:12, 13; ຢຊ 10:8). ວິທີດຽວທີ່ຊາວອິດສະຣາເອນຈະຊະນະໃນການສູ້ຮົບໄດ້ຄືດ້ວຍຄວາມເຊື່ອໃນຄໍາ ສັນຍາຂອງພຣະເຈົ້າ ການເລືອກທີ່ຈະວາງໃຈພຣະອົງເປັນການເລືອກຂອງພວກເຂົາເອງ.