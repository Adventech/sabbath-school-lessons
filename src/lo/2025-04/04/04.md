---
title:  ພຣະຜູ້ເປັນເຈົ້າຊົງເປັນນັກຮົບຜູ້ຍິ່ງໃຫຍ່
date:   21/10/2025
---

`ພຣະເຈົ້າເປັນນັກຮົບໝາຍຄວາມວ່າແນວໃດ? ໃຫ້ອ່ານ ອພຍ 2:23–25; ອພຍ12:12, 13; ແລະ ອພຍ15:3–11 ເພື່ອຫາຄໍາຕອບ.`

ຊ່ວງເວລທີ່ຢູ່ໃນປະເທດເອຢິບເປັນເວລາທີ່ດົນນານ, ຊາວອິດສະຣາເອນໄດ້ລືມ ພຣະເຈົ້າ ພວກເຂົາເລີ່ມປະປົນແນວຄິດທາງສາສະໜາທີ່ຈອມປອມກັບການນະມັດສະ ການທີ່ແທ້ຈິງ (ທຽບກັບ ອພຍ 32:1-4). ຊາວເອຢິບໄດ້ເຮັດໃຫ້ຊາວອິດສະຣາເອນເປັນ ທາດຂອງພວກເຂົາ ດັ່ງນັ້ນ, ຊາວອິດສະຣາເອນຈຶ່ງຄໍາຄວນຫາພຣະເຈົ້າເພື່ອຊ່ວຍພວກ ເຂົາໃຫ້ລອດ (ອພຍ 2:23-25) ພຣະຜູ້ເປັນເຈົ້າໄດ້ສະເດັດມາຊ່ວຍພວກເຂົາໃຫ້ລອດ ໃນເວລາທີ່ເໝາະສົມ.

ແຕ່ການຕໍ່ສູ້ໃນ ອພຍ 1-12 ເປັນຍິ່ງກວ່າສົງຄາມລະຫວ່າງໂມເຊກັບຟາໂຣ, ກະສັດຂອງເອຢິບ. ໃນພາກຕາເວັນອອກກາງ, ຜູ້ຄົນເຊື່ອວ່າການຕໍ່ສູ້ລະຫວ່າງກຸ່ມຄົນ ຕ່າງໆແທ້ທີ່ຈິ່ງແລ້ວເປັນການຕໍ່ສູ້ລະຫວ່າງເທບພະເຈົ້າຂອງພວກເຂົາ. ອພຍ 12:12 ປະ ກາດວ່າພຣະຜູ້ເປັນເຈົ້າໄດ້ພິພາກສາທັງຟາໂຣແລະພະຕ່າງໆຂອງເອຢິບ. ແທ້ທີ່ຈິງແລ້ວ ບັນດາເທບພະເຈົ້າຂອງເອຢິບແມ່ນພວກຜີປີສາດທີ່ມີພະລັງ (ລວ17:7; ພຍສ 32:17) ພວກຜີປີສາດເຫຼົ່ານີ້ແມ່ນອໍານາດທີ່ແທ້ຈິງຢູ່ເບື້ອງຫຼັງບັນລັງຂອງເອຢິບ ພວກມັນເປັນ ເຫດຜົນທີ່ເຮັດໃຫ້ກົດໝາຍຕ່າງໆບໍ່ຍຸຕິທໍາ.

ພຣະເຈົ້າກໍາລັງເຮັດສົງຄາມກັບຄວາມບາບ. ພຣະເຈົ້າຈະບໍ່ຍອມໃຫ້ບາບ ຫຼືສົງ ຄາມແຫ່ງຈັກະວານລະຫວ່າງຄວາມດີແລະຄວາມຊົ່ວເກີດຂຶ້ນຕະຫຼອດໄປ ( ພສລສ 24: 8; ພນມ 19:11; ພນມ 20:1-4, 14). ພຣະເຈົ້າຈະທໍາລາຍເທວະດາທີ່ຊົ່ວ ແລະຄົນ ບາບທັງຫຼາຍທີ່ມັກລະເມີດກົດບັນຍັດຂອງພຣະອົງ. ຄໍາສັນຍານີ້ຊ່ວຍໃຫ້ເຮົາເຂົ້າໃຈສົງ ຄາມແຫ່ງຈັກະວານໃນພຣະຄໍາພີໄດ້ດີຍິ່ງຂຶ້ນ. ສົງຄາມຂອງຊາວອິດສະຣາເອນເປັນສ່ວນ ໜຶ່ງຂອງສົງຄາມແຫ່ງຈັກະວານທີ່ຍິ່ງໃຫຍ່ກວ່າລະຫວ່າງຄວາມດີແລະຄວາມຊົ່ວ ສົງຄາມ ນີ້ໄດ້ນໍາໄປສູ່ໄມ້ກາງແຂນ ສົງຄາມນີ້ຈະສິ້ນສຸດລົງເມື່ອພຣະເຈົ້າພິພາກສາທຸກສິ່ງທຸກຢ່າງ. ແລ້ວເຮົາຈະເຫັນວ່າພຣະເຈົ້າຊົງຍຸຕິທໍາທໍາແລະເຕັມໄປດ້ວຍຄວາມຮັກໃນທຸກສິ່ງທີ່ເກີດ ຂຶ້ນໃນປະຫວັດສາດຂອງມະນຸດ.

ສົງຄາມແຫ່ງຈັກະວານລະຫວ່າງພຣະເຈົ້າແລະຊາຕານຍັງຊ່ວຍໃຫ້ເຮົາເຂົ້າໃຈດີ ຍິ່ງຂຶ້ນວ່າ ເປັນຫຍັງພຣະເຈົ້າຈຶ່ງທໍາລາຍຊາວການາອານ ພຣະເຈົ້າກໍາລັງເຮັດສົງຄາມກັບ ຄວາມຊົ່ວ. ຊາຕານໄດ້ຕົວະກ່ຽວກັບພຣະເຈົ້າ ພຣະເຈົ້າຈະສໍາແດງໃຫ້ທຸກຄົນໃນສະຫວັນ ແລະເທິງແຜ່ນດິນໂລກເຫັນວ່າຄໍາເວົ້າຂອງຊາຕານລ້ວນແຕ່ເປັນການຫຼອກລວງ (ໂຣມ 3:4; ພນມ15:3).

ດັ່ງນັ້ນ, ເຮົາຕ້ອງເລືອກ: ຈະຢູ່ຝ່າຍພຣະເຈົ້າຫຼືຝ່າຍຄວາມຊົ່ວ ເມື່ອເຮົາເຂົ້າໃຈ ແນວຄິດເຫຼົ່ານີ້, ເຮົາຈະເຂົ້າໃຈດີຍິ່ງຂຶ້ນວ່າເປັນຫຍັງພຣະເຈົ້າຈຶ່ງທໍາລາຍຊາວການາອານ. ການຕາຍຂອງພວກເຂົາສະແດງໃຫ້ເຮົາເຫັນພາລະກິດສຸດທ້າຍທີ່ພຣະເຈົ້າຈະກະທໍາໃນຖານະເປັນຜູ້ພິພາກສາຂອງທຸກຄົນເທິງແຜ່ນດິນໂລກນີ້.

`ໃນສົງຄາມແຫ່ງຈັກະວານລະຫວ່າງພຣະເຈົ້າແລະຊາຕານ, ມີພຽງແຕ່ສອງຝ່າຍ. ທ່ານຮູ້ໄດ້ແນວໃດວ່າທ່ານຢູ່ຝ່າຍໃດແທ້ໆ?`