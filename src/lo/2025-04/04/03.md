---
title:  ສົງຄາມໃນສະຫວັນ
date:   20/10/2025
---

ໂຢຊວຍເຂົ້າໃຈວ່າການສູ້ຮົບເປັນສ່ວນໜຶ່ງຂອງການຕໍ່ສູ້ທີ່ຍິ່ງໃຫຍ່ກວ່າ. ຊື່ ຂອງການຕໍ່ສູ້ນີ້ຄືສົງຄາມຈັກະວານລະຫວ່າງພຣະເຈົ້າ ກັບຊາຕານ. ເຮົາຮູ້ຫຍັງແດ່ກ່ຽວ ກັບສົງຄາມນີ້? ໃຫ້ອ່ານ ພນມ 12:7–9; ອຊຢ 14:12–14; ອຊກ 28:11–19; ແລະ ດນອ 10:12–14.

ພຣະເຈົ້າຊົງເຕີ່ມເຕັມສະຫວັນ ແລະດາວເຄາະຫຼາຍດວງໃນອາວະກາດດ້ວຍຜູ້ ຄົນ ພຣະເຈົ້າໄດ້ມອບອິດສະຫຼະທາງເລືອກໃຫ້ແກ່ຜູ້ຄົນເຫຼົ່ານີ້ ແລະເຮົາດ້ວຍ. ເພາະວ່າ ເຮົາທຸກຄົນມີເສລີພາບທີ່ຈະເລືອກ, ເຮົາຈຶ່ງມີເສລີພາບທີ່ຈະຮັກ ເຮົາສາມາດເລືອກທີ່ຈະ ຮັບໃຊ້ພຣະເຈົ້າ ຫຼືເລືອກທີ່ຈະຕໍ່ສູ້ກັບພຣະອົງ. ລູຊິເຟີໄດ້ເລືອກທີ່ຈະຕໍ່ສູ້ກັບພຣະເຈົ້າ ລູຊິ ເຟີເປັນເທວະດາທີ່ມີອຳນາດທີ່ສຸດ ເທວະດາຫຼາຍອົງໄດ້ເລືອກທີ່ຈະເຂົ້າຮ່ວມກັບລູຊິເຟີໃນ ການກໍ່ສົງຄາມຂອງລາວ.

ພຣະທໍາ ອຊຢ14 ແລະ ອຊກ 28 ເວົ້າເຖິງສົງຄາມນີ້ແຫຼະ (ນັກວິຊາການພຣະ ຄຳພີບາງຄົນເວົ້າວ່າບົດເຫຼົ່ານີ້ເວົ້າເຖິງສະເພາະກະສັດບາບີໂລນ ແລະຜູ້ນຳໃນເມືອງຕີເຣ ເທົ່ານັ້ນ ແຕ່ມີຄໍາໃບ້ທີ່ຊັດເຈນວ່າໃນເອຊາຢາ ແລະ ເອເຊກຽນເວົ້າຫຼາຍກວ່ານັ້ນອີກ.) ພຣະຄຳພີກ່າວວ່າກະສັດບາບີໂລນຕ້ອງການທີ່ຈະຕັ້ງບັນລັງຂອງພະອົງຢູ່ເໜືອບັນລັງຂອງພຣະເຈົ້າ (ອຊຢ14:12, 13) ພຣະຄຳພີຍັງກ່າວວ່າກະສັດຕີເຣໄດ້ອາໄສຢູ່ໃນເອເດນ. ລາວເປັນເໝືອນເທວະດາຢູ່ເທິງພູເຂົາອັນບໍລິສຸດຂອງພຣະເຈົ້າ (ອຊກ 28:12-15). ບໍ່ ມີສິ່ງໃດເປັນຈິງກ່ຽວກັບຕົວຈິງຂອງກະສັດບາບີໂລນ ແລະຕີເຣເລີຍ ແຕ່ມັນເປັນຈິງທຸກ ຢ່າງກ່ຽວກັບລູຊິເຟີ.

ກະສັດບາບີໂລນ ແລະຕີເຣຕົວຈິງບໍ່ໄດ້ສົມບູນແບບ ແຕ່ລູຊິເຟີສົມບູນແບບກ່ອນ ທີ່ມັນຈະລົ້ມລົງໃນຄວາມບາບ ແນ່ນອນວ່າ, ກະສັດບາບີໂລນ ແລະຕີເຣໃນຂໍ້ພຣະຄຳພີ ເປັນສັນຍາລັກທີ່ສື່ເຖິງບາງສິ່ງບາງຢ່າງທີ່ຍິ່ງໃຫຍ່ກວ່ານັ້ນຫຼາຍ. ດັ່ງນັ້ນ, ສັນຍາລັກເຫຼົ່າ ນັ້ນເວົ້າເຖິງຫຍັງ? ທີ່ຈິງແລ້ວ, ເອຊາຢາກຳລັງເລົ່າເລື່ອງໃຫ້ເຮົາຟັງດ້ວຍພາບ ລາວໃຊ້ກະ ສັດບາບີໂລນເປັນສັນຍາລັກຂອງຄວາມຈອງຫອງ ແລະ ການຕໍ່ສູ້ກັບພຣະເຈົ້າ. ໃນລັກສະ ນະດຽວກັນ, ເອເຊກຽນກໍໃຊ້ສັນຍາລັກອື່ນໆເຊັ່ນກັນ. ເອເຊກຽນບອກເຮົາວ່າເຈົ້າຊາຍ ຕົວຈິງຂອງຕີເຣ(ອຊກ 28:2) ບໍແມ່ນຄົນດຽວກັນກັບກະສັດຕີເຣ (ອຊກ 28:11, 12). ເຈົ້າຊາຍເປັນຜູ້ນຳຢູ່ຂອງໂລກນີ້ ລາວເປັນສັນຍາລັກສື່ເຖິງກະສັດທີ່ເບິ່ງບໍ່ເຫັນດ້ວຍຕາ ຂອງມະນຸດ ກະສັດອົງນີ້ໄດ້ອາໄສຢູ່ໃນສະຫວັນກ່ອນທີ່ລາວຈະຖືກຂັບໄລ່ອອກ ກະສັດ ອົງນີ້ເວົ້າວ່າຕົນເປັນຜູ້ນຳຂອງຄົນທັງໂລກ.

ອີ່ງຕາມດານີເອນ 10:12-14, ຊາຕານ ແລະເທວະດາຂອງມັນພະຍາຍາມຕະ ຫຼອດເວລາທີ່ຈະຢຸດຢັ້ງພາລະກິດຂອງພຣະເຈົ້າເທິງໂລກນີ້. ສົງຄາມແຫ່ງຈັກະວານນີ້ກຳ ລັງດຳເນີນຢູ່ເບື້ອງຫຼັງທຸກສິ່ງທີ່ເຮົາເຫັນກໍາລັງເກີດຂຶ້ນອ້ອມຮອບເຮົາ ສົງຄາມຈັກະວານ ລະຫວ່າງພຣະເຈົ້າ ແລະ ຊາຕານ, ຄວາມດີ ແລະ ຄວາມຊົ່ວ, ກໍຢູ່ເບື້ອງຫຼັງສົງຄາມທີ່ໂຢ ຊວຍ ແລະຊາວອິດສະຣາເອນຕໍ່ສູ້ເຊັ່ນກັນ. ດັ່ງນັ້ນ, ສົງຄາມຂອງຊາວອິດສະຣາເອນຈຶ່ງ ເປັນສ່ວນໜຶ່ງຂອງສົງຄາມແຫ່ງຈັກະວານ.

`ເຮົາເຫັນສົງຄາມແຫ່ງຈັກະວານດຳເນີນຢູ່ອ້ອມຮອບເຮົາໄດ້ຢ່າງໃດ?`