---
title:  ຂັບໄລ່ອອກ ຫຼື ຂ້າຖິ້ມ
date:   28/10/2025
---

`ໃຫ້ອ່ານ ອພຍ 23:28-30; ອພຍ 33:2; ອພຍ 34:11; ຈບຊ 33:52; ແລະ ພຍສ 7:20. ນອກຈາກນີ້ ໃຫ້ອ່ານ ອພຍ 34:13; ພຍສ 7:5; ພຍສ 9:3; ພຍສ 12: 2, 3; ແລະ ພຍສ 31:3, 4. ຂໍ້ພຣະຄໍາພີເຫຼົ່ານີ້ສອນເຮົາຫຍັງກ່ຽວກັບສົງຄາມຂອງຊາວ ອິດສະຣາເອນເພື່ອພິຊິດດິນແດນແຫ່ງພັນທະສັນຍາ? ຊົນຊາດອິດສະຣາເອນໄດ້ທໍາລາຍ ລ້າງໄປຫຼາຍພຽງໃດ?`

ແຜນການທໍາອິດຂອງພຣະເຈົ້າສໍາລັບຊາວການາອານບໍ່ແມ່ນຄວາມຕາຍ ພຣະ ເຈົ້າຕ້ອງການຂັບໄລ່ພວກເຂົາອອກຈາກດິນແດນຂອງພວກເຂົາ ແລະປ່ອຍໃຫ້ພວກເຂົາ ມີຊີວິດຢູ່. ເມື່ອເຮົາເບິ່ງຂໍ້ພຣະຄໍາພີຂ້າງເທິງ, ເຮົາກໍເຫັນສິ່ງທີ່ພຣະເຈົ້າຕ້ອງການໃຫ້ຊາວ ອິດສະຣາເອນເຮັດໃນການສູ້ຮົບ ພຣະເຈົ້າຕ້ອງການໃຫ້ຊາວອິດສະຣາເອນຂັບໄລ່ປະຊາ ຊົນການາອານອອກຈາກດິນແດນ ພຣະເຈົ້າຍັງຕ້ອງການໃຫ້ຊາວອິດສະຣາເອນທໍາລາຍ ວັດຖຸສິ່ງຂອງຕ່າງໆທີ່ຊາວການາອານໃຊ້ໃນການບູຊາເທບພະເຈົ້າຂອງ ພວກເຂົາ.

ພຣະເຈົ້າປາດຖະໜາໃຫ້ປະຊາຊົນຂອງພຣະອົງຢູ່ຢ່າງປາສະຈາກມົນທິນທັງຈິດ ໃຈແລະຄວາມຄິດ. ດັ່ງນັ້ນ, ພຣະອົງຈຶ່ງສັ່ງຊົນຊາດອິດສະຣາເອນໃຫ້ທໍາລາຍສິ່ງຕ່າງໆທັງ ໝົດທີ່ຊາວການາອານໃຊ້ໃນການບູຊາເທບພະເຈົ້າຂອງພວກເຂົາ ສິ່ງເຫຼົ່ານີ້ຈະເຮັດໃຫ້ ຊາວອິດສະຣາເອນເຮັດບາບຕໍ່ພຣະເຈົ້າ. ໃນເວລາດຽວກັນ, ພຣະເຈົ້າໄດ້ສໍາແດງຄວາມ ເມດຕາຕໍ່ຊາວການາອານທີ່ຍອມຮັບພຣະອົງ ພຣະເຈົ້າຊົງປ່ອຍໃຫ້ຊາວການາອານເຫຼົ່ານີ້ ເປັນອິດສະຫຼະ (ຢຊ 2:9-14; ທຽບກັບ ຜປຄ 1:24-26). ພຣະເຈົ້າໄດ້ທໍາລາຍລ້າງສະ ເພາະຊາວການາອານທີ່ມີໃຈແຂງກະດ້າງເທົ່ານັ້ນ ຊາວການາອານເຫຼົ່ານີ້ປະຕິເສດທີ່ຈະ ເຊື່ອຟັງພຣະເຈົ້າ ພວກເຂົາເຊື່ອງຢູ່ໃນເມືອງ ພວກເຂົາສືບຕໍ່ຕໍ່ສູ້ກັບແຜນການຂອງພຣະ ເຈົ້າທີ່ມີໄວ້ສໍາລັບປະຊາຊົນຂອງພຣະອົງ (ຢຊ11:19, 20).

ເຮົາອາດຈະຖາມວ່າ: ຖ້າ ແຜນການທໍາອິດຂອງພຣະເຈົ້າແມ່ນປ່ອຍໃຫ້ຊາວກາ ນາອານເປັນອິດສະຫຼະ ແລ້ວເປັນຫຍັງຊາວອິດສະຣາເອນຈຶ່ງຈໍາເປັນຂ້າຄົນເປັນຈໍານວນ ຫຼວງຫຼາຍ?

ເມື່ອເຮົາສຶກສາພຣະຄໍາພີ, ເຮົາກໍເຫັນວ່າພຣະເຈົ້າບໍ່ຕ້ອງການທີ່ຈະຂ້າຊາວການາ ອານເລີຍ ແຕ່ຊາວການາອານສ່ວນຫຼາຍແມ່ນຄືກັນກັບຟາໂຣ, ກະສັດຂອງເອຢິບ ໃຈ ຂອງພວກເຂົາແຂງກະດ້າງດື້ດຶງຕໍ່ພຣະຜູ້ເປັນເຈົ້າ ພວກເຂົາບໍ່ເຊື່ອຟັງຄໍາເຕືອນຂອງພຣະ ອົງ. ດັ່ງນັ້ນ, ເມື່ອພຣະເຈົ້າໄດ້ມອບແຜ່ນດິນໃຫ້ແກ່ຊາວອິດສະຣາເອນ ພຣະອົງຈຶ່ງທໍາ ລາຍພວກເຂົາເສຍ.

`ມີສິ່ງໃດແດ່ໃນໃຈຂອງທ່ານທີ່ທ່ານຕ້ອງອະນຸຍາດໃຫ້ພຣະເຈົ້າກໍາຈັດອອກແລະທໍາລາຍ? ຖ້າມີ, ສິ່ງເຫຼົ່ານັ້ນມີຫຍັງແດ່?`