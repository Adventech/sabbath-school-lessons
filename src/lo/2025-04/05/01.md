---
title:  ພຣະເຈົ້າຊົງຕໍ່ສູ້ຕາງພວກເຈົ້າ
date:   25/10/2025
---

### ໃຫ້ອ່ານສຳລັບບົດຮຽນອາທິດນີ້

ປມກ 15:16; ປມກ 18:25; ອພຍ 23:28-30; ພບສ20:10, 15-18; ເອຊາຢາ 9:6.

> <p>ຂໍ້ຄວນຈໍາ</p>
> “ໂຢຊວຍໄດ້ຊະນະການສູ້ຮົບທັງໝົດນີ້ໃນບັ້ນຮົບດຽວທີ່ຍາວນານ ລາວໄດ້ ເອົາຊະນະກະສັດທັງໝົດ ແລະແຜ່ນດິນຂອງພວກເຂົາ ລາວໄດ້ຮັບຊະນະຍ້ອນວ່າພຣະຜູ້ ເປັນເຈົ້າ, ພຣະເຈົ້າຂອງອິດສະຣາເອນໄດ້ຕໍ່ສູ້ແທນຊົນຊາດອິດສະຣາເອນ [ເພື່ອຊົນຊາດ ອິດສະຣາເອນ]” (ຢຊ 10:42, EASY).

ພຣະທຳໂຢຊວຍມີບາງເລື່ອງທີ່ເຮົາອາດຈະເຂົ້າໃຈຍາກ ເລື່ອງເຫຼົ່ານີ້ກ່ຽວກັບ ການເຮັດເສິກ, ລົບກວນແລະເຮັດໃຫ້ຫຼາຍຄົນສັບສົນ ພວກເຂົາຖາມວ່າ,“ພຣະເຈົ້າຜູ້ບໍ ຣິສຸດສາມາດບອກໃຫ້ປະຊາຊົນຂອງພຣະອົງທຳລາຍຄົນກຸ່ມອື່ນໄດ້ແນວໃດ?”

ແນ່ນອນວ່າ, ຄຣິດສະຕຽນຫຼາຍຄົນມີປັນຫາໃນການເຂົ້າໃຈຫົວຂໍ້ການເຮັດເສິກ ໃນພຣະຄຳພີເດີມ ພຣະຄຳພີເດີມສະແດງໃຫ້ເຮົາເຫັນວ່າ ພຣະເຈົ້າຄວບຄຸມທຸກສິ່ງທຸກ ຢ່າງໃນສະຫວັນ ແລະເທິງແຜ່ນດິນໂລກນີ້. ດັ່ງນັ້ນ, ດ້ວຍເຫດຜົນໃດໜື່ງທຸກສິ່ງທີ່ເກີດ ຂຶ້ນຕ້ອງເປັນສ່ວນໜຶ່ງຂອງແຜນການຂອງພຣະອົງ, ແມ່ນບໍ? ນັ້ນຄືເຫດຜົນທີ່ຫຼາຍຄົນ ຖາມວ່າ, “ພຣະເຈົ້າສາມາດອະນຸຍາດໃຫ້ສົງຄາມເກີດຂຶ້ນໄດ້ແນວໃດ?” ອາທິດທີ່ແລ້ວ, ເຮົາກໍເຫັນວ່າພຣະເຈົ້າກຳລັງຕໍ່ສູ້ໃນສົງຄາມທີ່ໃຫຍ່ກວ່າສົງຄາມໃດໆໃນປະຫວັດສາດ ຂອງມະນຸດ. ສົງຄາມນີ້ແຕະຕ້ອງທຸກດ້ານໃນຊີວິດຂອງເຮົາ ເຮົາຍັງເຫັນອີກວ່າເຮົາຕ້ອງ ເຂົ້າໃຈສົງຄາມແຫ່ງຈັກະວານລະຫວ່າງຄວາມດີແລະຄວາມຊົ່ວເສຍກ່ອນ ແລ້ວເຮົາກໍຈະ ເຂົ້າໃຈສິ່ງທີ່ເກີດຂຶ້ນໃນພຣະຄຳພີ ແລະປະຫວັດສາດຂອງມະນຸດໄດ້ດີຍິ່ງຂຶ້ນ.

ອາທິດນີ້ເຮົາສືບຕໍ່ສຶກສາກ່ຽວກັບສົງຄາມຕ່າງໆທີ່ພຣະເຈົ້າບອກໃຫ້ປະຊາຊົນ ຂອງພຣະອົງຕໍ່ສູ້ ເຮົາຈະພະຍາຍາມຕອບຄຳຖາມລຸ່ມນີ້: ເປັນຫຍັງພຣະເຈົ້າຈຶ່ງບອກໃຫ້ ປະຊາຊົນຂອງພຣະອົງຕໍ່ສູ້ໃນເສິກສົງຄາມເຫຼົ່ານີ້? ສົງຄາມເຫຼົ່ານີ້ສອນຄວາມຈິງໃນພຣະ ຄຳພີຫຍັງແດ່ໃຫ້ແກ່ເຮົາ? ຂໍ້ຈຳກັດທີ່ພຣະເຈົ້າໄດ້ວາງຕໍ່ປະຊາຊົນຂອງພຣະອົງເມື່ອພວກ ເຂົາຕໍ່ສູ້ມີຫຍັງແດ່? ພຣະເຈົ້າສະເໜີແຜນການສັນຕິພາບຫຍັງ?