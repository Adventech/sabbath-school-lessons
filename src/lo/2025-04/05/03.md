---
title:  ການພິພາກສາສະຫວັນແລະແຜ່ນດິນໂລກ
date:   27/10/2025
---

`ໃຫ້ອ່ານ ປມກ 18:25; ພສລສ 7:11; ພສລສ 50:6; ພສລສ 82:1; ພສລສ 96:10; ແລະ 2 ຕມທ 4:1, 8. ຂໍ້ພຣະຄໍາພີເຫຼົ່ານີ້ສອນເຮົາຫຍັງກ່ຽວກັບພຣະ ເຈົ້າ? ພຣະເຈົ້າເປັນຜູ້ພິພາກສາສະຫວັນແລະແຜ່ນດິນໂລກ. ພາລະກິດຂອງພຣະເຈົ້າໃນ ຖານະຜູ້ພິພາກສາຊ່ວຍໃຫ້ເຮົາເຂົ້າໃຈໄດ້ແນວໃດວ່າເປັນຫຍັງພຣະເຈົ້າຈຶ່ງບອກໃຫ້ປະຊາຊົນຂອງພຣະອົງໄປຕໍ່ສຸ້ໃນສົງຄາມ? “ສົງຄາມສັກສິດ” ແມ່ນຫຍັງ?`

ພຣະເຈົ້າຊົງເປັນຜູ້ບໍລິສຸດ ພຣະເຈົ້າບໍລິສຸດບໍ່ສາມາດຍອມຮັບບາບໄດ້ ພຣະເຈົ້າ ຊົງອົດທົນກັບເຮົາຜູ້ເຮັດບາບ ແຕ່ພຣະເຈົ້າຈະລົງໂທດບາບໃນຕອນສຸດທ້າຍດ້ວຍຄວາມ ຕາຍ (ໂຣມ 6:23). ພຣະຜູ້ເປັນເຈົ້າໄດ້ປະກາດສົງຄາມຕໍ່ສູ້ກັບບາບທຸກຢ່າງ ບາບນັ້ນ ລວມເຖິງບາບຂອງຊາວອິດສະຣາເອນ ແລະຊາວການາອານດ້ວຍ ຊາວອິດສະຣາເອນ ບໍ່ໄດ້ຮັບການຊໍາລະໃຫ້ບໍລິສຸດຍ້ອນພວກເຂົາຕໍ່ສູ້ໃນສົງຄາມສັກສິດ ພວກເຂົາເປັນຄົນ ບາບເໝືອນກັນກັບຄົນອື່ນໆ (ພຍສ 9:4, 5; ພຍສ 12:29, 30). ພຣະເຈົ້າໄດ້ໃຊ້ ຊາວອິດສະຣາເອນເພື່ອລົງໂທດຊົນຊາດອື່ນໆທີ່ຢູ່ອ້ອມຂ້າງພວກເຂົາ ແຕ່ຖ້າຫາກຊາວ ອິດສະຣາເອນບໍ່ເຊື່ອຟັງພຣະເຈົ້າ, ພຣະເຈົ້າກໍບໍ່ໄດ້ຕໍ່ສູ້ເພື່ອພວກເຂົາ ພຣະເຈົ້າກັບຕໍ່ສູ້ ພວກເຂົາແທນ ພຣະເຈົ້າໄດ້ອະນຸຍາດໃຫ້ສັດຕູຂອງຊາວອິດສະຣາເອນໂຈມຕີພວກເຂົາ ແລະເຮັດໃຫ້ພວກເຂົາທົນທຸກທໍລະມານ (ທຽບກັບ 7).

ແລ້ວ, ສົງຄາມສຫສັກສິດແມ່ນຫຍັງ? ຖ້າເຮົາຕ້ອງການເຂົ້າໃຈແນວຄິດນີ້, ເຮົາ ຕ້ອງເຂົ້າໃຈພາລະກິດຂອງພຣະເຈົ້າໃນຖານະຜູ້ພິພາກເສຍກ່ອນ. ປະຊາຊົນຈາກປະເທດ ຕ່າງໆອ້ອມຂ້າງອິດສະຣາເອນໄດ້ເຮັດເສິກເພື່ອໃຫ້ໄດ້ອຳນາດ, ຄວາມຮັ່ງມີ, ແລະກຽດ ຕິຍົດຊື່ສຽງເຊັນດຽວກັນໃນທຸກວັນນີ້. ແຕ່ໃນສະໄໝພຣະຄຳພີ, ຊາວອິດສະຣາເອນຕໍ່ ສູ້ດ້ວຍເຫດຜົນທີ່ແຕກຕ່າງກັນ ຊາວອິດສະຣາເອນບໍ່ໄດ້ຕໍ່ສູ້ເພື່ອໃຫ້ໄດ້ກຽດຕິຍົດຊື່ສຽງ ຫຼື ອຳນາດ ຊາວອິດສະຣາເອນຕໍ່ສູ້ເພື່ອພຣະເຈົ້າ ພວກເຂົາຕໍ່ສູ້ເພື່ອເຮັດໃຫ້ແຜ່ນດິນເຕັມ ໄປດ້ວຍສັນຕິສຸກຂອງພຣະເຈົ້າ ພວກເຂົາຕໍ່ສູ້ເພື່ອເຮັດໃຫ້ສິ່ງຕ່າງໆຍຸດຕິທຳ. ດັ່ງນັ້ນ, ສົງ ຄາມສັກສິດທີ່ຊາວອິດສະຣາເອນຕໍ່ສູ້ແມ່ນກ່ຽວກັບພາລະກິດຂອງພຣະເຈົ້າເພື່ອສ້າງ ຄວາມຍຸດຕິທຳ. ເສິກທີ່ຊາວອິດຣາເອນເຮັດສະແດງໃຫ້ເຫັນເຖິງພາລະກິດຂອງພຣະເຈົ້າ ເພື່ອປະຊາຊົນຂອງພຣະອົງໃນຖານະນັກຮົບ, ກະສັດ ແລະຜູ້ພິພາກສາ.

ແມ່ນແລ້ວ, ພຣະເຈົ້າຢາເວຊົງເປັນນັກຮົບທີ່ຍິ່ງໃຫຍ່ ຜູ້ທີ່ເປັນຜູ້ພິພາກສາອີກ ດ້ວຍ ໃນຖານະເປັັນຜູ້ພິພາກສາ, ພຣະຜູ້ເປັນເຈົ້າຊົງປົກປ້ອງກົດບັນຍັດຂອງພຣະອົງ ກົດ ບັນຍັດສະແດງໃຫ້ເຮົາເຫັນວ່າພຣະອົງຊົງເປັນໃຜ ພຣະເຈົ້າຊົງເປັນຄວາມຮັກ.ໃນຖານະ ເປັນນັກຮົບ, ພຣະເຈົ້າຈະບໍ່ອະນຸຍາດໃຫ້ຜູ້ຄົນຕໍ່ສູ້ກັບການປົກຄອງຂອງພຣະອົງຕະຫຼອດ ໄປ. ດັ່ງນັ້ນ, ແຜນການຂອງພຣະຜູ້ເປັນເຈົ້າສໍາລັບການເຮັດເສິດບໍ່ເຄີຍກ່ຽວຂ້ອງກັບການ ໄດ້ຮັບກຽດຕິຍົດຊື່ສຽງ ຫຼື ອຳນາດ ພຣະຜູ້ເປັນເຈົ້າຕໍ່ສູ້ເພື່ອສ້າງຄວາມສະຫງົບສຸກ ພຣະ ຜູ້ເປັນເຈົ້າຕໍ່ສູ້ເພື່ອເຮັດໃຫ້ສິ່ງຕ່າງໆຍຸດຕິທຳ. ດັ່ງນັ້ນ, ເມື່ອພຣະເຈົ້າພິພາກສາ ຫຼື ເຮັດ ເສິກ, ສອງສິ່ງນີ້ ກໍເປັນສິ່ງດຽວກັນຈິງແທ້ແນ່ນອນ ນັ້ນກໍຍ້ອນວ່າພຣະເຈົ້າຊົງກໍາລັງທໍາ ພາລະກິດຢູ່.

`ໃຫ້ຄິດເຖິງພາລະກິດຂອງພຣະເຈົ້າໃນຖານະເປັນຜູ້ພິພາກສາ ໃນຖານະຜູ້ ພິພາກ ສາ, ພຣະເຈົ້າມີຄວາມຍຸດຕິທຳຢູ່ສະເໝີ ເຮົາບໍ່ສາມາດຊື້ຄວາມໂປດປານຂອງພຣະເຈົ້າ ດ້ວຍເງິນ ພຣະເຈົ້າຈະບໍ່ອະນຸຍາດໃຫ້ຄວາມຊົ່ວ ຫຼື ບາບຄົງຢູ່ຕະຫຼອດໄປ. ເປັນຫຍັງ ແນວຄິດເລື່ອງຜູ້ພິພາກສາທີ່ຍຸດຕິທຳຈຶ່ງສຳຄັນຫຼາຍຕໍ່ຂ່າວປະເສີດກ່ຽວກັບພຣະເຢຊູ?`