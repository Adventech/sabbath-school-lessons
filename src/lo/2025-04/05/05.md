---
title:  ທາງເລືອກທີ່ມີອິດສະຫຼະ
date:   29/10/2025
---

`ໃຫ້ອ່ານ ພຍສ 20:10, 15-18; ພຍສ 13:12-18; ແລະ ຢຊ 10:40. ຂໍ້ ພຣະຄໍາພີເຫຼົ່ານີ້ສອນເຮົາຫຍັງເຖິງຫຼັກເກນຕ່າງໆໃນການສູ້ຮົບທີ່ພຣະເຈົ້າໄດ້ມອບໃຫ້ແກ່ຊາວອິດສະຣາເອນ? ພຣະເຈົ້າໄດ້ວາງຂໍ້ຈໍາກັດຫຍັງແດ່ໃຫ້ແກ່ຊາວອິດສະຣາເອນ? ຊາວ ອິດສະຣາເອນໄດ້ຮັບອະນຸຍາດໃຫ້ທໍາລາຍສິ່ງໃດແດ່? ພວກເຂົາໄດ້ຮັບອະນຸຍາດໃຫ້ ທໍາລາຍຫຼາຍພຽງໃດ?`

ພຣະຄຳພີໃຊ້ຄຳສັບພາສາເຮັບເຣີເພື່ອເວົ້າເຖິງຄົນທີ່ຖືກທຳລາຍໃນການສູ້ຮົບວ່າ:“ເຊເຣັມ” “ເຊເຣັມ” ສະແດງໃຫ້ເຮົາເຫັນສິ່ງຕ່າງໆທີ່ຢູ່ໃຕ້ຄຳສາບແຊ່ງຂອງພຣະເຈົ້າ ດັ່ງ ນັ້ນ, ສິ່ງເຫຼົ່ານີ້ຕ້ອງຖືກທຳລາຍ. “ເຊເຣັມ” ສ່ວນຫຼາຍແລ້ວຖືກໃຊ້ເພື່ອເວົ້າເຖິງຄົນ, ສັດ, ຫຼືວັດຖຸຕ່າງໆທີ່ຢູ່ໃຕ້ການຄວບຄຸມອັນສົມບູນແບບຂອງພຣະເຈົ້າ. ໃນເສິກ, ສິ່ງເຫຼົ່ານີ້ມັກ ຈະຖືກທຳລາຍ. ເຮົາສາມາດເຂົ້າໃຈຄວາມຄິດນີ້ໄດ້ດີທີ່ສຸດ ຖ້າເຮົາເຂົ້າໃຈການຕໍ່ສູ້ຂອງ ພຣະເຈົ້າກັບຄວາມຊົ່ວ ສົງຄາມຄັ້ງນີ້ເປັນເລື່ອງກ່ຽວກັບໂຈມຕີຂອງຊາຕານຕໍ່ຄວາມຮັກ ແລະກົດບັນຍັດຂອງພຣພເຈົ້າ.

ໃນສົງຄາມຄັ້ງນີ້, ທຸກຄົນຈະຢູ່ຝ່າຍພຣະເຈົ້າ ຫຼືຕໍ່ສູ້ພຣະອົງ ຝ່າຍໜຶ່ງນຳໄປສູ່ຊີ ວິດນິລັນດອນ ແລະອີກຝ່າຍໜຶ່ງນຳໄປສູ່ຄວາມຕາຍນິລັນດອນ.

ເມື່ອພຣະເຈົ້າທຳລາຍຊາວການາອານ, ພຣະອົງໄດ້ສໍາແດງສິ່ງທີ່ພຣະອົງຈະເຮັດ ກັບບາບແລະຄວາມຊົ່ວໃນວາລະສຸດທ້າຍ ພຣະເຈົ້າໄດ້ມອບພາລະກິດການທຳລາຍຊາວ ການາອານໃຫ້ແກ່ປະຊາຊົນທີ່ພຣະອົງເລືອກ ນັ້ນຄືຊົນຊາດອິດສະຣາເອນ ແຕ່ພຣະເຈົ້າຊົງ ເປັນຜູ້ຄວບຄຸມພາລະກິດນີ້. ພາລະກິດນີ້ຖືກຈຳກັດຢູ່ທີ່ເວລາ ແລະສະຖານທີ່ໜຶ່ງທີ່ແນ່ ນອນໃນປະຫວັດສາດ ນັ້ນເປັນຊ່ວງເວລາຕອນທີ່ຊາວອິດສະຣາເອນຕໍ່ສູ້ເພື່ອພິຊິດແດນ ດິນແຫ່ງພັນທະສັນຍາ. ດັ່ງທີ່ເຮົາໄດ້ເຫັນໃນມື້ວານນີ້, ພຣະເຈົ້າໄດ້ທຳລາຍສະເພາະຄົນ ທີ່ຕໍ່ສູ້ກັບພຣະອົງເທົ່ານັ້ນ ຄົນເຫຼົ່ານີ້ປະຕິເສດທີ່ຈະເຊົາເຮັດບາບ ພຣະເຈົ້າຈຶ່ງຕັດສິນໃຈ ຈະທໍາລາຍພວກເຂົາ ບໍ່ແມ່ນຍ້ອນພຣະອົງໃຈດໍາ ຫຼືຮັກຊາວອິດສະຣາເອນຫຼາຍກວ່າ.

ຊາວອິດສະຣາເອນກໍ່ເຂົ້າໃຈວ່າພວກເຂົາຈະຖືກທຳລາຍເຊັ່ນກັນ ຖ້າພວກເຂົາປະ ພຶດຕົວຄືກັບຊາວການາອານ (ທຽບກັບ ພຍສ 13). ດັ່ງທີ່ເຮົາຈະເຫັນ, ເລື່ອງລາວກ່ຽວ ກັບນາງຣາຮາບ, ອາການ, ແລະຊາວກີເບໂອນກໍສະແດງໃຫ້ເຮົາເຫັນວ່າ ພຣະເຈົ້າເຕັມໃຈ ທີ່ຈະສໍາແດງຄວາມເມດຕາຕໍ່ຄົນບາບທີ່ຢູ່ໃຕ້ຄຳສາບແຊ່ງຂອງບາບ ແຕ່ພວກເຂົາຕ້ອງຫັນ ໜີຈາກບາບແລະຍອມຮັບເອົາພຣະອົງ. ພຣະເຈົ້າໃຫ້ທາງເລືອກແກ່ຄົນບາບຢູ່ສະເໝີ ພວກເຂົາສາມາດເລືອກທີ່ຈະເຊື່ອຟັງພຣະເຈົ້າແລະມີຊີວິດຢູ່. ໃນລັກສະນະດຽວກັນ, ຊາວ ອິດສະຣາເອນສາມາດສູນເສຍຄວາມໂປດປານພິເສດຂອງພຣະເຈົ້າໄດ້ ຖ້າພວກເຂົາເຮັດ ບາບຕໍ່ພຣະຜູ້ເປັນເຈົ້າ.

`ເລື່ອງລາວກ່ຽວກັບໃຈທີ່ແຂງກະດ້າງດື້ດືງຂອງຊາວການາອານສອນເຮົາຫຍັງ ກ່ຽວກັບອິດສະຫຼະທາງເລືອກຂອງເຮົາໃນທຸກວັນນີ້?`