---
title:  ສຶກສາເພີ່ມເຕີ່ມ
date:   31/10/2025
---

ໃຫ້ອ່ານ ເອເລັນ ຈີໄວທ໌, “ການລົ້ມລົງຂອງເຢຣີໂກ,” ໜ້າ 491–493, ໃນບັນພະບຸລຸດ ແລະຜູ້ເຜີຍພັດວະຈະນະ.

ດັ່ງທີ່ເຮົາໄດ້ເຫັນແລ້ວ, ສົງຄາມແຫ່ງຈັກະວານລະຫວ່າງພຣະເຈົ້າ ແລະຊາຕານ ຊ່ວຍໃຫ້ເຮົາເຂົ້າໃຈເສິກຂອງຊາວອິດສະຣາເອນສູ້ກັບຊາວການາອານ.

“ພຣະເຈົ້າຊົງອົດທົນຫຼາຍ ພຣະອົງບໍ່ໄດ້ໃຈຮ້າຍໄວ ຫຼືງ່າຍ ພຣະເຈົ້າໄດ້ໃຫ້ເວ ລາແກ່ຊາວການາອານເພື່ອຮຽນຮູ້ກ່ຽວກັບກົດບັນຍັດ ແລະຄວາມຮັກຂອງພຣະອົງ ພຣະ ເຈົ້າໄດ້ພິພາກສາພວກເຂົາເພາະພວກເຂົາປະຕິເສດທີ່ຈະເຊື່ອຄວາມຈິງໃນພຣະຄຳພີທີ່ພຣະອົງໄດ້ສົ່ງມາໃຫ້ພວກເຂົາ ຊາວການາອານໄດ້ເລືອກວິທີທາງຂອງຕົນເອງ ແລະບໍ່ແມ່ນວິ ທີທາງຂອງພຣະເຈົ້າ. ພຣະເຈົ້າໄດ້ໃຫ້ເຫດຜົນວ່າເປັນຫຍັງພຣະອົງຈຶ່ງບໍ່ໄດ້ກໍາຈັດຊາວກາ ນາອານອອກຈາກດິນແດນແຫ່ງພັນທະສັນຍາທັນທີ ພຣະເຈົ້າຕ້ອງການທີ່ຈະຊ່ວຍຊາວອາ ໂມໃຫ້ລອດ ແຕ່ຊາວອາໂມຣິດຍັງຄົງເຮັດບາບ. ໃນບໍ່ຊ້າພຣະເຈົ້າຈະຊົງບໍ່ອົດທົນຕໍ່ ພວກ ເຂົາເພາະການບາບຂອງພວກເຂົາ ຈາກນັ້ນພຣະອົງກໍຈະທໍາລາຍຊາວອາໂມ. ຈົນກວ່າ ເຖິງເວລານັ້ນ, ພຣະເຈົ້າຈະຍັງຄົງອົດທົນກັບພວກເຂົາ ພຣະເຈົ້າໄດ້ໃຫ້ໂອກາດແກ່ຄົນທຸກ ກຸ່ມໃນດິນແດນການາອານໃຫ້ຫັນມາຫາພຣະອົງ ແຕ່ກຸ່ມຄົນທີ່ບໍ່ເຄົາລົບຕໍ່ກົດບັນຍັດ ຂອງພຣະເຈົ້າພັດເຮັດຄວາມຊົ່ວຫຼາຍຂຶ້ນເລື້ອຍໆ. ລູກຫຼານຂອງພວກເຂົາເກີດມາພ້ອມ ກັບຈິດໃຈຊົ່ວຮ້າຍຄືກັບພໍ່ແມ່ຂອງພວກເຂົາ ລູກຫຼານໄດ້ເຮັດບາບຮ້າຍແຮງຍິ່ງກວ່າພໍ່ແມ່ ຂອງຕົນ ສິ່ງນີ້ເຮັດໃຫ້ພຣະເຈົ້າໃຈຮ້າຍ ສະນັ້ນ, ໃນທີ່ສຸດພຣະເຈົ້າກໍລົງໂທດພວກເຂົາ ການທີ່ພຣະເຈົ້າບໍ່ໄດ້ລົງໂທດພວກເຂົາທັນທີບໍ່ໄດ້ໝາຍຄວາມວ່າບາບຂອງພວກເຂົາບໍ່ ຮ້າຍແຮງ.”—ຄວາມຄິດເຫັນຂອງ ເອເລັນ ຈີ່ໄວທ໌, The SDA Bible Commentary , ຊຸດ 2, ໜ້າ 1005, ປະຫຍຸກໃຊ້.

**ຄໍາຖາມສໍາລັບການສົນທະນາ:**

`ພຣະເຈົ້າເປັນຜູ້ພິພາກສາຂອງທຸກສິ່ງໃນສະຫວັນ ແລະແຜ່ນດິນໂລກ ເປັນ ຫຍັງພາລະກິດຂອງພຣະເຈົ້າໃນຖານະຜູ້ພິພາກສາຈຶ່ງສຳຄັນຕໍ່ແຜນການຂອງ ພຣະອົງທີ່ຈະຊ່ວຍເຮົາໃຫ້ໄດ້ຄວາມລອດ?`

`ເລື່ອງລາວກ່ຽວກັບຊາວການາອານສອນເຮົາຫຍັງກ່ຽວກັບພຣະເຈົ້າ ແລະ ພຣະອົງຊົງອົດທົນຕໍ່ເຮົາເທົ່າໃດ? ເຮົາສາມາດສະແດງຄວາມຮັກຂອງພຣະ ເຈົ້າ ແລະອົດທົນຕໍ່ຄົນອື່ນໄດ້ແນວໃດ?`

`ເປັນຫຍັງທ່ານຈຶ່ງຄິດວ່າພຣະເຈົ້າເຄົາລົບອິດສະຫຼະທາງເລືອກຂອງເຮົາ?ຄວາມຮັກ ແລະອິດສະລະທາງເລືອກເຊື່ອມຕໍ່ກັນແນວໃດ?`

`ພຣະຄຳພີເດີມມີເລື່ອງລາວຫຼາຍຢ່າງກ່ຽວກັບເສິກ ແລະຄວາມຂັດແຍ້ງກັນ. ແຕ່ພຣະຄຳພີເປັນຄໍາສັນຍາສໍາລັບສັນຕິພາບໃນອະນາຄົດທີ່ແທ້ຈິງ. ຄຣິດ ສະຕຽນສາມາດເຮັດຫຍັງໄດ້ແດ່ເພື່ອນໍາສັນຕິພາບມາສູ່ຊຸມຊົນຂອງພວກເຂົາ?`