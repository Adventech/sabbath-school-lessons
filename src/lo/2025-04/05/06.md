---
title:  ອົງສັນຕິຣາດ
date:   30/10/2025
---

`ໃຫ້ອ່ານ ອຊຢ 9:6; ອຊຢ 11:1-5; ອຊຢ 60:17; ຮຊຢ 2:18; ມີກາ 4:3. ຂໍ້ພຣະຄຳພີເຫຼົ່ານີ້ບອກເຮົາຫຍັງເຖິງອະນາຄົດທີ່ພຣະເຈົ້າວາງແຜນໄວ້ເພື່ອປະຊາຊົນຂອງ ພຣະອົງ?`

ບົດຮຽນໃນອາທິດນີ້ແມ່ນກ່ຽວກັບສົງຄາມສັກສິດໃນພຣະຄຳພີເດີມ ແຕ່ເຮົາຈຳ ເປັນຕ້ອງພິຈາລະນາອີກຄວາມຄິດໜຶ່ງທີ່ພຣະຄຳພີເດີມຍັງກ່າວເຖິງ: ນັ້ນຄືອະນາຄົດແຫ່ງ ສັນຕິພາບທີ່ພຣະເຈົ້າສັນຍາໄວ້. ພຣະຜູ້ຊ່ວຍໃຫ້ລອດຈະນຳສັນຕິສຸກນີ້ມາສູ່ປະຊາຊົນ ຂອງພຣະອົງ ພຣະຜູ້ຊ່ວຍໃຫ້ລອດຊົງມີພຣະນາມວ່າ ອົງສັນຕິຣາດ (ອຊຢ 9:6). ອານາ ຈັກຂອງພຣະຜູ້ຊ່ວຍໃຫ້ລອດຈະເປັນອານາຈັກແຫ່ງສັນຕິພາບ ໝາປ່າແລະລູກແກະຈະ ກິນອາຫານນຳກັນຢ່າງສະຫງົບສຸກໃນອານາຈັກນີ້ (ອຊຢ 11:1–8) ຈະບໍ່ມີຄວາມເຈັບ ປວດ ຫຼື ຄວາມທຸກທໍລະມານອີກຕໍ່ໄປ (ອຊຢ 11:9) ສັນຕິພາບຈະຄວບຄຸມທຸກສິ່ງທຸກ ຢ່າງ (ອຊຢ 60:17; ອຊຢ 66:12).

`ໃຫ້ອ່ານເລື່ອງໃນ 2 ກສ 6:16–23 ເລື່ອງນີ້ສອນເຮົາຫຍັງເຖິງແຜນການຂອງ ພຣະເຈົ້າສໍາລັບປະຊາຊົນພິເສດຂອງພຣະອົງ ແລະທຸກຄົນເທິງໂລກເຊັ່ນກັນ?`

ໃນເລື່ອງນີ້, ເອລີຊາສັ່ງປະຊາຊົນຂອງພຣະເຈົ້າໃຫ້ລ້ຽງກອງທັບຊີເຣຍ ເອລີຊາ ເລືອກທີ່ຈະບໍ່ຂ້າຊາວຊີເຣຍ (2 ກສ 6:22) ລາວເລືອກທີ່ຈະສະແດງຄວາມເມດຕາຕໍ່ ພວກເຂົາ. ແຜນການຂອງພຣະເຈົ້າສຳລັບປະຊາຊົນຂອງພຣະອົງ ແລະຄົນອື່ນໆແມ່ນສັນ ຕິພາບສະເໝີ. ໃນເລື່ອງ, ເອລີຊາຮູ້ດີວ່າກອງທັບເທວະດາທີ່ເບິ່ງບໍ່ເຫັນລ້ອມຮອບສັດຕູ ໄວ້ (2 ກສ 6:17) ເທວະດາເຫຼົ່ານີ້ແຂງແຮງກວ່າກອງທັບຊີເຣຍ. ພຣະເຈົ້າຕ້ອງການ ຊ່ວຍເຫຼືອຜູ້ຄົນ, ບໍ່ແມ່ນທຸບຕີ ຫຼືທຳລາຍພວກເຂົາ ພຣະອົງຕ້ອງການໃຫ້ພວກເຂົາຢູ່ໃນ ຄວາມສະຫງົບສຸກ, ບໍ່ແມ່ນເປັນດັ່ງທາດ. ຄວາມກຽດຊັງ ແລະຄວາມເຈັບປວດເຮັດໃຫ້ ເກີດຄວາມກຽດຊັງ ແລະຄວາມເຈັບປວດຫຼາຍຂຶ້ນ (ມທ 26:52). ສັນຕິພາບສ້າງສັນຕິ ສຸກຫຼາຍຂຶ້ນ. ເລື່ອງໃນ 2 ກະສັດ 6 ຈົບລົງດ້ວຍຂໍ້ນີ້: “ຫຼັງຈາກ [ງານລ້ຽງ] ນີ້ເກີດຂຶ້ນ, ບໍ່ມີກຸ່ມທະຫານຊີເຣຍມາໂຈມຕີຊາວອິດສະຣາເອນອີກຕໍ່ໄປ” (2 ກສ 6:23, EASY).

`ໃຫ້ຄິດເຖິງທຸກວິທີທີ່ເຮົາສາມາດເປັນເໝືອນພຣະເຢຊູ ເຮົາສາມາດແບ່ງປັນສັນຕິ ພາບຂອງພຣະອົງກັບຄົນອື່ນໄດ້ແນວໃດ? ແລ້ວຊີວິດຂອງທ່ານເອງໃນປັດຈຸບັນເປັນ ແນວໃດ? ທ່ານສາມາດນຳສັນຕິພາບ, ແລະບໍ່ແມ່ນສົງຄາມ, ມາສູ່ຊີວິດຂອງຄົນອື່ນ ໄດ້ແນວໃດ?`