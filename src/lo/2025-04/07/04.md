---
title:  "ແທ່ນບູຊາ: ສັນຍາລັກແຫ່ງຄວາມສໍາພັນໃໝ່"
date:   11/11/2025
---

`ເປັນຫຍັງໂຢຊວຍຈຶ່ງສ້າງແທ່ນບູຊາຖວາຍແດ່ພຣະຜູ້ເປັນເຈົ້າ? ໃຫ້ອ່ານ ຢຊ 8:30, 31; ທຽບກັບ ພຍສ 11:26–30; ພຍສ 27:2–10.`

ພຣະເຈົ້າໄດ້ບອກອັບຣາຮາມ, ອີຊາກ, ແລະຢາໂຄບໃຫ້ສ້າງແທ່ນບູຊາໃນດິນ ແດນທີ່ພຣະອົງໄດ້ສັນຍາໄວ້ ແທ່ນບູຊາໄດ້ສະແດງໃຫ້ເຫັນວ່າແດນດິນແຫ່ງພັນທະສັນຍາ ນັ້ນເປັນຂອງພວກເຂົາ. ຕອນນີ້, ຊາວອິດສະຣາເອນໄດ້ສ້າງແທ່ນບູຊາເພື່ອສະແດງໃຫ້ ເຫັນວ່າ ພຣະເຈົ້າໄດ້ຮັກສາຄໍາໝັ້ນສັນຍາຂອງພຣະອົງຕໍ່ອັບຣາຮາມ, ອີຊາກ, ແລະຢາ ໂຄບ ພຣະເຈົ້າໄດ້ມອບດິນແດນການາອານໃຫ້ລູກຫຼານໃນອະນາຄົດຂອງພວກເຂົາ. ຊາວ ອິດສະຣາເອນໄດ້ສ້າງແທ່ນບູຊາ, ຄືກັນກັບທີ່ໂມເຊໄດ້ບອກພວກເຂົາໃຫ້ເຮັດ (ພຍສ 11:26–30; ພຍສ 27:2–10).

ໂຢຊວຍ 8:30–35 ເຊື່ອມໂຍງເລື່ອງລາວການສູ້ຮົບກັບການນະມັດສະການ ໃນຂໍ້ພຣະຄຳພີເຫຼົ່ານີ້, ອິດສະຣາເອນໄດ້ສ້າງຄວາມສຳພັນກັບພຣະເຈົ້າຄືນໃໝ່ ແນວຄິດ ນີ້ເປັນໜຶ່ງໃນຫົວຂໍ້ທີ່ສຳຄັນທີ່ສຸດໃນພຣະທຳໂຢຊວຍ. ການເຊື່ອຟັງເປັນສ່ວນໜຶ່ງຂອງ ສິ່ງຕ່າງໆທີ່ຊາວອິດສະຣາເອນໄດ້ເຮັດເພື່ອສ້າງຄວາມສຳພັນກັບພຣະເຈົ້າຄືນໃໝ່ ພຣະ ເຈົ້າໄດ້ສັ່ງໂຢຊວຍນຳພາຊາວອິດສະຣາເອນໃຫ້ດຳລົງຊີວິດດ້ວຍການເຊື່ອຟັງ (ຢຊ 1:7). ການເຊື່ອຟັງຂອງຊາວອິດສະຣາເອນກໍເປັນສ່ວນໜຶ່ງຂອງຄໍາສັນຍາຂອງພວກເຂົາກັບພຣະ ເຈົ້າ. ເຮົາເຫັນແນວຄິດນີ້ໃນຕອນທ້າຍຂອງພຣະທຳໂຢຊວຍ (ຢຊ 24).

ການສູ້ຮົບຕາງໆອິດສະຣາເອນເພື່ອພິຊິດແດນດິນແຫ່ງພັນທະສັນຍາເປັນສ່ວນ ໜຶ່ງໃນແຜນການຂອງພຣະເຈົ້າສໍາລັບຊາວອິດສະຣາເອນ ແຕ່ຄວາມຈົງຮັກພັກດີຂອງ ພວກເຂົາຕໍ່ກົດບັຍັດຂອງພຣະເຈົ້າເປັນສິ່ງສຳຄັນກວ່າການເຮັດເສິກທີ່ພວກເຂົາຕ້ອງຕໍ່ສູ້. ແຜນການຂອງພຣະເຈົ້າສໍາລັບຊາວອິດສະຣາເອນລວມເຖິງຄອບຄົວມະນຸດທັງໝົດ ແຜນ ການຂອງພຣະເຈົ້າຄືການຊ່ວຍທຸກຄົນທີ່ຈະຍອມຮັບພຣະອົງໃຫ້ໄດ້ຮັບຄວາມລອດ. ເຮົາ ຈະເຊື່ອຟັງກົດບັນຍັດຂອງພຣະເຈົ້າບໍ? ທຸກຄົນຕ້ອງຕອບຄຳຖາມນີ້ ຊີວິດນິລັນດອນຂອງ ເຮົາຂຶ້ນຢູ່ກັບຄຳຕອບຂອງເຮົາ.

ໂຢຊວຍຂຽນສຳເນົາກົດບັນຍັດລົງໃສ່ແຜ່ນຫີນຂະໜາດໃຫຍ່ທີ່ທາສີຂາວ ແຜ່ນ ຫີນເຫຼົ່ານີ້ແຕກຕ່າງຈາກກ້ອນຫີນທີ່ສ້າງແທ່ນບູຊາ (ທຽບກັບ ພຍສ 27:2–8). ນັກວິ ຊາການດ້ານພຣະຄຳພີຫຼາຍຄົນເຊື່ອວ່າໂຢຊວຍໄດ້ຂຽນພຣະບັນຍັດສິບປະການລົງໃສ່ ແຜ່ນຫີນສີຂາວຂະໜາດໃຫຍ່ເຫຼົ່ານັ້ນ ແຜ່ນຫີນເຫຼົ່ານີ້ຊ່ວຍໃຫ້ຊາວອິດສະຣາເອນລະນຶກ ເຖິງພັນທະສັນຍາທີ່ພວກເຂົາມີກັບພຣະເຈົ້າ ແລະ ເພື່ອໃຫ້ເຊື່ອຟັງ ແລະຮັບໃຊ້ພຣະອົງ.

ໂຢຊວຍເປັນສັນຍາລັກສື່ເຖິງພຣະເຢຊູເຈົ້າ ພຣະເຢຊູສະເດັດມາເພື່ອນຳພາຜູ້ຄົນ ກັບຄືນມາຫາພຣະເຈົ້າ. ເພື່ອພາລະກິດນີ້, ພຣະເຢຊູໄດ້ຕໍ່ສູ້ກັບອຳນາດຊົ່ວຮ້າຍ ແລະໄດ້ ຮັບໄຊຊະນະເພື່ອເຮົາ ພຣະເຢຊູໄດ້ຮັກສາຄໍາສັນຍາຂອງພຣະເຈົ້າໄວ້. “ພຣະເຈົ້າໄດ້ໃຫ້ຄໍາ ສັນຍາສໍາຄັນຫຼາຍປະການໄວ້ ຄໍາສັນຍາເຫຼົ່ານັ້ນລ້ວນເປັນຈິງ ເພາະສິ່ງທີ່ພຣະຄຣິດ [ພຣະ ເຢຊູ] ໄດ້ກະທໍາ. ດັ່ງນັ້ນໂດຍ [ເພາະວ່າ] ພຣະຄຣິດ ເຮົາຈຶ່ງກ່າວວ່າ ‘ອາແມນ.’ ເຮົາຕ້ອງ ການໃຫ້ພຣະເຈົ້າໄດ້ຮັບກຽດ” (2 ໂກຣິນໂທ 1:20, NIrV).

`ມີສິ່ງໃດແດ່ທີ່ເຮົາສາມາດເຮັດໄດ້ທັນທີໃນຕອນນີ້ ເພື່ອສ້າງຄວາມສຳພັນຂອງ ເຮົາກັບພຣະເຈົ້າຄືນໃໝ່?`