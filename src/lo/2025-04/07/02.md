---
title:  "ໃຫ້ພຣະເຈົ້າເປັນ #1"
date:   09/11/2025
---

`ໃຫ້ອ່ານເລື່ອງໃນ ຢຊ 5:1–7 ເປັນຫຍັງພຣະຜູ້ເປັນເຈົ້າຈຶ່ງສັ່ງໃຫ້ໂຢຊວຍເຮັດ ພິທີຕັດແກ່ຊາວອິດສະຣາເອນໃນຊ່ວງເວລານັ້ນ? ການເຮັດພິທີຕັດໝາຍເຖິງການຕັດ ຜິວໜັງສ່ວນປາຍຂອງອະໄວຍະວະເພດຊາຍອອກ.`

ພວກສອດແນມໄດ້ສຳຫຼວດດິນແດນ ແລະໄດ້ລາຍງານທີ່ໃຫ້ກຳລັງໃຈແກ່ໂຢ ຊວຍ ດັ່ງນັ້ນ, ເຮົາກໍຄາດຫວັງວ່າຊາວອິດສະຣາເອນຈະສູ້ຮົບທັນທີ ແຕ່ຄໍາສັນຍາຂອງ ອິດສະຣາເອນກັບພຣະເຈົ້າສຳຄັນກວ່າການຢືດຄອງດິນແດນ.

ກ່ອນທີ່ຊາວອິດສະຣາເອນຈະສາມາດຕໍ່ສູ້ເພື່ອຢືດຄອງດິນແດນ, ພວກເຂົາຕ້ອງ ສ້າງຄວາມສຳພັນໃໝ່ກັບເຈົ້າຂອງດິນແດນເສຍກ່ອນ ເຈົ້າຂອງຜູ້ນັ້ນຄືພຣະຜູ້ເປັນເຈົ້າ. ນອກຈາກນີ້, ຊາວອິດສະຣາເອນຍັງຂອບພະຄຸນພຣະເຈົ້າທີ່ຊ່ວຍພວກເຂົາຂ້າມແມ່ນໍ້າອີກ ດ້ວຍ. ຄວາມສຳພັນຂອງເຮົາກັບພຣະເຈົ້າຄວນມາຈາກການຂອບພະຄຸນຂອງເຮົາຕໍ່ທຸກ ສິ່ງທີ່ພຣະອົງເຮັດເພື່ອເຮົາຢູ່ສະເໝີ ເຮົາບໍ່ຄວນພະຍາຍາມສະແຫວງຫາພຣະພອນຈາກ ພຣະອົງດ້ວຍພຶດຕິກຳທີ່ດີຂອງເຮົາເອງ.

ຊົນຊາດອິດສະຣາເອນກຳລັງຈະອອກສູ້ຮົບຄັ້ງສຳຄັນ ດັ່ງນັ້ນ, ເຮົາຈຶ່ງຄາດວ່າທັງ ຄ້າຍຈະຫຍຸ້ງກັບວຽກກະກຽມສຳລັບການສູ້ຮົບ ແລະພວກເຂົາກໍພ້ອມຢູ່ແລ້ວ ແຕ່ບໍ່ເປັນ ໃນແບບທີ່ເຮົາຄິດ. ພວກເຂົາບໍ່ໄດ້ຝົນດາບໃຫ້ຄົມ ຫຼື ກະກຽມມ້າໃຫ້ພ້ອມຮົບ ຊາຍສະ ກັນທຸກຄົນກັບຮັບພິທີຕັດ ແລະທະຫານສ່ວນໃຫຍ່ອ່ອນແອຢ່າງໜ້ອຍເປັນຊ້ເວລາສາມ ມື້ໃນການພັກຟື້ນຮັກສາຕົວ.

ຊົນຊາດອິດສະຣາເອນຮັບພິທີ່ຕັດເພາະພວກເຂົາຕ້ອງການສະຫຼອງຄວາມສຳພັນຂອງພວກເຂົາກັບພຣະເຈົ້າ ຊາວອິດສະຣາເອນເຂົ້າໃຈວ່າພຣະຜູ້ເປັນເຈົ້າເປັນຜູ້ຄວບຄຸມ ການສູ້ຮົບໃນຄັ້ງນີ້ ພຣະເຈົ້າຊົງຊ່ວຍພວກເຂົາມີໄຊ ພຣະອົງໄດ້ປະທານຄວາມສຳເລັດໃຫ້ ແກ່ພວກເຂົາ ນັ້ນຄືເຫດຜົນທີ່ພຣະເຢຊູກ່າວວ່າ, “‘ແຕ່ຈົ່ງເອົາ [ເຮັດໃຫ້] ອານາຈັກຂອງ ພຣະເຈົ້າກ່ອນ [ເປັນທີ່ໜື່ງໃນຊີວິດຂອງເຈົ້າ] ຈົ່ງເຮັດສິ່ງທີ່ພຣະອົງຕ້ອງການໃຫ້ເຈົ້າເຮັດ. ແລ້ວສິ່ງທັງໝົດເຫຼົ່ານີ້ກໍຈະຖືກມອບໃຫ້ແກ່ເຈົ້າ” (ມທ 6:33, NIrV). ສ່ວນໃຫຍ່ແລ້ວ, ຊີວິດປະຈໍາວັນຂອງເຮົາເຕັມໄປດ້ວຍສິ່ງສຳຄັນຫຼາຍຢ່າງ ດັ່ງນັ້ນ, ມັນຈື່ງເປັນເລື່ອງງ່າຍທີ່ ເຮົາຈະລືມພຣະເຢຊູ ສິ່ງທີ່ສຳຄັນທີ່ສຸດເຮົາສາມາດເຮັດໄດ້ເພື່ອລະນຶກເຖິງພຣະອົງກໍຄື ການສ້າງຄວາມສຳພັນຂອງພວກເຮົາກັບພຣະອົງຄືນໃໝ່ທຸກໆວັນ.

`ໃຫ້ລອງຄິດເຖິງຊ່ວງເວລາທີ່ທ່ານບໍ່ໄດ້ໃຊ້ເວລາກັບພຣະເຈົ້າເພາະທ່ານຫຍຸ້ງນໍາ ວຽກຫຼາຍ. ເປັນຫຍັງມັນຈຶ່ງເລື່ອງງ່າຍແທ້ທີ່ຈະເຮັດແນວນັ້ນ? ເຮົາຈະຕໍ່ສູ້ກັບມັນໄດ້ ແນວໃດ?`