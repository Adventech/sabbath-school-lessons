---
title:  "ຄວາມຈົງຮັກພັກດີ:ນາມັດສະການພຣະເຈົ້າໃນແດນຂອງສັດຕູ"
date:   08/11/2025
---

### ໃຫ້ອ່ານສໍາລັບບົດຮຽນອາທິດນີ້

ຢຊ 5:1–7; ຢຊ 5:10; ຢຊ 8:30, 31; ຢຊ 8:32–35; ຢຊ 18:1, 2.

> <p>ຂໍ້ຄວນຈໍາ</p>
> “ແຕ່ຈົ່ງເອົາ [ເຮັດໃຫ້] ອານາຈັກຂອງພຣະເຈົ້າກ່ອນ [#1 ໃນຊີວິດຂອງເຈົ້າ]. ຈົ່ງເຮັດສິ່ງທີ່ພຣະອົງຕ້ອງການໃຫ້ເຈົ້າເຮັດ ແລ້ວສິ່ງທັງໝົດເຫຼົ່ານີ້ກໍຈະຖືກມອບໃຫ້ແກ່ ເຈົ້າ” (ມທ 6:33, NIrV).

ອາທິດນີ້, ເຮົາຈະມາພິຈາລະນາບາງເລື່ອງລາວກ່ຽວກັບຊາວອິດສະຣາເອນໃນ ດິນແດນແຫ່ງພັນທະສັນຍາ. ໃນແຕ່ລະເລື່ອງ, ຊາວອິດສະຣາເອນໄດ້ສັນຍາວ່າຈະຮັບໃຊ້ ພຣະເຈົ້າອີກຄັ້ງ ຫຼາຍເລື່ອງເຫຼົ່າເກີດຂຶ້ນໃນຊ່ວງເວລາອິດສະຣາເອນຕົກຢູ່ໃນອັນຕະລາຍ. ໃນເລື່ອງໜຶ່ງ, ໂຢຊວຍໄດ້ສັ່ງໃຫ້ຊາຍຊາວອິດສະຣາເອນທຸກຄົນເຮັດພິທີຕັດທາງສາສະ ໜາເປັນກໍລະນີພິເສດກ່ອນທີ່ພວກເຂົາອອກຮົບ ການກະທໍານີ້ເປັນສັນຍາລັກສື່ເຖິງຄວາມ ຈົງຮັກພັກດີຂອງຊາວອິດສະຣາເອນທີ່ມີຕໍ່ພຣະເຈົ້າ ຊາວອິດສະຣາເອນໄດ້ເຮັດພິທີກຳ ທາງສາສະໜານີ້ເມື່ອພວກເຂົາຢູ່ໃນດິນແດນຂອງສັດຕູ (ຢຊ 5:1–9). ໃນອີກເລື່ອງໜື່ງ, ຊາວອິດສະຣາເອນໄດ້ສະຫຼອງເທດສະການປັດສະຄາໃນເວລາທີ່ພວກເຂົາຕົກຢູ່ໃນອັນຕະ ລາຍ (ຢຊ 5:10–12) ປັດສະຄາເປັນການສະຫຼອງເວລາທີ່ພຣະເຈົ້າຊ່ວຍຊາວອິດສະຣາ ເອນໃຫ້ຫ້ພົ້ນຈາກການເປັນທາດໃນເອຢິບ. ໂຢຊວຍຍັງໄດ້ສ້າງແທ່ນບູຊາ ແລະນາມັດ ສະການພຣະຜູ້ເປັນເຈົ້າ ໃນຂະນະທີ່ຊາວອິດສະຣາເອນຢູ່ໃນຊ່ວງເວລາຂອງການເຮັດເສິກ (ຢຊ 8:30–35). ຕໍ່ມາ, ໂຢຊວຍໄດ້ແບ່ງດິນແດນ ແລະມອບໃຫ້ຄອບຄົວອິດສະຣາ ເອນເຈັດເຜົ່າທີ່ບໍ່ມີດິນ (ຢຊ 18:1, 2) ແຕ່ໂຢຊວຍໄດ້ຕັ້ງຫໍເຕັ້ນສັກສິດຂອງພຣະເຈົ້າ ຢາເວກ່ອນ.

ດັ່ງທີ່ເຮົາເຫັນ, ໂຢຊວຍໄດ້ຈັດສັນເວລາໃຫ້ພຣະຜູ້ເປັນເຈົ້າເຖິງແມ່ນວ່າຕອນ ລາວຫຍຸ້ງແຮງ ຫຼືໃນຍາມອັນຕະລາຍ. ທຸກວັນນີ້, ໃນຊີວິດທີ່ຫຍຸ້ງຢູ່ກັບວຽກ ເຮົາບໍ່ຄອຍ ຈັດສັນເວລາໃຫ້ພຣະຜູ້ເປັນເຈົ້າ ເຮົາລືມທີ່ຈະຂອບຄຸນພຣະອົງສຳລັບທຸກສິ່ງທີ່ພຣະອົງ ເຮັດເພື່ອເຮົາ ເຮົາລືມທີ່ນາມັດສະການພຣະອົງກັບຄອບຄົວຂອງເຮົາໃນແຕ່ລະມື້ ແຕ່ສ່ວນ ເລິກໃນໃຈ, ເຮົາຮູ້ດີວ່າຊ່ວງເວລາທີ່ເຮົາໃຊ້ກັບພຣະເຈົ້າ ແລະຄົນທີ່ເຮົາຮັກເປັນການໃຊ້ ເວລາອັນຈໍາກັດຂອງເຮົາເທິງໂລກນີ້ທີ່ຄຸ້ມຄ່າທີ່ສຸດ.