---
title:  ປາດຖະໜາຈະຢູ່ກັບພຣະເຢຊູເຈົ້າ
date:   13/11/2025
---

`ໃຫ້ອ່ານເລື່ອງໃນ ຢຊ 18:1, 2 ໂຢຊວຍເລີ່ມແບ່ງປັ່ນດິນແດນໃຫ້ແກ່ຊາວອິດ ສະຣາເອນ. ໃນລະຫວ່າງວຽກ ໂຢຊວຍໄດ້ຢຸດເຮັດບາງຢ່າງ ລາວຢຸດເພື່ອເຮັດສິ່ງໃດ?`

ໃນພຣະທໍາໂຢຊວຍ 18, ຊາວອິດສະຣາເອນໄດ້ມາເຕົ້າໂຮມກັນຢູ່ເມືອງຊິໂລ ໂຢຊວຍໄດ້ແບ່ງປັ່ນດິນແດນແຫ່ງພັນທະສັນຍາ ແລະມອບໃຫ້ເຜົ່າອິດສະຣາເອນທີ່ບໍ່ມີ ທີ່ດິນ.

ໃນລະຫວ່າງການດໍາເນີນວຽກຢູ່ນີ້, ໂຢຊວຍກໍໄດ້ຢຸດພັກເພື່ອສ້າງຫໍເຕັ້ນສັກສິດ ຂອງພຣະເຈົ້າ. ການນະມັດສະການພຣະເຈົ້າເປັນສຳຄັນຍິ່ງກວ່າການແບ່ງປັ່ນດິນເສຍອີກ!

ຫໍເຕັ້ນສັກສິດຂອງພຣະເຈົ້າເປັນເຄື່ອງພິສູດຄໍາສັນຍາຂອງພຣະເຈົ້າທີ່ຈະສະຖິດຢູ່ກັບປະຊາຊົນຂອງພຣະອົງ (ອພຍ 25:8; ລບລວ 26:11, 12). ພຣະທຳໂຢຊວຍສອນ ແນວຄິດທີ່ວ່າອິດສະຣາເອນພິຊິກດິນແດນໄດ້ຍ້ອນພຣະເຈົ້າຢູ່ກັບປະຊາຊົນຂອງພຣະອົງ ພວກເຂົາມີຄວາມສຳເລັດເພາະພຣະເຈົ້າຢູ່ກັບພວກເຂົາ. ພຣະເຈົ້າຈະຄົງຢູ່ທ່າມກາງປະຊາ ຊົນຂອງພຣະອົງ ແລະອວຍພອນພວກເຂົາ ພຣະເຈົ້າຈະໃຊ້ຊາວອິດສະຣາເອນເພື່ອອວຍ ພອນທຸກຄົນເທິງໂລກນີ້ (ປມກ12:3). ຫໍເຕັ້ນສັກສິດ ແລະຕໍ່ມາເປັນພຣະວິຫານຂອງ ພຣະເຈົ້າມີໄວ້ເພື່ອຊ່ວຍໃຫ້ຜູ້ຄົນລະນຶກເຖິງພຣະເຈົ້າ ແລະເຊື່ອຟັງພຣະອົງ.

`ໃຫ້ອ່ານ ຮຣ 6:19, 20; ຣຮ 9:11, 12; ແລະ ຮຣ10:19–23. ທຸກວັນນີ້ ເຮົາບໍ່ມີພຣະເຈົ້າສະຖິດຢູ່ໃນຫໍເຕັ້ນສັກສິດກັບເຮົາ, ແຕ່ເຮົາໃນຖານະເປັນຄຣິດສະຕຽນ, ສາມາດຮຽນຮູ້ຫຍັງແດ່ຈາກຄວາມປາດຖະໜາຂອງໂຢຊວຍທີ່ຈະເຮັດໃຫ້ພຣະເຈົ້າເປັນທີ່ ໜື່ງໃນຊີວິດຂອງລາວ ແລະໃນຊີວິດຂອງຊາວອິດສະຣາເອນ?`

ຫີບພັນທະສັນຍາຂອງພຣະເຈົ້າຊ່ວຍໃຫ້ເຮົາລະນຶກເຖິງຫ້ອງບໍຣິສຸດທີ່ສຸດໃນສະຫວັນ ຫີບພັນທະສັນຍາເປັນເຄື່ອງເຟີນີເຈີອັນດຽວໃນຫ້ອງບໍລິສຸດທີ່ສຸດຂອງຫໍເຕັ້ນສັກ ສິດ ຫີບພັນທະສັນຍາຍັງເປັນສ່ວນໜຶ່ງໃນການຂ້າມນໍ້າຂອງຊາວອິດສະຣາເອນ ຫີບພັນ ທະສັນຍາຢູ່ທີ່ນັ້ນເມື່ອຊາວອິດສະຣາເອນໄດ້ພິຊິດດິນແດນແຫ່ງພັນທະສັນຍາດ້ວຍ. ໂຢ ຊວຍໄດ້ຕັ້ງຫໍເຕັ້ນສັກສິດຂອງພຣະເຈົ້າຢູ່ໃນດິນແດນແຫ່ງພັນທະສັນຍາ ເພື່ອໃຫ້ຊາວອິດ ສະຣາເອນຈະຮູ້ວ່າ ການນະມັດສະການພຣະເຈົ້າເປັນສ່ວນທີ່ສຳຄັນທີ່ສຸດໃນຊີວິດຂອງ ພວກເຂົາ ຫໍເຕັ້ນສັກສິດຈຶ່ງເປັນສໍານັກງານໃຫຍ່ຂອງພຣະເຈົ້າເທິງໂລກນີ້.

ໃນທຸກວັນນີ້, ໃນຖານະເປັນຄຣິດສະຕຽນ, ເຮົາກໍາລັງດໍາລົງຊີວິດຢູ່ໃນຊ່ວງເວ ລາທີ່ພຣະເຈົ້າຈະຊົງພິພາກສາມະນຸດທຸກຄົນ ເຮົາຕ້ອງປັກຕາທີ່ພຣະເຢຊູເຈົ້າ ແລະພາລະ ກິດຂອງພຣະອົງເພື່ອເຮົາໃນຫ້ອງບໍຣິສຸດທີ່ສຸດໃນສະຫວັນ. ໃນຂະນະທີ່ເຮົາຍັງຄົງສືບຕໍ່ຕໍ່ ສູ້ກັບບັນຫາຕ່າງໆຂອງຊີວິດສະໄໝໃໝ່ຂອງເຮົາ, ພຣະຜູ້ເປັນເຈົ້າຈະໃຫ້ກໍາລັງແກ່ເຮົາ ເພື່ອໄຊຊະນະ. ດັ່ງນັ້ນ, ເຮົາຕ້ອງເພິ່ງພາພຣະເຢຊູ ແລະພາລະກິດຂອງພຣະອົງເພື່ອເຮົາທີ່ ໄມ້ກາງແຂນ ເຮົາຕ້ອງໄວ້ວາງໃຈໃນພາລະກິດທີ່ພຣະອົງເຮັດໃນປັດຈຸບັນເພື່ອເຮົາໃນສະ ຫວັນ ແລະເຮົາກໍສາມາດມີຄວາມຫວັງໃນເວລາທີ່ພຣະເຈົ້າຈະສະຖິດຢູ່ກັບປະຊາຊົນຂອງ ພຣະອົງອີກຄັ້ງ ແລ້ວພຣະອົງກໍຈະສະຖິດຢູ່ກັບພວກເຮົາຕະຫຼອດໄປ. (ທຽບກັບ ພນມ 21:3.)