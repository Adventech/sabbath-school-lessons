---
title:  ປັດສະຄາ
date:   10/11/2025
---

`ປັດສະຄາແມ່ນການສະຫຼອງຊ່ວງເວລາທີ່ພຣະເຈົ້າຊົງຊ່ວຍຊາວອິດສະຣາເອນ ໃຫ້ພົ້ນຈາກທູດແຫ່ງຄວາມຕາຍໃນປະເທດເອຢິບ ເປັນຫຍັງໂຢຊວຍຈຶ່ງຕັດສິນໃຈສະ ຫຼອງເທດສະການປັດສະຄາກ່ອນທີ່ລາວອອກໄປສູ້ຮົບ? ໃຫ້ອ່ານ ຢຊ 5:10; ອພຍ 12: 6; ລບລວ 23:5; ຈບຊ 28:16; ແລະ ພຍສ 16:4, 6 ເພື່ອຫາຄຳຕອບ.`

ເທດສະການປັດສະຄາເກີດຂຶ້ນໃນຕອນຄໍ່າໃນວັນທີ 14 ຂອງເດືອນ ໂຢຊວຍ ປະຕິບັດຕາມທຸກສິ່ງທີ່ພຣະເຈົ້າສັ່ງໃຫ້ເຮັດເພື່ອພ້ອມສໍາລັບສະເຫຼີມສະຫຼອງ. ສິ່ງທີ່ເກີດ ຂຶ້ນໃນພຣະທຳໂຢຊວຍກົງກັບສິ່ງທີ່ເກີດຂຶ້ນເມື່ອໂມເຊໄດ້ນຳຊາວອິດສະຣາເອນອອກ ຈາກເອຢິບ. ປັດສະຄາຊ່ວຍໃຫ້ຊາວອິດສະຣາເອນຈື່ຄໍ່າຄືນແຫ່ງການລົງໂທດປະການທີ 10 (ອພຍ 12) ໃນຊ່ວງເວລາແຫ່ງການລົງໂທດນັ້ນ, ທູດຂອງພຣະຜູ້ເປັນເຈົ້າໄດ້ຂ້າລູກ ຊາຍກົກທັງໝົດໃນເອຢິບ ແຕ່ພຣະເຈົ້າບໍ່ໄດ້ຂ້າຊາວອິດສະຣາເອນຜູ້ທີ່ໄດ້ເອົາເລືອດລູກ ແກະທາໃສ່ບານປະຕູເຮືອນທາງເທິງ ແລະທາງຂ້າງຂອງພວກເຂົາ ຈາກນັ້ນພຣະຜູ້ເປັນເຈົ້າ ກໍຊ່ວຍປະຊາຊົນຂອງພຣະອົງໜີອອກຈາກເອຢິບ ຊົນຊາດອິດສະຣາເອນໄດ້ຂ້າມທະເລ ແດງ ແລະເດີນທາງເຂົ້າຖິ່ນແຫ້ງແລ້ງກັນດານ.

ໃຫ້ປຽບທຽບຊາວອິດສະຣາເອນໃນພຣະທຳອົບພະຍົບກັບຊາວອິດສະຣາເອນໃນພຣະທຳໂຢຊວຍ. ໃນໂຢຊວຍ, ຊາວອິດສະຣາເອນເລີ່ມຕົ້ນໃນຖິ່ນແຫ້ງແລ້ງກັນດານ ພວກເຂົາຂ້າມແມ່ນໍ້າຈໍແດນ ຊາຍຊາວອິດສະຣາເອນຮັບພິທີຕັດ. ດັ່ງທີ່ເຮົາໄດ້ເຫັນແລ້ວ ວ່າ, ການເຂົ້າພິທີຕັດໝາຍເຖິງການຕັດຜິວໜັງສ່ວນປາຍຂອງອະໄວຍະວະເພດຊາຍອອກ ແລ້ວຈາກນັ້ນຊາວອິດສະຣາເອນກໍສະຫຼອງເທດສະການປັດສະຄາ ຫຼັງຈາກປັດສະຄາ, ພຣະຜູ້ເປັນເຈົ້າກໍເຮັດການອັດສະຈັນ ພຣະອົງຊົງພິຊິດຊາວການາອານ ເໝືອນທີ່ພຣະອົງ ຊົງພິຊິດຊາວເອຢິບຢູ່ທີ່ທະເລແດງ. ດັ່ງນັ້ນ, ການສະຫຼອງປັດສະຄາໃນພຣະທຳໂຢຊວຍ ເປັນການເລີ່ມຕົ້ນຂອງຍຸກໃໝ່ໃນປະຫວັດສາດຂອງອິດສະຣາເອນ.

ລູກແກະໃນປັດສະຄາເປັນສັນຍາລັກ ລູກແກະສະແດງໃຫ້ເຫັນວ່າພຣະເຈົ້າໄດ້ ຊ່ວຍຊາວອິດສະຣາເອນໃຫ້ພົ້ນຈາກການເປັນທາດ ລູກແກະຍັງເປັນສັນຍາລັກສື່ເຖິງພຣະ ເມສານ້ອຍຂອງພຣະເຈົ້າ, ຄືພຣະເຢຊູເຈົ້າ ( ຢຮ1:29, 36; 1 ກຣທ 5:7; 1 ປຕ 1: 18, 19) ພຣະເຢຊູໄດ້ຊ່ວຍເຮົາໃຫ້ພົ້ນຈາກການເປັນທາດຂອງບາບ. ໃນພິທີສິນມະຫາ ສະໜິດຂອງພຣະຜູ້ເປັນເຈົ້າ, ພຣະເຢຊູໄດ້ເຮັດໃຫ້ຄາບອາຫານປັດສະຄາກາຍເປັນການ ສະເຫຼີມສະຫຼອງການຕາຍຂອງພຣະອົງ (ມທ 26:26–29; 1 ກຣທ 11:23–26).

ທັງປັດສະຄາ ແລະພິທີສິນມະຫາສະໜິດຂອງພຣະຜູ້ເປັນເຈົ້າຕ່າງກໍສະຫຼອງ ຄວາມຈິງໃນພຣະຄຳພີອີກປະການໜຶ່ງທີ່ວ່າ: ໃນອະນາຄົດ, ພຣະເຈົ້າຈະຊ່ວຍປະຊາຊົນ ຂອງພຣະອົງໃຫ້ໄດ້ຮັບຄວາມລອດ ແລະນຳພວກເຂົາໄປສູ່ສະຫວັນ. ໂຢຮັນເວົ້າເຖິງກຸ່ມ ຄົນພິເສດ 144,000 ຄົນທີ່ໄດ້ຮັບຄວາມລອດ 144,000 ຄົນຍ່າງຢູ່ເທິງທະເລແກ້ວຕໍ່ ໜ້າບັນລັງຂອງພຣະເຈົ້າ (ພນມ 4:6; ພນມ 7:9, 10). ໃນລັກສະນະດຽວກັນ, ຊາວ ອິດສະຣາເອນໄດ້ຍ່າງຢູ່ເທິງດິນແຫ້ງຂ້າມທະເລແດງ ແລະແມ່ນໍ້າຈໍແດນ.ໃນສະຫວັນ, ເຮົາຈະ ສະຫຼອງພິທີສິນມະຫາສະໜິດຂອງພຣະຜູ້ເປັນເຈົ້າໃນງານສົມຣົດຂອງພຣະເມສາ ນ້ອຍ (ມທ 26: 29; ພນມ 19:9).