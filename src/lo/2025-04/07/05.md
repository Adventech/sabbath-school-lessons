---
title:  ຈະລືກໄວ້ໃສ່ແຜ່ນຫີນ
date:   12/11/2025
---

`ໃຫ້ອ່ານ ຢຊ 8:32–35. ມີຫຍັງເກີດຂຶ້ນໃນຂໍ້ພຣະຄຳພີເຫຼົ່ານີ້? ມັນໝາຍ ຄວາມວ່າແນວໃດສຳລັບເຮົາໃນທຸກວັນນີ້?`

ພຣະຄຳພີເວົ້າເຖິງພູເຂົາເອບານສະເພາະໃນພຣະທຳພຣະບັນຍັດສອງ (ພຍສ 11: 29; ພຍສ 27:4, 13) ແລະໃນພຣະທຳໂຢຊວຍ (ຢຊ 8:30, 33). ຊາວອິດສະຣາເອນ ໄດ້ກ່າວຄໍາອວຍພອນ ແລະຄຳສາບແຊ່ງຢູ່ເທິງພູເຂົາເອບານ ແລະເກຣີຊິມ. ພູເຂົາເອບານ ເປັນພູເຂົາທີ່ຊາວອິດສະຣາເອນກ່າວຄຳສາບແຊ່ງໄວ້ (ພຍສ 11:29; ພຍສ 27:4, 13). ຊາວອິດສະຣາເອນຢືນຢູ່ສອງຂ້າງຂອງຫີບພັນທະສັນຍາຕໍ່ໜ້າພວກປະໂຣຫິດ ຫຼືຜູ້ນຳທາງ ວິນຍານ (ຢຊ 8:33) ກຸ່ມໜຶ່ງຢືນຢູ່ຕໍ່ໜ້າພູເຂົາເອບານ ແລະອີກກຸ່ມໜຶ່ງຢືນຢູ່ຕໍ່ໜ້າພູ ເຂົາເກຣີຊິມ ຊາວອິດສະຣາເອນໄດ້ນຳເອົາເຄື່ອງບູຊາທີ່ສະແດງໃຫ້ເຫັນເຖິງພາລະກິດໃນ ອະນາຄົດຂອງພຣະເຢຊູເຈົ້າ ພຣະເຢຊູຊົງຍອມຮັບຄຳສາບແຊ່ງທັງໝົດໃນພຣະສັນຍາ ຂອງພຣະເຈົ້າ. ເພາະພຣະເຢຊູຊົງກະທໍາເຊັ່ນນັ້ນ, ກໍເພື່ອທຸກຄົນທີ່ເຊື່ອໃນພຣະອົງສາ ມາດໄດ້ຮັບພຣະພອນ(ຄລຕ 3:13; 2 ກຣທ 5:21).

`ເປັນຫຍັງໂຢຊວຍຈຶ່ງຈຳເປັນຕ້ອງຂຽນສຳເນົາພຣະສັນຍາຂອງພຣະເຈົ້າໃສ່ໃນອະນຸສາວະລີທີ່ທຸກຄົນສາມາດເຫັນໄດ້? ໃຫ້ອ່ານ ພຍສ 4:31; ພຍສ 6:12; ພຍສ 8:11, 14; 2 ກສ 17:38; ພສລສ 78:7 ເພື່ອຫາຄຳຕອບ.`

ເຮົາເປັນມະນຸດມັກຈະລືມສິ່ງຕ່າງໆ ພິທີສິນມະຫາສະໜິດຂອງພຣະຜູ້ເປັນເຈົ້າ ປະທານເວລາພິເສດແກ່ເຮົາເພື່ອລະນຶກເຖິງທຸກສິ່ງທີ່ພຣະຜູ້ເປັນເຈົ້າຊົງກະທໍາເພື່ອເຮົາ. ນອກຈາກນີ້, ພິທີສິນມະຫາສະໜິດຂອງພຣະຜູ້ເປັນເຈົ້າເປັນຊ່ວງເວລາທີ່ຈະສ້າງຄວາມ ສຳພັນກັບພຣະຜູ້ເປັນເຈົ້າຄືນໃໝ່. ໃນຖານະຄຣິດສະຕະຈັກ, ເຮົາສາມາດໃຊ້ເວລານີ້ເພື່ອ ສ້າງຄວາມສຳພັນຂອງເຮົາກັບພຣະຜູ້ເປັນເຈົ້າໃຫ້ເຂັ້ມແຂງ.

`ທ່ານລືມພຣະຜູ້ເປັນເຈົ້າເລື້ອຍສໍ່າໃດ ແລະພະຍາຍາມເຮັດສິ່ງຕ່າງໆດ້ວຍເຫື່ອ ແຮງ ແລະພາລະກໍາລັງຂອງທ່ານເອງຢ່າງໃດ? ເປັນຫຍັງການພະຍາຍາມເຮັດສິ່ງຕ່າງໆ ດ້ວຍພາລະກຳລັງຂອງເຮົາເອງຈຶ່ງເປັນເລື່ອງງ່າຍທີ່ຈະເຮັດ?`