---
title:  ຂໍ້ຄິດເພີ່ມເຕີມ
date:  09/07/2021
---

“ຄວາມເຊື່ອກໍບໍ່ຄືກັນການເຊື່ອທີ່ປອມທີ່ບອກວ່າພຣະເຈົ້າຈະເຮັດບາງຢ່າງສຳລັບພວກເຮົາທີ່ພຣະອົງບໍ່ໄດ້ສັນຍາວ່າຈະເຮັດ. ເມື່ອພວກເຮົາມີຄວາມເຊື່ອອັນແທ້ຈິງແລ້ວ ພວກເຮົາຈະໄວ້ວາງໃຈໃນຄຳສັນຍາຂອງພຣະເຈົ້າ. ຄວາມເຊື່ອອັນແທ້ຈິງນັ້ນຈະເຮັດໃຫ້ພວກເຮົານັ້ນເຊື່ອຟັງພຣະເຈົ້າ. ຄົນທັງຫຼາຍທີ່ມີຄວາມເຊື່ອອັນຈອມປອມກ່າວວ່າ ພວກເຂົາເຊື່ອໃນຄຳສັນຍາຂອງພຣະເຈົ້າ. ແຕ່ຄົນເຫຼົ່ານີ້ກໍເຮັດສິ່ງທີ່ຊາຕານເຮັດ ຊາຕານນຳໃຊ້ຄຳສັນຍາຂອງພຣະເຈົ້າເພື່ອເປັນເຫດຜົນໃນການເຮັດບາບ. ມີແຕ່ຄົນທີ່ມີຄວາມເຊື່ອປອມເທົ່ານັ້ນທີ່ຄາດຫວັງໃຫ້ພຣະເຈົ້າສະແດງຄວາມເພິ່ງພໍໃຈຕໍ່ເຂົາເມືື່ອພວກເຂົາບໍ່ເຊື່ອຟັງພຣະອົງ. ແຕ່ຖ້າຫາກພວກເຮົາຕ້ອງການໃຫ້ພຣະເຈົ້າສະແດງຄວາມເມດຕາຂອງພຣະອົງແກ່ເຮົາ, ພວກເຮົາຈະຕ້ອງເຊື່ອຟັງພຣະອົງ ຄວາມເຊື່ອອັນແທ້ຈິງກໍເລີ່ມຕົ້ນຈາກຄຳສັນຍາຕ່າງໆໃນພຣະຄຳພີ ແລະ ການປະຕິບັດຕາມສິ່ງທີ່ພຣະຄຳພີສັ່ງໃຫ້ພວກເຮົາເຮັດ” (ເອເລັນຈີໄວທ໌, The Desire of Ages, pages 126).

**ຄຳຖາມຄົ້ນຄວ້າ**

`ເມື່ອພຣະເຈົ້າຂໍໃຫ້ຊົນຊາດອິດສະລາເອນໄປຕໍ່ສູ້ກັບຊາວການາອານແລະຍຶດເອົາດິນແດນຂອງພວກເຂົາ ພຣະເຈົ້າກໍໄດ້ຂໍໃຫ້ພວກເຂົາກະທຳດ້ວຍຄວາມເຊື່ອ. ປະຊາຊົນໄດ້ພາກັນປະຕິເສດ. ແຕ່ເວລາຕໍ່ມາ ເມື່ອຊົນຊາດອິດສະລາເອນໄດ້ໂຈມຕີຊາວການາອານ ອົງພຮະຜູ້ເປັນເຈົ້າໄດ້ເວົ້າວ່າ ການກະທຳຂອງພວກເຂົານັ້ນຄືຄວາມບາບ. ປະຊາຊົນນັ້ນມີຄວາມເຊື່ອທີ່ຈອມປອມ. ພວກເຂົາບໍ່ໄດ້ຕໍ່ສູ້ເມື່ອພຣະເຈົ້າບອກພວກເຂົາໃຫ້ສູ້ ແລ້ວເມື່ອພຣະເຈົ້າສັ່ງບອກພວກເຂົາບໍ່ໃຫ້ຕໍ່ສູ້ ພວກເຂົາກັບອອກໄປຕໍ່ສູ້ໂດຍບໍ່ສົນໃຈ. ເປັນຫຍັງຕົວຢ່າງທີ່ໜຶ່ງຈຶ່ງສະແດງເຖິງຄວາມເຊື່ອແລະຕົວຢ່າງທີສອງຈຶ່ງສະແດງເຖິງຄວາມເຊື່ອທີ່ຈອມປອມ?`