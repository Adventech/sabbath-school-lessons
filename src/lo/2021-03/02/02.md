---
title:  ການປະຕິເສດທີ່ຈະພັກຜ່ອນໃນຖີ່ນແຫ້ງແລ້ງ
date:  04/07/2021
---

`ຄົນທັງຫຼາຍພາກັນຈົ່ມກ່ຽວກັບເລື່ອງໃດ? ອ່ານພຣະທຳ ຈົດເຊັນບັນຊີ 11:1-5 ສໍາລັບຄໍາຕອບ.`

ກຸ່ມທີ່ປະປົນຢູ່ກັບຊົນຊາດອິດສະລາເອນກໍເລີ່ມຕົ້ນຈົ່ມ. ບໍ່ດົນຕໍ່ມາຊົນຊາດອິດສະລາເອນກໍຮ່ວມກັນຈົ່ມກັບພວກເຂົາ. ພວກເຂົາທັງໝົດລ້ວນແຕ່ຕ້ອງການອາຫານທີ່ພວກເຂົາເຄີຍກິນໃນເອຢິບ. “ພວກເຮົາຢາກກິນຊີ້ນເຫຼືອເກີນ ຢູ່ໃນເອຢິບພວກເຮົາເຄີຍກິນປາຕາມຄວາມຕ້ອງການໂດຍບໍ່ຕ້ອງຊື້. ພວກເຮົາຄິດຮອດໝາກແຕງ, ໝາກໂມ, ຜັກຫອມແປ້ນ, ຜັກບົ່ວ ແລະ ຜັກທຽມເດ. ແຕ່ດຽວນີ້ບໍ່ມີຫຍັງກິນເລີຍ ທຸກໆມື້ໄດ້ກິນແຕ່ມານາເທົ່ານັ້ນ ແລະ ພວກເຮົາກໍອິດອ່ອນໝົດແຮງ” (ຈົດເຊັນບັນຊີ 11:4-6). ທ່ານເຫັນຫຼືບໍ່ວ່າປະຊາຊົນທັງຫຼາຍພາກັນຈື່ໃນສິ່ງທີ່ພວກເຂົາຕ້ອງການຈື່ກ່ຽວກັບປະເທດເອຢິບເທົ່ານັ້ນ? ພວກເຂົາລືມການເປັນຂ້າທາດ ແລະຈືແຕ່ເລື່ອງອາຫານ!

`ພຣະເຈົ້າຊົງລ້ຽງດູປະຊາຊົນດ້ວຍມານາເປັນເວລາມາດົນກວ່າ 1 ປີ. ແຕ່ປະຊາຊົນກໍປະຕິເສດທີ່ຈະມີຄວາມສຸກກັບມານາ. ພວກເຂົາຕ້ອງການສິ່ງອື່ນ ແມ່ນແຕ່ໂມເຊກໍຮູ້ສຶກໃຈຮ້າຍຍ້ອນຄຳຈົ່ມວ່າຂອງພວກເຂົາ. ແນ່ນອນວ່າວຽກງານຂອງໂມເຊນັ້ນບໍ່ໄດ້ງ່າຍເລີຍ ແຕ່ໂມເຊກໍຮູ້ຈັກຜູ້ທີ່ລາວຈະຕ້ອງຫັນເຂົ້າຫາ ນັ້ນກໍຄືພຣະເຢຊູ. ໂມເຊໄດ້ຖາມອົງພຣະຜູ້ເປັນເຈົ້າວ່າ “ເປັນຫຍັງພຣະອົງຈຶ່ງນໍາຄວາມເດືອດຮ້ອນຢ່າງນີ້ມາຖືກຂ້ານ້ອຍ? ພຣະອົງເຊົາພໍໃຈກັບຂ້ານ້ອຍແລ້ວບໍ? ດ້ວຍເຫດໃດ ພຣະອົງຈຶ່ງໄດ້ໃຫ້ຂ້ານ້ອຍຮັບຜິດຊອບຄົນທັງໝົດເຫຼົ່ານີ້?” (ຈົດເຊັນບົນຊີ 11:11).`

`ເປັນຫຍັງມັນຈຶ່ງເປັນເລື່ອງງ່າຍຫຼາຍທີ່ຈະຈື່ອະດີດໃນທາງທີ່ດີກ່ວາທີ່ມັນເປັນ?`