---
title:  ການປະຕິເສດການພັກຜ່ອນ
date:  03/07/2021
---

### ອ່ານສຳລັບບົດຮຽນອາທິດນີ້
ຈົດເຊັນບັນຊີ 11:1-15; ຈົດເຊັນບັນຊີ 12:1-3; ຈົດເຊັນບັນຊີ 13:27-33; 1 ໂກຣິນໂທ 10:1-11.

> <p>ຂໍ້ຄວນຈໍາ</p>
> “ເຫດການທັງໝົດເຫຼົ່ານີ້ໄດ້ເກີດຂຶ້ນແກ່ບັນພະບູລຸດຂອງພວກເຮົາກໍເພື່ອເປັນຕົວຢ່າງໃຫ້ແກ່ຜູ້ອື່ນ ແລະ ໄດ້ບັນທຶກເຫດການທັງໝົດນີ້ໄວ້ເພື່ອເຕືອນສະຕິພວກເຮົາ ເຊິ່ງຢູ່ໃນຍຸກສຸດທ້າຍທີ່ກຳລັງຈະມາເຖິງ ” (1 ໂກຣິນໂທ 10:11)

ໝາແລະສັດອື່ນໆມັກຈະມີການປະພຶດທີ່ແປກໆ ກ່ອນທີ່ຈະມີແຜ່ນດິນໄຫວຂະໜາດໃຫຍ່.

ນັກວິທະຍາສາດຕອນນີ້ໄດ້ຮູ້ວ່າສັດຕ່າງໆສາມາດຮູ້ສຶກເຖິງແຮງດັນລ່ວງໜ້າຈາກແຜ່ນດິນໄຫວກ່ອນມະນຸດຈະຮູ້ສຶກ. ນັ້ນອາດຈະເປັນເຫດຜົນທີ່ສັດຈະມີອາການສັບສົນຫຼືຢ້ານກ່ອນທີ່ແຜ່ນດິນຈະເລີ່ມໄຫວ. ຊ້າງສາມາດໄດ້ຍິນສຽງຈາກແຜ່ນດິນໄຫວຂະໜາດນ້ອຍເຊິ່ງເກີດຂຶ້ນສອງສາມມື້ຫຼືຫຼາຍອາທິດກ່ອນທີ່ແຜ່ນດິນໄຫວໃຫຍ່ຈະເກີດຂຶ້ນ. ມະນຸດບໍ່ສາມາດໄດ້ຍິນສຽງເຫຼົ່ານີ້.

ໃນວັນທີ 23 ເດືອນ ສິງຫາ 2011 ແຜ່ນດິນໄຫວຂະໜາດ 5,8 ໄດ້ເກີດຂຶ້ນໃນເຂດລັດວໍຊິງຕັນດີຊີ. ໂຕເລເມີ (ສັດຊະນິດໜຶ່ງຄ້າຍຄືລີງແຕ່ມີໜ້າຄືໝາໄນ) ໄດ້ຮ້ອງໄຫ້ຢ່າງແຮງເປັນເວລາ 15 ນາທີກ່ອນທີ່ແຜ່ນດິນຈະໄຫວ.

ອາທິດນີ້ ພວກເຮົາຈະມາເບິ່ງບາງຕົວຢ່າງຂອງການປະພຶດທີ່ແປກປະຫລາດຂອງມະນຸດ. ການປະພຶດນີ້ບໍ່ໄດ້ເກີດຂຶ້ນຍ້ອນແຜ່ນດິນໄຫວຫຼືໄພທຳມະຊາດ. ການປະພຶດນີ້ກໍເກີດຂຶ້ນຍ້ອນຄວາມບາບ. ຄົນທີ່ຢູ່ໃນບົດຮຽນຂອງເຮົາມື້ນີ້ປະຕິເສດທີ່ຈະພັກຜ່ອນໃນການອະໄພຂອງພຣະເຢຊູ.