---
title:  ການຕໍ່ສູ້ພຣະເຈົ້າ
date:  06/07/2021
---

ຊົນຊາດອິດສະລະເອນໄດ້ພາກັນມາຮອດເຂດແດນຂອງດິນແດນແຫ່ງພັນທະສັນຍາ.

ຄາເລັບໄດ້ເຮັດສຸດຄວາມສາມາດເພື່ອຢຸດປະຊາຊົນບໍ່ໃຫ້ຍອມແພ້ຫຼືສິ້ນຫວັງແລະຕໍ່ຕ້ານຜູ້ນຳຂອງພວກເຂົາ. ແຕ່ກຸ່ມຜູ້ສົງໃສນັ້ນກໍໄດ້ຮັບໄຊຊະນະ ຊົນຊາດອິດສະລາເອນໄດ້ພາກັນມີໃຈທີ່ປະຕິເສດທີ່ຈະພັກຜ່ອນໃນພຣະເຈົ້າ.

ເມື່ອພວກເຮົາບໍ່ພັກຜ່ອນໃນພຣະເຈົ້າ ພວກເຮົາກໍມີຄວາມຍາກລຳບາກໃນການສະແດງອອກເຖິງຄວາມເຊື່ອ. ຄວາມສົງໃສນັ້ນກໍເຮັດໃຫ້ເຈັບປວດຫຼາຍກວ່າຈິດໃຈຂອງເຮົາອີກ. ນັກວິທະຍາສາດບອກພວກເຮົາວ່າ ເມື່ອພວກເຮົາບໍ່ພັກຜ່ອນພຽງພໍ ພວກເຮົາກໍມີການເລຶອກທີ່ຜິດໆ.

“ນັກສືບທັງສິບຄົນກໍບໍ່ໄດ້ເຊື່ອວາງໃຈໃນພຣະເຈົ້າ ພວກເຂົາເວົ້າຕໍ່ຕ້ານຄາເລັບ ແລະ ໂຢຊວຍ. ມີບາງຄົນຮ້ອງຂຶ້ນວ່າ ປະຊາຊົນຄວນຈະໂຍນກ້ອນຫີນໃສ່ຊາຍສອງຄົນທີ່ຊື່ສັດນີ້. ຝູງຊົນກໍບ້າຄັ່ງ ພວກເຂົາພາກັນຈັບກ້ອນຫີນຂຶ້ນມາເພື່ອທີ່ຈະຂ້າຄາເລັບແລະໂຢຊວຍ. ຝູງຊົນນັ້ນກໍຂັບເຄື່ອນໄປທາງໜ້າຢ່າງຟ້າວຟັ່ງ. ພວກເຂົາພາກັນຮ້ອງຂຶ້ນຄືກັບວ່າພວກເຂົາໄດ້ເສຍຈິດໄປແລ້ວ ແລະ ທັນໃດນັ້ນພວກເຂົາກໍປ່ອຍກ້ອນຫີນລົງ. ພວກເຂົາພາກັນມິດງຽບຂຶ້ນແລະເລີ່ມທີ່ຈະສັ່ນດ້ວຍຄວາມຢ້ານກົວ. ພຣະເຈົ້າ ພຣະອົງເອງໄດ້ມາຢຸດແຜນການອັນຊົ່ວຮ້າຍຂອງພວກເຂົາ ສະງ່າລາສີຂອງອົງພຣະຜູ້ເປັນເຈົ້າໄດ້ຢູ່ເຕັມຫໍເຕັ້ນບໍລິສຸດບ່ອນນະມັດສະການເພື່ອສະແດງໃຫ້ຄົນເຫັນວ່າ ພຣະເຈົ້າຊົງຢູ່ທີ່ນັ້ນ. ສະງ່າລາສີຂອງພຣະອົງນັ້ນຄືກັນກັບໄຟ ສະງ່າລາສີຈາກພຣະເຈົ້າກໍສ່ອງແສງໃນຫໍເຕັ້ນທັງໝົດ. ຄົນທັງຫຼາຍກໍເຫັນສັນຍາລັກນີ້ຈາກອົງພຣະຜູ້ເປັນເຈົ້າ ພຣະເຈົ້າຊົງແຂງແກ່ງກວ່າພວກເຂົາ ແລະ ເວລານີ້ ພຣະອົງກໍສຳແດງພຣະອົງເອງຕໍ່ປະຊາຊົນ ບໍ່ມີໃຜກ້າຫານພໍທີ່ຈະຕໍ່ສູ້ພຣະເຈົ້າ. ນັກສືບທີ່ຊົ່ວຮ້າຍກໍກັ້ນຫາຍໃຈແລະຄ່ອຍໆຄານກັບໄປຫໍເຕັ້ນຂອງພວກເຂົາ” (ປື້ມທ່ານນາງເອເລັນຈີໄວທ໌, Patriarchs and Prophets, page 390)