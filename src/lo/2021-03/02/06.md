---
title:  ຄວາມເຊື່ອທີ່ແທ້ຈິງຫຼືຄວາມເຊື່ອທີ່ຈອມປອມ
date:  08/07/2021
---

ປຽບທຽບເວລາຂອງຊົນຊາດອິດສະລະເອນໃນດິນແດນແຫ້ງແລ້ງກັບເວລາຍຸກສຸດທ້າຍກ່ອນການສະເດັດມາຄັ້ງທີສອງ.

ໃນສະໄໝຂອງພຣະຄຳພີ ປະຊາຊົນຂອງພຣະເຈົ້າໄດ້ເດີນທາງໄປທົ່ວຖິ່ນແຫ້ງແລ້ງກັນດານໃນຂະນະທີ່ກຳລັງໄປດິນແດນແຫ່ງຄຳສັນຍາ. ໃນທຸກມື້ນີ້ ປະຊາຊົນຂອງພຣະເຈົ້າກໍຍັງຄົງເດີນທາງໄປດິນແດນແຫ່ງພຣະສັນຍາ ແຕ່ຖີ່ນແຫ້ງແລ້ງກັນດານທີ່ພວກເຂົາເດີນທາງຜ່ານນັ້ນບໍ່ໄດ້ເປັນຖິ່ນແຫ້ງແລ້ງແທ້. ຖິ່ນແຫ້ງແລ້ງກັນດານໃນທຸກມື້ນີ້ ແມ່ນຄຳເວົ້າທີ່ພັນລະນາຮູບພາບທີ່ສະແດງໃຫ້ເຫັນວ່ າຊີວິດອັນທັນສະໄໝຂອງເຮົາໃນເວລານີ້ມີຄວາມຫວ່າງເປົ່າຫຼາຍຊໍ່າໃດ ເມື່ອພວກເຮົາບໍ່ໄດ້ພັກຜ່ອນໃນພຣະເຈົ້າ.

ພວກເຮົາກໍຄືກັນກັບຊົນຊາດອິດສະລະເອນ ຫຼາຍເທື່ອເກີນໄປທີ່ພວກເຮົາປະຕິເສດທີ່ຈະໄວ້ວາງໃຈໃນການພັກຜ່ອນທີ່ພຣະເຈົ້າໃຫ້ພວກເຮົາ. ພວກເຮົາຊອກຫາສັນຕິສຸກ ແຕ່ພວກເຮົາກໍຊອກຫາສັນຕິສຸກນີ້ໄປບ່ອນທີ່ຜິດໆ.

`ຊົນຊາດອິດສະລະເອນນັ້ນປະພຶດໂຕແນວໃດ ເມື່ອພຣະເຈົ້າຊົງພິພາກສາພວກເຂົາໃນພຣະທຳຈົດເຊັນບັນຊີ 14:39-45?`

ຊົນຊາດອິດສະລາເອນກ່າວວ່າ “ພວກເຮົາໄດ້ເຮັດຜິດບາບ ພວກເຮົາເສຍໃຈທີ່ພວກເຮົາບໍ່ໄດ້ໄວ້ວາງໃຈອົງພຣະຜູ້ເປັນເຈົ້າ. ພວກເຮົາຈະໄປບ່ອນທີ່ອົງພຣະຜູ້ເປັນເຈົ້າໄດ້ສັນຍາໄວ້” (ຈົດເຊັນບັນຊີ 14:40, ແປຈາກພາສາອັງກິດ ສະບັບ ERV). ຊົນຊາດອິດສະລະເອນໄດ້ຕໍ່ສູ້ພຣະເຈົ້າ ແລ້ວຊົນຊາດອິດສະລະເອນກໍພະຍາຍາມທີ່ຈະຫັນຫຼັງໃຫ້ກັບພຣະເຈົ້າດ້ວຍກຳລັງຂອງພວກເຂົາເອງ. ພວກເຂົາໄດ້ພາກັນຍ່າງເຂົ້າສູ່ສົງຄາມໂດຍບໍ່ມີຫີບພັນທະສັນຍາອັນບໍລິສຸດ. ຈິດໃຈຂອງພວກເຂົາກໍເຕັມໄປດ້ວຍຄວາມເຊື່ອທີ່ຈອມປອມ. ຄວາມເຊື່ອທີ່ປອມນີ້ກໍຄືຄວາມເຊື່ອທີ່ວ່າພຣະເຈົ້າຈະປົກປ້ອງພວກເຮົາແລະໃຫ້ສິ່ງຕ່າງໆທີ່ພຣະອົງບໍ່ໄດ້ສັນຍາວ່າຈະມອບໃຫ້ແກ່ເຮົາ ຄວາມບາບນີ້ກໍຊົ່ວຮ້າຍຫຼາຍ.