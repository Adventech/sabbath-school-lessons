---
title:  ຄົນທີ່ຢືນລະຫວ່າງ ພຣະເຈົ້າ ກັບ ຄົນບາບ
date:  07/07/2021
---

ພຣະເຈົ້ານຳສະເໜີວ່າຈະທຳລາຍຊົນຊາດອິດສະລະເອນແລະຈະສ້າງປະຊາຊົນກຸ່ມໃໝ່ຈາກໂມເຊຜູ້ທີ່ຈະເປັນບິດາຂອງພວກເຂົາທັງໝົດ.

`ໂມເຊໄດ້ເຮັດສິ່ງໃດເມື່ອປະຊາຊົນຕໍ່ຕ້ານພຣະເຈົ້າແລະເພີ່ນເອງ? ອ່ານ ພຣະທຳ ຈົດເຊັນບັນຊີ 14:13-19.`

ຂໍ້ພຣະຄຳພີເຫຼົ່ານີ້ສະແດງໃຫ້ພວກເຮົາຮູ້ວ່າ ໂມເຊເປັນຄົນທີ່ຊື່ສັດຂອງພຣະເຈົ້າ. ຄຳຕອບຂອງໂມເຊກໍສະແດງໃຫ້ພວກເຮົາເຫັນຄຳອະທິຖານທີ່ພຣະເຢຊູຈະກ່າວໃນເວລາ 1400 ປີຕໍ່ມາ ສຳລັບຜູ້ຕິດຕາມຂອງພຣະອົງໃນຊ່ວງເວລາທີ່ຍາກລຳບາກທັງໝົດຂອງພວກເຂົາ. (ໂຢຮັນ ບົດທີ 17). ສິ່ງທີີ່ໂມເຊເຮັດໃນນີ້ສຳລັບປະຊາຊົນກໍຄືສິ່ງທີ່ພຣະເຢຊູໄດ້ເຮັດສຳລັບພວກເຮົາໃນສະຫວັນ. ໂມເຊບໍ່ໄດ້ແກ້ໂຕໃຫ້ກັບປະຊາຊົນນຳພຣະເຈົ້າ ພຣະອົງຊົງຮູ້ວ່າພວກເຂົາມີຄວາມຜິດ. ແຕ່ພຣະອົງກໍຂໍໃຫ້ພຣະເຈົ້າໃຫ້ອະໄພແກ່ພວກເຂົາໂດຍການສະແດງໃຫ້ພວກເຂົາເຫັນຄວາມຮັກແລະຄວາມເມດຕາຂອງພຣະອົງ (ຈົດເຊັນບັນຊີ 14:19). ອົງພຣະຜູ້ເປັນເຈົ້າໄດ້ອະໄພປະຊາຊົນເພາະວ່າໂມເຊໄດ້ຂໍໃຫ້ພຣະອົງອະໄພ. ໃນທາງດຽວກັນນັ້ນ ພຣະເຈົ້າຊົງໃຫ້ອະໄພກັບພວກເຮົາໃນມື້ນີ້ຍ້ອນພຣະເຢຊູ ຍ້ອນການຕາຍຂອງພຣະອົງເທິງໄມ້ກາງແຂນ ແລະ ການຟື້ນຄືນຈາກຄວາມຕາຍຂອງພຣະອົງ.

ນັ້ນເປັນເຫດຜົນທີ່ໂມເຊໄດ້ກ່າວວ່າ “ຂໍຊົງຍົກໂທດບາບໃຫ້ຄົນເຫຼົ່ານີ້ເສຍເຖີດ ຕາມຄວາມຮັກອັນໝັ້ນຄົງ ເໝືອນດັ່ງທີ່ພຣະອົງໄດ້ຍົກໂທດບາບໃຫ້ພວກເຂົາຕອນທີ່ຫາກໍໄດ້ອອກມາຈາກປະເທດເອຢິບຈົນເຖິງທຸກວັນນີ້” (ຈົດເຊັນບັນຊີ 14:19). ພຣະເມດຕາຂອງພຣະເຈົ້າຢຽວຢາຮັກສາພວກເຮົາ ການໃຫ້ອະໄພຂອງພຣະເຈົ້າຫັນຈິດໃຈຂອງເຮົາໃຫ້ກັບມາຫາພຣະອົງແລະເຮັດໃຫ້ພວກເຮົາເລີ່ມຕົ້ນໃໝ່.