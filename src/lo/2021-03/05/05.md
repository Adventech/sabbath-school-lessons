---
title:  “ແອກຂອງເຮົາກໍພໍເໝາະ”
date:  28/07/2021
---

ພຣະເຢຊູໄດ້ຂໍໃຫ້ພວກເຮົາ “ຍອມຮັບເອົາຄຳສອນຂອງພຣະອົງ”. ພຣະຄໍາພີບາງເຫຼັ້ມກໍຂຽນຄຳວ່າ “ຍອມຮັບເອົາຄຳສອນຂອງພຣະອົງ” ເປັນຄໍາວ່າ “ຈົ່ງເອົາແອກຂອງເຮົາແບກໄວ້” (ມັດທາຍ 11:29). ທ່ານອາດຈະຈື່ວ່າແອກນັ້ນກໍຄືໄມ້ທີ່ຍາວອັນໜຶ່ງ ໄມ້ນີ້ກໍຖືກຂ້ອງໄວ້ທີ່ຄໍຂອງສັດສອງໂຕເພື່ອວ່າພວກມັນຈະສາມາດແກ່ເຄື່ອງທີ່ໜັກນຳກັນໄດ້. ພວກເຮົາໄດ້ຮຽນຮູ້ວ່າພຣະເຢຊູໃຊ້ຄຳວ່າ “ແອກ” ເປັນຄໍາທີ່ພັນລະນາຮູບພາບ. ໃນສະໄໝຂອງພຣະເຢຊູ ແອກກໍເປັນຄຳສັບທີ່ມັນພັນລະນາເຖິງກົດໝາຍ. ໃນມັດທາຍ 11:29. ພຣະເຢຊູໃຊ້ຄໍາວ່າ “ແອກ” ເປັນຄໍາທີ່ໃຊ້ພັນລະນາຮູບພາບ ເພື່ອສະແດງໃຫ້ເຫັນວ່າຊາວຢິວໃນສະໄໝຂອງພຣະອົງມີຄວາມເຂົ້າໃຈຜິດກ່ຽວກັບກົດບັນຍັດ. ພວກເຂົາຄິດວ່າ ພວກເຂົາສາມາດໄດ້ຮັບຄວາມລອດໂດຍການເຊື່ອຟັງກົດບັນຍັດ. ດັ່ງນັ້ນ ພວກເຂົາຈຶ່ງພະຍາຍາມທີ່ສຸດທີ່ຈະເປັນຄົນສົມບູນແບບ ນີ້ແມ່ນເຫດຜົນທີ່ກົດບັນຍັດເປັນແອກທີ່ໜັກໜ່ວງຫຼືພາລະທີ່ໜັກສຳລັບພວກເຂົາທີ່ຈະແບກຮັບໄວ້.

`ຄຳສັບພາສາກຣີກທີ່ຂຽນວ່າ “ງ່າຍ” (ຫຼື ພໍເໝາະ) ໃນມັດທາຍ 11:30 ກໍສາມາດຂຽນເປັນຄຳວ່າ “ດີ, ສະບາຍ, ມີປະໂຫຍດ, ແລະ ຊ່ວຍເຫຼືອໄດ້”. ຫຼາຍຄົນທີ່ຢູ່ອ້ອມຂາງພວກເຮົາກໍຄິດວ່າກົດບັນຍັດຂອງພຣະເຈົ້ານັ້ນຍາກເກີນໄປທີ່ຈະຮັກສາ. ດັ່ງນັ້ນ ພວກເຂົາຄິດວ່າກົດບັນຍັດບໍ່ໄດ້ມີຄວາມໝາຍອັນໃດສຳລັບຊີວິດຂອງພວກເຂົາໃນທຸກມື້ນີ້. ພວກເຮົາສາມາດຊ່ວຍພວກເຂົາໃຫ້ຄົ້ນພົບວ່າກົດບັນຍັດນັ້ນຄວາມຈິງເປັນສິ່ງທີ່ສວຍງາມໄດ້ແນວໃດ? ພວກເຮົາສາມາດຊ່ວຍໃຫ້ພວກເຂົາຮັກຜູ້ທີ່ມອບກົດບັນຍັດນັ້ນໃຫ້ພວກເຂົາແນວໃດ?`

ການດຳເນີນຊີວິດກັບພຣະເຢຊູ ອາດຈະບໍ່ງ່າຍສະເໝີໄປ ພວກເຮົາອາດຈະຜິດພາດແລະລົ້ມລົງໃນບາງເທື່ອ. ແຕ່ພຣະເຢຊູກໍສາມາດຊ່່ວຍໃຫ້ພວກເຮົາຢືນຂຶ້ນໃໝ່ໄດ້.