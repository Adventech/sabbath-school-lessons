---
title:  ຂໍ້ຄິດເພີ່ມເຕີມ
date:  30/07/2021
---

“ພຣະເຈົ້າຈະຍອມຮັບທຸກຄົນທີ່ເຂົ້າມາຫາພຣະອົງແລະໄວ້ວາງໃຈໃນວຽກງານອັນດີຂອງພຣະຜູ້ຊ່ວຍໃຫ້ລອດຂອງພວກເຮົາ. ແລ້ວຄວາມຮັກກໍຈະເຕີມເຕັມຫົວໃຈຂອງເຮົາ ພວກເຮົາອາດຈະບໍ່ຮູ້ສຶກຕື່ນເຕັ້ນດີໃຈຢ່າງຫຼວງຫຼາຍເມື່ອພຣະເຈົ້າຊົງຍອມຮັບເອົາພວກເຮົາ. ແຕ່ພວກເຮົາຈະຮູ້ສຶກເຖິງສັນຕິສຸກແລະຄວາມໄວ້ວາງໃຈ. ແລ້ວພາລະໜັກແລະບັນຫາທຸກຢ່າງທີ່ພວກເຮົາມີຈະເຊົາເບິ່ງຄືວ່າໜັກເກີນໄປສຳລັບພວກເຮົາທີ່ຈະແບກຮັບໄວ້. ນັ້ນເປັນເພາະວ່າ ການຮັບໃຊ້ພຣະເຢຊູຂອງເຮົານັ້ນງ່າຍ. ເມື່ອພວກເຮົາຮັບໃຊ້ພຣະເຢຊູ ວຽກງານຂອງເຮົາກໍເຮັດໃຫ້ພວກເຮົາມີຄວາມສຸກ ທຸກສິ່ງທີ່ພວກເຮົາຕ້ອງປະຖີ້ມເພື່ອພຣະເຈົ້ານັ້ນຈະເຕີມເຕັມພວກເຮົາດ້ວຍຄວາມສຸກ” (ປື້ມທ່ານນາງເອເລັນຈີໄວທ໌, Faith and Works, Page 38,39)

**ຄຳຖາມຄົ້ນຄວ້າ**

`ທ່ານຈື່ເວລາທີ່ທ່ານກຳລັງດຳເນີນຢູ່ກັບພຣະເຢຊູ ແລະ ໄດ້ມອບຕົນເອງໃຫ້ແກ່ ພຣະອົງຢ່າງສົມບູນໃນທີ່ສຸດຫຼືບໍ່? ໃຫ້ທ່ານແບ່ງປັນປະສົບການນີ້ກັບຊັ້ນຮຽນຂອງທ່ານ. ໃຫ້ທ່ານເວົ້າກ່ຽວກັບເຫດຜົນທີ່ທ່ານໄດ້ອຸທິດຕົນເອງຢ່າງສົມບູນໃຫ້ແກ່ພຣະອົງ.`

`ພວກເຮົາສາມາດຊ່ວຍຄົນທີ່ຢູ່ອ້ອມຂ້າງພວກເຮົາທີ່ກຳລັງພະຍາຍາມຢ່າງໜັກໜ່ວງທີ່ຈະແບກຮັບບັນຫາ ແລະ ພາລະໜັກຕ່າງໆຂອງພວກເຂົາແນວໃດ?ພວກເຮົາສາມາດຊ່ວຍຄົນເຫຼົ່ານີ້ໃຫ້ມາຫາພຣະເຢຊູເພື່ອພົບກບການພັກຜ່ອນໄດ້ແນວໃດ?`

`ໃຫ້ທ່ານຄິດກ່ຽວກັບຄຳເວົ້າຂອງພຣະເຢຊູ: “ເຮົາເປັນຜູ້ໃຈອ່ອນສຸພາບ ແລະ ຖ່ອມລົງ” (ມັດທາຍ 11:29). ສິ່ງນີ້ໝາຍຄວາມວ່າ ພວກເຮົາບໍ່ຄວນຮູ້ສຶກດີກ່ຽວກັບຕົນເອງບໍ? ໄມ້ກາງແຂນຊ່ວຍໃຫ້ພວກເຮົາເຂົົ້າໃຈສິ່ງທີ່ພຣະເຢຊູໝາຍເຖິງແທ້ໆໃນຂໍ້ພຣະຄຳພີນີ້ແນວໃດ?`