---
title:  “ດ້ວຍວ່າແອກຂອງເຮົາກໍພໍເໝາະ ແລະ ພາລະຂອງເຮົາກໍເບົາ”
date:  29/07/2021
---

ໃນມັດທາຍ 11:30 ພຣະເຢຊູໃຊ້ຄຳທີ່ພັນລະນາຮູບພາບທີ່ວ່າ: “ພາລະຂອງເຮົາກໍເບົາ” (ມັດທາຍ 11:30). ພຣະເຢຊູຊົງຕ້ອງການໃຫ້ພວກເຮົາເຫັນວ່າການຮັບໃຊ້ພຣະອົງ ແລະ ການຍອມຮັບເອົາຄຳສອນຂອງພຣະອົງນັ້ນເປັນເລື່ອງງ່າຍ. ທັງສອງຢ່າງນີ້ກໍງ່າຍເມື່ອປຽບທຽບໃສ່ການຊ່ວຍຕົນເອງໃຫ້ພົ້ນດ້ວຍການເຮັດດີຫຼືປະພຶດດີຂອງຕົນເອງ.

`ໃຫ້ເຮົາມາເບິ່ງພຣະທຳ ອົບພະຍົບ 18:13-22. ເຢທະໂຣໄດ້ມາຢ້ຽມຢາມໂມເຊຫຼັງຈາກທີ່ຊົນຊາດອິດສະລະເອນໄດ້ອອກຈາກເອຢິບແລະໄດ້ຂ້າມທະເລແດງ. ເຢທະໂຣນັ້ນໄດ້ຊ່ວຍໂມເຊໃຫ້ແບກຮັບພາລະໃນການເປັນຜູ້ນຳແນວໃດ?`

ອົບພະຍົບ 18:13 ກ່າວວ່າ ຕະຫຼອດມື້ປະຊາຊົນທັງຫຼາຍກໍໄດ້ນຳບັນຫາມາໃຫ້ໂມເຊຕັດສິນ ເຢທະໂຣເຫັນວ່າວຽກງານອັນໜັກໜ່ວງຈະເຮັດໃຫ້ໂມເຊເມື່ອຍລ້າໃນບໍ່ຊ້າ. ດັ່ງນັ້ນ ເຢທະໂຣຈຶ່ງຂໍໃຫ້ໂມເຊເລືອກຜູ້ຊ່ວຍທີ່ມີຄວາມສາມາດ. ກຸ່ມຄົນເຫຼົ່ານີ້ກໍຈະດູແລຈັດການບັນຫາທີ່ງ່າຍເພື່ອວ່າໂມເຊຈະໄດ້ແກ້ໄຂບັນຫາທີ່ຍາກກວ່າ. ໂມເຊກໍເຊື່ອຟັງພໍ່ເຖົ້າຂອງລາວ ເຢທະໂຣໄດ້ຊ່ວຍໃຫ້ໂມເຊສ້າງການປ່ຽນແປງທີ່ຈະຊ່ວຍຊີວິດຂອງລາວໄວ້ໄດ້.

ພວກເຮົາຈຳເປັນຈະຕ້ອງຮຽນຮູ້ບົດຮຽນອັນດຽວກັນທີ່ໂມເຊໄດ້ຮຽນ. ພວກເຮົາຈະຕ້ອງປ່ອຍໃຫ້ຄົນອື່ນຊ່ວຍແບ່ງເປົາວຽກງານ ແລະ ພາລະອັນໜັກໜ່ວງຂອງເຮົາ. ນັ້ນກໍເປັນເຫດຜົນທີ່ພຣະເຢຊູບອກໃຫ້ພວກເຮົາຮູ້ວ່າ ພາລະໜັກຂອງພຣະອົງນັ້ນບໍ່ໜັກ. ພຣະອົງຊົງຕ້ອງການໃຫ້ພວກເຮົາຈື່ວ່າ ພຣະອົງເປັນຜູ້ທີ່ເໝາະສົມທີ່ສຸດທີ່ຈະແບກຮັບເອົາພາລະຂອງເຮົາທັງໝົດ. ອາຈານເປົາໂລກໍຊ່ວຍໃຫ້ພວກເຮົາເຫັນຄວາມຈິງຂອງພຣະຄຳພີອັນດຽວກັນນີ້. ໃນພຣະທຳ 1 ໂກຣິນໂທ 12:12-26, ອາຈານເປົາໂລໄດ້ຂຽນກ່ຽວກັບ “ຮ່າງກາຍຂອງພຣະເຢຊູ”. ຄໍາເວົ້າທີ່ພັນລະນາພາບນີ້ກໍສະແດງໃຫ້ພວກເຮົາເຫັນຄວາມໝາຍຂອງການຊ່ວຍແບ່ງເບົາປັນຫາ ແລະ ພາລະໜັກຂອງເຊິ່ງກັນແລະກັນ.