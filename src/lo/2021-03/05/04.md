---
title:  “ເຮົາເປັນຜູ້ໃຈອ່ອນສຸພາບ ແລະ ຖ່ອມລົງ”
date:  27/07/2021
---

`ມັນໝາຍຄວາມວ່າແນວໃດ ການທີ່ຈະເປັນຄົນອ່ອນສຸພາບແລະມີໃຈທີ່ບໍ່ຈອງຫອງ? ອ່ານມັດທາຍ 5:5; 1 ເປໂຕ 3:4; ແລະ ເອຊາຢາ 57:15 ສຳລັບຄຳຕອບ.`

ໃນພຣະທຳ 2 ໂກຣິນໂທ 10:1 ອາຈານເປົາໂລກ່າວກ່ຽວກັບພຣະເຢຊູວ່າ ພຣະອົງຊົງມີ ຄວາມອ່ອນສຸພາບແລະໃຈກະລຸນາ. ການມີໃຈອ່ອນສຸພາບ ແລະ ມີຄວາມກະລຸນານັ້ນສະແດງໃຫ້ເຫັນວ່າພຣະເຢຊູຊົງອ່ອນແອບໍ? ບໍໍ່ແມ່ນ! ພຣະເຢຊູບໍ່ໄດ້ພະຍາຍາມທີ່ຈະເລີ່ມການຕໍ່ສູ້ຫຼືໂຕ້ຖຽງກັບຜູ້ໃດ. ພຣະອົງມັກຈະຫຼີກລ້ຽງການຕໍ່ສູ້ ເພາະວ່າພຣະອົງບໍ່ໄດ້ຕ້ອງການໃຫ້ສິ່ງໃດມາຂັດຂວາງວຽກງານຂອງພຣະອົງສຳລັບພຣະເຈົ້າ (ໂຢຮັນ 4:1-3).

ນັກຂຽນພຣະຄຳພີພາກພຣະສັນຍາໃໝ່ມັກຈະສະແດງໃຫ້ເຫັນວ່າ ພຣະເຢຊູເປັນຄືກັບໂມເຊຜູ້ທີສອງ. ພຣະເຢຊູມັກເວົ້າຈາກເທິງພູຄືກັບໂມເຊ ແລະ ພຣະເຢຊູກໍໄດ້ບອກປະຊາຊົນທັງຫຼາຍເຖິງກົດທີ່ສຳຄັນຕ່າງໆຂອງອານາຈັກຂອງພຣະອົງຄືກັບໂມເຊໄດ້ເຮັດ (ມັດທາຍ 5:1) ພຣະເຢຊູໄດ້ເຮັດການອັດສະຈັນຄືກັບໂມເຊໃນບ່ອນແຫ້ງແລ້ງ. ພຣະເຢຊູໄດ້ຊົງລ້ຽງດູຄົນຈຳນວນຫຼວງຫຼາຍດ້ວຍອາຫານ (ມັດທາຍ 14:13-21).

ພຣະທຳ ຈົດເຊັນບັນຊີ 12:3 ກໍກ່າວວ່າ “ໂມເຊເປັນຄົນອ່ອມນ້ອມຖ່ອມຕົນທີ່ສຸດ”.ພຣະເຢຊູກໍກ່າວສິ່ງດຽວກັນນີ້ກ່ຽວກັບພຣະອົງເອງໃນມັດທາຍ 11:29. ເມື່ອພຣະເຢຊູຊົງລ້ຽງຄົນຫ້າພັນຄົນ ປະຊາຊົນກໍພາກັນປະຫຼາດໃຈແລະຕື່ນເຕັ້ນຍ້ອນການອັດສະຈັນຂອງພຣະອົງ. ພວກເຂົາພາກັນກ່າວວ່າ “ແນ່ນອນຜູ້ນີ້ຕ້ອງແມ່ນຜູ້ທຳນວາຍທີ່ຕ້ອງກຳນົດວ່າຈະມາໃນໂລກນີ້.” (ໂຢຮັນ 6:14) ຄໍາເວົ້າຂອງປະຊາຊົນກໍຊ່ວຍພວກເຮົາໃຫ້ຈື່ສິ່ງທີ່ໂມເຊນັ້ນໄດ້ຂຽນໄວ້ໃນພຣະບັນຍັດສອງ 18:15.