---
title:  “ເຮົາຈະໃຫ້ພວກເຈົ້າໄດ້ຮັບຄວາມເຊົາເມື່ອຍ”
date:  25/07/2021
---

`“ບັນດາຜູ້ທີ່ເຮັດການໜັກໜ່ວງ ແລະ ແບກພາລະໜັກ ຈົ່ງມາຫາເຮົາ ແລະ ເຮົາຈະໃຫ້ພວກເຈົ້າໄດ້ຮັບຄວາມເຊົາເມື່ອຍ ” (ມັດທາຍ 11:28). ເປັນຫຍັງພຣະເຢຊູຈຶ່ງກ່າວແບບນີ້? ພຣະເຢຊູນັ້ນມອບການພັກຜ່ອນນີ້ໃຫ້ແກ່ເຮົາແນວໃດ?`

ມັດທາຍກໍສະແດງໃຫ້ພວກເຮົາເຫັນການປ່ຽນແປງໃນບົດທີ 11. ໃນເລື່ອງທີ່ເລົ່າກ່ຽວກັບພຣະເຢຊູ. ພຣະເຢຊູກ່າວຄຳເວົ້າທີ່ໜັກຫຼາຍກ່ຽວກັບເມືອງຕ່າງໆໃນແຂວງຄາລີເລ.

ຄົນທັງຫຼາຍກໍເລີ່ມທີ່ຈະບໍ່ພໍໃຈແລະໃຈຮ້າຍຕໍ່ພຣະເຢຊູ ແຕ່ທັນໃດນັ້ນ ພຣະເຢຊູກໍປ່ຽນເລື່ອງເວົ້າ ພຣະອົງຊົງນຳສະເໜີການພັກຜ່ອນອັນແທ້ຈິງໃຫ້ແກ່ປະຊາຊົນ. ພຣະອົງສາມາດນຳສະເໜີການພັກຜ່ອນນີ້ກໍເພາະວ່າ “ພຣະບິດາຂອງເຮົາໄດ້ມອບສິ່ງສາລະພັດໃຫ້ແກ່ເຮົາ” (ມັດທາຍ 11:27). ພຣະເຢຊູສາມາດໃຫ້ການພັກຜ່ອນນີ້ແກ່ຜູ້ທີ່ຕິດຕາມພຣະອົງ ເພາະພຣະອົງຊົງເປັນພຣະເຈົ້າ. ພຣະບິດາ ແລະ ພຣະເຢຊູກໍເປັນອົງດຽວ.

ແມ່ນຫຍັງຄືສິ່ງທຳອິດທີ່ພວກເຮົາຈະຕ້ອງເຮັດກ່ອນທີ່ພວກເຮົາຈະສາມາດວາງພາລະຂອງເຮົາລົງໄວ້? ພວກເຮົາຈະຕ້ອງເຂົ້າໃຈສາກ່ອນວ່າພວກເຮົາບໍ່ສາມາດແບກພາລະຂອງຕົນເອງຜູ້ດຽວໄດ້.

ໃນມັດທາຍ 11:28 ພຣະເຢຊູກໍເລີ່ມການເຊື້ອເຊີນຂອງພຣະອົງດ້ວຍຄຳວ່າ “ຈົ່ງມາ”. ໃນພາສາກຣີກ ຄຳນີ້ກໍເປັນຄຳສັ່ງ. ພວກເຮົາຈະຕ້ອງເຊື່ອຟັງຄໍາສັ່ງນີ້ ຖ້າຫາກພວກເຮົາຕ້ອງການທີ່ຈະພົບກັບການພັກຜ່ອນ. ຄໍາວ່າ “ຈົ່ງມາ” ກໍຍັງສະແດງໃຫ້ເຫັນວ່າພວກເຮົາຈໍາເປັນຕ້ອງປ່ອຍໃຫ້ພຣະເຢຊູຄວບຄຸມຊີວິດຂອງພວກເຮົາ. ດັ່ງນັ້ນ ພວກເຮົາຈະຕ້ອງມອບຊີວິດຂອງເຮົາທັງໝົດແດ່ພຣະອົງ.