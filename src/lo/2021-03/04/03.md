---
title:  ນາທານ ແລະ ເລື່ອງພັນລະນາຮູບພາບ
date:  19/07/2021
---

ຄວາມບາບເຫຼົ່ານີ້ສະແດງໃຫ້ພວກເຮົາເຫັນຊ່ວງເວລາໜຶ່ງທີ່ຮ້າຍແຮງທີ່ສຸດໃນຊີວິດຂອງກະສັດດາວິດ. ແຕ່ກໍມີຂ່າວດີ ພຣະເຈົ້າໄດ້ສົ່ງນາທານໄປຫາດາວິດ ນາທານນັ້ນເປັນຜູ້ປະກາດພຣະຄຳ.

`ທ່ານຄິດວ່າ ເປັນຫຍັງນາທານຈຶ່ງບໍ່ກ່າວໂທດຫຼືຂາຍໜ້າດາວິດໂດຍການບອກເຖິງຄວາມບາບຂອງລາວທັນທີ? ອ່ານ 2 ຊາມູເອນ 12:1-4 ສໍາລັບຄໍາຕອບ.`

ນາທານຮູ້ວ່າດາວິດເປັນຄົນທີ່ຮັກການເຮັດສິ່ງທີ່ຖືກຕ້ອງແລະທ່ຽງທຳ. ດັ່ງນັ້ນ ພວກເຮົາເຫັນວ່ານາທານນັ້ນໄດ້ຕັ້ງກັບດັກໄວ້ສໍາລັບດາວິດ. ດາວິດຕົກລົງໄປໃນກັບດັກນັ້ນທັນທີໂດຍການປະກາດບົດລົງໂທດຂອງຕົນເອງ ນັ້ນກໍຄືຄວາມຕາຍ.

ເມື່ອດາວິດຕັດສິນຕົນເອງ, ນາທານຈຶ່ງກ່າວວ່າ “ຊາຍຄົນນັ້ນຄືທ່ານເອງ” (2 ຊາມູເອນ 12:7). ມີຫຼາຍໆວິທີທີ່ນາທານສາມາດເວົ້າຄໍາເຫຼົ່ານີ້ໄດ້ ນາທານສາມາດຮ້ອງຄໍາເວົ້ານີ້ໃສ່ດາວິດກໍໄດ້. ນາທານສາມາດຊີ້ໜ້າດາວິດແລະກ່າວຫາລາວເລີຍກໍໄດ້ ຫຼື ນາທານສາມາດຈະເວົ້າຄໍາເຫຼົ່ານີ້ດ້ວຍຄວາມຮັກ. ເມື່ອພວກເຮົາເບິ່ງວິທີການທີ່ດາວິດຕອບນາທານ ພວກເຮົາສາມາດເຫັນໄດ້ວ່ານາທານນັ້ນເລືອກທີ່ຈະສະແດງຄວາມເມດຕາແລະຄວາມຮັກຂອງພຣະເຈົ້າທີ່ມີຕໍ່ຄົນບາບໃຫ້ດາວິດເຫັນ. ດາວິດຈະຕ້ອງຮູ້ສຶກເຖິງຄວາມເຈັບປວດທີ່ພຣະເຈົ້າໄດ້ຮູ້ສຶກເມື່ອລູກຂອງພຣະອົງເຮັດບາບຕໍ່ສູ້ພຣະອົງ. ຄໍາເວົ້າຂອງນາທານກໍສຳພັດຈິດໃຈຂອງດາວິດ. ລາວເຫັນວ່າຄວາມບາບຂອງລາວນັ້ນຮ້າຍແຮງຊ່ຳໃດ.

ດາວິດເຫັນວ່າຄວາມບາບນັ້ນເຮັດໃຫ້ພຣະເຈົ້າເຈັບປວດ. ເມື່ອພວກເຮົາເຮັດບາບ ພວກເຮົາກໍຍັງທຳລາຍຕົນເອງ. ຄວາມບາບຂອງເຮົານັ້ນກໍທຳລາຍຄົນອື່ນເຊັ່ນດຽວກັນ. ເມື່ອພວກເຮົາເຮັດບາບ ພວກເຮົາກໍເຮັດໃຫ້ຄອບຄົວ ຫຼື ໂບດ ຮູ້ສຶກອັບອາຍ. ແຕ່ເໜືອສິ່ງອື່ນໃດນັ້ນ ພວກເຮົາກໍເຮັດໃຫ້ພຣະເຈົ້ານັ້ນເຈັບປວດພຣະໄທ ຄວາມບາບກໍເຮັດໃຫ້ພຣະເຈົ້ານັ້ນຖືກຕຶງອີກເທື່ອໜຶ່ງ.