---
title:  ຂໍ້ຄິດເພີ່ມເຕີມ
date:  23/07/2021
---

“ດາວິດນັ້ນຮູ້ສຶກເສຍໃຈສຳລັບຄວາມບາບຂອງລາວແລະໄດ້ຫັນໜີຈາກມັນ. ຄວາມຮູ້ສຶກຂອງລາວນັ້ນເປັນຄວາມຮູ້ສຶກແທ້ ດາວິດບໍ່ໄດ້ພະຍາຍາມທີ່ຈະເຮັດໃຫ້ຄວາມບາບຂອງລາວນັ້ນເບິ່ງຄືຮ້າຍແຮງໜ້ອຍກວ່າຄວາມເປັນຈິງ. ດາວິດອະທິຖານຂໍການອະໄພ ແຕ່ຄຳອະທິຖານຂອງລາວກໍບໍ່ໄດ້ມາຈາກໃຈທີ່ເຕັມໄປດ້ວຍຄວາມຢ້ານທີ່ຈະຖືກຕັດສິນຫຼືຄວາມປາດຖະໜາທີ່ຢາກຈະໜີການລົງໂທດ. ດາວິດເຫັນວ່າຄວາມບາບຂອງລາວນັ້ນເຮັດໃຫ້ຫົວໃຈຂອງລາວນັ້ນເປິເປື້ອນຫຼາຍ ດາວິດນັ້ນກຽດຊັງຄວາມບາບຂອງຕົນເອງ. ນັ້ນເປັນເຫດຜົນທີ່ດາວິດບໍ່ໄດ້ອະທິຖານເພື່ອການໃຫ້ອະໄພເທົ່ານັ້ນ. ດາວິດຍັງໄດ້ຂໍພຣະເຈົ້າໃຫ້ຊຳລະລ້າງຈິດໃຈຂອງລາວໃຫ້ສະອາດ... ພຣະເຈົ້າຊົງສັນຍາທີ່ຈະໃຫ້ອະໄພແກ່ຄົນບາບທີ່ເຫັນໜີຈາກຄວາມບາບ. ອົງພຣະຜູ້ເປັນເຈົ້າຈະບໍ່ຫັນໜີຈາກຜູ້ໃດທີ່ໄດ້ຫັນໜີຈາກຄວາມບາບຢ່າງແທ້ຈິງແລະມາຫາພຣະອົງ.” (ເອເລັນຈີໄວທ໌, Patriarchs and Prophets, page 715, 616)

**ຄຳຖາມຄົ້ນຄວ້າ**

`ເປັນຫຍັງຄວາມບາບທັງໝົດຈຶ່ງຕໍ່ສູ້ພຣະເຈົ້າ? ມັນແປວ່າແນວໃດທີ່ຈະເຮັດບາບຕໍ່ສູ້ພຣະເຈົ້າ?`

`ເປັນຫຍັງພຣະເຈົ້າຈຶ່ງປ່ອຍໃຫ້ມີຄວາມທຸກທໍລະມານເກີດຂຶ້ນ? ສົງຄາມທົ່ວຈັກກະວານລະຫວ່າງພຣະເຈົ້າ ແລະ ຊາຕານ ນັ້ນຊ່ວຍຕອບຄຳຖາມນີ້ແນວໃດ?`

`ເພງສັນລະເສີນ 51:11,12 ສະແດງໃຫ້ພວກເຮົາເຫັນວ່າ ຄວາມບາບນັ້ນກໍແຍກພວກເຮົາອອກຈາກພຣະເຈົ້າ. ປະສົບການຂອງທ່ານກ່ຽວກັບເລື່ອງນີ້ເປັນແນວໃດ? ການແຍກໂຕນັ້ນເຮັດໃຫ້ທ່ານຮູ້ສຶກແນວໃດ? ເປັນຫຍັງຄຳສັນຍາແຫ່ງພຣະເມດຕາແລະການໃຫ້ອະໄພຈາກພຣະເຈົ້າຈຶ່ງເປັນຄວາມຫວັງອັນດຽວຂອງພວກເຮົາ?`