---
title:  ເມື່ອຍ ແລະ ອ່ອນແຮງ
date:  18/07/2021
---

ດາວິດບໍ່ໄດ້ຢູ່ບ່ອນທີ່ລາວຄວນຢູ່ ການເລືອກຜິດນີ້ກໍເຮັດໃຫ້ລາວສາມາດຕົກສູ່ຄວາມບາບໄດ້.

ດາວິດເບິ່ງອອກໄປໃນເມືອງແລະຫຼຽວເຫັນຍິງສາວທີ່ງາມຄົນໜຶ່ງ. ຄວາມປາດຖະໜາທີ່ຢາກຈະເຮັດບາບກໍຄວບຄຸມຈິດໃຈຂອງລາວ. ໃນແລງມື້ນັ້ນ ດາວິດຈຶ່ງໄດ້ຫຼັບນອນກັບນາງບັດເຊບາ. ໃນສະໄໝຂອງພຣະຄໍາພີ ກະສັດກໍມີອຳນາດໃນການເຮັດທຸກຢ່າງທີ່ພວກເຂົາຕ້ອງການ. ແຕ່ວ່າພຽງຍ້ອນດາວິດເປັນກະສັດກໍບໍ່ໄດ້ໝາຍຄວາມວ່າລາວມີອິດສະຫຼະໃນການລະເມີດກົດຂອງພຣະເຈົ້າ.

ກົດບັນຍັດກໍປົກປ້ອງພວກເຮົາຈາກຄວາມບາບ. ໄດ້ເກີດອັນໃດຂຶ້ນເມື່ອດາວິດລະເມີດກົດບັນຍັດຂອງພຣະເຈົ້າ? ທັນໃດນັ້ນ ລາວໄດ້ຮູ້ສຶກວ່າຊີວິດຂອງລາວເລີ່ມປ່ຽນແປງໄປທາງທີ່ຮ້າຍແຮງກວ່າເກົ່າ. ດາວິດພະຍາຍາມທີ່ຈະບອກຕົນເອງວ່າບໍ່ມີໃຜຮູ້ຈັກຄວາມບາບຂອງລາວດອກ. ແຕ່ແລ້ວ ນາງບັນເຊບາກໍບອກລາວວ່ານາງກຳລັງຈະມີລູກ ຜົວຂອງນາງກໍຢູ່ໄກເກີນໄປແລະໄດ້ອອກເຮືອນດົນເກີນໄປທີ່ຈະບອກວ່າລາວເປັນພໍ່ຂອງລູກໄດ້. ເວລານີ້ ດາວິດກໍຕົກຢູ່ໃນບັນຫາອັນໃຫຍ່.

`ດາວິດພະຍາຍາມທີ່ຈະປົກປິດຄວາມບາບຂອງລາວແນວໃດ? ອ່ານ 2 ຊາມູເອນ 11:6-27 ສໍາລັບຄໍາຕອບ.`

ດາວິດກໍຄິດຄົ້ນແຜນການອັນຫຼັກແຫຼມເພື່ອໃຫ້ນາຍທະຫານກັບມາບ້ານເພື່ອນອນກັບເມຍຂອງລາວ. ດ້ວຍວິທີນີ້ທຸກໆຄົນກໍຈະຄິດວ່າ ອູຣິຢາ ແມ່ນພໍ່ຂອງລູກຂອງນາງບັດເຊບາ ແຕ່ແຜນການກໍລົ້ມເຫຼວ ອູຣິຢາເປັນຄົນທີ່ຊື່ສັດຕໍ່ພຣະເຈົ້າ. ລາວບໍ່ຍອມທີ່ຈະຢ້ຽມຢາມເມຍຂອງລາວ ດາວິດຈຶ່ງໄດ້ສັ່ງໃຫ້ຂ້າອູຣິຢາໃນທີ່ສຸດ.