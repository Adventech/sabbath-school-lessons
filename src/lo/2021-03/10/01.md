---
title:  ການພັກຜ່ອນໃນວັນສະບາໂຕ
date:  28/08/2021
---

### ອ່ານສຳລັບບົດຮຽນອາທິດນີ້
ປະຖົມມະການ 1:26:,27; 2 ເປໂຕ 2:19; ອົບພະຍົບ 19:6; ໂຢຮັນ 5:7-16; ອົບພະຍົບ 31:13, 16, 17.

> <p>ຂໍ້ຄວນຈໍາ</p>
> “ຈົ່ງເຮັດວຽກໃນຫົກມື້ ສ່ວນມື້ທີເຈັດນັ້ນໃຫ້ຍຶດຖືໄວ້ເປັນວັນສະບາໂຕພັກຜ່ອນ. ຢ່າເຮັດວຽກໃນວັນນີ້ ແຕ່ຈົ່ງເຕົ້າໂຮມເພື່ອນະມັດສະການ. ບໍ່ວ່າເຈົ້າຈະຢູ່ທີ່ໃດກໍຕາມໃຫ້ຖືວັນສະບາໂຕເປັນຂອງພຣະເຈົ້າຢາເວ. ” (ລະບຽບພວກເລວີ 23:3)

ຊາວຄຣິສຕຽນກໍໃຫ້ເຫດຜົນຫຼາຍຢ່າງວ່າເປັນຫຍັງພວກເຮົາຈຶ່ງບໍ່ຈຳເປັນຕ້ອງຮັກສາວັນສະບາໂຕໃນວັນທີເຈັດແລ້ວ. ຄຣິສຕຽນບາງຄົນກໍກ່າວວ່າພຣະເຢຊູໄດ້ປ່ຽນວັນສະບາໂຕໃຫ້ເປັນວັນອາທິດແລ້ວ. ຫຼື ພຣະເຢຊູໄດ້ລົບລ້າງວັນສະບາໂຕ ຫຼື ເປົາໂລໄດ້ປ່ຽນແປງສິ່ງນີ້. ຄຣິສຕຽນຄົນອື່ນກໍກ່າວວ່າ ຜູ້ນຳຄຣິດສຕະຈັກໃນສະໄໝພຣະຄຳພີໃໝ່ນັ້ນໄດ້ເອົາວັນອາທິດມາແທນວັນສະບາໂຕວັນທີເຈັດ. ມື້ວັນອາທິດແມ່ນມື້ທີ່ພຣະເຢຊູໄດ້ຟື້ນຄືນມາຈາກຄວາມຕາຍ. ເຫດຜົນໃໝ່ໆທີ່ບອກບໍ່ໃຫ້ຮັກສາວັນສະບາໂຕນັ້ນກໍເປັນເລື່ອງລັບໆລີ້ໆ. ຕົວຢ່າງໜຶ່ງກໍຄືແນວຄິດທີ່ວ່າພຣະເຢຊູເອງຊົງເປັນການພັກຜ່ອນຂອງວັນສະບາໂຕຂອງເຮົາ. ດັ່ງນັ້ນ ພວກເຮົາບໍ່ຈຳເປັນຕ້ອງພັກຜ່ອນໃນວັນທີເຈັດ ຫຼື ວັນໃດໆ.

ແຕ່ຄຣິສຕຽນຈຳນວນຫຼາຍຂຶ້ນກໍກຳລັງສົນໃຈມື້ແຫ່ງການພັກຜ່ອນນີ້. ແນ່ນອນວ່າ ພຣະເຈົ້າບໍ່ໄດ້ສົນໃຈກ່ຽວກັບມື້ທີ່ພວກເຂົາຮັກສາ. ພວກເຮົາຮູ້ວ່າພຣະຄຳພີສອນວ່າ ແນວຄິດເຫຼົ່ານີ້ຜິດ. ໃນຖານະທີ່ເປັນຊາວເຊເວັນເດແອັດເວັນຕິດ ພວກເຮົາກໍເຂົ້າໃຈວ່າກົດຂອງພຣະເຈົ້ານັ້ນຄົງຢູ່ຕະຫຼອດໄປ.