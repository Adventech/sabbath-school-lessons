---
title:  ການຮັບໃຊ້ຄົນອື່ນໃນວັນສະບາໂຕກໍເປັນການໃຫ້ກຽດພຣະເຈົ້າ
date:  01/09/2021
---

`ຜູ້ນຳສາດສະໜາຂອງຊາວຢິວນັ້ນໄດ້ພາກັນກ່າວໂທດພຣະເຢຊູວ່າເຮັດຜິດອັນໃດໃນພຣະທຳ ໂຢຮັນ 5:7-16?`

ພຣະເຢຊູຊົງຊ່ວຍຮັກສາຊາຍຄົນໜຶ່ງທີ່ເປັນເປ້ຍ. ຊາຍຍາກຈົນຄົນນີ້ກໍເຈັບປ່ວຍມາໄດ້ 38 ປີ. ຜູ້ນໍາສາດສະໜາທັງຫຼາຍໄດ້ພາກັນສົນໃຈບໍທີ່ຜູ້ຊາຍຄົນນີ້ຍ່າງໄດ້ແລ້ວຕອນນີ້? ບໍ່ເລີຍ! ພວກເຂົາກຳລັງໃຈຮ້າຍວ່າຊາຍຄົນນີ້ກຳລັງອູ້ມຕຽງຂອງຕົນເອງຍ່າງໃນບ່ອນສາທາລະນະໃນວັນສະບາໂຕ! ຜູ້ນຳເຫຼົ່ານີ້ໄດ້ພາດບົດຮຽນທີ່ການອັດສະຈັນນີ້ສາມາດສອນພວກເຂົາ. ພວກເຂົາໄດ້ລົ້ມເຫຼວທີ່ຈະເຫັນວ່າພຣະເຢຊູໄດ້ໃຊ້ວັນສະບາໂຕເພື່ອຊ່ວຍຄົນທີ່ກຳລັງຍາກລຳບາກ. ຜູ້ນຳພາກັນສົນໃຈແຕ່ກົດລະບຽບຕ່າງໆຂອງພວກເຂົາ. ພວກເຮົາຈະຕ້ອງລະວັງບໍ່ໃຫ້ຜິດພາດແບບດຽວກັນກັບຜູ້ນຳເຫຼົ່ານີ້.

`ພຣະທຳ ເອຊາຢາ 58:2,3 ສະແດງໃຫ້ພວກເຮົາເຫັນວິທີການທີ່ພຣະເຈົ້າຕ້ອງການໃຫ້ພວກເຮົາຮັກສາວັນສະບາໂຕແນວໃດ? ແມ່ນຫຍັງຄືແຜນການສຳລັບການຮັກສາວັນສະບາໂຕ?`

ພຣະເຈົ້າບໍ່ໄດ້ຕ້ອງການໃຫ້ພວກເຮົາມອບການນະມັດສະການທີ່ຫວ່າງເປົ່າໃນວັນສະບາໂຕ. ພຣະອົງຊົງຕ້ອງການໃຫ້ພວກເຮົາຊ່ວຍແລະຮັກສາຄົນທີ່ຂາດເຂີນ. ເອຊາຢາໄດ້ສະແດງໃຫ້ເຫັນແນວຄິດນີ້ຢ່າງລຽບງ່າຍແລະຈະແຈ້ງໃນພຣະທໍາ ເອຊາຢາ 58:13,14.

ການເຮັດ “ຕາມໃຈຂອງຕົນເອງ” (ເອຊາຢາ 58:13, ພຣະຄໍາພີສະບັບ NIrV) ຫຼື “ການເຮັດສິ່ງທີ່ໃຫ້ຕົນເອງເພິ່ງພໍໃຈ” (ເອຊາຢາ 58:13, ERV) ຄືກັນກັບການ “ຢຽບຢ້ຳວັນສະບາໂຕ” (ເອຊາຢາ 58:13 ພຣະຄໍາພີສະບັບ NRSV). ພຣະເຈົ້າຊົງເຊື້ອເຊີນພວກເຮົາໃນວັນສະບາໂຕໃຫ້ໄປດູແລເບິ່ງແຍງຄົນທີ່ຂາດເຂີນ, ຄົນທີີ່ບໍ່ມີໃຜສົນໃຈ ແລະ ຄົນທີ່ຫິວໂຫຍແລະບໍ່ມີເຄື່ອງນຸ່ງຫົ່ມ.