---
title:  ຂໍ້ຄິດເພີ່ມເຕີມ
date:  03/09/2021
---

“ຕະຫຼອດທັງອາທິດ ພວກເຮົາຄວນຄິດເຖິງວັນສະບາໂຕ. ພວກເຮົາຄວນຕຽມພ້ອມໃນແຕ່ລະມື້ໃນອາທິດສຳລັບວັນສະບາໂຕ. ພວກເຮົາຈະຕ້ອງບໍ່ເຮັດໃຫ້ວັນສະບາໂຕນັ້ນເປັນມື້ທີ່ກ່ຽວກັບກົດຕ່າງໆທີ່ສະແດງໃຫ້ເຫັນສິ່ງຕ່າງໆທີ່ພວກເຮົາສາມາດເຮັດໄດ້ແລະບໍ່ສາມາດເຮັດໄດ້” (ທ່ານນາງເອເລັນຈີໄວທ໌, Testimonies for the Church, Vol 6,Page 535)

“ທຸກໆຄົນໃນສະຫວັນກໍຮັກສາວັນສະບາໂຕ ພຣະເຈົ້າ ແລະ ທູດສະຫວັນຂອງພຣະອົງບໍ່ໄດ້ນັ່ງລ້າໆໃນວັນນີ້. ໃນວັນສະບາໂຕນີ້ ພວກເຮົາຄວນຈະຕື່ນໂຕທາງດ້ານຈິດວິນຍານ. ເປັນຫຍັງ? ກໍເພາະວ່າພວກເຮົາກໍາລັງຈະພົບປະກັບພຣະເຈົ້າ ແລະ ພຣະເຢຊູພຣະຜູ້ຊ່ວຍໃຫ້ລອດຂອງເຮົາໃນວັນນີ້. ໂດຍຄວາມເຊື່ອນັ້ນ ພວກເຮົາກໍສາມາດເຫັນພຣະເຢຊູ ພຣະອົງຊົງປາດຖະໜາຢ່າງເລິກເຊິ່ງທີ່ຈະເຮັດໃຫ້ພວກເຮົາໄດ້ຮັບຄວາມສົດຊື່ນ ແລະ ຮັບພຣະພອນຈາກພຣະອົງ.” (ປື້ມທ່ານນາງເອເລັນຈີໄວທ໌, Testimonies for the Church, vol. 6,Page 353)

**ຄຳຖາມຄົ້ນຄວ້າ**

`ໃນທຸກມື້ນີ້ ຄົນຈາກຫຼາຍໆປະເທດກໍເວົ້າເລື່ອງຄວາມຕ້ອງການຢາກໃຫ້ມະນຸດທັງຫຼາຍເບິ່ງແຍງໂລກນີ້ໃຫ້ດີ. ພວກເຮົາໃນຖານະທີ່ເປັນຊາວແອັດເວັນຕິດສາມາດເປັນຜູ້ຈັດການທຳມະຊາດ, ສັດສາວາສິ່ງ ແລະ ໂລກນີ້ໃຫ້ດີໄດ້ແນວໃດ?`

`ວັນສະບາໂຕນຳສະເໜີໂອກາດທີ່ຍິ່ງໃຫຍ່ໃຫ້ແກ່ພວກເຮົາເພື່ອສະແດງໃຫ້ຄົນອື່ນເຫັນເຖິງວິທີການດູແລຄົນທີ່ຂາດເຂີນ, ທຸກຍາກ, ຄົນທີ່ບໍ່ມີບ່ອນຢູ່ ແລະ ຄົນທີ່ອຶດຫິວແນວໃດ?`

`ວັນສະບາໂຕນັ້ນຄວນຊ່ວຍພວກເຮົາໃຫ້ຈື່ວ່າ ສິ່ງຕ່າງໆທີ່ແຍກຄົນທັງຫຼາຍອອກເປັນກຸ່ມນັ້ນ ກໍບໍ່ໄດ້ມີຄວາມໝາຍອັນໃດໃນສາຍຕາຂອງພຣະເຈົ້າແນວໃດ? ຄວາມເຂົ້າໃຈນີ້ຄວນຊ່ວຍໃຫ້ພວກເຮົາຮັກຄົນອື່ນຫຼາຍຂຶ້ນແນວໃດ?`