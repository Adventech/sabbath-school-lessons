---
title:  ສັນຍາລັກທີ່ສະແດງໃຫ້ເຫັນວ່າພວກເຮົາເປັນຂອງພຣະເຈົ້າ
date:  02/09/2021
---

ໃນຊ່ວງສົງຄາມໂລກຄັ້ງທີສອງ ປະເທດອັງກິດໄດ້ຄາດຫວັງວ່າຈະຖືກຈູ່ໂຈມຈາກກອງທັບເຢຍລະມັນໃນເວລາໃດກໍໄດ້. ຜູ້ນຳກໍຕ້ອງການຈະເຮັດໃຫ້ສັດຕູຫຼ້າຊ້າລົງແລະເຮັດໃຫ້ສັດຕູສັບສົນ. ດັ່ງນັ້ນ ຜູ້ນຳຊາວອັງກິດຈຶ່ງໄດ້ຖອນປ້າຍລົດໄຟແລະປ້າຍຫົນທາງຕ່າງໆ.

ປ້າຍ ຫຼື ສັນຍາລັກນັ້ນກໍມີຄວາມສຳຄັນ ພວກມັນຊ່ວຍນຳທາງພວກເຮົາ.

`ວັນສະບາໂຕຄືສັນຍາລັກຂອງອັນໃດ? ອ່ານພຣະທຳ ອົບພະຍົບ 31:13, 16, 17.`

ພຣະທຳ ອົບພະຍົບ 31:13,16,17 ຖືກກ່າວຕໍ່ຊົນຊາດອິດສະລາເອນໃນຊ່ວງເວລາຂອງພຣະຄຳພີ. ແຕ່ອາຈານເປົາໂລໄດ້ບອກພວກເຮົາວ່າ “ຖ້າຫາກພວກເຈົ້າເປັນຄົນຂອງພຣະຄຣິດແລ້ວ ພວກເຈົ້າກໍເປັນເຊື້ອສາຍຂອງອັບຣາຮາມ ຄືເປັນຜູ້ໄດ້ຮັບມໍລະດົກຕາມພຣະສັນຍາ. (ຄາລາເຕຍ 3:29)

ດັ່ງນັ້ນແລ້ວ ຄຳເວົ້າທີ່ພຣະເຈົ້າໄດ້ກ່າວຕໍ່ອິດສະລະເອນກໍແມ່ນສຳລັບພວກເຮົາເຊັ່ນດຽວກັນ. ນັ້ນເປັນເຫດຜົນທີ່ວັນສະບາໂຕຍັງເປັນສັນຍາລັກລະຫວ່າງພຣະເຈົ້າ ແລະ ປະຊາຊົນຂອງພຣະອົງໃນທຸກມື້ນີ້. ພຣະທຳອົບພະຍົບ ບົດທີ 31 ສະແດງໃຫ້ພວກເຮົາເຫັນວ່າວັນສະບາໂຕກໍຄືສັນຍາລັກຂອງພັນທະສັນຍາອັນຕະຫຼອດໄປເປັນນິດທີ່ພຣະເຈົ້າໄດ້ເຮັດກັບປະຊາຊົນຂອງພຣະອົງ (ອົບພະຍົບ 31:16,17). ວັນສະບາໂຕກໍຊ່ວຍພວກເຮົາໃຫ້ຮູ້ຈັກພຣະຜູ້ຊ່ວຍໃຫ້ລອດຂອງເຮົາ. ພຣະອົງຊົງເປັນຜູ້ທີ່ໄດ້ສ້າງພວກເຮົາ ນອກຈາກນັ້ນພຣະອົງຍັງຊຳລະໃຫ້ພວກເຮົາບໍລິສຸດ. ວັນສະບາໂຕກໍຄືກັບທຸງໃຫຍ່ທີ່ຖືກຊັກຂຶ້ນໄວ້ເທິງເສົາທຸກໆ 7 ມື້. ເມື່ອພວກເຮົາເຫັນ “ທຸງ” ນີ້, ພວກເຮົາກໍຈະຈື່ທີ່ຈະໃຫ້ກຽດແລະນະມັດສະການພຣະເຈົ້າ. ໃນຖານະທີ່ເປັນມະນຸດ ພວກເຮົາກໍມັກຈະລືມທີ່ຈະຮັກສາວັນສະບາໂຕ ແລະ ເອົາພຣະເຈົ້າເປັນທີໜຶ່ງໃນຊີວິດ. ດັ່ງນັ້ນແຫຼະ ພຣະເຈົ້າຈຶ່ງໄດ້ປະທານວັນສະບາໂຕເພື່ອໃຫ້ລະນຶກເຖິງການນະມັດສະການພຣະອົງ.