---
title:  ລະນຶກເຖິງວັນສະບາໂຕ
date:  29/08/2021
---

ພຣະບັນຍັດຂໍ້ທີ 4 ເປັນພຣະບັນຍັດຂໍ້ດຽວທີ່ເລີ່ມຕົ້ນດ້ວຍຄຳວ່າ “ຈົ່ງລະນຶກເຖິງ” (ພຣະຄໍາພີສະບັບພາສາອັງກິດ). ພຣະບັນຍັດຂໍ້ທີ 4ບໍ່ໄດ້ບອກພວກເຮົາໃຫ້ “ຈື່ວ່າບໍ່ຕ້ອງລັກຂະໂມຍ” ຫຼື “ໃຫ້ຈື່ວ່າບໍ່ຕ້ອງຂ້າຄົນ” ແຕ່ພຣະບັນຍັດຂໍ້ທີ 4 ນີ້ບອກພວກເຮົາໃຫ້ລະນຶກຫຼືຈື່ວັນສະບາໂຕ.

ຄຳວ່າ “ຈົ່ງລະນຶກ” ກໍ່ຊ່ວຍພວກເຮົາໃຫ້ຄິດກ່ຽວກັບປະຫວັດສາດ ແລະ ສິ່ງຕ່າງໆທີ່ໄດ້ເກີດຂຶ້ນໃນອະດີດ. ດັ່ງນັ້ນ ເມື່ອພວກເຮົາຈື່, ພວກເຮົາກໍໍເຊື່ອມຕໍ່ກັບອະດີດ. ພຣະບັນຍັດຂໍ້ທີ 4 ຊ່ວຍພວກເຮົາໃຫ້ເຊື່ອມຕໍ່ກັບເວລາທີ່ຢ້ອນກັບໄປຕອນທີ່ພຣະເຈົ້າໄດ້ສ້າງຟ້າສະຫວັນ ແລະ ແຜ່ນດິນໂລກໃນຫົກມື້. ແລ້ວພຣະອົງກໍຊົງພັກຜ່ອນໃນວັນທີເຈັດ.

`ອ່ານປະຖົມມະການ 1:26,27. ແລະປະຖົມມະການ 9:6. ຂໍ້ພຣະຄຳພີເຫຼົ່ານີ້ສອນອັນໃດພວກເຮົາກ່ຽວກັບວ່າເປັນຫຍັງພວກເຮົາຈຶ່ງພິເສດ?`

ເມື່ອພວກເຮົາຈື່ວ່າພຣະເຈົ້າໄດ້ຊົງສ້າງສັບພະທຸກສິ່ງ ພວກເຮົາກໍຈະຈື່ວ່າພຣະເຈົ້າໄດ້ສ້າງພວກເຮົາເຊັ່ນດຽວກັນ. ພວກເຮົາບໍ່ໄດ້ມາຈາກລີງ ພວກເຮົາເປັນສຳເນົາຂອງພຣະເຈົ້າ. ພຣະເຈົ້າບໍ່ໄດ້ສ້າງສິ່ງໃດອື່ນໃຫ້ເໝືອນກັບພຣະອົງ ຍົກເວັ້ນມະນຸດ. ດັ່ງນັ້ນ ໃນຖານະທີ່ເປັນມະນຸດ ພວກເຮົາກໍແຕກຕ່າງຫຼາຍຈາກສັດໂຕອື່ນໆໃນໂລກນີ້. ໃນຖານະທີ່ເປັນມະນຸດ ພວກເຮົາກໍແຕກຕ່າງຈາກສິ່ງອື່ນໆທີ່ພຣະເຈົ້າໄດ້ຊົງສ້າງ.

`ວັນສະບາໂຕຊ່ວຍພວກເຮົາໃຫ້ຈື່ຜູ້ທີ່ໄດ້ສ້າງພວກເຮົາ. ວັນສະບາໂຕຍັງສາມາດຊ່ວຍພວກເຮົາໃຫ້ຈື່ທີ່ຈະດູແລຮັກສາໂລກນີ້ຢ່າງດີໃນທາງໃດແດ່?`