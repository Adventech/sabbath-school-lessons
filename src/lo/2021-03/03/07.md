---
title:  ຂໍ້ຄິດເພີ່ມເຕີມ
date:  16/07/2021
---

“ຫົວໃຈທີ່ເຕັມໄປດ້ວຍຄວາມເຫັນແກ່ໂຕກໍບໍ່ສາມາດເຕີບໂຕໄດ້. ທ່ານໄດ້ຮັບເອົາພຣະເຢຊູເປັນພຣະຜູ້ຊ່ວຍໃຫ້ລອດຂອງທ່ານຫຼືບໍ່? ຖ້າເປັນດັ່ງນັ້ນໃຫ້ທ່ານລືມກ່ຽວກັບຕົນເອງ. ຈົ່ງພະຍາຍາມຊ່ວຍຄົນອື່ນໆ ໃຫ້ທ່ານເວົ້າກ່ຽວກັບຄວາມຮັກຂອງພຣະເຢຊູ ບອກຄົນທັງຫຼາຍກ່ຽວກັບວ່າພຣະເຢຊູນັ້ນຊົງດີຕໍ່ທ່ານຫຼາຍຊໍ່າໃດ. ໃຫ້ທ່ານເຮັດທຸກສິ່ງທຸກຢ່າງເພື່ອຊ່ວຍພວກເຂົາໃຫ້ພົ້ນ. ພຣະວິນຍານຂອງພຣະເຈົ້າຈະຖືກສະແດງໃຫ້ເຫັນໃນຊີວິດຂອງທ່ານ. ທ່ານຈະສະແດງໃຫ້ເຫັນຊີວິດຂອງພຣະເຢຊູໃນຊີວິດຂອງທ່ານເອງຫຼາຍຂຶ້ນເລື້ອຍໆ..” (ທ່ານນາງເອເລັນຈີໄວທ໌, Christ’s object Lessons, page 67-68)

ທ່ານນາງເອເລັນຈີໄວທ໌ໃຫ້ຄຳແນະນຳພວກເຮົາສຳລັບການແກ້ໄຂບັນຫາຕ່າງໆລະຫວ່າງສະມາຊິກໂບດ: “ຄຳສົນທະນາລະຫວ່າງສະມາຊິກໂບດກໍຍຶດຍາວໄປຫຼາຍຊົ່ວໂມງ ເວລາຂອງເຂົາຖືກເສຍໄປ. ເວລາຂອງຜູ້ຮັບໃຊ້ຂອງພຣະເຈົ້າກໍເສຍໄປເຊັ່ນດຽວກັນເພາະຈະຕ້ອງໄດ້ນັ່ງຟັງພວກເຂົາເວົ້າກັນ. ບັນຫາກໍຄືຄວາມຮັກແລະຄວາມເມດຕາຂອງພຣະເຈົ້ານັ້ນບໍ່ໄດ້ດຳລົງຢູ່ໃນຈິດໃຈຂອງສະມາຊິກໂບດເຫຼົ່ານັ້ນ. ພວກເຂົາຄວນເຮັດໃຫ້ຈິດໃຈຂອງພວກເຂົາປາສະຈາກຄວາມເຫັນແກ່ໂຕແລະຄວາມຍິ່ງຫຼືຈອງຫອງທັງໝົດ. ແລ້ວບັນຫາສ່ວນຫຼາຍຈະຖືກແກ້ໄຂໃນເວລາພຽງຫ້ານາທີ.” (ທ່ານນາງເອເລັນຈີໄວທ໌, Early Writing, p.119)

**ຄຳຖາມຄົ້ນຄວ້າ**

`ຄວາມຕ້ອງການທີ່ຢາກຈະເຮັດສິ່ງຕ່າງໆທີ່ສຳຄັນນັ້ນກໍບໍ່ໄດ້ເປັນເລື່ອງຊົ່ວຮ້າຍ. ພຣະເຈົ້າຕ້ອງການທີ່ຈະເຮັດສິ່ງທີ່ຍິ່ງໃຫຍ່ຕ່າງໆໃນຊີວິດຂອງເຮົາ. ແຕ່ຄວາມປາຖະໜາທີ່ຈະເຮັດສິ່ງເຫຼົ່ານີ້ສາມາດເຮັດໃຫ້ພວກເຮົາເຕັມໄປດ້ວຍຄວາມເຫັນແກ່ໂຕແນວໃດ? ພວກເຮົາສາມາດເຮັດສິ່ງໃດເພື່ອຫຼີກເວັ້ນອັນຕະລາຍນີ້?`