---
title:  ພຣະເຢຊູຊົງແຍກພວກເຮົາ
date:  11/07/2021
---

`ອ່ານພຣະທໍາ ມັດທາຍ 10:34-39. ພຣະເຢຊູໝາຍຄວາມວ່າແນວໃດໃນຂໍ້ພຣະຄໍາພີນີ້ ເມື່ອພຣະອົງກ່າວວ່າ “ເຮົາບໍ່ໄດ້ມາເພື່ອນຳຄວາມສະຫງົບສຸກມາໃຫ້ແຕ່ມີດາບ!” (ເອຊາຢາ 9:6)?`

ຄຳເວົ້າເຫຼົ່ານີ້ຂອງພຣະເຢຊູກໍເຮັດໃຫ້ພວກເຮົາປະຫຼາດໃຈ. ພຣະເຢຊູໄດ້ເທດສະໜາເລື່ອງຄວາມຮັກໃຫ້ແກ່ເພື່ອບ້ານແລະສັດຕູຂອງພຣະອົງ. ເວລານີ້ພຣະອົງກໍຊົງບອກຜູ້ຕິດຕາມຂອງພຣະອົງວ່າ ພຣະອົງໄດ້ນຳການແບ່ງແຍກແລະຄວາມຍາກລຳບາກມາໃຫ້. ຜູ້ຕິດຕາມຂອງພຣະອົງກໍຄົງສົງໃສຄືກັບພວກເຮົາວ່າ: ມັນຈະເປັນແບບນີ້ໄດ້ແນວໃດ?

`ເນື້ອໃນແທ້ຂອງພຣະທຳ ມັດທາຍ 10:35-39 ກໍແມ່ນກ່ຽວກັບການຊື່ສັດຕໍ່ພຣະເຢຊູ. ພຣະເຢຊູກ່າວພຣະທຳ ມີກາ 7:6 ຕໍ່ສາວົກຂອງພຣະອົງ. ແມ່ນແລ້ວລູກຊາຍກໍຄວນຮັກພໍ່ແມ່ຂອງຕົນເອງ. ຄວາມຮັກນັ້ນກໍຄືສ່ວນໜຶ່ງຂອງກົດບັນຍັດທີ່ພຣະເຈົ້າໄດ້ປະທານໃຫ້ແກ່ໂມເຊຢູ່ເທິງພູເຂົາ. ແຕ່ຈະເປັນແນວໃດຖ້າຫາກພວກເຮົາເອົາຄວາມຮັກທີ່ເຮົາມີຕໍ່ພໍ່ແມ່ນັ້ນມາກ່ອນຄວາມຮັກຂອງເຮົາສຳລັບພຣະເຈົ້າ? ພວກເຮົາຈະຕ້ອງເລຶອກລະຫວ່າງພຣະເຈົ້າແລະພໍ່ແມ່ຂອງເຮົາ. ຜູ້ເປັນພໍ່ແລະແມ່ກໍຄວນຮັກແລະຫ່ວງໃຍລູກຂອງພວກເຂົາ. ແຕ່ຈະເກີດຫຍັງຂຶ້ນຖ້າຫາກພໍ່ແມ່ເອົາຄວາມຮັກທີ່ເຂົາມີຕໍ່ລູກຂອງເຂົາມາເປັນໃຫຍ່ກ່ອນຄວາມຮັກຂອງເຂົາສຳລັບພຣະເຈົ້າ? ພວກເຂົາຈະຕ້ອງເລືຶອກລະຫວ່າງພຣະເຈົ້າແລະລູກຂອງພວກເຂົາ ພຣະເຢຊູນັ້ນຕ້ອງມາກ່ອນໃນຊີວິດຂອງພວກເຮົາ.`

ພຣະເຢຊູໄດ້ໃຊ້ຄຳວ່າ “ກໍບໍ່ສົມຄວນ” (ບໍ່ມີຄ່າພໍ) ສາມເທື່ອໃນພຣະທໍາ ມັດທາຍ 10:37-38. ຄໍາເວົ້າເຫຼົ່ານີ້ບໍ່ໄດ້ສະແດງໃຫ້ພວກເຮົາເຫັນວ່າ ພວກເຮົານັ້ນດີຊໍ່າໃດ. ຄໍ່າເວົ້າເຫຼົ່ານີ້ກໍແມ່ນກ່ຽວກັບຄວາມສຳພັນຂອງເຮົາກັບພຣະເຢຊູ. ພວກເຮົາມີຄຸນຄ່າແລະດີພໍເມືື່ອພວກເຮົາເລືຶອກເອົາພຣະເຢຊູມາກ່ອນທຸກໆຢ່າງ.