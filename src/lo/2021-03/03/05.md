---
title:  ດຳລົງຊີວິດໃນຄຳຫຼອກລວງ
date:  14/07/2021
---

ຄົນໜ້າຊື່ໃຈຄົດແມ່ນຄົນທີ່ຕ້ອງການໃຫ້ພວກເຮົາເຊື່ອວ່າ ພວກເຂົາດີກວ່າທີ່ພວກເຂົາເປັນແທ້ໆ. ຄົນໜ້າຊື່ໃຈຄົດກໍເປັນຄົນທີ່ເຮັດສິ່ງທີ່ຈອມປອມ. ພວກເຂົາດຳລົງຊີວິດໃນຄຳຫຼອກລວງ ຊີວິດສ່ວນໂຕຂອງພວກເຂົານັ້ນບໍ່ໄດ້ກົງກັບສິ່ງທີ່ພວກເຮົາເຫັນພາຍນອກ. ພຣະເຢຊູໄດ້ກ່າວວ່າ: “ຄົນໜ້າຊື່ໃຈຄົດ” ເຖິງເຈັດເທື່ອໃນພຣະທໍາມັດທາຍ ບົດທີ 23. ພຣະເຢຊູຊົງເອີ້ນຜູ້ນຳສາດສະໜາຂອງຊາວຢິວວ່າເປັນຄົນໜ້າຊື່ໃຈຄົດ (ມັດທາຍ 23:13, 14, 15, 23, 25, 27, 29).

ໃຫ້ທ່ານອ່ານສິ່ງທີ່ພຣະເຢຊູໄດ້ກ່າວກ່ຽວກັບການປະພຶດຂອງຄົນໜ້າຊື່ໃຈຄົດໃນພຣະທຳ ມັດທາຍ 23:1-13.

ພວກຊາດຸສີແລະຟາຣີຊາຍນັ້ນເປັນຄົນໜ້າຊື່ໃຈຄົດແນວໃດ? ພຣະເຢຊູກ່າວວ່າ ຄົນໜ້າຊື່ໃຈຄົດນັ້ນບໍ່ໄດ້ເຮັດໃນສິ່ງທີ່ພວກເຂົາກ່າວວ່າຕົນຈະເຮັດ. ຄົນໜ້າຊື່ໃຈຄົດນັ້ນເຮັດໃຫ້ສາສະໜາເປັນສິ່ງທີ່ຫຍຸ້ງຍາກທີ່ຈະໃຫ້ຄົນອື່ນປະຕິບັດຕາມ. ແຕ່ຄົນໜ້າຊື່ໃຈຄົດເອງກໍບໍ່ປະຕິບັດຕາມກົດລະບຽບອັນດຽວກັນນີ້. ຄົນທີ່ໜ້າຊື່ໃຈຄົດຕ້ອງການໃຫ້ຄົນອື່ນຍ້ອງຍໍພວກເຂົາສຳລັບການປະພຶດດີຂອງເຂົາ. ຄົນໜ້າຊື່ໃຈຄົດຕ້ອງການກຽດທີ່ເປັນຂອງພຣະເຈົ້າເທົ່ານັ້ນ. ພຣະເຢຊູຊົງໃຈຮ້າຍກັບຜູ້ນຳສາດສະໜາໃນເວລານັ້ນ. ນັ້ນເປັນເຫດຜົນທີ່ພຣະອົງຊົງເອີ້ນພວກເຂົາວ່າ ຄົນໜ້າຊື່ໃຈຄົດ. ແຕ່ຫົວໃຈຂອງພຣະອົງກໍເຕັມໄປດ້ວຍຄວາມຮັກ ແລະ ຄວາມຮັກນີ້ກໍມີສຳລັບພວກເຂົາເຊັ່ນດຽວກັນ.

`ທ່ານຈຳເປັນທີ່ຈະຕ້ອງເປັນຜຸູ້ນຳສາດສະໜາເພື່ອທີ່ຈະເປັນຄົນໜ້າຊື່ໃຈຄົດບໍ? ແນ່ນອນວ່າບໍ່! ພວກເຮົາສາມາດຮຽນຮູ້ທີ່ຈະເຫັນວ່າພວກເຮົາເອງກຳລັງປະພຶດບໍ່ດີແບບນີ້ຄືກັນໄດ້ແນວໃດ? ພວກເຮົາຈະສາມາດປະຖີ້ມການປະພຶດນີ້ໄດ້ແນວໃດ?`