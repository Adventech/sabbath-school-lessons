---
title:  ຄວາມປາດຖະໜາອັນແຮງກ້າຢາກມີຊື່ສຽງແລະອຳນາດ
date:  13/07/2021
---

ໃຫ້ທ່ານຄິດກ່ຽວກັບວ່າ ພຣະເຢຊູໄດ້ຮູ້ສຶກແນວໃດໃນຂະນະທີ່ສາວົກຂອງພຣະອົງໂຕ້ຖຽງກັນກ່ຽວກັບວ່າ ແມ່ນໃຜໃນທ່າມກາງພວກເຂົາທີ່ສຳຄັນຫຼາຍທີ່ສຸດ (ລູກາ 22:24).

`ແມ່ນໃຜຄືຜູ້ທີ່ເກັ່ງສຸດແລະສຳຄັນທີ່ສຸດໃນທ່າມກາງພວກເຮົາ? ນີ້ບໍ່ແມ່ນເທື່ອທຳອິດທີ່ສາວົກຂອງພຣະເຢຊູພາກັນຖາມຄຳຖາມນີ້. ມັດທາຍ 18:1 ບອກພວກເຮົາວ່າຜູ້ຕິດຕາມພຣະເຢຊູໄດ້ຖາມພຣະອົງວ່າ “ຜູ້ໃດເປັນໃຫຍ່ໃນຣາຊອານາຈັກສະຫວັນ”? (ມັດທາຍ 18:1) ພຣະເຢຊູບໍ່ໄດ້ຕອບທັນທີ ພຣະອົງຕ້ອງການສອນບົດຮຽນຢ່າງໜຶ່ງໃຫ້ແກ່ສາວົກຂອງພຣະອົງ. ດັ່ງນັ້ນ ພຣະອົງຈຶ່ງຂໍໃຫ້ເດັກນ້ອຍຄົນໜຶ່ງເຂົ້າມາຫາພຣະອົງ ແລ້ວພຣະເຢຊູກໍໃຫ້ເດັກນ້ອຍຜູ້ນັ້ນຢູ່ໃຈກາງຂອງກຸ່ມ. ທຸກໆຄົນຄົງຈະສົງໃສວ່າພຣະເຢຊູກໍາລັງເຮັດອັນໃດ? ພຣະເຢຊູຈຶ່ງອະທິບາຍສິ່ງທີ່ພຣະອົງເຮັດນັ້ນວ່າ “ເຮົາບອກພວກເຈົ້າຕາມຄວາມຈິງວ່າ ຖ້າພວກເຈົ້າບໍ່ກັບໃຈ ແລະກາຍເປັນເໝືອນເດັກນ້ອຍ ພວກເຈົ້າຈະເຂົ້າໄປໃນຣາຊອານາຈັກສະຫວັນບໍ່ໄດ້ຈັກເທື່ອ” (ມັດທາຍ 18:1).`

ພວກເຮົາຈະຕ້ອງຍອມປ່ອຍໃຫ້ພຣະເຈົ້າປ່ຽນແປງຈິດໃຈຂອງພວກເຮົາ. ຖ້າບໍ່ດັ່ງນັ້ນພວກເຮົາກໍຈະບໍ່ພົບກັບການພັກຜ່ອນອັນແທ້ຈິງໃນພຣະເຢຊູ. ພວກເຮົາຮູ້ວ່າພວກເຮົາຕ້ອງການໃຫ້ພຣະເຈົ້າຊ່ວຍພວກເຮົາ. ແຕ່ພຣະເຢຊູກໍສາມາດມອບຫົວໃຈດວງໃໝ່ໃຫ້ແກ່ພວກເຮົາ. ພຣະເຢຊູບອກຜູ້ຕິດຕາມຂອງພຣະອົງວ່າ: ຈົ່ງວາງໃຈໃນເຮົາ ຈົ່ງເພິ່ງພາເຮົາສຳລັບທຸກສິ່ງ ຈົ່ງເປັນຄືກັບເດັກນ້ອຍຄົນນີ້ໃນໃຈຂອງທ່ານ. ຜູ້ທີ່ສຳຄັນແທ້ໆໃນສາຍພະເນດຂອງພຣະເຈົ້າກໍຈະຍອມປ່ອຍຄວາມປາຖະໜາຂອງຕົນເອງ. ລາວຈະເຮັດສິ່ງທີ່ພຣະເຈົ້າຂໍໃຫ້ລາວເຮັດ.