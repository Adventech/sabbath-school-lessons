---
title:  ເຫດຜົນທີ່ພວກເຮົາບໍ່ຍອມພັກຜ່ອນ
date:  10/07/2021
---

### ອ່ານສຳລັບບົດຮຽນອາທິດນີ້
ມັດທາຍ 10:34-39; ລູກາ 12:13-21; ລູກາ 22:14-30; ມັດທາຍ 23:1-13; ໂຢຮັນ 14:1-6.

> <p>ຂໍ້ຄວນຈໍາ</p>
> “ບ່ອນໃດທີ່ມີຄວາມອິດສາແລະການເຫັນແກ່ຕົວ ບ່ອນນັ້ນກໍມີການວຸ້ນວາຍ ແລະ ມີການຊົ່ວຮ້າຍທຸກຊະນິດ ” (ຢາໂກໂບ 3:16)

ຕົ້ນສົນເປັນຕົ້ນໄມ້ທີ່ສວຍງາມ ພວກມັນສາມາດເຕີບໃຫຍ່ຂຶ້ນສູງຮອດ 45 ຫາ 90 ຟຸດ (15 – 30 ແມັດ). ຄົນມັກຈະໃຊ້ໄມ້ຕົ້ນສົນເພື່ອເຮັດເຟີນີເຈີ້, ໄມ້ຂີດໄຟ ແລະ ເຈ້ຍ. ກວາງ ຫຼືສັດອື່ນໆກໍມັກຈະກິນເປືອກຂອງຕົ້ນອ່ອນຂອງຕົ້ນສົນໃນລະດູໜາວໃນຊ່ວງເວລາທີ່ບໍ່ຄ່ອຍມີອາຫານ.

ຕົ້ນສົນມີຮາກທີ່ໃຫຍ່ທີ່ສຸດໃນບັນດາຕະກູນພຶດຕ່າງໆ ຮາກຂອງຕົ້ນສົນນັ້ນເກີດຂຶ້ນໃນດິນແລະກວມເອົາເນື້ອທີ່ອັນໃຫຍ່. ຕົ້ນສົນຕົ້ນໜຶ່ງກໍສາມາດຢູ່ໄດ້ເຖິງ 150 ປີ. ແຕ່ຮາກຂອງຕົ້ນສົນນັ້ນກໍສາມາດມີຊີວິດຢູ່ໄດ້ໃນດິນໄດ້ຫຼາຍພັນປີ!

ໃນບົດຮຽນຂອງພວກເຮົາອາທິດນີ້ ພວກເຮົາຕ້ອງການທີ່ຈະຄົ້ນພົບ “ຮາກ” ຫຼື ເຫດຜົນຕ່າງໆສຳລັບການບໍ່ພັກຜ່ອນໃນພຣະເຢຊູ. ຫຼາຍໆຢ່າງກໍສາມາດເຮັດໃຫ້ພວກເຮົາບໍ່ສາມາດພົບກັບການພັກຜ່ອນໄດ້. ບາງຢ່າງເຫຼົ່ານີ້ກໍຄາດເດົາງ່າຍແຕ່ ບາງຢ່າງກໍຄືກັບຮາກທີ່ຢັ່ງເລິກຂອງຕົ້ນສົນ. ພວກເຮົາອາດຈະຮູ້ສຶກແລະການປະພຶດຕ່າງໆທີ່ແຍກໂຕຂອງເຮົາອອກຈາກພຣະຜູ້ຊ່ວຍໃຫ້ລອດຂອງເຮົາ.