---
title:  ຫົວໃຈທີ່ເຫັນແກ່ໂຕ
date:  12/07/2021
---

ຄວາມເຫັນແກ່ຕົວກໍຄືກັນກັບຕົ້ນສົນທີ່ພວກເຮົາອ່ານໃນຫົວຂໍ້ຂອງວັນສະບາໂຕ. ຄວາມເຫັນແກ່ຕົວມີຮາກທີ່ຢັ່ງເລິກທີ່ເອີ້ນວ່າ “ຄວາມບາບ”. ຄວາມບາບນັ້ນກໍເຮັດໃຫ້ພວກເຮົາບໍ່ໄດ້ພັກຜ່ອນຢ່າງແທ້ຈິງໃນພຣະເຢຊູ. ສຳລັບຫຼາຍຄົນແລ້ວ ຄວາມເຫັນແກ່ຕົວກໍເປັນເລື່ອງທຳມະດາຄືກັບການຫາຍໃຈ.

`ພຣະເຢຊູຊົງເລົ່າເລື່ອງທີ່ພັນລະນາພາບໃນລູກາ 12:13-21. ພຣະເຢຊູຊົງເຕືອນໃນເລື່ອງໃດແທ້ໃນພຣະຄຳພີຕອນນີ້?.`

ຊາຍຄົນຮັ່ງມີໃນເລື່ອງທີ່ພັນລະນາພາບໃນພຣະທໍາ ລູກາ 12:13-21 ນັ້ນກໍຄິດເຖິງແຕ່ຄວາມຕ້ອງການແລະຄວາມປາດຖະໜາຂອງຕົນເອງ. ລາວໄດ້ລືມກ່ຽວກັບສິ່ງຕ່າງໆທີ່ພຣະເຈົ້າຕ້ອງການໃຫ້ລາວເຮັດໃນຊີວິດນີ້. ແມ່ນຫຍັງຄືກົດອັນສຳຄັນຂອງອານາຈັກຂອງພຣະເຈົ້າ? ແນ່ນອນວ່າ ກົດເຫຼົ່ານີ້ ບໍແມ່ນກ່ຽວກັບການໄດ້ຮັບຫຼາຍຂຶ້ນແລະການໄດ້ສິ່ງທີ່ດີທີ່ສຸດສຳລັບຕົນເອງໃນໂລກນີ້. ອາຈານເປົາໂລສະແດງໃຫ້ພວກເຮົາເຫັນກົດຕ່າງໆທີ່ສຳຄັນຂອງອານາຈັກຂອງພຣະເຈົ້າໃນພຣະທໍາ ຟີລິບປອຍ 2:5-8. ກົດຕ່າງໆເຫຼົ່ານີ້ໄດ້ເຮັດໃຫ້ພຣະເຢຊູໄປທີ່ໄມ້ກາງແຂນສຳລັບພວກເຮົາແລະຕາຍແທນພວກເຮົາ.

ຟີລິບປອຍ 2:5-8 ສະແດງໃຫ້ພວກເຮົາເຫັນຄວາມໝາຍອັນແທ້ຈິງຂອງຄວາມຮັກ. ຄວາມຮັກສຳລັບພຣະເຈົ້າແລະສຳລັບຄົນອື່ນກໍຄວນເປັນເຫດຜົນສຳລັບການເລືອກຕ່າງໆຂອງເຮົາ. ຖ້າຫາກຄວາມຮັກບໍ່ແມ່ນເຫດຜົນ ແລ້ວພວກເຮົາກໍຈະສຶບຕໍ່ທ້ອນໂຮມຊັບສິນໄວ້ເທິງສະຫວັນໜ້ອຍລົງ. ພວກເຮົາຈະເກັບກ່ຽວຄວາມຮັ່ງມີຫຼາຍຂຶ້ນສຳລັບຕົນເອງໃນໂລກນີ້.

ພວກເຮົາກໍລ້ວນແຕ່ຕ້ອງການມີເງິນສ່ວນໜຶ່ງເພື່ອດຳລົງຊີວິດຢູ່. ແຕ່ເປັນຫຍັງພວກເຮົາຈຶ່ງຕ້ອງການຫຼາຍຂຶ້ນຢູ່ສະເໝີ ເຖິງແມ່ນວ່າພວກເຮົາຈະມີພຽງພໍແລ້ວສຳລັບຄວາມຕ້ອງການຂອງພວກເຮົາ.