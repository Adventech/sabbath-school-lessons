---
title:  ການແລ່ນໜີ
date:  17/08/2021
---

`ເປັນຫຍັງເອລີຢາຈຶ່ງແລ່ນໜີຈາກນາງເຢເຊເບນ ຫຼັງຈາກທີ່ລາວໄດ້ເຫັນການອັດສະຈັນຍິ່ງໃຫຍ່ທັງໝົດ? ໃຫ້ທ່ານອ່ານ 1 ກະສັດ 19:1-15 ສຳລັບຄຳຕອບ.`

ເວລາ 24 ຊົ່ງໂມງລ່າສຸດນີ້ກໍມີຄວາມຍາກລຳບາກແລະເມື່ອຍອ່ອນແຮງຫຼາຍສຳລັບເອລີຢາ. ປະສົບການອັນໜັກໜ່ວງນີ້ ແລະ ການຂົ່ມຂູ່ຈາກນາງເຢເຊເບນກໍເຮັດໃຫ້ເອລີຢານັ້ນຮູ້ສຶກເສົ້າໃຈຫຼາຍ. ເຮົາຢ່າລືມວ່າ ເອລີຢານັ້ນຢູ່ທີ່ນັ້ນເມື່ອຜູ້ທຳນວາຍຂອງພະບາອານ 850 ຄົນຖືກຂ້າ (1 ກະສັດ 18:40). ເອລີຢາເອງອາດຈະໄດ້ຂ້າພວກເຂົາບາງຄົນເຊັ່ນດຽວກັນ. ແນ່ນອນວ່າ ປະສົບການນີ້ສາມາດກໍໃຫ້ເກີດຄວາມຕຶງຄຽດສຳລັບຄົນທີ່ຈະຕ້ອງເບິ່ງເຫດການ ຫຼື ຮ້າຍໄປກວ່ານັ້ນ ຈະຕ້ອງມີສ່ວນຮ່ວມໃນເຫດການນຳອີກ.

ດັ່ງນັ້ນ ເອລີຢາກໍເລີ່ມແລ່ນໜີ ລາວພະຍາຍາມທີ່ຈະລົບໜີ. ບາງເທື່ອພວກເຮົາກໍເປັນຄືກັນກັບເອລີຢາ. ພວກເຮົາແລ່ນໜີເມື່ອສິ່ງຕ່າງໆນັ້ນບໍ່ດີ ພວກເຮົາອາດຈະແລ່ນໄປທີ່ຕູ້ເຢັນ ແລ້ວພວກເຮົາກໍພະຍາຍາມທີ່ຈະເຮັດໃຫ້ຕົນເອງມີຄວາມສຸກໂດຍການກິນ. ບາງຄັ້ງພວກເຮົາກໍພະຍາຍາມນອນເພື່ອລືມບັນຫາຂອງເຮົາ. ບາງຄັ້ງ ພວກເຮົາກໍຊອກຫາຄົນຮັກໃໝ່ຫຼືຊອກຫາວຽກງານໃໝ່ຫຼືບ່ອນຢູ່ໃໝ່. ບາງຄັ້ງພວກເຮົາກໍເຮັດວຽກຫຼາຍກວ່າທີ່ພວກເຮົາຄວນເຮັດ. ບາງຄົນກໍໃຊ້ຢາເພື່ອທີ່ຈະພະຍາຍາມລະງັບຄວາມເຈັບປວດທີ່ພວກເຂົາມີ. ພວກເຮົາເຮັດສິ່ງຕ່າງໆເຫຼົ່ານີ້ເພື່ອທີ່ຈະພະຍາຍາມຫຼີກໜີບັນຫາຕ່າງໆີ່ກຳລັງຂະໂມຍການພັກຜ່ອນຈາກຫົວໃຈຂອງເຮົາ. ທ້າຍສຸດແລ້ວ ສິ່ງເຫຼົ່ານີ້ກໍພຽງແຕ່ປົກປິດບັນຫາທີ່ແທ້ຈິງທີ່ມີຢູ່. ພວກມັນບໍ່ໄດ້ຊ່ວຍແກ້ບັນຫານີ້ ຫຼາຍເທື່ອສິ່ງທີ່ພວກເຮົາເຮັດເພື່ອແລ່ນໜີຈາກບັນຫານັ້ນກໍເຮັດໃຫ້ບັນຫາຂອງເຮົານັ້ນຮ້າຍແຮງຂຶ້ນກວ່າເກົ່າອີກ.