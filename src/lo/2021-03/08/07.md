---
title:  ຂໍ້ຄິດເພີ່ມເຕີມ
date:  20/08/2021
---

“ຈົ່ງສືບຕໍ່ແນມເບິ່ງພຣະເຢຊູ ຈົ່ງມອບຄຳອະທິຖານແຫ່ງຄວາມເຊື່ອ ເຊິ່ງມາຈາກໃຈຂອງທ່ານແດ່ພຣະອົງ. ຈົ່ງຍຶດໝັ້ນໃນພຣະກຳລັງຂອງພຣະອົງ ບາງທີທ່ານອາດຈະບໍ່ມີຫຼັກຖານບອກວ່າ ພຣະອົງໄດ້ຍິນຄຳອະທິຖານຂອງທ່ານ. ແຕ່ກໍຈົ່ງກ້າວຕໍ່ໄປ ຈົ່ງປະຕິບັດຄືກັບວ່າທຸກໆຄຳອະທິຖານທີ່ທ່ານໄດ້ທູນຂໍພຣະອົງນັ້ນໄດ້ເຂົ້າເຖິງບັນລັງຂອງພຣະເຈົ້າ ແລະ ພຣະເຈົ້າກໍຊົງຕອບທຸກຄຳອະທິຖານ. ພະສັນຍາຂອງພຣະອົງບໍ່ມີວັນປ່ຽນແປງ ຈົ່ງກ້າວໄປຂ້າງໜ້າ ຈົ່ງຮ້ອງເພງຕໍ່ພຣະເຈົ້າໃນຈິດໃຈຂອງເຮົາ. ຈົ່ງຮ້ອງເພງແມ່ນແຕ່ໃນເວລາທີ່ທ່ານຮູ້ສຶກໂສກເສົ້າ ແລະອ່ອນແຮງ. ເຮົາບອກທ່ານໃນຖານະທີ່ດໍເປັນທີ່ໄດ້ມີປະສົບການແລ້ວວ່າ ແສງສະຫວ່າງຈາກພຣະເຈົ້ານັ້ນຈະມາເຖິງ. ຄວາມຊື່ນຊົມຍິນດີຈະເປັນຂອງທ່ານ ໝອກແລະເໝກຈະຫາຍໄປ. ພວກເຮົາຈະຜ່ານເງົາແລະຄວາມມືດໄປສູ່ແສງສະຫວ່າງເຊິ່ງເປັນຮູບພັນລະນາພາບສຳລັບພຣະເຈົ້າເອງ.” (ປື້ມທ່ານນາງເອເລັນຈີໄວທ໌, Selected Message. Book 2, Page 242, 243)

**ຄຳຖາມຄົ້ນຄວ້າ**

`ເປັນຫຍັງພວກເຮົາຈະຕ້ອງຈື່ວ່າ ຄວາມເຊື່ອນັ້ນບໍ່ແມ່ນຄວາມຮູ້ສຶກ. ບາງທີພວກເຮົາກໍຮູ້ສຶກໂສກເສົ້າຫຼາຍ. ຢ້ານ, ກັງວົນ ຫຼື ພວກເຮົາບໍ່ມີຄວາມຫວັງອັນໃດ. ຄວາມຮູ້ສຶກເຫຼົ່ານີ້ກໍບໍ່ໄດ້ໝາຍຄວາມວ່າ ພວກເຮົາບໍ່ມີຄວາມເຊື່ອ ຫຼື ຄວາມໄວ້ວາງໃຈໃນພຣະເຈົ້າ. ເປັນຫຍັງພວກເຮົາຈຶ່ງຈະຕ້ອງຈື່ວ່າ ການສະແດງຄວາມເຊື່ອໃນພຣະເຈົ້າໃນຊ່ວງເວລາອັນຍາກລຳບາກຂອງເຮົານັ້ນກໍສຳຄັນຫຼາຍ?`

`ຫຼາຍຄົນໃນພວກເຮົາກໍທຸກທໍລະມານຈາກພະຍາດຕ່າງໆເຊິ່ງເກີດຂຶ້ນຈາກວິທີການດຳເນີນຊີວິດຂອງເຮົາໃນອະດີດ. ທ່ານໄດ້ຮັບຄວາມຫວັງອັນໃດຈາກເລື່ອງໃນພຣະທຳ ມາຣະໂກ ບົດທີ 2. ເຊິ່ງກ່ຽວກັບຜູ້ຊາຍທີ່ບໍ່ສາມາດເໜັງຕີແຂນຫຼືຂາຂອງລາວເລີຍ?`