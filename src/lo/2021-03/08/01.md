---
title:  ມີອິດສະຫຼະໃນການພັກຜ່ອນ
date:  14/08/2021
---

### ອ່ານສຳລັບບົດຮຽນອາທິດນີ້
ມາຣະໂກ 2: 1-12; 1 ກະສັດ ບົດທີ 18; 1 ກະສັດ 19:1-8; ເພງສັນລະເສີນ 34:18; ມັດທາຍ 5:1-3; ເພງສັນລະເສີນ 73:26.

> <p>ຂໍ້ຄວນຈໍາ</p>
> “ພຣະເຈົ້າຢາເວຊົງເປັນຄວາມສະຫວ່າງ ແລະ ເປັນຜູ້ຊ່ອຍໃຫ້ພົ້ນຂອງຂ້ານ້ອຍ ຂ້ານ້ອຍຈະບໍ່ຢ້ານກົວຜູ້ໃດທັງນັ້ນ. ພຣະເຈົ້າຢາເວຊົງຄຸ້ມຄອງຂ້ານ້ອຍຈາກອັນຕະລາຍທຸກຢ່າງ ແລະ ຂ້ານ້ອຍກໍຈະບໍ່ຢ້ານກົວແຕ່ປະການໃດທັງສິ້ນ ” (ເພງສັນລະເສີນ 27:11)

ພຣະເຢຊູໄດ້ພົບກັບຄົນທີ່ເຈັບປ່ວຍແລະກຳລັງຕາຍຈຳນວນຫຼວງຫຼາຍໃນຊ່ວງເວລາທີ່ພຣະອົງຢູ່ໃນໂລກນີ້. ຝູງຊົນໄດ້ເຂົ້າມາຫາພຣະເຢຊູເພື່ອຮັບການຢຽວຢາຮັກສາ ແລະ ການພັກຜ່ອນຈາກຄວາມເຈັບປວດ. ພຣະເຢຊູກໍໄດ້ຮັກສາພວກເຂົາແລະໃຫ້ການພັກຜ່ອນແກ່ເຂົາ.

ບາງເທື່ອ ພຣະເຢຊູກໍກ່າວບາງຄຳເພື່ອຮັກສາບາງຄົນໃຫ້ຫາຍດີ ຫຼື ພຣະເຢຊູໄດ້ສຳພັດຄົນທີ່ເຈັບປ່ວຍແລະຢຽວຢາຮັກສາເຂົາທັນທີ. ບາງຄັ້ງ ພຣະເຢຊູໄດ້ສົ່ງຄົນທີ່ເຈັບປ່ວຍກັບບ້ານ ແລ້ວຄົນໆນັ້ນກໍໄດ້ຮັບການຢຽວຢາຮັກສາຕອນທີ່ກຳລັງເດີນທາງກັບ. ພຣະເຢຊູໄດ້ຢຽວຢາຮັກສາທັງຜູ້ຊາຍ, ຜູ້ຍິງ ແລະ ເດັກນ້ອຍ, ທັງຊາວຢິວ, ຊາວຕ່າງຊາດ ແລະ ຄົນທີ່ຮັ່ງມີ. ນອກຈາກນັ້ນ ພຣະອົງຍັງໄດ້ຮັກສາຄົນທຸກຍາກທີ່ບໍ່ມີໃຜສົນໃຈ. ພຣະອົງຊົງຮັກສາຄົນທີ່ຕາບອດຕັ້ງແຕ່ເກີດ ພຣະອົງຊົງຮັກສາຄົນທີ່ເປັນຂີ້ທູດ.

ໃນອາທິດນີ້ ພວກເຮົາຈະມາເບິ່ງຕົວຢ່າງການຮັກສາສອງແບບທີ່ແຕກຕ່າງກັນຄື (1) ຜູ້ຊາຍຄົນໜຶ່ງທີ່ປ່ວຍເກີນໄປທີ່ຈະເຂົ້າໄປຫາພຣະເຢຊູດ້ວຍຕົນເອງ ແລະ (2) ຜູ້ຊາຍທີ່ເບິ່ງຄືສຸກຂະພາບດີ ແຕ່ຕ້ອງການຢຽວຢາຮັກສາ.

ແຕ່ພວກເຮົາກໍຄົງຈະຖາມວ່າ: “ຈະເກີດຫຍັງຂຶ້ນເມື່ອພຣະເຈົ້າບໍ່ໄດ້ຕອບຄຳອະທິຖານຂອງພວກເຮົາສຳລັບການຢຽວຢາຮັກສາທີ່ພວກເຮົານັ້ນຄາດຫວັງເອົາໄວ້? ພວກເຮົາຈະພົບກັບການພັກຜ່ອນໄດ້ແນວໃດເມືື່ອເປັນເຊັ່ນນັ້ນ?”