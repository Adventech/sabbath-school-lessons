---
title:  ການພັກຜ່ອນທີ່ຢຽວຢາຮັກສາ
date:  15/08/2021
---

`ບາງຄັ້ງພວກເຮົາກໍເຈັບປ່ວຍດ້ວຍພະຍາດບາງຢ່າງທີ່ເຮັດໃຫ້ຊີວິດຂອງເຮົາຕົກຢູ່ໃນອັນຕະລາຍ. ຫຼາຍເທື່ອ ພວກເຮົາອາດຈະນອນຄິດແລະກັງວົນກ່ຽວກັບຜົນກວດຕ່າງໆເຫຼົ່ານີ້. ພວກເຮົາອາດຈະສົງໃສວ່າ “ເປັນຫຍັງເລື່ອງນີ້ຈຶ່ງເກີດຂຶ້ນ?” ພວກເຮົາທຸກທໍລະມານຍ້ອນການປະພຶດອັນບໍ່ດີ ແລະ ວິທີການໃຊ້ຊີວິດທີ່ບໍ່ສົ່ງເສີມສຸກຂະພາບດີຂອງເຮົາຊັ້ນບໍ? ຫຼື ແມ່ນຢາຕ່າງໆທີ່ພວກເຮົາເຄີຍກິນ 20 ປີກ່ອນບໍ່? ພວກເຮົາປ່ວຍຍ້ອນນ້ຳໜັກທີ່ເກີນໃນຮ່າງກາຍຂອງເຮົາທີ່ເພີ່ມຂຶ້ນມາສອງສາມປີກ່ອນບໍ່? ຫຼື ພຣະເຈົ້າກຳລັງລົງໂທດພວກເຮົາສຳລັບຄວາມບາບທີ່ລັບທີ່ພວກເຮົາໄດ້ເຮັດແຕ່ບໍ່ມີໃຜຮູ້ແມ່ນບໍ?`

`ອ່ານ ມາຣະໂກ 2:1 – 4. ແມ່ນຫຍັງກໍາລັງເກີດຂຶ້ນໃນຂໍ້ພຣະຄໍາພີເຫຼົ່ານີ້?`

ຜູ້ຊາຍຄົນທີ່ຢູ່ໃນເລື່ອງນີ້ບໍ່ສາມາດເໜັງແຂນຫຼືຂາຂອງລາວ.ໃນປື້ມ “The Desire of Ages page 267-271” ພວກເຮົາຮຽນຮູ້ເຖິງເຫດຜົນທີ່ຊາຍຄົນນີ້ເໜັງຕີງບໍ່ໄດ້. ຊາຍຄົນນີ້ໄດ້ເຮັດຜິດບາງຢ່າງໃນອະດີດຂອງລາວທີ່ເຮັດໃຫ້ລາວໄດ້ຮັບຄວາມອັບອາຍ. ຄວາມບາບຂອງລາວນັ້ນໄດ້ເຮັດໃຫ້ເກີດພະຍາດນີ້ ແລະ ແພດໝໍກໍ່ບໍ່ສາມາດປິ່ນປົວລາວໃຫ້ດີ.

ຂ່າວດີກໍຄືວ່າ ພຣະເຈົ້າສາມາດໃຫ້ການພັກຜ່ອນແກ່ພວກເຮົາໄດ້ ຖ້າພວກເຮົາເອງເຈັບປ່ວຍຫຼືບໍ່ສະບາຍ ພຣະເຈົ້າສາມາດໃຫ້ພວກເຮົາພັກຜ່ອນໄດ້ ເຖິງແມ່ນວ່າພວກເຮົາໄດ້ເຮັດໃຫ້ຕົນເອງເຈັບປ່ວຍເອງ. ພຣະເຈົ້າໃຫ້ການພັກຜ່ອນແກ່ພວກເຮົາໄດ້ ເຖິງແມ່ນວ່າພໍ່ແມ່ຂອງເຮົາບໍ່ໄດ້ດູແລເອົາໃຈໃສ່ພວກເຮົາຢ່າງດີຕອນທີ່ພວກເຮົາຍັງເປັນເດັກນ້ອຍ. ພຣະເຈົ້າສາມາດໃຫ້ການພັກຜ່ອນແກ່ເຮົາໄດ້ເຖິງແມ່ນວ່າ ພວກເຮົາຈະເກີດມາພ້ອມກັບສິ່ງທີ່ວິທະຍາສາດການແພດ ຫຼື ໝໍບໍ່ສາມາດປິ່ນປົວໄດ້ກໍຕາມ.

ເມື່ອບາງຄົນປ່ວຍ ຂໍໃຫ້ທ່ານບໍ່ໂທດຜູ້ໃດ ຫຼື ສິ່ງໃດສຳລັບການເຈັບປ່ວຍນັ້ນ.