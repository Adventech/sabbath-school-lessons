---
title:  ສົງຄາມລະຫວ່າງຄວາມດີ ແລະ ຄວາມຊົ່ວຮ້າຍໃນຊີວິດຂອງໂຢເຊບ
date:  05/08/2021
---

`ພຣະທຳ ປະຖົມມະການ 39:11-20 ກໍບອກພວກເຮົາວ່າໂຢເຊບນັ້ນໄດ້ພົບກັບຄວາມທຸກທໍລະມານ ເພາະວ່າລາວບໍ່ໄດ້ເຮັດບາບກັບເມຍຂອງໂປຕິຟາ. ໂຢເຊບກໍຖືກຈັບຖີ້ມເຂົ້າຄຸກ. ໂປຕິຟາສາມາດຂ້າໂຢເຊບໄດ້ທັນທີ ເພາະວ່າໂຢເຊບເປັນຂ້າທາດຂອງໂປຕິຟາ. ແຕ່ພວກເຮົາເຫັນວ່າໂປຕິຟານັ້ນກໍບໍ່ໄດ້ເຊື່ອເມຍຂອງລາວ. ຄັນຊັ້ນແລ້ວ ເປັນຫຍັງໂປຕິຟາ ຈຶ່ງຈັບໂຢເຊບເຂົ້າຄຸກ? ກໍເພາະວ່າ ໂປຕິຟາຈະຕ້ອງເຮັດອັນໃດອັນໜຶ່ງ ລາວຈະຕ້ອງປົກປ້ອງຊື່ສຽງແລະກຽດຂອງລາວ ເຖິງແມ່ນວ່າເມຍຂອງລາວກຳລັງກ່າວຕົວະກໍຕາມ. ແມ່ນແຕ່ຫຼັງຈາກສິ່ງເຫຼົ່ານີ້ເກີດຂຶ້ນ ພຣະຄຳພີກໍບອກວ່າ ອົງພຣະຜູ້ເປັນເຈົ້ານັ້ນຊົງສະຖິດຢູ່ກັບໂຢເຊບ. (ປະຖົມມະການ 39:21)`

ຊີວິດຢູ່ໂລກນີ້ກໍບໍ່ມີຄວາມຍຸດຕິທຳ ຄົນທັງຫຼາຍກໍບໍ່ໄດ້ຮັບລາວວັນສຳລັບການປະພຶດດີຂອງເຂົາສະເໝີໄປ. ຄວາມຊົ່ວຮ້າຍບໍ່ໄດ້ຖືກລົງໂທດທັນທີສະເໝີໄປ. ແຕ່ກໍມີຂ່າວດີສຳລັບໂຢເຊບ ນັ້ນກໍຄືລາວສາມາດພົບກັບການພັກຜ່ອນ ແມ່ນແຕ່ໃນຄຸກ. ພຣະເຈົ້າຊົງຢູ່ກັບລາວ ແນ່ນອນວ່າໂຢເຊບສາມາດຄິດເຖິງວ່າຊີວິດຂອງລາວນັ້ນຍາກລຳບາກຫຼາຍຊຳ່ໃດ ແລະ ບໍ່ຍຸດຕິທຳປານໃດ. ລາວອາດຈະປະຖີ້ມພຣະເຈົ້າກໍໄດ້ ແຕ່ລາວໄດ້ເຮັດແບບນັ້ນບໍ່?

`ເປົາໂລບອກພວກເຮົາວ່າເຫດຜົນສຳລັບບັນຫາແລະຄວາມທຸກທໍລະມານໃນມິດຕະພາບ ແລະ ຄວາມສຳພັນອັນໃກ້ຊິດກັບຄົນອື່ນນັ້ນແມ່ນອັນໃດ? ສຳລັບຄຳຕອບ ໃຫ້ທ່ານອ່ານ ເອເຟໂຊ 6:1-3.`

ມິດຕະພາບ ຫຼື ຄວາມສຳພັນສະແດງໃຫ້ເຫັນສົງຄາມລະຫວ່າງພຣະເຈົ້າ ແລະ ຊາຕານ. ສົງຄາມນີ້ໄດ້ເກີດຂຶ້ນຕັ້ງແຕ່ມະນຸດໄດ້ເຮັດບາບ. ຊາຕານໄດ້ພະຍາຍາມທີ່ສຸດທີີ່ຈະໃຊ້ຄວາມສຳພັນອັນໃກ້ຊິດ ແລະ ຄວາມສຳພັນຂອງຄອບຄົວເພື່ອທຳລາຍພວກເຮົາ ແລະ ເພື່ອຢຸດແຜນການຂອງພຣະເຈົ້າສຳລັບຊີວິດຂອງເຮົາ. ພວກເຮົາສາມາດຂອບຄຸນພຣະເຈົ້າທີ່ພຣະອົງບໍ່ໄດ້ປ່ອຍພວກເຮົາໃຫ້ຕໍ່ສູ້ກັບຊາຕານໂດຍຕົນເອງ. ພຣະຄຳພີກໍສະແດງໃຫ້ພວກເຮົາເຫັນວ່າຈະຕ້ອງເຮັດແນວໃດເພື່ອທີ່ຈະມີມິດຕະພາບທີ່ດີແລະແໜ້ນແຟ້ນ.