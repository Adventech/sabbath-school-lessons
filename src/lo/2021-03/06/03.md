---
title:  ການເລືອກເສັ້ນທາງໃໝ່
date:  02/08/2021
---

“ໂຢເຊັບຖືກຂາຍໄປເປັນຂ້າທາດ ແລະຕອນນີ້ລາວກໍກຳລັງເດີນທາງໄປປະເທດເອຢິບ.

“ແລ້ວໂຢເຊບກໍຄິດກ່ຽວກັບພຣະເຈົ້າຂອງພໍ່ຂອງລາວ ເມື່ອໂຢເຊບຍັງນ້ອຍ ຢາໂຄບກໍໄດ້ສອນໂຢເຊບໃຫ້ຮັກແລະເຊື່ອຟັງພຣະເຈົ້າ. ລາວໄດ້ຍິນພໍ່ຂອງລາວເວົ້າກ່ຽວກັບເລື່ອງຄວາມຝັນທີ່ຢາໂຄບໄດ້ເຫັນເມື່ອລາວໄດ້ໜີອອກຈາກເຮືອນ.... ຕອນນີ້ໂຢເຊບຈື່ບົດຮຽນທີ່ລ້ຳຄ່າເຫຼົ່ານີ້ທັງໝົດ. ໂຢເຊບເຊື່ອວ່າພຣະເຈົ້າແຫ່ງບັນພະບູລຸດຂອງຕົນເອງກໍຈະເປັນພຣະເຈົ້າຂອງລາວ. ໂຢເຊບຈຶ່ງຖວາຍຕົນເອງທັງໝົດໃຫ້ແກ່ພຣະຜູ້ເປັນເຈົ້າ. ລາວໄດ້ອະທິຖານຂໍໃຫ້ພຣະເຈົ້າແຫ່ງຊົນຊາດອິດສະລາເອນນັ້ນຢູ່ກັບລາວໃນປະເທດເອຢິບ.” (ປື້ມທ່ານນາງເອເລັນຈີໄວທ໌, Patriarchs and Prophets, ໜ້າ 213, 214)

`ອ່ານ ພຣະບັນຍັດສອງ 4:29; ໂຢຊວຍ 24:15; 1 ໂກຣິນໂທ 16:11; ເພງສັນລະເສີນ 14:2; ສຸພາສິດ 8:10; ແລະ ເອຊາຢາ 55:6. ຂໍ້ພຣະຄຳພີເຫຼົ່ານີ້ສອນຫຍັງພວກເຮົາກ່ຽວກັບການຖວາຍຕົນເອງໃຫ້ແກ່ພຣະເຈົ້າ? ເປັນຫຍັງພວກເຮົາຈຶ່ງຈຳເປັນເລືອກທີ່ຈະຕິດຕາມພຣະອົງດ້ວຍຕົນເອງ?`

`ທ່ານຕ້ອງການໆພັກຜ່ອນແລະສັນຕິສຸກຫຼືບໍ່? ຄັນຊັ້ນ ທ່ານກໍຈະຕ້ອງມີການຕັດສິນໃຈສ່ວນຕົວທີ່ຈະຕ້ອງຕິດຕາມພຣະເຈົ້າ ດັ່ງທີ່ໂຢເຊບໄດ້ເຮັດ. ບາງທີພໍ່ແມ່ຂອງທ່ານ ຫຼື ພໍ່ຕູ້ຂອງທ່ານອາດຈະມີຄວາມເຊືື່ອຫຼາຍ. ແຕ່ຄວາມເຊື່ອນັ້ນບໍ່ແມ່ນສິ່ງທີ່ພວກເຮົາຈະໄດ້ຮັບຈາກພໍ່ແມ່ຂອງເຮົາ ຄືກັບສີຂອງຕາຫຼືສີຜົມຂອງເຮົາທີ່ເປັນສີຟ້າແລະສີດຳ. ຢ່າລືມວ່າ ພຣະເຈົ້ານັ້ນຊົງມີແຕ່ລູກ, ບໍ່ມີຫຼານຈັກຄົນ.`