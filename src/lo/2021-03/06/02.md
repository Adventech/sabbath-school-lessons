---
title:  ບັນຫາຢູ່ໃນຄອບຄົວ
date:  01/08/2021
---

`ໃຫ້ທ່ານອ່ານເລື່ອງກ່ຽວກັບ ດີນາ ໃນພຣະທໍາ ປະຖົມມະການບົດທີ 34. ໂຢເຊບກໍຍັງເປັນເດັກຊາຍທີ່ໜຸ່ມເມື່ອເລື່ອງນີ້ໄດ້ເກີດຂຶ້ນ ທ່ານຄິດວ່າເລື່ອງນີ້ເຮັດໃຫ້ຄອບຄົວຂອງໂຢເຊບນັ້ນຮູ້ສຶກແນວໃດ? ທ່ານຄິດວ່າເລື່ອງນີ້ເຮັດໃຫ້ໂຢເຊບທີ່ຍັງໜຸ່ມນ້ອຍນັ້ນຮູ້ສຶກແນວໃດ?`

ເລອາ ແລະ ຣາເຊນ ກໍເປັນເອື້ອຍນ້ອງກັນ. ພວກເຂົາໄດ້ແຕ່ງງານກັບຜູ້ຊາຍຄົນດຽວກັນຄືຢາໂຄບ. ພວກເຂົາໄດ້ຕໍ່ສູ້ກັນເພື່ອຍາດເອົາຢາໂຄບ ຕໍ່ມາ ພວກເຂົາຈຶ່ງເຫັນວ່າແນວຄິດການຕໍ່ສູ້ນີ້ກໍມີຂຶ້ນໃນລູກຊາຍສິບຄົນທຳອິດຂອງຢາໂຄບ. ເມື່ອພວກເຂົາຍັງໜຸ່ມ ບັນດາອ້າຍກຸ່ມນີ້ກໍໄດ້ພາກັນຂ້າຜູ້ຊາຍທັງໝົດໃນເມືອງຊີເຄມ. ແລ້ວລູກຊາຍກົກທີ່ຊື່ ຣູເບັນ ກໍໄດ້ນອນກັບນາງບິມຮາ ເຊິ່ງເປັນຜູ້ຮັບໃຊ້ຂອງຣາເຊັນ ແລະ ເປັນໜຶ່ງໃນເມຍຂອງຢາໂຄບ. ບິນຮາກໍເປັນແມ່ຂອງລູກຊາຍບາງຄົນຂອງຢາໂຄບ (ປະຖົມມະການ 35:22). ແລ້ວຢູດາ, ລູກຊາຍອີກຄົນໜຶ່ງຂອງຢາໂຄບກໍໄດ້ນອນກັບລູກສະໄພ້ຂອງຕົນເອງທີ່ຊື່ວ່າ ຕາມາ. ນາງຕາມານັ້ນໄດ້ຫຼອກຢູດາ ແລະຢູດາກໍເຊື່ອວ່ານາງເປັນຜູ້ຍິງໂສເພນີ. ພວກເຂົາໄດ້ມີລູກແຝດຮ່ວມກັນ (ປະຖົມມະການ ບົດທີ 38).

ຢາໂຄບໄດ້ເຮັດໃຫ້ບັນຫາຕ່າງໆໃນຄອບຄົວຂອງເຂົາຮ້າຍແຮງຂຶ້ນກວ່າເກົ່າ. ລາວໄດ້ສະແດງຄວາມເພີ່ງພໍໃຈທີ່ພິເສດໃຫ້ແກ່ໂຢເຊບ ໂດຍການມອບເສື້ອທີ່ລາຄາແພງໃຫ້ແກ່ລາວ (ປະຖົມມະການ 37:3). ຂອງຂວັນນີ້ກໍເຮັດໃຫ້ອ້າຍທັງໝົດນັ້ນມີຄວາມອິດສາ ແລ້ວພວກເຮົາກໍກຽດຊັງໂຢເຊບ. ແນ່ນອນວ່າ ຄອບຄົວນີ້ກໍມີບັນຫາຫຼາຍໆຢ່າງ!

`ທ່ານເອງມີບັນຫາອັນໃດແດ່ໃນຄອບຄົວຂອງທ່ານ? ແນ່ນອນວ່າ ພວກເຮົາບໍ່ສາມາດປ່ຽນແປງອະດີດນັ້ນໄດ້. ແຕ່ການອຸທິດຕົນເອງຕໍ່ອົງພຣະເຈົ້າຢ່າງສົມບູນແລະຕໍ່ທາງຂອງພຣະອົງໃນເວລານີ້ຈະສາມາດຊ່ວຍເຮັດໃຫ້ສິ່ງຕ່າງໆດີຂຶ້ນສຳລັບຄອບຄົວຂອງທ່ານແນວໃດໃນອະນາຄົດ?`