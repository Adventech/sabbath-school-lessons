---
title:  ຂໍ້ຄິດເພີ່ມເຕີມ
date:  06/08/2021
---

ທ່ານນາງເອເລັນຈີໄວທ໌ໄດ້ກ່າວສິ່ງນີ້ກ່ຽວກັບໂຢເຊບແລະເມຍຂອງໂປຕິຟາ. “ໂຢເຊບເປັນຕົວຢ່າງສຳລັບທຸກໆຄົນທີ່ຈະດຳເນີນຊີວິດຢູ່ໃນໂລກນີ້... ເລື່ອງນີ້ສະແດງໃຫ້ພວກເຮົາເຫັນວ່າ ເມືີ່ອຮອດເວລາ, ພຣະເຈົ້າຈະໃຫ້ລາງວັນຄວາມຊື່ສັດຂອງເຮົາທີ່ມີຕໍ່ພຣະອົງ. ໂຢເຊບໄດ້ມີເກາະປ້ອງກັນຫົວໃຈຂອງລາວ ເກາະປ້ອງກັນນີ້ກໍຄື ການເຊື່ອຟັງພຣະເຈົ້າ. ການເຊື່ອຟັງນັ້ນເຮັດໃຫ້ໂຢເຊບຊື່ສັດຕໍ່ເຈົ້ານາຍແລະຕໍ່ພຣະເຈົ້າຂອງຕົນເອງ”. (ປື້ມທ່ານນາງເອເລັນຈີໄວທ໌, The Spirit of Prophecy, vol1, ໜ້າທີ 132)

**ຄຳຖາມຄົ້ນຄວ້າ**

`ນາງແອນຫາກໍ່ເຂົ້າເປັນສະມາຊິກໃໝ່ໃນໂບດ. ຜົວຂອງລາວບໍ່ແມ່ນຄຣິສຕຽນ ແອນກໍຮັກຜົວຂອງລາວ. ແຕ່ຜົວຂອງລາວກໍບໍ່ມັກການປ່ຽນແປງໃນໂຕຂອງເມຍລາວ. ທ່ານສາມາດໃຫ້ຄຳແນະນຳອັນໃດຈາກພຣະຄຳພີເພື່ອຊ່ວຍແອນໃຫ້ມີຄວາມຫວັງ ແລະ ມີການຢຽວຢາຮັກສາຊີວິດແຕ່ງງານຂອງລາວ?`

`ຄອບຄົວທຸກຄອບຄົວກໍມີບັນຫາ ບາງຄອບຄົວກໍມີບັນຫາຫຼາຍກວ່າຄອບຄົວອື່ນ. ຄອບຄົວທຸກຄອບຄົວກໍປະກອບມີຄົນບາບຢູ່ໃນຄອບຄົວ. ດັ່ງນັ້ນ ພວກເຮົາແຕ່ລະຄົນກໍນຳບັນຫາຂອງຕົນເອງເຂົ້າມາໃນຄອບຄົວ. ພວກເຮົາແຕ່ລະຄົນນັ້ນສາມາດປະຕິບັດຕາມກົດຂອງພຣະຄຳພີ ເຊີ່ງເວົ້າກ່ຽວກັບຄວາມຮັກ, ການໃຫ້ອະໄພແລ ການຊ່ວຍເຫຼືອເຊິ່ງກັນແລະກັນໃນການແບ່ງເບົາພາລະ ແລະ ບັນຫາຂອງພວກເຮົາແນວໃດ? ການເຮັດສິ່ງເຫຼົ່ານີ້ຊ່ວຍໃຫ້ນຳການຢຽວຢາຮັກສາມາສູ່ຄອບຄົວແລະມິດຕະພາບຂອງເຮົາແນວໃດ?`