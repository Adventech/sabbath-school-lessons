---
title:  ການປ່ຽນແປງທີ່ໃໝ່ແລະໜ້າຕື່ນເຕັ້ນ
date:  24/08/2021
---

ຫຼັງຈາກເວລາ 40 ປີ ຊົນຊາດອິດສະລະເອນລຸ້ນເກົ່າໄດ້ເສຍຊີວິດໄປທັງໝົດ. ລູກຫຼານຂອງພວກເຂົາກໍໄດ້ເຫັນວ່າ ພໍ່ແມ່ຂອງພວກເຂົານັ້ນບໍ່ມີຄວາມເຊື່ອ.

ກຸ່ມຊົນຊາດອິດສະລະເອນໃໝ່ນີ້ກໍເຫັນວ່າພຣະເຈົ້າຊົງອວຍພຣະພອນພວກເຂົາໃນຫຼາຍໆທາງ.

`ພຣະເຈົ້າໄດ້ຊົງໃຫ້ຕົວຢ່າງອັນໃດແກ່ຊົນຊາດອິດສະລະເອນ ເພື່ອໃຫ້ພວກເຂົາຈື່ທີ່ຈະພັກຜ່ອນໃນວັນສະບາໂຕ? ໃຫ້ທ່ານອ່ານ ອົບພະຍົບ 16:14-31. ສຳລັບຄຳຕອບ.`

`ທ່ານເຫັນບໍ່ວ່າ ຂໍ້ພຣະຄຳພີເຫຼົ່ານີ້ສະແດງໃຫ້ເຫັນວ່າ ວັນສະບາໂຕຄືວັນທີເຈັດນີ້ຖືກຮັກສາໃຫ້ບໍລິສຸດກ່ອນທີ່ພຣະເຈົ້າຈະມອບພະບັນຍັດສິບປະການໃຫ້ຢູ່ເທິງພູເຂົາຊີນາຍ?`

ການອັດສະຈັນທີ່ພຣະເຈົ້າເຮັດໃນການປະທານມານານັ້ນກໍສະແດງໃຫ້ຊົນຊາດອິດສະລາເອນເຫັນວ່າ ພຣະເຈົ້າຊົງດູແລຄວາມຕ້ອງການຂອງພວກເຂົາ. ທຸກໆມື້ນັ້ນ ມານາກໍໄດ້ຕົກລົງມາຈາກທ້ອງຟ້າ ແລ້ວເມື່ອຕາເວັນຂຶ້ນມາເທິງຂອບຟ້າ ມານານັ້ນກໍລະລາຍຫາຍໄປ. ທຸກມື້ທີ່ຄົນພະຍາຍາມທີ່ຈະເກັບຮັກສາໄວ້ສຳລັບມື້ຕໍ່ໄປ ມັນໄດ້ເກີດຫຍັງຂຶ້ນ? ມານານັ້ນກໍຈະບູດເນົ່າ ແລະ ມີກິ່ນເໝັນ. ແຕ່ໃນວັນສຸກ ກໍມີບາງຢ່າງທີ່ອັດສະຈັນເກີດຂຶ້ນ ພຣະເຈົ້າໄດ້ໃຫ້ປະຊາຊົນເກັບມານາພຽງພໍສຳລັບວັນສຸກ ແລະ ວັນເສົາ. ມານາທີ່ເຫຼືອຈາກວັນສຸກນັ້ນກໍຍັງສົດໃໝ່ໃນວັນສະບາໂຕ!

ໃນເວລານັ້ນ ອິດສະລະເອນກໍມີກົດບັນຍັດສຳລັບການນະມັດສະການແລ້ວ ເຊິ່ງຂຽນໄວ້ໃນພຣະທຳ ລະບຽບພວກເລວີ ແລະ ຈົດເຊັນບັນຊີ. ແຕ່ໂມເຊກໍຕ້ອງການໃຫ້ປະຊາຊົນຈື່ວ່າພວກເຂົາເປັນໃຜ ແລະ ເປັນຫຍັງພຣະເຈົ້າຈຶ່ງໄດ້ເລຶອກພວກເຂົາ. ລາວໄດ້ບອກປະຫວັດຂອງພວກເຂົາອີກເທື່ອໜຶ່ງ. ນອກຈາກນັ້ນ ລາວຍັງໄດ້ບອກພວກເຂົາເຖິງກົດຕ່າງໆທີ່ພຣະເຈົ້າໄດ້ຊົງມອບໃຫ້ແກ່ພວກເຂົາ (ພະບັນຍັດສອງ 5:6-22)