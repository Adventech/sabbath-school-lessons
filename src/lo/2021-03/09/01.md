---
title:  ຄຳເຊື້ອເຊີນໃຫ້ພັກຜ່ອນ
date:  21/08/2021
---

### ອ່ານສຳລັບບົດຮຽນອາທິດນີ້
ປະຖົມມະການ 1:1-31; ອົບພະຍົບ 20:8-11; ອົບພະຍົບ 16:14-31; ພະບັນຍັດສອງ 5:12-15; ເພງສັນລະເສີນ ບົດທີ 92.

> <p>ຂໍ້ຄວນຈໍາ</p>
> “ພຣະເຈົ້າໄດ້ອວຍພອນມື້ທີເຈັດແລະຕັ້ງໄວ້ໃຫ້ເປັນວັນສັກສິດບໍລິສຸດ ເພາະໃນມື້ນັ້ນ ພຣະອົງໄດ້ຢຸດພັກຈາກການນິຣະມິດສ້າງ ແລະ ຢຸດກິດຈະການທັງສິ້ນ ” (ປະຖົມມະການ 2:3)

ໃນຄວາມຄິດຂອງທ່ານ ທ່ານສາມາດວາດພາບຂອງພຣະເຈົ້າທີ່ກຳລັງສ້າງແຜ່ນດິນໂລກ ແລະ ທ້ອງຟ້າຫຼືບໍ່? ໃຫ້ທ່ານລອງເບິ່ງ ຖ້າຫາກທ່ານສາມາດເຮັດໄດ້ ທ່ານຈະເຫັນແສງສະຫວ່າງທີ່ກຳລັງເລີ່ມສ່ອງຂຶ້ນມາໃສ່ບ່ອນທີ່ມີແຕ່ຄວາມມືດເທົ່ານັ້ນ ຫຼື ເຫັນພາບຂອງອາດາມທີ່ກຳລັງຫາຍໃຈເທື່ອທຳອິດ.

ສິ່ງທີ່ພຣະເຈົ້າໄດ້ເຮັດຕໍ່ໄປນີ້ອາດຈະບໍ່ໜ້າຕື່ນເຕັ້ນຕໍ່ສາຍຕາຂອງເຮົາຄືກັບການເບີ່ງປາວານເຕັ້ນໃນທະເລ. ນັ້ນກໍຄື ພຣະເຈົ້າໄດ້ສ້າງມື້ໜຶ່ງໃຫ້ເປັນວັນທີເຈັດ. ແລ້ວພຣະເຈົ້າກໍເຮັດໃຫ້ມື້ນີ້ພິເສດ ກ່ອນທີ່ຄົນທັງຫຼາຍຈະມີຊີວິດທີ່ຫຍຸ້ງວຽກຫຼືຮູ້ວ່າຄວາມຕຶງຄຽດນັ້ນຄືອັນໃດ, ພຣະເຈົ້າກໍໄດ້ສ້າງມື້ໜຶ່ງເພື່ອຊ່ວຍພວກເຮົາໃຫ້ຈື່ທີ່ຈະພັກຜ່ອນ. ພຣະເຈົ້າຕ້ອງການໃຫ້ມື້ນີ້ເປັນເວລາທີພວກເຮົາຈະຢຸດພັກແລະມີຄວາມສຸກກັບຊີວິດ. ພຣະເຈົ້າຕ້ອງການໃຫ້ພວກເຮົາສະເຫຼີມສະຫຼອງຂອງປະທານຕ່າງໆທີ່ພຣະອົງມອບໃຫ້ເຮົາເຊັ່ນ ຫຍ້າ, ອາກາດ, ສັດຕ່າງໆ, ນ້ຳ ແລະ ຄົນ. ເໜືອສິ່ງອື່ນໃດນັ້ນ ພຣະເຈົ້າຊົງຕ້ອງການໃຫ້ພວກເຮົາມີເວລາທີ່ດີກັບພຣະເຢຊູ.

ວັນສະບາໂຕກໍເປັນຄືເຊື້ອເຊີນໃຫ້ພວກເຮົາພັກຜ່ອນ ຄຳເຊື້ອເຊີນນີ້ບໍ່ໄດ້ສິ້ນສຸດລົງ. ພຣະເຈົ້າຊົງສືບຕໍ່ເຊື້ອເຊີນຄົນອື່ນໃຫ້ພັກຜ່ອນໃນແຕ່ລະວັນສະບາໂຕ. ນັ້ນເປັນເຫດຜົນທີ່ພຣະເຈົ້າໄດ້ເຮັດໃຫ້ວັນສະບາໂຕເປັນສ່ວນໜຶ່ງຂອງທຸກໆອາທິດ. ວັນສະບາໂຕກໍເປັນສ່ວນໜຶ່ງຂອງເວລາ. ໃນອາທິດນີ້ ພວກເຮົາຈະມາສຶກສາຄຳເຊື້ອເຊີນຈາກພຣະເຈົ້າທີ່ບອກໃຫ້ພັກຜ່ອນແລ້ວພັກຜ່ອນອີກໃນທຸກໆວັນທີເຈັດ.