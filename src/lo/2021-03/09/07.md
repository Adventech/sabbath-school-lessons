---
title:  ຂໍ້ຄິດເພີ່ມເຕີມ
date:  27/08/2021
---

“ພຣະເຈົ້າໄດ້ປະທານວັນສະບາໂຕ ໃຫ້ແກ່ປະຊາຊົນເພື່ອຊ່ວຍໃຫ້ພວກເຂົາຈື່ວ່າພພຣະອົງໄດ້ຊົງສ້າງທ້ອງຟ້າ ແລະ ແຜ່ນດິນໂລກ. ພຣະເຈົ້າໄດ້ສ້າງວັນສະບາໂຕເພື່ອຊ່ວຍພວກເຮົາໃຫ້ເຫັນພຣະອົງໃນທຸກສິ່ງທີ່ພຣະອົງໄດ້ຊົງສ້າງ. ວັນສະບາໂຕເປັນຄຳເຊື້ອເຊີນ. ວັນສະບາໂຕເຊື້ອເຊີນພວກເຮົາໃຫ້ໃຫ້ເຫັນສະງ່າລາສີຂອງພຣະເຈົ້າໃນທຳມະຊາດ..ໃນວັນພັກຜ່ອນອັນບໍລິສຸດນີ້ ພວກເຮົາຄວນສຶກສາຂ່າວສານທີ່ພຣະເຈົ້າໄດ້ຊົງຂຽນສຳລັບພວກເຮົາໃນທຳມະຊາດຫຼາຍກວ່າໃນມື້ອື່ນໆ....ໃນຂະນະທີ່ພວກເຮົາເຂົ້າມາໃກ້ຫົວໃຈຂອງທຳມະຊາດ ພຣະເຢຊູກໍສະແດງໃຫ້ພວກເຮົາເຫັນວ່າພຣະອົງຊົງເປັນຈິງ. ພຣະເຢຊູກໍຊົງກ່າວກັບຫົວໃຈຂອງເຮົາກ່ຽວກັບສັນຕິສຸກແລະຄວາມຮັກຂອງພຣະອົງ.” (ປຶ້ມ Christ’s Object Lessons, ໜ້າທີ 25,26 ຂອງ ທ່ານນາງເອເລັນຈີໄວທ໌)

**ຄຳຖາມຄົ້ນຄວ້າ**

`ການຮັກສາວັນສະບາໂຕໃຫ້ບໍລິສຸດນັ້ນສາມາດຊ່ວຍໃຫ້ພວກເຮົາຈື່ວ່າ ພຣະເຈົ້າໄດ້ປົດປ່ອຍພວກເຮົາອອກຈາກຄວາມບາບແນວໃດ? ໃນເວລາດຽວກັນນັ້ນ ພວກເຮົາສາມາດຫຼີກລ້ຽງບໍ່ເຮັດໃຫ້ວັນສະບາໂຕນັ້ນເປັນມື້ທີຈຳກັດວ່າ ເຮົາສາມາດເຮັດສິ່ງນີ້ ແລະ ບໍ່ສາມາດເຮັດສິ່ງນີ້ໄດ້ແນວໃດ?`

`ໃຫ້ຄິດເຖິງເຫດຜົນສອງເຫດຜົນທີ່ແຕກຕ່າງກັນສຳລັບການຮັກສາວັນສະບາໂຕ. ນັ້ນກໍຄື (1) ບາງຄົນບອກວ່າ ການຮັກສາວັນສະບາໂຕວັນທີເຈັດຂອງເຮົາຄວາມຈິງແລ້ວກໍແມ່ນການພະຍາຍາມທີ່ຈະປະຕິບັດເພື່ອໃຫ້ໄດ້ໄປສະຫວັນໂດຍການປະຕິບັດດີຂອງໂຕເຮົາເອງ. (2) ຄົນອື່ນກໍ່ກ່າວວ່າ ເມື່ອພວກເຮົາພັກຜ່ອນໃນວັນທີເຈັດ ພວກເຮົາກໍສະແດງໃຫ້ເຫັນວ່າ ພວກເຮົາບໍ່ສາມາດຊ່ວຍເຫຼືອຕົນເອງໄດ້ເລີຍ. ພວກເຮົາໄວ້ວາງໃຈໃນພຣະເຢຊູໃຫ້ຊ່ວຍພວກເຮົາໃຫ້ພົ້ນ. ເປັນຫຍັງແນວຄິດອັນທີໜຶ່ງຈຶ່ງຜິດ ແຕ່ໂຕທີສອງຖືກ?`