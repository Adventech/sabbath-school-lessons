---
title:  ອີກເຫດຜົນໜຶ່ງທີ່ຈະຕ້ອງພັກຜ່ອນ
date:  25/08/2021
---

`ພຣະທຳອົບພະຍົບ 20:8-11 ແລະ ພະບັນຍັດສອງ 5:12-15 ສະແດງໃຫ້ພວກເຮົາເຫັນອັນໃດກ່ຽວກັບຂໍ້ບັນຍັດທີ່ເວົ້າເຖິງວັນສະບາໂຕ? ພຣະທຳ ອົບພະຍົບ 20:8-11 ແລະ ພະບັນຍັດສອງ 5:12-15 ແຕກຕ່າງຈາກກັນແນວໃດ?`

ໃນພຣະທຳ ອົບພະຍົບ 20:8 ພຣະບັນຍັດກໍເລີ່ມຕົ້ນດ້ວຍຄຳວ່າ “ຈົ່ງລະນຶກ”. ພະບັນຍັດສອງ 5:12 ເລີ່ມຕົ້ນຄຳວ່າ “ຈົ່ງຍຶດຖື” (ຈົ່ງຮັກສາ). ໃນພຣະທໍາ ອົບພະຍົບ 20:8, ພຣະເຈົ້າບອກຊົນຊາດອິດສະລະເອນໃຫ້ຈື່ວ່າພວກເຂົາເຄີຍເປັນທາດ. ອິດສະລະເອນກຸ່ມໃໝ່ນີ້ໄດ້ໃຊ້ເວລາ 40 ປີໃນຖິ່ນແຫ້ງແລ້ງ. ພວກເຂົາໄດ້ເຕີບໂຕຂຶ້ນມາໂດຍມີອິດສະຫຼະພາບ ແຕ່ນັ້ນກໍເປັນເພາະວ່າພຣະເຈົ້າໄດ້ຊ່ວຍເຫຼືອບັນພະບູລຸດຂອງພວກເຂົາໃຫ້ພົ້ນຈາກການເປັນທາດ. ພະບັນຍັດກ່ຽວກັບວັນສະບາໂຕຊ່ວຍໃຫ້ລູກຫຼານຈື່ວ່າ ພຣະເຈົ້າໄດ້ປົດປ່ອຍພວກເຂົາແລະພໍ່ແມ່ຂອງພວກເຂົາ.

ວັນສະບາໂຕຊ່ວຍຊົນຊາດອິດສະລະເອນໃຫ້ຈື່ວ່າ ພຣະເຈົ້າຜູ້ທີ່ໄດ້ປົດປ່ອຍພວກເຂົາໃຫ້ເປັນອິດສະຫຼະພາບນັ້ນກໍສາມາດຊ່ວຍພວກເຂົາໄດ້ຮັບດິນແດນຂອງພວກເຂົາ. ແຕ່ກ່ອນອື່ນ ພຣະເຈົ້າຕ້ອງການໃຫ້ປະຊາຊົນຈົດຈຳວັນສະບາໂຕ ເພາະວ່າວັນສະບາໂຕສະແດງໃຫ້ພວກເຮົາເຫັນວ່າ ພຣະເຈົ້າເຮັດໃຫ້ປະຊາຊົນເປັນອິດສະຫຼະ (ພະບັນຍັດສອງ 5:15). ແນ່ນອນວ່າ ພະບັນຍັດກ່ຽວກັບວັນສະບາໂຕ ໃນພຣະທຳ ພະບັນຍັດສອງ ບົດທີ 5 ນັ້ນກໍສະແດງໃຫ້ປະຊາຊົນເຫັນວ່າ ພຣະເຈົ້າຊົງສ້າງພວກເຂົາເຊັ່ນດຽວກັນ. ໃນຫຼາຍໆທາງ ພຣະເຈົ້າໄດ້ສ້າງປະຊາຊົນອິດສະລະເອນຂຶ້ນໃໝ່ ເມື່ອພຣະອົງໄດ້ຊົງປົດປ່ອຍພວກເຂົາຈາກປະເທດເອຢິບ (ອ່ານ ເອຊາຢາ 43:15 ເພື່ອແນວຄິດເພີ່ມເຕີມໃນເລື່ອງນີ້).

ເລື່ອງຂອງພຣະທຳອົບພະຍົບກໍຄືຮູບພາບການພັນລະນາຂອງອິດສະຫຼະພາບຈາກຄວາມບາບ. ພວກເຮົາສາມາດເຫັນໄດ້ວ່າ ວັນສະບາໂຕຄືຮູບພາບທີ່ສະແດງໃຫ້ເຮົາເຫັນເຖິງວຽກງານທີ່ພຣະເຢຊູໄດ້ເຮັດເພື່ອສ້າງເຮົາແລະຊ່ວຍເຮົາໃຫ້ພົ້ົນ. ດັ່ງນັ້ນ ວັນສະບາໂຕຈຶ່ງສະແດງໃຫ້ພວກເຮົາເຫັນພຣະເຢຊູຢ່າງແທ້ຈິງ.