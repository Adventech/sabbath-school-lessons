---
title:  ຫົກມື້ທຳອິດກ່ອນຈະມີການພັກຜ່ອນ
date:  22/08/2021
---

ພຣະເຈົ້າຊົງສ້າງໂລກໃຫ້ສົມບູນ. ແຜ່ນດິນໂລກກໍເຕັມໄປດ້ວຍສັດສາວາສິ່ງ. ຫຼັງຈາກແຕ່ລະມື້ນັ້ນ ພຣະເຈົ້າກໍໄດ້ກ່າວວ່າທຸກສິ່ງທຸກຢ່າງທີ່ພຣະອົງຊົງສ້າງນັ້ນ “ດີ”.

`ມະນຸດມີຄວາມແຕກຕ່າງຈາກສິ່ງອື່ນໆທີ່ພຣະເຈົ້າໄດ້ສ້າງຂຶ້ນແນວໃດ? ສຳລັບຄຳຕອບຂອງຄຳຖາມນີ້ແມ່ນໃຫ້ອ່ານພຣະທຳ ປະຖົມມະການ 1:26,27 ແລະ ປະຖົມມະການ 2:7, 21-24.`

ພຣະເຈົ້າຊົງກົ້ມລົງແລະໄດ້ເລີ່ມປັ້ນດິນ ພຣະອົງໄດ້ເອົາມາປັ້ນເປັນຜູ້ຊາຍ ພຣະເຈົ້າຊົງສ້າງໃຫ້ຜູ້ຊາຍຄົນນີ້ມີຮູບຮ່າງຄືພຣະອົງ. ການກະທຳນີ້ສະແດງໃຫ້ພວກເຮົາເຫັນວ່າ ພຣະເຈົ້າໄດ້ຮັກພວກເຮົາຫຼາຍຊຳ່ໃດ ແລະ ຕ້ອງການຢູ່ໃກ້ພວກເຮົາ. ພຣະເຈົ້າຊົງເປົ່າລົມຫາຍໃຈເຂົ້າສູ່ດັງຂອງອາດາມ ແລ້ວ ອາດາມກໍມີຊີວິດ. ຕໍ່ມາ ພຣະເຈົ້າໄດ້ສ້າງເອວາຈາກກະດູກຂ້າງຂອງອາດາມ. ພຣະເຈົ້າຊົງສ້າງລາວໃນທາງທີ່ພິເສດເພື່ອສະແດງໃຫ້ພວກເຮົາເຫັນວ່າ ຄູ່ທີ່ແຕ່ງງານຄວນມີຄວາມໃກ້ຊິດຫຼາຍຊຳ່ໃດ. ຜູ້ເປັນຜົວແລະເມຍຄວນຈະເປັນອັນໜື່ງອັນດຽວກັນ ທັງໃນດ້ານຈິດໃຈ, ແນວຄິດ ແລະ ຮ່າງກາຍ. ພຣະເຈົ້າໄດ້ມອບການແຕ່ງງານເປັນຂອງຂວັນໃຫ້ແກ່ມະນຸດ.

ເມື່ອພຣະເຈົ້າຊົງສຳເລັດການນິຣິມິດສ້າງ ພຣະອົງຊົງເບິ່ງທຸກຢ່າງທີ່ພຣະອົງຊົງສ້າງ “ແລ້ວກໍເຫັນວ່າດີຫຼາຍ” (ປະຖົມມະການ 1:31).

`ເລື່ອງໃນພຣະຄຳພີທີ່່ກ່າວກ່ຽວກັບວ່າໂລກນີ້ໄດ້ເລີ່ມຕົ້ນຂຶ້ນແນວໃດກໍແຕກຕ່າງຫຼາຍຈາກສິ່ງທີ່ຄົນສ່ວນຫຼາຍໃນປະຈຸບັນເຊື່ອກັນ. ສິ່ງນີ້ຄວນບອກຫຍັງພວກເຮົາກ່ຽວກັບວ່າພວກເຮົາຈະຕ້ອງເພິ່ງພາພຣະຄຳພີຫຼາຍຊ່ຳໃດເພື່ອສະແດງໃຫ້ພວກເຮົາເຫັນຄວາມຈິງ?`