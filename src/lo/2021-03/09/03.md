---
title:  ຄຳສັ່ງໃນການພັກຜ່ອນ
date:  23/08/2021
---

ແຜ່ນດິນໂລກ ແລະ ທ້ອງຟ້າອາດຈະ “ດີຫຼາຍ” (ປະຖົມມະການ 1:31) ແຕ່ວຽກງານຂອງພຣະເຈົ້ານັ້ນຍັງບໍ່ທັນສຳເລັດ. ວຽກຂອງພຣະອົງກໍຈົບລົງດ້ວຍການພັກຜ່ອນແລະການອວຍພອນທີ່ພິເສດ. ພຣະເຈົ້າຊົງອວຍພອນວັນທີເຈັດ.

ວັນສະບາໂຕຄືສ່ວນໜຶ່ງຂອງທຸກໆຢ່າງທີ່ພຣະເຈົ້າໄດ້ສ້າງ ພຣະເຈົ້າໄດ້ສ້າງວັນສະບາໂຕໃຫ້ເປັນ “ບ່ອນ” ທີ່ຄົນສາມາດຢຸດການເຮັດວຽກແລະພົບປະກັນ. ແລ້ວຄົນທັງຫຼາຍກໍສາມາດພັກຜ່ອນກັບອົງຜູ້ທີ່ໄດ້ສ້າງພວກເຂົາ.

ເປັນເລື່ອງໜ້າເສົ້າທີ່ຄວາມບາບໄດ້ປ່ຽນແປງທຸກສິ່ງທຸກຢ່າງກ່ຽວກັບຊີວິດໃນໂລກນີ້. ວັນສະບາໂຕກໍໃຫ້ຄຳສັນຍາແກ່ພວກເຮົາວ່າພຣະເຈົ້າຈະສ້າງພວກເຮົາຂຶ້ນມາໃໝ່ອີກ. ຖ້າຫາກປະຊາຊົນຕ້ອງການມີວັນສະບາໂຕກ່ອນທີ່ຄວາມບາບຈະເຂົ້າມາໃນໂລກນີ້ແລ້ວ ພວກເຮົາຈະຕ້ອງການຫຼາຍມີວັນນີ້ກວ່ານັ້ນອີກຊ່ຳໃດ?!

`ອ່ານພຣະທຳ ອົບພະຍົບ 20:8-11. ຂໍ້ບັນຍັດນີ້ສອນຫຍັງພວກເຮົາກ່ຽວກັບວັນສະບາໂຕ ແລະ ເຫດຜົນທີ່ວັນສະບາໂຕນັ້ນສຳຄັນຫຼາຍ? ວັນສະບາໂຕສະແດງໃຫ້ພວກເຮົາເຫັນອັນໃດກ່ຽວກັບວ່າພວກເຮົາຖືກສ້າງຂຶ້ນມາແນວໃດ ແລະ ເວລາໃດ?`

ໃນພຣະທຳ ອົບພະຍົບ 20:8-11 ພຣະເຈົ້າໄດ້ຂໍໃຫ້ພວກເຮົາຈື່ວ່າ ພຣະອົງໄດ້ຊົງສ້າງພວກເຮົາ. ຫຼາຍຄົນໃນທຸກມື້ນີ້ກໍເຊື່ອວ່າ ພວກເຮົາໄດ້ຖືກສ້າງໂດຍຄວາມບັງເອີນ ແລະ ພະລັງຂອງທຳມະຊາດເຊິ່ງບໍ່ໄດ້ມີຄວາມສົນໃຈອັນໃດກ່ຽວກັບເຮົາ. ແຕ່ພຣະຄຳພີສະແດງໃຫ້ພວກເຮົາເຫັນວ່າ ພຣະເຈົ້າໄດ້ຊົງສ້າງພວກເຮົາ. ພຣະເຈົ້າຕ້ອງການທີ່ຈະເປັນມິດສະຫາຍຂອງເຮົາ. ຊົນຊາດອິດສະລາເອນຄົງຈະປະຫຼາດໃຈທີ່ໄດ້ຮຽນຮູ້ເລື່ອງນີ້. ພວກເຂົາເປັນຂ້າທາດ ຊາວເອຢິບໄດ້ເຮັດໃຫ້ຊົນຊາດອິດສະລາເອນນັ້ນຮູ້ສຶກວ່າພວກເຂົາບໍ່ມີຄ່າອັນໃດ. ແຕ່ພຣະເຈົ້າບໍ່ໄດ້ສົນໃຈໃນສິ່ງທີ່ຊາວເອຢິບຄິດ ພຣະອົງຊົງຮັກລູກຂອງພຣະອົງຢູ່ດີ ທຸກໆວັນສະບາໂຕນັ້ນ ພຣະເຈົ້າໄດ້ຂໍໃຫ້ລູກຂອງພຣະອົງໄດ້ຈື່ວ່າພຣະເຈົ້າໄດ້ສ້າງພວກເຂົາ.