---
title:  ຄົນຮັບໃຊ້ທີ່ໃຈຮ້າຍທີ່ບໍ່ສາມາດພັກຜ່ອນ
date:  15/09/2021
---

`ພວກເຮົາສາມາດຮຽນຮູ້ສິ່ງໃດຈາກຄວາມຜິດພາດຂອງໂຢນາ?`

ໂຢນາບົດທີ 4 ເລີ່ມຕົ້ນດ້ວຍການທີ່ໂຢນາໃຈຮ້າຍໃຫ້ກັບພຣະເຈົ້າ ເພາະວ່າພຣະເຈົ້າໄດ້ເຮັດໃຫ້ວຽກງານຂອງເຂົາປະສົບຜົນສຳເລັດຢ່າງຫຼວງຫຼາຍ! ໂຢນາໄດ້ບອກປະຊາຊົນເມືອງນີເນເວວ່າພຣະເຈົ້າຈະທຳລາຍເມືອງຂອງພວກເຂົາຫຼັງຈາກ 40 ມື້. ແຕ່ປະຊາຊົນໄດ້ພາກັນຫັນໜີຈາກຄວາມບາບ. ພຣະເຈົ້າຍອມຮັບການປ່ຽນແປງຈິດໃຈຂອງພວກເຂົາ ພຣະອົງສະແດງໃຫ້ພວກເຂົາເຫັນພຣະເມດຕາ. ເວລານີ້ ໂຢນາກໍເລີຍຢ້ານວ່າຕົນເອງຈະເບິ່ງຄືຄົນບ້າ ແລະ ຄົນຂີ້ຕົວະ.

`ອ່ານ ລູກາ 9:51-56. ເລື່ອງນີ້ໃນຂໍ້ພຣະຄຳພີເຫຼົ່ານີ້ ສະແດງໃຫ້ພວກເຮົາເຫັນສິ່ງດຽວກັນທີ່ເກີດຂຶ້ນໃນພຣະທຳໂຢນາແນວໃດ?`

“ເພາະວ່າພຣະເຈົ້າຊົງຮັກໂລກຫຼາຍທີີ່ສຸດ ຈົນໄດ້ປະທານພຣະບຸດອົງດຽວຂອງພຣະອົງ ເພື່ອທຸກຄົນທີ່ວາງໃຈເຊື່ອໃນພຣະບຸດນັ້ນຈະບໍ່ຈິບຫາຍ ແຕ່ມີຊີວິດອັນຕະຫຼອດໄປເປັນນິດ” (ໂຢຮັນ 3:16). ພຣະເຈົ້າຜູ້ທີ່ໄດ້ກ່າວສິ່ງນີ້ຕໍ່ນີໂກເດມກໍເປັນພຣະເຈົ້າອົງດຽວທີ່ໄດ້ກ່າວຕໍ່ໂຢນາວ່າ: “ແລ້ວເຮົາກໍສົມຄວນມີຄວາມເມດຕາຕໍ່ນີເນເວເມືອງໃຫຍ່ນີ້ຫຼາຍກວ່າມັນເທົ່າໃດ ຈົ່ງພິຈາລະນາເບິ່ງໃຫ້ດີ ເມືອງນີ້ມີເດັກນ້ອຍທີ່ບໍ່ຮູ້ດຽງສາຫຼາຍກວ່າແສນສອງໝື່ນຄົນ ແລະ ມີສັດລ້ຽງເປັນຈຳນວນຫຼວງຫຼາຍອີກດ້ວຍ” (ໂຢນາ 4:11). ໃນທີ່ສຸດແລ້ວ ພວກເຮົາກໍຄວນຮູ້ສຶກຂອບພຣະຄຸນທີ່ພຣະເຈົ້ານັ້ນຊົງເປັນຜູ້ພິພາກສາຈິດໃຈແລະຄວາມຄິດ, ບໍ່ແມ່ນເຮົາ.