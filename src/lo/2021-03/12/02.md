---
title:  ການແລ່ນໜີ
date:  12/09/2021
---

ເມື່ອພຣະເຈົ້າບອກໂຢນາໃຫ້ໄປເມືອງນີເນເວ ໂຢນາກໍຮູ້ສຶກໃຈຮ້າຍຜິດຫວັງ. ລາວໄດ້ເຮັດແນວໃດ? ລາວໄດ້ແລ່ນໜີໄປໄກໆຈາກບ່ອນທີ່ພຣະເຈົ້າຕ້ອງການໃຫ້ລາວໄປ.

`ນີ້ບໍ່ແມ່ນເທື່ອທຳອິດທີ່ພຣະເຈົ້າສົ່ງໂຢນາໄປສົ່ງຂ່າວສານທີ່ພິເສດໃຫ້ແກ່ຄົນອື່ນ. ພຣະທຳ 2 ກະສັດ 14:25 ສະແດງໃຫ້ເຫັນວ່າໂຢນາເຮັດໃນສິ່ງທີ່ອົງພຣະຜູ້ເປັນເຈົ້າໄດ້ຂໍໃຫ້ລາວເຮັດ. ແຕ່ບໍ່ແມ່ນເທື່ອນີ້ ເປັນຫຍັງຈຶ່ງເປັນແບບນັ້ນ?`

ປະຫວັດສາດກໍສະແດງໃຫ້ເຫັນຄຳຕອບນີ້. ຊາວອາຊີເຣຍໄດ້ຄວບຄຸມກຸ່ມເຂດຕາເວັນອອກກາງໃນສະໄໝທີ່ໂຢນາໄດ້ເຮັດວຽກໃນອິດສະລາເອນ ປະມານ 75 ປີກ່ອນໜ້ານັ້ນ. ກະສັດ ເຊັນນາເກຣິບ ຂອງປະເທດອັດຊີເຣຍກໍໄດ້ໂຈມຕີຢູດາ. ອັດຊີເຣຍເຄີຍເອົາຊະນະອິດສະລາເອນແລະເຊມາເຣຍ ໃນ20 ປີກ່ອນ. ແລ້ວກະສັດເຮເຊກີຢາ ກໍໄດ້ເຂົ້າຮ່ວມກຸ່ມທີ່ຕໍ່ຕ້ານອັດຊີເຣຍ.

ເວລານີ້ອັດຊີເຣຍຕ້ອງການທີ່ຈະແກ້ແຄ້ນ. ພຣະຄຳພີ (2 ກະສັດ ບົດທີ 18 ແລະ ເອຊາຢາ ບົດທີ 36) ບັນທຶກປະຫວັດສາດ ແລະ ຮູບພາບທີ່ແກະສະຫຼັກຈາກຝາພະໜັງກໍສະແດງໃຫ້ເຫັນເລື່ອງລາວທີ່ຮ້າຍແຮງທີ່ເກີດຂຶ້ນໃນເມືອງລາກິດ. ເມືອງລາກິດນັ້ນເປັນເມືອງທີ່ສຳຄັນໃນອານາຈັກຂອງກະສັດເຣເຊກີຢາ. ເມື່ອກະສັດ ເຊັນນາເກຮິບ ເອົາຊະນະເມືອງລາກິດ ລາວໄດ້ຂ້າຄົນຫຼາຍແສນຄົນໂດຍການແທງພວກເຂົາໃສ່ໄມ້. ຄົນທັງຫຼາຍທີ່ສະໜັບສະໜູນກະສັດ ເຮເຊກີຢາກໍຖືກລອກໜັງອອກຈາກຮ່າງກາຍທັງທີ່ຍັງມີຊີວິດຢູ່.ເຊັນນາເກຮິບ ໄດ້ເອົາຄົົນຈຳນວນທີ່ເຫຼືອຢູ່ນັ້ນເປັນຂ້າທາດ.

`ເວລານີ້ ພຣະເຈົ້າໄດ້ສົ່ງໂຢນາໃຫ້ໄປເຕືອນຊາວອັດຊີເຣຍໃນເມືອງນີເນເວກ່ຽວກັບຈຸດຈົບອັນໂຫດຮ້າຍຂອງພວກເຂົາ. ມັນເປັນເລື່ອງໜ້າແປກໃຈບໍທີ່ໂຢນານັ້ນບໍ່ຕ້ອງການທີ່ຈະໄປຫາຄົນໃນເມືອງນີ້?`