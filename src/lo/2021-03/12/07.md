---
title:  ຂໍ້ຄິດເພີ່ມເຕີມ
date:  17/09/2021
---

“ພຣະເຈົ້າຊົງໄວ້ວາງໃຈໂຢນາດ້ວຍການມອບວຽກງານທີ່ສຳຄັນຫຼາຍໃຫ້ແກ່ລາວ. ນອກຈາກນັ້ນ ພຣະເຈົ້າສາມາດປະທານຄວາມສຳເລັດອັນຍິ່ງໃຫຍ່ໃນວຽກງານນີ້ໃຫ້ແກ່ໂຢນາ. ພຣະເຈົ້າຊົງຕ້ອງການທີ່ຈະອວຍພອນໂຢນາຢ່າງຫຼວງຫຼາຍ ແຕ່ໂຢນາບໍ່ໄດ້ເຊື່ອຟັງພຣະເຈົ້າໃນເບຶ້ອງຕົ້ນ. ດັ່ງນັ້ນ ໂຢນາຈຶ່ງໄດ້ມີປະສົບການທີ່ເຈັບປວດຫຼາຍຢ່າງ. ເມື່ອໂຢນານັ້ນຮູ້ສຶກທໍ້ແທ້ ອົງພຣະຜູ້ເປັນເຈົ້າກໍບໍ່ໄດ້ຈາກພຣະອົງໄປ. ພຣະເຈົ້າຊົງໃຊ້ເວລາທີ່ຍາກລຳບາກ ແລະ ການອັດສະຈັນທີ່ແປກປະຫຼາດບາງຢ່າງເພື່ອຊ່ວຍໃຫ້ໂຢນານັ້ນຮຽນຮູ້ທີ່ຈະໄວ້ວາງໃຈໃນພຣະເຈົ້າແລະໃນອຳນາດຂອງພຣະອົງທີ່ຈະຊ່ວຍໃຫ້ພົ້ນ. ອຳນາດໃນການຊ່ວຍໃຫ້ພົ້ນນີ້ກໍບໍ່ມີຂອບເຂດຈຳກັດ” (ທ່ານນາງເອເລັນຈີໄວທ໌, Prophets and Kings, page 266).

**ຄຳຖາມຄົ້ນຄວ້າ**

`ຜູ້ສົ່ງສານພິເສດຈາກພຣະເຈົ້ານັ້ນຈະຮູ້ສຶກໃຈຮ້າຍໄດ້ແນວໃດ ເມື່ອປະຊາຊົນທີ່ລາວໄດ້ເຕືອນນັ້ນພາກັນຍອມຮັບເອົາຂ່າວສານທີ່ລາວໄດ້ປະກາດແກ່ເຂົາ?`

`ເລື່ອງຂອງໂຢນາກໍບອກພວກເຮົາວ່າ ພຣະເຈົ້ານັ້ນບໍ່ໄດ້ສົນໃຈພຽງແຕ່ການຊ່ວຍຜູ້ທີ່ຫຼົບໜີແລະຄົນບາບທັງຫຼາຍເທົ່ານັ້ນ ພຣະເຈົ້າຍັງສົນໃຈທີ່ຈະປ່ຽນແປງຊີວິດຂອງຜູ້ຕິດຕາມຂອງພຣະອົງ. ພວກເຮົາສາມາດມີ “ຈິດໃຈໃໝ່” ແລະ “ຈິດວິນຍານໃໝ່” ໄດ້ແນວໃດ ເຖິງແມ່ນວ່າພວກເຮົາຈະຮູ້ຈັກອົງພຣະຜູ້ເປັນເຈົ້າ ແລະ ຄວາມຈິງຂອງພຣະຄຳພີໃນເວລານີ້ແລ້ວກໍຕາມ? ການຮູ້ຄວາມຈິງຂອງພຣະຄຳພີນັ້ນ ແຕກຕ່າງຈາກການຖືກປ່ຽນແປງໂດຍຄວາມຈິງນັ້ນແນວໃດ?`

`ໂຢນາກໍຄິດວ່າລາວມີເຫດຜົນທີ່ດີຫຼາຍເຫດຜົນທີ່ຈະຕ້ອງບໍ່ໄປເມືອງນີເນເວ. ແຕ່ພຣະເຈົ້າໄດ້ສະແດງໃຫ້ລາວເຫັນວ່າລາວໄດ້ຄິດຜິດ. ພວກເຮົານັ້ນຮູ້ສຶກແນວໃດກັບຄົນທີ່ສະແດງອອກເຖິງຄວາມຮູ້ສຶກທີ່ຜິດຄືກັບໂຢນາໄດ້ມີ?`