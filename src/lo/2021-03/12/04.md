---
title:  ວຽກທີ່ເຮັດສຳເລັດຢ່າງດີ
date:  14/09/2021
---

`ພວກເຮົາສາມາດຮຽນຮູ້ອັນໃດຈາກເລື່ອງນີ້ ກ່ຽວກັບການແບ່ງປັນຄວາມຈິງຂອງພຣະຄຳພີກັບຄົນອື່ນ?`

ໂຢນາເຫັນວ່າປະຊາຊົນໄດ້ຍອມຮັບເອົາຂ່າວສານຂອງລາວ ພວກເຂົາໄດ້ພາກັນເຊື່ອໃນຄຳເຕືອນຂອງລາວ.

ເມື່ອກະສັດໄດ້ນັ່ງຢູ່ກອງຂີ້ເທົ່າ ເພີ່ນກໍໄດ້ສະແດງໃຫ້ເຫັນວ່າຫົວໃຈຂອງເພີ່ນນັ້ນໄດ້ປາສະຈາກຄວາມຍິ່ງແລະຄວາມຈອງຫອງທັງໝົດ.

`ອ່ານ ໂຢນາ 3:6-9; ເຢເລມີຢາ 25:5; ເອເຊກຽນ 14:6; ແລະ ພະນິມິດ 2:5. ສ່ວນໃດຂອງການເວົ້າຂອງກະສັດທີ່ສະແດງໃຫ້ເຫັນວ່າ ເພີ່ນເຂົ້າໃຈວ່າການເສຍໃຈຕໍ່ຄວາມບາບນັ້ນໝາຍຄວາມວ່າແນວໃດ?`

ຄຳເວົ້າຂອງກະສັດສະແດງໃຫ້ເຫັນວ່າ ເພີ່ນເຂົ້າໃຈຄວາມຈິງຂອງພຣະຄຳພີກ່ຽວກັບການເສຍໃຈຕໍ່ຄວາມບາບແລະການຫັນໜີຈາກມັນ.

ໃນຂະນະທີ່ໂຢນາເທດສະໜາຢູ່ນັ້ນ ພຣະວິນຍານບໍລິສຸດກໍກຳລັງເຮັດວຽກຢ່າງໜັກໃນໃຈຂອງຊາວເມືອງນີເນເວ.

ຊາວເມືອງນີເນເວ ບໍ່ໄດ້ຮູ້ເລື່ອງຕ່າງໆທັງໝົດກ່ຽວກັບເລື່ອງຄວາມຮັກຂອງພຣະເຈົ້າແລະວິທີການທີ່ພຣະອົງໄດ້ນຳພາຊົນຊາດອິດສະລະເອນໃນອະດີດ. ແຕ່ຊາວເມືອງນີເນເວກໍຕອບພຣະເຈົ້າໃນທາງທີ່ສະແດງໃຫ້ເຫັນວ່າພວກເຂົາໄດ້ຍອມຮັບຂ່າວສານຂອງພຣະອົງ ແລະ ໄວ້ວາງໃຈພຣະອົງຢ່າງສົມບູນ. ພວກເຂົາສະແດງໃຫ້ເຫັນວ່າ ພວກເຂົາເພີ່ງພາພຣະເມດຕາຂອງພຣະເຈົ້າທີ່ຈະຊ່ວຍພວກເຂົາ ແລະ ບໍ່ແມ່ນເພິ່ງພາການປະພຶດອັນດີຂອງພວກເຂົາ. ປະຊາຊົນໄດ້ເພິ່ງພາພຣະເຈົ້າແລະຄວາມຮັກຂອງພຣະອົງ.

`ເປັນຫຍັງການຫັນໜີຈາກຄວາມບາບຈຶ່ງສຳຄັນຫຼາຍຕໍ່ປະສົບການການເປັນຄຣິສຕຽນຂອງພວກເຮົາ? ການຫັນໜີຈາກຄວາມບາບນັ້ນໝາຍຄວາມວ່າແນວໃດແທ້?`