---
title:  ຜູ້ສົ່ງຂ່າວທີ່ຫຼົບໜີ
date:  11/09/2021
---

### ອ່ານສຳລັບບົດຮຽນອາທິດນີ້
ໂຢນາ ບົດທີ 1; ໂຢນາ 2:1-9; ໂຢນາ 3:1-10; ໂຢນາ 4:1-11; ຢູດາ 1:21; ເຢເລມີຢາ 25:5.

> <p>ຂໍ້ຄວນຈໍາ</p>
> “ແລ້ວເຮົາກໍສົມຄວນມີຄວາມເມດຕາຕໍ່ນີເນເວເມືອງໃຫຍ່ນີ້ຫຼາຍກວ່າມັນເທົ່າໃດ ຈົ່ງພິຈາລະນາເບິ່ງໃຫ້ດີ ເມືອງນີ້ມີເດັກນ້ອຍທີ່ບໍ່ຮູ້ດຽງສາຫຼາຍກວ່າແສນສອງໝື່ນຄົນແລະມີສັດລ້ຽງເປັນຈຳນວນຫຼວງຫຼາຍອີກດ້ວຍ!” (ໂຢນາ 4:11)

ພຣະທຳໂຢນາກໍຄືໜຶ່ງເລື່ອງທີ່ໜ້າສົນໃຈທີ່ສຸດໃນພຣະຄຳພີ. ໂຢນາໄດ້ຫຼົບໜີຈາກພຣະເຈົ້າ ພຣະເຈົ້າຊ່ວຍໂຢນາໃຫ້ປ່ຽນໃຈແລະເຊື່ອຟັງພຣະອົງ. ວຽກງານຂອງໂຢນາກໍປະສົບຜົນສຳເລັດຢ່າງໃຫຍ່. ແຕ່ແມ່ນຫຍັງຈະເກີດຂຶ້ນຕໍ່ໄປ? ໂຢນາຮູ້ສຶກໃຈຮ້າຍໃຫ້ກັບພຣະເຈົ້າທີ່ຊ່ວຍຊາວນີເນເວ!

ພຣະເຢຊູ ພຣະອົງເອງກໍກ່າວກ່ຽວກັບເລື່ອງຂອງໂຢນາວ່າ: “ໃນວັນແຫ່ງການພິພາກສາຊາວເມືອງນີເນເວຈະຢືນຂຶ້ນກ່າວໂທດພວກເຈົ້າ ເພາະພວກເຂົາໄດ້ຖີ້ມໃຈເກົ່າເອົາໃຈໃໝ່ ເມື່ອໄດ້ຍິນຄຳປະກາດຂອງໂຢນາ ແລະທີ່ນີ້ຍັງມີຜູ້ໜຶ່ງທີ່ຍິ່ງໃຫຍ່ກ່ວາໂຢນາ.” (ມັດທາຍ 12:41) ໃນອາທິດນີ້ ພວກເຮົາຈະມາເບິ່ງເລື່ອງຂອງໂຢນາ ພວກເຮົາສາມາດຮຽນຮູ້ອັນໃດກ່ຽວກັບການພັກຜ່ອນຈາກຜູ້ສົ່ງຂ່າວທີ່ຫຼົບໜີຜູ້ນີ້?