---
title:  ອະໄພ ແລະ ລືມ
date:  10/08/2021
---

`ການໃຫ້ອະໄພຄົນອື່ນຂອງພວກເຮົາຈະເຮັດສິ່ງໃດສຳລັບເຮົາ? ສຳລັບຄຳຕອບໃຫ້ທ່ານອ່ານ ມັດທາຍ 18:21-35.`

ພວກເຮົາຈະຕ້ອງເຂົ້າໃຈສິ່ງຕ່າງໆທັງໝົດທີ່ພຣະເຈົ້າໄດ້ອະໄພແກ່ເຮົາຍ້ອນພຣະເຢຊູ. ຄວາມເຂົ້າໃຈນີ້ກໍຄືໜຶ່ງພາກສ່ວນທີ່ສຳຄັນທີ່ສຸດຂອງການຮຽນຮູ້ໃນການໃຫ້ອະໄພຄົນອື່ນ.

ພວກເຮົາຈຳເປັນຕ້ອງໃຫ້ອະໄພຄົນອື່ນເພາະວ່າ ພວກເຂົາສົມຄວນໄດ້ຮັບການອະໄພຊັ້ນບໍ່? ບໍ່ແມ່ນ ພວກເຮົາໃຫ້ອະໄພຄົນທີ່ເຮັດຜິດຕໍ່ເຮົາ ຍ້ອນວ່າພຣະເຈົ້າໄດ້ໃຫ້ອະໄພແກ່ເຮົາ. ພວກເຮົາກໍລ້ວນແຕ່ຕ້ອງການໆໃຫ້ອະໄພທີ່ພວກເຮົາບໍ່ສົມຄວນໄດ້ຮັບ.

ດັ່ງທີ່ພວກເຮົາເຫັນໃນເລື່ອງນີ້ ໂຢເຊບໄດ້ມອບໂອກາດຄັ້ງທີສອງໃຫ້ແກ່ອ້າຍຂອງລາວ. ໂຢເຊບບໍ່ມີຄວາມຮູ້ສຶກໂກດຮ້າຍໃນໃຈຂອງລາວສຳລັບສິ່ງຊົ່ວຮ້າຍຕ່າງໆທີ່ອ້າຍຂອງລາວໄດ້ເຮັດຕໍ່ລາວໃນອະດີດ.

`ໃນຄອບຄົວໃດໜຶ່ງ ເມື່ອພວກເຮົາຮູ້ວິທີການທຳຮ້າຍກັນຢ່າງດີແລ້ວ ພວກເຮົາຈະສາມາດເລີ່ມຕົ້ນໃໝ່ໄດ້ຫຼືບໍ່? ແມ່ນແລ້ວ ມັນເປັນເລື່ອງຍາກ ແຕ່ພວກເຮົາສາມາດເລີ່ມຕົ້ນໃໝ່ດ້ວຍຄວາມຊ່ວຍເຫຼືອຈາກພຣະເຈົ້າ. ໂຢເຊບບໍ່ໄດ້ທຳຮ້າຍອ້າຍຂອງລາວສຳລັບສິ່ງທັງໝົດທີ່ພວກເຂົາໄດ້ເຮັດ. ໂຢເຊບບໍ່ໄດ້ພະຍາຍາມແກ້ແຄ້ນພວກເຂົາ ໂຢເຊບກໍເອົາອະດີດປະຖີ້ມໄວ້ຂ້າງຫຼັງ ລາວໄດ້ດຳເນີນຊີວິດໄປຂ້າງໜ້າ. ລາວໄດ້ຍອມຮັບອ້າຍຂອງລາວແລະໄດ້ສະແດງຄວາມຮັກຕໍ່ພວກເຂົາ ຈະເປັນແນວໃດຖ້າຫາກໂຢເຊບມີຄວາມຮູ້ສຶກທີ່ແຕກຕ່າງຈາກນີ້? ຖ້າເປັນແນວນັ້ນ ເລື່ອງນີ້ຄົງຈະຈົບລົງແບບອື່ນ ແລະ ຄົງຈະບໍ່ຈົບລົງຢ່າງມີຄວາມສຸກ.`