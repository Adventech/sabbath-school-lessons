---
title:  ການປະເຊີນກັບອະດີດ
date:  08/08/2021
---

`ອ່ານກ່ຽວກັບການພົບປະກັນຄັ້ງທຳອິດລະຫວ່າງໂຢເຊບແລະອ້າຍຂອງລາວໃນພຣະທຳ ປະຖົມມະການ 42:7-20. ເປັນຫຍັງໂຢເຊບຈຶ່ງປະພຶດໂຕແບບນັ້ນ? ໂຢເຊບກໍາລັງພະຍາຍາມເຮັດສິ່ງໃດ?`

ເວລານີ້ໂຢເຊບກໍເປັນຜູ້ຊາຍທີ່ມີອຳນາດຄົນໜຶ່ງ ລາວສາມາດເອົາຄືນອ້າຍຂອງລາວຖ້າຫາກລາວຕ້ອງການ. ລາວສາມາດແກ້ແຄ້ນໄດ້ເຊັ່ນດຽວກັນ ແຕ່ໂຢເຊບກໍບໍ່ໄດ້ເລືອກການແກ້ແຄ້ນ. ລາວເລືອກຄວາມເມດຕາ ລາວກັງວົນກ່ຽວກັບຄອບຄົວຂອງລາວຢູ່ບ້ານ. ລາວກັງວົນກ່ຽວກັບພໍ່ຂອງລາວ. ພໍ່ຂອງລາວຍັງມີຊີວິດຢູ່ຫຼືບໍ່ ແລະ ເບັນຢາມິນນ້ອງຊາຍຂອງລາວເດ? ເບັນຢາມິນນັ້ນຕົກຢູ່ໃນອັນຕະລາຍຄືກັນກັບໂຢເຊບ ຕອນທີ່ຢູ່ກັບອ້າຍຫຼືບໍ່? ຕອນນີ້ໂຢເຊບກໍມີອຳນາດພຽງພໍທີ່ຈະເບິ່ງແຍງສະມາຊິກຄອບຄົວທີ່ຕ້ອງການຄວາມຊ່ວຍເຫຼືອໃນຄອບຄົວຂອງລາວ. ລາວສາມາດດູແລເບິ່ງແຍ່ງພວກເຂົາໄດ້ ແລະນັ້ນກໍຄືສິ່ງທີ່ໂຢເຊບເລືອກທີ່ຈະເຮັດ.

`ເປັນຫຍັງພຣະເຢຊູຈຶ່ງຫ່ວງໃຍກ່ຽວກັບຄວາມເຈັບປວດທີ່ພວກເຮົາຕ້ອງທົນທຸກຫຼາຍແທ້? ສຳລັບຄຳຕອບ ໃຫ້ອ່ານມັດທາຍ 25:41-46.`

ພຣະເຢຊູໄດ້ຊື້ພວກເຮົາແຕ່ລະຄົນໄວ້ດ້ວຍພຣະໂລຫິດຂອງພຣະອົງ. ພວກເຮົາກໍເປັນຂອງພຣະອົງ ຜູ້ໃດກໍຕາມທີ່ໂຈມຕີອີກຄົນໜຶ່ງແລະເຮັດໃຫ້ຜູ້ນັ້ນເຈັບປວດກໍໂຈມຕິີສິ່ງທີ່ເປັນຂອງພຣະເຢຊູ.

`ການບັງຄັບຜູ້ໃດຜູ້ໜຶ່ງໃຫ້ມີເພດສຳພັນນັ້ນກໍຜິດ ການທຳຮ້າຍແລະຕີຄົນອື່ນກໍເຊັ່ນດຽວກັນ. ເມື່ອສອງສິ່ງນີ້ເກີດຂຶ້ນໃນຄອບຄົວພວກເຮົາກໍຈຳເປັນຕ້ອງໄດ້ຮັບການຊ່ວຍເຫຼືອ. ບັນຫາເຫຼົ່ານີ້ກໍບໍ່ໄດ້ເປັນບັນຫາສ່ວນໂຕ ທ່ານຈະຕ້ອງການຄວາມຊ່ວຍເຫຼືອຈາກບຸກຄົນທາງນອກ. ທ່ານເອງຫຼືບຸກຄົນໃດໜຶ່ງໃນຄອບຄົວຂອງທ່ານກຳລັງຖືກທຳຮ້າຍຫຼືຖືກບັງຄັບໃຫ້ມີເພດສຳພັນກັບຄົນໃນຄອບຄົວຫຼືບໍ່? ຖ້າເປັນແນວນັ້ນກໍຂໍໃຫ້ທ່ານຂໍຄວາມຊ່ວຍເຫຼືອຈາກມືອາຊີບທີ່ທ່ານສາມາດໄວ້ວາງໃຈໄດ້.`