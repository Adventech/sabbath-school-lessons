---
title:  ເຮັດໃຫ້ການອະໄພເປັນເລື່ອງສ່ວນຕົວ
date:  11/08/2021
---

`ພຣະເຢຊູກ່າວສິ່ງໃດເທິງໄມ້ກາງແຂນນັ້ນ? ອ່ານພຣະທໍາ ລູກາ 23:34.`

ພຣະເຢຊູບໍ່ໄດ້ລໍຖ້າໃຫ້ເຮົາຂໍການອະໄພຈາກພຣະອົງ ດັ່ງນັ້ນ ພວກເຮົາຈຶ່ງບໍ່ຈຳເປັນຖ້າໃຫ້ຄົນທີ່ເຮັດຜິດຕໍ່ເຮົານັ້ນມາຂໍການອະໄພຈາກພວກເຮົາ. ພວກເຮົາສາມາດໃຫ້ອະໄພຄົນອື່ນໂດຍບໍ່ຕ້ອງຖ້າພວກເຂົາຍອມຮັບການໃຫ້ອະໄພເຮົາກ່ອນ.

`ພຣະທຳລູກາ 6:28 ແລະ ມັດທາຍ 5:44 ສອນສິ່ງໃດພວກເຮົາກ່ຽວກັບວ່າພວກເຮົາຄວນຮູ້ສຶກແນວໃດກັບຄົນທີ່ໄດ້ເຮັດໃຫ້ເຮົາເຈັບປວດ?`

ການໃຫ້ອະໄພ ແລະ ຄວາມຮັກກໍເລີ່ມຕົ້ນດ້ວຍການເລືອກ. ພວກມັນບໍ່ໄດ້ເລີ່ມຕົ້ນດ້ວຍຄວາມຮູ້ສຶກ. ພວກເຮົາສາມາດເລືອກທີ່ຈະໃຫ້ອະໄພຄົນອື່ນເຖິງແມ່ນວ່າພວກເຮົາບໍ່ໄດ້ຮູ້ສຶກພ້ອມທີ່ຈະໃຫ້ອະໄພພວກເຂົາເທື່ອ. ພຣະເຈົ້າຊົງຮູ້ວ່າສິ່ງທີ່ “ມະນຸດກໍເຫຼືອກຳລັງທີ່ຈະເຮັດໄດ້ ແຕ່ບໍ່ເຫຼືອກຳລັງຂອງພຣະເຈົ້າ ເພາະຝ່າຍພຣະເຈົ້າຊົງເຮັດໄດ້ທຸກສິ່ງ” (ມາຣະໂກ 10:27). ພຣະເຢຊູຊົງບອກພວກເຮົາໃຫ້ອະທິຖານເພື່ອຄົນທີ່ໄດ້ທໍາຮ້າຍເຮົາ.

ການໃຫ້ອະໄພບໍ່ໄດ້ງ່າຍສະເໝີໄປ ຄວາມທຸກທໍລະມານຂອງເຮົາສາມາດເຮັດໃຫ້ພວກເຮົາເຈັບປວດ ຈິດໃຈແຕກສະຫຼາຍແລະມີຫົວໃຈທີ່ອ່ອນແອຢ່າງແຮງ. ການຢຽວຢາຮັກສາຈະມາ ຖ້າຫາກພວກເຮົາປ່ອຍໃຫ້ມັນເກີດຂຶ້ນ. ແຕ່ພວກເຮົາຈະຕ້ອງບໍ່ເກັບຄວາມໂກດຮ້າຍແລະຄວາມກຽດຊັງນັ້ນໄວ້. ຄວາມໂກດຮ້າຍແລະຄວາມກຽດຊັງເຮັດໃຫ້ການຢຽວຢາຮັກສານັ້ນຍາກຂຶ້ນ.

ໄມ້ກາງແຂນຄືຕົວຢ່າງອັນດີທີ່ສຸດຂອງລາຄາທີ່ພຣະເຈົ້າໄດ້ຈ່າຍເພື່ອໃຫ້ອະໄພພວກເຮົາ. ພຣະອົງຊົງຮູ້ວ່າຫຼາຍຄົນຈະປະຕິເສດພຣະອົງ ແຕ່ອົງພຣະຜູ້ເປັນເຈົ້າກໍ່ໄດ້ຍອມຖືກຕຶງເທິງໄມ້ກາງແຂນເພື່ອຕາຍແທນພວກເຮົາຢູ່ດີ. ຖ້າຫາກອົງພຣະຜູ້ເປັນເຈົ້າສາມາດເຮັດສິ່ງນີ້ເພື່ອພວກເຮົາ, ພວກເຮົາກໍສາມາດຮຽນຮູ້ທີ່ຈະໃຫ້ອະໄພຄົນອື່ນ.