---
title:  ຂໍ້ຄິດເພີ່ມເຕີມ
date:  13/08/2021
---

ໂຢເຊບສະແດງໃຫ້ພວກເຮົາເຫັນພຣະເຢຊູໃນຫຼາຍໆທາງ. “ໂຢເຊບຖືກຂາຍໄປໂດຍອ້າຍຂອງຕົນເອງໃຫ້ກັບກຸ່ມຜູ້ຊາຍທີ່ບໍ່ເຊື່ອໃນພຣະເຈົ້າ. ສ່ວນພຣະເຢຊູຖືກຂາຍໃຫ້ແກ່ສັດຕູທີ່ຮ້າຍທີ່ສຸດຂອງພຣະອົງໂດຍໜຶ່ງໃນຜູ້ຕິດຕາມຂອງພຣະອົງເອງ. ໂຢເຊບຖືກກ່າວຮ້າຍໃນສິ່ງທີ່ລາວບໍ່ໄດ້ເຮັດ.

ໃນທາງດຽວກັນນັ້ນ ຄົນກໍກຽດຊັງແລະປະຕິເສດພຣະເຢຊູ ເພາະວ່າພຣະອົງຊົງບໍລິສຸດ ພຣະເຢຊູບໍ່ໄດ້ມີຄວາມຜິດໃນການເຮັດຜິດອັນໃດ. ແຕ່ພຣະອົງຊົງຖືກຕຶງຢູ່ໄມ້ກາງແຂນຍ້ອນຄຳພະຍານຕ່າງໆທີ່ບໍ່ຈິງກ່ຽວກັບພຣະອົງ. ໂຢເຊບນັ້ນມີຄວາມອົດທົນແລະມີຄວາມອ່ອນໂຍນເມື່ອຄົນທຳຮ້າຍລາວແລະບໍ່ຍຸດຕິທຳກັບລາວ. ຫົວໃຈຂອງລາວກເຕັມໄປດ້ວຍຄວາມເມດຕາຕໍ່ອ້າຍຂອງລາວຜູ້ທີ່ຄວນຮັກລາວ ແຕ່ຫົວໃຈຂອງອ້າຍກໍເຕັມໄປດ້ວຍຄວາມກຽດຊັງຕໍ່ໂຢເຊບ. ຄວາມກຽດຊັງນີ້ບໍ່ໄດ້ເກີດຂຶ້ນຕາມທຳມະຊາດ ໂຢເຊບສະແດງໃຫ້ພວກເຮົາເຫັນພຣະຜູ້ຊ່ວຍໃຫ້ລອດ ຜູ້ທີ່ບໍ່ໄດ້ຈົ່ມອັນໃດເມື່ອມະນຸດຜູ້ຊົ່ວຮ້າຍໄດ້ທຳຮ້າຍພຣະອົງແລະເມື່ອພວກເຂົາເຕັມໄປດ້ວຍຄວາມກຽດຊັງພຣະອົງ.

ໂຢເຊບໄດ້ສະແດງໃຫ້ພວກເຮົາເຫັນການໃຫ້ອະໄພຂອງພຣະເຢຊູຕໍ່ຄົນທີ່ຂ້າພຣະອົງ. ນອກຈາກນັ້ນ ໂຢເຊບຍັງໄດ້ສະແດງໃຫ້ພວກເຮົາເຫັນການໃຫ້ອະໄພທີ່ພຣະເຢຊູໄດ້ມອບໃຫ້ທຸກຄົນທີ່ເຂົ້າມາຫາພຣະອົງ, ສາລະພາບບາບຂອງເຂົາແລະປາດຖະໜາທີ່ຈະຮັບການອະໄພ” (ທ່ານນາງ ເອເລັນຈີໄວທ໌, Patriarchs and Prophets, page 239, 240)

**ຄຳຖາມຄົ້ນຄວ້າ**

`ບາງຄົນບອກວ່າ: “ການບໍ່ໃຫ້ອະໄພຄົນອື່ນກໍຄືກັບການດື່ມຢາພິດ ແລະ ຫວັງວ່າອີກຄົນໜຶ່ງຈະຕາຍ” ຄຳເວົ້ານີ້ກໍແຮງ. ມັນໝາຍຄວາມວ່າແນວໃດ?`