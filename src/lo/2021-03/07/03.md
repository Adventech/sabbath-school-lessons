---
title:  ບົດທົດສອບ
date:  09/08/2021
---

ໂຢເຊບນັ້ນໄດ້ໃຫ້ອະໄພແກ່ອ້າຍຂອງລາວ ພວກເຮົາບ່ໍຮູ້ວ່າສິ່ງນີ້ເກີດຂຶ້ນເວລາໃດ. ແຕ່ລາວກໍຄົງໄດ້ໃຫ້ອະໄພຫຼັງຈາກທີ່ພວກເຂົາໄດ້ມາເອຢິບບໍ່ດົນ. ແນ່ນອນວ່າ ໂຢເຊບຈະບໍ່ສາມາດປະສົບຜົນສຳເລັດໄດ້ຖ້າຫາກລາວປະຕິເສດທີ່ຈະໃຫ້ອະໄພ. ເປັນຫຍັງ? ກໍເພາະວ່າ ຄວາມໂກດຮ້າຍນັ້ນຈະກັດກິນຫົວໃຈຂອງລາວທັງໝົດ ຄວາມໂກດຮ້າຍຈະທຳລາຍຄວາມສຳພັນຂອງເຮົາກັບພຣະເຈົ້າເຊັ່ນດຽວກັນ.

ການສຶກສາຄົ້ນຄວ້າໄດ້ສະແດງໃຫ້ເຫັນວ່າ ປະຊາຊົນຜູ້ທີ່ໄດ້ຢຽວຢາຮັກສາຈາກຄວາມທຸກທໍລະມານອັນຮ້າຍແຮງກໍຫາຍດີ ຍ້ອນວ່າພວກເຂົາໄດ້ໃຫ້ອະໄພຜູ້ທີ່ໄດ້ທຳຮ້າຍພວກເຂົາ. ເມື່ອພວກເຮົາປະຕິເສດທີ່ຈະໃຫ້ອະໄພ ຊີວິດຂອງພວກເຮົາກໍສືບຕໍ່ຖືກທຳຮ້າຍໂດຍຄວາມທຸກທໍລະມານຂອງເຮົາເອງ.

ການໃຫ້ອະໄພກໍປົດປ່ອຍພວກເຮົາອອກຈາກຄວາມເຈັບປວດ ການໃຫ້ອະໄພກໍກ່ຽວກັບໂຕເຮົາເອງ ຫຼາຍກວ່າຄົນທີ່ໄດ້ເຮັດຜິດຕໍ່ເຮົາ.

ແມ່ນແລ້ວ ໂຢເຊບໄດ້ໃຫ້ອະໄພແກ່ອ້າຍຂອງລາວ ແຕ່ລາວບໍ່ໄດ້ປ່ອຍໃຫ້ສິ່ງຕ່າງໆເປັນແບບທີ່ພວກເຂົາເປັນໃນອະດີດ. ດັ່ງນັ້ນ ໂຢເຊບຈະຕ້ອງທົດສອບເບິ່ງວ່າອ້າຍຂອງລາວໄດ້ມີການປ່ຽນແປງອັນແທ້ຈິງ.

`ໂຢເຊບກໍຍັງບໍ່ພ້ອມທີ່ຈະເຊື່ອວາງໃຈໃນອ້າຍຂອງລາວ. ລາວຮູ້ວ່າພວກເຂົາມີຄວາມສະຫຼາດແກມໂກງ ທ່ານຈື່ບໍ່ວ່າພວກເຂົາໄດ້ຫຼອກປະຊາຊົນໝົດເມືອງໜຶ່ງໃຫ້ເຊື່ອພວກເຂົາ (ປະຖົມມະການ 34:13)? ໂຢເຊບຮູ້ວ່າພວກເຂົາໄດ້ຕົວະພໍ່ຂອງເຂົາກ່ຽວກັບການຂາຍລາວໄປເປັນຂ້າທາດ (ປະຖົມມະການ 37:31-34). ດັ່ງນັ້ນ ໂຢເຊບຈຶ່ງຈະທົດສອບພວກເຂົາອີກຢ່າງໜຶ່ງ (ອ່ານພຣະທໍາ ປະຖົມມະການ ບົດທີ 44).`