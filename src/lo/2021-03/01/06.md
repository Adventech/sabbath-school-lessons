---
title:  "ກາອິນ: ພະເນຈອນ ຕະຫຼອດເວລາ ແຕ່ບ່ໍເຄີຍພັກຜ່ອນ"
date:  01/07/2021
---

`ອ່ານປະຖົມມະການ 4:1-2. ເປັນຫຍັງກາອິນຈຶ່ງ “ພະເນຈອນ” ຢູ່ໃນໂລກນີ້ (ປະຖົມມະການ 4:12)?`

ພຣະເຈົ້າຊົງນັບຖືອາເບນ ແລະ ເຄື່ອງຖວາຍຂອງລາວ ແຕ່ບ່ໍແມ່ນກາອິນ (ປະຖົມມະການ 4:4,5). ພຣະຄໍາພີບໍ່ໄດ້ໃຫ້ເຫດຜົນອັນຊັດເຈນ ແຕ່ພຣະເຈົ້າກໍຮູ້ວ່າເປັນຫຍັງ “ກາອິນໄດ້ມາຫາພຣະເຈົ້າດ້ວຍຄວາມຮູ້ສຶກທີ່ບໍ່ດີໃນໃຈຂອງລາວ. ກາອິນນັ້ນໄດ້ຈົ່ມ ລາວບໍ່ພໍໃຈກັບສິ່ງທີ່ພຣະເຈົ້າບອກໃຫ້ລາວນຳມາຖວາຍ. ເຄື່ອງຖວາຍທີ່ເປັນສັດນັ້ນກໍສະແດງໃຫ້ເຫັນວ່າ ກາອິນນັ້ນຕ້ອງມີພຣະຜູ້ຊ່ວຍໃຫ້ລອດ. ດັ່ງນັ້ນ ກາອິນຈຶ່ງນຳເອົາເຄື່ອງຖວາຍທີ່ແຕກຕ່າງມາ. ຂອງຖວາຍນີ້ບໍ່ໄດ້ສະແດງໃຫ້ພຣະເຈົ້າເຫັນວ່າກາອິນນັ້ນເສຍໃຈສຳລັບຄວາມບາບຂອງເຂົາ” (ປື້ມ Patriarchs and Prophets, ທ່ານນາງເອເລັນຈີໄວທ໌, ໜ້າ ທີ 72).

ພຣະເຈົ້າຊົງປະກາດວ່າ ກາອິນຈະ “ພະເນຈອນ” ໄປເທິງແຜ່ນດິນໂລກ (ປະຖົມມະການ 4:12). ກາອິນນັ້ນບໍ່ໄດ້ພັກຜ່ອນໃນພຣະເຈົ້າ. ດັ່ງນັ້ນ ກາອິນຈຶ່ງບໍ່ສາມາດພົບກັບການພັກຜ່ອນໃນໂລກນີ້ໄດ້.

ຄຳສັບພາສາເຮັບເລີທີ່ຂຽນວ່າ “ຖືກຍອມຮັບ” (ປະຖົມມະການ 4:4) ຍັງສາມາດຂຽນໃຫ້ມີຄວາມໝາຍວ່າ “ໃຫ້ເບິ່ງບາງຢ່າງໃຫ້ລະອຽດ”. ສິ່ງທີ່ພຣະເຈົ້າເບິ່ງແທ້ໆໃນຂໍ້ພຣະຄຳພີນີ້ກໍ່ຄືຫົວໃຈ.

`ກາອິນຮູ້ສຶກແນວໃດ ເມື່ອພຣະເຈົ້າຊົງຕັດສິນຄວາມບາບໃນໃຈຂອງລາວ? ອ່ານ ພຣະທໍາ ປະຖົມມະການ 4:13-17 ສໍາລັບຄໍາຕອບ.`

ເມື່ອພວກເຮົາແລ່ນໜີຈາກພຣະເຈົ້າ ພວກເຮົາກໍບໍ່ພົບກັບການພັກຜ່ອນ. ພວກເຮົາພະຍາຍາມເຕີມເຕັມຄວາມຕ້ອງການພຣະເຈົ້າຂອງເຮົາໂດຍການໃຊ້ວັດຖຸສິ່ງຂອງ, ຄົນ ແລະ ຊີວິດທີ່ຫຍຸ້ງວຽກຢູ່ຕະຫຼອດ.