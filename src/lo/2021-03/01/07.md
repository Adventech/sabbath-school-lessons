---
title:  ຂໍ້ຄິດເພີ່ມເຕີມ
date:  02/07/2021
---

“ຄູສອນຊາວຢິວໃນສະໄໝຂອງພຣະເຢຊູກໍເຊື່ອວ່າ ພວກເຂົາຈຳເປັນຕ້ອງສະແດງໃຫ້ຄົນທັງຫຼາຍເຫັນວ່າ ພວກເຂົາຄາວຽກຢູ່ຕະຫຼອດເວລາ. ຄູສອນເຫຼົ່ານີ້ບໍ່ໄດ້ເພິ່ງພາພຣະເຈົ້າ. ພວກເຂົາເຊື່ອໃນການປະຕິບັດດີຂອງພວກເຂົາ ແລະການປະພຶດອັນຖືກຕ້ອງເພື່ອສະແດງໃຫ້ຄົນອື່ນເຫັນວ່າ ພວກເຂົາບໍລິສຸດ. ໂດຍການເຮັດສິ່ງນີ້ບັນດາຄູກໍໄດ້ແຍກຈິດວິນຍານຂອງຕົນເອງອອກຈາກພຣະເຈົ້າ. ພວກເຮົາເອງກໍປະເຊີນກັບອັນຕະລາຍເລື່ອງນີ້ເຊັ່ນດຽວກັນໃນທຸກມື້ນີ້. ພວກເຮົາເຮັດວຽກຮັບໃຊ້ພຣະເຈົ້າຫຼາຍຂຶ້ນເລື້ອຍໆ. ພວກເຮົາມີຄວາມສຳເລັດໃນວຽກງານທີ່ພວກເຮົາເຮັດ. ດັ່ງນັ້ນ ພວກເຮົາຈຶ່ງຕົກຢູ່ໃນອັນຕະລາຍຂອງການເຊື່ອແຜນການຂອງມະນຸດ ຜູ້ຕິດຕາມພຣະເຢຊູນັ້ນກໍກໍາລັງຕົກຢູ່ໃນອັນຕະລາຍຂອງການລືມເພິ່ງພາພຣະເຈົ້າ. ພວກເຮົາກໍເຊັ່ນດຽວກັນ. ແຕ່ການປະພຶດດີຂອງພວກເຮົາກໍບໍ່ສາມາດຊ່ວຍພວກເຮົາໃຫ້ພົ້ນໄດ້. ພວກເຮົາຈະຕ້ອງເບິ່ງໄປທີ່ພຣະເຢຊູສະເໝີ ພຣະອົງຄືເຫດຜົນສຳລັບຄວາມສຳເລັດຂອງພວກເຮົາ.” (ປື້ມທ່ານນາງເອເລັນຈີໄວທ໌, The Desire of Ages, Page 362)

**ຄຳຖາມຄົ້ນຄວ້າ**

`ມັນເປັນໄປໄດ້ບໍທີ່ພວກເຮົານັ້ນຈະຫຍຸ້ງກັບການເຮັດຫຼາຍຢ່າງທີ່ດີຫຼາຍເກີນໄປແມ່ນແຕ່ສຳລັບພຣະເຈົ້າ?`

`ກ່ອນທີ່ມະນຸດຈະເຮັດບາບນັ້ນ ພຣະເຈົ້າກໍໄດ້ສ້າງວັນສະບາໂຕໃນສວນເອເດນ. ສິ່ງນີ້ສະແດງໃຫ້ພວກເຮົາເຫັນກ່ຽວກັບວ່າເປັນຫຍັງມະນຸດຈຶ່ງຈໍາເປັນຕ້ອງພັກຜ່ອນ ເຖິງແມ່ນຈະຢູ່ໃນໂລກທີ່ສົມບູນແບບກ່ອນທີ່ຈະມີຄວາມບາບໃດໆເກີດຂຶ້ນກໍຕາມ?`