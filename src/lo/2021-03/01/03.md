---
title:  ເມື່ອ “ຖັງ” ຂອງເຮົາເປົ່າ
date:  28/06/2021
---

ຫຼາຍຄົນໃນທຸກມື້ນີ້ບໍ່ໄດ້ນອນພັກຜ່ອນພຽງພໍ ພວກເຂົາຮູ້ສຶກເມື່ອຍລ້າແລະອ່ອນແຮງ. ຮ້າຍໄປກວ່ານັ້ນ ຫຼາຍຄົນໃນພວກເຮົາກໍຮູ້ສຶກວ່າຫົວໃຈຂອງເຮົານັ້ນຄືກັບຖັງແກັດທີ່ຫວ່າງເປົ່າ. ແຕ່ເຖິງປານນັ້ນ ພວກເຮົາກໍຍັງເຮັດວຽກຕໍ່ໄປ. ພວກເຮົາມັກຈະຮູ້ສຶກໝົດຫວັງແລະໝົດຫົນທາງ.

ບາຣຸດຮູ້ສຶກແບບນັ້ນເຊັ່ນດຽວກັນ ບາຣຸດໄດ້ຂຽນຂ່າວສານຕ່າງໆທີ່ເຢເລມີຢາໄດ້ຮັບຈາກພຣະເຈົ້າ. ແນ່ນອນວ່າ ບາຣຸດນັ້ນຮູ້ສຶກໂສກເສົ້າແລະເມື່ອຍໃນຊ່ວງປີສຸດທ້າຍກ່ອນທີ່ຊາວບາບີໂລນຈະທຳລາຍເຢລູຊາເລັມ.

`ອ່ານເຢເລມີຢາ 45:1-5 ຂໍ້ພຣະຄໍາພີເຫຼົ່ານີ້ບອກອັນໃດພວກເຮົາກ່ຽວກັບຄວາມຮູ້ສຶກຂອງບາຣຸດ?`

ບາຣຸດໄດ້ຮັບຂ່າວສານຈາກຫ້ອງບັນລັງຂອງພຣະເຈົ້າ (ເຢເລມີຢາ 45:2).

`ໂອ້ຄັກແທ້! ແລ້ວຖ້າພຣະເຈົ້າສົ່ງຂ່າວສານແບບສ່ວນໂຕໃຫ້ກັບທ່ານແບບດຽວກັນທີ່ພຣະອົງໄດ້ສົ່ງໃຫ້ບາຣຸດເດ? ທ່ານຄິດວ່າທ່ານຈະຮູ້ສຶກແນວໃດ? ພຣະເຈົ້າໄດ້ສົ່ງຂ່າວສານສ່ວນໂຕໃຫ້ກັບບາຣຸດໃນຊ່ວງເວລາປີທີ 4 ທີ່ເຢໂຮຢາຄິມເປັນກະສັດໃນປະເທດຢູດາ. ນັ້ນເປັນເຫດການທີ່ເກີດຂຶ້ນໃນຊ່ວງປີ 605 ຫຼື 604 ກ່ອນ ຄ.ສ. ເຢເລມີຢາ 45:3 ກໍສະແດງໃຫ້ພວກເຮົາເຫັນຮູບພາບອັນແທ້ຈິງຂອງຄົນທີ່ຮູ້ສຶກວ່າ “ຖັງແກັດ” ຂອງຕົນເອງເປົ່າວ່າເປັນແນວໃດ.`

ພວກເຮົາຮູ້ປະຫວັດສາດໃນເວລານັ້ນ. ດັ່ງນັ້ນ ບາຣຸດບໍ່ແມ່ນແອນ້ອຍທີ່ກຳລັງຮ້ອງໄຫ້ຫຼືກຳລັງຂັດຢ່າງໃຫຍ່ໂດຍບໍ່ມີເຫດຜົນອັນໃດ. ລາວມີເຫດຜົນອັນໃດທີ່ຈະຮູ້ສຶກໝົດຫວັງແລະເມື່ອຍ. ຫຼາຍຢ່າງທີ່ບໍ່ດີກຳລັງເກີດຂຶ້ນ ມີຫຼາຍຢ່າງທີ່ບໍ່ດີກໍກໍາລັງຈະມາຮອດ.

`ພຣະເຈົ້າຊົງຕອບບາຣຸດແນວໃດ? ອ່ານພຣະທຳ ເຢເລມີຢາ 45:4,5 ເພື່ອຕອບຄຳຖາມນີ້.`