---
title:  ເມື່ອຍ ແລະ ອ່ອນລ້າ
date:  27/06/2021
---

`ເປັນຫຍັງພຣະເຈົ້າຈຶ່ງໄດ້ສ້າງມື້ພັກຜ່ອນກ່ອນທີ່ຜູ້ໃດໃນໂລກນີ້ຈະມີຄວາມເມື່ອຍ? ສຳລັບຄຳຕອບ ອ່ານ ປະຖົມມະການ 2:1 – 3.`

ພຣະເຈົ້າໄດ້ສ້າງມື້ພິເສດສຳລັບປະຊາຊົນເພື່ອໃຫ້ເຂົາບໍ່ລືມທີ່ຈະພັກຜ່ອນ ນັ້ນກໍຄືວັນສະບາໂຕ. ນອກຈາກນັ້ນ ວັນສະບາໂຕກໍຍັງເປັນເວລາສຳລັບພວກເຮົາທີ່ຈະສະເຫຼີມສະຫຼອງຂອງປະທານຕ່າງໆເຊັ່ນ ຫຍ້າທີ່ຂຽວສົດ, ອາກາດຫາາຍໃຈ, ສັດສາວາສິ່ງ, ທຳມະຊາດ ແລະ ຜູ້ຄົນ. ເໜືອສິ່ງໃດນັ້ນ ວັນສະບາໂຕກໍຄືເວລາສຳລັບພວກເຮົາທີ່ຈະລະລຶກເຖິງພຣະເຈົ້າ.

ແຕ່ແລ້ວອາດາມແລະເອວາກໍໄດ້ເຮັດບາບ ພຣະເຈົ້າໄດ້ບອກອາດາມແລະເອວາວ່າ ພວກເຂົາຈະຕ້ອງອອກຈາກສວນເອເດນ. ຄຳເຊື້ອເຊີນທີ່ພຣະເຈົ້າໄດ້ໃຫ້ມະນຸດພັກຜ່ອນໃນວັນສະບາໂຕນັ້ນໄດ້ຈົບລົງໃນເວລານັ້ນຫຼືບໍ່? ບໍ່ເລີຍ ພຣະເຈົ້າຕ້ອງການໃຫ້ແນ່ໃຈວ່າປະຊາຊົນທັງຫຼາຍຮູ້ວ່າວັນສະບາໂຕນັ້ນຕັ້ງຢູ່ຕະຫຼອດໄປ. ດັ່ງນັ້ນ ພຣະເຈົ້າໄດ້ສ້າງວັນສະບາໂຕໃຫ້ເປັນສ່ວນໜຶ່ງຂອງເວລາຕັ້ງແຕ່ຈຸດເລີ່ມຕົ້ນຂອງຊີວິດໃນໂລກນີ້. ຈະມີຄຳເຊື້ອເຊີນຈາກພຣະເຈົ້າໃຫ້ເຮົາໄດ້ພັກຜ່ອນທຸກໆວັນທີເຈັດ.

`ອ່ານມາຣະໂກ 6:31; ເພງສັນລະເສີນ 4:8; ອົບພະຍົບ 23:12; ພະບັນຍັດສອງ 5:14; ແລະມັດທາຍ 11:28. ຂໍ້ພຣະຄໍາພີເຫຼົ່ານີ້ສອນອັນໃດພວກເຮົາ?`

`ພຣະເຈົ້າຜູ້ທີ່ໄດ້ສ້າງພວກເຮົານັ້ນກໍຮູ້ວ່າພວກເຮົາຈຳເປັນຕ້ອງມີການພັກຜ່ອນ. ພຣະເຈົ້າໄດ້ສ້າງເວລາກາງຄືນ ແລະ ວັນສະບາໂຕເພື່ອໃຫ້ໂອກາດເພື່ອພັກຜ່ອນຈາກວຽກງານແລະເພື່ອໃຫ້ມີເວລານອນ. ທ່ານຮູ້ຫຼືບໍ່ວ່າການຮັບເອົາພຣະເຢຊູເປັນອົງພຣະຜູ້ເປັນເຈົ້າຂອງຊີວິດນັ້ນກໍລວມເຖິງການຈັດເວລາເພື່ອພັກຜ່ອນ? ໃຫ້ທ່ານຄິດເບິ່ງໃນເລື່ອງນີ້: ວັນສະບາໂຕບໍ່ແມ່ນແຕ່ແນວຄິດທີ່ດີຢ່າງໜຶ່ງຫຼືຄຳແນະນຳ. ແຕ່ວັນສະບາໂຕນັ້ນແມ່ນພຣະບັນຍັດ ຫຼື ຂໍ້ຄຳສັ່ງ!`