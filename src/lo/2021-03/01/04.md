---
title:  ສິ່ງທີ່ພຣະຄຳພີເດີມກ່າວກ່ຽວກັບການພັກຜ່ອນ
date:  29/06/2021
---

ພຣະຄຳພີເດີມນຳໃຊ້ຄຳກິລິຍາຫຼາຍໆຄຳເພື່ອສະແດງເຖິງການພັກຜ່ອນ. ໃນປະຖົມມະການ 2:2,3. ພຣະເຈົ້າຊົງພັກຜ່ອນໃນວັນທີເຈັດ ຄຳສັບພາສາເຮັບເລີສຳລັບການພັກຜ່ອນກໍຄື “Shabbat”. ຄຳວ່າ “Shabbat” ແປວ່າ “ຢຸດເຮັດວຽກ, ພັກຜ່ອນ, ການລາພັກ” ແລະຄຳວ່າ “Shabbat” ຍັງຖືກນຳໃຊ້ໃນພຣະທຳ ອົບພະຍົບ 5:5 ເຊິ່ງມີຄວາມໝາຍໃນນັ້ນວ່າ “ເຮັດໃຫ້ບາງຄົນພັກຜ່ອນ” ຈາກວຽກງານ. ກະສັດແຫ່ງອີຢິບນັ້ນໃຈຮ້າຍເພາະວ່າໂມເຊນັ້ນເຮັດໃຫ້ປະຊາຊົນຂອງພຣະອົງພັກຜ່ອນຈາກການງານຂອງພວກເຂົາ.

ບັນຍັດຂໍ້ທີ 4 ນັ້ນກ່າວວ່າ ພຣະເຈົ້າຊົງພັກຜ່ອນໃນວັນທີ 7. ຄຳສັບພາສາເຮັບເລີສຳລັບການພັກຜ່ອນກໍຄື “Nuakh” (ອົບພະຍົບ 20:11; ພະບັນຍັດສອງ 5:14). ນອກຈາກນັ້ນຄໍາວ່າ “Nuakh” ກໍຍັງຖືກຂຽນເປັນຄໍາວ່າ “ພັກຜ່ອນ” ໃນໂຢບ 3:13. ແຕ່ໃນພຣະທໍາ ຈົດເຊັນບັນຊີ 10:36  ຄຳວ່າ “Nuakh” ກໍຖືກຂຽນເປັນຄໍາວ່າ “ຖືກວາງໄວ້ໃນບ່ອນຂອງມັນ” ແລະ “ຢຸດ” ເພື່ອສະແດງໃຫ້ເຫັນວ່າປະໂລຫິດທີ່ບໍລິສຸດຂອງອິດສະລະເອນັ້ນໄດ້ວາງຫີບພັນທະສັນຍາ ຫຼື ກ່ອງບໍລິສຸດກັບກົດບັນຍັດຂອງພຣະເຈົ້າໄວ້ໃນແຄ້ມ.

ຄຳກິລິຍາພາສາເຮັບເລີອີກຄຳໜຶ່ງທີ່ສຳຄັນສຳລັບການພັກຜ່ອນກໍຄື “Shagat”. ຄໍາວ່າ “Shaget” ກໍຖືກຂຽນວ່າ “ພັກຜ່ອນ” ໃນພຣະທຳໂຢຊວຍ 11:23 ເພື່ອສະແດງໃຫ້ພວກເຮົາເຫັນວ່າດິນແດນນັ້ນໄດ້ພັກຜ່ອນຫຼັງຈາກທີ່ໂຢຊວຍໄດ້ເອົາຊະນະສົງຄາມຫຼາຍເທື່ອ.

`ຄຳກິລິຍາພາສາເຮັບເລີເຫຼົ່ານີ້ສະແດງໃຫ້ພວກເຮົາເຫັນອັນໃດ? ພວກມັນຊ່ວຍໃຫ້ພວກເຮົາເຂົ້າໃຈວ່າ ພຣະຄຳພີໝາຍເຖິງອັນໃດເມື່ອມັນກ່າວເຖິງການພັກຜ່ອນ. ການພັກຜ່ອນບໍ່ແມ່ນພຽງຈຳກັດສຳລັບວັນສະບາໂຕເທົ່ານັ້ນ. ຮ່າງກາຍຂອງເຮົາ, ຈິດໃຈ ແລະ ຫົວໃຈຂອງເຮົາກໍລ້ວນແຕ່ຕ້ອງການການພັກຜ່ອນເຊັ່ນດຽວກັນ.`