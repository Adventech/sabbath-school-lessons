---
title:  ການພັກຜ່ອນໃນພຣະຄຳພີໃໝ່
date:  30/06/2021
---

ນັກຂຽນພຣະຄຳພີໃໝ່ມັກຈະໃຊ້ຄຳສັບພາສາກຣີກຄຳວ່າ “Anapauo”. ຄໍາວ່າ “Anapauo” ນັ້ນກໍໝາຍເຖິງ “ການພັກຜ່ອນ, ການຜ່ອນຄາຍ, ແລະ ການເຮັດບາງສິ່ງບາງຢ່າງສົດໃໝ່ຂຶ້ນອີກເທື່ອໜຶ່ງ”. ພຣະເຢຊູໄດ້ກ່າວວ່າ: “ບັນດາຜູ້ທີ່ເຮັດການໜັກໜ່ວງແລະແບກພາລະໜັກຈົ່ງມາຫາເຮົາແລະເຮົາຈະໃຫ້ພວກເຈົ້າໄດ້ຮັບຄວາມເຊົາເມື່ອຍ” (ມັດທາຍ 11:28)

ຄຳທີ່ຖືກຂຽນວ່າ “ພັກຜ່ອນ” ໃນພຣະທໍາ ລູກາ 23:56 ມາຈາກຄຳສັບພາສາກຣີກວ່າ “Hesychazo”. ໃນຂໍ້ພຣະຄໍາພີນີ້ ລູກາໄດ້ໃຊ້ຄໍາວ່າ “Hesychazo” ເພື່ອກ່າວເຖິງການພັກຜ່ອນໃນວັນສະບາໂຕ.

ເຮັບເລີ 4:4 ກ່າວວ່າ ພຣະເຈົ້າໄດ້ຊົງພັກຜ່ອນໃນວັນທີ 7 ຫຼັງຈາກທີ່ພຣະອົງໄດ້ຊົງສ້າງທ້ອງຟ້າແລະແຜ່ນດິນໂລກ. ຄຳທີຂຽນໄວ້ວ່າ “ພັກຜ່ອນ” ໃນເຮັບເລີ 4:4 ມາຈາກຄໍາສັບພາສາກຣີກວ່າ “Katapauo”.

`ໃນພຣະທໍາ ມາຣະໂກ 6:30-32 ພຣະເຢຊູໄດ້ບອກຜູ້ຕິດຕາມຂອງພຣະອົງໃຫ້ມາແລະພັກຜ່ອນ. ຜູ້ຕິດຕາມຂອງພຣະອົງໄດ້ມີວຽກງານຫຼາຍຢ່າງທີ່ຈະຕ້ອງເຮັດສຳລັບພຣະເຈົ້າ ແມ່ນບໍ? ສະນັ້ນແລ້ວ ເປັນຫຍັງພຣະເຢຊູຈຶ່ງໄດ້ສັ່ງພວກເຂົາໃຫ້ຢຸດເຮັດວຽກນີ້?`

ພວກເຂົາຕ້ອງການແບ່ງປັນທຸກສິ່ງທຸກຢ່າງກັບພຣະເຢຊູ ແຕ່ກ່ອນອື່ນນັ້ນ ພຣະເຢຊູໄດ້ສັ່ງໃຫ້ພວກເຂົາພັກຜ່ອນ. ມາຣະໂກໄດ້ໃຫ້ຄຳອະທິບາຍແກ່ພວກເຮົາວ່າ: “ມີປະຊາຊົນຢ່າງຫຼວງຫຼາຍທຽວໄປມາຈົນພຣະເຢຊູ ແລະ ພວກສາວົກບໍ່ມີເວລາກິນເຂົ້າ” (ມາຣະໂກ 6:31).

ພຣະເຢຊູໄດ້ຊ່ວຍພວກເຮົາໃຫ້ຈື່ວ່າ ພວກເຮົາຈຳເປັນຕ້ອງດູແລຮັກສາສຸກຂະພາບແລະຫົວໃຈຂອງເຮົາໂດຍການໃຊ້ເວລາໃນການພັກຜ່ອນ.