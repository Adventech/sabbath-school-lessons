---
title:  ເວລາແຫ່ງຄວາມຍາກລຳບາກ
date:  20/09/2021
---

ຢູ່ໃນມັດທາຍ ບົດທີ 24, ພຣະເຢຊູໄດ້ບອກສາວົກຂອງພຣະອົງ ແລະ ພວກເຮົາວ່າ ແມ່ນຫຍັງຈະເກີດ ຂື້ນໃນອະນາຄົດ. ຄຳສອນຂອງພຣະອົງໄດ້ກ່າວເຖິງປະຫວັດສາດໃນອະນາຄົດ ຕັ້ງແຕ່ໃນສະໄໝຂອງພຣະ ອົງເອງຈົນເຖິງເວລາການສະເດັດກັບມາຄັ້ງທີສອງຂອງພຣະອົງ ແລະ ເຫດການຫຼັງຈາກນັ້ນ.

ພຣະເຢຊູຢາກສະແດງໃຫ້ຄົນຂອງພຣະອົງເຫັນທັງໃນເວລານັ້ນແລະໃນເວລານີ້ວ່າແມ່ນຫຍັງ ຈະເກີດຂື້ນ ເພື່ອພວກເຂົາຈະໄດ້ຕຽມພ້ອມສຳລັບການສະເດັດກັບມາຄັ້ງທີສອງຂອງພຣະອົງ. ພຣະເຢຊູ ໄດ້ແບ່ງປັນເຖິງເລື່ອງໃນອະນາຄົດກັບພວກເຮົາ ໃນມັດທາຍ ບົດທີ 24 ເພາະພຣະອົງຢາກໃຫ້ພວກເຮົາໄວ້ ວາງໃຈໃນຄວາມຮັກຂອງພຣະອົງ. ໃນເວລາສຸດທ້າຍນັ້ນ, ທຸກສິ່ງທີ່ຢູ່ຮອບຕົວເຮົາຈະແຕກສະຫຼາຍໄປແຕ່ ພວກເຮົາສາມາດໄວ້ວາງໃຈໃນຄຳສັນຍາຂອງພຣະເຢຊູທີ່ຈະຮັກສາພວກເຮົາໃຫ້ປອດໄພ.

`ແມ່ນຫຍັງຈະເກີດຂື້ນໃນວັນສະເດັດກັບມາຄັ້ງທີສອງຂອງພຣະເຢຊູ? ກ່ອນການສະເດັດກັບມາ ຂອງພຣະເຢຊູ, ພວກເຮົາຈະສາມາດຫຼີກລ້ຽງຈາກຄູສອນປອມໄດ້ແນວໃດ? ອ່ານ ມັດທາຍ 24 : 4-8, 23-31.`

ແຕ່ພຣະເຈົ້າໄດ້ບອກພວກເຮົາເຖິງສັນຍາລັກທີ່ຈະເກີດຂື້ນເທິງແຜ່ນດິນໂລກ ກ່ອນທີ່ພຣະເຢຊູ ຈະສະເດັດກັບມາ. ດັ່ງນັ້ນ, ພວກເຮົາຄວນສັງເກດເບິ່ງສິ່ງເຫຼົ່ານີ້ ເພື່ອພວກເຮົາຈະໄດ້ຮູ້ວ່າວັນສະເດັດ ກັບມາຄັ້ງທີສອງຂອງພຣະເຢຊູນັ້ນໃກ້ເຂົ້າມາແລ້ວ ແລະ ເພື່ອພວກເຮົາຈະໄດ້ຕຽມພ້ອມ.

`ພຣະເຈົ້າໄດ້ມອບວຽກງານທີ່ສຳຄັນໃຫ້ພວກເຮົາເຮັດໃນຍຸກສຸດທ້າຍນີ້. ວຽກງານນັ້ນແມ່ນອັນໃດ?  ອ່ານ ມັດທາຍ 24 : 9-14.`

ໃນສົງຄາມໃນທົ່ວໂລກ ລະຫວ່າງຄວາມດີ ແລະ ຄວາມຊົ່ວນັ້ນ, ພວກເຮົາກໍເປັນຫຼາຍກ່ວາຜູ້ເຝົ້າເບິ່ງ ສະຖານະການເທົ່ານັ້ນ ພວກເຮົາກໍຊ່ວຍແບ່ງປັນເລື່ອງຂ່າວປະເສີດໃຫ້ແຜ່ອອກໄປ.

`ພວກເຮົາຈະ“ເຂັ້ມແຂງໃນຄວາມເຊື່ອ” ( ມັດທາຍ 10 :22 ) ຈົນເຖິງວາລະສຸດທ້າຍໄດ້ແນວໃດ?`