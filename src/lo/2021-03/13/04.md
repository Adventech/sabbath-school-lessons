---
title:  ວຽກງານທີ່ພຣະເຈົ້າມອບໝາຍໃຫ້ພວກເຮົາເຮັດໃນເວລານີ້
date:  21/09/2021
---

`ອ່ານພຣະທໍາ ພະນິມິດ 14:6 -12. ຂ່າວສານອັນໃດທີ່ພວກເຮົາຈຳເປັນຈະຕ້ອງໄດ້ປະກາດໄປ ໃຫ້ຄົນທີ່ຢູ່ເທິງແຜ່ນດິນໂລກໄດ້ຮູ້?`

ໃນຖານະທີ່ເປັນຄຣິດສະຕຽນເຊເວັນເດແອັດເວັນຕິດ, ພວກເຮົາເຊື່ອໃນ “ຄວາມຈິງແຫ່ງປະຈຸບັນ”

(2 ເປໂຕ 1:12). ຂ່າວເລື່ອງທູດສະຫວັນສາມອົງນັ້ນສະແດງໃຫ້ພວກເຮົາເຫັນເຖິງວຽກງານຂອງພວກ ເຮົາໃນເວລານີ້ໃນປະຫວັດສາດ.

`ທ່ານເຫັນບໍ່ວ່າຂໍ້ຄວາມຂອງທູດສະຫວັນອົງທຳອິດເລີ່ມຕົ້ນດ້ວຍຄຳວ່າ “ມີຂ່າວປະເສີດອັນຕະ ຫຼອດໄປເປັນນິດ” (ພະນິມິດ 14:6)? ຄວາມຫວັງດຽວຂອງພວກເຮົາທີ່ຈະໄດ້ລອດແມ່ນການໄວ້ວາງໃຈ ໃນຂ່າວປະເສີດນີ້. ພວກເຮົາໄດ້ຮຽນຮູ້ຈາກຂໍ້ຄວາມຂອງທູດສະຫວັນອົງທຳອິດວ່າ “ເຖິງເວລາທີ່ພຣະອົງ ຈະພິພາກສາແລ້ວ” (ພະນິມິດ 14:7). ຫຼັງຈາກນັ້ນ, ທູດສະຫວັນອົງທຳອິດໄດ້ຮ້ອງສຽງດັງຂື້ນວ່າ: “ພວກເຮົາຕ້ອງນະມັດສະການພຣະເຈົ້າ”. ທູດສະຫວັນອົງທີສອງໄດ້ຮ້ອງຂື້ນວ່າ “ບາບີໂລນມະຫານະຄອນນັ້ນໄດ້ຫຼົ້ມຈົມແລ້ວ”. ຄຳວ່າ ບາບີໂລນ  ນັ້ນແມ່ນເປັນພຽງຮູບພາບທີ່ສະແດງເຖິງສາສະໜາທຽມເທັດ. ແລ້ວທູດສະຫວັນ ຕົນທີສາມໄດ້ເຕືອນວ່າ: “ພຣະເຈົ້າຈະລົງໂທດທຸກຄົນທີ່ບູຊາສັດຮ້າຍ ແລະ ຮູບຂອງມັນ”  (ພະນິມິດ 14:9). ບົດນີ້ຈະລົງທ້າຍດ້ວຍຂໍ້ພຣະຄຳພີທີ່ກ່ຽວກັບຄົນຂອງພຣະເຈົ້າໃນຍຸກສຸດທ້າຍວ່າ: “ໃນເລື່ອງນີ້ ພວກໄພ່ພົນຂອງພຣະເຈົ້າ ຄືຜູ້ທີ່ຖືຮັກສາຂໍ້ບັນຍັດຂອງພຣະເຈົ້າ ແລະ ຄວາມເຊື່ອຝ່າຍພຣະເຢຊູກໍຕ້ອງໃຊ້ຄວາມພຽນອົດທົນ. ” (ພະນິມິດ 14:12). “ຄວາມເຊື່ອຝ່າຍພຣະເຢຊູ” ບໍ່ແມ່ນສິ່ງ ດຽວກັນກັບ ຄວາມເຊື່ອຂອງພວກເຮົາໃນອົງ ພຣະເຢຊູ. ຄວາມເຊື່ອໃນພຣະເຢຊູ ແມ່ນໝາຍເຖິງການທີ່ພວກເຮົາຍອມຮັບເອົາພຣະເຢຊູມາເປັນພຣະ ຜູ້ຊ່ວຍໃຫ້ລອດຂອງເຮົາ ແຕ່ຄວາມເຊື່ອຝ່າຍພຣະເຢຊູ ແມ່ນຊີວິດອັນບໍລິສຸດຂອງການເຊື່ອຟັງ. ພຣະເຈົ້າຊົງຊຳລະລ້າງຈິດໃຈຂອງພວກເຮົາ ແລະ ປະທານຄວາມເຊື່ອຟັງທີ່ມາຈາກພຣະອົງໃຫ້ແກ່ພວກເຮົາ.`