---
title:  ເຕັມໄປດ້ວຍຄວາມຊົມຊື່ນຍິນດີ!
date:  23/09/2021
---

`ອ່ານພຣະຄຳ ຟີລິບປອຍ 4:4-6.  ທ່ານເປົາໂລໄດ້ກ່າວວ່າພວກເຮົາຄວນຈະຕ້ອງເຮັດຫຍັງແດ່ ເພື່ອທີ່ຈະໄດ້ຮັບການພັກຜ່ອນ ແລະ ສັນຕິສຸກໃນຊີວິດທີ່ມີຄວາມສັບສົນແລະເຈັບປວດ?`

ຢູ່ໃນຂໍ້ພຣະຄຳພີເຫຼົ່ານີ້, ອາຈານເປົາໂລບໍ່ໄດ້ບອກພວກເຮົາວ່າຈົ່ງມີຄວາມຊົມຊື່ນຍິນດີໃນທຸກໆບັນຫາ. ແຕ່ສິ່ງທີ່ທ່ານເປົາໂລຢາກບອກແມ່ນ, “ຈົ່ງຊົມຊື່ນຍິນດີໃນອົງພຣະຜູ້ເປັນເຈົ້າທຸກເວລາ” (ຟີລິບປອຍ 4:4-6). ທ່ານມີບັນຫາຫຼາຍຢ່າງໃນຊີວິດຫຼືບໍ່? ອາຈານເປົາໂລຖາມເພື່ອທີ່ຈະໃຫ້ພວກເຮົາໄດ້ຄິດເຖິງພຣະເຈົ້າ, ຄິດເຖິງຄວາມຮັກຂອງພຣະອົງ ແລະ ຄວາມຕາຍຂອງພຣະອົງເທິງໄມ້ກາງແຂນສຳລັບພວກເຮົາ. ແລ້ວ ພວກເຮົາກໍຈະໄດ້ພົບຄວາມຊົມຊື່ນຍິນດີໃນອົງພຣະເຢຊູ ເພາະພຣະອົງຈະຊົງປະທານສັນຕິສຸກໃຫ້ແກ່ພວກເຮົາ.

ຖ້ອຍຄຳຂອງອາຈານເປົາໂລຢູ່ໃນພຣະທຳຟີລິບປອຍໄດ້ເຕີມເຕັມຫົວໃຈຂອງພວກເຮົາດ້ວຍຄວາມໄວ້ ວາງໃຈ,  ສັນຕິສຸກ ແລະ ຄວາມຄວາມຫວັງສຳລັບບາງສິ່ງທີມີນອກເໜືອຈາກຊີວິດນີ້.

ພຣະຄຳພີໄດ້ບອກພວກເຮົາວ່າ ພຣະເຈົ້າໄດ້ຊົງຢູ່ໃກ້ພວກເຮົາຕະຫຼອດເວລາ ແມ່ນແຕ່ຕອນທີ່ ພວກເຮົາເສຍຊີວິດໄປແລ້ວກໍຕາມ. ເມື່ອພວກເຮົາຫຼັບຕາລົງໃນຄວາມຕາຍ, ແລ້ວສິ່ງຕໍ່ໄປທີ່ພວກເຮົາຈະເຫັນກໍຄື ການສະເດັດກັບມາຂອງພຣະເຢຊູໃນທ້ອງຟ້າ.

ແມ່ນແລ້ວ, ຊີວິດຂອງຄົນເຮົາແມ່ນເຕັມໄປດ້ວຍຄວາມທຸກ, ບັນຫາ ແລະ ເວລາທີ່ຍາກລຳບາກ ບໍ່ມີໃຜທີ່ຈະສາມາດຈະໜີອອກຈາກສິ່ງເຫຼົ່ານີ້ໄດ້. ໃຫ້ພວກເຮົາເບິ່ງໄປທີ່ຊີວິດຂອງອາຈານເປົາໂລ ຄືເພິ່ນ ບໍ່ໄດ້ໜີຈາກບັນຫາ (ອ່ານ 2 ໂກລິນໂທ 11). ອາຈານເປົາໂລຢາກໃຫ້ພວກເຮົາເຂົ້າໃຈວ່າ ພວກເຮົາສາມາດ ສະແຫວງຫາຄວາມຊື່ນຊົມຍິນດີໃນອົງພຣະຜູ້ເປັນເຈົ້າໄດ້ ເຖິງແມ່ນວ່າພວກເຮົາຈະຕົກຢູ່ໃນຊ່ວງເວລາທີ່ຍາກ ລຳບາກກໍ່ຕາມ.

`ອ່ານພຣະທຳ ຟີລິບປອຍ 4:4-6 ອີກເທື່ອໜຶ່ງ. ຂໍ້ພຣະຄຳພີເຫຼົ່ານີ້ເຮັດໃຫ້ທ່ານມີຄວາມຫວັງແນວໃດ  ໃນເວລາທີ່ທ່ານປະສົບກັບຄວາມທຸກຍາກລຳບາກ?`