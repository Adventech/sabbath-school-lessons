---
title:  ພັກຜ່ອນໃນຄຳສັນຍາຂອງພຣະເຢຊູ
date:  18/09/2021
---

### ອ່ານສຳລັບອາທິດນີ້
ພະນິມິດ 1 : 9-19; ມັດທາຍ 24 : 4-8,  23-31; ພະນິມິດ 14 : 6-12; ເຮັບເລີ 11 : 13-16.

> <p>ຂໍ້ຄວນຈໍາ</p>
> “ເໝືອນດັ່ງທີ່ມີຄຳຂຽນໄວ້ແລ້ວວ່າ, “ສິ່ງທີ່ຕາບໍ່ໄດ້ເຫັນ, ຫູບໍ່ໄດ້ຍິນ, ແລະສິ່ງທີ່ມະນຸດຄິດບໍ່ອອກ .” (1 ໂກລິນໂທ 2: 9 )

ທ່ານເຄິຍຮູ້ສຶກບໍ່ວ່າ ທ່ານກຳລັງຢູ່ໃນສົງຄາມທີ່ຍິ່ງໃຫຍ່? ເປັນສົງຄາມລະຫວ່າງຄວາມດີ ແລະ ຄວາມຊົ່ວ? ຫຼາຍຄົນກໍຮູ້ສຶກແບບນີ້ ແມ່ນແຕ່ຜູ້ທີບໍ່ໄດ້ເຊື່ອໃນສາສະໜາໃດໜຶ່ງກໍ່ຕາມ. ໃນຖານະທີ່ເປັນຄຣິສຕຽນເຊເວັນເດແອັດເວັນຕິດ ແນ່ນອນພວກເຮົາກໍກຳລັງຮູ້ສຶກແບບນັ້ນ ເພາະພວກເຮົາຮູ້ວ່າສົງຄາມນີ້ເກີດຂື້ນຈິງ. ພຣະຄຳພີສອນພວກເຮົາວ່າ ພວກເຮົາກຳລັງຢູ່ໃນສົງຄາມອັນຍິ່ງໃຫຍ່ ເຊີ່ງເປັນສົງຄາມລະຫວ່າງຄວາມດີ (ພຣະເຢຊູ) ແລະ ຄວາມຊົ່ວ (ຊາຕານ).

ສົງຄາມລະຫວ່າງພຣະເຢຊູແລະຊາຕານກໍເກີດຂື້ນຢູ່ໃນທົ່ວໂລກ ໃນຂະນະທີ່ພວກເຮົາດຳລົງ ຊີວິດຢູ່ໃນຄວາມສັບສົນຫວຸ້ນວາຍ ພວກເຮົາອາດຈະພາດທີ່ຈະເບີ່ງເຫັນແຜນການຫຼົບໜີທີ່ພຣະເຈົ້າໄດ້ຊົງຈັດຕຽມ ໄວ້ໃຫ້ພວກເຮົາໄດ້ອອກຈາກສົງຄາມນີ້. ຄວາມຢ້ານກົວອາດຈະເປັນສາເຫດທີ່ເຮັດໃຫ້ພວກເຮົາພາດໂອກາດໃນ ການເຫັນແຜນການນີ້ເຊັ່ນດຽວກັນ. ແຕ່ພຣະຄຳພີສາມາດຊ່ວຍໃຫ້ພວກເຮົາມີຈິດໃຈທີ່ສະຫງົບໄດ້ ເພາະ ພວກເຮົາຮູ້ວ່າພວກເຮົາກຳລັງຈະໄປໃສ ແລະ ທຸກສິ່ງຈະອອກມາເປັນແນວໃດ.

ສົງຄາມລະຫວ່າງຄວາມດີ ແລະ ຄວາມຊົ່ວ ກໍອາດຈະເປັນເລື່ອງສ່ວນຕົວເຊັ່ນກັນ. ພວກເຮົາທຸກ ຄົນອາດຈະພົບກັບບົດທົດສອບຄວາມເຊື່ອໃນຊີວິດຂອງເຮົາທຸກໆມື້ ເພື່ອສະແດງໃຫ້ພວກເຮົາເຫັນວ່າ ພວກ ເຮົາກໍຢູ່ໃນສົງຄາມຄັ້ງນີ້. ໃນອາທິດນີ້, ພວກເຮົາຈະມາເບິ່ງນຳກັນວ່າ ພວກເຮົາຈະສາມາດໄວ້ວາງໃຈຫຼືພັກຜ່ອນໃນອົງພຣະເຢຊູຄຣິດໄດ້ແນວໃດ ເຖິງແມ່ນວ່າພວກເຮົາຈະຢູ່ທ່າມກາງສົງຄາມຍິ່ງໃຫຍ່ຄັ້ງນີ້ກໍຕາມ.