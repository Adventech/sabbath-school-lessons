---
title:  ສູ່ຄວາມສະຫງົບຮົ່ມເຢັນ
date:  22/09/2021
---

ເປັນເວລາຫຼາຍຮ້ອຍປີທີ່ຄຣິສຕຽນໄດ້ລໍຖ້າການສະເດັດກັບມາຂອງພຣະເຢຊູ. ການສະເດັດກັບ ມາຂອງພຣະອົງແມ່ນຄວາມຫວັງອັນສູງສຸດຂອງພວກເຮົາ ແລະບໍ່ແມ່ນພຽງຂອງພວກເຮົາເທົ່ານັ້ນ ແຕ່ ແມ່ນຂອງທຸກຄົນ. ການສະເດັດກັບມາຄັ້ງທີສອງຂອງພຣະເຢຊູ ແມ່ນຄວາມຫວັງອັນຍິ່ງໃຫຍ່ທີ່ສຸດ ຂອງຜູ້ທີ່ເຄີຍມີຊີວິດຢູ່ທີ່ມີຄວາມເຊື່ອໃນອົງພຣະຜູ້ເປັນເຈົ້າ.

`ອ່ານພຣະຄຳ ເຮັບເລີ 11:13-16. ຄຳສັນຍາທີ່ສຳຄັນທີ່ພວກເຮົາໄດ້ອ່ານໃນຂໍ້ພຣະຄຳພີນີ້ແມ່ນຫຍັງ?`

ທ່ານເຫັນບໍ່ວ່າພຣະຄຳເຮັບເລີໄດ້ກ່າວວ່າ, “ສ່ວນຄົນເຫລົ່ານັ້ນ, ໄດ້ຕາຍໄປໃນຂະນະທີ່ມີຄວາມເຊື່ອ ໂດຍບໍ່ໄດ້ຮັບສິ່ງທີ່ຊົງສັນຍາໄວ້” (ເຮັບເລີ 11:13). ໃນຫຼາຍໆທາງ, ຂໍ້ພຣະຄຳພີເຫຼົ່ານີ້ອາດຈະບໍ່ໄດ້ມີຄວາມໝາຍ ຫຍັງກັບພວກເຮົາ ຖ້າຫາກພວກເຮົາເຊື່ອໃນຄຳສອນຕາມຄ່ານິຍົມກ່ຽວກັບຄວາມຕາຍໃນ ມື້ນີ້. ຄຳສອນເຫຼົ່ານີ້ ກ່າວວ່າເມື່ອຄົນຕາຍໄປແລ້ວ ພວກເຂົາຈະຂຶ້ນໄປຢູ່ສະຫວັນ.

ພຣະເຢຊູສະແດງໃຫ້ພວກເຮົາເຫັນວ່າຄົນຕາຍບໍ່ສາມາດທີ່ຈະມີຊີວິດໃນສະຫວັນໄດ້ ຫຼັງຈາກທີ່ຕາຍ ແລ້ວ “ຖ້າຜູ້ໃດຖືຮັກສາຄຳສອນຂອງເຮົາຈະບໍ່ຮູ້ລົດຄວາມຕາຍຈັກເທື່ອ” (ໂຢຮັນ 8 : 52). ສຳລັບຄຣິສຕຽນແລ້ວ, ຄວາມຕາຍຄືກັບການນອນຫຼັບ ຄວາມຕາຍເປັນພຽງຊ່ວງເວລາເລັກນ້ອຍທີ່ມິດງຽບແລະມືດມົນ. ພຣະເຢຊູຊົງເປັນຊີວິດຂອງທ່ານບໍ? ຖ້າແມ່ນ, “ເມື່ອໃດພຣະອົງສະເດັດມາປາກົດ ເມື່ອນັ້ນແລະ ພວກເຈົ້າກໍ ຈະໄດ້ມາປາ ກົດກັບພຣະອົງແລະຮ່ວມສະຫງ່າລາສີຂອງພຣະອົງ” (ໂກໂລຊາຍ 3:4). (ດັດແປງຈາກປຶ້ມທ່ານນາງເອເລັນ ຈີໄວທ໌, The Desire of Ages/ຄວາມປາຖະໜາຂອງປວງຊົນ, ໜ້າ 787)

ພຣະເຢຊູປຽບທຽບຄວາມຕາຍຄືກັບການນອນຫຼັບ (ໂຢຮັນ 11:11, 14). ພຣະອົງຊົງກ່າວຕື່ມ ວ່າທັງຜູ້ທີ່ໄດ້ລອດແລະຫຼົງຫາຍໄປຈະໄດ້ຮັບລາງວັນຂອງພວກເຂົາ ຫຼັງຈາກທີ່ພຣະອົງໄດ້ປຸກພວກເຂົາໃຫ້ຕື່ນຂື້ນມາຈາກຄວາມຕາຍ (ໂຢຮັນ 5 : 28, 29).