---
title:  ຮັບສິນເຂົ້າສູ່ໂມເຊ
date:  05/09/2021
---

ໃນ 1 ໂກຣິນໂທ 10:6, ຄຳວ່າ “ຕົວຢ່າງ” ໃນພຣະຄໍາພີສະບັບພາສາອັງກິດສ່ວນຫຼາຍມາຈາກຄຳສັບພາສາກຣີກວ່າ “typos”. ຄໍາວ່າ “type” (ພີມ) ໃນພາສາອັງກິດມາຈາກຈາກຄຳສັບພາສາກຣີກ. ປະເພດຫຫຼືຕົວຢ່າງກໍບໍ່ຄືກັບໂຕແທ້ ປະເພດຫຼືແບບຢ່າງກໍເປັນພຽງສຳເນົາ, ສັນຍາລັກ ຫຼື ຄຳສັບພັນລະນາຮູບພາບສຳລັບສິ່ງທີ່ມັນສະແດງໃຫ້ເຫັນຢູ່ສະເໝີ. ດັ່ງນັ້ນ ແບບຢ່າງກໍຄືແບບຈໍາລອງທີ່ສະແດງໃຫ້ເຫັນສິ່ງອື່ນ.

ພຣະເຈົ້າໄດ້ແຍກທະເລແດງ ແລະ ປະຊາຊົນຂອງພຣະອົງໄດ້ຍ່າງຢູ່ເທິງແຜ່ນດິນທີ່ແຫ້ງແລ້ງ. ນັ້ນເປັນເຫດຜົນທີ່ເປົາໂລໄດ້ກ່າວວ່າຊົນຊາດອິດສະລະເອນໄດ້ຮັບສິນບັບຕິດສະມາເຂົ້າສູ່ຊີວິດໃໝ່.

ອາຈານເປົາໂລໄດ້ກ່າວວ່າ ປະສົບການອັນສຳຄັນເຫຼົ່ານີ້ໃນຖິ່ນແຫ້ງແລ້ງກໍເປັນຕົວຢ່າງຫຼືແບບຢ່າງ. ແບບຢ່າງເຫຼົ່ານີ້ສະແດງໃຫ້ພວກເຮົາເຫັນການຮັບສິນໃນພຣະເຢຊູ. ມານາ ຫຼື ອາຫານຈາກສະຫວັນໃນພຣະທຳອົບພະຍົບ 16:31-35 ກໍເປັນຄຳສັບພັນລະນາຮູບພາບສຳລັບ “ອາຫານຝ່າຍຈິດວິນຍານ” ທີ່ເປົາໂລກ່າວໃນ 1 ໂກຣິນໂທ 10:3. ຊົນຊາດອິດສະລະເອນໄດ້ດື່ມນຳ້ຈາກກ້ອນຫິນ. ອາຈານເປົາໂລບອກພວກເຮົາວ່າ ກ້ອນຫິນນັ້ນກໍຄືພຣະເຢຊູ (1 ໂກຣິນໂທ 10:4). ແນ່ນອນວ່າພຣະເຢຊູກໍຄື “ເຂົ້າຈີ່(ອາຫານ)ແຫ່ງຊີວິດ” (ໂຢຮັນ 6:48) ແລະ “ນ້ຳທີ່ປະກອບດ້ວຍຊີວິດ” (ໂຢຮັນ 4:10) ອາຈານເປົາໂລນໍາໃຊ້ຕົວຢ່າງຈາກປະຫວັດສາດຂອງພຣະຄຳພີເດີມເພື່ອສະແດງໃຫ້ພວກເຮົາເຫັນຄວາມຈິງພຣະຄຳພີ. ຄວາມຈິງຂອງພຣະຄຳພີກໍມີຄວາມໝາຍສຳລັບຊີວິດຂອງພວກເຮົາໃນຖານະເປັນຄຣິສຕຽນໃນປະຈຸບັນນີ້.