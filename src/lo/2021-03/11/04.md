---
title:  “ຕົວຢ່າງ” ຂອງການພັກຜ່ອນ
date:  07/09/2021
---

`ມີຄຳສັບທີ່ພັນລະນາຮູບພາບ ແລະ ສັນຍາລັກອັນໃດແດ່ໃນພຣະຄຳພີທີ່ສະແດງໃຫ້ພວກເຮົາເຫັນການພັກຜ່ອນ?`

`ອ່ານພຣະທໍາ ເຮັບເລີ 4:1-11. ໃນພຣະຄຳພີຕອນນີ້ ມັນໝາຍຄວາມວ່າແນວໃດທີ່ຈະເຂົ້າຮ່ວມໃນການພັກຜ່ອນຂອງພຣະເຈົ້າ? ປະສົບການຂອງຊົນຊາດອິດສະລະເອນໃນເວລາທີ່ພວກເຂົາໄດ້ຈາກປະເທດເອຢິບ ແລະ ໄດ້ອາໄສໃນຖີ່ນທຸລະກັນດານມາ 40 ປີ ຊ່ວຍພວກເຮົາໃຫ້ເຂົ້າໃຈແນວຄິດຂອງການເຂົ້າສູ່ການພັກຜ່ອນໃນພຣະເຈົ້າໃຫ້ດີຂຶ້ນແນວໃດ?`

ເຮັບເລີ 4:1-11 ຊ່ວຍພວກເຮົາໃຫ້ເຫັນວ່າ ພວກເຮົາຄວນຮຽນຮູ້ຈາກວິທີການທີ່ພຣະເຈົ້າໄດ້ຊົງນຳໃນອະດີດ. ແລ້ວ “ຈົ່ງໃຫ້ພວກເຮົາອົດສາພະຍາຍາມໃຫ້ໄດ້ເຂົ້າສູ່ບ່ອນພັກຜ່ອນນັ້ນ ເພື່ອຈະບໍ່ໃຫ້ຜູ້ໜຶ່ງຜູ້ໃດຕ້ອງເສຍໄປ ເໝືອນດັ່ງຄົນບໍ່ເຊື່ອຟັງເຫຼົ່ານັ້ນ” (ເຮັບເລີ 4:11). ພຣະເຈົ້າໄດ້ສອນຊົນຊາດອິດສະລາເອນເຖິງຂ່າວປະເສີດໃນສະໄໝຂອງພຣະຄຳພີເດີມ. ແຕ່ເລື່ອງຂ່າວປະເສີດນັ້ນກໍບໍ່ໄດ້ຊ່ວຍຊົນຊາດອິດສະລາເອນໃນທີ່ສຸດ. ພວກເຂົາໄດ້ພາກັນຕໍ່ສູ້ພຣະເຈົ້າ (ປຽບທຽບກັບເຮັບເລີ 3:7-15). ດັ່ງນັ້ນ ຊົນຊາດອິດສະລະເອນຈຶ່ງບໍ່ເຄີຍໄດ້ຮັບການພັກຜ່ອນທີ່ພຣະເຈົ້າຕ້ອງການໃຫ້ພວກເຂົາໄດ້ຮັບ.

ເຮັບເລີ 4:3 ສະແດງໃຫ້ພວກເຮົາເຫັນຄວາມສຳພັນອັນໃກ້ຊິດລະຫວ່າງຄວາມເຊື່ອ ແລະການພັກຜ່ອນ. ພວກເຮົາສາມາດເຂົ້າສູ່ການພັກຜ່ອນຂອງພຣະເຈົ້າກໍຕໍ່ເມື່ອພວກເຮົາເຊື່ອແລະໄວ້ວາງໃຈພຣະອົງ. ພຣະເຢຊູຊົງສັນຍາວ່າຈະປະທານການພັກຜ່ອນໃຫ້ແກ່ເຮົາ. ພວກເຮົາຈະຕ້ອງເຊື່ອແລະໄວ້ວາງໃຈວ່າພຣະອົງຈະຊົງຮັກສາຄຳສັນຍາທີ່ໃຫ້ໄວ້ແກ່ພວກເຮົາ.