---
title:  ຢ່າປ່ອຍໃຫ້ໃຈຂອງທ່ານແຂງກະດ້າງ
date:  08/09/2021
---

`ອ່ານພຣະທໍາ ເຮັບເລີ 4:4-7 ແລະ ເພງສັນລະເສີນ 95:8-11. ທ່ານເຫັນຄຳເຕືອນອັນໃດໃນນີ້?`

ພຣະທຳ ເຮັບເລີ 4:4-7 ເວົ້າກ່ຽວກັບວ່າຊົນຊາດອິດສະລາເອນບໍ່ໄດ້ສະແດງອອກເຖິງຄວາມເຊື່ອໃນພຣະເຈົ້າແນວໃດ. ນັ້ນເປັນເຫດຜົນທີ່ພວກເຂົາບໍ່ໄດ້ເຂົ້າສູ່ການພັກຜ່ອນທີ່ພຣະເຈົ້າຊົງຕ້ອງການໃຫ້ພວກເຂົາໄດ້ຮັບ. ໃນເຮັບເລີ 4:4-7 ພວກເຮົາຍັງເຫັນຄຳເວົ້າຈາກບົດເພງສັນລະເສີນບົດທີ 95. ບົດເພງສັນລະເສີນ 95:8-11 ສະແດງໃຫ້ພວກເຮົາເຫັນການເຊື່ອມຕໍ່ລະຫວ່າງປະສົບການຂອງຊົນຊາດອິດສະລາເອນໃນຖີ່ນທຸລະກັນດານ ແລະ ການພັກຜ່ອນທີ່ພຣະເຈົ້າໄດ້ໃຫ້ພວກເຮົາຈາກຄວາມບາບ. ບົດເພງສັນລະເສີນ ບົດທີ 95 ບອກພວກເຮົາວ່າ ພຣະເຈົ້າຊົງໃຫ້ຄຳສັນຍາກັບຊົນຊາດອິດສະລາເອນຈະບໍ່ເຂົ້າສູ່ການພັກຜ່ອນຂອງພຣະອົງ. ໃນເວລານີ້ ປະຊາຊົນກໍເຊື່ອກັນວ່າ ການພັກຜ່ອນນີ້ໝາຍເຖິງດິນແດນແຫ່ງພັນທະສັນຍາ. ແຕ່ການພັກຜ່ອນໃນພຣະຄຳພີເດີມນັ້ນກໍລວມເຖິງຫຼາຍກວ່າດິນແດນທີ່ປະຊາຊົນອາໄສຢູ່.

ແຕ່ໃນຂະນະທີ່ເວລາຜ່ານໄປ ລູກຫຼານໃນອະນາຄົດຂອງກຸ່ມອິດສະລາເອນກຸ່ມໃໝ່ບໍ່ໄດ້ມີປະສົບການກັບພຣະເຢຊູໃນຖານະເປັນພຣະຜູ້ຊ່ວຍໃຫ້ລອດຂອງພວກເຂົາ. ພວກເຂົາບໍ່ມີຄວາມເຊື່ອໃນຄວາມຮັກທີ່ຊ່ວຍໃຫ້ລອດຂອງພຣະອົງ. ດັ່ງນັ້ນ ພວກເຂົາຈຶ່ງບໍ່ໄດ້ມີການພັກຜ່ອນແທ້.

`ແມ່ນຫຍັງຄືຄວາມສຳພັນລະຫວ່າງ ການບໍ່ເຊື່ອຟັງພຣະເຈົ້າ ແລະ ການບໍ່ເຂົ້າສູ່ການພັກຜ່ອນຂອງພຣະອົງ?`

ຄຳສັບພາສາກຣີກສຳລັບຄຳວ່າ “ມື້ນີ້” ໃນເຮັບເລີ 4:6 ກໍຄື “Semeron”. ຄໍາວ່າ “Semeron” ຊ່ວຍພວກເຮົາໃຫ້ເຫັນວ່າ ພວກເຮົາບໍ່ມີເວລາທີ່ຈະສູນເສຍໄປລ້າໆ. ຄໍາວ່າ “Semeron” ຫຼື “ມື້ນີ້” ສະແດງໃຫ້ພວກເຮົາເຫັນວ່າ ພຣະເຈົ້າຊົງຂໍໃຫ້ພວກເຮົາໄດ້ຕັດສິນໃຈເວລານີ້. ພຣະອົງຊົງຕ້ອງການໃຫ້ພວກເຮົາຍອມຮັບເອົາການພັກຜ່ອນຂອງພຣະອົງ.