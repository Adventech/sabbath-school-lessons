---
title:  ການຕ້ອງການຫຼາຍກວ່ານັ້ນອີກ
date:  04/09/2021
---

### ອ່ານສຳລັບບົດຮຽນອາທິດນີ້
1 ໂກຣິນໂທ 10:1-11; ລະບຽບພວກເລວີ 4:32-35; ເຮັບເລີ 4:1-11; ເພງສັນລະເສີນ 95:8-11.

> <p>ຂໍ້ຄວນຈໍາ</p>
> “ເຫດການທັງໝົດເຫຼົ່ານີ້ເປັນຕົວຢ່າງສຳລັບພວກເຮົາທັງໝົດ ເພື່ອເຕືອນພວກເຮົາບໍ່ໃຫ້ມີໃຈປະຖະໜາຊົ່ວເໝືອນດັ່ງຄົນພວກນັ້ນ ” (1 ໂກຣິນໂທ 10:6)

ໃນເມືອງນິວຢອກໃນປະເທດສະຫະລັດອາເມລິກາ ທ່ານສາມາດຢ້ຽມຊົມຫໍພິພິທະພັນສີລະປະຄວິນສ໌. ຫໍພິພິທະພັນນີ້ກໍເປັນບ່ອນທີ່ເກັບຮັກສາແບບຈຳລອງຂອງເມືອງນິວຢອກ. ແບບຈໍາລອງນີ້ກໍເປັນແບບຈຳລອງທີ່ໃຫຍ່ທີ່ສຸດໃນໂລກນີ້ສຳລັບເມືອງ. ແບບຈຳລອງນີ້ກໍສະແດງໃຫ້ເຫັນທຸກໆຕຶກອາຄານໃນເມືອງນິວຢອກ. ແບບຈຳລອງນີ້ມີຂະຫນາດເກືອບ 9335 ຕາຟຸດ (870 ຕາແມັດ). ມິີຄົນງາມທີ່ມີຝີມືໜຶ່ງຮ້ອຍຄົນໄດ້ຊ່ວຍກັນສ້າງແບບຈຳລອງນີ້ເປັນເວລາ 3 ປີ. ພວກເຂົາໄດ້ສ້າງສຳເລັດໃນປີ 1964. ແບບຈໍາລອງນີ້ໄດ້ຖືກປ່ຽນແປງໃນແຕ່ລະປີເພື່ອສະແດງໃຫ້ເຫັນການປ່ຽນແປງຂອງເມືອງມາຮອດປີ 1990.

ແບບຈຳລອງທັງຫຼາຍກໍຖືກສ້າງຂຶ້ນແບບນີ້ ພວກມັນບໍ່ໄດ້ເປັນຂອງແທ້ ພວກມັນເປັນພຽງສັນຍາລັກຫຼືຄຳພັນລະນາພາບຂອງບາງສິ່ງບາງຢ່າງ. ແບບຈຳລອງນັ້ນກໍຊ່ວຍພວກເຮົາໃຫ້ເຂົ້າໃຈສິ່ງທີ່ມັນສະແດງໃຫ້ພວກເຮົາເຫັນໃຫ້ຫຼາຍຂຶ້ນ. ແຕ່ແບບຈຳລອງນັ້ນກໍບໍ່ສາມາດແທນທີ່ສິ່ງທີ່ມັນກ໋ອບປີ້.

ພຣະຄຳພີເອງກໍເຕັມໄປດ້ວຍແບບຈຳລອງແລະຕົວຢ່າງຫຼາຍໆຢ່າງ ຕົວຢ່າງເຫຼົ່ານີ້ກໍສະແດງໃຫ້ພວກເຮົາເຫັນຄວາມຈິງຂອງພຣະຄຳພີທີ່ໃຫຍ່ກວ່າ. ພຣະທໍາ ເຮັບເລີ ບົດທີ 4 ຊ່ວຍພວກເຮົາໃຫ້ເຫັນໜຶ່ງໃນຄວາມຈິງຂອງພຣະຄຳພີເຫຼົ່ານັ້ນ ເຊີ່ງກໍຄືຄວາມຈິງຂອງພຣະຄຳພີກ່ຽວກັບການພັກຜ່ອນ.