---
title:  ຂໍ້ຄິດເພີ່ມເຕີມ
date:  10/09/2021
---

“ພວກເຮົາບໍ່ໄດ້ຍອມທີ່ຈະມາຫາພຣະເຢຊູພ້ອມກັບບັນຫາຂອງພວກເຮົາຢູ່ສະເໝີ. ພວກເຮົາບອກບັນຫາຂອງພວກເຮົາກັບຄົນອື່ນທີ່ບໍ່ສາມາດຊ່ວຍພວກເຮົາໄດ້. ພວກເຮົາພາດທີ່ຈະບອກທຸກຢ່າງໃຫ້ພຣະເຢຊູຟັງ. ຂ້ອຍປາດຖະໜາໃຫ້ອາຈານແລະຄົນອື່ນໆນັ້ນນຳໄດ້ນຳເອົາພາລະອັນໜັກແລະບັນຫາຕ່າງໆໄປໃຫ້ພຣະເຢຊູ. ພຣະເຢຊູນັ້ນຊົງທີ່ຈະຍອມຮັບເອົາບັນຫາເຫຼົ່ານັ້ນ. ພຣະອົງຊົງລໍຖ້າທີ່ຈະມອບສັນຕິສຸກແລະການພັກຜ່ອນໃຫ້ແກ່ພວກເຂົາ! ພຣະອົງຈະບໍ່ປະຖີ້ມຜູ້ທີ່ໄວ້ໃຈໃນພຣະອົງ” (ທ່ານນາງເອເລັນຈີໄວທ໌, The Signs of the Times, 17 ມີນາ, 1887, ໜ້າທີ 161).

“ຄົນໜຸ່ມສາວທີ່ຮັກທັງຫຼາຍ ພວກເຈົ້າໄດ້ເບິ່ງໄປທີ່ເວລາທີ່ອົງພຣະຜູ້ເປັນເຈົ້ານັ້ນຈະປະກາດຊື່ຂອງທ່ານຕໍ່ໜ້າອົງພຣະບິດາ ແລະ ທູດສະຫວັນທີ່ບໍລິສຸດທັງປວງດ້ວຍຄວາມຊື່ນຊົມຍິນດີ ແລະ ຄວາມຫວັງຫຼືບໍ່? ອົງພຣະຜູ້ເປັນເຈົ້າແມ່ນຜູ້ພິພາກສາທີ່ບໍລິສຸດຂອງພວກເຈົ້າ. ສິ່ງທີ່ດີທີ່ສຸດທີ່ພວກທ່ານສາມາດເຮັດໄດ້ເພື່ອຕຽມພ້ອມສຳລັບການສະເດັດກັບມາຄັ້ງທີສອງນັ້ນກໍຄືການພັກຜ່ອນໃນຄຳສັນຍາທີ່ພຣະເຢຊູໄດ້ປະທານໃຫ້ພວກເຮົາໃນວັນທີ່ໄດ້ສະເດັດມາຄັ້ງທີໜຶ່ງ. ພວກທ່ານຈະຕ້ອງເຊື່ອໃນພຣະເຢຊູໃນຖານະທີ່ພຣະອົງເປັນພຣະຜູ້ຊ່ວຍໃຫ້ລອດຂອງພວກທ່ານ” (ທ່ານນາງເອເລັນຈີໄວທ໌, Our High Calling, page 368).

**ຄຳຖາມຄົ້ນຄວ້າ**

`ການພັກຜ່ອນຂອງວັນສະບາໂຕນັ້ນໃຫ້ພວກເຮົາໄດ້ “ຊິມລົດຊາດ” ຂອງຊີວິດນິລັນດອນແນວໃດ?`

`ພຣະເຢຊູຊົງນຳພວກເຮົາກັບມາຫາພຣະເຈົ້າ ແລະ ເຮັດໃຫ້ພວກເຮົາເປັນໜຶ່ງດຽວກັບພຣະເຈົ້າ (ອ່ານ ໂຣມ 5:11). ຖ້າຫາກມີຄົນຖາມທ່ານວ່າ “ການເປັນໜຶ່ງດຽວກັບພຣະເຈົ້ານັ້ນໝາຍຄວາມວ່າແນວໃດ ແລະ ສິ່ງນີ້ໄດ້ເຮັດໃຫ້ຊີວິດຂອງທ່ານດີຂຶ້ນແນວໃດ? ທ່ານຈະໃຫ້ຄຳຕອບອັນໃດແກ່ເຂົາ?`