---
title:  ຄໍາຫຼອກລວງເກົ່າທີ່ບອກວ່າເຮົາຈະບໍ່ຕາຍ
date:   29/05/2023
---

`ອ່ານພຣະນິມິດ 16:13, 14 ແລະພຣະນິມິດ 18:2, 23. ເຈົ້າພົບຄຳແນະນຳຫຍັງໃນຂໍ້ນີ້ກ່ຽວກັບຄຳຕົວະຂອງຊາຕານ? ຂໍ້ພຣະຄໍາພີເຫຼົ່ານີ້ສະແດງໃຫ້ເຫັນອັນໃດແກ່ພວກເຮົາກ່ຽວກັບການສອນທີ່ບໍ່ຖືກຕ້ອງວ່າວິນຍານຂອງພວກເຮົາສືບຕໍ່ດໍາລົງຊີວິດຫຼັງຈາກຮ່າງກາຍຂອງພວກເຮົາຕາຍ?`

ພຣະນິມິດ 16:13, 14 ແລະ ພຣະນິມິດ 18:2, 23 ໃຊ້ຄຳພິເສດເພື່ອສະແດງໃຫ້ເຮົາເຫັນເຖິງວຽກງານທີ່ຊາຕານຈະເຮັດ: “ຜີປີສາດ” (ພຣະນິມິດ 16:14); “ບ້ານຂອງພວກຜີປີສາດ” (ພຣະນິມິດ 18:2); “ເມືອງສຳລັບຜີຮ້າຍທັງປວງ” (ພຣະນິມິດ 18:2); "ມາຍາກົນ" (ພຣະນິມິດ 18:23) ແລະ "ແມ່ມົດ" (ພຣະນິມິດ 18:23). ບໍ່ແປກໃຈທີ່ພຣະເຈົ້າເຕືອນເຮົາວ່າຄຳຕົວະໃຫຍ່ສອງຂໍ້ຂອງຊາຕານໃນເວລາສຸດທ້າຍຈະເປັນຄຳສອນທີ່ບໍ່ຈິງທີ່ “ວິນຍານຍັງມີຊີວິດຢູ່ຕໍ່ໄປຫຼັງຈາກຮ່າງກາຍຕາຍໄປ.”— ເອເລນ ຈີ ໄວ, The Great Controversy, ໜ້າ 588.

ແນ່ນອນ, ພວກເຮົາສາມາດເຫັນໄດ້ວ່າມີຈັກຄົນໃນທຸກມື້ນີ້ເຊື່ອຄໍາຕົວະນີ້. ເປັນໜ້າເສົ້າໃຈທີ່ຈະເວົ້າວ່າ, ຊາວຄຣິດສະຕຽນຈໍານວນຫຼາຍເຊື່ອໃນຄໍາຫຼອກລວງນັ້ນ. ພວກເຂົາຄິດວ່າພວກເຂົາໄປສະຫວັນທັນທີເມື່ອພວກເຂົາຕາຍ. ຊາວຄຣິສຕຽນເຫຼົ່ານີ້ເຊື່ອວ່າຄົນຊົ່ວກໍລົງໄປນະລົກທັນທີເມື່ອພວກເຂົາຕາຍຄືກັນ. ພວກເຮົາໄດ້ຍິນຄຳນັ້ນກ່ຽວກັບ ບິວລີ້ ເກຣຍແຮມ ຢູ່ເລື້ອຍໆສໍ່າໃດ? ບິວລີ້ ເກຣຍແຮມ ເປັນນັກເທດສະໜາບັບຕິສະໂຕທີ່ມີຊື່ສຽງຈາກອາເມລິກາ. ຫຼັງຈາກ ບິວລີ້ ເກຣຍແຮມ ເສຍຊີວິດ, ປະຊາຊົນເວົ້າວ່າລາວປອດໄພແລະມີຊີວິດຢູ່ໃນສະຫວັນກັບພຣະເຢຊູ. ຜູ້ຄົນເລົ່າເລື່ອງນີ້ຕົວະຕະຫຼອດໃນໂບດ, ຫ້ອງຮຽນ, ແລະໃນງານສົບ. 

`ພຣະເຈົ້າໃຫ້ຄຳສອນອັນໃດໃຫ້ປະຊາຊົນຂອງພຣະອົງກ່ຽວກັບຊີວິດຫຼັງຈາກຄວາມຕາຍ? ພວກເຮົາຊອກຫາຄວາມຫວັງຂອງພວກເຮົາຢູ່ໃສ? ອ່ານປັນຍາຈານ 9:5; ໂຢບ 19:25–27; 1 ເທຊະໂລນີກ 4:16, 17; ແລະ ພຣະນິມິດ 14:13 ສໍາລັບຄໍາຕອບ.`

`ຫນຶ່ງໃນຄໍາສອນທີ່ບໍ່ຖືກຕ້ອງຈາກບາບີໂລນແມ່ນການຕົວະຂອງພວກເຂົາກ່ຽວກັບຄວາມຕາຍ. ບາບີໂລນສອນວ່າວິນຍານມີຊີວິດຢູ່ຕະຫຼອດໄປແລະບໍ່ມີວັນຕາຍ. ການສອນທີ່ບໍ່ຖືກຕ້ອງນີ້ຊ່ວຍໃຫ້ຜູ້ຄົນຍອມຮັບຄວາມຄິດທີ່ວ່າຄົນທີ່ເຮົາຫາກຕາຍໄປແລ້ວສາມາດລົມກັບເຮົາໄດ້. ຖ້າເຈົ້າເຊື່ອວ່າຄົນຕາຍສາມາດສື່ສານກັບເຮົາໄດ້ ເຈົ້າຈະປອດໄພຈາກກົນອຸບາຍແລະຄຳຕົວະຂອງຊາຕານໄດ້ແນວໃດ? ຖ້າຜີຂອງແມ່ຫຼືລູກຂອງເຈົ້າທີ່ຕາຍແລ້ວມາເວົ້າກັບເຈົ້າ, ເຈົ້າອາດຈະຖືກຫຼອກລວງໂດຍສິ່ງທີ່ເຈົ້າເຫັນ. ຊາຕານໄດ້ຫລອກລວງຄົນຈໍານວນຫຼາຍດ້ວຍວິທີນີ້ໃນອະດີດ. ມັນຍັງສືບຕໍ່ເຮັດຫຼອກລວງໃນປັດຈຸບັນ. ແນ່ນອນ, ໃນຍຸກສຸດທ້າຍນີ້ ຊາຕານຈະຫຼອກລວງຜູ້ຄົນດ້ວຍວິທີນີ້ໃນອະນາຄົດ. ດັ່ງນັ້ນຄວາມຫວັງອັນດຽວຂອງພວກເຮົາແມ່ນຫຍັງ? ຄວາມຈິງໃນພຣະຄຳພີເປັນສິ່ງດຽວທີ່ປົກປ້ອງເຮົາ.`