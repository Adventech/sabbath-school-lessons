---
title:  ກົນແລະການຫຼອກລວງໃນວາລະສຸດທ້າຍຂອງຊາຕານ
date:   27/05/2023
---

### ອ່ານບົດຮຽນສຳລັບອາທິດນີ້
ພຣະນິມິດ 12:9; ພຣະນິມິດ 16:13, 14; ເອເຊກຽນ 8:16; ເອເຊກຽນ 20:1–20; ໂຣມ 1:5.

> <p>ຂໍ້ຄວນຈຳ</p>
> “ພຣະຄຳຂອງພຣະອົງເປັນຄວາມຈິງ ຂໍໂຜດຊຳລະໃຫ້ພວກເຂົາບໍຣິສຸດດ້ວຍຄວາມຈິງຂອງພຣະອົງ.” (ໂຢຮັນ 17:17).

ມັນເປັນຕອນເຊົ້າເດືອນກັນຍາທີ່ສົດຊື່ນໃນເມືອງຊິຄາໂກໃນສະຫະລັດອາເມລິກາ. ແສງຕາເວັນໄດ້ແຕະໃສ່ທະເລສາບມິຊິແກນ ໃນຂະນະທີ່ຜູ້ຄົນຂັບລົດໄປເຮັດວຽກ ແລະເດັກນ້ອຍໄປໂຮງຮຽນ. ໃນຕອນເຊົ້າມື້ນັ້ນ, ເລື່ອງທີ່ຫນ້າຢ້ານກົວໄດ້ຖືກລາຍງານອອກມາເປັນຂ່າວ. ເລື່ອງດັ່ງກ່າວເຮັດໃຫ້ປະຊາຊົນນະຄອນ ຊິຄາໂກ ຮູ້ສຶກຢ້ານ. ຂ່າວລາຍງານວ່າ ມີຄົນເຈັບປ່ວຍ. ຄົນເຈັບບາງຄົນເສຍຊີວິດສອງສາມຊົ່ວໂມງຕໍ່ມາ, ຫຼັງຈາກກືນຢາ ໄທລະນໍ້ບາງເມັດ. ໄທລະນໍ້ ເປັນຢາທີ່ມີປະສິດທິພາບສູງໃນການບັນເທົາຄວາມເຈັບປວດທີ່ທ່ານສາມາດຫາຊື້ໄດ້ຕາມຮ້ານຂາຍຢາທົ່ວໄປ. ນັກວິທະຍາສາດໄດ້ຕັດສິນໃຈເຮັດການທົດສອບກ່ຽວກັບຢາໄທລະນໍ້ເພື່ອເບິ່ງສິ່ງທີ່ຜິດພາດກັບຢານີ້. ເມື່ອການທົດສອບສໍາເລັດ, ນັກວິທະຍາສາດຄົ້ນພົບສິ່ງທີ່ເຮັດໃຫ້ທຸກຄົນເຈັບປ່ວຍເສຍຊີວິດຍ້ອນຢາໄທລະນໍ້ ມັນມີສານພິດຢູ່ໃນຕົວຢາ. ຄົນບ້າເອົາຢາພິດໃສ່ຢາ. ມາຮອດປະຈຸບັນ, ຍັງບໍ່ມີຜູ້ໃດຮູ້ວ່າແມ່ນໃຜກໍ່ອາດຊະຍາກຳນີ້.

ດັ່ງທີ່ເຮົາໄດ້ເຫັນ, ພຣະທຳພຣະນິມິດເຕືອນເຮົາວ່າຜູ້ຄົນໃນໂລກນີ້ຈະດື່ມເຄື່ອງດື່ມພິເສດຊື່ວ່າເຫຼົ້າອະງຸ່ນແຫ່ງບາບີໂລນ. “ເຫຼົ້າອະງຸ່ນ” ນີ້ເປັນຄຳສອນທີ່ບໍ່ຈິງທີ່ຈະນຳໄປສູ່ຄວາມຕາຍຕະຫຼອດໄປ. ແຕ່ພຣະເຈົ້າໃຫ້ “ຢາ” ປິ່ນປົວເຮົາ ຖ້າເຮົາເຈັບປ່ວຍຈາກການດື່ມເຫຼົ້າອະງຸ່ນຂອງບາບີໂລນ. “ການປິ່ນປົວ” ແມ່ນຂ່າວສານຂອງທູດສະຫວັນສາມອົງຂອງພຣະທໍາພຣະນິມິດ 14.

ໃນອາທິດນີ້, ພວກເຮົາຈະສືບຕໍ່ເບິ່ງຄໍາຕົວະແລະຄໍາສອນທີ່ບໍ່ຖືກຕ້ອງຂອງບາບີໂລນ. ເຮົາຍັງຈະເບິ່ງແຜນການຂອງພະເຍຊູທີ່ຈະຊ່ວຍເຮົາໃຫ້ພົ້ນຈາກມັນ.