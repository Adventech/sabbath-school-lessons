---
title:  ພຣະເຢຊູຊະນະ ຊາຕານພ່າຍແພ້
date:   25/03/2023
---

### ອ່ານສຳລັບບົດຮຽນອາທິດນີ້
ພຣະນິມິດ 12:7–9; ພຣະນິມິດ 12:4–6; ພຣະນິມິດ 12:10; ພຣະນິມິດ 12:14–16; ພຣະນິມິດ 12:17.

> <p>ຂໍ້ຄວນຈຳ</p>
> ຂະນະນັ້ນ ໄດ້ເກີດສົງຄາມຂຶ້ນໃນສະຫວັນ ມີຄາເອນແລະຝູງເທວະດາຝ່າຍຕົນ ໄດ້ຕໍ່ສູ້ກັບພະຍານາກ ຝ່າຍພະຍານາກແລະຝູງບໍລິວານຂອງມັນກໍໄດ້ຕໍ່ສູ້ຄືນ,” (ພຣະນິມິດ 12:17).

ຄໍຣແມັກ ໂອ-ບຣຽນ ຂຽນປື້ມກ່ຽວກັບກອງທັບ. ຊື່ຂອງປື້ມແມ່ນ “ເອົ້ານໍ້າເບີ” (Outnumbered): ເປັນເລື່ອງທີ່ບໍ່ຫນ້າເຊື່ອໃນປະຫວັດສາດຂອງສະໜາມຕໍ່ສູ້ທີ່ຫນ້າປະຫລາດໃຈທີ່ສຸດ. ປື້ມບັນທຶກເລົ່າເລື່ອງກ່ຽວກັບວິທີທີ່ກອງທັບຂະຫນາດນ້ອຍຊະນະສົງຄາມໃຫຍ່. ເລື່ອງໜຶ່ງແມ່ນກ່ຽວກັບກອງທັບຂອງ ຮັນນິໂບ. ຮັນນິໂບ ເປັນນາຍພົນຈາກເມືອງ ຄາເທດ ໃນສະໄຫມພຣະຄໍາພີໃນເວລາທີ່ ໂຣມ ເປັນອານາຈັກທົ່ວໂລກ. ຮັນນິໂບ ມີທະຫານພຽງແຕ່ 55,000 ຄົນ. ແຕ່ກອງທັບຂອງເພິ່ນໄດ້ເອົາຊະນະກອງທັບໂຣມັນທີ່ມີທະຫານ 80,000 ຄົນ. ຄໍຣແມັກ ໂອ-ບຣຽນ ຍັງບອກເລື່ອງທີ່ຫນ້າປະຫລາດໃຈກ່ຽວກັບວິທີທີ່ກອງທັບກເຣັກຂອງ ອາເລັກຊານເດີ້ ມະຫາລາດ ໄດ້ເອົາຊະນະກອງທັບອັນຍິ່ງໃຫຍ່ຂອງອານາຈັກເປີເຊຍ.

ພວກເຮົາຍັງຢູ່ໃນການຕໍ່ສູ້ຊີວິດແລະຄວາມຕາຍ. ຊາຕານ, ສັດຕູຂອງພວກເຮົາ, ຂີ້ຕົວະແລະຫຼອກລວງ. ມັນມີກອງທັບໃຫຍ່ຫຼາຍ. ທະຫານຂອງຊາຕານຄິດວ່າພວກເຂົາບໍ່ສາມາດພ່າຍແພ້ໄດ້.

ຢ່າສູນເສຍຄວາມຫວັງ. ແມ່ນແລ້ວ ກອງທັບຂອງພຣະເຈົ້າຢູ່ເທິງໂລກນີ້ມີໜ້ອຍ. ການໂຈມຕີຂອງຊາຕານແມ່ນໜ້າລັງກຽດຫຼາຍ. ແຕ່ພຣະເຢຊູຈະຊະນະສົງຄາມໃນທີ່ສຸດ. ຄວາມຈິງໃນພຣະຄຳພີນີ້ແມ່ນຂ່າວສານຈາກພຣະນິມິດ ເຊິ່ງເປັນປຶ້ມສຸດທ້າຍໃນພຣະຄຳພີ. ພຣະເຢຊູຊະນະ, ຊາຕານພ່າຍແພ້. ເຮົາສາມາດອ່ານກ່ຽວກັບການຕໍ່ສູ້ຄັ້ງສຸດທ້າຍໃນພຣະນິມິດ 12 ເຊິ່ງເຮົາຈະສຶກສາໃນອາທິດນີ້. ການສຶກສານີ້ຈະຊ່ວຍເຮົາໃຫ້ເຂົ້າໃຈພຣະນິມິດ 14 ແລະຂ່າວສານຂອງທູດທັງສາມໄດ້ດີຂຶ້ນ.