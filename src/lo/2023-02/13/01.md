---
title:  ເມື່ອລັດສະໝີພາບຂອງພຣະເຈົ້າປົກຄຸມໂລກ
date:   17/06/2023
---

### ອ່ານບົດຮຽນສຳລັບອາທິດນີ້
1 ເທຊະໂລນີກ 5:1–6; ໂຢຮັນ 8:32; ພຣະນິມິດ 18:1; ພຣະນິມິດ4:11; ພຣະນິມິດ 5:6, 8, 12.

> <p>ຂໍ້ຄວາມຊົງຈຳ</p>
> “ຫລັງຈາກນັ້ນແລ້ວ ຂ້າພະເຈົ້າໄດ້ເຫັນເທວະດາອີກຕົນໜຶ່ງ ລົງມາຈາກສະຫວັນ ມີສິດອຳນາດອັນຍິ່ງໃຫຍ່ ແລະຣັດສະໝີຂອງເພິ່ນກໍສ່ອງແຈ້ງທົ່ວແຜ່ນດິນໂລກ.” (ພຣະນິມິດ 18:1).

ບໍ່ດົນຫຼືຕໍ່ມາ ເຫດການສຸດທ້າຍທີ່ພຣະຄຳພີໄດ້ກ່າວວ່າຈະມາເຖິງ. ພວກເຮົາບໍ່ຮູ້ວ່າທຸກສິ່ງຈະເກີດຂຶ້ນເມື່ອໃດ ຫຼືເກີດຂຶ້ນແນວໃດ. ແຕ່ພວກເຮົາຮູ້ພຽງພໍທີ່ຈະເຫັນພາບໃຫຍ່. ເຮົາຮູ້ວ່າຈະມີກົດໝາຍທີ່ຈະບັງຄັບໃຫ້ຜູ້ຄົນນະມັດສະການໃນວັນອາທິດ. ກົດບັນຍັດນີ້ຈະປະຕິເສດພຣະບັນຍັດຂໍ້ທີສີ່. ພຣະທຳພຣະນິມິດສະແດງໃຫ້ເຮົາເຫັນສິ່ງທີ່ສຳຄັນທີ່ສຸດທີ່ຈະເກີດຂຶ້ນໃນຍຸກສຸດທ້າຍ. ທຸກຄົນທີ່ບໍ່ໄດ້ຂຽນຊື່ໄວ້ໃນປຶ້ມແຫ່ງຊີວິດຈະນະມັດສະການສັດທະເລແລະພຣະເຈົ້າທຽມເທັດຂອງຕົນ. ທຸກຄົນທີ່ເລືອກທີ່ຈະຕິດຕາມອົງພຣະເຢຊູຄຣິດເຈົ້າ ແລະ ເຊື່ອຟັງກົດບັດຍັດຂອງພຣະອົງ ພວກເຂົາຈະມີຊື່ຂຽນໄວ້ໃນປື້ມບັນທຶກແຫ່ງຊີວິດ. ຊື່ຂອງພວກເຂົາຈະບໍ່ຖືກໂຍກຍ້າຍ. ກຽດຕິຍົດຫຼືຊື່ສຽງອັນໃດໃນຊີວິດນີ້ ຈະມີຄ່າໄປກວ່າຊີວິດຕະຫຼອດໄປເປັນນິດກັບພຣະເຈົ້າ?

ພຣະເຈົ້າໄດ້ເລີ່ມຕົ້ນຄຣິສຕະຈັກຄະນະວັນເສົາເພື່ອສອນຂ່າວສານສຸດທ້າຍແຫ່ງຄວາມເມດຕາຂອງພຣະອົງກັບທຸກຄົນໃນໂລກນີ້. ດັ່ງນັ້ນ ເຮົາຕ້ອງຮູ້ຄວາມຈິງໃນພຣະຄຳພີ. ຫຼາຍກວ່ານັ້ນ ເຮົາຕ້ອງໄດ້ຮັບການປ່ຽນແປງໂດຍຄວາມຈິງໃນພຣະຄຳພີ. ຊີວິດຂອງເຮົາຕ້ອງໄດ້ຮັບການສ້າງໃໝ່ໂດຍຂ່າວປະເສີດກ່ຽວກັບພຣະເຢຊູ (ອ່ານພຣະນິມິດ 14:6). ຂ່າວປະເສີດເປັນຂ່າວສານກ່ຽວກັບການສິ້ນພຣະຊົນຂອງພຣະເຢຊູເພື່ອພວກເຮົາ, ການໃຫ້ອະໄພຂອງພຣະອົງ, ແລະພຣະເມດຕາຂອງພຣະອົງທີ່ຈະຊ່ວຍໃຫ້ລອດຈາກບາບຂອງພວກເຮົາ.