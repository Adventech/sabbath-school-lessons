---
title:  ບາບິໂລນ ແລະ ການນະມັດສະການພຣະເຈົ້າທຽມເທັດ
date:   25/05/2023
---

ມີຂໍ້ຄິດອັນໃດອີກທີ່ຊ່ວຍເຮົາໃຫ້ຮູ້ວ່າບາບີໂລນຝ່າຍວິນຍານທີ່ແທ້ແມ່ນໃຜ? ຄໍາຕອບແມ່ນການນະມັດສະການພຣະເຈົ້າທຽມເທັດຫຼືຮູບປັ້ນ. ໃນບາບີໂລນສະໄໝກ່ອນ, ຮູບປັ້ນຂອງພຣະທຽມເທັດເປັນສ່ວນໃຫຍ່ຂອງການນະມັດສະການ.

`ອ່ານ ເຢເຣມີຢາ 50:33–38 ແລະ ເຢເຣມີຢາ 51:17, 47. ຂໍ້ພຣະຄໍາພີເຫຼົ່ານີ້ສອນຫຍັງເຈົ້າກ່ຽວກັບການນະມັດສະການຮູບປັ້ນໃນບາບີໂລນໃນສະໄໝກ່ອນ? ພຣະເຈົ້າຮູ້ສຶກແນວໃດກ່ຽວກັບການນະມັດສະການພຣະເຈົ້າທຽມເທັດ? ພຣະເຈົ້າເຮັດຫຍັງກ່ຽວກັບການນະມັດສະການນີ້?`

ເຢເຣມີຢາ 50 ແລະ 51 ເວົ້າກ່ຽວກັບສິ່ງທີ່ຈະເກີດຂຶ້ນກັບບາບີໂລນໃນອະນາຄົດ. ກອງທັບຂອງຊາວເມດີ ແລະຊາວເປີເຊຍຈະທຳລາຍບາບີໂລນ. ເຫດຜົນໜຶ່ງທີ່ບາບີໂລນຖືກທຳລາຍແມ່ນຍ້ອນປະຊາຊົນຂອງຕົນນະມັດສະການຮູບປັ້ນ. ຊາວບາບີໂລນເຊື່ອວ່າພຣະຂອງພວກເຂົາອາໄສຢູ່ໃນຮູບປັ້ນເຫຼົ່ານີ້ຢູ່ໃນວິຫານ. ຖ້າສັດຕູທຳລາຍວິຫານຫຼືຮູບປັ້ນຂອງພຣະເຈົ້າ ຄົນບາບີໂລນເຊື່ອວ່າພຣະເຈົ້າຈະເຊົາຊ່ວຍເຫຼືອພວກເຂົາ. ປະຫວັດສາດບອກພວກເຮົາວ່າເຈົ້າຊາຍ ມາດຸກ ອັບລາ ອິດດີນາ (Marduke-apla-iddina) ທີສອງໄດ້ເຊື່ອງຢູ່ໃນ ສະວໍາ (swamp) ໃນ ເມໂສໂປເຕເມຍ. ເຈົ້າຊາຍໄດ້ເອົາຮູບປັ້ນຂອງພຣະເຈົ້າຂອງບາບີໂລນໄປນຳ. ເຈົ້າຊາຍຫວັງວ່າຮູບປັ້ນຈະຊ່ອຍລາວໃຫ້ພົ້ນຈາກກອງທັບຂອງ ເຊັນນາເຊີຣິບ (Sennacherib), ກະສັດແຫ່ງອັດຊີເຣຍ.

ຜູ້ສົ່ງຂ່າວໃນພຣະຄໍາພີປຽບທຽບການນະມັດສະການຮູບປັ້ນທີ່ຕາຍແລ້ວກັບພຣະເຈົ້າແຫ່ງສະຫວັນ. ພຣະເຈົ້າແຫ່ງສະຫວັນເປັນທັງຜູ້ມີຊີວິດຢູ່ ແລະເປັນຜູ້ໃຫ້ຊີວິດ (ເຢເຣມີຢາ 51:15, 16, 19).

`ອ່ານ ອົບພະຍົບ 20:4–6 ແລະ ເພງສັນລະເສີນ 115:4–8. ຂໍ້ພຣະຄໍາພີເຫຼົ່ານີ້ສອນຫຍັງພວກເຮົາກ່ຽວກັບການນະມັດສະການຮູບປັ້ນ ແລະພຣະທຽມເທັດ?`

ທຸກມື້ນີ້ ບາບີໂລນຝ່າຍວິນຍານລວມເຖິງການນະມັດສະການຮູບປັ້ນຄືກັບບາບີໂລນໃນສະໄໝກ່ອນ. ພຣະຄຳພີຫ້າມເຮົາບໍ່ໃຫ້ຂາບລົງຫຼືນະມັດສະການຮູບປັ້ນໃດໆ. ການນະມັດສະການນີ້ທຳລາຍຄຳສັ່ງທີສອງໃນກົດໝາຍຂອງພຣະເຈົ້າ. ເມື່ອເຮົາກົ້ມຂາບຕໍ່ຮູບປັ້ນ, ເຮົາຈຳກັດພຣະວິນຍານບໍລິສຸດ. ຫຼັງຈາກນັ້ນ, ພຣະວິນຍານບໍລິສຸດກໍຍາກທີ່ຈະເຮັດໃຫ້ພວກເຮົາຄິດກ່ຽວກັບສະຫວັນ. ຮ້າຍແຮງໄປກວ່ານັ້ນ, ຮູບປັ້ນເຮັດໃຫ້ພວກເຮົາຫັນຫນີຈາກພຣະເຈົ້າ. ການນະມັດສະການຮູບປັ້ນເຮັດໃຫ້ພວກເຮົາຫຼຸດຜ່ອນຄວາມງາມແຫ່ງຄວາມສັດຊື່ທີ່ມີຕໍ່ພຣະເຈົ້າແລະເປັນເຫດນໍາໄປສູ່ການຂາບໄຫວ້ຮູບປັ້ນທີ່ບໍ່ມີຊີວິດ. ປະມານສາມຮ້ອຍປີຫຼັງຈາກພຣະເຢຊູໄດ້ໄປສະຫວັນ, ຜູ້ນໍາຂອງຄຣິສຕະຈັກໄດ້ເລີ່ມຕົ້ນລວມເອົາຮູບປັ້ນເປັນສ່ວນຫນຶ່ງຂອງການນະມັດສະການຂອງພວກເຂົາ. ຜູ້ນໍາຄິດວ່າຮູບປັ້ນດັ່ງກ່າວຈະເຮັດໃຫ້ຄຣິສຕຽນເປັນທີ່ນິຍົມແລະເປັນທີ່ດຶງດູດໃຈຂອງຄົນທີ່ບໍ່ແມ່ນຄຣິສຕຽນ. ເປັນຕາໜ້າເສົ້າໃຈ, ຄົນເຮົາມັກຈະໃຫ້ກຽດຮູບປັ້ນເຫຼົ່ານີ້ແທ່ນທີ່ຈະນະນັດສະການພຣະທ່ຽງແທ້ພຽງອົງດຽວ.