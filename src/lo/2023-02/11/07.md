---
title:  ສຶກສາເພີ່ມເຕີມ
date:   09/06/2023
---

“ສົງຄາມທົ່ວໂລກລະຫວ່າງພຣະເຈົ້າ ແລະ ຊາຕານໄດ້ເລີ່ມຕົ້ນໃນສະຫວັນ. ຈາກການເລີ່ມຕົ້ນຂອງສົງຄາມນີ້, ແຜນຂອງຊາຕານແມ່ນການຖິ້ມກົດບັນຍັດຂອງພຣະເຈົ້າ. ດ້ວຍເຫດນີ້ ຊາຕານຈຶ່ງເລີ່ມເຮັດສົງຄາມກັບພຣະເຢຊູ. ພຣະເຢຊູເປັນຜູ້ທີ່ສ້າງພວກເຮົາ. ຊາຕານໄດ້ຖືກໂຍນອອກຈາກສະ ຫວັນ. ແຕ່ມັນຕໍ່ສູ້ຕໍ່ຕ້ານກົດບັນຍັດຂອງພຣະເຈົ້າຢູ່ໃນໂລກນີ້. ແຜນການຂອງຊາຕານຢູ່ໃນໂລກນີ້ແມ່ນຫຍັງ? ຊາຕານພະຍາຍາມຫຼອກລວງຜູ້ຄົນ. ມັນນຳພວກເຂົາໃຫ້ເຮັດຜິດຕໍ່ກົດບັນຍັດຂອງພຣະເຈົ້າ. ບາງຄົນເຊື່ອຟັງຊາຕານ. ພວກເຂົາຖິ້ມກົດບັນຍັດຂອງພຣະເຈົ້າ. ຄົນອື່ນໆປະຕິເສດກົດບັນຍັດຂອງພຣະເຈົ້າພຽງຫນຶ່ງຫຼືສອງຂໍ້. ທັງສອງທາງເລືອກນໍາໄປສູ່ສິ່ງດຽວກັນ. . . . ຊາຕານປ່ຽນຄວາມຈິງໃນພຣະຄຳພີດ້ວຍການຕົວະຂອງມັນ. ດ້ວຍວິທີນີ້ ຄຳສອນທີ່ບໍ່ຈິງຂອງມັນໄດ້ກາຍເປັນສ່ວນໜຶ່ງຂອງຄວາມເຊື່ອຂອງຫຼາຍຄົນທີ່ເວົ້າວ່າພວກເຂົາເຊື່ອໃນຄຳພີ. ການຕໍ່ສູ້ສຸດທ້າຍລະຫວ່າງຄວາມຈິງໃນພຣະຄຳພີແລະການຕົວະຂອງຊາຕານຈະເປັນຈຸດຈົບຂອງສົງຄາມອັນຍາວນານຂອງຊາຕານຕໍ່ກັບກົດບັນຍັດຂອງພຣະເຈົ້າ. ດຽວນີ້ພວກເຮົາກຳລັງເລີ່ມສົງຄາມຄັ້ງສຸດທ້າຍນີ້. ສົງຄາມນີ້ແມ່ນກ່ຽວກັບການເລືອກທີ່ຈະເຊື່ອຟັງກົດບັນຍັດແລະກົດລະບຽບຂອງມະນຸດຫຼືກົດບັນຍັດຂອງພຣະເຈົ້າ. ພວກເຮົາຕ້ອງເລືອກ. ມັນຈະເປັນແນວໃດ? ເຮົາຈະເຊື່ອຟັງສາສະໜາທີ່ພຣະຄຳພີສອນບໍ? ຫຼືພວກເຮົາຈະເຮັດຕາມຄຳຕົວະແລະຄຳສອນທີ່ບໍ່ຖືກຕ້ອງຂອງມະນຸດ?”—ເອເລນ ຈີ່ ໄວ, The Great Controversy, ໜ້າ 582.

ດັ່ງທີ່ພວກເຮົາໄດ້ເຫັນ, ການນະມັດສະການວັນສະບາໂຕຂອງພວກເຮົາສະເຫຼີມສະຫຼອງພຣະເຢຊູ, ຜູ້ທີ່ສ້າງພວກເຮົາ. ພຣະເຢຊູກ່າວວ່າວັນຊະບາໂຕສຳຄັນຫຼາຍ. ພຣະອົງໄດ້ຕັ້ງຊື່ພຣະອົງເປັນພຣະຜູ້ເປັນເຈົ້າຂອງວັນຊະບາໂຕ (ມັດທາຍ 12:8; ມາຣະໂກ 2:28; ລູກາ 6:5). ວັນຊະບາໂຕຊ່ວຍເຮົາໃຫ້ຈື່ຈຳວ່າເຮົາເປັນໃຜໃນຖານະເປັນມະນຸດ. ວັນຊະບາໂຕສະແດງໃຫ້ເຮົາເຫັນວ່າທຸກຄົນມີຄ່າ. ວັນສະບາໂຕຊ່ວຍໃຫ້ພວກເຮົາເຂົ້າໃຈວ່າພຣະເຈົ້າໄດ້ສ້າງພວກເຮົາ. ດັ່ງນັ້ນ, ພວກເຮົາຄວນນະມັດສະການພຣະເຈົ້າແລະເຊື່ອຟັງພຣະອົງ. ດ້ວຍເຫດນີ້ ຊາຕານຈຶ່ງກຽດຊັງວັນຊະບາໂຕຫຼາຍ. ວັນສະບາໂຕເຊື່ອມຕໍ່ພວກເຮົາກັບພຣະເຈົ້າຜູ້ສ້າງພວກເຮົາ. ວັນສະບາໂຕຈະເປັນການທົດສອບທີ່ສໍາຄັນໃນຍຸກສຸດທ້າຍ.
 
**ຄຳຖາມສົນທະນາ**:

`ສັດທະເລໃຫ້ເຫດຜົນອັນໃດວ່າ ເປັນຫຍັງມັນຈຶ່ງມີອຳນາດຄວບຄຸມຫຼາຍ? ພວກເຮົາສາມາດມີຄວາມຄິດແລະຄວາມຮູ້ສຶກດຽວກັນນີ້ກ່ຽວກັບຕົວເຮົາເອງໂດຍບໍ່ຮູ້ຕົວບໍ? ຖ້າແມ່ນ, ເຮົາຈະຮູ້ສຶກຜິດໃນທາງໃດແດ່?`

`ບາງຄົນເວົ້າວ່າຊາຕານເປັນເລື່ອງຕະຫລົກ. ພວກເຂົາບໍ່ເຊື່ອວ່າຊາຕານມີຈິງ. ພວກເຂົາຍັງເວົ້າວ່າຄົນທີ່ມີການສຶກສາມີຄວາມສະຫຼາດເກີນໄປທີ່ຈະເຊື່ອໃນຄວາມຄິດໂງ່ນີ້ກ່ຽວກັບມານ. ເຈົ້າຕອບຄົນທີ່ເວົ້າວ່າຊາຕານເປັນພຽງຄວາມເຊື່ອແນວໃດ? ເຫດຜົນຫຍັງທີ່ເຈົ້າສາມາດໃຫ້ພວກເຂົາສໍາລັບຄໍາຕອບຂອງເຈົ້າ? ເຈົ້າສາມາດແບ່ງປັນຄວາມຈິງໃນພຣະຄຳພີອັນໃດກັບພວກເຂົາໃນຄຳອະທິບາຍຂອງເຈົ້າ?`