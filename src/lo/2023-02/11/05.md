---
title:  ຜູ້ທີ່ຕິດຕາມລູກແກະ
date:   07/06/2023
---

`ພຣະນິມິດ 13 ເວົ້າກ່ຽວກັບສັດສອງໂຕ. ສັດເຫຼົ່ານີ້ແມ່ນຄໍາສັບສໍາລັບອານາຈັກແລະອໍານາດເທິງແຜ່ນດິນໂລກ. ສັດທໍາອິດມາຈາກໃສ? ໃຜໃຫ້ສັດນີ້ມີອານາຈັກຂອງມັນ? ອ່ານພຣະນິມິດ 13:1, 2 ສໍາລັບຄຳຕອບ.`

ສັດທໍາອິດໃນພຣະນິມິດ 13 ໄດ້ຮັບອານາຈັກຂອງມັນຈາກພຣະຍານາກ. ພຣະນິມິດ 12:9 ແລະພຣະນິມິດ 20:2 ສະແດງໃຫ້ເຮົາເຫັນວ່າພຣະຍານາກແມ່ນຊາຕານ. ຊາຕານເປັນຜູ້ຂີ້ຕົວະ. ມັນໃຊ້ອານາຈັກແລະຜູ້ນໍາເທິງແຜ່ນດິນໂລກເພື່ອເຮັດວຽກງານຂອງມັນ. ພຣະນິມິດ 12:3–5 ກ່າວວ່າ “ພຣະຍານາກ” ຈະພະຍາຍາມທຳລາຍ “ບຸດຊາຍ” ໃນທັນທີທີ່ພຣະອົງເກີດ. “ບຸດຊາຍ” ນີ້ໄດ້ຖືກຊ່ວຍໃຫ້ລອດໃນຕໍ່ມາໂດຍພຣະເຈົ້າແລະໄດ້ຖືກນໍາໄປສະຫວັນແລະບັນລັງຂອງພຣະເຈົ້າ. ພຣະເຢຊູຄື “ບຸດຊາຍ.” ຊາຕານໃຊ້ກະສັດເຮໂຣດແລະລາຊະອານາຈັກໂຣມເພື່ອພະຍາຍາມທໍາລາຍພຣະເຢຊູ. ໃນຕອນທ້າຍຂອງຊີວິດຂອງພຣະເຢຊູ ຜູ້ນຳຊາວໂລມຄົນໜຶ່ງຊື່ປີລາດໄດ້ສົ່ງພຣະເຢຊູຂຶ້ນເທິງໄມ້ກາງແຂນເພື່ອປະຫານ. ທະຫານໂຣມັນຄົນໜຶ່ງໄດ້ຕອກຕະປູພຣະເຢຊູເຈົ້າໃສ່ໄມ້ກາງແຂນ. ທະຫານໂຣມັນອີກຄົນໜຶ່ງໄດ້ແທງພຣະເຢຊູດ້ວຍຫອກ. ພວກທະຫານໂຣມເຝົ້າຂຸມຝັງສົບຂອງພຣະເຢຊູ. ພຣະນິມິດ 13:2 ສະແດງໃຫ້ເຮົາເຫັນວ່າຊາຕານເຊິ່ງເປັນມັງກອນຈະເຮັດວຽກຮ່ວມກັບລາຊະອານາຈັກໂຣມ ເພື່ອເຮັດວຽກງານຂອງມັນ. ດ້ວຍເຫດນີ້ຊາຕານຈຶ່ງເຮັດໃຫ້ລາຊະອານາຈັກໂຣມມີອຳນາດ.

“ພຣະຍານາກ” ເປັນຮູບຄຳສັບຂອງຊາຕານ. ແຕ່ພຣະຍານາກນຍັງເປັນຮູບຄໍາສໍາລັບອານາຈັກ ໂຣມ. . . . ອານາຈັກທາງສາສະຫນາທີ່ມາຫຼັງຈາກອານາຈັກໂຣມ ແມ່ນໂບດ ໂຣມັນກາໂຕລິກ. ຊາຕານເຮັດໃຫ້ລັດຖະບານສາສະໜານີ້ມີອຳນາດຫຼາຍ.”—ຄຳຄິດຄຳເຫັນຂອງພຣພຄຳພີ SDA, ເຫຼັ້ມທີ 7, ໜ້າ 817.

`ອ່ານ ພຣະນິມິດ 13:3 ແລະ ພຣະນິມິດ 14:4. ປຽບທຽບສອງຂໍ້. ເຫດການທີ່ເກີດຂຶ້ນໃນພຣະນິມິດ 13:3 ແຕກຕ່າງຈາກສິ່ງທີ່ເກີດຂຶ້ນໃນພຣະນິມິດ 14:4 ແນວໃດ?`

ໃນພຣະນິມິດ 13:3 ເກືອບທຸກຄົນຢູ່ເທິງໂລກຕິດຕາມສັດທະເລ. ແຕ່ໃນພຣະນິມິດ 14:4 ເຮົາອ່ານວ່າພຣະເຈົ້າຈະມີຄົນທີ່ຕິດຕາມລູກແກະຄືພຣະເຢຊູ. ດັ່ງທີ່ມີມາຢູ່ສະເໜີຄືສອງຝ່າຍ, ມີພຽງແຕ່ສອງຝ່າຍໃນສົງຄາມທົ່ວໂລກລະຫວ່າງຄວາມດີແລະຄວາມຊົ່ວ. ມີຝ່າຍຂອງພຣະເຢຊູ. ແລະຝ່າຍຂອງຊາຕານ. ພວກເຮົາຕ້ອງເລືອກຝ່າຍໃດຝ່າຍຫນຶ່ງ. ຖ້າພວກເຮົາບໍ່ເລືອກຝ່າຍພຣະເຢຊູ, ພວກເຮົາເລືອກຝ່າຍຂອງຊາຕານ, ເຖິງແມ່ນວ່າພວກເຮົາບໍ່ຄິດວ່າພວກເຮົາເຮັດແນວນັ້ນ.

`ພຣະເຢຊູກ່າວວ່າ “ຄົນທັງປວງຈະກຽດຊັງທ່ານເພາະທ່ານຕິດຕາມເຮົາ. ແຕ່ຜູ້ທີ່ອົນທົນຈົນເຖິງທີ່ສຸດກໍຈະລອດ.” (ມັດທາຍ 10:22). ເຮົາຈະອົດທົນຈົນເຖິງທີ່ສຸດໄດ້ແນວໃດ?`