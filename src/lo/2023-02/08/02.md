---
title:  ເຮົາເປັນໜີ້ຫຍັງຕໍ່ພຣະເຈົ້າຜູ້ສ້າງເຮົາ
date:   14/05/2023
---

ປະຖົມມະການ 1 ແລະ 2 ບອກພວກເຮົາວ່າພວກເຮົາຖືກສ້າງຂື້ນແນວໃດແລະເປັນຫຍັງພວກເຮົາຈິ່ງຢູ່ທີ່ນີ້. ເລື່ອງໃນພຣະຄໍາປະຖົມມະການເຮັດໃຫ້ພວກເຮົາມີເຫດຜົນສໍາລັບການດໍາລົງຊີວິດ. ພຣະເຈົ້າໄດ້ສ້າງພວກເຮົາ. ພວກເຮົາຕ້ອງຕອບພຣະອົງສໍາລັບພຶດຕິກໍາຂອງພວກເຮົາ. ຜູ້ທີ່ສ້າງເຮົາໃຫ້ເຮັດໃຫ້ເຮົາຮັບຜິດຊອບຕໍ່ທຸກສິ່ງທີ່ເຮົາເວົ້າແລະເຮັດ. ພຣະເຈົ້າໄດ້ສ້າງກົດເກນທີ່ສຳຄັນທີ່ພຣະອົງຄາດໝາຍໃຫ້ເຮົາເຊື່ອຟັງ.

`ພວກເຮົາຮູ້ວ່າພຣະເຈົ້າເປັນຜູ້ພິພາກສາຂອງພວກເຮົາ. ວຽກງານຂອງພຣະອົງເປັນຜູ້ພິພາກສາສະແດງໃຫ້ພວກເຮົາເຫັນຫຍັງແດ່ກ່ຽວກັບສິ່ງທີ່ພຣະອົງຄາດຫວັງຈາກພວກເຮົາ? ວຽກງານຂອງພຣະເຈົ້າໃນຖານະເປັນຜູ້ພິພາກສາ, ກົດບັດຍັດຂອງພຣະອົງ, ແລະ ການນະມັດສະການກ່ຽວຂ້ອງກັນແນວໃດ? ອ່ານພຣະນິມິດ 14:7; ໂຣມ 14:10; ແລະ ຢາໂກໂບ 2:8–13 ສໍາລັບຄໍາຕອບ`

ທູດສະຫວັນອົງທຳອິດປະກາດວ່າ: “ເຖິງເວລາທີ່ພຣະເຈົ້າພິພາກສາຄົນທັງປວງ” (ພຣະນິມິດ 14:7). ພຣະເຈົ້າໄດ້ໃຫ້ພວກເຮົາມີອິດສະລະທີ່ຈະເລືອກເອົາລະຫວ່າງຄວາມດີແລະຄວາມຊົ່ວ. ດັ່ງນັ້ນ, ພວກເຮົາມີຄວາມຮັບຜິດຊອບຕໍ່ການຕັດສິນໃຈທີ່ພວກເຮົາເຮັດ.

ແຕ່ພຣະເຈົ້າຍັງຂໍໃຫ້ເຮົາຕັດສິນໃຈກ່ຽວກັບຊີວິດຕະຫຼອດໄປແລະສະຫວັນ. ຂ່າວສານຂອງທູດສະຫວັນອົງທຳອິດສັ່ງໃຫ້ພວກເຮົາ “ນະມັດສະການພຣະເຈົ້າ. ພຣະອົງໄດ້ສ້າງທ້ອງຟ້າ, ແຜ່ນດິນໂລກ, ທະເລ, ແລະນ້ຳພຸ [ບ່ອນທີ່ນ້ຳອອກມາຈາກແຜ່ນດິນໂລກ]” (ພຣະນິມິດ 14:7). ຂໍ້ນີ້ສະແດງໃຫ້ພວກເຮົາຮູ້ວ່າພວກເຮົານະມັດສະການພຣະເຈົ້າເພາະວ່າພຣະອົງໄດ້ສ້າງພວກເຮົາ.

ນອກຈາກນັ້ນ, ພວກເຮົາຮັກສາວັນສະບາໂຕເພາະວ່າພຣະເຢຊູໄດ້ສ້າງພວກເຮົາ. ດັ່ງນັ້ນ, ພຣະເຢຊູຈຶ່ງສົມຄວນໄດ້ຮັບການນະມັດສະການຂອງພວກເຮົາ. ການຮັກສາວັນຊະບາໂຕຂອງເຮົາສະແດງໃຫ້ເຫັນພຣະເຈົ້າ ແລະ ທຸກຄົນວ່າເຮົາຮັບເອົາພຣະບັນຍັດສິບປະການຂອງພຣະເຈົ້າ. ເມື່ອເຮົາຮັກສາວັນຊະບາໂຕໃຫ້ບໍລິສຸດ, ເຮົາສະແດງໃຫ້ພຣະເຈົ້າເຫັນວ່າເຮົາຢາກເຊື່ອຟັງກົດບັນຍັດທັງໝົດຂອງພຣະອົງ. ກົດບັນຍັດຂອງພຣະເຈົ້າສະແດງໃຫ້ເຮົາເຫັນວິທີດຳເນີນຊີວິດໃນທາງທີ່ດີທີ່ສຸດ. ກົດຂອງພຣະເຈົ້າເປັນສ່ວນຫນຶ່ງຂອງການປົກຄອງຂອງພຣະອົງ. ກົດບັນຍັດສະແດງໃຫ້ເຮົາເຫັນຄວາມຮັກຂອງພຣະເຈົ້າເຊັ່ນກັນ. ດ້ວຍເຫດນີ້ ພຣະເຈົ້າຈຶ່ງໃຊ້ກົດບັນຍັດເພື່ອຕັດສິນເຮົາ.

`ຄວາມເຂົ້າໃຈຂອງພວກເຮົາກ່ຽວກັບເລື່ອງໃນປະຖົມມະການ 1 ແລະ 2 ປ່ຽນແປງພຶດຕິກໍາຂອງພວກເຮົາແນວໃດ? ຄົນ, ສະຖານທີ່, ແລະແນວຄວາມຄິດໃນຊີວິດຂອງເຈົ້າມີສ່ວນໃນການເລືອກຂອງເຈົ້າໃນທາງໃດ? ຄວາມເມດຕາຂອງພຣະເຈົ້າຊ່ວຍເຮົາແນວໃດໃຫ້ຊະນະການຕໍ່ສູ້ກັບນິດໄສທີ່ບໍ່ດີຂອງເຮົາ?`