---
title:  ຄວາມສະຫງົບໃນຈິດວິນຍານ
date:   06/08/2023
---

`ອ່ານ ເອເຟໂຊ 4:1–16. ໂປໂລຊຸກຍູ້ສະມາຊິກໃນໂບດແນວໃດໃຫ້ມີຄວາມສະຫງົບສຸກແລະເຫັນດີນຳກັນ?`

ໂປໂລເລີ່ມຕົ້ນເຄິ່ງທີ່ສອງຂອງເອເຟໂຊ (ບົດທີ 4–6) ດ້ວຍການປະກາດພິເສດ. ລາວຂໍໃຫ້ສະມາຊິກຄຣິສຕະຈັກຢູ່ໃນຄວາມສະຫງົບ ແລະ ເປັນເອກະພາບກັນ. ການປະກາດຂອງໂປໂລມີສອງສ່ວນ. ທຳອິດ, ໃນເອເຟໂຊ 4:1–6, ໂປໂລຂໍໃຫ້ສະມາຊິກໃນໂບດມີຄວາມສະຫງົບກັບກັນແລະກັນໃນພຣະວິນຍານບໍລິສຸດ. ໂປໂລໃຫ້ສະມາຊິກໃນລາຍຊື່ເຈັດຢ່າງທີ່ຊ່ວຍໃຫ້ຄຣິສຕະຈັກຢູ່ໃນຄວາມສະຫງົບສຸກແລະເປັນເອກະພາບກັນ (ເອເຟໂຊ 4:4–6). ອັນທີສອງ, ໃນເອເຟໂຊ 4:7–16, ໂປໂລກ່າວວ່າພຣະເຢຊູເປັນຜູ້ທີ່ໃຫ້ຄວາມເມດຕາແກ່ປະຊາຊົນຂອງພຣະອົງ. ຄວາມເມດຕາຂອງພຣະເຢຊູຊ່ວຍປະຊາຊົນຂອງພຣະອົງໃຫ້ຮູ້ວິທີທີ່ຈະແບ່ງປັນຂ່າວດີກັບຄົນອື່ນ (ເອເຟໂຊ 4:7–10). ຮ່ວມກັນ, ສະມາຊິກຂອງຄຣິສຕະຈັກທັງໝົດຊ່ວຍໃຫ້ຄຣິສຕະຈັກມີປະສິດທິພາບ, ເຂັ້ມແຂງ, ແລະ ກາຍເປັນໜຶ່ງໃນພຣະເຢຊູ (ເອເຟໂຊ 4:11–16).

ໂປໂລເລີ່ມຕົ້ນເອເຟໂຊ 4 ດ້ວຍການເຊື້ອເຊີນ. ໂປໂລເຊື້ອເຊີນຊາວຄຣິດສະຕຽນໃຫ້ “ດຳລົງຊີວິດຕາມທີ່ປະຊາຊົນຂອງພຣະເຈົ້າຄວນດຳລົງຊີວິດ, ເພາະເພິ່ນໄດ້ເລືອກເອົາພວກເຈົ້າໃຫ້ເປັນຄົນຂອງພຣະອົງ” (ເອເຟໂຊ 4:1). ຄຳທີ່ຂຽນວ່າ “ມີຊີວິດ” ໃນຂໍ້ນີ້ຍັງໝາຍເຖິງ “ການປະພຶດ” (ອ່ານເອເຟໂຊ 2:2, 10; ເອເຟໂຊ 4:17; ເອເຟໂຊ 5:2, 8, 15). ເມື່ອໂປໂລບອກວ່າເຮົາໄດ້ຖືກ “ເລືອກ” ລາວໝາຍຄວາມວ່າພຣະເຈົ້າເຊື້ອເຊີນເຮົາໃຫ້ຮັບເອົາຄວາມເຊື່ອຂອງຄຮິດສະຕຽນ ແລະເຮັດຕາມ (ເອເຟໂຊ 1:18; ເອເຟໂຊ 2:4–6, 13). ໂປໂລຢາກໃຫ້ການປະພຶດຂອງເຮົາສະແດງໃຫ້ເຫັນແຜນການຂອງພຣະເຈົ້າທີ່ຈະຊ່ວຍມະນຸດໃຫ້ລອດ (ເອເຟໂຊ 4:9, 10). ສະນັ້ນ, ໂປໂລຈຶ່ງຂໍໃຫ້ເຮົາເຮັດສິ່ງທີ່ນຳໄປສູ່ຄວາມສະຫງົບສຸກ ແລະ ເປັນເອກະພາບກັນໃນຈັກ (ເອເຟໂຊ 4:1–3). ໂປໂລຍັງຂໍໃຫ້ເຮົາ (1) ຮັກ, (2) ຄວາມອົດທົນ, ແລະ (3) ບໍ່ມີຄວາມພາກພູມໃຈໃນໃຈ.

ຂໍໃຫ້ເບິ່ງສາມພຶດຕິກໍານີ້.

ຫົວໃຈທີ່ຖ່ອມຕົວ. ໂປໂລອະທິບາຍຄວາມໝາຍຂອງການຖ່ອມຕົວຫຼືບໍ່ມີຄວາມຈອງຫອງໃນໃຈຂອງເຈົ້າ (ເອເຟໂຊ 4:2). ໂປໂລບອກວ່າຄົນຖ່ອມຈະຊ່ວຍຄົນອື່ນ. ຄົນທີ່ຖ່ອມຕົວຍັງຄິດວ່າຄົນອື່ນສຳຄັນກວ່າຕົວເອງ (ຟີລິປອຍ 2:3). ການຖ່ອມຕົວແລະບໍ່ມີຄວາມຈອງຫອງໃນໃຈບໍ່ໄດ້ໝາຍຄວາມວ່າເຈົ້າຮູ້ສຶກວ່າເຈົ້າບໍ່ມີຄ່າ (ອ່ານໂກໂລຊາຍ 2:18, 23). ການຖ່ອມຕົວໝາຍເຖິງເຈົ້າເຫັນຄຸນຄ່າໃນຄົນອື່ນ ແລະເຈົ້າມັກຮັບໃຊ້ພວກເຂົາ.

ຮັກດ້ວຍຈິດໃຈແທ້ຈິງ. ໂປໂລຍັງຂໍໃຫ້ເຮົາອ່ອນໂຍນຫຼືຮັກແພງ (ເອເຟໂຊ 4:2). ນໍ້າໃຈທີ່ອ່ອນໂຍນ ຫຼືຄວາມຮັກໝາຍເຖິງການມີນໍ້າໃຈ ຫຼື ເປັນຄົນດີໜ້າຮັກ.

ມີຄວາມອົດທົນ. ໃນທີ່ສຸດ, ຄົນທີ່ອົດທົນແມ່ນຄົນທີ່ມີຄວາມສະຫງົບ ແລະເຕັມໄປດ້ວຍຄຄວາມເຊື່ອໃນຊ່ວງເວລາທີ່ລຳບາກ.