---
title:  ສຶກສາເພີ່ມເຕີມ
date:   15/09/2023
---

“ໃນວຽກງານຂອງພວກເຮົາເພື່ອພຣະເຈົ້າ, ພວກເຮົາຕ້ອງມີຄວາມເຂັ້ມແຂງຖ້າຫາກວ່າພວກເຮົາຕ້ອງການຄວາມສໍາເລັດ. ໃນຖານະຜູ້ເປັນທະຫານທີ່ສັດຊື່ຂອງພຣະເຢຊູ ເຮົາຕ້ອງປະກາດຂ່າວດີໃນບ່ອນທີ່ຢູ່ພາຍໃຕ້ການປົກຄອງຂອງຊາຕານ. 'ການຕໍ່ສູ້ຂອງພວກເຮົາບໍ່ແມ່ນກັບຄົນ. ເຮົາຍັງຕ້ອງຕໍ່ຕ້ານຜູ້ນຳຊົ່ວ, ອຳນາດ ແລະວິນຍານແຫ່ງຄວາມມືດ [ຊົ່ວ] ຢູ່ໃນໂລກນີ້. ເຮົາຍັງຕ້ອງຕໍ່ຕ້ານໂລກຜີປີສາດ [ຊາຕານແລະເທວະດາຊົ່ວຂອງມັນ] ທີ່ເຮັດວຽກຢູ່ໃນສະຫວັນ’ [ເອເຟໂຊ 6:12]. ຖ້າຫາກວ່າພວກເຮົາຢຸດເຊົາການຕໍ່ສູ້? ຈະເປັນແນວໃດຖ້າພວກເຮົາຕັດສິນໃຈທີ່ຈະພັກຜ່ອນ? ຈະເປັນແນວໃດຖ້າເຮົາປ່ອຍໃຫ້ຊາຕານເຮັດໃຫ້ເຮົາເປັນນັກໂທດ? ພວກເຮົາຈະເປັນອິດສະຫຼະຈາກການຕໍ່ສູ້ແລະຄວາມທຸກທໍລະມານທີ່ມາກັບມັນ? ແມ່ນແລ້ວ, ພວກເຮົາຈະເປັນແບບນັ້ນ. ແຕ່ຄວາມສະຫງົບທີ່ພວກເຮົາຈະໄດ້ຮັບຈາກການຕັດສິນໃຈນີ້ຈະມາໃນລາຄາທີ່ໂຫດຮ້າຍ. ພວກເຮົາຈະສູນເສຍພຣະເຢຊູແລະສະຫວັນ. ພວກເຮົາບໍ່ສາມາດຮັບເອົາສັນຕິພາບທີ່ມາຈາກການສູນເສຍພຣະເຢຊູ. ມັນເປັນການດີກວ່າທີ່ເຮົາຈະຕໍ່ສູ້ຈົນເຖິງທີ່ສຸດຂອງປະຫວັດສາດຂອງໂລກກວ່າທີ່ຈະໄດ້ຮັບຄວາມສະຫງົບທີ່ມາຈາກການອອກຈາກພຣະເຈົ້າແລະເລືອກບາບ.”—Ellen G. White, The Advent Review and Sabbath Herald, ເດືອນພຶດສະພາ 8, 1888.

ເຈົ້າຮູ້ບໍວ່າເອເຟໂຊ 6:10–20 ສະແດງໃຫ້ພວກເຮົາເຫັນແນວຄວາມຄິດອັນດຽວກັນກັບຫຼາຍອັນທີ່ພວກເຮົາພົບເຫັນຢູ່ໃນພຣະຄໍາພີຂອງພຣະນິມິດ? ທັງເອເຟໂຊ 6:10–20 ແລະພຣະທຳພຣະນິມິດສອນພວກເຮົາເຖິງແນວຄວາມຄິດພື້ນຖານອັນດຽວກັນກ່ຽວກັບຍຸກສຸດທ້າຍ (ອ່ານພຣະນິມິດ 12; ພຣະນິມິດ 16:12–16; ພຣະນິມິດ 19:17–21; ພຣະນິມິດ 20:7–10). ໃນເອເຟໂຊ 6:10–20 ແລະພຣະທຳພຣະນິິມິດ, ເຮົາຮຽນຮູ້ວ່າປະຊາຊົນຂອງພຣະເຈົ້າຖືກໂຈມຕີໂດຍສັດຕູທີ່ມາຈາກສະຫວັນ. ສັດຕູທີ່ມີອໍານາດນີ້, ຊາຕານ, ເຮັດວຽກຫນັກໃນມື້ນີ້. ທັງໃນເອເຟໂຊ 6:10–20 ແລະພຣະຄໍາພຣະນິມິດ, ປະຊາຊົນຂອງພຣະເຈົ້າໄດ້ຮັບການຊຸກຍູ້ຈາກຄຳສັນຍາຂອງພຣະເຈົ້າກ່ຽວກັບຊີວິດໃນອະນາຄົດໃນສະຫວັນ. ອີກຢ່າງໜຶ່ງ, ທັງເອເຟໂຊ 6:10–20 ແລະພຣະທຳພຣະນິມິດສະແດງເຖິງການຕໍ່ສູ້ສຸດທ້າຍເມື່ອພຣະເຢຊູຈະຊະນະສົງຄາມກັບຊາຕານແລະກອງທັບຂອງມັນ. ແລ້ວລາຊະອານາຈັກຂອງພຣະເຈົ້າຈະສືບຕໍ່ໄປຕະຫຼອດໄປ. ຊາຕານແລະກອງທັບຂອງມັນຈະຖືກທຳລາຍ ແລະປະຊາຊົນຂອງພຣະເຈົ້າຈະຢູ່ກັບພຣະອົງໃນລັດສະໝີພາບຕະຫຼອດໄປ.”—(ອ່ານ Yordan Kalev Zhekov, Eschatology of Ephesians (Osijek, Croatia: Evangelical Theological Seminary, 2005), ຫນ້າ 217, 233–235.

**ຄຳຖາມສົນທະນາ**:

`ເຈົ້າໄດ້ຕໍ່ສູ້ກັບທູດສະຫວັນຊົ່ວເມື່ອໃດ? ສິ່ງໃດຊ່ວຍເຈົ້າໄດ້ຫຼາຍທີ່ສຸດໃນເວລານັ້ນ?`

`ເຈົ້າຈະຊ່ວຍຄົນທີ່ຖືກທູດສະຫວັນຊົ່ວຮ້າຍໄດ້ແນວໃດ? ເຈົ້າຈະສາມາດໄດ້ຮັບການຊ່ວຍຫຍັງໃນເອເຟໂຊ 6:10–20?`

`ເຮົາຈະ “ຕໍ່ສູ້ກັບກົນອຸບາຍຂອງມານຮ້າຍ” ໄດ້ແນວໃດ (ເອເຟໂຊ 6:11)?`