---
title:  ຕື່ນຂຶ້ນຈາກຄວາມຕາຍກັບພຣະເຢຊູ
date:   11/07/2023
---

ບັດນີ້ເຮົາມາເຖິງພາກສຸດທ້າຍຂອງບົດລາຍງານການອະທິຖານຂອງໂປໂລ, ໃນເອເຟໂຊ 1:20–23. ໃນຂໍ້ພຣະຄໍາພີເຫຼົ່ານີ້, ໂປໂລຫວັງວ່າພຣະວິນຍານບໍລິສຸດຈະຊ່ວຍໃຫ້ຜູ້ອ່ານເຂົ້າໃຈວ່າພຣະເຈົ້າມີລິດອໍານາດຫຼາຍ. ໂປໂລຢາກໃຫ້ຜູ້ອ່ານຮູ້ວ່າພຣະເຈົ້າໄດ້ເຮັດຫຍັງເພື່ອພວກເຂົາ. ໂປໂລເລີ່ມຕົ້ນໂດຍການເວົ້າເຖິງສອງເລື່ອງທີ່ສະແດງໃຫ້ເຫັນວ່າພຣະເຈົ້າມີລິດເດດຫຼາຍ: (1) ເວລາທີ່ພຣະເຢຊູຕື່ນຂຶ້ນຈາກຕາຍ ແລະ (2) ເວລາທີ່ພຣະເຢນັ່ງຢູ່ຂ້າງພຣະເຈົ້າເທິງບັນລັງຂອງພຣະອົງໃນສະຫວັນ (ເອເຟໂຊ 1:20). .

`ການທີ່ພຣະເຢຊູຕື່ນຈາກຕາຍສະແດງໃຫ້ເຮົາເຫັນແນວໃດວ່າພຣະເຈົ້າຊົງມີລິດອໍານາດຍິ່ງໃຫຍ່? ອ່ານເອເຟໂຊ 1:20; 1 ໂກລິນໂທ 15:20–22; ຟີລິປອຍ 3:8–11; ເຮັບເຣີ 13:20, 21; 1 ເປໂຕ 1:3 ສໍາລັບຄໍາຕອບ.`

ພຣະເຢຊູຕື່ນຂຶ້ນຈາກຕາຍ. ຄວາມເຊື່ອນີ້ແມ່ນສໍາຄັນຕໍ່ຄວາມເຊື່ອຂອງຄຣິສຕຽນ (1 ໂກລິນໂທ 15: 14, 17). ແນ່ນອນ, ມັນເປັນໄປບໍ່ໄດ້ແທ້ໆທີ່ຈະເປັນຄລິດສະຕຽນໂດຍບໍ່ມີການເຊື່ອໃນຄວາມຈິງໃນພຣະຄໍາພີນີ້. ເມື່ອເຮົາຍອມຮັບວ່າພຣະເຢຊູໄດ້ຕື່ນຂຶ້ນຈາກຄວາມຕາຍ, ເຮົາກໍຈະມີຄວາມຫວັງຄືກັນວ່າຄົນທີ່ເຮົາຮັກຈະຟື້ນຄືນມາຈາກຕາຍໃນເວລາທີ່ພຣະເຢຊູສະເດັດກັບຄືນມາ (1 ໂກລິນໂທ 15:20–23). ພວກເຮົາຍັງສາມາດຊອກຫາພຣະເຢຊູໃນມື້ນີ້ສໍາລັບພອນທັງຫມົດທີ່ພຣະອົງໄດ້ສັນຍາໄວ້. ພອນທີ່ສັນຍາໄວ້ຢ່າງໜຶ່ງຄືພຣະວິນຍານບໍລິສຸດໃນຊີວິດຂອງເຮົາ.

ໂປໂລບອກວ່າລິດເດດຂອງພຣະເຈົ້າປຸກພຣະເຢຊູໃຫ້ເປັນຄືນມາຈາກຕາຍ ແລະ “ໃຫ້ພຣະຄຣິດ [ພຣະເຢຊູ] ຢູ່ເບື້ອງຂວາຂອງພຣະເຈົ້າໃນສະຫວັນ” (ເອເຟໂຊ 1:20). ຮູບພາບຄຳນີ້ກ່ຽວກັບ “ຝ່າຍຂວາຂອງພຣະເຈົ້າ” ແມ່ນຄຳເວົ້າຈາກເພງສັນລະເສີນ 110:1. ຜູ້ຂຽນພຣະຄໍາພີໃຫມ່ໃຊ້ຄໍາເວົ້ານີ້ຈາກພຣະຄໍາພີເດີມຫຼາຍກ່ວາພວກເຂົາໃຊ້ຄໍາເວົ້າອື່ນໃນການຂຽນຂອງພວກເຂົາ. ໂປໂລບອກພວກເຮົາວ່າ “ພຣະເຈົ້າໄດ້ປຸກພວກເຮົາໃຫ້ຕື່ນຂຶ້ນຈາກຄວາມຕາຍກັບພຣະເຢຊູຄຣິດ ແລະໃຫ້ພວກເຮົາມີບ່ອນນັ່ງກັບພຣະອົງຢູ່ໃນສະຫວັນ” (ເອເຟໂຊ 2:6, ພວກເຮົາ). ນອກຈາກນີ້, ໂປໂລບອກວ່າພຣະເຢຊູໄດ້ໄປສະຫວັນເພື່ອຮັກສາຄໍາສັນຍາຂອງພຣະເຈົ້າ ແລະໃຫ້ຂອງຂວັນແກ່ຄຣິສຕະຈັກຂອງພຣະອົງ (ອ່ານເອເຟໂຊ 4:8–11).

ໃນເອເຟໂຊ 4:8–11, ໂປໂລເຕືອນພວກເຮົາບໍ່ໃຫ້ເຂົ້າໃຈຜິດກ່ຽວກັບພຣະເຢຊູນັ່ງຢູ່ເທິງບັນລັງຂອງພຣະບິດາ. ພຣະເຢຊູນັ່ງຢູ່ທີ່ນັ້ນບໍ່ໄດ້ເຮັດຫຍັງ. ໂປໂລຢາກໃຫ້ເຮົາເຫັນພຣະເຢຊູ “ເຮັດວຽກກັບພຣະວິນຍານຂອງພຣະອົງ. ພຣະເຢຊູສົ່ງພຣະວິນຍານຂອງພຣະອົງມາຫາທຸກຄົນໃນໂລກເພື່ອຊ່ວຍພວກເຂົາເໃຫ້ຊະນະການຕໍ່ສູ້ກັບບາບ.”. (Grand Rapids, MI: Eerdmans, 1984), ຫນ້າ 133. ດັ່ງນັ້ນ ພຣະເຢຊູນັ່ງເທິງບັນລັງໃນສະຫວັນເພື່ອໃຫ້ທຸກສິ່ງທີ່ເຮົາຕ້ອງການ.