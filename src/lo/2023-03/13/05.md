---
title:  ໂລ້, ໝວກ, ແລະດາບ
date:   20/09/2023
---

`ເມື່ອໃດຄຣິດສະຕຽນໃນຖານະເປັນທະຫານຂອງພຣະເຈົ້າຄວນໃຊ້ໂລ້, ໝວກ ແລະດາບຂອງພຣະເຈົ້າໃນສົງຄາມລະຫວ່າງຄວາມດີແລະຄວາມຊົ່ວ? ອ່ານເອເຟໂຊ 6:16, 17 ສໍາລັບຄໍາຕອບ.`

ໂປໂລໃຊ້ໂລ້ຂອງໂຣມເປັນຮູບຄໍາ. ໂລຂອງໂຣມເປັນໄມ້ຂະໜາດໃຫຍ່ທີ່ທະຫານໂຣມັນຄົນໜຶ່ງເອົາມາຕໍ່ໜ້າລາວເພື່ອປົກປ້ອງລາວຈາກດາບແລະລູກທະນູຂອງສັດຕູ. ໄມ້ໄດ້ຖືກປົກຄຸມດ້ວຍຫນັງ. ຂອບຂອງໂລ້ໄດ້ໂຄ້ງກັບຄືນ ເພື່ອປົກປ້ອງທະຫານຈາກການຖືກໂຈມຕີ. ໃນສະໄໝໂຣມັນ, ລູກສອນຖືກປົກຄຸມດ້ວຍສານປະສົມທີ່ເຮັດຈາກ ຢາງໝາກຕອຍ ແລະຫຼັງຈາກນັ້ນຈູດໄຟ. ໂລ້ຂອງໂຣມັນ ຖືກແຊ່ນ້ໍາເພື່ອຢຸດລູກສອນໄຟ. ໃນທຳນອງດຽວກັນ, ໂລ້ຂອງພຣະເຈົ້າ “ສາມາດຢຸດລູກທະນູທີ່ມາຈາກມານຮ້າຍ” (ເອເຟໂຊ 6:16).

ຮູບພາບຂອງໂປໂລກ່ຽວກັບ “ໂລ້ແຫ່ງຄວາມເຊື່ອ” (ເອເຟໂຊ 6:16) ຊ່ວຍເຮົາໃຫ້ຈື່ຈຳວ່າຜູ້ຂຽນໃນພຣະຄຳພີເດີມໄດ້ໃຊ້ໂລ້ເປັນຮູບຄຳຂອງພຣະເຈົ້າ. ພຣະເຈົ້າເປັນຄືກັນກັບໂລ້ ເພາະພຣະອົງປົກປ້ອງປະຊາຊົນຂອງພຣະອົງ (ປະຖົມມະການ 15:1; ເພງສັນລະເສີນ 3:3). ເມື່ອໂປໂລສັ່ງຄລິດສະຕຽນໃຫ້ຍົກ “ໂລ້ແຫ່ງຄວາມເຊື່ອ” (ເອເຟໂຊ 6:16), ລາວຢາກໃຫ້ເຮົາວາງໃຈໃນການຕໍ່ສູ້ກັບຄວາມຊົ່ວຮ້າຍ. ພຣະເຈົ້າຕໍ່ສູ້ເພື່ອພວກເຮົາ (ເອເຟໂຊ 6:10). ພຣະເຈົ້າໃຫ້ອາວຸດທີ່ດີທີ່ສຸດແກ່ເຮົາ (ເອເຟໂຊ 6:11, 13). ພຣະເຈົ້າຍັງຊ່ວຍເຮົາໃຫ້ຊະນະການຕໍ່ສູ້.

ສ່ວນອີກຢ່າງໜຶ່ງຂອງຊຸດຮົບຂອງພຣະເຈົ້າ, ດັ່ງທີ່ເຮົາໄດ້ເຫັນ, ແມ່ນໝວກ ຫຼືຜ້າປົກຫົວ. ໝວກທີ່ທະຫານໂຣມັນໃສ່ສາມາດຊ່ວຍເຮົາໃຫ້ເຂົ້າໃຈເຖິງໝວກຂອງພຣະເຈົ້າ. ຫມວກຂອງໂຣມັນແມ່ນເຮັດຈາກທາດເຫຼັກຫຼືທອງເຫຼືອງ. ໝວກຂອງທະຫານໂຣມັນມີຮູບຊົງໂຖປັດສະວະປົກຄຸມຫົວຂອງທະຫານ. ແຜ່ນໂລຫະຢູ່ດ້ານຫຼັງປົກປ້ອງຄໍຂອງທະຫານ. ໝວກຍັງມີຊິ້ນສ່ວນໂລຫະທີ່ປົກປ້ອງຫູຂອງທະຫານ, ດ້ານເທິງຂອງຫົວ, ແລະແກ້ມຂອງພວກເຂົາ. ໂປໂລໃຊ້ຮູບຄຳນີ້ເພື່ອຊ່ວຍເຮົາໃຫ້ເຂົ້າໃຈຄວາມເມດຕາທີ່ຊ່ອຍໃຫ້ລອດຂອງພຣະເຈົ້າໄດ້ດີຂຶ້ນ (ເອເຟໂຊ 2:6–10). ເມື່ອເຮົາໃສ່ໝວກຄວາມເມດຕາຂອງພຣະເຈົ້າ, ເຮົາເລືອກທີ່ຈະໄວ້ວາງໃຈໃນພຣະເຈົ້າ. ເຮົາບໍ່ຍອມຢ້ານຄວາມຊົ່ວທາງວິນຍານທີ່ເຮັດໃຫ້ຫລາຍຄົນຢ້ານກົວໃນເວລາສຸດທ້າຍ (ສົມທຽບກັບ ເອເຟໂຊ 1:15–23; ເອເຟໂຊ 2:1–10).

ສິ້ນສ່ວນສຸດທ້າຍຂອງຊຸດຕໍ່ສູ້ຂອງພຣະເຈົ້າແມ່ນອາວຸດທີ່ມີພະລັງ. ອາວຸດນີ້ແມ່ນ “ດາບຂອງ  ພຣະວິນຍານບໍລິສຸດ. ດາບເປັນພຣະຄຳຂອງພຣະເຈົ້າ [ພຣະຄຳພີ] ” (ເອເຟໂຊ 6:17). ດາບຂອງທະຫານໂຣມັນສັ້ນດ້ວຍຄົມສອງຄົມ. ໃນທຳນອງດຽວກັນ ພຣະຄຳພີເປັນອາວຸດແຫຼມທີ່ “ຕັດ” ການຕົວະຂອງຊາຕານ. ພຣະຄຳພີມີຄຳສັນຍາທັງໝົດເປັນອາວຸດທີ່ສຳຄັນທີ່ສຸດໃນການຕໍ່ສູ້ກັບຄວາມຊົ່ວຮ້າຍຂອງເຮົາ.