---
title:  ສຶກສາເພີ່ມເຕີມ
date:   01/09/2023
---

ອ່ານ ເອເລນ ຈີ ໄວ “ຄວາມຮັບຜິດຊອບຂອງຊີວິດແຕ່ງງານ Testimonies for the Church, volume 7, pages 45–50, and “Mutual Obligations,” The Adventist Home, pages 114–120.

ເອເລນ ຈີ ໄວ ບອກສາມີ ແລະ ພັນລະຍາຢຸດເຊົາຄວາມພະຍາຍາມຄວບຄຸມເຊິ່ງກັນແລະກັນ. ນາງຂຽນວ່າ, “ຢ່າພະຍາຍາມບັງຄັບກັນໃຫ້ເຮັດຕາມທີ່ເຈົ້າຕ້ອງການ. ເຈົ້າບໍ່ສາມາດເຮັດສິ່ງນີ້ໄດ້ ແລະຄາດຫວັງໃຫ້ຄົນອື່ນຮັກເຈົ້າຕໍ່ໄປ. ຈົ່ງຮັກແພງ ແລະອົດທົນ, ເປັນຫ່ວງເປັນໄຍ ແລະດີຕໍ່ກັນ.”— .”—The Adventist Home, page 118, adapted. 

Ellen G. White ເວົ້າກ່ຽວກັບຄວາມໝາຍຂອງ ໂກໂລຊາຍ 3:18 ແລະ ເອເຟໂຊ 5:22–24. ລາວເວົ້າວ່າ: “ຜູ້ຄົນມັກຖາມຄຳຖາມວ່າ: ‘ພັນລະຍາມີອິດສະຫຼະທີ່ຈະເລືອກເອົາສິ່ງທີ່ລາວຢາກເຮັດໃນການແຕ່ງດອງບໍ?’ ພຣະຄຳພີບອກວ່າຜົວເປັນຫົວໜ້າຫຼືເປັນຜູ້ນຳຄອບຄົວ. ‘ພັນລະຍາທັງຫລາຍເອີຍ ຈົ່ງເຊື່ອຟັງສາມີ’ [ໂກໂລຊາຍ 3:18. ຖ້າໂປໂລສິ້ນສຸດຄໍາສັ່ງຢູ່ທີ່ນີ້, ພວກເຮົາສາມາດເວົ້າໄດ້ວ່າແມ່ຍິງສ່ວນໃຫຍ່ຈະບໍ່ຢາກເປັນພັນລະຍາ. . . . ສາມີຫຼາຍຄົນຢຸດຢູ່ທີ່ຄຳວ່າ ‘ເມຍເອີຍ ຈົ່ງເຊື່ອຟັງ’ ແຕ່ເຮົາຕ້ອງອ່ານໃຫ້ຈົບຄຳສັ່ງທັງໝົດທີ່ໂປໂລບອກໄວ້ຄື: ‘ເມຍເອີຍ ຈົ່ງເຊື່ອຟັງຜົວ. ນີ້ເປັນວິທີທີ່ຖືກຕ້ອງໃນການດຳລົງຊີວິດ ເມື່ອເຈົ້າເປັນຂອງພຣະຜູ້ເປັນເຈົ້າ’ [ໂກໂລຊາຍ 3:18. ພຣະເຈົ້າຕ້ອງການໃຫ້ພັນລະຍາເຊື່ອຖືແລະສັນລະເສີນພຣະເຈົ້າສະເໝີ. ພັນລະຍາຕ້ອງຮັບໃຊ້ແລະເຊື່ອຟັງພຣະເຢຊູດ້ວຍສຸດໃຈ. ພຣະເຢຊູເປັນຜູ້ດຽວທີ່ນາງສາມາດຮັບໃຊ້ແລະເຊື່ອຟັງໃນວິທີນີ້. ພຣະເຢຊູໄດ້ຊື້ນາງເປັນລູກຂອງພຣະອົງເອງ. ພຣະອົງໄດ້ຈ່າຍຄ່າຂອງນາງດ້ວຍຊີວິດຂອງພຣະອົງ. . . . ຄົນໜຶ່ງສຳຄັນແລະມີອຳນາດຕໍ່ພັນລະຍາຫຼາຍກວ່າສາມີ. ບຸກຄົນນັ້ນແມ່ນພຣະເຢຊູ. ພຣະອົງເປັນພຣະຜູ້ຊ່ອຍໃຫ້ລອດຂອງນາງ. ຜູ້ເປັນພັນລະຍາຕ້ອງຮັບໃຊ້ ແລະ ເຊື່ອຟັງສາມີຄື “ພຣະຜູ້ເປັນເຈົ້າປະສົງໃຫ້ [ນາງ] ເຮັດ” [ໂກໂລຊາຍ 3:18, NIrV].”—The Adventist Home, ໜ້າ 115, 116.

**ຄຳຖາມສົນທະນາ**:

`ຈະເປັນແນວໃດຖ້າບາງຄົນເວົ້າວ່າເອເຟໂຊ 5:21–33 ເປັນຄຳແນະນຳທີ່ເກົ່າແກ່ ແລະຄຣິດສະຕຽນບໍ່ຈຳເປັນຕ້ອງເຮັດຕາມອີກ? ເຈົ້າຈະຕອບແນວໃດ?`

`ຄໍາແນະນຳໃນເອເຟໂຊ 5:21–33 ຊ່ວຍຜູ້ຄົນທີ່ມີການແຕ່ງງານຍາກໄດ້ແນວໃດ?`

`ຄິດຕື່ມກ່ຽວກັບຄວາມຄິດທີ່ວ່າຜົວແລະເມຍກາຍເປັນ “ຮ່າງກາຍອັນດຽວກັນ” ແນວໃດໃນການແຕ່ງງານ. ຄວາມຄິດນີ້ຊ່ວຍເຮົາໃຫ້ເຂົ້າໃຈແຜນການແຕ່ງງານຂອງພຣະເຈົ້າໄດ້ດີຂຶ້ນແນວໃດ? ຄູ່ສົມລົດຕ້ອງເຮັດແນວໃດເພື່ອປົກປ້ອງຊີວິດຄູ່?`