---
title:  ສຶກສາເພີ່ມເຕີມ
date:   08/09/2023
---

ຂໍໃຫ້ພິຈາລະນາຄວາມຈິງສອງຢ່າງທີ່ສຳຄັນທີ່ສຸດໃນພຣະຄຳພີກ່ຽວກັບລູກໆທີ່ເຮົາໄດ້ຮຽນໃນອາທິດນີ້. ໂປໂລໄດ້ສອນພວກເຮົາວ່າ:

1. ເຮົາຄວນນັບຖືລູກໆໃນຖານະທີ່ເປັນຜູ້ຕິດຕາມຂອງພຣະເຢຊູ (ເອເຟໂຊ 6:1–3).
2. ພໍ່ມີໜ້າທີ່ຮັບຜິດຊອບໃນການສັ່ງສອນ ແລະ ຝຶກຝົນລູກໃຫ້ຮັບໃຊ້ພຣະຜູ້ເປັນເຈົ້າ (ເອເຟໂຊ 6:4).

ຄໍາແນະນໍານີ້ຊ່ວຍໃຫ້ພວກເຮົາຈື່ຈໍາຄວາມຕ້ອງການຂອງລູກໆໃນມື້ນີ້. ຄຳແນະນຳຂອງໂປໂລຍັງຊ່ວຍເຮົາໃຫ້ເຂົ້າໃຈໜ້າທີ່ຂອງເຮົາໃນຖານະຜູ້ເປັນພໍ່ແມ່. ແຕ່ເຮົາເຮັດຕາມຄຳແນະນຳຂອງໂປໂລຕໍ່ຂ້າໃຊ້ (ເອເຟໂຊ 6:5–8) ແລະນາຍຂ້າໃຊ້ (ເອເຟໂຊ 6:9) ໃນທຸກມື້ນີ້ແນວໃດ? ພວກເຮົາຫລາຍຄົນບໍ່ໄດ້ອາໄສຢູ່ໃນປະເທດທີ່ເປັນຂ້າທາດຖືກກົດໝາຍ. ໃນຖານະເປັນຄຣິດສະຕຽນ ເຮົາຍັງຮູ້ວ່າການເປັນຂ້າທາດແບບໃດກໍເປວ່າຊົ່ວໄປໝົດ. ດັ່ງນັ້ນ ເຮົາຈະເຮັດແນວໃດກັບຄຳແນະນຳຂອງໂປໂລ? ຄຳແນະນຳຂອງໂປໂລເປັນສ່ວນໜຶ່ງຂອງຂ່າວດີກ່ຽວກັບພຣະເຍຊູ. ຂ່າວດີບໍ່ພຽງແຕ່ດີເທົ່ານັ້ນ. ຂ່າວດີຍັງເປັນຂ່າວທີ່ພວກເຮົາຕ້ອງການທີ່ສຸດໃນປັດຈຸບັນສໍາລັບຊີວິດຂອງພວກເຮົາ. ມັນເປັນສິ່ງສຳຄັນສຳລັບເຮົາທີ່ຈະຄິດກ່ຽວກັບວິທີທີ່ຈະເຮັດຕາມຄຳແນະນຳຂອງໂປໂລໃນເວລາແລະບ່ອນຂອງເຮົາ. ຂ່າວດີສາມາດຊ່ວຍເຮົາໃນທຸກການພົວພັນກັບຄອບຄົວ, ໝູ່ເພື່ອນ, ແລະເພື່ອນຮ່ວມງານ. ຄໍາຖາມສົນທະນາຂ້າງລຸ່ມນີ້ຈະຊ່ວຍໃຫ້ພວກເຮົາເຮັດວຽກທີ່ສໍາຄັນນີ້.

**ຄຳຖາມສົນທະນາ**:

`ພຣະເຢຊູໄດ້ກ່າວວ່າເມື່ອພວກເຮົາສະແດງຄວາມຮັກຕໍ່ລູກໆຂອງພວກເຮົາ ພວກເຮົາສະແດງໃຫ້ເຫັນວ່າພວກເຮົາພ້ອມທີ່ຈະພົບພຣະຜູ້ເປັນເຈົ້າ (ອ່ານລູກາ 1:17; ມາລາກີ 4:6). ຖ້ອຍຄຳຂອງພຣະເຢຊູໝາຍເຖິງອັນໃດສຳລັບເຮົາໃນມື້ນີ້ໃນຖານະເປັນແອັດເວັນຕິສ?`

`ລູກໆຫຼາຍຄົນໄດ້ຮັບບາດເຈັບ, ຖືກບັງຄັບໃຫ້ມີເພດສໍາພັນ, ແລະຮູ້ສຶກອັບອາຍຫຼາຍ. ໜ້າທີ່ຂອງພວກເຮົາສຳລັບລູກໆເຫຼົ່ານີ້ແມ່ນຫຍັງ? ເຮົາຈະຊ່ວຍພວກເຂົາເຈົ້າໄດ້ແນວໃດ?`

`ຄຣິສຕະຈັກມີໜ້າທີ່ອັນໃດເພື່ອປົກປ້ອງ ແລະເບິ່ງແຍງລູກໆໃນການດູແລຂອງຕົນ? ພວກເຮົາຕ້ອງເຮັດແນວໃດເພື່ອໃຫ້ລູກຂອງເຮົາປອດໄພ ແລະເຮັດໃຫ້ໂບດຂອງພວກເຮົາເປັນບ່ອນປອດໄພສຳລັບລູກຂອງພວກເຮົາ?`

`ຄໍາແນະນຳຂອງໂປໂລຕໍ່ຂ້າໃຊ້ແລະນາຍຂ້າໃຊ້ (ອ່ານເອເຟໂຊ 6:5–9) ເປັນຄຳແນະນຳທີ່ດີສຳລັບເຈົ້ານາຍ ແລະລູກຈ້າງ. ເຈົ້າຄິດວ່າຄຳແນະນຳຂອງໂປໂລສາມາດຊ່ວຍຄົນງານໃນບ່ອນເຮັດວຽກໄດ້ແນວໃດ?ບົດທີ 12 ຈົ່ງເຂັ້ມແຂງໃນພຣະເຈົ້າ`