---
title:  ການດຳລົງຊີວິດຢ່າງສະຫຼາດ
date:   19/08/2023
---

### ອ່ານບົດຮຽນສຳລັບອາທິດນີ້
ເອເຟໂຊ 5:1, 2; ເອເຟໂຊ 5:7-10; ເອເຟໂຊ 5:11-14; ເອເຟໂຊ 5:15-17.

> <p>ຂໍ້ຄວນຈຳ</p>
> “ດັ່ງນັ້ນ ຈົ່ງລະວັງໃນການດຳເນີນຊີວິດໃຫ້ດີ ຢ່າໃຫ້ເປັນດັ່ງຄົນໄຮ້ປັນຍາ, ແຕ່ໃຫ້ເປັນດັ່ງຄົນມີປັນຍາ. ຈົ່ງສວຍໂອກາດ ເພາະທຸກວັນນີ້ເປັນຄາວຊົ່ວຮ້າຍ. ສະນັ້ນ ຢ່າສູ່ເປັນຄົນໂງ່ຈ້າ ແຕ່ຈົ່ງຊອກຮູ້ວ່າ ສິ່ງໃດທີ່ອົງພຣະຜູ້ເປັນເຈົ້າຢາກໃຫ້ພວກເຈົ້າເຮັດ. " (ເອເຟໂຊ 5: 15-17).

ບໍ່ດົນກ່ອນຫນ້ານີ້, ໂຖແກ້ວນໍ້າໄດ້ວາງຂາຍເລຢູ່ໃນປະເທດອັງກິດ. ຜູ້ຂາຍກ່າວວ່າ ໄຫແກ້ວ ແມ່ນຜະລິດຢູ່ໃນປະເທດຝຣັ່ງໃນຊ່ວງ ຄສ 1800. ຜູ້ຂາຍໄດ້ສະເຫນີໃຫ້ຂາຍ ໄຫແກ້ວນີ້ ສໍາລັບ $200.00. ຜູ້ຊື້ທີ່ເຂົ້າມາເບິ່ງໄຫແກ້ວ ໄດ້ຮູ້ປະຫວັດສາດທີ່ແທ້ຈິງກ່ຽວກັບ  ໄຫແກ້ວ. ໄຫແກ້ວນີ້ເກົ່າແກ່ຫຼາຍທີ່ເຮັດໂດຍຊ່າງແກ້ວຊາວອິດສະລາມ. ດັ່ງນັ້ນ, ໄຫແກ້ວອັນນີ້ຄວນມີຄ່າເທົ່າໃດ? ປະມານ 6.5 ລ້ານໂດລາ! ແຕ່ຜູ້ຊື້ໄດ້ຈ່າຍພຽງແຕ່ $200.00 ສໍາລັບໄຫແກ້ວນີ້ ເພາະວ່າລາວຮູ້ບາງສິ່ງບາງຢ່າງທີ່ຜູ້ຂາຍບໍ່ຮູ້. ຜູ້ຊື້ຮູ້ມູນຄ່າທີ່ແທ້ຈິງຂອງໄຫແກ້ວນີ້.

ໃນເອເຟໂຊ 5:1-20, ໂປໂລເວົ້າກ່ຽວກັບສິ່ງທີ່ຄົນບໍ່ແມ່ນຄຣິສຕຽນຄິດວ່າມີຄວາມສໍາຄັນໃນຊີວິດ. ຄົນທີ່ບໍ່ແມ່ນຄຣິສຕຽນມັກ "ເລື່ອງສົກກະປົກ [ກ່ຽວກັບການຮ່ວມເພດ] ທີ່ເປິເປື້ອນ" (ເອເຟໂຊ 5: 4) ແລະ "ເລື່ອງຕະຫລົກ" ທີ່ເຮັດໃຫ້ຄົນມ່ວນຊື່ນ (ຂໍ້ທີ 4). ພວກເຂົາມັກເມົາເຫຼົ້າໃນງານລ້ຽງ (ເອເຟໂຊ 5:18). ພວກເຂົາຍັງມັກມີເພດສຳພັນທີ່ເຮັດຜິດກົດບັນຍັດຂອງພຣະເຈົ້າ (ເອເຟໂຊ 5:3, 5). ໂປໂລເວົ້າວ່າຄຣິດສະຕຽນຕ່າງກັນ. ຄຣິດສະຕຽນຮັກແລະ "ເຮັດທຸກສິ່ງທີ່ດີແລະຖືກຕ້ອງແລະເປັຍຄວາມຈິງ" (ເອເຟໂຊ 5: 9) ໃນພຣະເຢຊູ. ໂປໂລບອກຊາວຄຣິດສະຕຽນໃຫ້ເອົາພຣະຢຊູເປັນຊັບສົມບັດຂອງຕົນໃນຂະນະທີ່ເຂົາເຈົ້າຕຽມພ້ອມໃນຊີວິດນີ້ສຳລັບສະຫວັນ (ເອເຟໂຊ 5:15-17).