---
title:  ການນະມັດສະການທີ່ເຕັມໄປດ້ວຍວິນຍານ
date:   24/08/2023
---

`ໃນເອເຟໂຊ 5:18–20, ໂປໂລກ່າວເຖິງການນະມັດສະການ. ໂປໂລບອກວ່າຄລິດສະຕຽນຄວນເຮັດແນວໃດເມື່ອພວກເຂົາເຈົ້ານະມັດສະການ?`

ໃນເອເຟໂຊ 5:1–20, ໂປໂລໃຫ້ຄໍາແນະນໍາຊາວຄຣິດສະຕຽນກ່ຽວກັບເຫຼົ້າ. ໂປໂລບອກຜູ້ອ່ານຂອງລາວບໍ່ໃຫ້ດື່ມເຫຼົ້າແວງ. ໂປໂລບອກວ່າການເມົາເຫຼົ້າແມ່ນຜິດ. ພຣະຄຳພີເດີມໄດ້ເຕືອນບໍ່ໃຫ້ເມົາເຫຼົ້າເຊັ່ນກັນ (ສຸພາສິດ 20:1; ສຸພາສິດ 23:29–35). ສິ່ງຊົ່ວຮ້າຍເກີດຂຶ້ນເມື່ອຄົນເມົາເຫຼົ້າ. ຄົນເມົາເຫຼົ້າເວົ້າສິ່ງທີ່ເຂົາເຈົ້າບໍ່ຄວນເວົ້າ. ພວກເຂົາເຮັດສິ່ງທີ່ບໍ່ດີ. ການເມົາເຫຼົ້າເຮັດໃຫ້ຄວາມຮັກທີ່ມີຕໍ່ພຣະເຈົ້າອ່ອນແອ (ເອເຟໂຂ 5:3–14). ໂປໂລໄດ້ຊຸກຍູ້ຊາວຄຣິດສະຕຽນໃຫ້ຕື່ມຫົວໃຈຂອງເຂົາເຈົ້າດ້ວຍພຣະວິນຍານບໍລິສຸດ. ຄຣິດສະຕຽນທີ່ເຕັມໄປດ້ວຍວິນຍານຈະເວົ້າກ່ຽວກັບພຣະເຈົ້າ. ຄຣິດສະຕຽນເຫຼົ່ານີ້ຈະຂອບພຣະຄຄຸນພຣະເຈົ້າ. ພວກເຂົາຈະຮ້ອງເພງສັນລະເສີນພຣະອົງ.

ເມື່ອພວກເຮົາເຕັມໄປດ້ວຍພຣະວິນຍານບໍລິສຸດ, ຈະມີຄວາມສະຫງົບສຸກແລະການຕົກລົງໃນຄຣິສຕະຈັກ (ເອເຟໂຊ 4). ການນະມັດສະການພຣະເຈົ້າຂອງເຮົາກໍຈະແຕກຕ່າງກັນ. ການນະມັດສະການຂອງເຮົາຈະບໍ່ເຫັນແກ່ຕົວ (ເອເຟໂຊ 5:1–18).

ເຈົ້າເຫັນໃນເອເຟໂຊ 5:18–20 ວ່າໂປໂລເວົ້າຫຼາຍກ່ຽວກັບດົນຕີບໍ? ດົນຕີແມ່ນສ່ວນຫນຶ່ງທີ່ສໍາຄັນຂອງການນະມັດສະການ. ສະນັ້ນມັນແມ່ນການສັນລະເສີນ. ອ່ານໂກໂລຊາຍ 3:16; ປຽບທຽບກິດຈະການ 16:25; ຢາໂກໂບ 5:13. ຂໍ້ພຣະຄໍາພີເຫຼົ່ານີ້ຍັງສະແດງໃຫ້ພວກເຮົາຮູ້ວ່າດົນຕີເປັນສ່ວນຫນຶ່ງທີ່ສໍາຄັນຂອງການນະມັດສະການພຣະເຈົ້າຂອງພວກເຮົາ.

ເມື່ອສະມາຊິກໃນໂບດຮ້ອງເພງ ກໍຄືກັນກັບການເວົ້າລົມກັນ (ເອເຟໂຊ 5:19). ໃນຂະນະດຽວກັນ ເຮົາຕ້ອງຈື່ໄວ້ວ່າເມື່ອເຮົາຮ້ອງເພງ ເຮົາກໍສັນລະເສີນພຣະເຈົ້າ. ເປັນສ່ວນຫນຶ່ງຂອງການນະມັດສະການຂອງພວກເຮົາ, ພວກເຮົາຂໍຂອບພຣະຄຸນພຣະເຈົ້າ (ເອເຟໂຊ 5: 20), ແລະພວກເຮົາສັນລະເສີນພຣະອົງດ້ວຍບົດເພງ (ເອເຟໂຊ 5: 19). ພວກເຮົາສະເຫນີທັງເພງຂອງພວກເຮົາແລະການສັນລະເສີນພຣະເຈົ້າພຣະບິດາໃນພຣະນາມຂອງພຣະເຢຊູ (ສົມທຽບ ໂກໂລຊາຍ 3:16). ດ້ວຍເຫດນັ້ນໂປໂລຈຶ່ງເວົ້າວ່າ, “ຈົ່ງໃຫ້ກຳລັງໃຈກັນດ້ວຍເພງສັນລະເສີນ, ເພງນະມັດສະການ, ແລະເພງສົ່ງເສີມຝ່າຍຈິດວິນຍານ” (ເອເຟໂຊ 5:19). ເຈົ້າເຫັນຄໍາວ່າ "ເພງຝ່າຍຈິດວິນຍານ" ບໍ? ຄໍາວ່າ "ວິນຍານ" ມາຈາກພາສາກຣີກ "pneumatikos." ເຮົາເຂົ້າໃຈຄຳນີ້ເພື່ອໝາຍເຖິງເພງທີ່ເຕັມໄປດ້ວຍພຣະວິນຍານບໍລິສຸດ ຫລື ເພງທີ່ພຣະອົງນຳພາເຮົາໄປຮ້ອງ. ດັ່ງນັ້ນ, ໂປໂລຈຶ່ງສະແດງໃຫ້ເຮົາເຫັນໃນເອເຟໂຊ 5:18–20 ວ່າເຮົານະມັດສະການທັງສາມອົງຂອງຝ່າຍພຣະເຈົ້າ ເມື່ອເຮົານະມັດສະການ. ຝ່າຍພຣະເຈົ້າຄືພຣະບິດາ, ພຣະເຢຊູ, ແລະພຣະວິນຍານບໍລິສຸດ.

`ຄິດກ່ຽວກັບຄໍາເວົ້າຂອງເພງຝ່າຍຈິດວິນຍານທີ່ເຈົ້າມັກ. ເພງເຫຼົ່ານີ້ຊ່ວຍເຈົ້າໃຫ້ເຂົ້າໃຈຄວາມຮັກຂອງພຮະເຢຊູດີຂຶ້ນແນວໃດ?`