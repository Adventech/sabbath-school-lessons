---
title:  ‘ຜູ້ທີ່ກໍາລັງນອນຫລັບເອີຍ ຈົ່ງຕື່ນເຖີດ!
date:   22/08/2023
---

`ອ່ານ ເອເຟໂຊ 5:11–14. ໂປໂລໃຫ້ຄຳເຕືອນທີ່ມີພະລັງອັນໃດແກ່ເຮົາໃນຂໍ້ນີ້? ຄໍາເຕືອນນີ້ຫມາຍຄວາມວ່າແນວໃດສໍາລັບພວກເຮົາທີ່ເປັນຄຣິສຕຽນໃນທຸກມື້ນີ້?`

ຖ້າເຮົາຢາກເຂົ້າໃຈເອເຟໂຊ 5:11–14, ເຮົາຕ້ອງເຂົ້າໃຈສອງກົດທີ່ສຳຄັນທີ່ໂປໂລໃຫ້ເຮົາ:

(1) ໃຊ້ຊີວິດທີ່ຖະຫວາຍກຽດແດ່ພຣະເຈົ້າ. ສະແດງໃຫ້ທຸກຄົນທີ່ຢູ່ອ້ອມຮອບເຈົ້າເຫັນວ່າເຈົ້າເປັນຂອງພຣະເຈົ້າ (ເອເຟໂຊ 5:8; ອ່ານເອເຟໂຊ 5:1, 2, 4, 9–11, 13, 14).

(2) ຢ່າເຮັດບາບທາງເພດ ຫຼືໃຊ້ຊີວິດໃນບາບ (ເອເຟໂຊ 5:11; ອ່ານເອເຟໂຊ 5:3, 4, 5–8, 12).

ເອເຟໂຊ 5:8–10 ຊ່ວຍເຮົາໃຫ້ເຂົ້າໃຈເອເຟໂຊ 5:11 ໄດ້ດີຂຶ້ນ. ຄົນທີ່ບໍ່ແມ່ນຄຣິສຕຽນເບິ່ງສິ່ງທີ່ພວກເຮົາເວົ້າແລະເຮັດ. ດັ່ງນັ້ນ, ຊີວິດຂອງຄຣິສຕຽນຕ້ອງສະແດງໃຫ້ຄົນອື່ນຮູ້ວ່າພວກເຂົາເປັນຂອງພຣະເຈົ້າ (ເອເຟໂຊ 5: 8). ແລ້ວຄຣິດສະຕຽນຈະສະແດງໃຫ້ຄົນອື່ນຮູ້ວ່າພຣະເຈົ້າເປັນຄວາມສະຫວ່າງ. “ຄວາມສະຫວ່າງນີ້ໃຫ້ຄວາມຈິງແກ່ເຮົາ. ມັນເຮັດໃຫ້ພວກເຮົາຖືກຕ້ອງ [ຍອມຮັບ] ກັບພຣະເຈົ້າແລະເຮັດໃຫ້ພວກເຮົາດີ” (ເອເຟໂຊ 5: 9). ຄໍາແນະນໍານີ້ແມ່ນແຜນການຂອງໂປໂລສໍາລັບການສະແດງໃຫ້ເຫັນຄົນອື່ນຄວາມຮັກຂອງພຣະເຈົ້າ. ໃນຖານະເປັນຄລິດສະຕຽນ ເຮົາຕ້ອງສະແດງໃຫ້ເຫັນວ່າບາບເປັນສິ່ງທີ່ບໍ່ດີ. ພວກເຮົາເຮັດແນວນັ້ນໂດຍການດໍາເນີນຊີວິດອັນບໍລິສຸດ.

ເອເຟໂຊ 5:13, 14 ບອກພວກເຮົາວ່າຄລິດສະຕຽນສາມາດເອົາຊະນະຄົນທີ່ບໍ່ແມ່ນຄຣິດສະຕຽນຕໍ່ພຣະເຢຊູໄດ້ໂດຍການດຳເນີນຊີວິດອັນບໍລິສຸດ: “ແຕ່ຄວາມສະຫວ່າງ [ພຮະເຈົ້າແລະຄວາມຈິງໃນຄຳພີ ເຮັດໃຫ້ເຫັນຢ່າງແຈ່ມແຈ້ງວ່າສິ່ງເຫຼົ່ານັ້ນຜິດຫຼາຍສໍ່າໃດ. ແມ່ນແລ້ວ, ທຸກສິ່ງທຸກຢ່າງແມ່ນຈະແຈ້ງໂດຍແສງສະຫວ່າງ. ດ້ວຍເຫດນີ້ ພວກເຮົາຈຶ່ງເວົ້າວ່າ,

‘ຜູ້ທີ່ກຳລັງນອນຫລັບເອີຍ ຈົ່ງຕື່ນເຖີດ! ລຸກຂຶ້ນຈາກຄວາມຕາຍ,

ແລະພຣະຄຣິດຈະສ່ອງແສງໃສ່ພວກທ່ານ” (ເອເຟໂຊ 5:13, 14). ເມື່ອຄົນບາບເຂົ້າໃຈວ່າການປະພຶດຊົ່ວນຳໄປສູ່ການສູນເສຍຊີວິດຕະຫຼອດໄປ (ເອເຟໂຊ 5:5, 6), ແລ້ວພວກເຂົາຈະເຂົ້າໃຈວ່າຕ້ອງປ່ຽນແປງ. ເມື່ອພວກເຂົາມີປະສົບການນີ້, ພວກເຂົາສາມາດລອດໄດ້ຖ້າພວກເຂົາຍອມຮັບພຣະເຢຊູ.

ເອເຟໂຊ 5:14 ເປັນບົດກະວີ. ໃນບົດກະວີນີ້, ໂປໂລບອກຊາວຄຣິດສະຕຽນໃຫ້ຕື່ນຈາກການນອນຫລັບຝ່າຍຈິດວິນຍານແລະອະນຸຍາດໃຫ້ພຣະເຢຊູປ່ຽນແປງຊີວິດຂອງພວກເຂົາ. ບົດກະວີນີ້ຊ່ວຍເຮົາຈື່ເອຊາຢາ 60:1–3, ເຊິ່ງຂຽນເຖິງຊາວອິດສະລາແອນຂອງພຣະເຈົ້າ. ດັ່ງນັ້ນ, ພວກເຮົາຍັງອາດຈະເຂົ້າໃຈວ່າບົດກະວີໃນເອເຟໂຊ 5: 14 ແມ່ນຮຽກຮ້ອງໃຫ້ຊາວຄຣິດສະຕຽນຕື່ນຂຶ້ນ. ໂປໂລຢາກໃຫ້ປະຊາຊົນຂອງພຣະເຈົ້າຈື່ຈຳວ່າເຂົາເຈົ້າເປັນຄົນຮັບໃຊ້ພຣະເຈົ້າ. ພວກເຂົາຕ້ອງສ່ອງແສງໃຫ້ພຣະເຢຊູຄືກັນກັບແສງໄຟໃນແຜ່ນດິນທີ່ມືດມົວນີ້.

`ຊີວິດຂອງເຈົ້າສະແດງຄວາມຈິງໃນພຣະຄຳພີແນວໃດຕໍ່ຄົນອື່ນ?`