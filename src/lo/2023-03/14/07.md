---
title:  ສຶກສາເພີ່ມເຕີມ
date:   29/09/2023
---

ພວກເຮົາຈົບການສຶກສາຂອງພວກເຮົາກັບເອເຟໂຊ 6. ໃນບົດນີ້, ພວກເຮົາຄົ້ນພົບວ່າພວກເຮົາ, ຄຣິສຕະຈັກ, ເປັນກອງທັບຂອງພຣະເຈົ້າ. ໃນຖານະທີ່ຄຣິສຕະຈັກເປັນກອງທັບຂອງພຣະເຈົ້າ ເຮົາ “ຕໍ່ສູ້” ຕ້ານກັບບາບ ແລະກຳລັງຊົ່ວຮ້າຍຂອງຊາຕານ. ເຮົາຊ່ວຍພຣະເຈົ້ານຳຄວາມສະຫງົບສຸກມາສູ່ຊີວິດຂອງຄົນໃນໂລກນີ້.

ດັ່ງທີ່ເຮົາໄດ້ເຫັນຢູ່ແລ້ວ, ໂປໂລໄດ້ສົມທຽບຄຣິສຕະຈັກກັບສາມສິ່ງ: (1) ຮ່າງກາຍຂອງພຣະເຢຊູ (ເອເຟໂຊ 1:22, 23; ເອເຟໂຊ 4:11–16), (2) ວິຫານຂອງພຣະເຈົ້າ (ເອເຟໂຊ 2:19–22), ແລະ. (3) ເຈົ້າສາວ/ພັນລະຍາຂອງພຣະເຢຊູ. ໃນເອເຟໂຊ 6:10–20, ໂປໂລກ່າວວ່າ ຄຣິສຕະແມ່ນຄືກັນກັບກອງທັບ. ໂປໂລບອກຄຣິສຕະຈັກໃຫ້ກຽມພ້ອມທີ່ຈະຕໍ່ສູ້. ຫຼາຍຄົນເຂົ້າໃຈຜິດຂໍ້ພຣະຄໍາພີເຫຼົ່ານີ້.

ບາງຄົນຄິດວ່າໂປໂລເວົ້າວ່າຄຣິດສະຕຽນຄວນສູ້ຮົບທີ່ແທ້ຈິງດ້ວຍອາວຸດແທ້ຕໍ່ສັດຕູຂອງພຣະເຈົ້າ. ຄົນອື່ນໆຄິດວ່າໂປໂລໝາຍຄວາມວ່າເຮົາຄວນພ້ອມສະເໝີແລະເຕັມໃຈທີ່ຈະຕໍ່ສູ້ແລະໂຕ້ຖຽງກັບຄົນອື່ນ. ແຕ່ໂປໂລບໍ່ໄດ້ຫມາຍຄວາມວ່າພວກເຮົາຄວນຈະຕໍ່ສູ້ໃນວິທີການເຫຼົ່ານັ້ນ. ຈົ່ງຈົດຈໍາໄວ້ວາ, ໂປໂລໄດ້ກ່າວວ່າພວກເຮົາ, ເປັນຊາວຄຣິດສະຕຽນ, ຈະຕ້ອງຢູ່ໃນສັນຕິສຸກແລະມີຄວາມເປັນເອກກະພາບກັນ. ເຮົາຕ້ອງໃຫ້ກຳລັງໃຈເຊິ່ງກັນແລະກັນ ແລະມີຄວາມຮັກໃຫ້ແກ່ກັນ (ອ່ານເອເຟໂຊ 4:25–5:2). ໂປໂລອະທິບາຍວ່າຂ່າວດີຂອງພຣະເຈົ້າເປັນຂ່າວສານກ່ຽວກັບສັນຕິສຸກ (ເອເຟໂຊ 6:15). ດັ່ງນັ້ນ, ໂປໂລໃຊ້ຮູບພາບຂອງກອງທັບເພື່ອສອນພວກເຮົາວ່າພວກເຮົາຕ້ອງຕໍ່ສູ້ເພື່ອພຣະເຈົ້າ. ເຮົາຕ້ອງບໍ່ໃຊ້ອາວຸດແທ້ຕໍ່ສັດຕູຂອງພຣະເຈົ້າ. ການຕໍ່ສູ້ຂອງພວກເຮົາຕໍ່ກັບຄວາມຊົ່ວຮ້າຍຝ່່າຍວິນຍານ. ໂປໂລຂໍໃຫ້ເຮົາເຂົ້າຮ່ວມກອງທັບຂອງພຣະເຈົ້າ ແລະຊ່ວຍພຣະເຈົ້ານຳຄວາມສະຫງົບສຸກມາສູ່ຊີວິດຂອງມະນຸດ. ພວກເຂົາຈະຮູ້ສຶກສະຫງົບໃຈເມື່ອພວກເຂົາຍອມຮັບພຣະເຢຊູເຂົ້າໃນໃຈ.

ຢ່າເຮັດຜິດໃນການບໍ່ເຂົ້າໃຈໄພອັນຕະລາຍອັນແທ້ຈິງທີ່ເຮົາຢູ່. ສັດຕູຂອງເຮົາບໍ່ພຽງແຕ່ເປັນມະນຸດ. ສັດຕູຂອງພວກເຮົາປະກອບມີເທວະດາຊົ່ວຮ້າຍແລະຊາຕານຜູ້ເປັນນາຍພົນຂອງພວກເຂົາ (ເອເຟໂຊ 6: 12). ໃນເວລາດຽວກັນ, ພວກເຮົາບໍ່ຈໍາເປັນຕ້ອງຢ້ານ. ພຣະເຈົ້າຢູ່ກັບພວກເຮົາໃນການຕໍ່ສູ້ (ເອເຟໂຊ 6: 10). ພຣະເຈົ້າໃຫ້ພວກເຮົາມີອາວຸດທີ່ດີທີ່ສຸດແລະຊຸດຮົບຂອງພຣະອົງ (ເອເຟໂຊ 6:11). ນັ້ນຄື, ພຣະເຈົ້າປະທານຄວາມຈິງໃນພຣະຄຳພີຂອງພຣະອົງ, ຊີວິດອັນບໍລິສດ, ຄວາມສະຫງົບ, ຄວາມເຊື່ອ, ຄວາມເມດຕາ, ແລະ ພຣະວິນຍານບໍລິສຸດຂອງພຣະອົງໃຫ້ແກ່ເຮົາ (ເອເຟໂຊ 6:13–17). ດ້ວຍຄວາມຊ່ອຍເຫລືອຂອງພຣະເຈົ້າ, ພວກເຮົາບໍ່ລົ້ມເຫລວ. ພຣະເຈົ້າເດີນຫນ້າພວກເຮົາໃນການສູ້ຮົບ. ພຣະອົງສັນຍາກັບພວກເຮົາວ່າພວກເຮົາຈະຊະນະການຕໍ່ສູ້.

**ຄຳຖາມສົນທະນາ**:

`ໂປໂລໝາຍຄວາມວ່າແນວໃດເມື່ອລາວເວົ້າວ່າເຮົາຖືກສ້າງໃນພຣະເຢຊູໃຫ້ເຮັດສິ່ງທີ່ດີ? ພວກເຮົາບໍ່ໄດ້ລອດໂດຍການປະພຶດທີ່ດີຂອງພວກເຮົາ. ດັ່ງນັ້ນ, ແຜນການຂອງພຣະເຈົ້າສໍາລັບສິ່ງທີ່ດີທີ່ພວກເຮົາເຮັດແມ່ນຫຍັງ?`

`ອ່ານເອເຟໂຊ 3:20. “ອຳນາດ” ອັນໃດເຮັດວຽກຢູ່ໃນຕົວເຮົາ? ພະລັງນີ້ຄວນຈະສະແດງໃຫ້ເຫັນແນວໃດໃນຊີວິດຂອງເຮົາ?`