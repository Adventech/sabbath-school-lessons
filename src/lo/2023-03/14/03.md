---
title:  ຄວາມສາມັກຄີທໍາຂອງຊາວຄຣິດສະຕຽນ
date:   25/09/2023
---

`ອ່ານເອເຟໂຊ 2. ໃນຂະນະທີ່ເຈົ້າອ່ານ, ພະຍາຍາມຕອບຄໍາຖາມນີ້: ພຣະເຈົ້າແລະພຣະບຸດຂອງພຣະອົງໄດ້ເຮັດຫຍັງແດ່ສໍາລັບພວກເຮົາ?`

ໃນເອເຟໂຊ 2:1–10, ໂປໂລເວົ້າກ່ຽວກັບຊີວິດທີ່ໂຫດຮ້າຍທາລຸນທີ່ຜູ້ອ່ານຂອງລາວມີຊີວິດໃນອະດີດກ່ອນທີ່ເຂົາເຈົ້າຈະພົບພຣະເຢຊູ. ໃນຖານະເປັນຄົນບາບ, ພວກເຂົາໄດ້ຕໍ່ສູ້ກັບພຣະເຈົ້າ ແລະ ກົດ ຫມາຍຂອງພຣະອົງ. ຊາຕານແລະຄວາມບາບໄດ້ຄວບຄຸມຊີວິດຂອງພວກເຂົາ (ເອເຟໂຊ 2:1–3).

ພຣະເຈົ້າໄດ້ເຮັດຫຍັງສໍາລັບຄົນບາບເຫຼົ່ານີ້? ສິ່ງດຽວກັນທີ່ພຣະອົງເຮັດເພື່ອພວກເຮົາ:

1\. ພຣະເຈົ້າເຮັດໃຫ້ພວກເຮົາມີຊີວິດຢູ່ກັບພຣະເຢຊູ. ການຟື້ນຄືນຊີວິດຂອງພຣະເຢຊູຫຼືການຕື່ນຂຶ້ນຈາກຕາຍເປັນຄຳສັນຍາຂອງພຣະເຈົ້າຕໍ່ເຮົາເລື່ອງຊີວິດທາງວິນຍານໃໝ່ໃນຕອນນີ້ ແລະຊີວິດຕະຫຼອດໄປໃນສະຫວັນ.

2\. ພຣະເຈົ້າໄດ້ພາພວກເຮົາໄປສະຫວັນກັບພຣະເຢຊູ. ສະນັ້ນ, ກຽດສັກສີທີ່ພຣະເຢຊູໄດ້ຮັບເມື່ອພຣະອົງໄປສະຫວັນກໍເປັນຂອງເຮົາຄືກັນ.

3\. ໃນສະຫວັນ, ພຣະເຈົ້າໄດ້ນັ່ງພວກເຮົາກັບພຣະເຢຊູ. ພຣະເຢຊູໄດ້ຂຶ້ນເປັນກະສັດແຫ່ງກະສັດ. ມົງກຸດຂອງພຣະອົງເປັນມົງກຸດຂອງພວກເຮົາ (ເອເຟໂຊ 2:4–7).

ເຮົາບໍ່ພຽງແຕ່ເປັນຜູ້ເຝົ້າເບິ່ງສິ່ງທີ່ດີເລີດທີ່ເກີດຂຶ້ນກັບພຣະເຢຊູ. ພຣະເຈົ້າປະສົງໃຫ້ພວກເຮົາດໍາລົງຊີວິດໃນປະສົບການທີ່ປະເສີດເຫຼົ່ານີ້ສໍາລັບຕົວເຮົາເອງ. ເປັນຫຍັງພຣະເຈົ້າຈຶ່ງເຮັດສິ່ງເຫຼົ່ານີ້ເພື່ອເຮົາ? ພຣະເຈົ້າບໍ່ໄດ້ລວມເອົາພວກເຮົາຢູ່ໃນປະສົບການຂອງພຣະເຢຊູຍ້ອນການປະພຶດທີ່ດີຂອງເຮົາເອງ. ພຣະເຈົ້າລວມເອົາພວກເຮົາຢູ່ໃນປະສົບການທີ່ປະເສີດຂອງພຣະເຢຊູເພາະຄວາມເມດຕາຂອງພຣະອົງ (ເອເຟໂຊ 2:8, 9). ພຣະເຈົ້າປະສົງໃຫ້ພວກເຮົາມີຊີວິດຢູ່ໃນສັນຕິສຸກທີ່ສົມບູນແບບແລະການເປັນເອກະພາບກັບພຣະເຢຊູແລະເຮັດ "ສິ່ງທີ່ດີ" (ເອເຟໂຊ 2:10).

ເອເຟໂຊ 2:11–22 ສອນເຮົາວ່າເຮົາດຳລົງຊີວິດໃນມິດຕະພາບກັບຄຣິດສະຕຽນຄົນອື່ນໆໃນຄຣິິສຕະຈັກຂອງພຣະເຈົ້າ. ການຄົບຫານີ້ແມ່ນແຜນຂອງພຣະເຈົ້າ. ການສິ້ນພຣະຊົນຂອງພຣະເຢຊູເຮັດໃຫ້ພຣະເຈົ້າສະແດງຄວາມເມດຕາແກ່ເຮົາ ແລະ ຮັບເອົາເຮົາເປັນລູກໆຂອງພຣະອົງ (ເອເຟໂຊ 2:1–10). ການສິ້ນພຣະຊົນຂອງພຣະເຢຊູຍັງເຮັດໃຫ້ເຮົາມີຄວາມສາມັກຄີທໍາກັບຊາວຄຣິດສະຕຽນຄົນອື່ນໆອີກ (ເອເຟໂຊ 2:11–22). ເປັນເພາະໄມ້ກາງແຂນ, ພຣະເຢຊູສາມາດທຳລາຍທຸກສິ່ງທຸກຢ່າງທີ່ແຍກຊາວຄຣິດສະຕຽນທີ່ບໍ່ແມ່ນຊາວຢິວອອກຈາກຄຣິດສະຕຽນຊາວຢິວ ພຣະເຢຊູມີພະລັງຫລາຍທີ່ພຣະອົງສາມາດແກ້ໄຂຄວາມເຂົ້າໃຈຜິດຂອງເຮົາຕໍ່ກົດຂອງພຣະອົງ (ເອເຟໂຊ 2:11–18). ພຣະເຢຊູຍັງສ້າງວິຫານໃໝ່ເຊິ່ງເຮັດດ້ວຍຊາວຄຣິດສະຕຽນ. ຄົນທີ່ບໍ່ແມ່ນຊາວຢິວ, ຜູ້ທີ່ບໍ່ໄດ້ຮັບອະນຸຍາດໃຫ້ນະມັດສະການໃນວິຫານໃນອະດີດ, ບັດນີ້ສາມາດເຂົ້າຮ່ວມກັບຊາວຢິວທີ່ເປັນໜຶ່ງໃນໃຈແລະຄວາມຄິດ. ເຮົາກໍກາຍເປັນສ່ວນໜຶ່ງຂອງຄຣິສຕະຈັກຂອງພຣະເຈົ້າ, ຊຶ່ງຄືກັນກັບພຣະວິຫານທີ່ສັກສິດຂອງພຣະເຈົ້າ (ເອເຟໂຊ 2:19–22).

ເນື່ອງຈາກຄວາມເມດຕາຂອງພຣະເຈົ້າ, ມື້ນີ້ເຈົ້າຈຶ່ງມີຄວາມສຸກແລະເປັນພອນໃນການເຂົ້າຮ່ວມການຮ່ວມສາມັກຄີທໍາກັບພະຣເຢຊູແລະຄຣິດສະຕຽນຄົນອື່ນໆ.