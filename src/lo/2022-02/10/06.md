---
title:  ຣາເຊັນເສຍຊີວິດ
date:   02/06/2022
---

`ອ່ານເລື່ອງກ່ຽວກັບຢາໂຄບແລະຄອບຄົວຂອງລາວໃນປະຖົມມະການບົດທີ 15-19. ຢາໂຄບໄດ້ພົບກັບບັນຫາອື່ນໆໃດໆອີກ?`

ທັນໃດທີ່ຢາໂຄບໄດ້ອອກຈາກເບັດເອນ ກໍໄດ້ມີສາມຢ່າງເກີດຂຶ້ນໃນຊ່ວງສຸດທ້າຍຂອງການເດີນທາງກັບບ້ານຂອງເພີ່ນ. ລູກຊາຍຜູ້ສຸດທ້າຍທີ່ຊື່ເບັນຢາມິນນັ້ນໄດ້ເກີດ ຫຼັງຈາກນັ້ນນາງຣາເຊັນກໍເສຍຊີວິດລົງ.

ການເກີດຂອງເບັນຢາມິນກໍມີຄວາມເຊື່ອມຕໍ່ກັບເມືອງເບັດເລເຮັມ (ປະຖົມມະການ 35:19). ເບັດເລເຮັມກໍຢູ່ໃນຂອບເຂດດິນແດນແຫ່ງພັນທະສັນຍາ. ດັ່ງນັ້ນ ການເກີດຂອງເບັນຢາມິນກໍເປັນຄຳທີ່ພັນລະນາຮູບພາບທີ່ສະແດງໃຫ້ພວກເຮົາເຫັນຄຳສັນຍາຂອງພຣະເຈົ້າສຳລັບອະນາຄົດຂອງຊົນຊາດອິດສະລາເອນ.

ຢາໂຄບໄດ້ປ່ຽນຊີ່ືທີ່ນາງຣາເຊັນໄດ້ໃຫ້ກັບລູກນ້ອຍຂອງລາວກ່ອນທີ່ນາງຈະເສຍຊີວິດ. ຢາໂຄບໄດ້ປ່ຽນຊື່ໃຫ້ເປັນ ເບັນຢາມິນ ເຊິ່ງໝາຍເຖິງ “ບຸດທີ່ຢູ່ຂ້າງຂວາ”. ຊື່ນີ້ກໍສະແດງໃຫ້ເຫັນວ່າຢາໂຄບມີຄວາມຫວັງໃນດິນແດນແຫ່ງພັນທະສັນຍາ ແລະ ໃນຄຳສັນຍາຕ່າງໆທີ່ພຣະເຈົ້າໄດ້ໃຫ້ແກ່ຊົນຊາດອິດສະລາເອນ.

`ແນ່ນອນວ່າ ຄອບຄົວຂອງຢາໂຄບນັ້ນໄດ້ເຮັດຄວາມຜິດຫຼາຍຢ່າງ. ໃນຕອນສຸດທ້າຍນັ້ນ ພຣະເຈົ້າກໍຮັກສາຄຳສັນຍາໃຫ້ກັບຢາໂຄບແລະຄອບຄົວຂອງລາວ. ໃຫ້ທ່ານລອງຄິດເບິ່ງວ່າ ເລື່ອງນີ້ຈະແຕກຕ່າງແນວໃດຖ້າຫາກລູກຫຼານຂອງຢາໂຄບຫາກເຊື່ອຟັງພຣະເຈົ້າ! ໂອ! ສິ່ງຕ່າງໆກໍຄົງຈະງ່າຍກວ່ານີ້ແມ່ນບໍ່? ຊີວິດຂອງເຮົາຈະງ່າຍຂຶ້ນຊໍ່າໃດ ຖ້າຫາກພວກເຮົາຫາກຮ່ວມມືກັບພຣະເຈົ້າແລະບໍ່ຕໍ່ສູ້ພຣະອົງ?`