---
title:  ສອງອ້າຍນ້ອງພົບກັນ
date:   30/05/2022
---

ເວລານີ້ຢາໂຄບໄດ້ອອກຈາກເມືອງເປນີເອນ. ເປນີເອນກໍຄືສະຖານທີ່ໆຢາໂຄບໄດ້ຕໍ່ສູ້ກັບພຣະເຈົ້າ. ຊື່ “ເປນີເອນ”ນັ້ນໝາຍເຖິງ “ເຫັນພຣະເຈົ້າຕໍ່ໜ້າຕໍ່ຕາ” (ອ່ານປະຖົມມະການ 32:30). ຢູ່ທີ່ນັ້ນຢາໂຄບໄດ້ເຫັນພຣະເຈົ້າຢູ່ຕໍ່ໜ້າແລະຍັງມີຊີວິດຢູ່ລອດໄດ້. ບັດນີ້ ຢາໂຄບກໍເດີນທາງຕໍ່ໄປເພື່ອທີ່ຈະໄປພົບອ້າຍຂອງລາວ. ທັງສອງອ້າຍນ້ອງນັ້ນໄດ້ຖືກແຍກອອກຈາກກັນເປັນເວລາ 20 ປີ ແລ້ວ. ເອຊາວໄດ້ມາເພື່ອພົບກັບຢາໂຄບພ້ອມດ້ວຍຄົນ 400 ຄົນ (ປະຖົມມະການ 33:1). ຢາໂຄບມີຄວາມກັງວົນ.

`ໃຫ້ທ່ານກ່ຽວກັບຢາໂຄບ ແລະ ເອຊາວໃນພຣະທຳປະຖົມມະການ ບົດທີ 33. ກ່ອນອື່ນນັ້ນ ຢາໂຄບກໍເຫັນພຣະພັກຂອງພຣະເຈົ້າ ແລະແລ້ວກໍເຫັນໜ້າຂອງເອຊາວ. ພວກເຮົາສາມາດຮຽນຮູ້ບົດຮຽນອັນໃດແດ່ຈາກເລື່ອງນີ້ກ່ຽວກັບວິທີການທີ່ພວກເຮົາຄວນຮັກ “ອ້າຍນ້ອງ” ຂອງເຮົາເອງບໍ່ວ່າພວກເຂົາຈະເປັນຜູ້ໃດກໍຕາມ?`

ຢາໂຄບຂາບລົງເຈັດເທື່ອຢູ່ຕໍ່ໜ້າອ້າຍຂອງລາວ (ປະຖົມມະການ 33:3). ຢາໂຄບໄດ້ເອີ້ນເອຊາວວ່າ “ທ່ານເອີຍ” ຫຼາຍເທື່ອ (ປະຖົມມະການ 33:8,13,15, NKJV). ເປັນຫຍັງຢາໂຄບຈຶ່ງກ່າວແລະເຮັດສິ່ງເຫຼົ່ານີ້? ລາວກຳລັງພະຍາຍາມທີ່ຈະຊົດໃຊ້ອ້າຍຂອງລາວຄືນໃນພຣະພອນທີ່ລາວໄດ້ລັກໄປຈາກອ້າຍ (ອ່ານປະຖົມມະການ 33:11). ເມື່ອເອຊາວໄດ້ເຫັນນ້ອງຊາຍຂອງລາວ ເອຊາວກໍໄດ້ແລ່ນໄປຫາ. ເອຊາວໄດ້ຂ້າຢາໂຄບຫຼືບໍ່? ບໍ່ເລີຍ. ເອຊາວ “ທັງກອດແລະຈູບລາວ” (ປະຖົມມະການ 33:4).

ແນ່ນອນວ່າຢາໂຄບໄດ້ເຂົ້າໃຈເຖິງພຣະເມດຕາຂອງພຣະເຈົ້າຫຼາຍຂຶ້ນກວ່າເກົ່າອີກ.