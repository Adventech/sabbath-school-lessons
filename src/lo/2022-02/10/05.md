---
title:  ການນະມັດສະການພຣະປອມ
date:   01/06/2022
---

`ອ່ານເລື່ອງໃນພຣະທໍາ ປະຖົມມະການ 34:30-35:15. ພວກເຮົາສາມາດຮຽນຮູ້ບົດຮຽນອັນໃດກ່ຽວກັບການນະມັດສະການຈາກສິ່ງທີ່ໄດ້ເກີດຂຶ້ນໃນນີ້?`

ຢາໂຄບໄດ້ສະແດງຄວາມບໍ່ພໍໃຈກ່ຽວກັບການກໍ່ອາຊະຍາກຳຂອງລູກຊາຍທັງສອງຄົນຂອງລາວ (ປະຖົມມະການ 34:30) ແລະ ໄດ້ຮ້າຍພວກເຂົາ (ປະຖົມມະການ 34:31). ຕໍ່ມາ ພຣະເຈົ້າໄດ້ບອກຢາໂຄບໃຫ້ອອກຈາກເມືອງຊີເຄັມແລະກັບໄປທີ່ເມືອງເບັດເອນເພື່ອທີ່ຈະສ້າງຂໍ້ຕົກລົງຫຼືພັນທະສັນຍາໃໝ່ກັບພຣະເຈົ້າ. ພຣະເຈົ້າຊົງບອກລາວໃຫ້ສ້າງແທນບູຊາຂຶ້ນມາເມື່ອລາວເດີນທາງໄປຮອດທີ່ນັ້ນ.

ຫຼັງຈາກທີ່ໄດ້ຮັບຄຳສັ່ງຈາກພຣະເຈົ້າແລ້ວ ຢາໂຄບກໍບອກປະຊາຊົນຂອງພຣະອົງໃຫ້ໂຍນຮູບປັ້ນຫຼືຮູບເຄົາລົບຂອງພະຊາວການາອານຖີ້ມໄປ. ພຣະເຈົ້າບໍ່ສາມາດເຮັດພັນທະສັນຍາຂອງພຣະອົງໃໝ່ກັບຢາໂຄບຈົນກວ່າຄອບຄົວຂອງລາວຈະນຳເອົາພະປອມຕ່າງໆອອກຈາກຫໍເຕັນແລະຈາກຈິດໃຈຂອງພວກເຂົາ.

ເລື່ອງນີ້ສະແດງໃຫ້ພວກເຮົາເຫັນຄວາມຈິງໃນພຣະຄຳພີທີ່ສຳຄັນກ່ຽວກັບການຫັນໜີຈາກຄວາມບາບ. ພວກເຮົາຈະຕ້ອງເຮັດຫຼາຍກວ່າ ການສາລະພາບບາບຂອງເຮົາແລະກ່າວຄຳວ່າເສຍໃຈ. ພວກເຮົາຈະຕ້ອງທຳລາຍພະປອມຕ່າງໆທີ່ຢູ່ໃນຫົວໃຈຂອງເຮົາ. ພະປອມນັ້ນກໍຢູ່ທຸກໆບ່ອນ ຖ້າຫາກພວກເຮົາບໍ່ມີຄວາມລະມັດລະວັງ ພວກເຮົາກໍສາມາດນະມັດສະການອັນໃດກໍໄດ້ແມ່ນບໍ່?

`ເມື່ອພວກເຮົາຮັກສິ່ງໃດຫຼາຍກວ່າທີ່ພວກເຮົາຮັກພຣະເຈົ້າ ພວກເຮົາກໍມີຄວາມຜິດໃນການນະມັດສະການພະປອມ. ການນະມັດສະການພະປອມນັ້ນສາມາດລັກເຂົ້າໄປຢູ່ໃນຫົວໃຈຂອງເຮົາກ່ອນທີ່ພວກເຮົາຈະຮູ້ໂຕ. ພວກເຮົາສາມາດເຮັດສິ່ງໃດເພື່ອຫຼີກລ້ຽງອັນຕະລາຍນີ້ໄດ້?`