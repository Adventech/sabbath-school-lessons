---
title:  ຢາໂຄບ ຊົນຊາດອິດສະລາເອນ
date:   28/05/2022
---

### ອ່ານສຳລັບບົດຮຽນອາທິດນີ້
ປະຖົມມະການ 32:22-31; ປະຖົມມະການ ບົດທີ 33; ປະຖົມມະການ ບົດທີ 34; ປະຖົມມະການ 34:30-35; ປະຖົມມະການ 35:15-29.

> <p>ຂໍ້ຄວນຈຳ</p>
> “ຊາຍນັ້ນເວົ້າວ່າ,” “ຊື່ຂອງເຈົ້າຈະບໍ່ແມ່ນຢາໂຄບອີກຕໍ່ໄປ. ເຈົ້າໄດ້ຕໍ່ສູ້ກັບພຣະເຈົ້າແລະມະນຸດ ແລະເຈົ້າຊະນະ; ສະນັ້ນ ຊື່ຂອງເຈົ້າຈະແມ່ນອິດສະລາເອນ” (ປະຖົມມະການ 32:28)

ເລື່ອງຂອງຢາໂຄບກໍດຳເນີນຕໍ່ໄປ. ຢາໂຄບໄດ້ອອກຈາກລາບັນ ແລະ ກຳລັງມຸ້ງໜ້າກັບບ້ານເກີດຂອງລາວ. ອີກບໍ່ດົນຢາໂຄບກໍຈະໄດ້ພົບກັບເອຊາວ. ຢາໂຄບໄດ້ເຮັດຜິດຢ່າງໃຫຍ່ຫຼວງຕໍ່ອ້າຍຂອງລາວໃນອະດີດ. ເອຊາວຈະເຮັດແນວໃດກັບຢາໂຄບຫຼັງຈາກທີ່ເວລາຜ່ານໄປຫຼາຍປີແລ້ວ?

ແນ່ນອນວ່າ ຢາໂຄບນັ້ນຢ້ານໃນສິ່ງທີ່ອາດຈະເກີດຂຶ້ນ. ດັ່ງນັ້ນ ອົງພຣະຜູ້ເປັນເຈົ້າຂອງອັບຣາຮາມແລະ ອີຊາກກໍມາຫາຢາໂຄບອີກເພື່ອໃຫ້ກຳລັງໃຈແລະຄວາມຫວັງແກ່ລາວ. ການປະຊຸມນີ້ຈະເປັນທີ່ຮູ້ຈັກວ່າເປັນ “ເວລາທີ່ປະຊາຊົນຂອງເຮົາ(ຢາໂຄບ)ທຸກໃຈຫຼາຍ” (ອ່ານ ເຢເລມີຢາ 30:7; ອ່ານຂໍ້ 5-7). ໃນຄືນນັ້ນ ຢາໂຄບຜູ້ທີ່ໄດ້ຫຼອກລວງຄົນອື່ນນັ້ນໄດ້ກາຍເປັນ “ອິດສະລາເອນ”. ຊື່ໃໝ່ນີ້ກະສະແດງໃຫ້ພວກເຮົາເຫັນຈຸດເລີ່ມຕົ້ນໃໝ່ໃນຊີີວິດຂອງຢາໂຄບ.

ເລື່ອງຂອງອັບຣາຮາມ, ອີຊາກ ແລະ ຢາໂຄບກໍສະແດງໃຫ້ພວກເຮົາເຫັນວ່າພວກເຮົາສາມາດເພີ່ງພາພຣະເຈົ້າໃຫ້ເຮັດທຸກສິ່ງທຸກຢ່າງທີ່ພຣະອົງຊົງສັນຍາແກ່ພວກເຮົາ. ພຣະເຈົ້າຈະຮັກສາຄຳສັນຍາຂອງພຣະອົງແມ່ນແຕ່ໃນເວລາທີ່ປະຊາຊົນຕໍ່ສູ້ພຣະອົງຫຼືລົ້ມເຫຼວໃນການເຊື່ອຟັງພຣະອົງໃນບາງຄັ້ງຄາວ.