---
title:  ດີນາ
date:   31/05/2022
---

ໃນເລື່ອງນີ້ ພວກເຮົາໄດ້ອ່ານກ່ຽວກັບຊີເຄມຜູ້ທີ່ໄດ້ພົບເຫັນນາງດີນາລູກສາວຂອງຢາໂຄບ. ເຊເຄັມໄດ້ບັງຄັບນາງດີນາໃຫ້ມີເພດສຳພັນກັບລາວ ແຕ່ແລ້ວຊີເຄັມກໍຕົກຫລຸມຮັກນາງດີນາແລະຕ້ອງການທີ່ຈະແຕ່ງງງານກັບນາງ. ລາວຍອມທີ່ຈະຮັບພິທີຕັດເພື່ອວ່າລາວຈະສາມາດແຕ່ງງານກັບນາງໄດ້. ດັ່ງທີ່ທ່ານອາດຈະຮູ້ໄປແລ້ວວ່າ ການຮັບພິທີຕັດນັ້ນໝາຍເຖິງການຕັດໜັງຢູ່ປາຍອະໄວຍະວະເພດຂອງຜູ້ຊາຍ. ການກະທຳດັ່ງນີ້ເເປັນສັນຍາລັກຂອງຂໍ້ຕົກລົງລະຫວ່າງພຣະເຈົ້າ ແລະ ປະຊາຊົນຂອງພຣະອົງ.

ແຕ່ບັນດາອ້າຍຂອງດີນາກໍໃຈຮ້າຍໃຫ້ກັບຊີເຄັມ. ພຣະເຈົ້າໄດ້ບອກປະຊາຊົນຂອງພຣະອົງບໍ່ໃຫ້ແຕ່ງງານກັບຊາວການາອານ (ລະບຽບພວກເລວີ 19:29). ດັ່ງນັ້ນ ຊີເມໂອນແລະເລວີໄດ້ຕັດສິນໃຈທີ່ຈະລົງໂທດຊີເຄັມ. ກ່ອນອື່ນນັ້ນ ຊີເມໂອນແລະເລວີໄດ້ຕົວະຊີເຄັມ (ປະຖົມມະການ 34:13). ຕໍ່ມາຊີເມໂອນແລະເລວີໄດ້ຂ້າຜູ້ຊາຍທັງໝົດໃນຕົວເມືອງລວມທັງຊີເຄັມແລະພໍ່ຂອງລາວ. ແລ້ວຊີເມໂອນແລະເລວີກໍໄດ້ປຸ້ນເອົາທຸກຢ່າງຈາກເມືອງນັ້ນ (ປະຖົມມະການ 34:25-27).

ເມືອດີນາໄດ້ຖືກຂົ່ມຂືນ ຢາໂຄບບໍ່ໄດ້ກ່າວສິ່ງໃດ (ປະຖົມມະການ 34:5). ຢາໂຄບຕ້ອງການພຽງທີ່ຈະຢູ່ຢ່າງສະຫງົບສຸກ. ແຕ່ເມື່ອຢາໂຄບໄດ້ຍິນເລື່ອງທີ່ລູກຊາຍຂອງລາວສອງຄົນໄດ້ເຮັດ ລາວກໍໄດ້ຮ້າຍພວກເຂົາຍ້ອນພວກເຂົາໄດ້ສ້າງຄວາມເດືອດຮ້ອນສຳລັບລາວໃນດິນແດນນັ້ນ (ປະຖົມມະການ 34:30).

`ໃນເລື່ອງຕ່າງໆໃນພຣະທຳ ປະຖົມມະການ ພວກເຮົາເຫັນເລື່ອງລາວອັນດຽວກັນເກີດຂຶ້ນຊ້ຳແລ້ວຊ້ຳອີກ. ການຂີ້ຕົວະແລະຫຼອກລວງ, ຄວາມເມດຕາແລະການໃຫ້ອະໄພ. ສິ່ງເຫຼົ່ານີ້ບອກຫຍັງພວກເຮົາກ່ຽວກັບມະນຸດທັງຫຼາຍ?`