---
title:  ຂໍ້ຄິດເພີ່ມເຕີມ
date:   03/06/2022
---

ອ່ານບົດຄວາມຂອງທ່ານນາງເອເລັນຈີໄວທ໌ “The Night of Wresting” ຫນ້າທີ 195-203 ໃນປື້ມ Patriarchs and Prophets.

“ຢາໂຄບໄດ້ຕໍ່ສູ້ກັບພຣະເຈົ້າໝົດຄືນ. ປະສົບການແຫ່ງຄວາມເຈັບປວດແລະຄວາມທຸກທໍລະມານນີ້ກໍສະແດງໃຫ້ພວກເຮົາເຫັນບົດທົດສອບອັນໜັກໜ່ວງທີ່ປະຊາຊົນຂອງພຣະເຈົ້າຈະໄດ້ຮັບກ່ອນການສະເດັດກັບມາຄັ້ງທີສອງ...ປະຫວັດຂອງຢາໂຄບນັ້ນກໍໃຫ້ຄວາມຫວັງແກ່ພວກເຮົາ. ພຣະເຈົ້າຈະບໍ່ໜີຈາກຜູ້ທີ່ໄດ້ເຮັດບາບແລະໄດ້ກັບມາຫາພຣະອົງດ້ວຍຈິດໃຈທີ່ຮູ້ສຶກຜິດ. ໂດຍຄວາມເຊື່ອນັ້ນ ຢາໂຄບໄດ້ຮັບສິ່ງທີ່ລາວຍັງບໍ່ສາມາດຮັບໄດ້ໂດຍການສູ້ດ້ວຍກຳລັງຂອງຕົນເອງ. ຢາໂຄບໄດ້ໄວ້ວາງໃຈໃນພຣະເຈົ້າ ແລະບໍ່ໄດ້ເພິ່ງພາຕົນເອງ. ພຣະເຈົ້າໄດ້ສອນຜູ້ຮັບໃຊ້ຂອງພຣະອົງວ່າມີແຕ່ອຳນາດແລະຄວາມເມດຕາຂອງພຣະອົງເທົ່ານັ້ນທີ່ຈະປະທານພຣະພອນທີ່ລາວຕ້ອງການຢ່າງແຮງ. ສິ່ງດຽວກັນນີ້ກໍເປັນຄວາມຈິງສຳລັບພວກເຮົາໃນຍຸກສຸດທ້າຍນີ້. ອັນຕະລາຍຈະຢູ່ອ້ອມຂ້າງພວກເຮົາ ແລະ ພວກເຮົາຈະຮູ້ສຶກເສົ້າຢ່າງແຮງ. ດັ່ງນັ້ນ ພວກເຮົາຈະຕ້ອງເພີ່ງພາຄວາມເຊື່ອ ແລະ ຄຳສັນຍາຕ່າງໆຂອງພຣະເຢຊູຢ່າງສົມບູນ. ພວກເຮົາບໍ່ສາມາດເຮັດສິ່ງໃດ ເພື່ອຊ່ວຍຕົນເອງໃຫ້ພົ້ນ” (ທ່ານນາງເອເລັນຈີໄວທ໌, Patriarchs and Prophets, Pages 201-203) 

**ຄຳຖາມຄົ້ນຄວ້າ**

`ປະສົບການຂອງຢາໂຄບສະແດງໃຫ້ພວກເຮົາເຫັນຄວາມຈິງຂອງພຣະຄຳພີນີ້ແນວໃດຄື: “ເຮົາອ່ອນແຮງເມື່ອໃດເຮົາກໍເຂັ້ມແຂງຂຶ້ນເມື່ອນັ້ນ” (2 ໂກຣິນໂທ 12:10)?`

`ພວກເຮົານະມັດສະການພະປອມຕ່າງໆອັນໃດແດ່ໃນປະຈຸບັນ? ພວກເຮົາສາມາດທີ່ຈະຮັບປະກັນໄດ້ແນວໃດວ່າພວກເຮົານັ້ນນະມັດສະການພຣະເຈົ້າອົງດຽວເທົ່ານັ້ນ?`