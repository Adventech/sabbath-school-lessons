---
title:  ພຣະເຈົ້າສາບແຊ່ງງູ
date:   06/04/2022
---

`“'ກູຈະໃຫ້ມຶງກັບຍິງເປັນສັດຕູຕໍ່ກັນ. ລູກໆຂອງມຶງ ແລະ ລູກຂອງນາງຈະເປັນສັດຕູກັນ. ມຶງຈະກັດຕີນລູກຂອງນາງ, ແຕ່ນາງຈະຢຽບຫົວຂອງມຶງ” (ປະຖົມມະການ 3:15). ພຣະຜູ້ເປັນເຈົ້າກໍາລັງກ່າວອັນໃດກັບງູໂຕນີ້? ພວກເຮົາເຫັນປະກາຍແຫ່ງຄວາມຫວັງອັນໃດຢູ່ໃນຄຳສາບແຊ່ງນີ້?`

ງູໄດ້ເລີ່ມຕົ້ນຄວາມສັບສົນວຸ່ນວາຍທັງໝົດໃນສວນເອເດນ. ດັ່ງນັ້ນ, ພຣະເຈົ້າໄດ້ເລີ່ມຕົ້ນວຽກງານການເປັນຜູ້ພິພາກສາຂອງພຣະອົງໂດຍໄດ້ຕັດສິນງູ. ພວກທ່ານເຫັນບໍວ່າ ງູແມ່ນຜູ້ດຽວໃນເລື່ອງນີ້ທີ່ພຣະເຈົ້າສາບແຊ່ງ? ໜັງສືປະຖົມມະການ 3:15 ສະແດງໃຫ້ເຮົາເຫັນເຖິງສິ່ງທີ່ເກີດຂຶ້ນເມື່ອພຣະເຈົ້າໄດ້ສ້າງທ້ອງຟ້າ ແລະ ແຜ່ນດິນໂລກ. ໃນເວລານັ້ນ, ພຣະເຈົ້າເຮັດໃຫ້ທ້ອງຟ້າແລະແຜ່ນດິນໂລກເຕັມໄປດ້ວຍສິ່ງທີ່ມີຊີວິດ, ສິ່ງທີ່ດີໆ ແລະພຣະພອນຫຼວງຫຼາຍ. ບັດນີ້, ພຣະເຈົ້າໄດ້ຕັດສິນງູ. ຄຳປະກາດນີ້ທີ່ຕໍ່ສູ້ງູກໍນຳໄປສູ່ຄວາມຕາຍ, ຄວາມຊົ່ວ ແລະ ຄຳສາບແຊ່ງ. ພວກເຮົາຈະເຫັນຕໍ່ໄປວ່າ ພຣະເຈົ້າຍັງປະກອບກໍໄດ້ໃຫ້ສັນຍາທີ່ມີຄວາມຫວັງສໍາລັບພວກເຮົາໃນຄໍາສາບແຊ່ງຂອງພຣະອົງຕໍ່ງູນັ້ນ. ຄໍາສາບແຊ່ງເປັນຂໍ້ຄວາມພິເສດກ່ຽວກັບອະນາຄົດ: ພຣະເຈົ້າຈະໃຫ້ຄວາມລອດພົ້ນໃຫ້ກັບມະນຸດ (ປະຖົມມະການ 3:15). ພວກທ່ານເຫັນບໍ່ວ່າ ພຣະເຈົ້າໃຫ້ຄວາມຫວັງນີ້ໃຫ້ແກ່ອາດາມແລະເອວາ ກ່ອນທີ່ພຣະອົງຈະຕັດສິນພວກເຂົາອີກ? ແມ່ນແລ້ວ, ອາດາມແລະເອວາໄດ້ກະທຳຜິດບາບ. ແນ່ນອນວ່າ, ພວກເຂົາຈະໄດ້ທົນທຸກທໍລະມານຍ້ອນວ່າ ພວກເຂົາເປັນຄົນບາບ. ແມ່ນແລ້ວ, ພວກເຂົາຈະຕາຍຄືກັນ. ແຕ່ພຣະເຈົ້າໃຫ້ພວກເຂົາມີຄວາມຫວັງວ່າ ພຣະອົງຈະຊ່ວຍໃຫ້ພວກເຂົາໃຫ້ລອດພົ້ນໃນຕອນຈົບ. 

`ໃຫ້ເຮົາປຽບທຽບປະຖົມມະການ 3:15 ກັບ ໂຣມ 16:20, ເຮັບເຣີ 2:14 ແລະ ພຣະນິມິດ 12:17. ຂໍ້ພຣະຄໍາພີເຫຼົ່ານີ້ໄດ້ສະແດງໃຫ້ພວກເຮົາເຫັນແຜນການຂອງພຣະເຈົ້າທີ່ຈະຊ່ວຍໃຫ້ເຮົາພົ້ນແລະ ສົງຄາມລະຫວ່າງຄວາມດີແລະຄວາມຊົ່ວແນວໃດ?`