---
title:  ຂໍ້ຄິດເພີ່ມເຕີມ
date:   08/04/2022
---

ໃຫ້ປຽບທຽບຕົ້ນໄມ້ແຫ່ງຊີວິດກັບຕົ້ນໄມ້ແຫ່ງຄວາມຮູ້ກ່ຽວກັບຄວາມດີແລະຄວາມຊົ່ວ. ຕົ້ນໄມ້ທັງສອງຕົ້ນກໍຕັ້ງຢູ່ກາງສວນເອເດນ (ປະຖົມມະການ 2:9). ເມື່ອມະນຸດຄູ່ທຳອິດກິນໝາກໄມ້ທີ່ຕ້ອງຫ້າມ ພຣະເຈົ້າກໍບໍ່ຍອມໃຫ້ເຂົາເຈົ້າກິນໝາກໄມ້ທີ່ມີຊີວິດອີກຕໍ່ໄປ. ຄວາມຈິງໃນພຣະຄຳພີສອນເຮົາກ່ຽວກັບກົດເກນທີ່ສຳຄັນຄື: ການເລືອກທາງດ້ານຈິດວິນຍານຂອງເຮົາກໍກ່ຽວຂ້ອງກັບສຸຂະພາບແລະຮ່າງກາຍຂອງເຮົາ. ການເລືອກສິ່ງເຫຼົ່ານີ້ສາມາດເຮັດໃຫ້ພວກເຮົາອ່ອນແອ ຫຼື ເຂັ້ມແຂງຂຶ້ນໄດ້. ພວກມັນສາມາດນໍາໄປສູ່ຊີວິດ ຫຼື ຄວາມຕາຍ. 

“ເມື່ອພຣະເຈົ້າຊົງສ້າງນາງເອວາ ພຣະອົງບໍ່ໄດ້ຊົງສ້າງນາງໃຫ້ດ້ອຍກ່ວາ ຫຼື ດີກ່ວາຜູ້ຊາຍ. ນາງ ເອວາເປັນຄູ່ຄອງທີ່ສົມບູນແບບສຳລັບອາດາມໃນທຸກສິ່ງ. ພຣະເຈົ້າບໍ່ໄດ້ວາງແຜນໃຫ້ຄູ່ສົມລົດນັ້ນມີຄວາມສົນໃຈທີ່ແຕກຕ່າງຈາກກັນແລະກັນ. ໃນເວລາດຽວກັນ, ພຣະເຈົ້າເຮັດໃຫ້ພວກເຂົາແຕ່ລະຄົນໃຊ້ແນວຄິດແລະ ມີປະຕິບັດດ້ວຍຕົນເອງ. ແຕ່ແລ້ວນາງເອວາກໍໄດ້ເຮັດບາບ. ເພາະວ່ານາງໄດ້ເຮັດບາບກ່ອນ... ພຣະເຈົ້າຈຶ່ງໄດ້ບອກນາງເອວາວ່າ ລາວຕ້ອງເຊື່ອຟັງຜົວຂອງຕົນ. ການລົງໂທດນີ້ແມ່ນສ່ວນຫນຶ່ງຂອງຄໍາສາບແຊ່ງທີ່ເກີດຈາກຄວາມບາບ. Ellen G. White, Testimonies for the Church, volume 3, page 484, adapted.

**ຄຳຖາມຄົ້ນຄວ້າ**

`ເປັນຫຍັງ ນາງເອວາຈຶ່ງຄິດວ່າລາວຈະໄດ້ສະຕິປັນຍາ ຖ້ານາງໄດ້ກິນໝາກໄມ້ຈາກຕົ້ນໄມ້ແຫ່ງຄວາມຮູ້ຈັກຄວາມດີແລະຄວາມຊົ່ວ? ພວກເຮົາຈະຫຼີກລ່ຽງການເຮັດຜິດແບບດຽວກັນນີ້ໄດ້ແນວໃດໃນຊີວິດຂອງພວກເຮົາເອງ?`