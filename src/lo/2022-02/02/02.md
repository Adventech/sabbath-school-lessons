---
title:  ງູ
date:   03/04/2022
---

`ງູແມ່ນໃຜ? ງູໄດ້ຫຼອກລວງນາງເອວາແນວໃດ? ໃຫ້ທ່ານອ່ານພຣະທໍາ ປະຖົມມະການ 3:1;2; ໂກຣິນໂທ 11:3 ແລະ ພຣະນິມິດ 12:7–9 ສໍາລັບຄໍາຕອບ.`

ປະຖົມມະການ 3:1 ເລີ່ມຕົ້ນດ້ວຍຄໍາວ່າ: “ງູ”. ໂມເຊໃສ່ຄໍາວ່າ "ງູ" ໃນຕອນຕົ້ນຂອງປະໂຫຍກ.ດັ່ງນັ້ນ ພວກເຮົາຈະມາເບີ່ງຄໍານີ້. ຄໍາທໍາອິດຂອງປະໂຫຍກແມ່ນມີຄວາມສໍາຄັນສະເຫມີ. ດັ່ງນັ້ນ, ພວກເຮົາເຫັນວ່າ ງູຈະມີສ່ວນສໍາຄັນໃນເລື່ອງນີ້. ນອກຈາກນັ້ນ, ທ່ານເຫັນບໍວ່າ ໂມເຊໄດ້ຂຽນຄຳວ່າ “ງູໂຕນັ້ນ” ແລະ ບໍ່ແມ່ນ “ງູໂຕໜຶ່ງ”? ຄໍາວ່າ “ເດີ” ໃນພາສາອັງກິດ (the) ສະແດງໃຫ້ພວກເຮົາຮູ້ວ່າ ງູໂຕນັ້ນແມ່ນງູທີ່ພວກເຮົາຮູ້ຈັກຢູ່ແລ້ວ.

“ຊາຕານບໍ່ຢາກໃຫ້ນາງເອວາຄົ້ນພົບແຜນການຊົ່ວຮ້າຍຂອງມັນ. ດັ່ງນັ້ນ, ຊາຕານເລືອກທີ່ຈະປິດບັງວ່າມັນເປັນໃຜ. ມັນເລືອກທີ່ຈະປາກົດກັບນາງເອວາ ໂດຍເປັນໂຕງູ. ໂຕງູເປັນສັດທີ່ເໝາະທີ່ສຸດສຳລັບຊາຕານທີ່ຈະໃຊ້ເພື່ອຫລອກລວງນາງເອວາ.” ທ່ານນາງເອເລັນ ຈີ. ໄວທ໌, Patriarchs and Prophets, ໜ້າ 53, adapted.

ງູໄດ້ທໍາທ່າເປັນໝູ່ກັບພຣະເຈົ້າ ແລະ ບໍ່ແມ່ນສັດຕູຂອງພຣະອົງ. ມັນປະຕິບັດຄືກັບວ່າ ມັນເຂົ້າຂ້າງພຣະບັນຍັດຂອງພຣະເຈົ້າ. ແຕ່ວ່າ, ເນື້ອແທ້ໆຂອງງູນັ້ນບໍ່ເຊື່ອພຣະເຈົ້າເລີຍ. ດັ່ງນັ້ນ, ຈາກການເລີ່ມຕົ້ນ, ພວກເຮົາເຫັນວ່າ ຊາຕານເປັນຄົນຂີ້ຕົວະແລະຫຼອກລວງຢ່າງຫຼາຍ. ດັ່ງທີ່ພວກເຮົາຈະເຫັນຕໍ່ໄປນີ້ ເລ່ກົນຂອງມັນກໍໃຊ້ໄດ້ເຊັ່ນດຽວກັນ.

`ຖ້າວ່າຊາຕານໄດ້ຫຼອກລວງນາງເອວາຜູ້ສົມບູນແບບໃນສວນເອເດນທີ່ສົມບູນແບບ, ມັນຈະສາມາດຫຼອກລວງພວກເຮົາທີ່ເປັນຄົນບາບຢູ່ໃນແຜ່ນດິນໂລກທີ່ຖືກທຳລາຍໄປໄດ້ຫຼາຍກ່ວານັ້ນຊໍ່າໃດ?`