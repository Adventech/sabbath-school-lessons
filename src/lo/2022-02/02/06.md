---
title:  ແຜນຂອງພຣະເຈົ້າສໍາລັບມະນຸດ
date:   07/04/2022
---

`ເກີດຫຍັງຂື້ນກັບອາດາມແລະເອວາ ຍ້ອນຄວາມບາບຂອງພວກເຂົາ? ສໍາລັບຄໍາຕອບ, ໃຫ້ອ່ານ ປະຖົມມະການ 3:15–24.`

ພຣະເຈົ້າໄດ້ລົງໂທດງູໂດຍການສາບແຊ່ງ (ປະຖົມມະການ 3:14). ແຕ່ວ່າ, ພຣະເຈົ້າໃຫ້ການລົງໂທດທີ່ແຕກຕ່າງກັນໃຫ້ກັບຜູ້ຊາຍແລະຜູ້ຍິງນັ້ນ. ການລົງໂທດຂອງພວກເຂົາບໍ່ແມ່ນຄໍາສາບແຊ່ງ. ພຣະເຈົ້າໄດ້ສະເໜີຄວາມຫວັງໃຫ້ແກ່ອາດາມແລະເອວາ ເຊີ່ງເປັນຄວາມຫວັງທີ່ພຣະອົງບໍ່ໄດ້ມອບໃຫ້ແກ່ຊາຕານ.

ຜູ້ຍິງໄດ້ເຮັດບາບຍ້ອນການຕິດຕໍ່ສື່ສານກັບງູ. ດັ່ງນັ້ນ, ພຣະເຈົ້າຈຶ່ງໃຫ້ການລົງໂທດແກ່ຜູ້ຍິງທີ່ມີການເຊື່ອມໂຍງຕໍ່ກັບຄໍາສາບແຊ່ງທີ່ພຣະເຈົ້າໃຫ້ກັບງູ.

ຜູ້ຊາຍໄດ້ເຮັດບາບເພາະວ່າລາວໄດ້ເຊື່ອຟັງຜູ້ຍິງ, ບໍ່ແມ່ນເຊື່ອຄຳສັ່ງຂອງພຣະເຈົ້າ. ດັ່ງນັ້ນ, ພຣະເຈົ້າຈຶ່ງລົງໂທດຊາຍຄົນນັ້ນໂດຍການສາບແຊ່ງໃສ່ດິນ ເພາະພຣະເຈົ້າຊົງສ້າງອາດາມມາຈາກພື້ນດິນ (ປະຖົມມະການ 3:17).

ແມ່ຍິງແມ່ນຮູບພາບພັນລະນາສໍາລັບຊີວິດແລະຄວາມເມດຕາ (ປະຖົມມະການ 3:20). ເດັກນ້ອຍຈະເກີດກັບລູກສາວຂອງນາງເອວາໃນອະນາຄົດ. ເດັກນ້ອຍຜູ້ນີ້ຈະເປັນຜູ້ນຳຄວາມລອດຂອງຄົນໃນແຜ່ນດິນໂລກທັງຫມົດ. ພຣະອົງຈະຊ່ວຍມະນຸດໃຫ້ພົ້ນຈາກການສາບແຊ່ງຂອງຄວາມບາບແລະຄວາມຕາຍ.

`ພວກເຮົາມັກຈະຄິດວ່າ "ຄວາມຮູ້" ເປັນສິ່ງທີ່ດີແມ່ນບໍ? ເປັນຫຍັງ ມັນຈຶ່ງບໍ່ເປັນແບບນັ້ນສະເໝີໄປດັ່ງທີ່ຄວາມບາບຂອງອາດາມແລະເອວາສະແດງໃຫ້ເຮົາເຫັນ?`