---
title:  ຢາໂຄບອວຍພອນລູກຊາຍທັງຫຼາຍຂອງໂຢເຊັບ
date:   21/06/2022
---

ຢາໂຄບຈະຕາຍໃນອີກບໍ່ຊ້າ ໃນເວລານີ້ລາວໄດ້ຈື່ການເດີນທາງໄປເມືອງເບັດເອນຂອງລາວ (ປະຖົມມະການ 35:1-15). ຢູ່ທີ່ນັ້ນ ພຣະເຈົ້າໄດ້ໃຫ້ຄໍາສັນຍາທີ່ຈະມອບດິນແດນການາອານໃຫ້ອີກເທື່ອໜຶ່ງ. ດິນແດນນີ້ຈະເປັນຂອງຢາໂຄບ ແລະ ລູກຫຼານຂອງລາວຕະຫຼອດໄປ (ປະຖົມມະການ 17:8). ຄວາມຫວັງແຫ່ງດິນແດນແຫ່ງພັນທະສັນຍານັ້ນກໍປອບປະໂລມຈິດໃຈຂອງຢາໂຄບ. ແລ້ວຢາໂຄບກໍອວຍພອນລູກຊາຍທັງສອງຄົນຂອງໂຢເຊັບ.

`ອ່ານເລື່ອງໃນພຣະທຳປະຖົມມະການ ບົດທີ48. ເປັນຫຍັງຢາໂຄບຈຶ່ງອວຍພອນລູກຂອງໂຢເຊັບສອງຄົນໃນເລື່ອງນີ້ ແລະ ບໍ່ໄດ້ອວຍພອນຫຼານຄົນອື່ນໆ?`

ມານາເຊ ແລະ ເອຟຣາອີມ ຄືຫຼານຊາຍສອງຄົນທີ່ຢາໂຄບໄດ້ອວຍພອນ. ພຣະພອນນີ້ກໍປ່ຽນແປງພວກເຂົາຈາກການເປັນຫຼານຊາຍຂອງຢາໂຄບມາເປັນລູກຊາຍຂອງລາວ (ປະຖົມມະການ 48:5). ມານາເຊແມ່ນລູກຊາຍຂອງຄົນທີໜຶ່ງ ແລະ ເອຟຣາອີມເປັນຄົນທີສອງ. ພຣະພອນຂອງຢາໂຄບນັ້ນກໍສະແດງໃຫ້ເຫັນວ່າ ກຸ່ມຄອບຄົວຂອງເອຟຣາອີມນັ້ນຈະເຂັ້ມແຂງກວ່າກຸ່ມຄອບຄົວຂອງມານາເຊ. ໃນເວລາດຽວກັນນັ້ນ ພວກເຂົາກໍເຫັນວ່າ ຄວາມຈິງແລ້ວຄວາມໝາຍຂອງພຣະພອນນັ້ນກໍກ່ຽວກັບໂຢເຊັບ (ປະຖົມມະການ 48:15).

ພຣະພອນນີ້ກໍສະແດງໃຫ້ເຫັນວ່າ ພຣະເຈົ້າຊົງຮັກສາຄຳສັນຍາຂອງພຣະອົງກັບປະຊາຊົນຂອງພຣະອົງ. ພຣະອົງໄດ້ຮັກສາສັນຍາໃນອະດີດ ແລະ ພຣະອົງຈະຊົງຮັກສາພວກມັນຕໍ່ໄປໃນອະນາຄົດ.

`ອ່ານກິດຈະການ 3:25,26. ພວກເຮົາໄດ້ຮັບພຣະພອນອັນດຽວກັນນີ້ເຊັ່ນກັນແນວໃດ?`