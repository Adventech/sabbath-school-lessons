---
title:  ຢາໂຄບອວຍພອນລູກຊາຍຂອງລາວ
date:   22/06/2022
---

`ໃຫ້ທ່ານອ່ານກ່ຽວກັບພຣະພອນໃນພຣະທຳ ປະຖົມມະການ 49:1-28. ເປັນຫຍັງຢາໂຄບຈຶ່ງອວຍພອນລູກຊາຍຂອງລາວ? ຄໍາອວຍພອນເຫຼົ່ານີ້ສະແດງໃຫ້ພວກເຮົາເຫັນຄວາມຈິງດ້ານຄວາມເຊື່ອອັນໃດ?`

ພຣະພອນເຫຼົ່ານີ້ສະແດງເຖິງປະຫວັດສາດຂອງຕະກຸນ 12 ເຜົ່າຂອງຊົນຊາດອິດສະລາເອນ. ໃນເວລາດຽວກັນນັ້ນ ພຣະພອນກໍຍັງແມ່ນກ່ຽວກັບຄວາມຫວັງຂອງຢາໂຄບທີ່ມີໃນການສະເດັດມາຂອງພຣະຜູ້ຊ່ວຍໃຫ້ລອດ. ພວກເຮົາເຫັນຄວາມຫວັງນີ້ໃນຄຳເວົ້າອັນທຳອິດຂອງຢາໂຄບ: “ໃນພາຍຄັ້ງໜ້າ” (ປະຖົມມະການ 49:1) ຫຼື “ໃນມື້ທີ່ຈະມາເຖິງ” (ປະຖົມມະການ 49:1, NIrV). ຄຳເວົ້າເຫຼົ່ານີ້ສະແດງໃຫ້ພວກເຮົາເຫັນວ່າ ຢາໂຄບກຳລັງເວົ້າກ່ຽວກັບການສະເດັດມາຂອງພຣະຜູ້ຊ່ວຍໃຫ້ລອດຜູ້ເປັນກະສັດ. (ເອຊາຢາ 2:2; ດານີເອນ 10:14).

ແລ້ວຢາໂຄບກໍໄດ້ກ່າວກ່ຽວກັບປະສົບການຂອງກຸ່ມຄອບຄົວຂອງລູກຊາຍແຕ່ລະຄົນໃນອະນາຄົດ. ປະສົບການເຫຼົ່ານີ້ສະແດງໃຫ້ພວກເຮົາເຫັນລັກສະນະນິໄສຂອງແຕ່ລະຄົນ ແລະ ສິ່ງທີ່ລູກໃນອະນາຄົດຂອງພວກເຂົານັ້ນຈະເຮັດ. ພຣະເຈົ້າຊົງຮູ້ວ່າ ພວກເຮົາຈະເຮັດສິ່ງໃດກ່ອນທີ່ພວກເຮົາຈະລົງມືເຮັດ. ການທີ່ພຣະອົງຊົງຮູ້ນີ້ກໍບໍ່ຄືກັນກັບການທີ່ພຣະອົງຊົງບັງຄັບໃຫ້ພວກເຮົາເຮັດສິ່ງໃດສິ່ງໜຶ່ງ.

`ອ່ານປະຖົມມະການ 49:8-12. ພວກເຮົາເຫັນຂ່າວສານພິເສດອັນໃດກ່ຽວກັບອະນາຄົດໃນຂໍ້ພຣະຄຳພີເຫຼົ່ານີ້? ເປັນຫຍັງຂ່າວສານນີ້ຈຶ່ງສຳຄັນຫຼາຍແທ້?`