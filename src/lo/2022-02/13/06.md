---
title:  ຄວາມຫວັງໃນດິນແດນແຫ່ງພັນທະສັນຍາ
date:   23/06/2022
---

`ພວກເຮົາເຫັນແນວຄິດອັນໃດທີ່ສຳຄັນກ່ຽວກັບຄວາມຫວັງໃນຕອນທ້າຍຂອງພຣະທຳປະຖົມມະການ? ໃຫ້ທ່ານອ່ານປະຖົມມະການ 49:29-50:21 ສໍາລັບຄໍາຕອບ.`

ຕອນຈົບຂອງພຣະທຳປະຖົມມະການມີສາມພາກສ່ວນ. ແຕ່ລະສາມພາກສ່ວນນັ້ນກໍເຕີມເຕັມພວກເຮົາດ້ວຍຄວາມຫວັງ.

ກ່ອນອື່ນນັ້ນ ພວກເຮົາເຫັນຄວາມຫວັງທີ່ລູກຫຼານຂອງອິດສະລາເອນຈະກັບໄປດິນແດນແຫ່ງພັນທະສັນຍາໃນມື້ໃດມື້ໜຶ່ງ! ເລື່ອງນີ້ສະແດງໃຫ້ພວກເຮົາເຫັນເວລາທີ່ຊົນຊາດອິດສະລາເອນຈະອອກຈາກເອຢິບໃນເວລາຫຼາຍຮ້ອຍປີຕໍ່ມາ.

ຢ່າງທີສອງ ພວກເຮົາເຫັນຄວາມຫວັງທີວ່າ ພຣະເຈົ້າຈະປ່ຽນຄວາມຊົ່ວຮ້າຍໃຫ້ກາຍເປັນດີ. ຫຼັງຈາກທີ່ຢາໂຄບຕາຍແລະຖືກຝັງໄວ້ ບັນດາອ້າຍຂອງໂຢເຊັບກໍກັງວົນກ່ຽວກັບອະນາຄົດ. ພວກເຂົາຢ້ານວ່າ ໂຢເຊັບຈະແກ້ແຄ້ນພວກເຂົາໃນຄວາມຜິດທີ່ພວກເຂົາໄດ້ເຮັດຕໍ່ລາວ. ບັນດາອ້າຍໄດ້ພາກັນມາຫາໂຢເຊັບ. ພວກເຂົາໄດ້ກົ້ມຂາບລົງຕໍ່ໜ້າລາວ ພວກເຂົາພ້ອມທີ່ຈະເປັນຜູ້ຮັບໃຊ້ຂອງລາວ (ປະຖົມມະການ 50:18). ພຣະເຈົ້າຊົງຄວບຄຸມທຸກສິ່ງທຸກຢ່າງທີ່ເກີດຂຶ້ນ. ບໍ່ມີຄວາມຜິດຂອງເຮົາອັນໃດທີ່ສາມາດຢຸດແຜນການຂອງພຣະອົງໄດ້.

ຄວາມຫວັງອັນທີສາມທີ່ພວກເຮົາເຫັນນັ້ນກໍຄື ພຣະເຈົ້າຈະຊ່ວຍຄົນບາບທີ່ໄດ້ຫັນກັບມາຫາພຣະອົງໃຫ້ພົ້ນ.

`ອ່ານພຣະນິມິດ 21:1-4. ຂໍ້ພຣະຄໍາພີເຫຼົ່ານີ້ສະແດງໃຫ້ພວກເຮົາເຫັນຄວາມຫວັງທີ່ຍິ່ງໃຫຍ່ແລະດີທີສຸດທີ່ພວກເຮົາມີແນວໃດ?`