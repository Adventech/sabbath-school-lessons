---
title:  ພຣະເຈົ້າຈະປະທານສິ່ງທີ່ພວກເຮົາຕ້ອງການໃຫ້ແກ່ເຮົາ
date:   16/05/2022
---

`ພຣະເຈົ້າໄດ້ຊົງຮັກສາຄຳສັນຍາຂອງພຣະອົງທີ່ວ່າພຣະອົງຈະໃຫ້ອັບຣາຮາມແລະອີຊາກໃນສິ່ງທີ່ພວກເຂົາຕ້ອງການແນວໃດ? ພຣະເຈົ້າໄດ້ຊົງປະທານສິ່ງໃດໃຫ້ແກ່ພວກເຂົາ. ອ່ານພຣະທຳ ປະຖົມມະການ 22:8,14,19 ສໍາລັບຄໍາຕອບ.`

ອີຊາກໄດ້ຖາມພໍ່ຂອງລາວວ່າ ພວກເຂົາຈະເອົາລູກແກະຢູ່ໃສມາຖວາຍເປັນເຄື່ອງບູຊາ. ອັບຣາຮາມໄດ້ຕອບລູກຊາຍຂອງລາວຢ່າງໜ້າສົນໃຈ: “ພຣະເຈົ້າຈະຈັດຫາໃຫ້ເອງ” (ປະຖົມມະການ 22:8). ຂໍ້ພຣະຄໍາພີນີ້ກໍອາດຈະຖືກຂຽນວ່າ “ພຣະເຈົ້າຈະຖວາຍພຣະອົງເອງເປັນລູກແກະ”. ຄໍາຕອບຂອງອັບຣາຮາມນັ້ນສະແດງໃຫ້ພວກເຮົາເຫັນວ່າແຜນການໄຖ່ໃຫ້ລອດຂອງພຣະເຈົ້ານັ້ນເປັນແນວໃດ. ອົງພຣະຜູ້ເປັນເຈົ້າພຣະອົງເອງນັ້ນຈະທົນທຸກທໍລະມານແລະຮັບໂທດສຳລັບຄວາມບາບຂອງພວກເຮົາ!

`ເລື່ອງກ່ຽວກັບອັບຣາຮາມແລະອີຊາກຢູ່ເທິງພູເຂົາໂມຣີຢາກໍສະແດງໃຫ້ພວກເຮົາເຫັນສິ່ງທີ່ຈະເກີດຂຶ້ນເທິງໄມ້ກາງແຂນ. ອ່ານພຣະທຳ ໂຢຮັນ 1:1-3 ແລະ ໂຣມ 5:6-8. ຂໍ້ພຣະຄຳພີເຫຼົ່ານີ້ຊ່ວຍພວກເຮົາໃຫ້ເຂົ້າໃຈສິ່ງທີ່ໄດ້ເກີດຂຶ້ນຢູ່ເທິງໄມ້ກາງແຂນແນວໃດ?`

ພຣະເຈົ້າໄດ້ອະນຸຍາດໃຫ້ອັບຣາຮາມທົນທຸກເພື່ອວ່າອັບຣາຮາມຈະໄດ້ເຂົ້າໃຈຈາກປະສົບການຂອງຕົນເອງວ່າພຣະເຈົ້ານັ້ນຈະປະທານໃຫ້ແກ່ພວກເຮົາຫຼາຍຊ່ຳໃດເມື່ອພຣະອົງປະທານພຣະບຸດຂອງພຣະອົງລົງມາເພື່ອຊ່ວຍມະນຸດທັງຫຼາຍ”. (ທ່ານນາງເອເລັນຈີໄວທ໌, Patriarchs and Prophets, Page 154)

`ເລື່ອງກ່ຽວກັບອັບຣາຮາມນັ້ນຊ່ວຍພວກເຮົາໃຫ້ເຂົ້າໃຈສິ່ງທີ່ເກີດຂຶ້ນຢູ່ເທິງໄມ້ກາງແຂນຫຼາຍຂຶ້ນແນວໃດ?`