---
title:  ເມຍສຳລັບອັບຣາຮາມ
date:   19/05/2022
---

`ອ່ານໃນພຣະທຳ ປະຖົມມະການ 24:67-25:1-8 ກ່ຽວກັບເຫດການສຸດທ້າຍຕ່າງໆໃນຊີວິດຂອງອັບຣາຮາມ. ເລື່ອງເຫຼົ່ານີ້ສະແດງໃຫ້ພວກເຮົາເຫັນອັນໃດ?`

ຫຼັງຈາກທີ່ນາງຊາຣາຍໄດ້ເສຍຊີວິດ ອັບຣາຮາມກໍໄດ້ແຕ່ງງານໃໝ່. ເມຍຂອງລາວໄດ້ປອບໃຈລາວຫຼັງຈາກທີ່ນາງຊາຣາຍໄດ້ເສຍຊີວິດ. ຄືກັບຕອນທີ່ນາງເຣເບກາໄດ້ປອບໃຈອີຊາກ (ປະຖົມມະການ 24:67).

ຊື່ເມຍໃໝ່ຂອງອັບຣາຮາມນັ້ນກໍຄື ນາງເກຕູຣາ. ແມ່ນໃຜຄື ເກຕູຣາ? ພວກເຮົາກໍບໍ່ແນ່ໃຈ. ພຣະຄຳພີກ່າວເຖິງລູກຊາຍຂອງນາງເກຕູຣາແລະອັບຣາຮາມໃນລາຍຊື່ດຽວກັນກັບລູກຂອງນາງຮັກກາຍ. ດັ່ງນັ້ນ ມັນຈຶ່ງເປັນໄປໄດ້ທີ່ນາງຮັກກາຍແລະນາງເກຕູຣານັ້ນອາດຈະເປັນຄົນດຽວກັນ. ອັບຣາຮາມໄດ້ສົ່ງລູກຊາຍຂອງເກຕູຣາອອກໄປຢູ່ຫ່າງໄກເມື່ອພວກເຂົາໃຫຍ່ແລ້ວ ຄືກັບທີ່ລາວໄດ້ສິ່ງອິດຊະມາເອນອອກໄປຢູ່ບ່ອນອື່ນ. ອັບຣາຮາມຕ້ອງການໃຫ້ທຸກໆຄົນເຫັນວ່າອີຊາກນັ້ນກໍຄືຜູ້ທີ່ຈະໄດ້ຮັບທຸກສິ່ງທຸກຢ່າງທີ່ລາວມີເມື່ອລາວຕາຍໄປ.

ໃນທີ່ສຸດ ອົງພຣະຜູ້ເປັນເຈົ້າກໍໄດ້ຮັກສາຄຳສັນຍາທີ່ພຣະອົງໄດ້ໃຫ້ໄວ້ກັບຜູ້ຮັບໃຊ້ອັບຣາຮາມທີ່ຊື່ສັດຂອງພຣະອົງ. ອົງພຣະຜູ້ເປັນເຈົ້າໄດ້ສະແດງຄວາມຮັກແລະຄວາມເມດຕາຂອງພຣະອົງຕໍ່ອັບຣາຮາມ. ໃນພຣະຄຳພີເດີມນັ້ນອັບຣາຮາມໄດ້ເປັນຕົວຢ່າງທີ່ດີເລີດ ອາດຈະເປັນຕົວຢ່າງທີ່ດີທີ່ສຸດຂອງວິທີການທີ່ພຣະເຈົ້າໄດ້ຊ່ວຍພວກເຮົາໃຫ້ພົ້ນ. ພຣະເຈົ້າໄດ້ຊ່ວຍພວກເຮົາໃຫ້ພົ້ນໂດຍຄວາມເມດຕາຂອງພຣະອົງ ເມື່ອພວກເຮົາເຊື່ອໃນພຣະອົງ.