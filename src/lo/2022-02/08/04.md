---
title:  ຊາຣາຍເສຍຊີວິດ
date:   17/05/2022
---

ໃນປະຖົມມະການ 22:23 ພວກເຮົາໄດ້ອ່ານວ່ານາງເຣເບກາໄດ້ເກີດມາ. ນາງເຣເບກາກໍຄືເມຍໃນອະນາຄົດຂອງອີຊາກ (ປະຖົມມະການ ບົດທີ24). ໃນພຣະທຳ ປະຖົມມະການ ບົດທີ23 ພວກເຮົາອ່ານວ່ານາງຊາຣາຍໄດ້ເສຍຊີວິດແລະຖືກຝັງໄວ້.

`ຄວາມຕາຍຂອງນາງຊາຣາຍແລະບ່ອນທີ່ລາວຖືກຝັງນັ້ນມີສ່ວນທີ່ສຳຄັນອັນໃດໃນຄຳສັນຍາທີ່ພຣະເຈົ້າໄດ້ໃຫ້ກັບອັບຣາຮາມ? ອ່ານພຣະທຳປະຖົມມະການ ບົດທີ23 ສຳລັບຄຳຕອບ.`

ພຣະທຳປະຖົມມະການ ບົດທີ23 ກ່າວກ່ຽວກັບຫລຸມຝັງສົບທີ່ອັບຣາຮາມໄດ້ຊື້ສຳລັບນາງຊາຣາຍ. ເລື່ອງນີ້ໄດ້ເວົ້າກ່ຽວກັບບ່ອນທີ່ນາງຖືກຝັງໄວ້ຫຼາຍກວ່າຄວາມຕາຍຂອງນາງ. ພຣະຄຳພີບອກວ່ານາງຊາຣາຍໄດ້ເສຍຊີວິດໃນດິນແດນການາອານ (ປະຖົມມະການ 23:2). ດັ່ງນັ້ນ ຄວາມຕາຍຂອງນາງຊາຣາຍກໍເຊື່ອມຕໍ່ກັບດິນແດນແຫ່ງພັນທະສັນຍາ.

`ອ່ານພຣະທຳ ປະຖົມມະການ 23:6. ເປັນຫຍັງການສະແດງຄວາມນັບຖືແລະການໃຫ້ກຽດທີ່ຄົນອື່ນສະແດງອອກຕໍ່ອັບຣາຮາມນັ້ນຈຶ່ງສຳຄັນຢ່າງຫຼາຍຕໍ່ແຜນການທີ່ພຣະເຈົ້າໄດ້ມີສຳລັບອັບຣາຮາມແລະຊີວິດຂອງລາວ?`