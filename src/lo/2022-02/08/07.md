---
title:  ຂໍ້ຄິດເພີ່ມເຕີມ
date:   20/05/2022
---

ອັບຣາຮາມເປັນຜູ້ສົ່ງຂ່າວສານພິເສດຈາກພຣະເຈົ້າ ພຣະເຈົ້າໄດ້ແບ່ງປັນແຜນການຂອງພຣະອົງກັບອັບຣາຮາມ (ປະຖົມມະການ 18:17). ພຣະເຈົ້າໄດ້ສະແດງໃຫ້ອັບຣາຮາມເຫັນແຜນການຂອງພຣະເຈົ້າທີ່ຈະຊ່ວຍມະນຸດໃຫ້ພົ້ນໂດຍຄວາມຕາຍຂອງພຣະບຸດຂອງພຣະອົງ.

“ອີຊາກນັ້ນເປັນຄືກັບຮູບພາບທີ່ພັນລະນາເຖິງພຣະເຢຊູ, ພຣະບຸດຂອງພຣະເຈົ້າ. ພຣະເຈົ້າຈະປະທານພຣະເຢຊູໃຫ້ເປັນເຄື່ອງຖວາຍບູຊາສຳລັບຄວາມບາບຂອງທຸກຄົນໃນໂລກນີ້. ພຣະເຈົ້າຕ້ອງການໃຫ້ອັບຣາຮາມເຂົ້າໃຈຂ່າວປະເສີດກ່ຽວກັບພຣະເຢຊູແລະກ່ຽວກັບວ່າແຜນການໄຖ່ໃຫ້ລອດຂອງພຣະອົງນັ້ນດຳເນີນໄປແນວໃດ. ດັ່ງນັ້ນ ພຣະເຈົ້າຈຶ່ງໄດ້ໃຫ້ບົດທົດສອບແກ່ອັບຣາຮາມ. ພຣະເຈົ້າຊົງສັ່ງໃຫ້ອັບຣາຮາມຂ້າລູກຊາຍຫົວແກ້ວຫົວແຫວນຂອງລາວ. ອັບຣາຮາມໄດ້ທົນທຸກທໍລະມານໃນຊ່ວງເວລາທີ່ຖືກທົດສອບນີ້. ພຣະເຈົ້າໄດ້ອະນຸຍາດໃຫ້ອັບຣາຮາມນັ້ນມີຄວາມທຸກທໍລະມານໂດຍມີເຫດຜົນ. ຄວາມເຈັບປວດແລະຄວາມທຸກທໍລະມານຈາກປະສົບການນີ້ຈະຊ່ວຍອັບຣາຮາມໃຫ້ເຂົ້າໃຈແຜນການຂອງພຣະເຈົ້າທີ່ຈະໄຖ່ມະນຸດໃຫ້ລອດ. ອັບຣາຮາມໄດ້ຮຽນຮູ້ວ່າພຣະເຈົ້າຈະຕ້ອງໃຫ້ເທົ່າໃດ ເມື່ອພຣະອົງຊົງປະທານພຣະບຸດຂອງພຣະອົງເພື່ອຊ່ວຍພວກເຮົາໃຫ້ພົ້ນຈາກຄວາມບາບ. ບໍ່ມີສິ່ງໃດທີ່ອັບຣາຮາມໄດ້ປະສົບແລະມີຄວາມໃກ້ຄຽງກັບຄວາມທົນທຸກທໍລະມານທີ່ລາວໄດ້ຮູ້ສຶກເມື່ອເວລາທີ່ລາວໄດ້ເຊື່ອຟັງຄຳສັ່ງຈາກພຣະເຈົ້າທີ່ບອກໃຫ້ລາວຂ້າອີຊາກ.” (ທ່ານນາງເອເລັນຈີໄວທ໌, Testimonies for the Church, vol. 3, Page 369).

**ຄຳຖາມຄົ້ນຄວ້າ**

`ອັບຣາຮາມຕ້ອງການທີ່ຈະຂ້າອີຊາກເພື່ອໃຫ້ພຣະເຈົ້າເພິ່ງພໍໃຈ. ທ່ານຄິດວ່າລາວຈະຕ້ອງມີຄວາມເຊື່ອແລະຄວາມເຂັ້ມແຂງຫຼາຍປານໃດທີ່ຈະຕ້ອງເຮັດແບບນັ້ນ? ແມ່ນຫຍັງເຮັດໃຫ້ທ່ານປະຫຼາດໃຈ ຫຼື ອຸກໃຈກ່ຽວກັບເລື່ອງນີ້ເຊັ່ນດຽວກັນ?`

`ແລ້ວອິດສະຫຼະພາບໃນການເລືອກຂອງທ່ານເດ? ເປັນຫຍັງພວກເຮົາຈຶ່ງຕ້ອງມີສິດໃນການເລືອກໃນຖານະເປັນຄຣິສຕຽນ? ພວກເຮົາມີຕົວຢ່າງອັນໃດແດ່ໃນພຣະຄຳພີກ່ຽວກັບການເລືອກ? ຫຼາຍເທື່ອຄົນເຮົາກໍເລືອກຜິດ. ເລື່ອງເຫຼົ່ານີ້ສະແດງໃຫ້ພວກເຮົາເຫັນວ່າ ພຣະເຈົ້ານັ້ນກໍຍັງຊົງດຳເນີນແຜນການໄຖ່ໃຫ້ລອດຂອງພຣະອົງສຳລັບຊີວິດຂອງຄົນທັງຫຼາຍເຫຼົ່ານີ້ຢູ່ດີແນວໃດແດ່?`