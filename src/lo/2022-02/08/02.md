---
title:  ຢູ່ເທິງພູເຂົາໂມຣິຢາ
date:   15/05/2022
---

`ແມ່ນຫຍັງຄືຄວາມໝາຍຂອງບົດທົດສອບທີ່ພຣະເຈົ້າໄດ້ໃຫ້ກັບອັບຣາຮາມ? ພວກເຮົາສາມາດຮຽນຮູ້ບົດຮຽນທາງດ້ານຄວາມເຊື່ອອັນໃດຈາກເລື່ອງອັນໜ້າປະຫຼາດໃຈນີ້? ອ່ານພຣະທຳ ປະຖົມມະການ 22:1-12 ແລະ ເຮັບເຣີ 11:17 ສຳລັບຄຳຕອບ.`

ພຣະເຈົ້າຊົງຮັບສັ່ງໃຫ້ອັບຣາຮາມໄດ້ຖວາຍອີຊາກເປັນເຄື່ອງບູຊາ. ຄຳສັ່ງນີ້ກໍຂັດກັບກົດຂອງພຣະຄຳພີທີ່ສຳຄັນ. ດັ່ງນັ້ນແລ້ວເປັນຫຍັງພຣະເຈົ້າຈຶ່ງຕ້ອງການທົດສອບອັບຣາຮາມດ້ວຍວິທີຍາກແບບນີ້?

ກ່ອນອື່ນໝົດ ພວກເຮົາຈະຕ້ອງເຂົ້າໃຈວ່າບົດທົດສອບໃນພຣະຄຳພີຄືອັນໃດ. ໃນພຣະຄຳພີນັ້ນ ບົດທົດສອບກໍລວມມີສອງພາກສ່ວນຫຼືສອງແນວຄິດ. ສ່ວນທີໜຶ່ງຂອງບົດທົດສອບກໍສະແດງໃຫ້ທ່ານເຫັນສິ່ງທີ່ຢູ່ໃນຈິດໃຈຂອງທ່ານ (ພະບັນຍັດສອງ 8:2; ປຽບທຽບກັບ ປະຖົມມະການ 22:12). ພາກສ່ວນທີ່ສອງຂອງບົດທົດສອບຂອງພຣະຄຳພີກໍສະແດງໃຫ້ເຫັນຄວາມເມດຕາຂອງພຣະເຈົ້າຕໍ່ບຸກຄົນທີ່ກຳລັງຮັບບົດທົດສອບນັ້ນ (ອົບພະຍົບ 20:18-20).

ດັ່ງນັ້ນ ອັບຣາຮາມຈຶ່ງຍອມສ່ຽງໃນບົດທົດສອບນີ້. ຖ້າຫາກອັບຣາຮາມຍອມທີ່ຈະຖວາຍອີຊາກ ອັບຣາຮາມກໍຈະສູນເສຍ “ອະນາຄົດ” ຂອງລາວ. ນັ້ນກໍຄືລູກຫຼານໃນອະນາຄົດຂອງລາວເຊິ່ງຈະເກີດໃນເຊື້ອສາຍຂອງລາວໂດຍຜ່ານອີຊາກ. ແຕ່ອັບຣາຮາມກໍໄວ້ວາງໃຈພຣະເຈົ້າ ເຖິງແມ່ນລາວຈະບໍ່ໄດ້ເຂົ້າໃຈບົດທົດສອບນີ້. ຄວາມເຊື່ອນັ້ນໝາຍເຖິງວ່າພວກເຮົາໄວ້ວາງໃຈໃນສິ່ງທີ່ພວກເຮົາບໍ່ເຫັນຫຼືບໍ່ເຂົ້າໃຈຢ່າງສົມບູນແມ່ນບໍ?