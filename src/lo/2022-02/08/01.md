---
title:  ຄຳສັນຍາ
date:   14/05/2022
---

### ອ່ານສຳລັບບົດຮຽນອາທິດນີ້
ປະຖົມມະການ 22:1-2; ປະຖົມມະການ 22:8,14,19; ປະຖົມມະການ ບົດທີ23; ປະຖົມມະການ ບົດທີ24; ປະຖົມມະການ 24:67-25:1-8.

> <p>ຂໍ້ຄວນຈຳ</p>
> “ມາບັດນີ້ ອັບຣາຮາມກໍເຖົ້າແກ່ແລະມີອາຍຸສູງຫຼາຍແລ້ວ; ແລະ ພຣະເຈົ້າຢາເວໄດ້ອວຍພອນວຽກງານທຸກຢ່າງທີ່ເພີ່ນໄດ້ເຮັດ” (ປະຖົມມະການ 24:1).

ພຣະເຈົ້າໄດ້ຊົງຮັກສາຄຳສັນຍາຂອງພຣະອົງ. ນາງຊາຣາໄດ້ມີລູກຊາຍ. ອັບຣາຮາມເປັນຄົນທີ່ແກ່ຊະລາແລ້ວໃນເວລານັ້ນ (ປະຖົມມະການ 21:2). ອັບຣາຮາມໄດ້ຕັ້ງຊື່ລູກຜູ້ນີ້ວ່າ ອີຊາກ (ອ່ານປະຖົມມະການ 21:1-5). ແຕ່ເລື່ອງຂອງອັບຣາຮາມກໍບໍ່ໄດ້ຈົບເທົ່ານີ້. ອັບຣາຮາມໄດ້ນຳເອົາອີຊາກໄປພູເຂົາໂມຣີອາເມື່ອລາວເຕີບໃຫຍ່. ຢູ່ທີ່ນັ້ນອັບຣາຮາມຈະຕ້ອງມອບອີຊາກໃຫ້ກັບພຣະເຈົ້າ ເປັນເຄື່ອງຖວາຍບູຊາ. ພຣະເຈົ້າຊົງແທນທີ່ຂອງອີຊາກດ້ວຍແກະໂຕຜູ້ໃນນາທີສຸດທ້າຍ (ປະຖົມມະການ 22:13). ແກະນັ້ນກໍເປັນຄຳທີ່ພັນລະນາພາບທີ່ສະແດງໃຫ້ພວກເຮົາເຫັນແຜນການແຫ່ງຄວາມລອດພົ້ນຂອງພຣະເຈົ້າ. ພຣະເຈົ້າຊົງຕ້ອງການທີ່ຈະອວຍພອນມະນຸດຍ້ອນອີຊາກ (ປະຖົມມະການ 22:17). ແນ່ນອນພຣະພອນນັ້ນກໍຄືພຣະເຢຊູ (ກິດຈະການ 13:23). ເລື່ອງນີ້ກໍສະແດງໃຫ້ພວກເຮົາເຫັນຄວາມຈິງຂອງພຣະຄຳພີຢ່າງຫຼາຍກ່ຽວກັບແຜນການໄຖ່ໃຫ້ລອດຂອງພຣະເຈົ້າ.

ນາງຊາຣາໄດ້ເສຍຊີວິດຫຼັງຈາກທີ່ອີຊາກຖືກຖວາຍໃຫ້ແກ່ພຣະເຈົ້າ (ປະຖົມມະການ ບົດທີ23). ອີຊາກນັ້ນຍັງບໍ່ມີເມຍໃນເວລານີ້ ດັ່ງນັ້ນອະນາຄົດຂອງອັບຣາຮາມນັ້ນເບິ່ງຄືວ່າຍັງບໍ່ແນ່ນອນ.

ໃນອາທິດນີ້ ພວກເຮົາຈະມາອ່ານກ່ຽວກັບອັບຣາຮາມ ຕັ້ງແຕ່ພູເຂົາໂມຣິອາໄປຮອດຈຸດຈົບຂອງຊີວິດລາວໃນ (ປະຖົມມະການ 25:7-11).