---
title:  ປະຫວັດຄອບຄົວ
date:   11/04/2022
---

ແນ່ນອນວ່າ ກາອິນແລະອາເບັນກໍມີຄວາມແຕກຕ່າງກັນ ຄືກັບຊື່ຂອງພວກເຂົາ. ພວກເຮົາເຫັນວ່າ ພວກເຂົາແຕກຕ່າງແນວໃດໃນວຽກງານທີ່ພວກເຂົາເຮັດ. “ອາເບັນ ລາວເປັນຄົນລ້ຽງສັດ ສ່ວນກາອິນນັ້ນເປັນພໍ່ນາ” (ປະຖົມມະການ 4:2).

ກາອິນນັ້ນໄດ້ປູກໝາກໄມ້ ສ່ວນອາເບັນກໍດູແລລ້ຽງແກະ. ວຽກງານຂອງສອງອ້າຍນ້ອງນີ້ກໍຊ່ວຍພວກເຮົາໃຫ້ເຂົ້າໃຈເຫດຜົນທີ່ພວກເຂົາໄດ້ນຳເຄື່ອງຖວາຍທີ່ແຕກຕ່າງກັນມາໃຫ້ພຣະເຈົ້າ.

`ເປັນຫຍັງ ພຣະເຈົ້າຈຶ່ງຍອມຮັບເອົາເຄື່ອງຖວາຍຈາກອາເບັນແລະປະຕິເສດເຄື່ອງຖວາຍຈາກກາອິນ? ໃຫ້ທ່ານອ່ານພຣະທໍາ ປະຖົມມະການ 4:1-5 ແລະ ເຮັບເຣີ 11:4 ສໍາລັບຄໍາຕອບ.`

“ພຣະເຈົ້າບໍ່ສາມາດໃຫ້ອະໄພຄວາມບາບໂດຍທີ່ບໍ່ມີການຖວາຍເລືອດ. ກາອິນແລະອາເບັນນັ້ນຈະຕ້ອງສະແດງໃຫ້ເຫັນຄວາມເຊື່ອໃນໂລຫິດຂອງພຣະເຢຊູ. ພຣະເຢຊູຈະຈ່າຍຄ່າຈ້າງຂອງຄວາມບາບໃນອະນາຄົດ. ດັ່ງນັ້ນ ກາອິນແລະອາເບັນຈະຕ້ອງມອບເຄື່ອງຖວາຍບູຊາຈາກສັດລ້ຽງຈາກພວກເຂົາ. (ທ່ານນາງເອເລັນຈີໄວທ໌, Patriarchs and Prophets, Page 71)”

ອາເບັນໄດ້ເຊື່ອຟັງພຣະເຈົ້າ. ເຄື່ອງຖວາຍຂອງອາເບັນກໍສະແດງໃຫ້ພວກເຮົາເຫັນວ່າ ພວກເຮົາໄດ້ຮັບຄວາມລອດໂດຍພຣະຄຸນຂອງພຣະເຈົ້າ. ເຄື່ອງຖວາຍຂອງກາອິນນັ້ນສະແດງໃຫ້ພວກເຮົາເຫັນຄຳສອນຜິດໆທີ່ບອກວ່າ ພວກເຮົາສາມາດຊ່ວຍຕົນເອງໃຫ້ພົ້ນໂດຍການປະພຶດດີຂອງຕົນເອງ.

`ອ່ານພຣະທໍາ ມີກາ 6:7 ແລະ ເອຊາຢາ 1:11. ທ່ານເຫັນກົດທີ່ສຳຄັນອັນໃດໃນຂໍ້ພຣະຄຳພີເຫຼົ່ານີ້? ພວກເຮົາສາມາດສະແດງໃຫ້ເຫັນກົດອັນນີ້ໃນຊີວິດຂອງເຮົາແລະໃນການນະມັດສະການຂອງເຮົາໄດ້ແນວໃດ?`