---
title:  ຂໍ້ຄິດເພີ່ມເຕີມ
date:   15/04/2022
---

ພຣະຄຳພີກ່າວວ່າ “ເອນົກໄດ້ຕິດຕາມພຣະເຈົ້າ” (ປະຖົມມະການ 5:22,24). ຄໍາສັບພັນລະນາຮູບພາບນີ້ສະແດງໃຫ້ພວກເຮົາເຫັນວ່າ ເອນົກໄດ້ມີຄວາມສຳພັນທີ່ໃກ້ຊິດແລະສ່ວນຕົວກັບພຣະເຈົ້າ. ເອນົກໄດ້ໃຊ້ເວລາກັບພຣະເຈົ້າທຸກໆມື້ ຄວາມສຳພັນລະຫວ່າງເອນົກແລະພຣະເຈົ້ານີ້ກໍມີຄວາມພິເສດຢ່າງຫຼວງຫຼາຍ. ນັ້ນເປັນເຫດຜົນທີ່ “ພຣະເຈົ້າໄດ້ຮັບເອົາລາວໄປ” (ປະຖົມມະການ 5:24). ຂໍ້ພຣະຄໍາພີນີ້ບໍ່ໄດ້ສະໜັບສະໜູນແນວຄິດທີ່ວ່າ ເອນົກໄດ້ຕາຍແລະໄປສະຫວັນ. ທ່ານນາງເອເລັນຈີໄວທ໌ໄດ້ຂຽນກ່ຽວກັບເອນົກວ່າ: “ເອນົກນັ້ນເປັນນັກເທດ ບົດເທດຂອງລາວກໍເວົ້າກ່ຽວກັບການໃຫ້ອະໄພ ແລະ ຄວາມເມດຕາຂອງພຣະເຈົ້າ. ເອນົກໄດ້ບອກຄົນທັງຫຼາຍເຖິງສິ່ງຕ່າງໆທີ່ພຣະເຈົ້າໄດ້ສະແດງໃຫ້ລາວເຫັນ. ເອນົກໄດ້ໄປດິນແດນຂອງກາອິນແລະໄດ້ບອກປະຊາຊົນທີ່ຢູ່ທີ່ນັ້ນກ່ຽວກັບນິມິດອັນຍິ່ງໃຫຍ່ທີ່ພຣະເຈົ້າໄດ້ປະທານໃຫ້ກັບລາວ. ອົງພຣະຜູ້ເປັນເຈົ້າຈະສະເດັດມາພ້ອມຝູງເທວະດາຕົນບໍຣິສຸດຂອງພຣະອົງນັບເປັນໝື່ນໆ, ເພື່ອຈະນຳເອົາການຕັດສິນມາສູ່ທຸກໆຄົນ ຄືລົງໂທດທຸກຄົນສຳລັບການກະທຳຊົ່ວທຸກຢ່າງ ທີ່ພວກເຂົາໄດ້ເຮັດໃນການບໍ່ຢຳເກງພຣະເຈົ້າ ແລະ ສຳລັບຄຳຫຍາບຊ້າທຸກໆຄຳທີ່ຄົນເຫຼົ່ານັ້ນໄດ້ກ່າວໃສ່ຮ້າຍພຣະອົງ” (ຢູດາ 1:14,15) ທ່ານນາງເອເລັນຈີໄວທ໌, Patriarchs and Prophets, Page 86.

**ຄຳຖາມຄົ້ນຄວ້າ**

`ເປັນຫຍັງກາອິນຈຶ່ງໄດ້ຂ້ານ້ອງຊາຍຂອງລາວ? ບາງທີພວກເຮົາອາດຈະບໍ່ໄດ້ຂ້າຜູ້ໃດ. ແຕ່ພວກເຮົາຈະສາມາດລະມັດລະວັງບໍ່ໃຫ້ມີຄວາມຮູ້ສຶກແບບດຽວກັນທີ່ກາອິນມີໃນຈິດໃຈຂອງລາວໄດ້ແນວໃດ?`