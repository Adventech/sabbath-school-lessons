---
title:  ອາຊະຍາກຳ
date:   12/04/2022
---
ໃນພຣະທຳ ປະຖົມມະການ 4:3-8 ພວກເຮົາອ່ານກ່ຽວກັບເລື່ອງອັນໜ້າເສົ້າກ່ຽວກັບກາອິນແລະອາເບັນ. ແມ່ນຫຍັງໄດ້ນຳກາອິນໄປສູ່ການຂ້ານ້ອງຊາຍຂອງຕົນເອງ?
ພຣະເຈົ້າບໍ່ຍອມຮັບກາອິນ ຫຼື ເຄື່ອງຖວາຍບູຊາຂອງລາວ. “ກາອິນຈຶ່ງຄຽດແຄ້ນແລະໜ້າບູດບຶ້ງ” (ປະຖົມມະການ 4:5). ກາອິນໃຈຮ້າຍໃຫ້ພຣະເຈົ້າຍ້ອນພຣະອົງບໍ່ພໍໃຈກັບການຖວາຍຂອງລາວ. ແລະການອິນກໍໃຈຮ້າຍໃຫ້ອາເບັນເຊັ່ນດຽວກັນ. ເປັນຫຍັງກາອິນຈຶ່ງຮູ້ສຶກມີຄວາມອິດສາ? ກໍເພາະວ່າພຣະເຈົ້າໄດ້ສະແດງຄວາມພໍໃຈຕໍ່ອາເບັນ ແຕ່ພຣະເຈົ້າບໍ່ໄດ້ສະແດງຄວາມເພິ່ງພໍໃຈຕໍ່ກາອິນ. ດັ່ງນັ້ນ ກາອິນຈຶ່ງຮູ້ສຶກເສຍໃຈ.
ພຣະເຈົ້າໄດ້ຖາມກາອິນຢູ່ສອງຄຳຖາມ (ປະຖົມມະການ 4:6) ພຣະເຈົ້າຕ້ອງການໃຫ້ກາອິນເບິ່ງເຂົ້າໄປໃນຈິດໃຈຂອງລາວ ແລະ ເຂົ້າໃຈເຫດຜົນສຳລັບຄວາມຮູ້ສຶກອັນຊົ່ວຮ້າຍຂອງລາວ.
ກ່ອນອື່ນນັ້ນ ພຣະເຈົ້າໄດ້ບອກກາອິນໃຫ້ “ເຮັດໃນສິ່ງທີ່ຖືກຕ້ອງ” (ປະຖົມມະການ 4:7). ນອກຈາກນັ້ນ ພຣະເຈົ້າຍັງໄດ້ເຕືອນກາອິນໃນສິ່ງທີ່ຈະເກີດຂຶ້ນກັບລາວ ຖ້າຫາກລາວບໍ່ປ່ຽນການປະພຶດຂອງລາວເອງ. ຄຳເຕືອນນັ້ນບອກວ່າ “ແຕ່ດ້ວຍວ່າເຈົ້າເຮັດຊົ່ວ ຄືບາບທີ່ກຳລັງລໍຖ້າທີ່ປະຕູເຮືອນຄອຍຖ້າຄຸບກິນເຈົ້າ” (ປະຖົມມະການ 4:7).
ເລື່ອງທີສອງຄື ພຣະເຈົ້າໄດ້ບອກກາອິນວ່າລາວຈະຕ້ອງມີການຄວບຄຸມຕົນເອງ. ຢາໂກໂບກໍຍັງໄດ້ເຕືອນພວກເຮົາບໍ່ໃຫ້ປ່ອຍໃຫ້ຄວາມບາບນັ້ນຄວບຄຸມແນວຄິດແລະຈິດໃຈຂອງພວກເຮົາ: “ລໍ້ລວງໃຫ້ຫຼົງກໍຕໍ່ເມື່ອຄວາມປາຖະໜາຊົ່ວຊັກຈູງ ແລະ ຍົວະເຍົ້າໃຫ້ປະຕິເສດຕາມ” (ຢາໂກໂບ 1:14). ແຕ່ພວກເຮົາກໍມີຄວາມຫວັງ ພຣະເຢຊູຊົງໃຫ້ອະໄພຄວາມຜິດບາບແລະພຣະອົງຈະຊ່ວຍພວກເຮົາໃນການເຮັດສົງຄາມກັບຄວາມບາບໃນໃຈຂອງເຮົາເຊັ່ນກັນ (1 ໂກຣິນໂທ 10:13).
`ເລື່ອງອັນໜ້າເສົ້າກ່ຽວກັບກາອິນນີ້ສະແດງໃຫ້ເຫັນສິ່ງໃດກ່ຽວກັບວ່າ ພຣະເຈົ້າໄດ້ສ້າງພວກເຮົາໃຫ້ມີອິດສະຫຼະແລະຈະບໍ່ບັງຄັບພວກເຮົາໃຫ້ເຊື່ອຟັງແນວໃດ?`