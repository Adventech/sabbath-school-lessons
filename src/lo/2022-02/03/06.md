---
title:  ມະນຸດໄດ້ກາຍເປັນຄົນຊົ່ວຊ້າຫຼາຍຂຶ້ນເລື້ອຍໆ
date:   14/04/2022
---

`ອ່ານປະຖົມມະການ 4:17-24. ອາຊະຍາກຳຂອງກາອິນນັ້ນໄດ້ເຮັດໃຫ້ເກີດຄວາມຊົ່ວຮ້າຍ ແລະ ເຮັດໃຫ້ຄວາມບາບຮ້າຍແຮງຂຶ້ນແນວໃດໃນໂລກນີ້?`

ລາເມັກກໍຄືຫຼານຊາຍຂອງກາອິນ. ລາເມັກໄດ້ຂ້າຜູ້ຊາຍຄົນໜຶ່ງຄືກັບກາອິນ ແລ້ວລາເມັກກໍປຽບທຽບອາຊະຍາກຳຂອງລາວກັບອາຊະຍາກຳຂອງກາອິນ. ພວກເຮົາຮຽນຮູ້ຄວາມຈິງຂອງພຣະຄຳພີທີ່ສຳຄັນ ເມື່ອພວກເຮົາປຽບທຽບສອງເຫດການນີ້. ກາອິນບໍ່ໄດ້ກ່າວເຖິງອາຊະຍາກຳຂອງຕົນເອງ. ແຕ່ລາເມັກກັບອວດອ້າງເຖິງອາຊະຍາກຳຂອງລາວແລະລາເມັກກໍຍັງໄດ້ແຕ່ງເພງສຳລັບຄວາມບາບຂອງລາວ (ປະຖົມມະການ 4:23,24). ກາອິນໄດ້ຂໍໃຫ້ພຣະເຈົ້າສະແດງຄວາມເມດຕາແກ່ລາວ. ແຕ່ລາເມັກບໍ່ໄດ້ຂໍໃຫ້ພຣະເຈົ້າມີຄວາມເມດຕາຕໍ່ລາວ.

ລາເມັກແລະຄວາມບາບຂອງລາວກໍສະແດງໃຫ້ພວກເຮົາເຫັນວ່າ ລູກຫຼານຂອງກາອິນນັ້ນໄດ້ມີການເຕີບໂຕໃນຄວາມບາບຫຼາຍຂຶ້ນເລື້ອຍໆ.

ແຕ່ຄວາມຫວັງທັງໝົດຍັງບໍ່ສູນສິ້ນສຳລັບມະນຸດ. ອາດາມໄດ້ສົມສູ່ກັບເມຍຂອງລາວອີກ. ນາງຈຶ່ງໄດ້ເກີດລູກຊາຍຄົນໜຶ່ງ ແລະ ຕັ້ງຊື່ລູກຊາຍຄົນນີ້ວ່າເຊດ. ພຣະເຈົ້າ “ໄດ້ສ້າງ” ລູກຊາຍອີກຄົນໜຶ່ງ ເພື່ອແທນທີ່ຂອງອາເບັນ. ເມື່ອພຣະເຈົ້າກ່າວວ່າ “ເຮົາຈະເຮັດ” ໃນພຣະທໍາ ປະຖົມມະການ 3:15 ພຣະອົງກໍຍັງໄດ້ຊົງສະແດງໃຫ້ພວກເຮົາເຫັນວຽກງານໃນອະນາຄົດທີ່ພຣະຜູ້ຊ່ວຍຈະເຮັດ. ຊື່ຂອງ “ເຊດ” ນັ້ນກໍເປັນຄໍາສັນຍາ. ມັນສະແດງໃຫ້ເຫັນວ່າ ພຣະຜູ້ຊ່ວຍໃຫ້ລອດນັ້ນຈະມາຈາກເຊື້ອສາຍຂອງເຊດ (ປະຖົມມະການ 5:3).

`ອ່ານພຣະທຳ ປະຖົມມະການ 6:1-5 ຂໍ້ພຣະຄໍາພີຕອນນີ້ເປັນຄຳເຕືອນທີ່ມີິພະລັງອຳນາດຕໍ່ຕ້ານຄວາມບາບ. ເປັນຫຍັງພວກເຮົາຈຶ່ງຈຳເປັນຕ້ອງເຮັດທຸກສິ່ງທຸກຢ່າງທີ່ພວກເຮົາເຮັດໄດ້ແລະເພີ່ງພາການຊ່ວຍເຫຼືອຈາກພຣະເຈົ້າ ເພື່ອນຳເອົາຄວາມບາບອອກຈາກຊີວິດຂອງເຮົາ?`