---
title:  ກາອິນແລະອາຊະຍາກຳຂອງລາວ
date:   09/04/2022
---

### ອ່ານສຳລັບບົດຮຽນອາທິດນີ້
ປະຖົມມະການ 4:1,2; ປະຖົມມະການ 4:1-5; ເຮັບເຣີ 11:4; 1 ໂຢຮັນ 3:12; ປະຖົມມະການ 4:9-16; ປະຖົມມະການ 4:17-24.

> <p>ຂໍ້ຄວນຈຳ</p>
> “ຖ້າເຈົ້າເຮັດໃນສິ່ງທີ່ຖືກຕ້ອງ ເຈົ້າກໍຄວນຍິ້ມແຍ້ມແຈ່ມໃສ; ແຕ່ດ້ວຍວ່າເຈົ້າເຮັດຊົ່ວຄືບາບທີ່ກຳລັງລໍຢູ່ທີ່ປະຕູເຮືອນດ້ວຍຖ້າຄຸບກິນເຈົ້າມັນຢາກປົກຄອງເຈົ້າ ແຕ່ເຈົ້າຕ້ອງເອົາຊະນະມັນໃຫ້ໄດ້” (ປະຖົມມະການ 4:7).

ທ່ານອ່ານກ່ຽວກັບສິ່ງໃດໃນພຣະທຳ ປະຖົມມະການ ບົດທີ 4? ພວກເຮົາອ່ານກ່ຽວກັບຄົນທີ່ໄດ້ເກີດມາແລະຄົນທີ່ຕາຍໄປ. ການເກີດແລະການຕາຍເຫຼົ່ານີ້ກໍສະແດງໃຫ້ພວກເຮົາເຫັນວ່າຄຳສັນຍາຕ່າງໆຂອງພຣະເຈົ້າໃນພຣະທຳປະຖົມມະການ ບົດທີ 3 ນັ້ນ ໄດ້ເລີ່ມເກີດຂຶ້ນຄືກັບທີ່ພຣະອົງໄດ້ຊົງກ່າວໄວ້ວ່າຈະເກີດ. ຖ້າຫາກທ່ານປຽບທຽບປະຖົມມະການ ບົດທີ 3 ກັບ ປະຖົມມະການ ບົດທີ 4 ທ່ານຈະເຫັນແນວຄິດແລະຄຳເວົ້າຫຼາຍຢ່າງທີ່ຄືກັນ. ທັງສອງບົດນີ້ກ່າວກ່ຽວກັບຄວາມບາບ (ປະຖົມມະການ 3:6-8; ປຽບທຽບກັບ ປະຖົມມະການ 4:8). ທັງສອງບົດນີ້ເວົ້າກ່ຽວກັບຄຳສາບແຊ່ງຈາກພື້ນດິນ (ປະຖົມມະການ 3:17; ປຽບທຽບ ກັບ ປະຖົມມະການ 4:11). ນອກຈາກນັ້ນ ພວກເຮົາຍັງອ່ານກ່ຽວກັບຄົນທີ່ຖືກບັງຄັບໃຫ້ໜີອອກຈາກບ້ານເຮືອນຂອງພວກເຮົາ (ປະຖົມມະການ 3:24; ປຽບທຽບ ກັບ ປະຖົມມະການ 4:12,16).

ຫຼັງຈາກທີ່ອາດາມໄດ້ອອກຈາກສວນເອເດນ ລາວກໍໄດ້ກາຍເປັນພໍ່. ການເກີດຂອງກາອິນກໍເຮັດໃຫ້ອາດາມນັ້ນເຕັມໄປດ້ວຍຄວາມຫວັງ. ເອວາເຊື່ອວ່າກາອິນນັ້ນຄືພຣະຜູ້ຊ່ວຍທີ່ເກີດມາຕາມພຣະຄຳສັນຍາ (ປະຖົມມະການ 3:15).