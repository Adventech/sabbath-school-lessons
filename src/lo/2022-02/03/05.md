---
title:  ພຣະເຈົ້າຊົງລົງໂທດກາອິນ
date:   13/04/2022
---

`ອ່ານພຣະທຳ ປະຖົມມະການ 4:9-16. ພຣະເຈົ້າຊົງຖາມກາອິນວ່າ “ອາເບັນ ນ້ອງຂອງເຈົ້າຢູ່ໃສ?” (ປະຖົມມະການ 4:9). ເປັນຫຍັງພຣະເຈົ້າຈຶ່ງຖາມຄຳຖາມນີ້ກັບກາອິນ?`

ພຣະເຈົ້າໄດ້ຖາມຄຳຖາມໜຶ່ງກັບກາອິນທີ່ຊ່ວຍພວກເຮົາໃຫ້ຈື່ຄຳຖາມທີ່ພຣະເຈົ້າຖາມອາດາມຫຼັງຈາກທີ່ລາວໄດ້ເຮັດບາບວ່າ: “ເຈົ້າຢູ່ໃສ?” (ປະຖົມມະການ 3:9) ຄໍາຖາມນີ້ຊ່ວຍພວກເຮົາໃຫ້ເຫັນວ່າຄວາມບາບຂອງກາອິນໄດ້ເກີດຂຶ້ນຍ້ອນຄວາມບາບຂອງອາດາມ.

ແຕ່ກາອິນກໍແຕກຕ່າງຈາກອາດາມໃນຫຼາຍໆທາງ. ກາອິນປະຕິເສດທີ່ຈະຮູ້ສຶກເສຍໃຈສຳລັບຄວາມບາບຂອງລາວເອງ. ຫຼາຍໄປກວ່ານັ້ນ ກາອິນກໍຍັງຕົວະພຣະເຈົ້າ. ແລະລາວກໍຍັງບໍ່ຍອມໃຫ້ກຽດພຣະເຈົ້າ ພຣະເຈົ້າໄດ້ຖາມກາອິນຄຳຖາມທີ່ສາມວ່າ “ເປັນຫຍັງເຈົ້າຈຶ່ງເຮັດເລື່ອງອັນໂຫດຮ້າຍເຊັ່ນນີ້?” (ປະຖົມມະການ 4:10). ພຣະເຈົ້າສະແດງໃຫ້ກາອິນເຫັນວ່າ ພຣະອົງຊົງຮູ້ທຸກສິ່ງທຸກຢ່າງ. ພຣະເຈົ້າໄດ້ກ່າວກັບກາອິນວ່າ “ເລືອດນ້ອງຊາຍຂອງເຈົ້າຟ້ອງຮ້ອງຂຶ້ນມາຫາເຮົາດັ່ງສຽງຂໍຮ້ອງແກ້ແຄ້ນ” (ປະຖົມມະການ 4:10).