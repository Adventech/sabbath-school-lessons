---
title:  ວັນສະບາໂຕ
date:   29/03/2022
---

`ວັນສະບາໂຕ ໄດ້ສະແດງໃຫ້ພວກເຮົາເຫັນວ່າ ພຣະເຈົ້າຊົງສ້າງຟ້າ ແລະ ແຜ່ນດິນໂລກໃນຫົກວັນ ແລະ ພັກຜ່ອນໃນວັນທີເຈັດແບບໃດ? ສໍາລັບຄໍາຕອບ ໃຫ້ທ່ານອ່ານພຣະທໍາ ປະຖົມມະການ 2:2,3 ແລະ ອົບພະຍົບ 20:8-11.`

ພຣະເຈົ້າໄດ້ສ້າງວັນສະບາໂຕ ເພື່ອສະແດງໃຫ້ພວກເຮົາເຫັນວ່າ ພຣະອົງໄດ້ສຳເລັດວຽກງານຂອງພຣະອົງທຸກສິ່ງທຸກຢ່າງ. ດັ່ງນັ້ນ, ເມື່ອພວກເຮົາໄດ້ພັກຜ່ອນໃນວັນທີເຈັດຄື ວັນສະບາໂຕ. ພວກເຮົາໄດ້ສະແດງຄວາມເຊື່ອຂອງພວກເຮົາໃນຄວາມຈິງຂອງພຣະຄຳພີວ່າ ພຣະເຈົ້າໄດ້ຊົງພັກຜ່ອນຫຼັງຈາກທີ່ພຣະອົງສຳເລັດວຽກງານ. ພວກເຮົາພັກຜ່ອນຈາກວຽກງານຂອງພວກເຮົາໃນວັນສະບາໂຕ ດັ່ງທີ່ພຣະເຈົ້າໄດ້ຊົງພັກຜ່ອນຈາກວຽກງານຂອງພຣະອົງ. ເມື່ອພວກເຮົາຮັກສາວັນສະບາໂຕ, ພວກເຮົາໄດ້ສະແດງໃຫ້ພຣະເຈົ້າເຫັນວ່າ ພວກເຮົາໄດ້ຂອບພຣະຄຸນພຣະອົງສຳລັບຂອງຂວັນທຸກສິ່ງທຸກຢ່າງທີ່ພຣະອົງໄດ້ປະທານໃຫ້.

ທຸກໆມື້ທີເຈັດ, ວັນສະບາໂຕໄດ້ໃຫ້ພວກເຮົາມີຄວາມຫວັງສຳລັບອະນາຄົດທີ່ດີຂຶ້ນ. ດັ່ງນັ້ນ, ວັນສະບາໂຕຄືໜຶ່ງໃນພັນທະສັນຍາ. ເມື່ອໜຶ່ງອາທິດໄດ້ສິ້ນສຸດລົງໃນທຸກໆວັນສະບາໂຕ, ພວກເຮົາເຫັນວ່າ ພຣະເຈົ້າຈະຊົງຢຸດຄວາມທຸກຂອງພວກເຮົາໃນອະນາຄົດຂ້າງຫນ້າ. ຫຼັງຈາກມະນຸດຕົກຢູ່ໃນຄວາມບາບ, ວັນສະບາໂຕໄດ້ສະແດງໃຫ້ພວກເຮົາເຫັນວ່າ ພຣະເຈົ້າຈະຊົງປະທານຄວາມລອດໃຫ້ພວກເຮົາ. ວັນສະບາໂຕຍັງສະແດງໃຫ້ພວກເຮົາເຫັນວ່າ ພຣະເຈົ້າຈະສ້າງໂລກໃໝ່ອີກຄັ້ງໜຶ່ງ (ເອຊາຢາ 65:17, ພຣະນິມິດ 21:1). ຫຼັງຈາກນັ້ນ ພຣະເຈົ້າຈະຢຸດຄວາມບາບທັງໝົດ ແລະ ຄວາມທໍລະມານຕະຫຼອດໄປເປັນນິດ.

`ການພັກຜ່ອນຂອງພວກເຮົາໃນວັນສະບາໂຕໄດ້ສະແດງອອກເຖິງຄວາມເຊື່ອຂອງພວກເຮົາໃນພັນທະສັນຍາທີ່ວ່າ ພຣະເຢຊູໄດ້ຊ່ວຍພວກເຮົາໃຫ້ລອດແນວໃດ? ແລະ ຈະສ້າງທ້ອງຟ້າໃໝ່ ແລະ ແຜ່ນດິນໂລກໃໝ່ໃນອະນາຄົດແນວໃດ?`