---
title:  ເມື່ອພຣະເຈົ້າຊົງສ້າງທ້ອງຟ້າສະຫວັນແລະແຜ່ນດິນໂລກ
date:   26/03/2022
---

### ອ່ານສຳລັບບົດຮຽນອາທິດນີ້
ເພງສັນລະເສີນ 100:1-3; ປະຖົມມະການ 2: 1-3; ອົບພະຍົບ 20:8-11, ປະຖົມມະການ 1: 26-29; ປະຖົມມະການ 2:15-17.

> <p>ຂໍ້ຄວນຈຳ</p>
> “ເມື່ອພຣະເຈົ້າຕັ້ງຕົ້ນເນລະມິດສ້າງຟ້າ ແລະ ແຜ່ນດິນໂລກ” (ປະຖົມມະການ 1:1, NIrV).

ພຣະຄຳພີເລີ່ມຕົ້ນດ້ວຍເລື່ອງທີ່ເລົ່າກ່ຽວກັບວິທີທີ່ພຣະເຈົ້າໄດ້ສ້າງຊີວິດເທິງໂລກນີ້. ຂ່າວສານນີ້ເປັນສິ່ງທີ່ສຳຄັນຫລາຍ. ມັນໄດ້ສະແດງໃຫ້ພວກເຮົາເຫັນຈຸດເລີ່ມຕົ້ນທຳອິດທັງສອງຢ່່າງລະຫວ່າງ ເລື່ອງປະຫວັດສາດຂອງມະນຸດ ແລະ ປະຫວັດສາດຂອງພຣະຄຳພີ. ດັ່ງນັ້ນ, ພວກເຮົາເຊື່ອວ່າ ຫນັງສືປະຖົມມະການເປັນເລື່ອງທີ່ເກີດຂຶ້ນຈິງ. ໃນປະຖົມມະການ ບົດທີ 1-2, ພວກເຮົາສາມາດອ່ານເລື່ອງກ່ຽວກັບຈຸດເລີ່ມຕົ້ນຂອງທຸກຊີວິດໃນໂລກນີ້. ໃນຂະນະທີ່ພວກເຮົາອ່ານສຶກສາບົດເຫຼົ່ານີ້, ພວກເຮົາຈະສາມາດເຂົ້າໃຈຫລາຍຂຶ້ນກ່ຽວກັບວັນສະບາໂຕເຊີ່ງເປັນວັນທີເຈັດ. ພວກເຮົາຈະຮຽນຮູ້ກ່ຽວກັບວິທີທີ່ພຣະເຈົ້າໄດ້ສ້າງມະນຸດໃຫ້ຄ້າຍຄືກັບພຣະອົງ. ພຣະເຈົ້າສ້າງມະນຸດອອກມາຈາກຂີ້ດິນ. ພວກເຮົາຈະໄດ້ຮຽນຮູ້ວ່າ ເປັນຫຍັງພຣະເຈົ້າຈຶ່ງສ້າງຕົ້ນໄມ້ທີ່ໃຫ້ຮູ້ຈັກຄວາມດີ ແລະ ຄວາມຊົ່ວ. ພວກເຮົາຈະສຶກສາວ່າມັນມີຄວາມກ່ຽວຂ້ອງກັນແນວໃດກັບຕົ້ນໄມ້ແຫ່ງຊີວິດ. ແມ່ນຫຍັງຄືບົດຮຽນທີ່ສໍາຄັນທີ່ສຸດທີ່ເຮົາສາມາດຮຽນຮູ້ຈາກເລື່ອງຕ່າງໆໃນປະຖົມມະການ? ແນ່ນອນວ່າ, ເຮົາສາມາດຮຽນຮູ້ວ່າ ຊີວິດຂອງພວກເຮົາກໍເປັນຂອງຂວັນຈາກພຣະເຈົ້າ. ຫຼັງຈາກທີ່ອາດາມແລະເອວາໄດ້ເຮັດຜິດບາບ, ພຣະເຈົ້າໄດ້ປະທານຂອງຂວັນແຫ່ງຄວາມເມດຕາກາລຸນາຂອງພຣະອົງໃຫ້ແກ່ມະນຸດ. ແນ່ນອນວ່າ, ພຣະເຈົ້າໄດ້ສ້າງພວກເຮົາ ແລະ ພຣະເຈົ້າໄດ້ຊ່ວຍພວກເຮົາໃຫ້ລອດ. ວັນສະບາໂຕເຊີ່ງເປັນມື້ທີເຈັດນັ້ນກໍໄດ້ສະແດງໃຫ້ພວກເຮົາເຫັນຄວາມຈິງທີ່ມີຄຸນຄ່າທັງສອງຢ່າງນີ້ໃນພຣະຄຳພີ.