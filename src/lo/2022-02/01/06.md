---
title:  ພຣະພອນສາມຢ່າງໃນພຣະທໍາ
date:   31/03/2022
---

ພຣະເຈົ້າໄດ້ເຮັດແນວໃດ ຫຼັງຈາກທີ່ພຣະອົງໄດ້ສ້າງມະນຸດຄົນທຳອິດ? ພຣະເຈົ້າໄດ້ໃຫ້ພຣະພອນສາມຢ່າງໃຫ້ແກ່ອາດາມ: 1) ສວນເອເດນ (ປະຖົມມະການ 2:8), (2) ອາຫານ (ປະຖົມມະການ 2:16), ແລະ (3) ຜູ້ຍິງ (ປະຖົມມະການ 2:22).
`ມະນຸດຄວນຮູ້ສຶກແນວໃດກ່ຽວກັບໂລກນີ້ແລະພຣະເຈົ້າ? ແມ່ນຫຍັງທີ່ເຊື່ອມຕໍ່ລະຫວ່າງສອງສິ່ງນີ້? ໃຫ້ທ່ານອ່ານພຣະທຳ ປະຖົມມະການ 2:15-17 ສໍາລັບຄໍາຕອບ.`
ໂມເຊໄດ້ກ່າວວ່າ, “ພຣະເຈົ້າໄດ້ໃຫ້ມະນຸດອາໄສຢູ່ໃນສວນເອເດນເພື່ອທີ່ຈະໃຫ້ມະນຸດເຮັດວຽກປູກຝັງແລະ ເບິ່ງແຍງສວນ” (ປະຖົມມະການ 2:15). ໃນປະຖົມມະການ 2:15, ຄຳກຳມະທີ່ໄດ້ຂຽນເປັນຄຳວ່າ “ເບິ່ງແຍງ” ກໍມາຈາກຄຳສັບພາສາເຮັບເຣີ “ຊາມາ” (shamar). ໃນພາສາເຮັບເຣີຄໍາວ່າ “ຊາມາ” ມີຄວາມໝາຍວ່າ “ຮັກສາ.”
ພຣະເຈົ້າໄດ້ປະທານອາຫານໃຫ້ແກ່ມະນຸດເປັນຂອງຂວັນ (ປະຖົມມະການ 1:29). ຫຼັງຈາກນັ້ນ “ພຣະອົງໄດ້ບອກມະນຸດວ່າ, 'ເຈົ້າມີອິດສະຫລະທີ່ຈະກິນໝາກໄມ້ທຸກຕົ້ນໃນສວນ' ” (ປະຖົມມະການ 2:16).
ຂອງຂວັນພຣະລາດຊະທານອັນທີສາມຄື ຜູ້ຍິງ. ພຣະເຈົ້າໃຫ້ຄຳສັ່ງແກ່ຜູ້ຊາຍເຊີ່ງສະແດງໃຫ້ພວກເຮົາເຫັນເຖິງກົດລະບຽບທີ່ສຳຄັນກ່ຽວກັບການແຕ່ງງານ: “ມະນຸດຜູ້ຊາຍຈະອອກຈາກພໍ່ແມ່ ແລະ ຈະໄປອາໄສຢູ່ກັບພັນລະຍາຂອງຕົນ. ແລ້ວພວກເຂົາກໍ່ຈະກາຍເປັນຮ່າງກາຍອັນດຽວ” (ປະຖົມມະການ 2:24).
ພຣະເຈົ້າໄດ້ປະທານຂອງຂວັນຫຼາຍສິ່ງຫຼາຍຢ່າງ. ພວກເຮົາຈະປ້ອງກັນຂອງພຣະລາດຊະທານທີ່ສົມບູນແບບນີ້ໄດ້ແນວໃດ? ພວກເຮົາຈະໃຊ້ຂອງຂວັນນີ້ໄດ້ແນວໃດເພື່ອຖວາຍກຽດແດ່ພຣະອົງ?