---
title:  ພຣະເຈົ້າຜູ້ສ້າງທ້ອງຟ້າ ແລະ ແຜ່ນດິນໂລກ
date:   27/03/2022
---

`ອ່ານເພງສັນລະເສີນ 100:1–3. ອີງຕາມຂໍ້ພຣະຄໍາພີເຫຼົ່ານີ້, ພວກເຮົາຄວນຈະຮູ້ສຶກແນວໃດກ່ຽວກັບເລື່ອງທີ່ວ່າພຣະເຈົ້າໄດ້ຊົງສ້າງພວກເຮົາ?`

ໜັງສືປະຖົມມະການເລີ່ມຕົ້ນດ້ວຍຂໍ້ຄວາມທີ່ກ່ຽວກັບພຣະເຈົ້າ, ຜູ້ທີ່ສ້າງພວກເຮົາ. ພວກເຮົາສາມາດເຫັນຄວາມຈິງໄດ້ໃນພຣະຄຳພີໃນຖ້ອຍຄຳທີ່ຂຽນວ່າ: “ພຣະເຈົ້າໄດ້ສ້າງທ້ອງຟ້າ ແລະ ແຜ່ນດິນໂລກ” (ປະຖົມມະການ 1:1, ERV).

ປະຖົມມະການ ບົດທີ 1 ແລະ 2 ສະແດງໃຫ້ເຫັນພວກເຮົາເຫັນເຖິງສອງຮູບພາບທີ່ແຕກຕ່າງກັນຂອງພຣະເຈົ້າ. ພວກເຮົາຈະເຫັນຮູບທຳອິດຂອງພຣະເຈົ້າໃນໜັງສືປະຖົມມະການ 1:1-2:4. ຄໍາທີ່ຂຽນວ່າ “ພຣະເຈົ້າ” ໃນປະຖົມມະການ 1: 1 ແມ່ນ “ເອໂລຮິມ” (Elohim) ໃນພາສາ ເຮັບເຣີ. ຊື່ ເອໂລຮິມ ສະແດງໃຫ້ພວກເຮົາເຫັນວ່າ ພຣະເຈົ້າເປັນພຣະເຈົ້າທີ່ຍິ່ງໃຫຍ່ແລະມີອໍານາດສູງສຸດ. 

ຮູບພາບທີສອງຂອງພຣະເຈົ້າໃນພຣະທໍາ ປະຖົມມະການ 2:4-25 ສະແດງໃຫ້ພວກເຮົາເຫັນພຣະເຈົ້າຢ່າງໃກ້ຊິດ. ພວກເຮົາເຫັນພຣະເຈົ້າເປັນຕົວຕົນ. ຊື່ພາສາເຮັບເຣີສໍາລັບພຣະເຈົ້າໃນຂໍ້ພຣະຄໍາພີເຫຼົ່ານີ້ແມ່ນ “ຢາເວ” “YHWM”. ຊື່ນີ້ສະແດງໃຫ້ເຮົາເຫັນວ່າ “ພຣະເຈົ້າຢາກເປັນມິດສະຫາຍທີ່ໃກ້ຊິດກັບພວກເຮົາ”. ຫນັງສືປະຖົມມະການໄດ້ໃຫ້ຮູບພາບສອງຢ່າງນີ້ຂອງພຣະເຈົ້າໃຫ້ແກ່ພວກເຮົາ ເພື່ອສະແດງຄວາມຈິງທີ່ສຳຄັນໃນພຣະຄຳພີກ່ຽວກັບການນະມັດສະການ. ພຣະເຈົ້າເປັນທັງກະສັດ ແລະ ເປັນຜູ້ທີ່ມີອຳນາດສູງສຸດ. ໃນເວລາດຽວກັນນັ້ນ, ພຣະເຈົ້າຜູ້ທີ່ມີອໍານາດທັງຫມົດນີ້ກໍປາດຖະຫນາຢາກຈະຢູ່ໃກ້ຊິດກັບພວກເຮົາ.

`ພຣະເຈົ້າຊົງມີພະລັງອຳນາດຢ່າງຫຼວງຫຼາຍ. ແຕ່ເຖິງຢ່າງໃດກໍຕາມ, ພຣະອົງກໍ່ຍັງຕ້ອງການທີ່ຈະຢູ່ໃກ້ຊິດກັບພວກເຮົາໃຫ້ຫຼາຍທີ່ສຸດ. ແລ້ວເປັນຫຍັງ ຄວາມຈິງນີ້ຈຶ່ງເປັນເລື່ອງທີ່ແປກແລະໜ້າອັດສະຈັນຫຼາຍ?`