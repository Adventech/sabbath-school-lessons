---
title:  ທຸກສິ່ງທຸກຢ່າງນັ້ນແມ່ນດີຫຼາຍ
date:   28/03/2022
---

`ອ່ານພຣະທໍາ ປະຖົມມະການ 1:4, 10, 12, 18, 21, 31 ແລະ ປະຖົມມະການ 2:1 ຫຼັງຈາກທີ່ພຣະອົງໄດ້ຊົງສ້າງທຸກສິ່ງທຸກຢ່າງໃນແຕ່ລະມື້ແລ້ວໆ, ເປັນຫຍັງພຣະເຈົ້າຈຶ່ງເວົ້າວ່າ "ດີຫຼາຍ"?`

ໃນຕອນແລງຂອງແຕ່ລະມື້, ພຣະເຈົ້າຊົງກ່າວວ່າ ວຽກງານຂອງພຣະອົງນັ້ນແມ່ນ “tov” ຫຼື “ດີ” ໃນພາສາເຮັບເຣີ “tov” ສະແດງໃຫ້ພວກເຮົາເຫັນວ່າ ພຣະເຈົ້າໄດ້ເຮັດວຽກທີ່ດີເລີດ. ດັ່ງນັ້ນ, ເມື່ອພຣະເຈົ້າກ່າວວ່າ, “'ດີຫຼາຍ,' “ແມ່ນພຣະອົງໝາຍເຖິງ” ທຸກສິ່ງທຸກຢ່າງໄດ້ເຮັດສຳເລັດແລ້ວ.”

ຄຳວ່າ “tov” ນັ້ນກໍສະແດງໃຫ້ພວກເຮົາເຫັນຫຼາຍກວ່າທີ່ວ່າວຽກງານນັ້ນເຮັດໄດ້ດີຫຼາຍປານໃດ. ຜູ້ຂຽນພຣະຄຳພີໄດ້ໃຊ້ຄຳວ່າ “tov” ເພື່ອສະແດງໃຫ້ພວກເຮົາເຫັນເຖິງຄວາມຊົມຊື່ນຍິນດີທີ່ພວກເຂົາມີຕໍ່ບາງສິ່ງບາງຢ່າງທີ່ສວຍສົດງົດງາມຫຼາຍ (ປະຖົມມະການ 24:16)

ຄຳວ່າ 'ມັນດີຫຼາຍ' ໄດ້ສະແດງໃຫ້ພວກເຮົາເຫັນອີກວ່າ ທຸກສິ່ງທຸກຢ່າງທີ່ພຣະເຈົ້າສ້າງນັ້ນ ເປັນວຽກງານທີ່ດີຫລາຍ. ທຸກສິ່ງທຸກຢ່າງນັ້ນກໍ່ສົມບູນແບບເຊັ່ນດຽວກັນ. ເວລານັ້ນໂລກກໍຍັງບໍ່ທັນໄດ້ຖືກທຳລາຍດ້ວຍຄວາມບາບແລະຄວາມຕາຍຄືກັບທີ່ພວກເຮົາໄດ້ເຫັນໃນທຸກມື້ນີ້.

ນັກວິທະຍາສາດສ່ວນຫຼາຍໃນປະຈຸບັນນີ້ກໍສອນວ່າ ສິ່ງທີ່ມີຊີວິດເທິງໂລກນີ້ເກີດຂຶ້ນໂດຍຄວາມບັງເອີນ ແລະ ໂດຍອຸປະຕິເຫດ. ຄວາມຄິດນີ້ຖືກເອີ້ນວ່າ “ການວິວັດທະນາການ”.

ທ່ານໂມເຊ ຜູ້ທີ່ຂຽນໜັງສືປະຖົມມະການເວົ້າວ່າ ພຣະເຈົ້າໄດ້ສ້າງຟ້າ ແລະ ທຸກສິ່ງທຸກຢ່າງໃນໂລກນີ້ (ປະຖົມມະການ 1:1). ບໍ່ມີສິ່ງໃດທີ່ພວກເຮົາເຫັນວ່າຖືກສ້າງຂຶ້ນໂດຍບັງເອີນ.

`ວິວັດທະນາການນີ້ບໍ່ສອດຄ່ອງກັບຄວາມຈິງຂອງພຣະຄຳພີ, ເປັນຫຍັງສອງຄວາມຄິດນີ້ຈຶ່ງບໍ່ເຄີຍເຫັນດີນຳກັນ?`