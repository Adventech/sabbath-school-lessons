---
title:  ໄພນ້ຳຖ້ວມໂລກໄດ້ສິ້ນສຸດລົງ 
date:   19/04/2022
---

ປະຖົມມະການ 7:22-24 ສະແດງໃຫ້ພວກເຮົາເຫັນວ່າໄພນໍ້າຖ້ວມນັ້ນໄດ້ “ທຳລາຍທຸກໆສິ່ງທີ່ມີຊີວິດຢູ່ເທິງແຜ່ນດິນໂລກ” (ປະຖົມມະການ 7:23). ນອກຈາກນັ້ນ ພວກເຮົາຍັງໄດ້ຮຽນຮູ້ວ່າ ນ້ຳຖ້ວມໄດ້ເກີດຂຶ້ນໃນທົ່ວໂລກ. “ນ້ຳຖ້ວມຍັງຢູ່ສູງເປັນເວລາ 150 ວັນ” (ປະຖົມມະການ 7:24). ໃນເວລານີ້ພຣະເຈົ້າ “ໄດ້ສະແດງຄວາມຫ່ວງໃຍ” (ປະຖົມມະການ 8:11) ຕໍ່ໂນອາ ແລະ “ບໍ່ໄດ້ລືມໂນອາ” (ປະຖົມມະການ 8:1, ERV)

`ມັນໝາຍຄວາມວ່າແນວໃດທີ່ພຣະເຈົ້າ “ບໍ່ໄດ້ລືມ” ໂນອາ (ປະຖົມມະການ 8:1)?`

ຄຳເວົ້າທີ່ວ່າ “ບໍ່ໄດ້ລືມ” ຫຼື ຈື່ໃນພຣະທໍາ ປະຖົມມະການ 8:1 ກໍມາຈາກ ຄໍາ ກິລິຍາພາສາເຮັບເຣີວ່າ “Zakhar”. ຄໍາວ່າ “Zakhar” ນັ້ນສະແດງໃຫ້ພວກເຮົາເຫັນວ່າພຣະເຈົ້ານັ້ນບໍ່ໄດ້ລືມກ່ຽວກັບໂນອາ. “Zakhar” ນັ້ນສະແດງໃຫ້ພວກເຮົາເຫັນວ່າພຣະເຈົ້າຈະຮັກສາຄຳສັນຍາຂອງພຣະອົງ (ອ່ານ ປະຖົມມະການ 19:29).

ກ່ອນທີ່ພຣະເຈົ້າຈະສັ່ງໃຫ້ໂນອາອອກຈາກເຮືອ ໂນອາກໍໄດ້ສົ່ງໂຕກາດຳແລະນົກເຂົາໂຕໜຶ່ງເພື່ອກວດສອບລະດັບນ້ຳ ແລະ ເບິ່ງວ່າ ນ້ຳຍັງຢູ່ໃນລະດັບທີ່ສູງຊໍ່າໃດໃນໂລກ. ເມືອນົກເຂົາບໍ່ໄດ້ບິນກັບມາ ໂນອາກໍຮູ້ວ່າ “ນ້ຳກໍໄດ້ບົກ ແລະ ແຫ້ງລົງໝົດ” (ປະຖົມມະການ 8:13). ແລ້ວລາວກໍໄດ້ເປີດປ່ອງຢ້ຽມບານໜຶ່ງເພື່ອເບິ່ງພາຍນອກຂອງເຮືອ.

ໂນອາບໍ່ໄດ້ອອກຈາກເຮືອຈົນກວ່າພຣະເຈົ້າໄດ້ບອກລາວໃຫ້ອອກ (ປະຖົມມະການ 8:15-19).

`ຄຳເວົ້າທີ່ວ່າ “ພຣະເຈົ້າບໍ່ໄດ້ລືມ” ມີຄວາມໝາຍວ່າແນວໃດ? ອ່ານພຣະທຳ ປະຖົມມະການ 8:1; ປະຖົມມະການ 19:29 ແລະ ເພງສັນລະເສີນ 106:4 ສຳລັບຄຳຕອບ.`