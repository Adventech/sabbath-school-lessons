---
title:  ຂໍ້ຄິດເພີ່ມເຕີມ
date:   22/04/2022
---

ໃຫ້ທ່ານປຽບທຽບຄົນທີ່ຢູ່ໃນສະໄໝກ່ອນນ້ຳຖ້ວມໂລກກັບຄົນທີ່ຢູ່ໃນສະໄໝນີ້. ເມື່ອພວກເຮົາປຽບທຽບສອງກຸ່ມນີ້ ພວກເຮົາກໍສາມາດຮຽນຮູ້ບົດຮຽນທີ່ສຳຄັນຫຼາຍຢ່າງ. ຫຼາຍໆຢ່າງທີ່ເກີດຂຶ້ນໃນສະໄໝກ່ອນນັ້ນກໍຍັງເກີດຂຶ້ນໃນເວລານີ້.

“ຄົນທີ່ຢູ່ກ່ອນນ້ຳຖ້ວມໂລກນັ້ນກໍໄດ້ເຮັດຄວາມຊົ່ວຮ້າຍຢ່າງຫຼວງຫຼາຍ. ພຣະເຈົ້າຈຶ່ງຈະລົງໂທດຄວາມບາບຂອງພວກເຂົາ. ຄວາມບາບອັນດຽວກັນນີ້ກໍກຳລັງເກີດຂຶ້ນໃນຍຸກຂອງເຮົາທຸກມື້ນີ້. ມະນຸດບໍ່ໄດ້ນັບຖືຫຼືໃຫ້ກຽດພຣະເຈົ້າໃນຈິດໃຈຂອງພວກເຂົາອີກແລ້ວ. ປະຊາຊົນທີ່ມີຊີວິດຢູ່ກ່ອນໄພນ້ຳຖ້ວມກໍສົນໃຈແຕ່ກ່ຽວກັບສິ່ງຕ່າງໆໃນໂລກນີ້. ຄົນທີ່ມີຊີວິດຢູ່ໃນທຸກມື້ນີ້ກໍບໍ່ໄດ້ແຕກຕ່າງຈາກເມື່ອກ່ອນ...ພຣະເຈົ້າບໍ່ໄດ້ຕັດສິນຄົນໃນສະໄໝກ່ອນນ້ຳຖ້ວມນັ້ນ ເພາະວ່າພວກເຂົາໄດ້ກິນແລະດື່ມ...ພຣະເຈົ້າຊົງຕັດສິນຄົນເຫຼົ່ານີ້ເພາະວ່າພວກເຂົາບໍ່ໄດ້ຮູ້ສຶກຂອບພຣະຄຸນພຣະເຈົ້າສຳລັບທຸກສິ່ງທຸກຢ່າງທີ່ພຣະອົງຊົງປະທານໃຫ້ແກ່ເຂົາ. ນອກຈາກນັ້ນ ຄົນທັງຫຼາຍກໍຍັງເຮັດຕາມໃຈຂອງຕົນເອງ. ໂດຍການປະພຶດອັນຊົ່ວຮ້າຍນີ້ ພວກເຂົາຈຶ່ງໄດ້ທຳລາຍແນວຄິດແລະຈິດໃຈຂອງຕົນເອງ.” (ທ່ານນາງເອເລັນຈີໄວທ໌, Patriarchs and Prophets, page 101)

**ຄຳຖາມຄົ້ນຄວ້າ**

`ຄົນໃນຍຸກຂອງເຮົານັ້ນຄືກັນກັບຄົນທີ່ຢູ່ໃນຍຸກສະໄໝກ່ອນນ້ຳຖ້ວມໂລກແນວໃດ? ສິ່ງເຫຼົ່ານີ້ສະແດງໃຫ້ພວກເຮົາເຫັນສິ່ງໃດກ່ຽວກັບພຣະເມດຕາຂອງພຣະເຈົ້າ ແລະກ່ຽວກັບວ່າພຣະອົງຕ້ອງການທີ່ຈະຊ່ວຍພວກເຮົາໃຫ້ພົ້ນຫຼາຍຊໍ່າໃດ?`

`ບາງຄົນກ່າວວ່າ ບໍ່ໄດ້ມີນ້ຳຖ້ວມໂລກເກີດຂຶ້ນ. ເປັນຫຍັງແນວຄິດນີ້ຈຶ່ງຜິດ?`