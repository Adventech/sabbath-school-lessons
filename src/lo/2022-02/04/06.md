---
title:  "ພັນທະສັນຍາ: ພາກທີ 2"
date:   21/04/2022
---

`ພຣະເຈົ້າຊົງສັນຍາວ່າ “ເຮົາຈະບໍ່ທຳລາຍສິ່ງທີ່ມີຊີວິດ ເໝືອນດັ່ງທີ່ເຮົາໄດ້ທຳລາຍໃນຄັ້ງນີ້ອີກຈັກເທື່ອ” (ປະຖົມມະການ 8:21). ຄໍາສັນຍານີ້ ສະແດງໃຫ້ພວກເຮົາເຫັນສິ່ງໃດກ່ຽວກັບພຣະເຈົ້າ?`

ຄຳສັນຍາຂອງພຣະເຈົ້ານັ້ນສະແດງໃຫ້ພວກເຮົາເຫັນຄວາມຮັກແລະຄວາມເມດຕາຂອງພຣະອົງ. ພຣະເຈົ້າຊົງສັນຍາວ່າ “ຕາບໃດທີ່ໂລກຍັງຄົງດຳລົງຢູ່ ລະດູຫວ່ານກັບລະດູເກັບກ່ຽວກໍຍັງມີຢູ່ຕໍ່ໄປ” (ປະຖົມມະການ 8:22). 

ປະຖົມມະການ 9:8-17 ສະແດງໃຫ້ພວກເຮົາເຫັນພຣະພອນທີ່ມາຈາກພຣະເຈົ້າ. ພຣະພອນນີ້ຊ່ວຍພວກເຮົາໃຫ້ຈື່ວ່າເມື່ອໃດພຣະເຈົ້າໄດ້ອວຍພຣະພອນທຸກສິ່ງທີ່ພຣະອົງໄດ້ຊົງສ້າງແລະຈາກນັ້ນກໍໄດ້ອວຍພອນວັນສະບາໂຕເຊັ່ນດຽວກັນ (ປະຖົມມະການ 1:22,28; ປະຖົມມະການ 2:3)

`ສາຍຮຸ້ງກິນນ້ຳນັ້ນສະແດງໃຫ້ພວກເຮົາເຫັນສິ່ງໃດ? ອ່ານພຣະທໍາປະຖົມມະການ 9:8-17 ສໍາລັບຄໍາຕອບ.`

ທ່ານເຫັນຄຳວ່າ “ເຮົາຈຶ່ງຕັ້ງພັນທະສັນຍາ” ແລະ “ພັນທະສັນຍາຊຶ່ງເຮົາເຮັດໄວ້” ໃນ ປະຖົມມະການ 9:9,11,17 ຫຼືບໍ່? ທັງສາຍຮຸ້ງກິນນ້ຳ ແລະ ວັນສະບາໂຕ ກໍເປັນຫຼັກຖານຂອງພັນທະສັນຍານີ້ (ປະຖົມມະການ 9:13,14,16; ປຽບທຽບກັບ ອົບພະຍົບ 13:12-17). ສາຍຮຸ້ງກີນນໍ້ານັ້ນ ແມ່ນຄໍາສັນຍາທີ່ພຣະເຈົ້າຈະບໍ່ທໍາລາຍແຜ່ນດິນໂລກດ້ວຍນ້ຳຖ້ວມໂລກອີກຈັກເທື່ອ.

`ເທື່ອໜ້າທີ່ທ່ານເຫັນຮຸ້ງກິນນ້ຳ ໃຫ້ທ່ານຄິດເຖິງຄຳສັນຍາຕ່າງໆຂອງພຣະເຈົ້າທັງໝົດ. ເປັນຫຍັງພວກເຮົາຈຶ່ງສາມາດເຊື່ອວາງໃຈໃນຄຳສັນຍາເຫຼົ່ານີ້ໄດ້? ສາຍຮຸ້ງນັ້ນສະແດງໃຫ້ພວກເຮົາເຫັນວ່າ ພວກເຮົາສາມາດເຊື່ອວ່າພຣະເຈົ້າຈະຮັກສາຄຳສັນຍາຕ່າງໆຂອງພຣະອົງຢ່າງແນ່ນອນແນວໃດ?`