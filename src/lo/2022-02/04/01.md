---
title:  ນ້ຳຖ້ວມໂລກ
date:   16/04/2022
---

### ອ່ານສຳລັບບົດຮຽນອາທິດນີ້
ປະຖົມມະການ 6:13-7-7:10; 2 ເປໂຕ 2:5-9; ປະຖົມມະການ 8:1; ເພງສັນລະເສີນ 106:4; ປະຖົມມະການ 9:8-17.

> <p>ຂໍ້ຄວນຈຳ</p>
> “ເມື່ອບຸດມະນຸດມານັ້ນ ເຫດການຈະເປັນດັ່ງທີ່ໄດ້ເກີດຂຶ້ນໃນສະໄໝຂອງໂນອາ.” (ມັດທາຍ 24:37)

“ເມື່ອພຣະເຈົ້າຢາເວເຫັນວ່າ  ມະນຸດຊົ່ວຮ້າຍຫຼາຍຂຶ້ນ ແລະ ຄວາມຄິດຊົ່ວກໍບັງຄັບຈິດໃຈພວກເຂົາຢູ່ທຸກເວລາ” (ປະຖົມມະການ 6:5). ພຣະເຈົ້າຊົງເຫັນແຕ່ “ra” ຫຼື ຄວາມຊົ່ວຮ້າຍ (ປະຖົມມະການ 6:5). ພຣະເຈົ້າຊົງ “ເສຍໃຈ” ທີ່ພຣະອົງໄດ້ສ້າງມະນຸດເພາະວ່າ ພວກເຮົາເຕັມໄປດ້ວຍ “ra” ນັ້ນກໍຄືຄວາມຊົ່ວຮ້າຍ (ປະຖົມມະການ 6:5,6).

ແມ່ນແລ້ວ ພຣະເຈົ້າຊົງເສຍໃຈ ແຕ່ພຣະອົງກໍຍັງຕ້ອງການຊ່ວຍມະນຸດໃຫ້ພົ້ນ. ຄຳສັບພາສາເຮັບເຣີສຳລັບຄຳວ່າ “ເສຍໃຈ” ໃນປະຖົມມະການ 6:6 ກໍຄື “nakham”. ຄຳເວົ້ານີ້ກໍສະແດງໃຫ້ພວກເຮົາເຫັນວ່າ ພຣະເຈົ້າຈະລົງໂທດຄວາມບາບ. ຄຳວ່າ “nakham” ກໍມີຄວາມຄ້າຍຄືກັບຊື່ຂອງ “ໂນອາ” ເຊິ່ງເປັນຄໍາວ່າ “Noakh” ໃນພາສາເຮັບເຣີ. ຄຳວ່າ “ໂນອາ” ນັ້ນໝາຍເຖິງ “ການເລົ້າໂລມ” (ປະຖົມມະການ 5:29). ຊື່ຂອງສອງສິ່ງນີ້ຄື: ພຣະອົງຈະລົງໂທດມະນຸດ ແລະ ໃນເວລາດຽວກັນ ພຣະອົງກໍຈະສຳແດງຄວາມເມດຕາຕໍ່ພວກເຂົາ. ແມ່ນແລ້ວ ພຣະເຈົ້າຊົງເສຍໃຈທີ່ພຣະອົງໄດ້ສ້າງມະນຸດ ດັ່ງນັ້ນພຣະອົງກໍຈະລົງໂທດພວກເຂົາດ້ວຍໄພນ້ຳຖ້ວມໂລກ. ໃນເວລາດຽວກັນນັ້ນ ພຣະເຈົ້າກໍໄດ້ສັນຍາວ່າຈະຊ່ວຍປອບໃຈໂນອາແລະຄອບຄົວຂອງລາວ. ພຣະເຈົ້າຈະສຳແດງຄວາມເມດຕາຕໍ່ພວກເຂົາ ພຣະອົງຈະຊົງຮັກສາພວກເຂົາໄວ້ໃຫ້ປອດໄພໃນເຮືອໃຫຍ່.