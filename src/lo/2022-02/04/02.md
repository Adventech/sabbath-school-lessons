---
title:  ໂນອາກຽມພ້ອມສຳລັບໄພນ້ຳຖ້ວມ 
date:   17/04/2022
---

`ອ່ານເລື່ອງໃນພຣະທຳປະຖົມມະການ 6:13-7:10. ພວກເຮົາສາມາດຮຽນຮູ້ບົດຮຽນອັນໃດກ່ຽວກັບປະຫວັດສາດຂອງມະນຸດຈາກເລື່ອງທີ່ໜ້າປະຫຼາດໃຈນີ້.`

ໂນອານັ້ນເປັນຜູ້ປະກາດພຣະທຳຄົນໜຶ່ງ. ຜູ້ປະກາດພຣະຄຳກໍຄືຜູ້ສົ່ງສານພິເສດຈາກພຣະເຈົ້າ. ໂນອານັ້ນເປັນຜູ້ປະກາດພຣະທຳຄືກັບດານີເອນ ຜູ້ຊາຍທັງສອງຄົນນີ້ກໍປະກາດສັ່ງສອນກ່ຽວກັບຈຸດຈົບຂອງປະຫວັດສາດມະນຸດ.

ພຣະເຈົ້າສັ່ງໃຫ້ໂນອານັ້ນສ້າງເຮືອເພື່ອທີ່ຈະຮັກສາລາວແລະຄອບຄົວຂອງລາວນັ້ນໃຫ້ປອດໄພຈາກໄພນ້ຳຖ້ວມທີ່ກຳລັງຈະເກີດຂຶ້ນ. ຄຳສັບພາສາເຮັບເຣີສຳລັບຄຳວ່າ “ເຮືອ” ນັ້ນກໍຄື “tevah” (ປະຖົມມະການ 6:14). ດັ່ງນັ້ນ ພຣະເຈົ້າກໍໄດ້ສັ່ງໂນອາໃຫ້ກຽມພ້ອມສຳລັບໄພນ້ຳຖ້ວມໂດຍການສ້າງເຮືອ. “ໂນອາໄດ້ເຮັດຕາມທີ່ພຣະເຈົ້າໄດ້ສັ່ງໄວ້ທຸກປະການ”.

ໂນອາໄດ້ເຊື່ອຟັງພຣະເຈົ້າ. ການເຊື່ອຟັງຂອງພຣະອົງນັ້ນກໍຄືສ່ວນໜຶ່ງຂອງແຜນການຂອງພຣະເຈົ້າ. ພຣະເຈົ້າໄດ້ຊ່ວຍໂນອາໃຫ້ພົ້ນຍ້ອນວ່າໂນອານັ້ນມີຄວາມເຊື່ອທີ່ຈະເຮັດທຸກສິ່ງທຸກຢ່າງທີ່ພຣະເຈົ້າໄດ້ຂໍໃຫ້ລາວເຮັດ (ອ່ານເຮັບເຣີ 11:7). ໂນອາເປັນຕົວຢ່າງໃນຍຸກທຳອິດຂອງຄວາມເຊື່ອທີ່ຖືກສະແດງອອກໂດຍການເຊື່ອຟັງ. ຄວາມເຊື່ອນີ້ກໍຄືຄວາມເຊື່ອອັນດຽວທີ່ມີຄວາມໝາຍສຳຄັນ (ຢາໂກໂບ 2:20).

`ເປັນຫຍັງຈຶ່ງມີແຕ່ຄອບຄົວຂອງໂນອາເທົ່ານັ້ນທີ່ຖືກຊ່ວຍໃຫ້ພົ້ນຈາກໄພນ້ຳຖ້ວມ? ອ່ານ 2 ເປໂຕ 2:5-9 ສໍາລັບຄໍາຕອບ. ພວກເຮົາສາມາດຮຽນຮູ້ບົດຮຽນອັນໃດຈາກເລື່ອງຂອງໂນອາ?`