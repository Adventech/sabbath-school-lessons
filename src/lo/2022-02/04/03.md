---
title:  ໄພນ້ຳຖ້ວມ 
date:   18/04/2022
---

ຄຳກິລິຍາ “asah” ກໍມີຄວາມໝາຍວ່າ “ສ້າງ ຫຼື ເຮັດ”. ຄໍາກິລິຍານີ້ກໍສະແດງໃຫ້ພວກເຮົາເຫັນການກະທຳຂອງໂນອາ. “Asah” (ອາຊາ) ເປັນຄໍາເວົ້າທີ່ສໍາຄັນໃນເລື່ອງທີ່ພຣະເຈົ້າໄດ້ສ້າງທ້ອງຟ້າແລະແຜ່ນດິນໂລກ (ປະຖົມມະການ 1:7, 16, 25, 26, 31; ປະຖົມມະການ 2:2). ການກະທໍາຂອງໂນອານັ້ນກໍຄືກັນກັບການກະທໍາຂອງພຣະເຈົ້າ ເມື່ອພຣະອົງໄດ້ນິຣະມິດສ້າງທ້ອງຟ້າແລະແຜ່ນດິນໂລກ. ການເຊື່ອມຕໍ່ກັນລະຫວ່າງສອງເລື່ອງນີ້ສະແດງໃຫ້ພວກເຮົາເຫັນສິ່ງໃດ? ໄພນ້ຳຖ້ວມນັ້ນບໍ່ແມ່ນພຽງແຕ່ການລົງໂທດເທົ່ານັ້ນ ແຕ່ມັນຍັງເປັນການສະແດງໃຫ້ພວກເຮົາເຫັນວ່າ ພຣະເຈົ້ານັ້ນຕ້ອງການທີ່ຈະຊ່ວຍມະນຸດໃຫ້ພົ້ນແນວໃດ.

`ອ່ານພຣະທຳ ປະຖົມມະການ ບົດທີ 7. ເປັນຫຍັງເລື່ອງນ້ຳຖ້ວມໂລກຈຶ່ງຊ່ວຍພວກເຮົາໃຫ້ຈື່ເລື່ອງທີ່ພຣະເຈົ້າໄດ້ນິຣະມິດສ້າງທ້ອງຟ້າແລະແຜ່ນດິນໂລກໃນເວລາຫົກມື້? ພວກສາມາດຮຽນຮູ້ສິ່ງໃດຈາກຄວາມສຳພັນລະຫວ່າງສອງເລື່ອງນີ້?`

ອ່ານເລື່ອງກ່ຽວກັບນ້ຳຖ້ວມໂລກ ທ່ານຈະເຫັນວ່າເລື່ອງນ້ຳຖ້ວມໂລກນີ້ໄດ້ໃຊ້ຄຳສັບອັນດຽວກັນຫຼາຍຄຳທີ່ໃຊ້ໃນພຣະທຳປະຖົມມະການ ບົດທີ 1 ຫາ 2. 

ຕໍ່ໄປນີ້ຄືລາຍການຄຳສັບທີ່ພວກເຮົາເຫັນໃນທັງສອງເລື່ອງນີ້:

(1). “ເຈັດ” (ປະຖົມມະການ 7:2,3,4,10; ປຽບທຽບ ກັບ ປະຖົມມະການ 2:1-3). 

(2). “ຊາຍ ແລະ ຍິງ” (ປະຖົມມະການ 7: 2, 3, 9, 16; ປຽບທຽບ ກັບ ປະຖົມມະການ 1:27). 

(3). “ສັດທຸກໆຊະນິດ” (ປະຖົມມະການ 7:14,ERV; ປຽບທຽບ ກັບ ປະຖົມມະການ 1:11, 12, 21, 24, 25). 

(4). “ສັດ” “ນົກ” ແລະ ທຸກສິ່ງທີ່ເລືອຄານຢູ່ໃນໂລກນີ້ (ປະຖົມມະການ 7:8,14,21,23; ປຽບທຽບ ກັບ ປະຖົມມະການ 1:24,25). 

(5). “ລົມຫາຍໃຈແຫ່ງຊີວິດ” (ປະຖົມມະການ 7:15,22; ປຽບທຽບ ກັບ ປະຖົມມະການ 2:7).

ດັ່ງນັ້ນ ຄຳເວົ້າເຫຼົ່ານີ້ສະແດງໃຫ້ພວກເຮົາເຫັນວ່າ ເລື່ອງຂອງນ້ຳຖ້ວມໂລກນັ້ນກໍຄືກັບພຣະທຳປະຖົມມະການ ບົດທີ 1-2 ເປັນສ່ວນຫຼາຍ. ເລື່ອງໃນພຣະທໍາປະຖົມມະການ ບົດທີ 1-2. ຊ່ວຍໃຫ້ພວກເຮົາເຫັນວ່າ ພຣະເຈົ້າຜູ້ທີ່ໄດ້ສ້າງທຸກສິ່ງທຸກຢ່າງ ກໍຄືພຣະເຈົ້າຜູ້ທີ່ມີອຳນາດທີ່ຈະທຳລາຍຊີວິດທັງຫຼາຍ (ພຣະບັນຍັດສອງ 32:39). ເລື່ອງນີ້ກໍຍັງເປັນຂ່າວສານກ່ຽວກັບຄວາມຫວັງທີ່ວ່າ: ພຣະເຈົ້າຈະໃຊ້ນ້ຳຖ້ວມໂລກເພື່ອເຮັດທຸກຢ່າງຂຶ້ນມາໃໝ່ອີກໃນໂລກນີ້.

`ພວກເຮົາຈະຕ້ອງປ່ອຍໃຫ້ພຣະເຈົ້າທຳລາຍອັນໃດໃນໃຈຂອງເຮົາກ່ອນທີ່ພຣະອົງຈະສາມາດປະທານຊີວິດໃໝ່ແກ່ເຮົາ? ສຳລັບຄຳຕອບໃຫ້ທ່ານອ່ານພຣະທໍາ ໂຣມ 6:1-6.`