---
title:  ຫຼັກຖານຂອງພັນທະສັນຍາ
date:   10/05/2022
---

`ການເຂົ້າພິທີຕັດກໍຄືການຕັດໜັງຢູ່ປາຍອະໄວຍະວະເພດຊາຍ. ການເຂົ້າພິທີຕັດນັ້ນຍັງເປັນຄຳສັນຍາອັນພິເສດສຳລັບອະນາຄົດແນວໃດ? ສຳລັບຄຳຕອບນັ້ນໃຫ້ທ່ານອ່ານພຣະທຳ ປະຖົມມະການ 17:1-19 ແລະ ໂຣມ 4:11.`

ອັບຣາມໄດ້ສົງໃສພຣະເຈົ້າ (ປະຖົມມະການ ບົດທີ 16). ຄວາມສົງໃສຂອງລາວກໍໄດ້ແຍກລາວອອກຈາກພຣະເຈົ້າ. ໃນເວລານັ້ນ ພຣະເຈົ້າກໍໍຊົງມິດງຽບຢູ່. ເວລານີ້ ພຣະເຈົ້າໄດ້ຊົງໂອ້ລົມກັບອັບຣາມອີກເທື່ອໜຶ່ງ ເຊີ່ງເປັນຄັ້ງທຳອິດຫຼັງຈາກທີ່ລາວໄດ້ເກີດຄວາມສົງໃສ.

ພຣະເຈົ້າປະທານສັນຍາລັກ ຫຼື ຫຼັກຖານສຳລັບພັນທະສັນຍານີ້ ເຊິ່ງກໍຄືພິທີຕັດ. ພິທີຕັດນັ້ນກໍລວມເຖິງການທີ່ຕ້ອງເສຍເລືອດ (ອົບພະຍົບ 4:25). ດັ່ງນັ້ນ ພວກເຮົາຈຶ່ງເຫັນວ່າ ພິທີຕັດນັ້ນກໍຄືຮູບພາບທີ່ພັນລະນາເຖິງເຄື່ອງຖວາຍທີ່ພຣະເຈົ້າໄດ້ເຮັດເພື່ອຄວາມບາບຂອງເຮົາ.

ພັນທະສັນຍາແລະສັນຍາລັກຂອງພິທີຕັດນັ້ນກໍຍັງຊ່ວຍພວກເຮົາໃຫ້ຈືື່ຄຳສັນຍາອັນທຳອິດທີ່ຈະຊົງປະທານພຣະຜູ້ຊ່ວຍໃຫ້ລອດທີ່ພຣະເຈົ້າໄດ້ມອບໃຫ້ກັບມະນຸດ. (ປຽບທຽບປະຖົມມະການ 17:7 ກັບ ປະຖົມມະການ 3:15). ໃນພັນທະສັນຍາທີ່ໃຫ້ກັບອັບຣາມນີ້ ພວກເຮົາເຫັນຄວາມຕາຍຂອງພຣະເຢຊູສຳລັບພວກເຮົາຢູ່ເທິງໄມ້ກາງແຂນ. ຄວາມຕາຍຂອງພຣະອົງຈະມອບຊີວິດອັນຕະຫຼອດໄປເປັນນິດໃຫ້ແກ່ທຸກຄົນທີ່ຍອມຮັບເອົາຂອງປະທານນີ້ໂດຍຄວາມເຊື່ອ (ອ່ານ ໂຣມ 6:23 ແລະ ຕີໂຕ 1:2).

`ພວກເຮົາສາມາດຮຽນຮູ້ທີ່ຈະເຊື່ອໃນພຣະເຈົ້າ ເມື່ອພວກເຮົາມີບັນຫາໃນການໄວ້ວາງໃຈແນວໃດ? ພວກເຮົາຈະຕ້ອງເຮັດແນວໃດກັບຄວາມສົງໃສຂອງພວກເຮົາ?`