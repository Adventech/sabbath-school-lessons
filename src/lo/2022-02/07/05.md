---
title:  ບຸດແຫ່ງຄຳສັນຍາ
date:   11/05/2022
---

ທຸກໆຄົນທີ່ອາໃສຢູ່ກັບອັບຣາຮາມນັ້ນກໍໄດ້ຮັບພິທີຕັດ. ດັ່ງທີ່ພວກເຮົາໄດ້ເຫັນມື້ວານນີ້ ການຮັບພິທີຕັດນັ້ນກໍຄືການຕັດໜັງຢູ່ປາຍອະໄວຍະວະເພດຂອງຜູ້ຊາຍ (ປະຖົມມະການ 17:23-27). ດັ່ງນັ້ນອິດສະມາເອນ ແລະ (ປະຖົມມະການ 17:23) ຄົນຮັບໃຊ້ຂອງອັບຣາຮາມທັງໝົດກໍໄດ້ຮັບພິທີຕັດ. ຄຳວ່າ “ທັງໝົດ” ທີ່ຖືກຂຽນນັ້ນກໍມາຈາກຄຳສັບພາສາເຮັບເຣີວ່າ “Kol”. ຄຳວ່າ “Kol” ໝາຍເຖິງ “ທັງໝົດ ຫຼື “ທຸກໆ.” ຫຼັງຈາກທີ່ຊາຍທຸກຄົນໄດ້ຮັບພິທີຕັດແລ້ວ ພຣະເຈົ້າກໍໄດ້ປະກົດແກ່ອັບຣາຮາມແລ້ວພຣະເຈົ້າໄດ້ສັນຍາກັບອັບຣາຮາມວ່າຈະປະທານບຸດຊາຍໃຫ້ແກ່ລາວ.

`ໃຫ້ທ່ານອ່ານເລື່ອງກ່ຽວກັບອັບຣາຮາມແລະແຂກສາມຄົນທີ່ມາຢ້ຽມຢ້າມໃນປະຖົມມະການ 18:1-15. ພວກເຮົາຮຽນຮູ້ບົດຮຽນອັນໃດຈາກເລື່ອງນີ້ ກ່ຽວກັບການມີຄວາມເມດຕາຕໍ່ຄົນອື່ນແລະການໃຫ້ອາຫານແກ່ພວກເຂົາ? ພຣະເຈົ້າໄດ້ຕອບແທນການກະທຳດີຂອງອັບຣາຮາມນີ້ແນວໃດ?`

ອັບຣາຮາມເປັນຕົວຢ່າງທີ່ຍອດຢ້ຽມສຳລັບວິທີການທີ່ພວກເຮົາຄວນຕ້ອນຮັບຄົົນອື່ນເຂົ້າມາໃນເຮືອນຂອງຕົນເອງ (ເຮັບເຣີ 13:2). ພຣະຄຳພີບອກພວກເຮົາວ່າການທີ່ພວກເຮົາຕ້ອນຮັບຄົນແປກໜ້າແລະແຂກເຂົ້າມາໃນເຮືອນຂອງເຮົານັ້ນ ກໍເປັນຄວາມຮັບຜິດຊອບຂອງເຮົາໃນຖານະທີ່ເປັນຄຣິດສຕຽນ. ເມື່ອພວກເຮົາຕ້ອນຮັບຄົນອື່ນເຂົ້າມາໃນເຮືອນຂອງພວກເຮົາ ພວກເຮົາກໍຕ້ອນຮັບພຣະເຈົ້ານັ້ນເອງ. (ປຽບທຽບກັບມັດທາຍ 25:35-40).