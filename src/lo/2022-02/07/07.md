---
title:  ຂໍ້ຄິດເພີ່ມເຕີມ
date:   13/05/2022
---

ອ່ານທ່ານນາງເອເລັນຈີໄວທ໌ “ກົດບັນຍັດ ແລະ ພັນທະສັນຍາຕ່າງໆ” ໜ້າທີ 370-373; ໃນປື້ມ Patriarchs and Prophets.

ອັບຣາຮາມໄດ້ຂໍໃຫ້ພຣະເຈົ້າຊ່ວຍປະຊາຊົນຂອງໂຊໂດມໃຫ້ພົ້ນ (ປະຖົມມະການ 18:22-33). ຕົວຢ່າງຂອງອັບຣາຮາມຄວນຈະສະໜັບສະໜຸນພວກເຮົາໃຫ້ອະທິຖານສຳລັບຄົນບາບທັງຫຼາຍ ເຖິງແມ່ນພວກເຮົາຈະຮູ້ສຶກວ່າບໍ່ມີຄວາມຫວັງທີ່ພວກເຂົາຈະໄດ້ພົ້ນແລ້ວກໍຕາມ. ຄຳຕອບຂອງພຣະເຈົ້າກໍສະແດງໃຫ້ພວກເຮົາເຫັນວ່າ ພຣະເຈົ້າຊົງຍິນດີທີ່ຈະໃຫ້ອະໄພ. ພຣະເຈົ້າກໍສະແດງໃຫ້ພວກເຮົາເຫັນວ່າ ພຣະເຈົ້າຊົງຍິນດີທີ່ຈະໃຫ້ອະໄພ. ພຣະເຈົ້າຈະສຳແດງຄວາມເມດຕາຂອງພຣະອົງ ແມ່ນແຕ່ໃນເວລາທີ່ພຣະອົງສາມາດຊ່ວຍແຕ່ຄົນກຸ່ມນ້ອຍໆເທົ່ານັ້ນ.

“ຢູ່ອ້ອມຮອບຕົວເຮົານັ້ນ ຄົນທັງຫຼາຍກໍກຳລັງຖືກທຳລາຍ ສິ່ງທີ່ກຳລັງເກີດຂຶ້ນກັບພວກເຂົານັ້ນເປັນເລື່ອງທີ່ຮ້າຍແຮງແລະໝົດຫວັງຄືກັບຄວາມຊົ່ວຮ້າຍທີ່ໄດ້ເກີດຂຶ້ນກັບເມືອງໂຊໂດມ. ທຸກໆມື້ຄົນກໍໄດ້ຕາຍໄປ. ໂອກາດທີ່ພວກເຂົາຈະໄດ້ຮັບການອະໄພນັ້ນກໍພົບກັບຈຸດຈົບ...ມືທີ່ກຳລັງຍື່ນອອກໄປເພື່ອດຶງຈິດວິນຍານເຫຼ່ົານີ້ກັບມາຈາກຄວາມຕາຍນັ້ນຢູ່ໃສ?....

ພຣະບຸດຂອງພຣະເຈົ້າ ພຣະອົງກໍຄືຜູ້ທີ່ເຂົ້າຫາພຣະເຈົ້າເພື່ອຂໍຄວາມຊ່ວຍເຫຼືອສຳລັບຄົນບາບ. ພຣະເຢຊູໄດ້ຈ່າຍຄ່າຈ້າງນັ້ນເພື່ອຊ່ວຍພວກເຮົາໃຫ້ພົ້ນຈາກຄວາມບາບ. ພຣະອົງຊົງຮູ້ຄຸນຄ່າຂອງພວກເຮົາທຸກໆຄົນ.” (ປື້ມທ່າງນາງເອເລັນຈີໄວທ໌, Patriarchs and Prophets, Page 140)

**ຄຳຖາມຄົ້ນຄວ້າ**

`ອັບຣາຮາມຄືຕົວຢ່າງຂອງຄວາມໝາຍຂອງການມີຊີວິດຢູ່ໂດຍຄວາມເຊື່ອ. ໃນເວລາດຽວກັນນັ້ນ ລາວກໍໄດ້ມີຂໍ້ຜິດພາດ. ພວກເຮົາຄວນຈະຮຽນຮູ້ຈາກຕົວຢ່າງຂອງລາວແນວໃດ?`

`ບາງຄົນກໍໂຕ້ຖຽງວ່າພຣະເຈົ້າຈະບໍ່ລົງໂທດຜູ້ທີ່ຫຼົງຫາຍ. ຄົນເຫຼົ່ານີ້ບອກວ່າ ການລົງໂທດກໍຈະຄັດກັນກັບຄວາມຮັກຂອງພຣະເຈົ້າ. ພວກເຮົາຈະຕອບຄົນເຫຼົ່ານີ້ທີ່ເຊື່ອແນວຄິດທີ່ຜິດນີ້ໄດ້ແນວໃດ?`