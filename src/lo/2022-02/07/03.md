---
title:  ອັບຣາມສົງໃສ
date:   09/05/2022
---

`ອ່ານເລື່ອງກ່ຽວກັບ ນາງຮັກກາຍໃນພຣະທຳ ປະຖົມມະການ 16:1-6. ເປັນຫຍັງອັບຣາມຈຶ່ງເລືອກທີ່ຈະມີລູກກັບນາງຮັກກາຍ? ພຣະເຈົ້າບໍ່ໄດ້ຊົງສັນຍາວ່າຈະປະທານບຸດຊາຍໃຫ້ກັບອັບຣາມຊັ້ນບໍ? ໃຫ້ທ່ານປຽບທຽບນາງຮັກກາຍກັບນາງຊາຣາຍ. ຜູ້ຍິງສອງຄົນນີ້ໄດ້ສະແດງໃຫ້ເຫັນແນວຄິດສອງຢ່າງທີ່ແຕກຕ່າງກ່ຽວກັບຄວາມເຊື່ອແນວໃດ?`

ພຣະເຈົ້າໄດ້ຊົງສັນຍາວ່າຈະປະທານບຸດຊາຍໃຫ້ແກ່ອັບຣາມ. ຕອນນີ້ເວລາໄດ້ຜ່ານໄປ10ປີ ແລະ ອັບຣາມກໍຍັງບໍ່ມີລູກຊາຍ. ດັ່ງນັ້ນ ອັບຣາມຈຶ່ງສົງໃສພຣະເຈົ້າ (ປະຖົມມະການ 15:2). ນາງຊາຣາຍພະຍາຍາມທີ່ຈະຊ່ວຍພຣະເຈົ້າໃນການຮັກສາພຣະສັນຍາທີ່ພຣະອົງໄດ້ໃຫ້ກັບພວກເຂົາ. ນາງຈຶ່ງໄດ້ມອບຂ້ອຍໃຊ້ຂອງນາງຄືນາງຮັກກາຍນັ້ນໃຫ້ກັບອັບຣາຮາມເພື່ອວ່າພວກເຂົາຈະສາມາດມີລູກຜ່ານນາງ.

ໃນເລື່ອງນີ້ທີ່ກ່ຽວກັບອັບຣາມແລະນາງຊາຣາຍນັ້ນ ພວກເຮົາກໍເຫັນເລື່ອງຂອງອາດາມແລະເອວາໃນສວນເອເດນ. ເລື່ອງທັງສອງເລື່ອງນີ້ກໍຄືກັນໃນຫຼາຍທາງ. (1). ນາງຊາຍຣາຍແລະນາງເອວາກໍໄດ້ເປັນຜູ້ນຳໃນເລື່ອງເຫຼົ່ານີ້. (2). ອັບຣາມແລະອາດາມກໍເຊື່ອຟັງເມຍຂອງພວກເຂົາແທນທີ່ຈະເຊື່ອວາງໃຈໃນພຣະເຈົ້າ. ຄວາມສຳພັນລະຫວ່າງສອງເລື່ອງນີ້ ກໍສະແດງໃຫ້ພວກເຮົາເຫັນວ່າ ພຣະເຈົ້າບໍ່ໄດ້ຊົງພໍພຣະໄທກັບການຕັດສິນໃຈຂອງນາງຊາຣາຍແລະອັບຣາມ.

`ເປັນຫຍັງ ມັນຈຶ່ງເປັນເລື່ອງງ່າຍສຳລັບພວກເຮົາທີ່ຈະເຮັດສິ່ງທີ່ຜິດພາດຄືກັບທີ່ອັບຣາມແລະນາງຊາຣາຍໄດ້ເຮັດກັບນາງຮັກກາຍ?`