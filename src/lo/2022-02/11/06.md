---
title:  ຄວາມຝັນຂອງຟາໂຣ
date:   09/06/2022
---

`ອ່ານປະຖົມມະການ 40:1-41:36. ຄວາມຝັນຂອງຟາໂຣນັ້ນເຊື່ອມຕໍ່ກັນກັບຄວາມຝັນຂອງຜູ້ຈັດການແລະພໍ່ຄົວເຮັດຂະໜົມແນວໃດ? ຄວາມສຳພັນນີ້ສະແດງໃຫ້ພວກເຮົາເຫັນອັນໃດ?`

ໃນຂະນະທີ່ເວລາຜ່ານໄປ ໂຢເຊັບກໍຖືກແຕ່ງຕັ້ງໃຫ້ຮັບຜິດຊອບນັກໂທດໃນຄຸກ. ນັກໂທດສອງຄົນໄດ້ເຮັດວຽກຮັບໃຊ້ກະສັດຟາໂຣກະສັດແຫ່ງເອຢິບຈົນພວກເຂົາບໍ່ໄດ້ຮັບຄວາມໂປດປານຂອງເພີ່ນ. ນັກໂທດສອງຄົນນີ້ກໍຄືຜູ້ຈັດການແລະພໍ່ຄົວເຮັດຂະໜົມ (ປະຖົມມະການ 41:9-11). ທັງສອງຄົນໄດ້ມີຄວາມຝັນທີ່ພວກເຂົາບໍ່ສາມາດເຂົ້າໃຈໄດ້ ບໍ່ມີໃຜສາມາດອະທິບາຍຄວາມຝັນຂອງພວກເຂົາໄດ້ (ປະຖົມມະການ 40:8). ໂຢເຊັບໄດ້ບອກໃຫ້ພວກເຂົາເລົ່າຄວາມຝັນຂອງພວກເຂົາໃຫ້ຟັງ ແລ້ວໂຢເຊັບກໍບອກພວກເຂົາແຕ່ລະຄົນກ່ຽວກັບຄວາມໝາຍຂອງຄວາມຝັນທີ່ເຂົາມີ.

ຟາໂຣມີຄວາມຝັນສອງເລື່ອງເຊັ່ນດຽວກັນ ແລ້ວຜູ້ຈັດການກໍຈື່ໄດ້ວ່າໂຢເຊັບໄດ້ຊ່ວຍລາວໃນການເຂົ້າໃຈຄວາມຝັນຂອງລາວ. ດັ່ງນັ້ນ ຜູ້ຈັດການຈຶ່ງບອກຟາໂຣກ່ຽວກັບໂຢເຊັບ (ປະຖົມມະການ 41:9-13).

ຟາໂຣກໍຮູ້ສຶກໃຈຮ້າຍຍ້ອນຄວາມຝັນຂອງເພີ່ນເອງ. ເພີ່ນໄດ້ບອກຄວາມຝັນຂອງເພີ່ນແກ່ໂຢເຊັບ (ປະຖົມມະການ 41:14-24). ແລ້ວໂຢເຊັບກໍອະທິບາຍຄວາມໝາຍຂອງຄວາມຝັນເຫຼົ່ານີ້.

ໂຢເຊັບກໍເຮັດໃຫ້ຟາໂຣຮູ້ວ່າ ພຣະເຈົ້ານັ້ນເປັນຜູ້ທີ່ໃຫ້ສະຕິປັນຍາໃນການອະທິບາຍຄວາມຝັນເຫຼົ່ານີ້. ພຣະເຈົ້າໄດ້ສະແດງໃຫ້ຟາໂຣເຫັນສິ່ງຕ່າງໆທີ່ເພີ່ນຈະເຮັດໃນອະນາຄົດ (ປະຖົມມະການ 41:25,28). ຟາໂຣໄດ້ເຊື່ອໂຢເຊັບ ແລ້ວຟາໂຣກໍແຕ່ງຕັ້ງໂຢເຊັບໃຫ້ຮັບຜິດຊອບປົກຄອງປະເທດເອຢິບ.

ເລື່ອງນີ້ກໍມີພະລັງຢ່າງຫຼວງຫຼາຍ ມັນສະແດງໃຫ້ພວກເຮົາເຫັນວ່າພຣະເຈົ້ານັ້ນຊົງກະທຳການອັດສະຈັນ ແມ່ນແຕ່ໃນເວລາທີ່ສິ່ງຕ່າງໆເບິ່ງຄືຮ້າຍແຮງແລະພວກເຮົາກໍບໍ່ມີຄວາມຫວັງ.

`ພວກເຮົາສາມາດທີ່ຈະຮຽນຮູ້ທີ່ຈະໄວ້ວາງໃຈໃນພຣະເຈົ້າແລະໃນຄຳສັນຍາຂອງພຣະອົງໃນເວລາທີ່ມີສິ່ງຮ້າຍແຮງຕ່າງໆເກີດຂຶ້ນໄດ້ແນວໃດ?`