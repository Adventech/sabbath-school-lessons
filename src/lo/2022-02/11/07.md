---
title:  ຂໍ້ຄິດເພີ່ມເຕີມ
date:   10/06/2022
---

ທ່ານນາງເອເລັນຈີໄວທ໌ “ໂຢເຊັບໃນປະເທດເອຢິບ” ໜ້າທີ 213-223 ໃນປື້ມ Patriarchs and Prophets.

“ໃນຕອນຕົ້ນຂອງຊີວິດພວກເຂົາ ໂຢເຊັບແລະດານີເອນກໍຖືກແຍກອອກຈາກບ້ານເຮືອນຂອງພວກເຂົາ. ພວກເຂົາຖືກນຳອອກໄປຢູ່ໃນດິນແດນທີ່ຫ່າງໄກ ບ່ອນທີ່ຄົນບ່ໍເຊື່ອພຣະເຈົ້າ. ຊາຕານພະຍາຍາມພາໃຫ້ໂຢເຊັບເຮັດບາບ ໃນຂະນະທີ່ຊີວີດຂອງລາວໄດ້ປ່ຽນໄປໃນເວລາຊົ່ວຂ້າມຄືນ. ໃນເຮືອນຂອງພໍ່ລາວນັ້ນ ໂຢເຊັບກໍເປັນລູກຊາຍສຸດທີ່ຮັກຂອງພໍ່. ໃນເຮືອນຂອງໂປຕິຟາ, ໂຢເຊັບກໍເປັນຂ້າທາດ. ແລ້ວລາວກໍໄດ້ກາຍເປັນຄົນງານທີ່ເກັ່ງຍອດຢ້ຽມ ແລະ ເປັນໝູ່ຂອງໂປຕິຟາ. ໂຢເຊັບຈຶ່ງໄດ້ຮັບການສຶກສາໂດຍການຮຽນຮູ້. ນອກຈາກນັ້ນ ລາວຍັງໄດ້ຮຽນຮູ້ຢ່າງຫຼວງຫຼາຍຈາກການພົບປະຄົນອື່ນແລະການເບິ່ງສິ່ງທີ່ຄົນອື່ນເຮັດ. ຕໍ່ມາ ໂຢເຊັບຖືກຈັບໄປໃສ່ຄຸກຂອງຟາໂຣດ້ວຍຂໍ້ກ່າວຫາທີ່ລາວບໍ່ໄດ້ເຮັດ. ລາວບໍ່ໄດ້ມີຄວາມຫວັງວ່າຈະສາມາດມີອິດສະຫຼະພາບໄດ້ອີກ.... ແມ່ນຫຍັງໄດ້ຊ່ວຍໃຫ້ໂຢເຊັບຍຶດໝັ້ນໃນພຣະເຈົ້າ?”

“ໃນຊ່ວງເວລາທີ່ໂຢເຊັບເດີນທາງຢ່າງຍາກລຳບາກໄປປະເທດເອຢິບ, ໂຢເຊັບກໍໄດ້ຈື່ວ່າ ພຣະເຈົ້ານັ້ນຊົງເປັນພຣະບິດາຂອງລາວ...ລາວກຳລັງຈາກບ້ານເກີດເມືອງນອນຂອງລາວໃນການາອານ ເພື່ອໄປເປັນຂ້າທາດໃນປະເທດເອຢິບ. ໂຢເຊັບຈື່ບົດຮຽນຕ່າງໆທີ່ລາວໄດ້ຮຽນຮູ້ໃນຕອນເປັນເດັກນ້ອຍ. ລາວໄດ້ຕັດສິນໃຈທີ່ຈະສັດຊື່ຕໍ່ພຣະເຈົ້າ ແລະ ຈະເປັນຜູ້ຮັບໃຊ້ຂອງກະສັດແຫ່ງຟ້າສະຫວັນຕະຫຼອດໄປ” (ປື້ມທ່ານນາງເອເລັນຈີໄວທ໌, Education, page 51,52)

**ຄຳຖາມຄົ້ນຄວ້າ**

`ປຽບທຽບ ໂຢເຊັບ ກັບ ດານີເອນ ແລະ ພຣະເຢຊູ. ບຸກຄົນເຫຼົ່ານີ້ຄືກັນແນວໃດແດ່? ໂຢເຊັບແລະດານີເອນນັ້ນ ສະແດງໃຫ້ພວກເຮົາເຫັນພຣະເຢຊູແນວໃດ?`

`ພວກເຮົາຮຽນຮູ້ທີ່ຈະໄວ້ວາງໃຈໃນພຣະເຈົ້າໄດ້ແນວໃດ ເມື່ອສິ່ງຕ່າງໆບໍ່ໄດ້ຈົບຢ່າງສວຍງາມສຳລັບພວກເຂົາຄືກັບເລື່ອງຂອງໂຢເຊັບ?`