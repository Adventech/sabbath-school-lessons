---
title:  ໂຢເຊັບ ອາຈານແຫ່ງຄວາມຝັນ
date:   04/06/2022
---

### ອ່ານສຳລັບບົດຮຽນອາທິດນີ້
ປະຖົມມະການ 37:1-11; ປະຖົມມະການ 37:12-36; ປະຖົມມະການ ບົດທີ 38; ປະຖົມມະການ ບົດທີ 39; ປະຖົມມະການ 40:1-41:36.

> <p>ຂໍ້ຄວນຈຳ</p>
> “ພວກເຂົາເວົ້າກັນວ່າ “ຄົນຊ່າງຝັນມາທີ່ນີ້ແລ້ວ” (ປະຖົມມະການ 37:19)

ພວກເຮົາອ່ານເລື່ອງກ່ຽວກັບໂຢເຊັບໃນພຣະທຳ ປະຖົມມະການ ບົດທີ 37-50. ເລື່ອງກ່ຽວກັບໂຢເຊັບນັ້ນກໍກວມເອົາສ່ວນສຸດທ້າຍຂອງພຣະທຳປະຖົມມະການ. ໂຢເຊັບຄືໜຶ່ງໃນບຸກຄົນທີ່ສຳຄັນທີ່ສຸດໃນພຣະທຳປະຖົມມະການ.

ຊີວິດຂອງໂຢເຊັບສະແດງໃຫ້ເຮົາເຫັນຄວາມຈິງຂອງພຣະຄຳພີສອງຢ່າງຄື: ຢ່າງທີໜຶ່ງ, ພຣະເຈົ້າຊົງຮັກສາຄຳສັນຍາຂອງພຣະອົງ. ຢ່າງທີສອງ, ພຣະເຈົ້າສາມາດປ່ຽນການຊົ່ວຮ້າຍໃຫ້ກາຍເປັນສິ່ງທີ່ດີ.

ໃນອາທິດນີ້ ພວກເຮົາຈະມາເບິ່ງຊີວິດເບຶ້ອງຕົ້ນຂອງໂຢເຊັບ. ໂຢເຊັບຄືລູກຊາຍຜູ້ເປັນທີ່ຮັກທີ່ສຸດຂອງຢາໂຄບ. ບັນດາລູກຊາຍຂອງໂຢເຊັບໄດ້ຕັ້ງຊື່ຫຼິ້ນໃຫ້ກັບນ້ອງຊາຍຂອງພວກເຂົາວ່າ: “ba’ al hakhalomot,” ເຊິ່ງມີຄວາມໝາຍວ່າ “ຄົນຊ່າງຝັນ” ໃນພາສາເຮັບເຣີ (ປະຖົມມະການ 37:19). ຊື່ນີ້ມີຄວາມໝາຍແທ້ໆວ່າ “ອາຈານແຫ່ງຄວາມຝັນ” ເຊິ່ງສະແດງໃຫ້ເຮົາເຫັນວ່າໂຢເຊັບນັ້ນເປັນຜູ້ທີ່ມີຄວາມຊໍານິຊໍານານໃນການເຂົ້າໃຈຄວາມຝັນ. ຊື່ນີ້ກໍເໝາະສົມກັບໂຢເຊັບເຊັ່ນດຽວກັນ ໂຢເຊັບບໍ່ພຽງແຕ່ເຂົ້າໃຈຄວາມຝັນຕ່າງໆທີ່ພຣະເຈົ້າຊົງປະທານໃຫ້ລາວເທົ່ານັ້ນ. ແຕ່ໂຢເຊັບຍັງເຮັດວຽກຮ່ວມມືກັບພຣະເຈົ້າເພື່ອເຮັດໃຫ້ຄຳສັນຍາຕ່າງໆໃນຄວາມຝັນເຫຼົ່ານີ້ເກີດເປັນຈິງໃນຊີວິດຂອງລາວ.

ແນ່ນອນວ່າ ພຣະເຈົ້າຊົງຮັກສາຄຳສັນຍາຂອງພຣະອົງ ແມ່ນແຕ່ໃນເວລາທີ່ຫົວໃຈຂອງມະນຸດນັ້ນເຕັມໄປດ້ວຍຄວາມຊົ່ວຮ້າຍ.