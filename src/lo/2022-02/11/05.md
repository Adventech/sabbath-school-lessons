---
title:  ໂຢເຊັບ ຂ້າທາດໃນປະເທດເອຢິບ
date:   08/06/2022
---

ເວລານີ້ ພວກເຮົາຈະກັບໄປເບິ່ງເລື່ອງຂອງໂຢເຊັບ. ຕອນນີ້ໂຢເຊັບໄດ້ເຮັດວຽກເປັນຂ້າທາດຂອງໂປຕີຟາ. ໂປຕີຟາກໍຄືກັບຕັນຫຼືຫົວໜ້າຂອງທະຫານທີ່ຄຸ້ມຄອງຟາໂຣກະສັດຂອງເອຢິບ. ນອກຈາກນັ້ນໂປຕິຟາກໍຍັງຮັບຜິດຊອບຄຸກສຳລັບຄົນງານໃນພະລາຊະວັງ (ປະຖົມມະການ 40:3,4; ປະຖົມມະການ 41:10-12).

`ອ່ານເລື່ອງໃນປະຖົມມະການ ບົດທີ39. ເຮົາເຫັນວ່າ ໂຢເຊັບໄດ້ເຮັດວຽກເປັນຜູ້ຈັດການສຳລັບໂປຕິຟາ. ແມ່ນຫຍັງທີ່ເຮັດໃຫ້ໂຢເຊັບມີຄວາມສຳເລັດອັນຍິ່ງໃຫຍ່ໃນວຽກງານຂອງລາວ?`

ໂຢເຊັບຖືກສະແດງໃຫ້ເຫັນວ່າເປັນຄົນທີ່ປະສົບຜົນສຳເລັດທັນທີ (ປະຖົມມະການ 39:2,3). ໂຢເຊັບປະຕິບັດໜ້າທີ່ວຽກງານຂອງລາວໄດ້ຢ່າງດີ. ເຈົ້ານາຍຂອງລາວຈຶ່ງເຊື່ອວາງໃຫ້ລາວເບິ່ງແຍງທຸກຢ່າງ. ຕໍ່ມາບໍ່ດົນ ໂປຕິຟາໄດ້ແຕ່ງຕັ້ງໂຢເຊັບໃຫ້ເປັນຜູ້ຈັດການເຮືອນຊານຂອງລາວທັງໝົດ (ປະຖົມມະການ 39:4). ແຕ່ຄວາມສຳເລັດຂອງລາວບໍ່ໄດ້ເຮັດໃຫ້ລາວຫັນໜີອອກຈາກພຣະເຈົ້າ.

ບໍ່ດົນຕໍ່ມາ ບັນຫາກໍໄດ້ເກີດຂຶ້ນ. ເມຍຂອງໂປຕິຟາເຫັນໂຢເຊັບແລະຕ້ອງການຫຼັບນອນກັບລາວ. ໂຢເຊັບປະຕິເສດທີ່ຈະເຮັດບາບກັບນາງ. ລາວໄດ້ເລືອກທີ່ຈະສູນເສຍວຽກຂອງລາວແລະບໍ່ເຮັດບາບຕໍ່ສູ້ພຣະເຈົ້າ (ປະຖົມມະການ 39:9). ເມຍຂອງໂປຕິຟາຈຶ່ງໄດ້ກ່າວຫາໂຢເຊັບຢ່າງຜິດວ່າໄດ້ບັງຄັບນາງໃຫ້ມີເພດສຳພັນກັບລາວ. ແລ້ວໂຢເຊັບກໍຖືກໂຍນເຂົ້າໄປໃນຄຸກ.

ໂຢເຊັບຮູ້ສຶກຄືກັບວ່າ ລາວຢູ່ໂຕຄົນດຽວ. ພວກເຮົາຮູ້ສຶກແບບນີ້ຄືກັນໃນບາງເວລາແມ່ນຫຼືບໍ່? ແຕ່ໃນຊ່ວງເວລາອັນຫຍຸ້ງຍາກນີ້ “ພຣະເຈົ້າຢູ່ກັບໂຢເຊັບ” (ປະຖົມມະການ 39:21).

ອົງພຣະຜູ້ເປັນເຈົ້າໄດ້ຊ່ວຍໂຢເຊັບໃຫ້ມີຄວາມສຳເລັດໃນທຸກສິ່ງທີ່ລາວໄດ້ເຮັດ (ປະຖົມມະການ 39:23). ພວກເຮົາຈະຕ້ອງຈື່ສະເໝີຄືກັບໂຢເຊັບວ່າ ຄວາມສໍາເລັດຂອງພວກເຮົານັ້ນມາຈາກໃສ.

`ອ່ານພຣະທຳປະຖົມມະການ 39:7-12. ໂຢເຊັບໄດ້ຕໍ່ຕ້ານເມຍຂອງໂປຕິຟາ ແລະ ຄຳເຊື້ອເຊີນຂອງນາງໃຫ້ເຮັດບາບແນວໃດ?`