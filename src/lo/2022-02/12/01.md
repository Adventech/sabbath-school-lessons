---
title:  ໂຢເຊັບ ເຈົ້າຊາຍແຫ່ງເອຢິບ
date:   11/06/2022
---

### ອ່ານສຳລັບບົດຮຽນອາທິດນີ້
ປະຖົມມະການ 41:37-57; ປະຖົມມະການ ບົດທີ 42; ໂຣມ 5:8; ປະຖົມມະການ ບົດທີ 43; ປະຖົມມະການ ບົດທີ 44; ປະຖົມມະການ ບົດທີ 45.

> <p>ຂໍ້ຄວນຈຳ</p>
> “‘ບັດນີ້ ເຮົາຂໍແຕ່ງຕັ້ງເຈົ້າເປັນຜູ້ປົກຄອງປະເທດເອຢິບ.’” (ປະຖົມມະການ 41:41).

ເວລານີ້ ໂຢເຊັບກໍຄືຜູ້ນຳຂອງເອຢິບ. ອີກບໍ່ດົນ ອ້າຍຂອງລາວເອງຈະຕ້ອງກົ້ມຫົວໃຫ້ຄວາມເຄົາລົບຕໍ່ລາວ. ພວກເຂົາຈະບໍ່ຮູ້ວ່າ ຜູ້ທີ່ພວກເຂົາກຳລັງກົ້ມກາບຢູ່ນັ້ນກໍຄື ໂຢເຊັັບ (ປະຖົມມະການ 42). ອ້າຍຂອງໂຢເຊບຈະຖິ້ມຄວາມຍິ່ງຈອງຫອງໃນໃຈຂອງພວກເຂົາ ເມື່ອໂຢເຊັບບັງຄັບພວກເຂົາໃຫ້ນໍາເບັນຢາບິນມາທີ່ປະເທດເອຢິບ (ປະຖົມມະການ 43). ແລ້ວບັນດາອ້າຍເຫຼົ່ານີ້ກໍຈະຂໍຜູ້ນໍາຊາວເອຢິບທີ່ມີອໍານາດຄົນນີ້ໃຫ້ມີຄວາມເມດຕາຕໍ່ເບັນຢາບິນ ເມື່ອພວກເຂົາຮູ້ວ່າຊີວິດຂອງລາວນັ້ນຕົກຢູ່ໃນອັນຕະລາຍ. ໃນທີ່ສຸດ ໂຢເັຊບກໍ່ໄດ້ບອກຜູ້ຊາຍເຫຼົ່ານີ້ວ່າ ລາວຄືນ້ອງຊາຍຂອງພວກເຂົາ.

ພວກເຮົາຮຽນຮູ້ຫຼາຍສິ່ງຫຼາຍຢ່າງກ່ຽວກັບໂຢເຊບຈາກເລື່ອງນີ້. ແຕ່ບໍ່ແມ່ນພຽງແຕ່ກ່ຽວກັບໂຢເຊັບເທົ່ານັ້ນ. ພວກເຮົາຮຽນຮູ້ຫຼາຍສິ່ງກ່ຽວກັບອ້າຍຂອງລາວເຊັ່ນດຽວກັນ. ບັນດາອ້າຍເຫຼົ່ານີ້ກໍເຫັນວ່າ ພວກເຂົາໄດ້ເຮັດບາບຕໍ່ສູ້ພຣະເຈົ້າຫຼາຍຊ່ຳໃດ. ພວກເຂົາເຂົ້າໃຈວ່າ ພຣະເຈົ້າກຳລັງຕັດສິນພວກເຂົາ. ໃນທີ່ສຸດນັ້ນ ໂຢເຊບກໍໄດ້ໃຫ້ອະໄພອ້າຍຂອງລາວ. ພວກເຂົາຕ່າງກໍຮ້ອງໄຫ້ ແລະ ຮູ້ສຶກຊື່ນຊົມຍິນດີ. ເລື່ອງທີ່ສວຍງາມນີ້ກໍສຳພັດຈິດໃຈຂອງເຮົາເຊັນດຽວກັນ ດ້ວຍຂ່າວສານຂອງການໃຫ້ອະໄພ. ໂຢເຊັບໄດ້ໃຫ້ອະໄພອ້າຍຂອງລາວສຳລັບທຸກໆສິ່ງທີ່ພວກເຂົາໄດ້ເຮັດຕໍ່ລາວ.