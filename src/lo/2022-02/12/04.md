---
title:  ໂຢເຊັບແລະ ເບັນຢາມິນ
date:   14/06/2022
---

ຢາໂຄບມີຄວາມລຳບາກໃຈຢ່າງໜັກທີ່ຈະປ່ອຍໃຫ້ລູກຊາຍຂອງເພິ່ນພາເບັນຢາມິນກັບໄປເອຢິບນໍາພວກເຂົາ. ເບັນຢາມິນ ກໍຄືລູກຊາຍຄົນດຽວຈາກນາງຣາເຊັນທີ່ຢາໂຄບຍັງມີເຫຼືອຢູ່. ຢາໂຄບນັ້ນຢ້ານທີ່ຈະສູນເສຍເບັນຢາມິນໄປ ຄືກັບທີ່ລາວໄດ້ສູນເສຍໂຢເຊັບ (ປະຖົມມະການ 43:6-8). ຕໍ່ມາບໍ່ດົນ ອາຫານທີ່ບັນດາລູກຊາຍຂອງຢາໂຄບໄດ້ຊື້ມາຈາກປະເທດເອຢິບນັ້ນກໍໄດ້ໝົດລົງ (ປະຖົມມະການ 43:2). ຢູດາໄດ້ໃຫ້ຄຳສັນຍາກັບຢາໂຄບວ່າຈະຮັບປະກັນໃຫ້ເບັນຢາມິນໄດ້ກັບມາບ້ານຢ່າງປອດໄພ (ປະຖົມມະການ 43:9). ດັ່ງນັ້ນ ຢາໂຄບຈຶ່ງໄດ້ຕົກລົງເຫັນດີ ໃຫ້ບັນດາລູກຊາຍກັບໄປປະເທດເອຢິບ ແລະ ນໍາເອົາເບັນຢາມິນໄປນຳພວກເຂົາ.

`ອ່ານເລື່ອງໃນພຣະທໍາ ປະຖົມມະການ ບົດທີ 43. ແມ່ນຫຍັງໄດ້ເກີດຂຶ້ນໃນເລື່ອງນີ້ເມື່ອເບັນຢາມິນໄປຮອດປະເທດເອຢິບ? ໂຢເຊບໄດ້ປະພຶດແນວໃດ ເມື່ອເຫັນນ້ອງຊາຍຂອງຕົນເອງ?`

ອ້າຍທັງໝົດໄດ້ພາກັນຢືນຢູ່ຕໍ່ໜ້າໂຢເຊບ. ເມື່ອໂຢເຊບເຫັນເບັນຢາມິນ ລາວກໍໄດ້ເຊີນອ້າຍຂອງລາວໃຫ້ໄປຮ່ວມງານລ້ຽງທີ່ພິເສດ (ປະຖົມມະການ 43:16).

ໂຢເຊບໄດ້ໃຫ້ອາຫານແກ່ ເບັນຢາມິນ ຫຼາຍກວ່າໃຫ້ອ້າຍຄົນອື່ນໆຫ້າເທົ່າ (ປະຖົມມະການ 43:33,34). ແຕ່ບັນດາອ້າຍນັ້ນກໍບໍ່ໄດ້ເກີດຄວາມອິດສາຄືກັບຕອນທີ່ຢາໂຄບສະແດງຄວາມເພິ່ງພໍໃຈຕໍ່ໂຢເຊັບຫຼາຍກວ່າຕໍ່ພວກເຂົາ (ປະຖົມມະການ 37:3,4; ອ່ານປຶ້ມ ທ່ານນາງເອເລັນຈີໄວທ໌, Patriarchs and Prophets, ຫນ້າທີ 228,229)