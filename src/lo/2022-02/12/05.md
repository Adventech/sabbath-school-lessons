---
title:  ຈອກເງິນ
date:   15/06/2022
---

`ອ່ານເລື່ອງໃນພຣະທໍາ ປະຖົມມະການ ບົດທີ 44 ກ່ຽວກັບຈອກເງິນຂອງໂຢເຊັບ. ເປັນຫຍັງໂຢເຊັບຈຶ່ງຂໍໃຫ້ຜູ້ຈັດການຂອງລາວເອົາຈອກເງິນໃສ່ໄວ້ໃນຖົງເຂົ້າສານຂອງເບັນຢາມິນ?`

ຄືກັບທີ່ຜ່ານມາ ໂຢເຊັບໄດ້ສັ່ງໃຫ້ຜູ້ຈັດການຂອງລາວນໍາເອົາອາຫານມາໃສ່ຖົງຂອງອ້າຍແຕ່ລະຄົນ. ແຕ່ເທື່ອນີ້ ໂຢເຊັບກໍເພິ່ມຄຳສັ່ງທີ່ໜ້າແປກຢ່າງໜຶ່ງ. ລາວໄດ້ບອກໃຫ້ຜູ້ຈັດການນັ້ນ ເອົາຈອກເງິນພິເສດຂອງລາວນັ້ນໃສ່ເຂົ້າໄປໃນຖົງອາຫານຂອງເບັນຢາມິນ.

ເມື່ອມີການຄົ້ນພົບຈອກເງິນນັ້ນ ບັນດາອ້າຍຂອງໂຢເຊັບກໍຈະຕ້ອງກັບໄປເອຢິບ ແລະ ປະເຊີນໜ້າກັບໂຢເຊັບ. ໃນງານລ້ຽງສະຫຼອງນັ້ນ ເບັນຢາມິນກໍເປັນແຂກພິເສດໃນມື້ນັ້ນ. ແຕ່ເວລານີ້ ລາວຖືກກ່າວຫາວ່າໄດ້ລັກເອົາຈອກເງິນທີ່ມີຄ່ານັ້ນໄປ. ລາວຄົງຈະຕ້ອງຕິດຄຸກຢ່າງແນ່ນອນ.

ບັນດາອ້າຍໄດ້ພາກັນໂສກເສົ້າແລະເສຍໃຈຢ່າງສຸດຊຶ້ງ. ພວກເຂົາຕ່າງກໍຮູ້ສຶກເຖິງຄວາມເຈັບປວດອັນດຽວກັນ ເມື່ອຄິດເຖິງສິ່ງທີ່ຈະເກີດຂຶ້ນກັບເບັນຢາມິນ. ບັນດາອ້າຍໆກໍຢ້ານວ່າ ເບັນຢາມິນຈະສູນຫາຍໄປຄືກັບໂຢເຊັບ. ດັ່ງນັ້ນ ຢູດາຈຶ່ງຂໍໃຫ້ໂຢເຊັບນັ້ນເອົາໂຕຂອງລາວເປັນທາດແລະປ່ອຍເບັນຢາມິນໃຫ້ເປັນອິດສະຫຼະ (ປະຖົມມະການ 44:33). ຢູດາຈຶ່ງສະເໜີຕົນເອງເປັນຂອງກໍານັນເປັນໂຕແທນຂອງເບັນຢາມິນ.

`ການສະເໜີຂອງຢູດານັ້ນສະແດງໃຫ້ພວກເຮົາເຫັນວຽກງານຂອງພຣະເຢຊູສຳລັບພວກເຮົາ ໃນຖານະທີ່ເປັນ ໂຕແທນຂອງພວກເຮົາເທິງໄມ້ກາງແຂນແນວໃດ? (ອ່ານໂຣມ 5:8)`