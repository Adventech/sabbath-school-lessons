---
title:  ຄວາມສຳເລັດຂອງໂຢເຊັບ
date:   12/06/2022
---

ໂຢເຊັັບເຫັນວ່າ ຄວາມຝັນຂອງຝາໂຣເຊິ່ງເປັນກະສັດແຫ່ງເອຢິບນັ້ນ ໄດ້ສະແດງເຖິງສິ່ງທີ່ພຣະເຈົ້າ “ຈະໃຫ້ບັງເກີດຂຶ້ນ” (ປະຖົມມະການ 41:28) ໃນດິນແດນນີ້. ໂຢເຊັບໄດ້ປະຕິບັດວຽກງານທັນທີ. ລາວໄດ້ແບ່ງປັນ ແຜນການປະຕິບັດງານທີ່ສະຫຼາດແລະເຕັມໄປດ້ວຍປັນຍາໃຫ້ກະສັດໄດ້ຟັງ. ລາວໄດ້ບອກຟາໂຣໃນສິ່ງທີ່ລາວຈຳເປັນຕ້ອງເຮັດເພື່ອຊ່ອຍປະຊາຊົນຂອງລາວໃຫ້ຢູ່ລອດ.

ພຣະເຈົ້າໄດ້ຊົງມີບົດບາດ ຫຼື ມີສ່ວນອັນໃດໃນຄວາມສຳເລັດຂອງໂຢເຊັບ? ອ່ານພຣະທຳ ປະຖົມມະການ 41:37-57 ສໍາລັບຄໍາຕອບ.

ຟາໂຣໄດ້ຂໍໃຫ້ໂຢເຊັບນັ້ນເປັນຜູ້ແກ້ບັນຫານັ້ນ. ເປັນຫຍັງ? ກໍເພາະວ່າ ໂຢເຊັບນັ້ນໄດ້ໃຫ້ຄໍາແນະນຳທີ່ດີໃຫ້ແກ່ເພິ່ນ. ພຣະຄຳພີບອກວ່າ ຟາໂຣໄດ້ເຫັນ “ພ້ອມໃນແຜນການນີ້” ທີ່ໂຢເຊັບໄດ້ໃຫ້ກັບເພິ່ນ (ປະຖົມມະການ 41:37). ຜູ້ຮັບໃຊ້ຂອງຟາໂຣກໍຮູ້ສຶກແບບນັ້ນເຊັ່ນດຽວກັນ. ຟາໂຣຈຶ່ງເຫັນວ່າ “ພຣະວິນຍານຂອງພຣະເຈົ້າ” ຢູ່ໃນໂຕຂອງໂຢເຊັບ. (ປະຖົມມະການ 41:38). ໂຢເຊບຄືຜູ້ທີ່ຈະຕ້ອງເຮັດໜ້າທີ່ນີ້. ລາວເປັນຄົນທີ່ມີປັນຍາ ແລະ ມີຄວາມເຂົ້າໃຈທີ່ດີ (ປະຖົມມະການ 41:39). ແນ່ນອນ ພວກເຮົາເຫັນວ່າພຣະເຈົ້າຊົງປະທານສະຕິປັນຍາຂອງພຣະອົງໃຫ້ແກ່ໂຢເຊັບ (ອ່ານປະຖົມມະການ 41:33; ປຽບທຽບກັບ 1 ກະສັດ 3:12). ດັ່ງນັ້ນ ຟາໂຣໄດ້ຈຶ່ງແຕ່ງຕັ້ງໂຢເຊັບໃຫ້ເປັນຜູ້ນໍາຂອງເອຢິບ.

ເຈັດປີຕໍ່ມາເປັນຊ່ວງເວລາແຫ່ງຄວາມອຸດົມສົມບູນ. ເວລາແຫ່ງຄວາມອຸດົມສົມບູນນີ້ກໍເປັນພຣະພອນຈາກພຣະເຈົ້າ (ປະຖົມມະການ 41:47-49). ພຣະເຈົ້າໄດ້ນໍາເອົາບາງສິ່ງທີ່ບໍ່ດີ ແລະ ປ່ຽນມັນໃຫ້ເປັນສິ່ງທີ່ດີຫຼາຍ.

`ຊີວິດຂອງພວກເຮົາຄວນຈະສະແດງໃຫ້ຄົນອື່ນເຫັນພຣະເຈົ້າໃນທາງໃດແດ່?`