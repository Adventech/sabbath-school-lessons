---
title:  ໂນອາໄດ້ສາບແຊ່ງລູກຊາຍຂອງຮາມ
date:   24/04/2022
---

`ອ່ານເລື່ອງກ່ຽວກັບໂນອາແລະຮາມໃນພຣະທໍາ ປະຖົມມະການ 9:18-27. ຂ່າວສານໃນເລື່ອງນີ້ແມ່ນຫຍັງ?`

ເລື່ອງກ່ຽວກັບໂນອາແລະຮາມກໍຄືກັນໃນຫຼາຍໆທາງ ຄືກັບເລື່ອງຂອງອາດາມແລະໝາກໄມ້ຕ້ອງຫ້າມ. ທັງສອງເລື່ອງກໍກ່າວກ່ຽວກັບ (1). ໝາກໄມ້ທີ່ບໍ່ດີ (2). ການບໍ່ໃສ່ເສື້ອຜ້າ (3). ການຖືກປົກຫຸ້ມໄວ້ (4). ຄຳສາບແຊ່ງ ແລະ (5). ພຣະພອນ.

ພຣະເຈົ້າບໍ່ເຄີຍວາງແຜນທີ່ຈະໃຫ້ມະນຸດດື່ມນ້ຳຂອງໝາກໄມ້ທີ່ບູດຫຼືເນົ່າແລ້ວ. ເມື່ອໂນອາໄດ້ດື່ມນ້ຳເຫຼົ້າແວງແລ້ວລາວກໍເມົາ ແລ້ວລາວກໍໄດ້ສູນເສຍການຄວບຄຸມຕົນເອງແລະກໍໄດ້ແກ້ເສື້ອຜ້າອອກ. ແລ້ວຮາມ “ໄດ້ເຫັນ” ພໍ່ຂອງລາວ. ຮາມເຫັນສິ່ງທີ່ລາວບໍ່ຄວນເຫັນ ຮາມໄດ້ບອກອ້າຍຂອງລາວກ່ຽວກັບການທີ່ລາວໄດ້ເຫັນພໍ່ຂອງລາວໃນສະພາບທີ່ບໍ່ນຸ່ງເສື້ອຜ້າ. ລາວບໍ່ໄດ້ພະຍາຍາມທີ່ຈະຊ່ວຍອ້າຍຂອງລາວ. ແຕ່ເຊມແລະຢາເຟັດໄດ້ພາກັນເອົາຜ້າໄປປົກຄຸມພໍ່ຂອງພວກເຂົາທັນທີ.

ຮາມນັ້ນບໍ່ໄດ້ໃຫ້ກຽດຫຼືນັບຖືພໍ່ຂອງລາວ. ດັ່ງນັ້ນ ພຣະເຈົ້າຈຶ່ງໄດ້ປ່ອຍຄຳສາບແຊ່ງມາສູ່ການາອານ, ລູກຂອງຮາມ. ຄຳສາບແຊ່ງນີ້ຈະປ່ຽນແປງຊີວິດຂອງຮາມໃນອະນາຄົດ ແລະ ຊີວິດຂອງລູກຂອງລາວທີ່ຊື່ວ່າການາອານ.

ຄຳສາບແຊ່ງທີ່ຕົກສູ່ການາອານນັ້ນກໍລວມເຖິງພຣະພອນສຳລັບເຊມ. ຊື່ນີ້ກໍສະແດງໃຫ້ພວກເຮົາເຫັນວ່າເຊື້ອສາຍຄອບຄົວຂອງເຊມນັ້ນຈະໄດ້ຮັບແຜ່ນດິນພັນທະສັນຍາຈາກລູກຫຼານຂອງການາອານ. ສິ່ງນີ້ຈະເຮັດໃຫ້ປະຊາຊົນຂອງພຣະເຈົ້ານັ້ນສາມາດທີ່ຈະຈັດຕຽມຫົນທາງສຳລັບພຣະຜູ້ຊ່ວຍໃຫ້ລອດໄດ້ມາໂລກນີ້.