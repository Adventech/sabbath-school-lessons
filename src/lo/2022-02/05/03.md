---
title:  ປະຫວັດຄອບຄົວ
date:   25/04/2022
---

ລາເມັກກໍຄືພໍ່ຂອງໂນອາ. ອາດາມໄດ້ຕາຍເມື່ອລາເມັກມີອາຍຸ 56 ປີ. ແນ່ນອນ ລາເມັກນັ້ນກໍເລົ່າເລື່ອງຕ່າງໆກ່ຽວກັບອາດາມໃຫ້ໂນອາຟັງ. ບໍ່ຕ້ອງສົງໃສວ່າໂນອາໄດ້ບອກເລື່ອງເຫຼົ່ານີ້ກ່ຽວກັບອາດາມໃຫ້ແກ່ສະມາຊິກຄອບຄົວຂອງຕົນເອງຟັງກ່ອນແລະຫຼັງໄພນ້ຳຖ້ວມໂລກ.

`ອ່ານພຣະທໍາປະຖົມມະການ ບົດທີ10 ເປັນຫຍັງພຣະຄຳພີຈຶ່ງໃຫ້ປະຫວັດຂອງຄອບຄົວນີ້ໄວ້ໃນພຣະທຳປະຖົມມະການ ບົດທີ10? (ໃຫ້ທ່ານອ່ານ ລູກາ 3:23-28)`

ພຣະທຳປະຖົມມະການ ກໍເປັນລາຍຊື່ຂອງປະຫວັດຄອບຄົວ. ລາຍຊື່ນີ້ກໍໍຊ່ວຍໃຫ້ພວກເຮົາເຂົ້າໃຈສາມຢ່າງຄື: (1) ລາຍຊື່ຊ່ວຍພວກເຮົາໃຫ້ເຂົ້າໃຈວ່າບຸກຄົນໃນພຣະຄຳພີນັ້ນເປັນບຸກຄົນຈິງ. (2) ລາຍຊື່ນີ້ຍັງສະແດງໃຫ້ພວກເຮົາເຫັນການເຊື່ອມຕໍ່ລະຫວ່າງອະດີດກັບສິ່ງຕ່າງໆທີ່ເກີດຂຶ້ນໃນເວລາຕໍ່ມາ (3) ລາຍຊື່ນີ້ຊ່ວຍໃຫ້ພວກເຮົາເຫັນອັນຕະລາຍຂອງຄວາມບາບ. ພວກເຮົາເຫັນສິ່ງຮ້າຍແຮງຕ່າງໆທີ່ເກີດຂຶ້ນກັບລູກຫຼານຫຼັງຈາກທີ່ພໍ່ແມ່ພວກເຂົາໄດ້ເຮັດບາບ.

`ໃຫ້ທ່ານອ່ານປະຫວັດຄອບຄົວໃນພຣະທຳ ມັດທາຍ 1:1-17. ຂໍ້ພຣະຄຳພີເຫຼົ່ານີ້ສອນຫຍັງພວກເຮົາກ່ຽວກັບຄົນທີ່ຢູ່ໃນລາຍຊື່ນີ້? ພວກເຂົາເປັນບຸກຄົນທີ່ມີຕົວຕົນຈິງແມ່ນບໍ່? ເປັນຫຍັງການທີ່ພວກເຮົາຮູ້ແລະເຊື່ອວ່າພວກເຂົາຄືຄົນຈິງນັ້ນຈຶ່ງສຳຄັນຫຼາຍສຳລັບຄວາມເຊື່ອຂອງພວກເຮົາ?`