---
title:  ຂໍ້ຄິດເພີ່ມເຕີມ
date:   29/04/2022
---

ອ່ານປື້ມຂອງທ່ານນາງເອເລັນຈີໄວທ໌ “ຫໍບາເບນ” ໜ້າທີ 117-124, ໃນປື້ມ Patriarchs and Prophets.

“ຄົນເຫຼົ່ານັ້ນຕັດສິນໃຈທີ່ຈະສ້າງເມືອງໆໜຶ່ງ. ນອກຈາກນັ້ນພວກເຂົາກໍຕ້ອງການທີ່ຈະສ້າງຫໍຄອຍທີ່ສູງແຮງ... ກຸ່ມຄົນທີ່ສ້າງນັ້ນກໍສ້າງແຜນການເຫຼົ່ານີ້ເພື່ອທີ່ຈະຮັກສາປະຊາຊົນໄວ້ບໍ່ໃຫ້ພັດພາກຈາກກັນໄປທົ່ວໂລກເປັນຊຸມຊົນນ້ອຍໆ. ພຣະອົງຊົງຮັບສັ່ງໃຫ້ຄົນທັງຫຼາຍໄດ້ຍ້າຍໄປຢູ່ບ່ອນຕ່າງໆໃນໂລກນີ້. ນອກຈາກນັ້ນ ພຣະເຈົ້າຍັງບອກພວກເຂົາໃຫ້ເກີດລູກດົກເຕັມທົ່ວແຜ່ນດິນແລະໃຫ້ຄອບຄອງດິນແດນ. ແຕ່ກຸ່ມຜູ້ສ້າງຫໍບາເບນນັ້ນກໍຕ້ອງການທີ່ຈະຮັກສາຊຸມຊົນຂອງເຂົາໃຫ້ຢູ່ໃນບ່ອນດຽວ. ນອກຈາກນັ້ນ ພວກເຮົາກໍຍັງຕ້ອງການທີ່ຈະເລີ່ມສ້າງອານາຈັກທີ່ຈະຄວບຄຸມທົ່ວໂລກ. ເມືອງຂອງພວກເຂົານັ້ນຈະເປັນນະຄອນຫຼວງຂອງອານາຈັກທົ່ວໂລກນີ້. ແລ້ວທຸກໆຄົນໃນໂລກນີ້ກໍຈະໃຫ້ກຽດພວກເຂົາແລະນະມັດສະການພວກເຂົາ ຍ້ອນຜົນງານອັນຍິ່ງໃຫຍ່ຂອງພວກເຂົາ... ແຜນການທັງໝົດນີ້ກໍສະແດງໃຫ້ເຫັນວ່າ ຄົນທັງຫຼາຍເຫຼົ່ານີ້ກໍຕ້ອງການທີ່ຈະມາແທນຕຳແໜ່ງຂອງພຣະເຈົ້າ. ນອກຈາກນັ້ນ ບັນດາຜູ້ສ້າງຫໍຄອຍນັ້ນກໍຕ້ອງການທີ່ຈະຫັນຈິດໃຈຂອງລູກຫຼານພວກເຂົາໃຫ້ໜີອອກຈາກພຣະເຈົ້າຕະຫຼອດໄປແລະເຮັດໃຫ້ພວກເຂົານັ້ນນະມັດສະການພະປອມຕ່າງໆ.” (ທ່ານນາງເອເລັນຈີໄວທ໌, Patriarchs and Prophets, Page 118,119)

**ຄຳຖາມຄົ້ນຄວ້າ**

`ແມ່ນຫຍັງເກີດຂຶ້ນ ເມື່ອປະຊາຊົນພະຍາຍາມທີ່ຈະແທນທີ່ພຣະເຈົ້າແລະການປົກຄອງຂອງພຣະອົງ? ແຜນການນີ້ມາພ້ອມກັບບັນຫາອັນໃດ? ປະຫວັດສາດໄດ້ສະແດງໃຫ້ພວກເຮົາເຫັັນອັນໃດ?`

`ເຮັດແນວໃດພວກເຮົາໃນຖານະທີ່ເປັນໂບດ ຈຶ່ງຈະສາມາດຫຼີກລ້ຽງການສ້າງ “ຫໍບາເບນ” ຂອງເຮົາເອງຂຶ້ນມາ?`