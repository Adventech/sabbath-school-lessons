---
title:  ກຸ່ມຫໍບາເບນ
date:   04/05/2022
---

`ອ່ານກ່ຽວກັບສົງຄາມໃນປະຖົມມະການ 14:1-17. ສົງຄາມນີ້ໄດ້ເກີດຂຶ້ນບໍ່ດົນຫຼັງຈາກທີ່ພຣະເຈົ້າປະທານດິນແດນແຫ່ງພັນທະສັນຍາໃຫ້ແກ່ອັບຣາຮາມ. ເລື່ອງນີ້ສອນອັນໃດພວກເຮົາກ່ຽວກັບອັບຣາຮາມ?`

ນີ້ເປັນສົງຄາມຄັ້ງທຳອິດທີ່ພຣະຄຳພີກ່າວເຖິງ (ປະຖົມມະການ 14:2). ສີ່ກອງທັບຈາກເມໂຊໂປເຕເມຍ ແລະ ເປີເຊຍ ກໍໄດ້ສູ້ຮົບກັບກອງທັບຂອງການາອານ ຫ້າກອງທັບ. ຊາວການາອານນັ້ນກໍໍລວມເຖິງກະສັດຕ່າງໆຂອງເມືອງໂຊໂດມ ແລະ ໂກມາຣາ (ປະຖົມມະການ 14:8). ດັ່ງນັ້ນ ການຕໍ່ສູ້ນີ້ກໍຍິ່ງໃຫຍ່ (ປະຖົມມະການ 14:9) ເປັນຫຍັງສອງກຸ່ມນີ້ຈຶ່ງສູ້ຮົບກັນ? ກໍເພາະວ່າຊາວການາອານນັ້ນໄດ້ສູ້ກັບການຄວບຄຸມຂອງກະສັດເມໂຊໂປເຕເມຍ ແລະ ເປີເຊຍ (ປະຖົມມະການ 14:4,5). ສົງຄາມນີ້ກໍມີຄວາມໝາຍທາງດ້ານຄວາມເຊື່ອເຊັ່ນດຽວກັນ.

ກຸ່ມຄົນຫຼາຍກຸ່ມຈາກດິນແດນການາອານກໍໄດ້ຕໍ່ສູ້ໃນສົງຄາມນີ້. ຄົນທີ່ຕໍ່ສູ້ເພື່ອການຄວບຄຸມດິນແດນນີ້ກໍບໍ່ໄດ້ເປັນເຈົ້າຂອງທີ່ດິນແຫ່ງນີ້. ເຈົ້າຂອງທີ່ແທ້ຈິງຂອງດິນແດນແຫ່ງນີ້ກໍຄືອັບຣາຮາມ.

ໃນເບື້ອງຕົ້ນ ອັບຣາຮາມບໍ່ໄດ້ເຂົ້າຮ່ວມການຕໍ່ສູ້ຄັ້ງນີ້ ແຕ່ແລ້ວອັບຣາຮາມກໍໄດ້ເຂົ້າຮ່ວມການຕໍ່ສູ້ຍ້ອນວ່າ ຫຼານຊາຍຂອງລາວໄດ້ຖືກຈັບໄປເປັນຊະເລີຍໂດຍກອງທັບຈາກບາບີໂລເນຍ (ປະຖົມມະການ 14:12,13).

ອັບຣາຮາມກໍໄດ້ຊ່ວຍໂລດ ແລະ ກະສັດແຫ່ງໂຊໂດມ. ອັບຣາຮາມສະແດງເຖິງຄວາມກ້າຫານ ແລະ ຄວາມເຂັ້ມແຂງ. ເລື່ອງນີ້ສອນພວກເຮົາຫຼາຍຂຶ້ນກ່ຽວກັບພຣະເຈົ້າທີ່ອັບຣາຮາມຮັບໃຊ້.

`ການກະທຳຂອງເຮົານັ້ນ ບອກສິ່ງໃດກ່ຽວກັບອົງພຣະເຈົ້າທີ່ພວກເຮົາຮັບໃຊ້?`