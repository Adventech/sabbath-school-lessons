---
title:  "ອັບຣາຮາມ: ບຸລຸດແຫ່ງຄວາມເຊື່ອ"
date:   30/04/2022
---

### ອ່ານສຳລັບບົດຮຽນອາທິດນີ້
ປະຖົມມະການ 12:1-9; ປະຖົມມະການ 12:10-20; ປະຖົມມະການ 13:1-18; ປະຖົມມະການ 14:1-17; ປະຖົມມະການ 14:18-24.

> <p>ຂໍ້ຄວນຈຳ</p>
> “ເພາະອັບຣາຮາມມີຄວາມເຊື່ອແບບນີ້ ເມື່ອພຣະເຈົ້າຊົງເອີ້ນໃຫ້ເພີ່ນອອກເດີນທາງໄປສູ່ດິນແດນທີ່ພຣະອົງໄດ້ຊົງສັນຍາໄວ້ວ່າຈະມອບໃຫ້ເພີີ່ນ ເພີ່ນໄດ້ເຊື່ອຟັງແລະອອກຈາກບ້ານເກີດເມືອງນອນຂອງຕົນໄປໂດຍບໍ່ຮູ້ເລີຍວ່າຕົນຈະໄປໃສ” (ເຮັບເຣີ 11:8).

ເລື່ອງຂອງອັບຣາຮາມກໍຢູ່ໃນຈຸດໃຈກາງຂອງພຣະທຳປະຖົມມະການ. ພວກເຮົາໄດ້ອ່ານເລື່ອງນີ້ໃນ ບົດທີ 12-22. ເພື່ອຕອບສະໜອງຄໍາສັ່ງໃຫ້ໄປນັ້ນ ອັບຣາຮາມກໍໄດ້ອອກຈາກປະເທດຂອງຕົນເອງໄປ. (ປະຖົມມະການ 12:1) ນອກຈາກນັ້ນ ອັບຣາຮາມຍັງຕ້ອງໄດ້ປະຖີ້ມຊີວິດເກົ່າຂອງເພີ່ນນັ້ນໄວ້ທາງຫຼັງ. ຕໍ່ມາພຣະເຈົ້າໄດ້ສັ່ງໃຫ້ອັບຣາຮາມໄປອີກເທື່ອໜຶ່ງ ແລະເທື່ອນີ້ ພຣະເຈົ້າໄດ້ສັ່ງໃຫ້ອັບຣາຮາມຂຶ້ນໄປເທິງພູແລະໃຫ້ມອບອີຊາກລູກຊາຍຂອງເພີ່ນນັ້ນເປັນເຄື່ອງຖວາຍບູຊາ (ປະຖົມມະການ 22:2).

ອັບຣາຮາມຖືກຂໍໃຫ້ເຮັດສິ່ງທີ່ຍິ່ງໃຫຍ່ສອງເທື່ອໃນຊີວິດຂອງເພີ່ນ: ຄັ້ງທີໜຶ່ງ ແມ່ນຕອນເລີ່ມຕົ້ນຊີວິດຂອງເພີ່ນ ແລະ ໃນບັ້ນປາຍຊີວິດ. ຕະຫຼອດເວລານັ້ນ ອັບຣາຮາມໄດ້ເຊື່ອຟັງພຣະເຈົ້າຜູ້ທີ່ໄດ້ບອກເພີ່ນວ່າ: “ເຈົ້າຢ່າຢ້ານແຕ່ຢ່າງໃດເລີຍ” (ປະຖົມມະການ 15:1). ນັ້ນເປັນເຫດຜົນທີ່ນັກຂຽນພຣະຄໍາພີເດີມໄດ້ຈື່ວ່າອັບຣາຮາມນັ້ນເປັນບຸກຄົນທີ່ມີຄວາມເຊື່ອ (ເນເຫມີຢາ 9:7,8). ໃນພຣະຄໍາພີພາກພຣະສັນຍາໃໝ່ ນັກຂຽນຫຼາຍໆຄົນໄດ້ກ່າວເຖິງອັບຣາຮາມເຊັ່ນດຽວກັນ! ໃນອາທິດນີ້ພວກເຮົາຈະມາເບິ່ງເຫດຜົນທີ່ນັກຂຽນກ່າວເຖິງລາວ.