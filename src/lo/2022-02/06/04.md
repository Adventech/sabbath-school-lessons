---
title:  ອັບຣາຮາມ ແລະ ໂລດ
date:   03/05/2022
---

`ອ່ານເລື່ອງກ່ຽວກັບອັບຣາຮາມໃນພຣະທຳ ປະຖົມມະການ 13:1-18.ເລື່ອງນີ້ສອນອັນໃດໃຫ້ແກ່ພວກເຮົາກ່ຽວກັບອັບຣາຮາມ? ການປະພຶດນີ້ສະແດງໃຫ້ພວກເຮົາເຫັນສີ່ງທີ່ຢູ່ໃນໃຈຂອງລາວແນວໃດ?`

ອັບຣາຮາມໄດ້ເດີນທາງກັບຄືນໄປເມືອງການາອານແລະໄດ້ຢຸດຢູ່ເມືອງເບັດເອນກ່ອນໝູ່ (ປະຖົມມະການ 13:3). ອັບຣາຮາມໄດ້ໄປເມືອງເບັດເອນໃນເວລາທີ່ເດີນທາງໄປດິນແດນການາອານ (ປະຖົມມະການ 12:3-6). ການເດີນທາງໄປເບັດເອນກໍສະແດງໃຫ້ພວກເຮົາເຫັນວ່າ ອັບຣາຮາມນັ້ນໄດ້ຫັນໜີຈາກຄວາມບາບຂອງລາວ. ລາວໄດ້ກາຍເປັນອັບຣາມບຸກຄົນທີ່ມີຄວາມເຊື່ອອີກຄັ້ງໜຶ່ງໃນເວລານີ້.

ອັບຣາຮາມໄດ້ມີຄວາມໃກ້ຊິດກັບພຣະເຈົ້າຫຼາຍຂຶ້ນ. ຄວາມສຳພັນອັນໃກ້ຊິດຂອງລາວກັບພຣະເຈົ້າສະແດງອອກໃຫ້ເຫັນວິທີການທີ່ອັບຣາຮາມປະພຶດປະຕິບັດ ແລະ ແກ້ໄຂບັນຫາ. ຕໍ່ມາບໍ່ດົນກໍໄດ້ມີບັນຫາກເກີດຂຶ້ນລະຫວ່າງອັບຣາຮາມ ແລະ ໂລດ ກ່ຽວກັບດິນແດນ. ອັບຣາຮາມໄດ້ແກ້ໄຂບັນຫາດ້ວຍວິທີທີ່ໃຈເຢັນແລະມີຄວາມຮັກ. ລາວໄດ້ນຳສະເໜີຂໍ້ຕົກລົງທີ່ຮັກສາສັນຕິໃຫ້ແກ່ໂລດ ອັບຣາຮາມປ່ອຍໃຫ້ໂລດໄດ້ເລືອກກ່ອນວ່າຈະຕ້ອງການອາໄສຢູ່ເຂດໃດ (ປະຖົມມະການ 13:9,10). ການນຳສະເໜີທີ່ເຕັມໄປດ້ວຍຄວາມເມດຕານີ້ກໍສະແດງໃຫ້ພວກເຮົາເຫັນວ່າຄວາມຮັກຂອງພຣະເຈົ້າກໍດຳລົງຢູ່ໃນໃຈຂອງອັບຣາຮາມ.

ໂລດໄດ້ເລືອກສ່ວນທີ່ດີທີ່ສຸດຂອງດິນແດນ “ສຳລັບຕົນເອງ” (ປະຖົມມະການ 13:11; ເບິ່ງຂໍ້ທີ 10). ການເລືອກຂອງໂລດກໍສະແດງໃຫ້ພວກເຮົາເຫັນວ່າລາວມີຈິດໃຈທີ່ເຫັນແກ່ໂຕ.

`ໃຫ້ເຮົາຄິດເຖິງອັບຣາຮາມຜູ້ໃຈດີແລະໂລດຜູ້ທີ່ມີຄວາມໂລບ ພວກເຮົາສາມາດທີ່ຈະມີຄວາມເມດຕາແລະມີຄວາມຮັກຕໍ່ຄົນທັງຫຼາຍທີ່ບໍ່ໄດ້ໃຈດີ ແລະ ບໍ່ໄດ້ມີຄວາມຮັກຕໍ່ພວກເຮົາໄດ້ແນວໃດ?`