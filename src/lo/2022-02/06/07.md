---
title:  ຂໍ້ຄິດເພີ່ມເຕີມ
date:   06/05/2022
---

ອ່ານບົດຄວາມຂອງທ່ານນາງເອເລັນຈີໄວທ໌ “ອັບຣາຮາມໃນການາອານ” ຫນ້າທີ 134-136.

“ພຣະເຈົ້າໄດ້ຊົງອວຍພອນລູກຫຼານຂອງພຣະອົງດ້ວຍແສງສະຫວ່າງແລະຄວາມຈິງຂອງພຣະຄຳພີ. ພຣະເຈົ້າຕ້ອງການໃຫ້ພວກເຂົາແບ່ງປັນແສງສະຫວ່າງນີ້ກັບຄົນທັງຫຼາຍທີ່ຢູ່ອ້ອມຂ້າງພວກເຂົາ....ພຣະເຢຊູໄດ້ບອກຜູ້ຕິດຕາມຂອງພຣະອົງວ່າ “ເຈົ້າທັງຫຼາຍເປັນເກືອສຳລັບມວນມະນຸດໂລກ” (ມັດທາຍ 5:13). ພຣະເຈົ້າໄດ້ຊົງເຮັດໃຫ້ບຸດຂອງພຣະອົງນັ້ນຄືກັບເກືອເພື່ອວ່າພຣະອົງຈະສາມາດຊ່ວຍພວກເຂົາໃຫ້ພົ້ນໄດ້. ແຕ່ບໍ່ແມ່ນແຕ່ພວກເຂົາ ພຣະເຈົ້າຊົງສ້າງພວກເຂົາໃຫ້ຄືກັບເກືອເພື່ອວ່າພວກເຂົາຈະສາມາດຊ່ວຍຄົນອື່ນໃຫ້ລອດເຊັ່ນດຽວກັນ...”

“ທ່ານກຳລັງສ່ອງແສງປະກາຍດັ່ງກ້ອນຫີນທີ່ມີຊີວິດໃນຕຶກຂອງພຣະເຈົ້າຫຼືບໍ່? ...ສາສະໜາຂອງເຮົາຍັງບໍ່ເປັນຄວາມຈິງ ຖ້າຫາກວ່າມັນຍັງບໍ່ທັນຄວບຄຸມທຸກໆພາກສ່ວນໃນຊີວິດຂອງເຮົາ. ພວກເຮົາຄວນນຳເອົາສາສະໜາຂອງເຮົາເຂົ້າສູ່ທຸກໆສິ່ງທຸກຢ່າງທີ່ພວກເຮົາເຮັດ. ພວກເຮົາຈະຕ້ອງອະນຸຍາດໃຫ້ພຣະຄຸນຂອງພຣະເຢຊູນັ້ນປ່ຽນແປງຈິດໃຈຂອງພວກເຮົາ. ພວກເຮົາຕ້ອງມີຕົນເອງໃຫ້ໜ້ອຍລົງແລະມີພຣະເຢຊູຫຼາຍຂຶ້ນ” (ທ່ານນາງເອເລັນຈີໄວທ໌, Reflecting Christ, ຫນ້າ 205).

**ຄຳຖາມຄົ້ນຄວ້າ**

`ໃຫ້ທ່ານເບິ່ງພຣະພອນທີ່ພຣະເຈົ້າໄດ້ມອບໃຫ້ແກ່ອັບຣາຮາມ: “ເຮົາຈະອວຍພອນເຈົ້າ...ເຈົ້າຈະເປັນທໍ່ພຣະພອນໃຫ້ແກ່ຊົນຊາດອື່ນໆ” (ປະຖົມມະການ 12:2). ການໄດ້ຮັບພຣະພອນນັ້ນມີຄວາມໝາຍວ່າແນວໃດ? ພວກເຮົາສາມາດເປັນພຣະພອນສຳລັບຄົນອື່ນແນວໃດ?`

`ອັບຣາຮາມນັ້ນໄດ້ຕົວະກະສັດແຫ່ງເອຢິບກ່ຽວກັບນາງຊາຣາຍ. ສ່ວນໜຶ່ງຂອງຄຳຂີ້ຕົວະນັ້ນກໍມີຄວາມຈິງບາງຢ່າງໃນນັ້ນ. ແມ່ນຫຍັງຮ້າຍແຮງກວ່າການຕົວະຫຼືການກ່າວຄວາມຈິງປົນກັບຄຳຂີ້ຕົວະ? ໃຫ້ທ່ານອະທິບາຍ.`

`ໃຫ້ທ່ານອ່ານຄຳຕອບທີ່ອັບຣາຮາມໄດ້ໃຫ້ກັບກະສັດແຫ່ງເມືອງໂຊໂດມ (ປະຖົມມະການ 14:21-23). ເປັນຫຍັງອັບຣາຮາມຈຶ່ງຕອບກະສັດໄປແບບນັ້ນ? ເລື່ອງນີ້ສອນບົດຮຽນອັນໃດທີ່ສຳຄັນໃຫ້ແກ່ເຮົາ? ທ່ານຄິດວ່າອັບຣາຮາມຄວນຈະຮັບເອົາສິ່ງທີ່ກະສັດສະເໜີໃຫ້ລາວຫຼືບໍ່? ເປັນຫຍັງຈຶ່ງຄວນຮັບເອົາຫຼືບໍ່ຮັບເອົາ?`