---
title:  ອັບຣາຮາມໃນປະເທດເອຢິບ
date:   02/05/2022
---

`ອ່ານເລື່ອງກ່ຽວກັບອັບຣາຮາມໃນພຣະທຳປະຖົມມະການ 12:10-20. ເປັນຫຍັງອັບຣາຮາມຈຶ່ງໄດ້ອອກຈາກດິນແດນແຫ່ງພັນທະສັນຍາໄປປະເທດເອຢິບ?`

ຫຼັງຈາກທີ່ອັບຣາຮາມໄດ້ມາຮອດດິນແດນແຫ່ງພັນທະສັນຍາ ເພີ່ນກໍໄດ້ຕັດສິນໃຈທີ່ຈະອອກຈາກດິນແດນນີ້. ແລ້ວອັບຣາຮາມກໍໄດ້ໄປເອຢິບ. ພຣະຄໍາພີກໍບອກເຖິງເຫດຜົນທີ່ຕ້ອງໄປ. “ໃນເວລານັ້ນ ໄດ້ເກີດມີການອຶດຢາກຢ່າງຮ້າຍແຮງໃນການາອານ ອັນເປັນເຫດໃຫ້ອັບຣາຮາມຕ້ອງໄປອາໄສຢູ່ໃນປະເທດເອຢິບຊົ່ວໄລຍະໜຶ່ງ” (ປະຖົມມະການ 12:10.

ພຣະຄຳພີສະແດງໃຫ້ພວກເຮົາເຫັນວ່າ ຊົນຊາດອິດສະລາເອນຢາກຈະກັບໄປປະເທດເອຢິບຢູ່ເລື້ອຍໆເມື່ອໃຈຂອງພວກເຂົານັ້ນບໍ່ໄດ້ຄືນດີກັບພຣະເຈົ້າ (ຈົດເຊັນບັນຊີ 14:3). ດັ່ງນັ້ນປະເທດເອຢິບກໍໄດ້ກາຍເປັນຄໍາທີ່ພັນລະນາຮູບພາບທີ່ ມະນຸດໄວ້ວາງໃຈໃນມະນຸດ ແລະ ບໍ່ໄວ້ວາງໃຈໃນພຣະເຈົ້າ (2 ກະສັດ 18:21; ເອຊາຢາ 36:6,9). 

ໃຫ້ເຮົາມາປຽບທຽບອັບຣາຮາມຜູ້ທີ່ໄດ້ອອກຈາກດິນແດນການາອານໄປປະເທດເອຢິບ ກັບອັບຣາຮາມຜູ້ທີ່ໄດ້ຈາກເມືອງອູເຣທີ່ໄດ້ເພິ່ງພາພຣະເຈົ້າ. ຕອນນີ້ອັບຣາຮາມໄດ້ປະຕິບັດຕົນຄືກັບກະສັດຜູ້ໜຶ່ງທີ່ຄິດເຖິງພຽງແຕ່ຕົນເອງຝ່າຍດຽວແລະເຮັດແຕ່ສິ່ງທີ່ຕົນເອງຕ້ອງການເທົ່ານັ້ນ.

ສະນັ້ນ ສິ່ງທີ່ພວກເຮົາເຫັນໃນນັ້ນກໍຄືວ່າ ຄົນທີ່ເຂັ້ມແຂງໃນພຣະເຈົ້າຄົນໜຶ່ງສາມາດເຮັດຜິດພາດໄດ້ແນວໃດ. ແຕ່ພຣະເຈົ້າໄດ້ປະຖິ້ມລາວບໍ່? ບໍ່ເລີຍ. ພຣະເຈົ້າໄດ້ສໍາແດງຄວາມເມດຕາ ແລະ ຄວາມເພິ່ງພໍໃຈທີ່ເຕັມໄປດ້ວຍຄວາມຮັກໃຫ້ແກ່ອັບຣາຮາມ.

`ມັນເປັນເລື່ອງງ່າຍບໍ່ສຳລັບຄຣິສຕຽນທີ່ຈະຫັນຫຼັງໃຫ້ກັບພຣະເຈົ້າ ແລະເຮັດສິ່ງທີ່ຜິດ? ໃຫ້ທ່ານອະທິບາຍ ເປັນຫຍັງການບໍ່ເຊື່ອຟັງຈຶ່ງບໍ່ເຄີຍເປັນທາງເລືອກທີ່ດີ?`