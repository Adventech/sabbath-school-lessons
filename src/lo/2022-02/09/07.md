---
title:  ຂໍ້ຄິດເພີ່ມເຕີມ
date:   27/05/2022
---

ພຣະເຈົ້າໄດ້ເລືອກຢາໂຄບ. ຢາໂຄບບໍ່ໄດ້ເຮັດອັນໃດເພື່ອທີ່ຈະໄດ້ຮັບຄວາມໂປດປານຈາກພຣະເຈົ້າ. ພຣະເຈົ້າໄດ້ເລືອກຢາໂຄບຍ້ອນຄວາມຮັກແລະພຣະເມດຕາຂອງພຣະອົງ. ເມື່ອຢາໂຄບພະຍາຍາມທີ່ຈະໄດ້ຮັບຄວາມເພິ່ງພໍໃຈນີ້ ລາວກໍໄດ້ລົ້ມເຫຼວ. ລາວບໍ່ປະສົບຜົນສຳເລັດ. ລາວໄດ້ໂກງອ້າຍຂອງລາວແລະຫຼອກພໍ່ຂອງລາວ. ສິ່ງດຽວກັນນີ້ກໍເປັນຄວາມຈິງສຳລັບພວກເຮົາ. ພວກເຮົາບໍ່ສາມາດທີ່ຈະໄດ້ຮັບຄວາມເພິ່ງພໍໃຈຂອງພຣະເຈົ້າດ້ວຍການກະທຳຂອງເຮົາເອງ. ຖ້າຫາກພວກເຮົາສາມາດທີ່ຈະໄດ້ຮັບພຣະເມດຕາດ້ວຍໂຕເຮົາເອງໄດ້ ພວກເຮົາກໍຄົງໄດ້ຮັບຄວາມລອດໂດຍການປະຕິບັດຂອງເຮົາເອງ (ອ່ານ ໂຣມ 4:1-5). ຂ່າວປະເສີດກໍກ່ຽວກັບວ່າພຣະເຈົ້າໄດ້ຊົງຊ່ວຍພວກເຮົາໃຫ້ພົ້ນແນວໃດໂດຍພຣະເມດຕາຂອງພຣະອົງ. ເມື່ອຢາໂຄບໄດ້ຮຽນຮູ້ທີ່ຈະມີຊີວິດໂດຍຄວາມເຊື່ອ, ຊີວິດຂອງລາວກໍໄດ້ມີການປ່ຽນແປງ. ຢາໂຄບຮຽນຮູ້ທີ່ຈະໄວ້ວາງໃຈແລະເພີ່ງພາພຣະເຈົ້າຢ່າງສົມບູນ. ປະສົບການຂອງຢາໂຄບນັ້ນກໍສອນບົດຮຽນອັນສຳຄັນແກ່ພວກເຮົາຄື: ຢ່າພະຍາຍາມທີ່ຈະປະສົບຜົນສຳລັບໂດຍການຫຼອກລວງຄົນອື່ນ.

**ຄຳຖາມຄົ້ນຄວ້າ**

`ໃຫ້ເຮົາເບິ່ງຊີວິດຂອງຊາຍແລະຍິງເຫຼົ່ານີ້ໃນພຣະຄຳພີຄື ອີຊາກ, ເຣເບກາ, ຢາໂຄບ, ອາຊາວ, ລາບັນ, ຣາເຊັນ ແລະ ເລອາ. ໃຫ້ເຮົາເບິ່ງຄຳຂີ້ຕົວະຫຼອກລວງທີ່ເຂົາເຈົ້າໄດ້ກ່າວ! ຄວາມຜິດພາດຂອງພວກເຂົານັ້ນສອນອັນໃດພວກເຮົາກ່ຽວກັບມະນຸດ? ມັນສອນອັນໃດພວກເຮົາກ່ຽວກັບຄວາມເມດຕາແລະການໃຫ້ອະໄພຂອງພຣະເຈົ້າ?`

`ທ່ານສາມາດເຫັນອັນໃດໃນເລື່ອງຂອງຢາໂຄບທີ່ສະແດງໃຫ້ເຫັນວ່າລາວໄດ້ເຕີບໂຕແລະປ່ຽນແປງໃນຄວາມເຊື່ອຂອງລາວ?`