---
title:  ຢາໂຄບແລະເອຊາວ
date:   22/05/2022
---

`ໃຫ້ທ່ານອ່ານກ່ຽວກັບຢາໂຄບແລະເອຊາວໃນພຣະທຳປະຖົມມະການ 25:21-34. ປຽບທຽບລັກສະນະນິໄສຂອງຢາໂຄບກັບລັກສະນະຂອງເອຊາວ. ສອງອ້າຍນ້ອງນີ້ມີຄວາມແຕກຕ່າງກັນແນວໃດ? ແມ່ນຫຍັງທີ່ເຮັດໃຫ້ຢາໂຄບເໝາະສົມທີ່ຈະໄດ້ຮັບພຣະພອນຈາກອີຊາກ?`

ກ່ອນທີ່ຢາໂຄບແລະເອຊາວຈະເກີດມາ ພວກເຮົາກໍເຫັນວ່າຈະມີບັນຫາລະຫວ່າງສອງອ້າຍນ້ອງຄູ່ນີ້. ພວກເຂົາໄດ້ຕໍ່ສູ້ກັນຕັ້ງແຕ່ຢູ່ໃນທ້ອງຂອງແມ່ ສິ່ງນີ້ກໍສະແດງໃຫ້ເຫັນວ່າສອງອ້າຍນ້ອງຈະມີຄວາມແຕກຕ່າງກັນຢ່າງຫຼວງຫຼາຍ.

ພວກເຮົາເຫັນວ່າພວກເຂົາໄດ້ມີຄວາມແຕກຕ່າງກັນແນວໃດໃນເລື່ອງຂອງປະຖົມມະການ 27:1-28:5. ໃນເລື່ອງນີ້ເອຊາວໄດ້ມາຮອດເຮືອນດ້ວຍຄວາມອິດເມື່ອຍແລະຫິວ. ຢາໂຄບກໍໄດ້ຕົ້ມຖົ່ວເລັນເທີໃຫ້ອ້າຍກິນ ສຳລັບເອຊາວແລ້ວອາຫານທີ່ລາວກິນຕອນນີ້ (ປະຖົມມະການ 25:31) ກໍສຳຄັນກວ່າພຣະພອນໃດໆທີ່ຈະໄດ້ຮັບຈາກພຣະເຈົ້າ (ປຽບທຽບກັບເຮັບເຣີ 12:16,17).

ເອຊາວບໍ່ໄດ້ສົນໃຈກ່ຽວກັບພຣະພອນທາງດ້ານຄວາມເຊື່ອ ແຕ່ຢາໂຄບຕ້ອງການພຣະພອນນີ້ຫຼາຍ ແລະລາວກໍບໍ່ຄວນທີ່ຈະຕົວະຫຼືຫຼອກລວງຜູ້ໃດເພື່ອທີ່ຈະໄດ້ສິ່ງນີ້ມາ. ການຂີ້ຕົວະຫຼອກລວງນັ້ນບໍ່ເຄີຍຢູ່ໃນແຜນການຂອງພຣະເຈົ້າສຳລັບເຮົາ.

`ຢາໂຄບຕ້ອງການສິ່ງທີ່ດີ ແຕ່ລາວໄດ້ໃຊ້ການຂີ້ຕົວະແລະເລ່ກົນໃນການທີ່ຈະໄດ້ມັນມາ. ພວກເຮົາສາມາດທີ່ຈະຫຼີກລ້ຽງກັບດັກນີ້ໄດ້ແນວໃດ? ຄວາມໝາຍຄືເປັນຫຍັງພວກເຮົາຈຶ່ງຈະຕ້ອງບໍ່ເຮັດການຊົ່ວເພື່ອວ່າ “ການດີ” ຈະມາເຖິງ?`