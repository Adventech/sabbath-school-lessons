---
title:  ຖືກຫຼອກສອງເທື່ອ
date:   21/05/2022
---

### ອ່ານສຳລັບບົດຮຽນອາທິດນີ້
ປະຖົມມະການ 25:21-34; ປະຖົມມະການ 28:10-22; ປະຖົມມະການ 29:1-30; ປະຖົມມະການ 29:31-30:22.

> <p>ຂໍ້ຄວນຈຳ</p>
> “ເອຊາວເວົ້າວ່າ, ນີ້ແມ່ນເທື່ອທີສອງທີ່ລາວໄດ້ໂກງລູກ ກໍບໍ່ແມ່ນຍ້ອນລາວຊື່ຢາໂຄບນັ້ນບໍ່? ລາວໄດ້ເອົາສິດທິອ້າຍກົກຂອງລູກໄປ ແລະບັດນີ້ລາວຊໍ້າເອົາພອນຂອງລູກໄປອີກ. ພໍ່ບໍ່ມີພອນຈັກຢ່າງເຫຼືອໄວ້ໃຫ້ລູກອີກແດ່ບໍ່?” (ປະຖົມມະການ 27:36)

ເວລານີ້ພວກເຮົາຈະມາເບິ່ງປະຫວັດຄອບຄົວຂອງອີຊາກແລະລູກຂອງລາວ, ເອຊາວແລະຢາໂຄບ. ເລື່ອງນີ້ບໍ່ໄດ້ມີຈຸດເລີ່ມຕົ້ນທີ່ດີປານໃດ ຢາໂຄບໄດ້ເຮັດຜິດຫຼາຍຢ່າງ. ພວກເຮົາເຫັນຄວາມອ່ອນແອທາງດ້ານຄວາມເຊື່ອເມື່ອລາວໄດ້ຕໍ່ສູ້ກັບອ້າຍຂອງລາວເພື່ອຍາດແຍ່ງຄຳສັນຍາພິເສດຕ່າງໆທີ່ເປັນຂອງລູກກົກ (ປະຖົມມະການ 25:27-34).

ຢາໂຄບໄດ້ຫຼອກພໍ່ຂອງລາວ ລາວໄດ້ລັກເອົາພອນຈາກອ້າຍຂອງລາວເອງ ຫຼັງຈາກນັ້ນຢາໂຄບກໍຈະຖືກຫຼອກໂດຍຄົນອື່ນ ຄືກັບທີ່ລາວໄດ້ຫຼອກພໍ່ແລະອ້າຍຂອງລາວນັ້ນ.

ແຕ່ພຣະເຈົ້າກໍຍັງຊົງອວຍພອນຢາໂຄບໃນເວລານັ້ນໃຫ້ມີລູກຈຳນວນຫຼາຍ ແລະ ພຣະເຈົ້າກໍໄດ້ປະທານຄວາມຮັ່ງມີໃຫ້ແກ່ຢາໂຄບເຊັ່ນດຽວກັນ.

ດັ່ງນັ້ນພວກເຮົາຈຶ່ງເຫັນຄວາມຈິງຂອງພຣະຄຳພີທີ່ສຳຄັນຈາກເລື່ອງນີ້. ປະຊາຊົນຂອງພຣະເຈົ້າກໍອາດຈະລົ້ມເຫຼວຢູ່ເລື້ອຍໆ. ແດ່ພຣະເຈົ້າຈະຮັກສາຄຳສັນຍາຕ່າງໆທີ່ຢູ່ໃນພັນທະສັນຍາຂອງພຣະອົງຢູ່ດີ.