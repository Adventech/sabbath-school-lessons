---
title:  ຢາໂຄບໄດ້ຈາກໄປ
date:   26/05/2022
---

ຢາໂຄບໄດ້ຮັບໃຊ້ລາບັນເປັນເວລາຫຼາຍປີ ຢາໂຄບເປັນຄົນເຮັດວຽກທີ່ຊື່ສັດ. ລາວໄດ້ເຮັດວຽກໜັກສຳລັບລຸງຂອງລາວ ຢາໂຄບບໍ່ໄດ້ພະຍາຍາມທີ່ຈະເອົາຄືນກັບລຸງຂອງລາວ ສຳລັບການທີ່ໄດ້ຫຼອກລວງໃນຄືນມື້ແຕ່ງງານຂອງລາວ. ລາບັນບໍ່ໄດ້ມີຄວາມຍຸດຕິທຳປານໃດ ແຕ່ຢາໂຄບກໍບໍ່ໄດ້ຕໍ່ວ່າ ລາວໄດ້ເຮັດທຸກສິ່ງທຸກຢ່າງທີ່ລາບັນໄດ້ຂໍໃຫ້ລາວເຮັດ.

`ອ່ານປະຖົມມະການ 30:25-30. ແມ່ນຫຍັງໄດ້ເກີດຂຶ້ນໃນເລື່ອງນີ້? ຢາໂຄບໄດ້ໃຫ້ເຫດຜົນອັນໃດແກ່ລາບັນ? ລາບັນໄດ້ຕອບວ່າແນວໃດ?`

ມັນເປັນການເດີນທາງທີ່ຍາວໄກສຳລັບຢາໂຄບຕັ້ງແຕ່ລາວໄດ້ຈາກບ້ານເມືອງຂອງຕົນເອງ. ຕອນນີ້ເຖິງເວລາແລ້ວທີ່ຈະກັບໄປແລະຕ້ອງນຳຄອບຄົວຂອງລາວໄປນຳ.

ເປັນຫຍັງຢາໂຄບຈຶ່ງລໍຖ້າດົນແທ້ທີ່ຈະກັບບ້ານ? ເປັນຫຍັງຢາໂຄບຈຶ່ງບໍ່ໄດ້ອອກຈາກລາບັນໄວກວ່ານີ້? ຄຳຕອບກໍຄືຢາໂຄບນັ້ນໄດ້ປ່ຽນໄປ ພວກເຮົາເຫັນວ່າລາວມີຄວາມອົດທົນຫຼາຍຊໍ່າໃດໃນໄລຍະຫຼາຍປີທີ່ເຮັດວຽກໃຫ້ລຸງຂອງລາວ. ແມ່ນແລ້ວ ຢາໂຄບເປັນຄົນໃໝ່ແລ້ວຕອນນີ້ ລາວເຂົ້າໃຈວ່າລາວຈະຕ້ອງລໍຖ້າພຣະເຈ້ົາ. ລາວຈະຕ້ອງມີຄວາມເຊື່ອ. ລາວໄດ້ລໍຖ້າໃຫ້ພຣະເຈົ້າບອກລາວວ່າ ມັນຮອດເວລາທີ່ລາວຈະຕ້ອງໄປແລ້ວ. ຢາໂຄບໄດ້ອອກໄປກໍຕໍ່ເມື່ອພຣະເຈົ້າໄດ້ບອກລາວໃຫ້ໄປເທົ່ານັ້ນ.

ດັ່ງນັ້ນ ຢາໂຄບຈຶ່ງໄດ້ນຳພາຄອບຄົວຂອງລາວ ແລະເອົາເຄື່ອງຂອງທຸກຢ່າງຂອງລາວແລະໄດ້ຈາກໄປ. ລາວໄດ້ເລີ່ມຕົ້ນການເດີນທາງທີ່ເປັນຈຸດເລີ່ມຕົ້ນຂອງວາລະໃໝ່ໃນແຜນການຂອງກຸ່ມຄົນທີ່ຖືກເລືອກຂອງພຣະເຈົ້າ.