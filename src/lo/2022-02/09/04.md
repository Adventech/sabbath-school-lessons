---
title:  ຢາໂຄບຖືກຫຼອກ
date:   24/05/2022
---

`ອ່ານເລື່ອງກ່ຽວກັບຢາໂຄບແລະລາບັນໃນປະຖົມມະການ 29:1-30.ພຣະເຈົ້າໄດ້ປ່ອຍໃຫ້ລາບັນນັ້ນຫຼອກຢາໂຄບແນວໃດ ແລະ ເປັນຫຍັງຈຶ່ງປ່ອຍໃຫ້ເປັນແບບນັ້ນ? ຢາໂຄບໄດ້ຮຽນຮູ້ບົດຮຽນອັນໃດ?`

ຢາໂຄບໄດ້ຕົກຫລຸມຮັກນາງຣາເຊັນແລະສັນຍາຈະເຮັດວຽກໃຫ້ລາບັນເປັນເວລາເຈັດປີຖ້າຫາກລາບັນນັ້ນອະນຸຍາດໃຫ້ລາວແຕ່ງງານກັບນາງ. ລາບັນໄດ້ຕົກລົງເຫັນດີ (ປະຖົມມະການ 29:20).

ແຕ່ເມື່ອຢາໂຄບຕື່ນຂຶ້ນມາຂ້າງເຈົ້າສາວ “ຜິດຄົນ” ຢາໂຄບກໍກ່າວກັບລາບັນວ່າ “ເປັນຫຍັງຈຶ່ງສໍ້ໂກງຂ້ອຍ?” (ປະຖົມມະການ 29:25). ຄໍາວ່າ “ຫຼອກລວງ” (ຫຼືສໍ້ໂກງ) ນັ້ນຄືຄຳດຽວກັນທີ່ອີຊາກໃຊ້ກັບຢາໂຄບຫຼັງຈາກທີ່ຢາໂຄບໄດ້ຫຼອກລວງອີຊາກ ແລະ ເອຊາວຜູ້ເປັນອ້າຍຂອງລາວ (ປະຖົມມະການ 27:35).

ພວກເຮົາເຫັນຈາກເລື່ອງນີ້ວ່າ ສິ່ງທີ່ຢາໂຄບໄດ້ເຮັດກັບບາງຄົນໃນອະດີດນັ້ນກໍເກີດຂຶ້ນກັບລາວໃນເວລານີ້. ພວກເຮົາເຫັນກົດຂອງພຣະຄຳພີທີ່ສຳຄັນນີ້ໃນບົດຂຽນໂມເຊທີ່ກ່າວວ່າ “ຕາແທນຕາ, ແຂ້ວແທນແຂ້ວ, ມືແທນມື, ຕີນແທນຕີນ” (ອົບພະຍົບ 21:24). ຄົນທີ່ໄດ້ເຮັດຜິດກໍຈະຕ້ອງໄດ້ຮັບການລົງໂທດອັນດຽວກັບທີ່ພວກເຂົາໄດ້ໃຫ້ກັບຄົນທີ່ພວກເຂົາໄດ້ທຳຮ້າຍ. ຢາໂຄບຈຶ່ງເຂົ້າໃຈໃນເວລານີ້ວ່າ ເອຊາວແລະພໍ່ຂອງລາວນັ້ນໄດ້ຮູ້ສຶກແນວໃດໃນເວລານັ້ນ.

`ເປັນຫຍັງພວກເຮົາຈຶ່ງຮຽນຮູ້ທີ່ຈະເຊື່ອຟັງພຣະເຈົ້າເມື່ອຄົນອື່ນນັ້ນຫຼອກລວງເຮົາແລະຖືກປ່ອຍໃຫ້ເຮັດສິ່ງທີ່ຊົ່ວຮ້າຍ?`