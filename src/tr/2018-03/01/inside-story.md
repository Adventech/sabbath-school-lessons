---
title:  İman hayati
date:   06/07/2018
---

#### ‘İnsanları Öldürmek İstiyorum’

_Andrew McChesney, Adventist Misyonu_

Li Fengyan’ın telefonu ısrarla çalıyordu. 

“Anne, perişanım,” dedi telefonun diğer ucundaki ses. Bu Fengyan’ın gelini Yang-yang idi. Deli gibi ağlıyordu. “Hayatım çok zor. Ne yapacağımı bilmiyorum.”

Endişelenen Fengyan, Yang-yang’ı kendi evine getirdi ve ikisi sohbet etmeye başladı. Yang-yang kendisine şiddet uygulamasını emreden sesler duyduğundan bahsetti.

“İnsanlara vurmak istiyorum. İnsanları öldürmek istiyorum,” dedi Yang-yang. “Bıçaklarını benden sakla. Eğer bir bıçak görürsem birilerini öldürürüm.”

Fengyan, Tokyo Çin Yedinci Gün Adventist Kilisesi’ndeki pastörünü çağırdı. Pastör Yu Chuanfu Çarşamba gecesinin dua toplantısının ortasında olmasına rağmen çabucak Fengyan’ın evine geldi, dua etti ve Yang-yang ile birlikte Kutsal Kitap okudu.

Yang-yang duaları ve Kutsal Kitap’ı beğendi ve bir süreliğine kayınvalidesi ile kaldığı sırada düzenli bir şekilde Kutsal Kitap okumaya başladı. Aynı zamanda Ellen White’ın kitaplarını da okuyordu. Duyduğu sesler kesildi ve Yang-yang gülümsemeye başladı. Tokyo Çin Kilisesi’ndeki Sebt ibadetlerine katılmaya başladı.

Yang-yang’ın kocası, karısındaki değişimi görünce çok şaşırdı. O da Yang-yang ve annesi ile birlikte kiliseye gitmeye başladı. Bir yıl sonra Yang-yang ve eşi vaftiz oldu.

Daha sonra Yang-yang’ın kendi annesi hastalandı ve doktorlar ne yapacaklarını bilmiyorlardı. Yang-yang kilise üyelerinden dua etmelerini istedi. Annesine ailenin Budist putunu atıp onun yerine Tanrı’ya inanmasını söyledi. Kilise üyeleri dua ettikçe annesi mucizevi bir iyileşme gösterdi.

“Yang-yang’ın annesi dualardan önce İsa’ya inanmıyordu,” dedi Fengyan. “Ama dualar sayesinde artık Tanrı’ya inanıyor.”

Anne puttan kurtuldu ve birkaç hafta sonra eşi ile birlikte vaftiz edildi.

Ve hepsi bu kadar değil. Yang-yang ve Fengyan Çin’deki akrabalarına Tanrı’dan bahsediyorlardı ve birçoğu oradaki Adventist kiliselerine gitmeye başladı.

Fengyan, 53, Çinli göçmen ailesinin bu dikkate değer değişimi için Tokyo Çin Kilisesi’ne ve Tanrı’ya inanıyor.

“Burada her Sebt ibadet edecek bir yerimiz var,” dedi kilise ibadethanesindeki bir röportajda.

Fengyan’ın etkisi sayesinde Tokyo Çin Kilisesi’nde 8 kişi vaftiz edildi.

Tokyo Çin Kilisesi, On Üçüncü Sebt Bağışı’nın desteği sayesinde yaklaşık 5 üyeyle açılan Japonya’daki tek Çince konuşulan Adventist kilisesidir. Bugün kilise 50 üye ile dolup taşıyor ve ibadethanesinin boyutunu iki katına çıkarmayı planlıyor.

“On Üçüncü Sebt Bağışı için tüm dünyadaki kilise üyelerine teşekkür ediyoruz,” dedi Pastör Yu. “Büyümemiz için bize dua edin.” 

_Li Fengyan’ı(soldaki) “Jesus Loves Me”yi Çince söylerken izleyin: bit.ly/want-to-kill_