---
title:  Ek Çalışma
date:   06/07/2018
---

“Pentekost ile Mesih’in ikinci gelişi arasındaki geçici dönem (ne kadar uzun ya da kısa olursa olsun), Ruh’un gücüyle kilisenin dünya çapındaki göreviyle doldurulmalıdır. Mesih’in izleyicileri hem O’nun ilk gelişinde neyi gerçekleştirdiğini herkese duyurmalı, hem de insanları O’nun ikinci gelişine hazırlanarak tövbeye ve iman etmeye çağırmalıydılar. Onlar ‘dünyanın dört bucağında’ (Elç. 1:8) ve ‘dünyanın sonuna dek’ O’nun tanıkları olmalıydılar... İki hedefe de ulaşıncaya kadar durma özgürlüğümüz yoktur.”—John R. W. Scott, The Message of Acts: The Spirit, the Church & the World [Elçilerin İşleri’nin Mesajı: Ruh, Kilise ve Dünya] (Downers Grove: InterVarsity, 1990), s.44.

“Kurtarıcı’nın öğrencilerine verdiği görev tüm imanlıları kapsıyordu. Dünyanın sonuna dek Mesih’e iman eden herkesi kapsamaktadır. Canları kazanma işinin yalnızca atanmış din görevlilerinin işi olduğunu düşünmek ölümcül bir yanılgıdır. Müjde, göksel esinlemenin geldiği herkese emanet edilmiştir. Mesih’in hayatını alan herkes, insan kardeşlerinin kurtuluşu için çalışma görevine atanır. Kilise bu iş için kurulmuştur ve onun kutsal yeminlerini üzerine alan herkes dolayısıyla Mesih’in çalışma arkadaşı olmaya söz vermiştir.”—Ellen G. White, Çağların Arzusu, s. 822 [Sevgi Öğretmeni, s. 807].

**Tartışma Soruları**

`Elçilerin İşleri 1:7 ayeti, Markos 13:32 ayetini hatırlatıyor:` `“O günü ve o saati, ne gökteki melekler, ne de Oğul bilir; Baba'dan başka kimse bilmez.”` `Ellen G. White şöyle diyor:` `“Bir daha asla Allah’ın halkı için zamana dayalı bir mesaj olmayacak.` `Ne Kutsal Ruh’un dökülüşünün, ne de Mesih’in gelişinin kesin tarihini bilemeyiz.”—Ellen G. White, Selected Messages [Seçme Mesajlar], 1. kitap, s. 188.` `Sonra ekliyor:` `“Mesih’in gelişinin saatini, gününü ya da yılını duyurmaya girişen kimse bir boyunduruk yüklenmiştir ve Rabb’in kendisine vermediği bir mesajı duyurmaktadır.”—Advent Review and Sabbath Herald, 12 Eylül 1893.` `Bu tip açıklamaların bugün bizimle ne alakası var?`

`Bir zamanlar biri şöyle demişti:` `“Allah’ın avukatlardan çok tanıklara ihtiyacı var.”` `Bu söz hakkında ne düşünüyorsun?`

`İlk kilisede duanın rolü neydi?` `Tarihindeki neredeyse tüm dönüm noktalarında duadan söz edildiğini görmemiz tesadüf mü (Elç. 1:24; 8:14–17; 9:11, 12; 10:4, 9, 30; 12:2, 3)?` `Duanın bizim yaşamlarımızdaki rolü nedir?`
