---
title:  İman hayati
date:   03/08/2018
---

#### Müjdeyi Facebook’lamak

_Andrew McChesney, Adventist Misyonu_

Güney Koreliler, en çalışkan Yedinci Gün Adventist müjdecileri arasındadır. Orta Doğu’ya bir gidin, Türkiye ve Lübnan’da işine bağlı birçok Koreli göreceksiniz. Koreliler Afrika ve Güney Amerika’da da yaşıyor. Bangladeş ve Hindistan gibi uzak ülkelerde bile aktif bir Koreli oluşumu var.

Ama bu misyon ruhuna rağmen yerel kilise liderleri, Güney Kore’deki çoğu gencin cebelleştiğini söylüyor. Bu problem, Cumartesi gününün iş günü olduğu bir ülkedeki kültürel bir kuşak farkı ve kariyer zorluklarıyla bağlantılı. Ama aynı zamanda diğer Hristiyanlardan gelen yaygın bir küçümseme de oldukça incitici. Güney Kore nüfusunun 51 milyonunun çeyreğinden fazlasının Hristiyan olmasına rağmen Adventistler sadece küçük bir azınlığını oluşturmaktadır. Adventist Kilisesi bir tarikat olarak reddediliyor ve üyelerden de SDA1 yani kilisenin kısaltmasında kullanılan kelime olan “sdalar” diye alay edilerek bahsediliyor.

Altı Adventist üniversite öğrencisi artık bundan bıktıklarına karar verdiler. Genç Adventist dostlarını eğitme amaçlı bir Facebook grubu ve çevrimiçi bir radyo istasyonu kurdular. 

“Bizim odağımız; yaygın Adventizme ait olmadığını hisseden genç insanlara ulaşabilmek,” dedi Güney Kore’nin başkenti Seul’deki kiliseye ait olan Sahmyook Üniversitesi’ndeki grafik tasarım öğrencisi olan, 27 yaşındaki Hansu Hyun.

Genç Adventistler dikkat çekti. 2014’te açılan Facebook grubunun yaklaşık 900 takipçisi var ve bu Güney Kore’deki Adventist Kilisesi için önemli bir sayı. Bu grup vejetaryen tariflerin olduğu renkli meme2ler ve tanıklıklar sunuyor. Tanıklıklar için de kurucular genç bir kilise üyesi ya da Adventist olan tanınmış bir şarkıcı ya da aktör ile röportaj yapıyorlar ve tanıklık beş ya da daha fazla meme ile yayılıyor. “Savaş Vadisi”nin tiyatroya uyarlandığı zaman Adventist savaş kahramanı Desmond Doss hakkındaki tarihi gerçekleri vurgulayan meme serileri çok başarılı oldu.

“Genç insanların bunun gibi gayri resmi içerikleri sevmesinin daha kolay olduğunu keşfettik,” dedi Sahmyook Üniversitesi’nde Teoloji3 okuyan 25 yaşındaki kurucu ortak Taegyun Bong. “Kiliseden ayrılan genç Adventistler bizim hizmetimiz aracılığıyla iyileşme gösterdiklerini söylediler. Bunu duyduğumuz için çok mutluyuz!”

Facebook grubuna bağlı olan radyo istasyonunun, Adventistlere edilen hakaretlere bir cevap niteliğinde olan alaycı bir ismi var: RadyoSda. Yayınlar, Kore kilisesinin genç liderlerinin öğleden sonra Sebti nasıl geçirdikleri ve bir hukuk öğrencisinin Sebt tutmanın zorlukları hakkındaki konuşmalarını da kapsıyor.

“Yayınları her hafta yaklaşık 700-2000 arası insan dinliyor.,” dedi bir İngiliz Dili ve Edebiyatı öğrencisi olan 27 yaşındaki kurucu ortak Hyunho Kim.

“Tüm projemiz tek bir kelimeyle tanımlanabilir: isteklilik,” dedi. Hristiyanlık hayatımızda pasif olmak kolaydır ama biz Adventist topluluğu üzerinde bir etki bırakmaya çalışan genç insanlarız.”

1. Yedinci Gün Adventistleri anlamına gelen “Seventh-Day Adventists”in kısaltmasıdır.
2. İnternet ortamında komiklik olsun diye kullanılan konu ile ilintili resim/söz/kavram veya kalıp cümle
3. Dinbilim