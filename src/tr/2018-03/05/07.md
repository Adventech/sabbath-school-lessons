---
title:  Ek Çalışma
date:   03/08/2018
---

“Muharebede öldürülen bir general kendi ordusu için bir kayıptır, fakat ölümü düşmana fazladan bir güç vermez. Fakat önemli bir adam karşıt güçlere katıldığında, yalnızca hizmetleri kayıp olmakla kalmaz, ayrıca katıldığı kişiler de kesin bir avantaj kazanır. Tarsuslu Saul, Şam’a giderken Rab tarafından rahatlıkla vurulup öldürülebilirdi, böylece zulmeden güçten büyük bir kuvvet çekilip alınmış olurdu. Fakat Allah, takdiri ile Saul’un hayatını bağışlamakla kalmadı, fakat onu dönüştürdü, böylece düşmanın tarafından bir savunucuyu Mesih’in tarafına geçirdi.”—Ellen G. White, Elçilerin İşleri, s. 113.

“Mesih öğrencilerine gidip tüm uluslara öğretmelerini emretmişti; fakat Yahudilerden öğrendikleri önceki öğretiler Efendileri’nin sözlerini tam anlamıyla kavramalarını güçleştiriyordu, bu yüzden de bunları yerine getirmekte yavaş kalıyorlardı. Kendilerine İbrahim’in çocukları diyorlardı ve kendilerini ilahî vaadin mirasçıları olarak görüyorlardı. Ancak Rabb’in göğe yükselişinden yıllar sonra zihinleri Mesih’in sözlerinin maksadını net bir şekilde anlayabilecekleri derecede açıldı ve diğer uluslardan olanların dönüşümü için çalışmanın yanı sıra Yahudilerin dönüşümü için de çalışmaları gerektiğini anladılar.”—Ellen G. White, Sketches from the Life of Paul [Pavlus’un Yaşamından Hikâyeler], s. 38.

**Tartışma Soruları**

`Şam yolunda İsa’nın Pavlus’a sorduğu soru üzerinde biraz daha düşün:` `“Neden bana zulmediyorsun?” (Elç. 9:4).` `Pavlus için, bu soru Nasıralı İsa’nın gerçekten de ölümden dirilmiş olduğunun bir göstergesiydi.` `Fakat daha da önemlisi, bu soru İsa ile O’nun kilisesi arasında var olan ruhsal özdeşliğin bir göstergesiydi (ayrıca bkz. Mat. 25:34–45).` `İma edilen şey çok açık: kiliseye verilen her zarar, bizzat İsa’ya verilen zarardır.` `Pratik olarak bu bugün bizim için ne anlama geliyor?`

`İsa’ya tanıklık etmenin kapsamında İsa için acı çekmek var.` `“Tanıklık” sözcüğünün Grekçe karşılığının (martis), “şehitlik” ile ilişkili olması tesadüf değil.` `İsa için acı çekmek ne anlama geliyor?`

`Latince eski bir deyim olan Credo ut intelligam, “Anlayabilmek için inanırım” anlamına geliyor.` `Bu fikir Tarsuslu Saul’a ne olduğunu anlamamıza nasıl yardım edebilir?` `Yani Pavlus, ihtidasından önce, İsa’ya iman etmeden önce, anlamıyordu.` `Ancak yaşadığı tecrübe sonrasında durumu idrak edebildi.` `Bundan, bizim için çok net olan gerçekleri anlamayan kişilerle karşılaşıp hayal kırıklığına uğradığımız zamanlar için hangi dersleri çıkartabiliriz?`
