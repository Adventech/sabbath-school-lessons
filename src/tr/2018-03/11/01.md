---
title:  Yeruşalim’de Tutuklanma
date:   08/09/2018
---

### Konuyla İlgili Metinler
Elç. 21; Rom. 2:28, 29; Gal. 5:6; Elç. 22; Elç. 23:1–30; Mat. 22:23–32.

> <p>Hatırlama Metni</p>
> “O gece Rab Pavlus’a görünüp, ‘Cesur ol’ dedi, ‘Yeruşalim’de benimle ilgili nasıl tanıklık ettinse, Roma’da da öyle tanıklık etmen gerekir’” (Elç. 23:11).

Pavlus’un ilk müjdeleme yolculuğundan hemen sonra, kilisede diğer uluslardan olanların imana ne şeklide kabul edileceğine dair temel bir anlaşmazlık olduğu açıkça ortaya çıkmıştı (Elç. 15:1-5). Pavlus, belki de çekişmenin büyüyeceğini hissederek, kilisenin birliğini desteklemek amacıyla bir plan tasarladı. Kurulda ondan yoksulları anımsaması istendiği için (Gal. 2:10), diğer uluslardan olanların kiliselerinden Yahudiye’deki kardeşlere mali yardımda bulunmalarını, “kutsallara yapılacak para yardımı” (1Ko. 16:1) talep etti, bunun belki de iki grup arasında bir köprü kurulmasına yardım edeceğini umuyordu.  

Bu, tüm risklere rağmen üçüncü yolculuğunun sonunda Yeruşalim’e gitme konusundaki kararlılığını açıklayabilir. Hem Yahudi kardeşlerine karşı yürekten bir sevgi besliyordu (Rom. 9:1–5); hem de birleşik bir kiliseyi çok arzu ediyordu (Gal. 3:28, 5:6). Yahudiler ve diğer uluslardan olanlar yasa işleriyle değil (Rom. 3:28–30), iman yoluyla eşit olarak kurtarıldığına göre, aralarında yasanın törensel gerekliliklerine dayanan herhangi sosyal yabancılaşma müjdenin kapsayıcı doğasına aykırı olurdu (Ef. 2:11–22). 

Pavlus görevinin ve yaşamının bu yeni safhasına girerken onu takip edelim.

_*15 Eylül Sebt Günü’ne hazırlık için bu haftanın konusunu çalışın._