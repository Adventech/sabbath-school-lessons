---
title:  Ek Çalışma
date:   14/09/2018
---

“Bu olayda Pavlus ile yoldaşları, Uluslardan olanların kiliseleri tarafından Yahudi kardeşleri arasındaki fakirleri desteklemek için iletilen bağışları Yeruşalim’deki çalışmanın önderlerine resmi olarak sundular... 

“Bu gönüllü sunular Uluslardan olan mühtedilerin Allah’ın dünya çapındaki örgütlü işine olan sadakatini gösteriyordu ve herkes tarafından minnettarlık duyularak alınmalıydı, ancak Pavlus’a ve yoldaşlarına, şimdi önlerinde durdukları kişiler arasında dahi armağanları teşvik eden kardeşlik sevgisi ruhunu takdir edemeyecek olanlar olduğu belli olmuştu.”—Ellen G. White, Elçilerin İşleri, s. 368, 369.

“Kilisedeki önderler elçiye karşı hoşnutsuz duygularını tamamen bırakmış olsalar ve onu müjdeyi Uluslardan olanlara taşımak üzere Allah tarafından özel olarak çağrılmış biri olarak kabul etselerdi, Rab onu kendilerine bağışlayacaktı. Allah Pavlus’un çalışmalarının bu kadar çabuk sonlanmasını takdir etmemişti, fakat Yeruşalim’deki kilisenin önderlerinin tuttukları yolun neden olduğu olaylar zincirini etkisiz hale getirmek için bir mucize de göstermedi. 

“Aynı ruh halen aynı sonuçlara yol açmaktadır. İlahî lütfun sağladığı bereketleri takdir etmenin ve geliştirmenin ihmal edilmesi, kiliseyi pek çok bereketten mahrum bırakmıştır. Rab, çalışmaları takdir edilseydi, sadık bir hizmetkârın işini ne kadar da çok uzatırdı! Fakat kilise canların düşmanının anlayışı saptırmasına izin verirse ve bu nedenle Mesih’in kulunun sözlerini ve işlerini yanlış yansıtıp yanlış yorumlayacak olurlarsa; onun yoluna engel olup, yararlı olmasını engellerlerse, Rab vermiş olduğu bereketleri kimi zaman geri alır... 

“Eller kalbi atmayan göğsün üzerinde katlandığında, uyarı ve teşviğin sesi sustuğunda, o zaman taş kalpliler kendilerinden alınan bereketleri görmek ve takdir etmek üzere harekete geçirilebilirler. Ölümleri, yaşamlarının gerçekleştiremediği şeyi yerine getirebilir.”—sayfa 384, 385.

**Tartışma Soruları**

`1.	Pavlus iyi karşılanmayacağını bile bile Yeruşalim’e giderek, kilisenin çıkarlarını kendi kişisel çıkarlarının üzerinde tuttu. Onun örneğini hangi dereceye kadar izlemeliyiz?`

`2.	Pavlus’un Yeruşalim'de verdiği tavizden ne öğrenebiliriz? Sahip olduğumuz ilkelerden vazgeçmeden ne şekilde siyaseten doğru olmayı başarabiliriz? Ya da olabilir miyiz?`

`3.	Kilisenin birliği her zaman çok önemlidir. Farklı bakış açılarına sahip olsak da birlikte, bütünleşmiş olarak çalışmayı nasıl öğrenebiliriz?`