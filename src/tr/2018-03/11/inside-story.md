---
title:  İman hayati
date:   14/09/2018
---

#### 100 kişiyi Vaftiz Etmek

_Andrew McChesney tarafından, Adventist Misyonu_

Kiyong Kwon Güney Kore’de ilk kilisesini kurduğunda 20 kilise üyesi vardı. Eski kilisesinden de 20 kişi geldi ama Kiyong yeni üyeler istiyordu.

Kilisenin ilk Sebt hizmetinde genç bir adam çıkageldi. Bu onun herhangi bir kiliseye ilk gelişiydi.

“Neden bu küçük kiliseye geldin?” diye sordu Kiyong.

“Sadece hiç şansım yok,” diye yanıtladı misafir. “Ama birisi eğer bir kiliseye gidersem bunun bana şans getireceğini söyledi.”

Kiyong Kutsal Kitap dersleri vermeyi teklif etti ve genç adam vaftiz edildi.

Ama Kiyong daha fazla üye istiyordu. Bir gün sabahtan akşama kadar dua eti, “Lütfen bana insanlar ver. Bu kiliseyi dolduracak ruhlar ver.” 

Ertesi gün bir komşu Kiyong’u durdurdu. “Dün içimden kiliseye gitmek geldi,” dedi. “Lütfen beni kilisene götür.”

Bunun ertesi günü Kiyong’a bir telefon geldi, “Kız kardeşim 10 yıldır benim kiliseye gitmemi isteyen bir Adventist, ama hiç gitmedim,” dedi arayan kişi. “Ama şimdi gitmek istiyorum.”

Kiyong iki kadınla da Kutsal Kitap çalıştı ve ikisi de vaftiz oldu.

“Tanrı bu şekilde pek çok insan gönderdi,” dedi Kiyong. 

İlk yıl 40’tan fazla insan vaftiz edildi. Kiyong 100 vaftiz için dua etti. Sonra üç yıl içinde hiç görmediği bir kadını hatırladı. Onu bir çocuk sanat okulunu yönetirken buldu ve onu çiçekler ile ziyaret etti. 

“Sen kilisemde vaftiz olacak 100. kiş, olmalısın,” dedi ona.

Kadın kabul ettiğinde Kiyong ona ilk olarak Kutsal Kitap dersleri alması gerektiğini ve sonraki akşam onu evinde beklemesini bildirdi. “Eşinin de orada olduğundan emin ol.” dedi.

Kiyong ayrıldığında kadın eşini arayıp şöyle dedi, “Kwon Hoca yarın evimize Kutsal Kitap öğretmeye gelecek.”

Dindar bir Budist ve bir iş sahibi olan eşi son günlerde İngilizce öğrenmeye karar vermiş ve birkaç adet İngilizce dilinde kitaplar almış, Kutsal Kitap da dahil. Ofisinde Kutsal Kitap okumak için mücadele ediyormuş. Böylece dua etmiş, “Eğer sen gerçek Tanrı iseni bana Kutsal Kitap’ı öğretecek birini gönder.”

O anda karısı arayıp söyledi, “Kwon Hoca yarın evimize Kutsal Kitap öğretmeye gelecek.”

“Kocası tarif edilemez bir şekilde şok olmuştu,” dedi Kiyong. 

Ertesi gün Kiyong evli çifti ve yetişkin çocuklarını Kutsal Kitap çalışmayı istekle beklerken buldu.

56 yaşındaki Kiyong Kwon(soldaki), Güney Kore’de üç tane kilise kurdu. Bu üç ayın On Üçüncü Sebt Bağışı’nın bir kısmı Sejong, Güney Kore’deki ilk Adventist kilisesini kurmaya yardım edecek. Kiyong hakkında daha fazla okumak için gelecek hafta tekrar gelin.