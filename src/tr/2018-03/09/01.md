---
title:  İkinci Müjdeleme Yolculuğu
date:   25/08/2018
---

### Konuyla İlgili Metinler
Elç. 16, Rom. 3:28, Gal. 2:16, Elç. 17, 1Ko. 1:23, Elç. 18:1–10.

> <p>Hatırlama Metni</p>
> “Korkma, konuş, susma! Ben seninle birlikteyim; hiç kimse sana dokunmayacak, kötülük yapmayacak. Çünkü bu kentte benim halkım çoktur.” (Elç. 18:9, 10).

Pavlus ile Barnaba Antakya’ya döndükten sonra kiliseyi geliştirdiler ve daha da fazla müjdeleme çalışmasına giriştiler. Anlaşılan bu onların son beraber çalışmasıydı, zira şiddetli bir anlaşmazlık onları ayrılığa götürdü. Anlaşmazlıklarının sebebi Barnaba’nın yeğeni Markos’tu (Kol. 4:10). Pavlus Barnaba’yı bir önceki yolculuklarında müjdeledikleri yerlere geri dönmeye davet ettiğinde, Barnaba yeğenini de yanlarına almak istedi, fakat Pavlus Markos’un geçmişteki hatası yüzünden buna karşı çıktı (Elç. 12:13). 	Ne var ki, Pavlus ile Barnaba’nın ayrılması sonuçta berekete dönüştü, zira güçlerini bölerek başta tasarladıklarından çok daha geniş bir alanda çalışabildiler. Barnaba Markos’u yanına alıp memleketi Kıbrıs’a döndü (Elç. 4:36). Pavlus ise kendisine eşlik etmesi için Silas’ı davet ederek, Suriye ve Kilikya’ya gitti ve oradaki kiliseleri güçlendirdi. Pavlus, Antakya’ya ilk gelişinden önce Tarsus’ta birkaç yıl geçirmişti (Elç. 9:30; 11:25, 26). Şimdi, orada kurduğu toplulukları yeniden ziyaret etme fırsatını yakalamıştı. Bununla birlikte, Allah’ın onun için planı Pavlus’un ilk başta tasarladıklarından çok daha büyüktü.

_*1 Eylül Sebt Günü’ne hazırlık için bu haftanın konusunu çalışın._