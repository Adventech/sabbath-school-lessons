---
title:  Ek Çalışma
date:   31/08/2018
---

“Bugün rağbet görmeyen gerçekleri öğretenlerin, zaman zaman, Hristiyan olma iddiasındakilerden dahi olsa, Pavlus ile çalışma arkadaşlarının aralarında çalıştıkları insanlardan gördüğünden daha iyi bir kabul görmezlerse, cesaretleri kırılmamalıdır. Çarmıhın habercileri her zaman İsa’nın adında çalışarak, uyanıklık ve dua ile silahlanmalı, iman ve cesaretle ilerlemelidirler.”—Ellen G. White, Elçilerin İşleri, s. 209.

“Bu dünyanın kapanış sahnelerinde, zor gerçeklerin kendilerine ilan edildiği kişiler Veriyalılar’ın örneğini izleyerek Kutsal Yazılar’ı her gün araştırsalar ve kendilerine getirilen mesajı Allah’ın sözüyle karşılaştırsalar, şimdi nispeten az olan Allah’ın yasasının ilkelerine sadıkların sayısı büyük bir sayıya ulaşırdı... 

“Herkes, kendisine verilen ışığa göre yargılanacak. Rab, elçilerini kurtuluş mesajıyla gönderir, duyanları da, O’nun hizmetkârlarının sözlerine ettikleri muameleye göre sorumlu tutacaktır. Gerçeği içtenlikle arayanlar, kendilerine sunulan öğretileri Allah’ın sözünün ışığında dikkatle araştıracaklardır.”—sayfa 210, 211.

**Tartışma Soruları**

`1.	Pazartesi dersinin son paragrafı bağlamında, aşağıdaki ifadenin gerektirdiklerini derste tartışın: “Vaftiz adaylarının daha kapsamlı bir hazırlığa ihtiyaçları var... Hristiyan yaşantısının ilkeleri, gerçeğe yeni gelmiş olanlara açıklanmalıdır.”—Ellen G. White, Testimonies for the Church [Kilise İçin Tanıklıklar], 6. cilt, s. 91, 92.`

`2.	Çarşamba dersinin son sorusu üzerinde biraz daha düşün. Biz kilise olarak kültürel farklılıklara Pavlus’un gösterdiği aynı anlayışı ve müjdeden ya da kendi dini kimliğimizden taviz vermeden insanlarla oldukları yerde buluşmak konusunda onunla aynı gönüllülüğü nasıl gösterebiliriz?` 

`3.	Elçilerin İşleri 17:32–34 ayetlerini oku. Pavlus’un bildirisinin Atina’da karşılaştığı üç farklı tepkiden ne öğrenebiliriz? “(1) Kimileri alay etti. Bu tuhaf Yahudi’nin tutkulu samimiyeti onları eğlendirmişti. Yaşamla alay etmek mümkün; fakat bunu yapanlar elbet komedi olarak başlayanın trajedi olarak bittiğini öğrenecek. (2) Kimileri karar vermeyi erteledi. Tüm günlerin en tehlikelisi, bir  kimsenin yarın için konuşmanın ne kadar kolay olduğunu fark ettiği gündür. (3) Kimileri iman etti. Bilge kişi Allah’ın önerisini ancak aptalların geri çevireceğini bilir.”—William Barclay, The Acts of the Apostles [Elçilerin İşleri], gözden geçirilmiş baskı (Philadelphia Westminster, 1976), s. 133.` 

`4.	Pavlus fikrini Atinalılara vurgulamak için putperest bir şairden alıntı yaptı (Elç. 17:28). Bu, böyle kaynakları kullanmanın kimi zaman nasıl işe yarayabileceği hakkında bize ne anlatmalı? Aynı zamanda bunu yapmak hangi tehlikeleri de yanında barındırıyor?`