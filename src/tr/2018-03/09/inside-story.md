---
title:  İman hayati
date:   31/08/2018
---

#### Ne Zengin Ne Fakir

_Andrew McChesney tarafından, Adventist Misyonu_

Chang Çin’de paranın ve zenginliğin hayalini kuruyordu.

Sırt çantası üreten fabrikasının kendisini zengin edeceğini düşünüyordu. O yüzden işinde zor zamanlar geçirdiğinde kafası karışık hissetti. İnternetten bir arkadaşı ona alışılmadık bir tavsiye vermişti: “Kiliseye git.”

Chang kiliseye gitmek için çok meşguldü, ta ki fabrikası iflas edene kadar. Fakat ilk ziyaretinde gördüklerinden pek etkilenmemişti.

“Tanrının beni daha çok para ile bereketlemesini istiyordum. Bu yüzden ikinci kez kiliseye gittim,” dedi. 

O sıralarda Chang başka bir şehirde bir restoranda aşçı olarak işe alınmıştı. Ayrılmasının üzerine hemen internetten bir kilise aramaya başladı. “Bir kilise bulmak istiyordum, böylece daha fazla para kazanabilirdim,” dedi.

İki kilisenin adresini buldu: Büyük bir Pazar günü kilisesi ve küçük bir Yedinci Gün Adventist ev kilisesi. “Neden bilmiyorum ama küçük olanına gitmeye karar verdim,” dedi.

Bir gün bir kilise üyesi Chang ile Sebt hakkında konuştu. “Eğer Sebt tutarsan daha çok bereketleneceksin,” dedi.

Chang daha fazla para istedi. Bu yüzden kiliseden Sebti tutabilmesi için dua etmelerini istedi. Ertesi gün müdürüne Sebt günleri izinli olmak istediğini eğer olmazsa istifa edeceğini söyledi. 

“İstifa etmekle tehdit etme,” dedi müdür. “Sadece Sebtini tut.”

Restoran sahibi bu anlaşmayı duyunca sinirli bir şekilde Chang’e Sebt günleri çalışmasını emretti. Chang hemen istifa etti. Şaşırtıcı bir şekilde, restoranın tüm çalışanları da bir dayanışma gösterisi olarak istifa ettiler.

Kilise üyeleri hç vakit kaybetmeden Chang’a bir Adventist sanatoryum1 unda sağlık dersleri almasını teklif ettiler. Chang bu fikri sevdi. Bir diyetisyen sertifikasıyla yüksek maaşlı bir işe girebilirdi.

Fakat Chang’ın Allah’ı tanımak içinde büyüyen bir isteği vardı. Kutsal Kitap eğitimi için dua etti. Ertesi gün farklı kiliselerden iki kişi, ayrı ayrı onu arayarak başka bir şehirde olacak olan Kutsal Kitap eğitimine katılmasını önerdiler. Bu eğitim onun yüreğini değiştirdi. Para arzusunu kaybetti ve bir Kutsal Kitap çalışanı oldu.

34 yaşındaki Chang, hayatının Yeşaya 55:8 ile özetlenebileceğini söyledi, “‘Çünkü benim düşüncelerim sizin düşünceleriniz değil, sizin yollarınız benim yollarım değil’ diyor RAB.”

“Şimdi zengin hissetmiyorum ama fakir de hissetmiyorum,” dedi. “Bir keresinde bir vaiz bana hiçbir şeye ihtiyacı olmadığını söyledi. Ona inanmadım ve dedim ki, ‘Gerçekten mi? Çok paran olduğu için mi hiçbir şeye ihtiyacın yok?’ Şimdi ne demek istediğini anlayabilirim. Benim de hiçbir şeye ihtiyacım yok.”

Sizlerin Sebt Okulu misyon bağışlarınız Chang gibi Küresel Misyon öncülerini desteklemeye yardım ediyor.

1. Sanatoryum, uzun dönemli tedavi gerektiren hastalıklara sahip - özellikle verem - hastaların iyileştirilmesi için kurulmuş sağlık kuruluşları.