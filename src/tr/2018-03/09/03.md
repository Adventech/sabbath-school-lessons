---
title:  Filipi
date:   27/08/2018
---

Pavlus ile yoldaşları Makedonya’ya vardıklarında Filipi’ye geçtiler ve burada Avrupa’daki ilk Hristiyan topluluğunu kurdular.

`Elçilerin İşleri 16:11–24 ayetlerini oku. Müjdeciler Sebt günü nereye ve neden gittiler? Orada sonunda başlarına ne geldi?`

Pavlus bir kente her gelişinde, alışkanlık olarak Yahudilere tanıklık etmek için Sebt günü oradaki havraya giderdi (Elç. 13:14, 42, 44; 17:1, 2; 18:4). Filipi’de o ve yanındakiler, hem Yahudi hem de diğer uluslardan olan Allah’a ibadet eden bazı kadınlarla birlikte, dua etmek için ırmak kenarına gittiklerine göre, kentte muhtemelen havra yoktu. Bunun önemi, Pavlus’un Sebt günlerinde Yahudi havralarına sadece müjdecilik amacıyla değil, Sebt günü aynı zamanda kendisinin ibadet günü olduğu için de gidiyor olmasıdır.

`Elçilerin İşleri 16:25–34 ayetlerini oku. Zindancının ihtidası öyküsünü gözden geçir. Kurtulmak için ne yapması gerekiyordu?`

Pavlus ile Silas’ın zindancıya verdikleri cevap müjdeyle bütünüyle uyumlu, zira kurtuluş yalnızca İsa’ya iman yoluyladır (Rom. 3:28, Gal. 2:16). Ancak bu anlatıdan, uygun doktrinsel ve pratik eğitim verilmeden, İsa'ya iman etmenin vaftiz olmak için tek gereklilik olduğu sonucunu çıkartamayız.

Zindancı hakkında ne biliyoruz? Yahudi ya da Yahudiliğe dönen birisi miydi? Her iki durumda da, ihtiyaç duyduğu şey İsa’ya Rab ve Kurtarıcı olarak iman etmekti. Peki ya o aynı Kornelius, Lidya (Elç. 16: 14) ya da Elçilerin İşleri kitapçığındaki daha başkaları gibi, Allah’ı zaten tanıyan ve O’na ibadet eden diğer uluslardan olan biriydiyse? Ya daha önce Pavlus’un şehirdeki müjdeleme toplantılarından birini katıldıysa? Onunla ilgili gerçekler ne olursa olsun, öykünün kısalığı hızlı vaftizler için mazeret olarak kullanılmamalıdır.

`Elçilerin İşleri 16:31–34 ayetlerini oku. Bu, Mesih’in kurbanlığının bizim için ne kadar tam ve mükemmel olduğu hakkında bize ne öğretiyor? Mesih’in doğruluğunun tek kurtuluş umudun olarak seni çevrelemesinin güvencesinde gün be gün huzur bulmayı nasıl öğrenebilirsin?`