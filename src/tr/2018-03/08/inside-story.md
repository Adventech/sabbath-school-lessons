---
title:  İman hayati
date:   24/08/2018
---

#### Bir Soru Daha

_Andrew McChesney tarafından, Adventist Misyonu_

Byongju Lee, birisinin ona gönderdiği şiire şaşkınlıkla baktı. Telefon numarasını tanımıyordu. Pek çok insan yanlış numara diye mesajı silebilirdi ama Byongju silmedi. Cevap verdi, “Kimsiniz?”

Telefonu çaldı. “Kimsiniz?” diye sordu bir kadın sesi. “İlk önce siz yazdınız,” diye yanıtladı Byongju.

Arayan kişinin şiiri bir arkadaşına göndermek istediği ama numaranın tek hanesini yanlış tuşladığı ortaya çıktı. 

Pek çok insan o noktada telefonu kapatabilirdi ama Byongju yapmadı. Bir soru daha sordu, “Siz bir şair misiniz?”

“Hayır, ben bir ilkokul öğretmeniyim,” dedi kadın. “Hobi olarak şiir yazıyorum.”

“Oo gerçekten mi?” dedi Byongju. Kadının aksanını tanıdığını düşünerek bir soru daha sordu. “Busan’da mı yaşıyorsunuz?” dedi, Güney Kore’nin en büyük ikinci şehrinden bahsediyordu.

“Hayır, Jinju’da yaşıyorum,” dedi kadın.

“Aslında ben de liseyi Jinju’da okudum,” dedi Byongju. Kadın hangisi olduğunu sordu ve Byongju’nun okulunun bir sokak yukarısında okuduğunu hevesle paylaştı. İkili bir kaç dakika boyunca lise günlerinden konuştular.

Sonra kadın sordu, “Ne iş yapıyorsun?” “Ben bir kilise pastörüyüm,” dedi Byongju.

“Hangi mezhep?”

Bu soru Byongju’ya kadının bir Budist olmadığını düşündürdü, nüfusun yüzde 15’ini oluşturan Güney Kore’nin en yaygın ikinci dini inanç grubu. “Hristiyanlar bir rahibe hangi tapınakta çalıştığını sormazlar, yani kadın bir Hristiyan olmalı,” diye düşündü. Hristiyanlar 51 milyonluk nüfusun yüzde 27’sini oluşturuyorlar.

“Ben bir Yedinci Gün Adventist pastörüyüm,” dedi Byongju.

“Anladım,” dedi kadın. “Nuh’un Gemisi’ni biliyor musunuz?”

Byongju şaşırdı. Güney Kore’de Nuh’un Gemisi Adventist Kilisesi’nin bir yan dalıdır.

Kadın 20 yıl önce bir Nuh’un Gemisi grubuyla kısa bir süreliğine ibadet ettiğini açıkladı. Kadın gruptan tek bir şeye ikna olarak ayrıldı: Kutsal Kitap’a ait Sebt günü Pazar günü değildi. Şimdi de 20 yıl sonra yanlış bir mesajı Adventist bir pastöre göndermişti.

O akşam Byongju kadına devam niteliğinde bir mesaj attı. “Bugün seninle tanışmak çok güzeldi!” yazdı.

Bir yıl sonra kadın vaftiz oldu.

Müjdecilik kolaydır dedi Byongju. “Eğer o mesajı görmezden gelseydim belki de o kadın bir kilise üyesi olmayacaktı,” dedi. “Ama sadece bir soru daha sorarak bir ilişki kurmayı denedim.”

51 yaşındaki Byongju Lee(soldaki), Güney Kore, Seul’deki Adventist Kilisesi’nin Kore Birliği Konferansı için Sebt Okulu ve Bireysel Hizmetler yöneticisidir. Bununla birlikte Güney Kore’de en popüler dini yayın olarak ikinci sırada yer alan bir günlük adanma yayını olan “Chun Su Dap”ın yöneticisi ve konuşmacısıdır.