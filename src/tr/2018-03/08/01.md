---
title:  Yeruşalim Kurulu
date:   18/08/2018
---

### Konuyla İlgili Metinler
Elç. 15; Gal. 2:11–13; Çık. 12:43–49; Rom. 3:30; Lev. 18:30; Va. 2:14, 20.

> <p>Hatırlama Metni</p>
> “Bizler, Rab İsa’nın lütfuyla kurtulduğumuza inanıyoruz; onlar da öyle” (Elç. 15:11).

Pavlus ile Barnaba iki yıldan uzun bir süreden sonra Suriye’deki Antakya’ya döndü. Onları müjdeciler olarak gönderme işine tüm kilise dahil olduğu için, kiliseye rapor verecek olmaları doğaldı. Fakat rapordaki vurgu onların başardıkları üzerinde değil, Allah’ın onlar aracılığıyla gerçekleştirdikleri üzerindeydi. 

Birçok Yahudi’nin de imana gelmiş olmasına rağmen, raporun ana konusu müjdeleme görevinin diğer uluslardan olanlar arasındaki başarısıydı. Fakat Kornelius vakasından beri diğer uluslardan olan sünnetsiz kişilerin ihtidaları bir mesele haline gelmişti (Elç. 11:1–18), şimdiyse çok daha fazla sayıda mühtedi kilise üyeliğine alınıyor ve işler gittikçe karışıyordu. Yeruşalim’deki birçok imanlı bu durumdan hoşnut değildi. Onlara göre, diğer uluslardan olanların Allah’ın halkının bir parçası olup kendi birlikteliklerine katılabilmeleri için önce sünnet edilmeleri, yani Yahudiliğe dönmeleri gerekiyordu.

Elçilerin İşleri 15. bölüm baştan sona diğer uluslardan olanlar sorununun kritik bir seviyeye ulaşması ve çözüm bulmak için kilisenin hep beraber çalışmasıyla ilgili. Yeruşalim Kurulu elçisel kilisenin tarihinde dünya çapındaki görevine ilişkin bir dönüm noktasıydı.

_*25 Ağustos Sebt Günü’ne hazırlık için bu haftanın konusunu çalışın._