---
title:  Pentekost
date:   07/07/2018
---

### Konuyla İlgili Metinler
Elç 2:1–4, Yu. 14:16, Elç. 2:5–13, Yoel 2:28–32, Elç. 2:22–39, Mez. 110:1–3.

> <p>Konuyla İlgili Metinler</p>
> “Tanrı, İsa’yı ölümden diriltti ve biz hepimiz bunun tanıklarıyız. O, Tanrı’nın sağına yüceltilmiş, vaat edilen Kutsal Ruh’u Baba’dan almış ve şimdi gördüğünüz ve işittiğiniz gibi, bu Ruh’u üzerimize dökmüştür” (Elç. 2:32, 33).

“Pentekost” Yahudilerin Haftalar Bayramı'nın (Çık. 34:22) Grekçe adı olan pentēkostē sözcüğünden gelmektedir; İlk Ürünler Bayramı olarak da bilinir (Say. 28:26). Bu sözcük “ellinci” anlamına gelir, bunun sebebi de Fısıh Bayramı’nın ertesi günü yapılan arpa demeti sunusundan tam elli gün sonra kutlanılan bir bayram olmasıdır. İsrail halkının Rabb’in karşısına “ilk buğday biçiminin” (Çık. 34:22) ürünleriyle çıktığı o gün, neşe ve şükran günüydü.

Bayram daha sonraları Hristiyan kilisesinin ilk ruhsal hasadının, Kutsal Ruh’un her zamankinden daha bol bir şekilde döküldüğü ve bir günde üç bin kişinin vaftiz edildiği o gün için uygun bir simge haline gelmiştir (Elç. 2:41). İsa’nın göğe yükselmesinin ve gökte yüceltilmesinin ardından, Ruh’un bu şekilde dökülmesi ani ve doğaüstü bir olaydı; elçilerin sıradan ve tanınmayan Celilelilerden dünyayı değiştirecek olan, sağlam inançlı ve cesur adamlara dönüşmelerini sağladı.

Pentekost’a çoğunlukla kilisenin doğum günü denilir, Yahudilerden ve (daha sonra) diğer uluslardan olanlardan oluşan Mesih’in izleyicilerinin Allah’ın yeryüzündeki yeni halkı olarak tanındığı zamandır.

_*14 Temmuz ’ne hazırlık için bu haftanın konusunu çalışın._