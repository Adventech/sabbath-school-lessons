---
title:  Ek Çalışma
date:   13/07/2018
---

Pentekost gününde Kutsal Ruh’un dökülmesi, gökte neler olduğuna ve Baba Tanrı’nın dünyanın günahlarına karşılık Mesih’in kurbanlığını nasıl kabul ettiğine ilişkin çok önemli bir gerçeği ortaya çıkardı. Kutsal Ruh’un dökülmesi ayrıca Mesih’in, yeryüzündeki kurbanlığı temeline dayanan, bizim yararımıza gökteki işinin artık başladığını gösterdi. Bu hayret verici olaylar, gök ile yeryüzünün bugün bizim idrak edemeyeceğimiz biçimlerde birbiriyle bağlantılı olduğu muhteşem hakikatinin birer göstergesidir.

“Mesih’in göğe yükselişi, izleyicilerin vaat edilen bereketi alacaklarına dair işaret olmuştu... Mesih göğün kapılarından geçtiğinde, meleklerin tapınmaları arasında tahta oturdu. Bu tören biter bitmez, Kutsal Ruh zengin ölçüde öğrencilerin üzerine indi ve Mesih gerçekten yüceltildi, hatta ezelden beri Baba’yla birlikteyken sahip olduğu görkemle kuşandı. Pentikost Günü’ndeki dökülüş, Kurtarıcı’nın taç giyme töreninin tamamlandığına dair Göğün bildirisiydi. O, verdiği vaade göre, Kendisinin rahip ve kral olarak gökte ve yerde tüm yetkiyi aldığına ve Kendi halkının üzerinde Meshedilmiş Olan olduğuna dair bir işaret olarak, izleyicilerine gökten Kutsal Ruh’u göndermişti.”—Ellen G. White, Elçilerin İşleri, s. 34.

**Tartışma Soruları**

`Kilise bugünkü yaşamında Pentekost günü yaşananlardan neleri tecrübe etmeyi umabilir?` `Bugün tekrar edilebilir olan ve olmayanlar nelerdir?`

`Petrus’un İsa’nın dirilişini Pentekost günü konuşmasının bu kadar önemli bir parçası yapmış olması üzerine derinlemesine düşün.` `Dirilişi daha da hayret verici bir olay haline getiren, o dönemdeki Yahudi toplumunun Mesih’le ilgili birçok beklentiye sahip olmasına rağmen, hiç kimsenin ölümden dirilen bir Mesih beklemiyor oluşudur.` `Bu kimsenin ruhsal radarında yoktu; Mesih’in gelişini bekleyenlerin beklentisi bu değildi.` `Bundan, en son yaygın öğretileri değil de Kutsal Kitap’ın öğrettiğini bilmeye ne kadar ihtiyaç duyduğumuz hakkında hangi dersleri çıkartabiliriz?`

`Elçileri İşleri 2:38 ayetinde vaftizin gerekliliğinden bahsediliyor.` `Bu, İsa’ya iman etmiş fakat vaftiz olmadan yaşamını yitirmiş kişilerin ister istemez kayıp olacağı anlamına mı geliyor?` `Cevabına gerekçeler göster.`
