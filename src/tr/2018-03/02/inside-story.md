---
title:  İman hayati
date:   13/07/2018
---

#### En İyi Arkadaşlar

_Batdelger Battsetseg_

Kiliseye ilk ziyaretim 9.sınıftayken oldu. Sebebi oldukça utandırıcıydı. Kiliseye gittim çünkü en yakın arkadaşım erkek arkadaşı ile yatmaya karar vermişti.

Ama arkadaşım Otko, önce, Moğolistan’ın başkenti Ulan Batur’daki lisemizin dışında benim tavsiyemi istemişti. Sadece 16 yaşındaydım ama onun kötü bir karar verdiğinden emindim. Ona bunu yapmamasını söyledim. Sonra, sadece emin olmak için ablama bu konu hakkında ne düşündüğünü sordum. Bir Yedinci Gün Adventist Kilisesi’ne katılan ablam doğrudan Otko’ya gidip ona evlenene kadar beklemesini söyledi.

Otko sırrını açıkladığım için öfkeliydi. Sınıf arkadaşlarıma benim hakkımda kötü şeyler söyledi ve hepsi beni görmezden gelmeye başladı. Bir hafta içinde en yakın arkadaşımı ve okuldaki bütün arkadaşlarımı kaybettim.

Çok yalnız hissediyordum. Ablama onunla birlikte kiliseye gidip gidemeyeceğimi sordum. Kilisedeki insanlar beni hoş karşıladı. Sıcak ve dost canlısıydılar ve bana Tanrı’yı öğrettiler. 

Birkaç ay sonra sınıf arkadaşlarım yavaş yavaş tekrar benimle konuşmaya başladılar. Kiliseye gittiğimi fark ettiler ve bana sordular, “Ne yapıyorsun? Neden kiliseye gidiyorsun?” Onlara Hristiyan olduğumu söyledim. 

Fakat annem ve babama karşı bu kadar açık değildim. Onlar, Moğolistan’daki çoğu insan gibi Budistlerdi ve Hristiyanlığa olan ilgim yüzünden bana kızgınlardı. Her hafta kiliseye gitmeye devam ettim. Ama bunu annem ve babamdan sakladım. En sonunda gerçeği söyledim ve öğrendim ki başından beri bunu biliyorlarmış. Vaftiz olma kararımı kabul ettiler.

Otko arkadaşım olmayı bıraktıktan bir buçuk yıl sonra bir akşam evime gelip haklı olduğumu kabul etti. Hamile kaldığını ve kürtaj olduğunu bana üzülerek söyledi. “Ama”, dedi, Sen kutsal bir insansın. Senin gibi bir arkadaşı kaybetmek istemiyorum. Senin için ölmeye bile razıyım.” 

Otko bilmiyordu ama sözlerinin aynısı aynı zamanda Kutsal Kitap’ta da vardı. Yuhanna 15:13’te İsa şöyle dedi, “Hiç kimsede, insanın, dostları uğruna canını vermesinden daha büyük bir sevgi yoktur.” 

Otko ve ben bugüne kadar hala iyi arkadaşız ama benim en iyi arkadaşım benim için hayatını feda etti.

Batdelger Battsetseg (soldaki), 32, Moğolistan’daki tek Adventist okulu olan Tusgal Okulu’nda 5.sınıf öğretmeni. Bu üçayın On Üçüncü Sebt Bağışı, okulun 9-12.sınıftaki öğrenciler için yatılı okul inşa etmeye yardım edecek, bu daha fazla ilköğretim okulu öğrencisi için boş alan sağlayacak.