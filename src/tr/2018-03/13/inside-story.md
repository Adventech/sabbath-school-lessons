---
title:  İman hayati
date:   28/09/2018
---

#### Zenginler İçin Sağlıklı Kilise

_Andrew McChesney tarafından, Adventist Misyonu_

Bir iş sahibi ve kilise kurucusu olan Kiyong Kwon, ikinci kilisesini kurmak için Güney Kore’nin başkenti Seul’deki zengin bir mahalleyi seçti. Dört yıl önce kırsal bir bölgede açılan ilk kilisesi taşana kadar dolmuştu ve Kiyong yeni bir meydan okuma istiyordu.

“Tanrı beni ilk çağırdığında, ‘Yapamam,’ dedim,” dedi Kiyong. “Ama Tanrı’nın gücüne tanık olduktan sonra daha cesur oldum.”

Fakir insanların Tanrı’yı zenginlerden daha kolay kabul ettikleri sonucuna vardı. Her şeye sahip olan bu insanlarla müjdeyi nasıl paylaşacağını merak etti ve zenginlerin bile iyi bir sağlığa ihtiyacı olduklarına karar verdi. Böylece Bundang’ın mahallesindeki bir ofis binasına Bundang YENİ BAŞLANGIÇ kilisesini ve vejetaryen restoranını açtı.

“Tanrı’nın sağlık mesajının son gün müjdesini paylaşmak için bir yol olduğuna karar verdim,” dedi.

Yeni kilise sağlık seminerleri, yemek kursları ve Kutsal Kitap dersleri düzenlemeye başladı. 

İlk katılımcıların arasında tüm hafta boyunca sağlık seminerine katılan bir eczacı vardı ve hoşuna gidiyor gibi görünüyordu. Seminer bittikten sonra daha fazla bilgi almak isteyenler Daniel ve Vahiy üzerine Kutsal Kitap dersleri almaya davet edildiler. Fakat eczacı gelmedi. Kiyong biraz araştırma yaptı ve eczacının sağlık seminerine katılmak için bir hafta izin aldığını öğrendi. Kutsal Kitap dersleri için boş zamanı yoktu. Bu yüzden Kiyong Kutsal Kitap derslerinin olduğu ses kayıtlarını hazırladı ve ona gönderdi.

“Kadın duyduklarına gerçekten şaşırmıştı ama Pazar kilisesinden ayrılmak istemedi,” dedi Kiyong.

Fakat eczacının fikri Kutsal Kitap derslerini dinlemeye devam ettikçe değişmişti. Sebt tutmayı ve YENİ BAŞLANGIÇ kilisesinde ibadet etmeyi düşünmeye başladı. Ne yapacağına kafa yorarken kötü bir baş ağrısı çekmeye başladı. Beyin kanseri olabileceğinden şüpheleniyordu ama doktorlar kötü bir şey bulamadılar. Ama ağrı hala sürüyordu. 

En sonunda 24 yaşındaki torunu, “Neden başının ağrıdığını biliyor musun? Çünkü neyin doğru olduğunu bildiğin halde onu yapmıyorsun. Seninle birlikte Sebt kilisesine gideceğim,” dedi.

Eczacı ve torunu sonraki Sebt kiliseye geldiler ve bugün de kilisenin imanlı üyeleri olmaya devam ediyorlar.

“Bu tür tecrübelerden dolayı fark ettim ki bu Tanrının işi,” dedi Kiyong. “Yürekler insanların yaptıklarından dolayı değişmez.”

56 yaşındaki Kiyong Kwon(soldaki), Güney Kore’de üç tane kilise kurdu. Bu üç ayın On Üçüncü Sebt Bağışı’nın bir kısmı Sejong, Güney Kore’deki ilk Adventist kilisesini kurmaya yardım edecek. Kiyong hakkında daha fazla okumak için önceki haftalara gidin.