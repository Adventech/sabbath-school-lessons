---
title:  Ek Çalışma
date:   28/09/2018
---

“Mesih, kiliseye kutsal bir görev vermiştir. Her bir üye, Allah’ın dünyaya Kendi lütfunun hazinelerini, Mesih’in keşfolunmaz zenginliğini anlatabileceği bir vasıta olmalıdır. Kurtarıcı’nın Kendi Ruhu’nu ve karakterini dünyaya temsil edecek aracılar kadar arzu ettiği hiçbir şey yoktur. Dünyanın, Kurtarıcı’nın sevgisinin insanlar aracılığıyla tezahüründen daha fazla ihtiyaç duyduğu bir şey yoktur. Tüm gök, Allah’ın kendileri aracılığıyla Hristiyanlığın gücünü ilan edebileceği insanları beklemektedir.”—Ellen G. White, Elçilerin İşleri, s. 556.

“Allah, herkesin Kendisi için yeteneğine göre çalışabilmesi için, hizmet ruhunun tüm kiliseye egemen olmasını uzun zaman beklemiştir. Allah’ın kilisesinin üyeleri, yurtta ve yurtdışında ihtiyaç duyulan alanlarda kendilerine verilen işleri yaparak, müjde görevini yerine getirdiklerinde, tüm dünya çok geçmeden uyarılacak ve Rab İsa yeryüzüne kudretle ve büyük yücelikle geri dönecektir.”—s. 101

**Tartışma Soruları**

`1.	Luka, tüm Roma yolculuğu boyunca Pavlus’un Allah’a olan imanını ne şekilde resmediyor? Bu denli koşulsuz bir iman karşısında diğerleri ne şekilde etkilendi?`

`2.	Tüm yaşadıklarına rağmen Pavlus asla imanını ya da görevini terk etmedi. Sınırlı hürriyetine rağmen, Roma’da vaaz etmeyi sürdürdü. Müjdeyi birine duyurma işimizden vazgeçmek için ayartıldığımızda ne yapabiliriz?`

`3.	Romalılar 1:14, 15 ayetlerini oku. Pavlus neden kendisini müjdeyi herkese vaaz etmek için yükümlülük –ya da borç– altında hissediyordu? Biz ondan daha mı az yükümlüyüz? Şu ifadeyi dikkate al: “Canları kurtarmak, Mesih’i öğreten her kişi için bir yaşam işi olmalıdır. Biz, Allah tarafından bize verilen lütuf için, üzerimize parlayan ışık için ve gerçeğin keşfedilmiş olan güzelliği ve gücü için dünyaya borçluyuz.”—Ellen G. White, Testimonies for the Church, [Kilise İçin Tanıklıklar], 4. cilt, s. 53.`

`4.	Pavlus’un alıntı yaptığı Yeşaya kitapçığındaki kısmı yeniden oku. Bu fikir bizim için ne şekilde geçerli olabilir? Evet, bize büyük miktarda gerçek verildi, fakat biz kendimizi ona, hatta onun kendi isteklerimizle ve arzularımızla çatışabilecek unsurlarına karşı katılaştırırsak, ruhsal olarak hangi tehlikeyle karşı karşıya kalırız?` 

`5.	Pavlus’a zincirli asker olduğunu düşün. Sence bu kadar sıkı bağlı bulunduğu adamda ne gördü?`