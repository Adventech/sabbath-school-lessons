---
title:  Roma’ya Yolculuk
date:   22/09/2018
---

### Konuyla İlgili Metinler
Elç. 27, 28; Rom. 1:18–20.

> <p>Hatırlama Metni</p>
> “Korkma Pavlus, Sezar’ın önüne çıkman gerekiyor” (Elç. 27:24).

Pavlus uzun zaman önce Roma’yı ziyaret etmek istemiş fakat Yeruşalim’de tutuklanması her şeyi değiştirmişti. Yeruşalim’deki kilise önderlerinin yasacı baskılarına boyun eğmesi, İtalya’ya gemiyle giderken yolda geçen süre de dahil olmak üzere yaklaşık beş yıl Roma’nın tutsağı olarak kalmasına yol açtı. Bu değişiklik müjdeleme planlarına sert bir darbe anlamına geliyordu.

Aksaklığa rağmen, İsa Pavlus’un Roma’da Kendisine tanıklık edeceğini bizzat vaat etmişti (Elç. 23:11). Onu yüzüstü bıraktığımızda bile, Allah bize yeni bir şans verebilir, fakat bizi eylemlerimizin sonuçlarından her zaman korumaz. Pavlus’un Roma’ya tutsak olarak götürülmesinin yanı sıra, umut ettiği gibi İspanya’ya gidebildiğini gösteren Kutsal Kitap kaynaklı herhangi bir kanıt da bulunmamakta (Rom. 15:24). İlk Roma tutukluluğundan serbest bırakıldıktan sonra Pavlus bir kez daha tutuklanacaktı, ancak bu kez bu tutsaklık Nero’nun hükümdarlığında, MS 67 yılında şehitlikle sonuçlanacaktı (2Ti. 4:6–8). 

Evet, Pavlus Roma’ya vardı ve imparatorun önünde yargılanmayı ev hapsinde beklerken, zincirlerine rağmen (Ef. 6:20, Flp. 1:13), Sezar’ın ev halkından önemli şahıslar da dahil olmak üzere (Flp. 4:22), kendisine gelen herkesle hiçbir engelle karşılaşmadan konuştu (Elç. 28:30, 31).

_*29 Eylül Sebt Günü’ne hazırlık için bu haftanın konusunu çalışın._