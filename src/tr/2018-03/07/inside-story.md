---
title:  İman hayati
date:   17/08/2018
---

#### Müjdeye karşı Pornografi

_Takahashi Toru_

Shizuoka’nın güneyindeki Japon şehrinde Adventist kitapları satmak için kapı kapı dolaştığım için gün çok uzun ve heves kırıcıydı. Kimse bir kitap almak istemedi.

Günün sonuna yaklaşırken kendimi aniden tuhaf ve karanlık bir sokakta buldum. Endişeli bir şekilde en yakın eve doğru yürüdüm. Pornografik dergiler bahçede dağılmıştı. Dergi yığınları ön kapının yanında yığılmıştı. Her yerde dergiler vardı.

Geriye çekildim. Korktum ve kaçmak istedim. Sonra paniğe kapıldım.

“Merhaba, ben Takahashi Toru!” diye eve doğru bağırdım. “Yedinci Gün Adventist Kilisesi’nden geliyorum ve hayatınızı değiştirecek kitaplarım var!”

Gençlik Telaşı adında bir öğrenci basılı yayın müjdecilik programı bu konuşmayı yapmamız için bizi eğitti. Panik olduğumda bu konuşmadaki cümleleri söyleyiverdim.

Evin ön kapısı açıldı ve aşırı derecede obez bir adam dışarı çıktı.

Hala konuşmaya devam ederek sordum, “Bir sağlık kitabı almak ister misiniz?”

Adamın “Hayır,” demesini bekliyordum ve koşmaya hazırlanıyordum. 

Ama adam, sesi yoğun bir kalınlıkta gümbürdeyerek, “Evet, bir sağlık kitabı almak isterim,” dedi.

Gergin bir şekilde küçük bir müjde kitabı uzattım. Adam kitabı aldı ilgiyle içini açtı.

“Evet, bunu almak istiyorum,” dedi, biraz para uzatarak.

Satıştan sonra kaçtım. Korkmuştum ve uzaklaşmak istemiştim. Koşarken o adam için dua ettim ve beni koruduğu için Tanrıya şükrettim.

Sonra aniden durdum. Aydınlanmıştım. Kalbim o adamın bahçesi kadar kirliydi. Ama İsa yine de kalbime girmiş ve umut vermişti. İsa şöyle dedi, “Size yeni bir yürek verecek, içinize yeni bir ruh koyacağım” (Hezekiel 36:26).

Sokakta dikilirken minnet duydum. Kalbime girdiği için İsa’ya karşı çok minnettar hissettim. Bu yeni keşfettiğim minnettarlıkla en yakın eve ilerledim ve çabucak bir kitap sattım.

21 yaşındaki medya gazeteciliği öğrencisi Takahashi Toru(soldaki), müjde mesajını paylaşmak için Japonya’daki tüm genç Adventistleri yetiştiren Gençlik Telaşı eğitimini Tokyo’nun Setagaya Kilisesi’nde aldı. Bu üç ayın On Üçüncü Sebt Bağışı’nın bir kısmı bu kiliseye işlerini geliştirmesinde yardım edecek.