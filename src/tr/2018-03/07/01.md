---
title:  Pavlus’un ilk Müjdeleme Yolculuğu
date:   11/08/2018
---

### Konuyla İlgili Metinler
Elç. 13, 2Ko. 4:7–10, Rom. 10:1–4, Rom. 3:19, Elç. 14:1–26, Rom. 9–11.

> <p>Hatırlama Metni</p>
> “Dolayısıyla kardeşler, şunu bilin ki, günahların bu Kişi aracılığıyla bağışlanacağı size duyurulmuş bulunuyor. Şöyle ki, iman eden herkes, Musa’nın Yasası’yla aklanamadığınız her suçtan O’nun aracılığıyla aklanır” (Elç. 13:38, 39).

Kesinlikle, müjde Yahudilere gittiği gibi diğer uluslardan olanlara da gitmeliydi. İlk Yahudi Hristiyanların yavaş yavaş fakat emin olarak kavramaya başladıkları mesaj buydu.

Diğer uluslardan olanların büyük sayılarda imana katılmalarına dair elimizdeki en eski açık bilgi Antakya’yla ilişkili. Başka bir deyişle, Antakya her ne kadar kalabalık bir Yahudi imanlı grubuna sahip olsa da (Gal. 2:11–13), diğer uluslardan olanların ilk kilisesi burada kuruldu. Kurucularının müjdeci gayretleri ve Barnaba ile Pavlus’un gelişinin itici gücü sayesinde oradaki kilise hızla büyüdü ve Yahudiye dışındaki ilk önemli Hristiyan merkezi haline geldi. Hatta bazı konularda Yeruşalim’deki kiliseyi geçti.

Elçiler halen Yeruşalim’de yerleşikken, Antakya Hristiyan müjdeciliğinin doğum yeri oldu. Pavlus üç müjdeleme yolculuğuna da buradan ve başlangıçta bölge yerlisi imanlıların sağladığı destekle çıktı. Onların bağlılığı sayesinde Hristiyanlık İsa’nın amaçladığı haline ulaşabildi: müjdenin “her ulusa, her oymağa, her dile, her halka” (Va. 14:6) yayıldığı bir dünya dini.

_*18 Ağustos Sebt Günü’ne hazırlık için bu haftanın konusunu çalışın._