---
title:  İman hayati
date:   10/08/2018
---

#### Kabus İlleti

_Andrew McChesney, Adventist Misyonu_

Tayvan’ın başkenti Taipei’de, emekli bir yönetici asistan Helen Yen, kendisini ürküten bir rüya gördü. Rüyada bir yere gidiyordu ve eve dönüş yolunu bulamadığını fark etmişti. Bu kabus gecelerce ona eziyet etti.

Helen gündüz saatlerinde daha mutluydu. Kocasıyla, yetişkin çocuklarıyla ve torunuyla vakit geçiriyordu. Tayvan Adventist Hastanesi’ndeki ücretsiz menopoz okuluna gitmeye başladı. 

Helen derslerde, Sung Shan Yedinci Gün Adventist Kilisesi’nin yeni bir topluluk müjdeleme programı için gönüllüler aradığını duydu. Kilise, Çarşamba ve Perşembe günü verilen yemek ve Kutsal Kitap derslerinin yanında Salı günleri Alzheimer hastalığı üzerine bir kurs açmayı planlıyordu.

“Her zaman toplulukta gönüllülük yapmak istemiştim,” dedi Helen kilisedeki bir röportajda. Ama bu kiliseye henüz yeni geldim ve pastör beni mutfakta yardım etmeye davet etti.”

Helen Salı günleri sabah 6’da Alzheimer okulunda satılması için ekmek pişirmeye kiliseye gitti. Kilisenin 180 üyesine de sunulan ekmek, Adventist Kilisesi’nin Tayvan Konferansı tarafından sağlanan müjdeleme fonuna da destek oluyor.

Helen, gönüllü olmanın kendisine yeni bir haz ve tatmin duygusu verdiğini söyledi. Hafta içi her gün kiliseye gitmeye başladı ve kısa süre içinde müjdeleme programını denetleyen pastörün eşi, Brenda Huang’ın yönettiği Kutsal Kitap derslerine katıldı. Hayatı boyunca Pazar günü kilisesine giden Helen, Yedinci Gün Sebtinin kutsallığını ilk defa duydu.

“Kalbimde tuhaf bir şey hissettim,” dedi Helen. Bu yeni bilgileri keşfettikten sonra eskisi gibi yaşamaya devam edemem.”

Her Seb,t Adventist kilisesinde ibadet etmeye başladı. 20 diğer gönüllü ile birlikte çalıştığı için hayatı diğer yönlerden de değişiyordu.

“Hayatımda büyük değişimler gördüm,” dedi. “Önceden, ‘Çok bereketlendim çünkü bir kocam, çocuklarım ve bir torunum var,’ diye düşünürdüm. Ama sonra fark ettim ki hayatta bundan daha fazlası var. Tanrı’yı öğrendim ve ve öğrendiğim şeyi herkesle paylaşmak istiyorum.”

Helen gönüllü olmaya başladıktan neredeyse iki yıl sonra vaftiz olarak kiliseye katılmaya hazırlanıyor.

“Helen bizim ilk meyvemiz,” dedi kilisenin pastörü Raymond Ko.

Müjdeleme programının sonucu olarak kilisenin Sebt hizmetlerini toplam 300 kişinin ziyaret ettiğini söyledi. 

Helen bir senedir sürekli evinin yolunu bulamadığı aynı kabusu görüyordu. “Ama bu kiliseye geldikten sonra artık o rüyayı görmedim,” dedi. Fark ettim ki Yedinci Gün Adventistliğinin gerçeği eve, cennete giden yolmuş.”

Sizlerin Sebt Okulu misyon bağışları, Helen Yen(soldaki)’i vaftiz olmaya teşvik eden program gibi topluluk müjdeleme programlarını destekliyor.