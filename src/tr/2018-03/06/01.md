---
title:  Petrus’un Hizmeti
date:   04/08/2018
---

### Konuyla İlgili Metinler
Elç. 9:32–43, Elç. 10:9–16, Ef. 2:11–19, Elç. 11:1–26, Elç. 12:1–18.

> <p>Hatırlama Metni</p>
> “O zaman Petrus söz alıp şöyle dedi: ‘Tanrı’nın insanlar arasında ayrım yapmadığını, ama kendisinden korkan ve doğru olanı yapan kişiyi, ulusuna bakmaksızın kabul ettiğini gerçekten anlıyorum.’” (Elç. 10:34, 35).

Pavlus’un Tarsus’a dönmesiyle, Luka’nın Hristiyan kilisesinin ilk dönemi anlatısında ana karakter yine Petrus oluyor. Petrus tüm Yahudiye ve çevre bölgelerde bir nevi gezgin vaiz olarak resmediliyor. Elçilerin İşleri kitapçığı burada iki kısa mucize öyküsü aktarıyor: Eneas’ın iyileştirilmesi ve Tabita’nın (Ceylan) diriltilmesi. Hemen arkasından da 10. bölümdeki Kornelius’un öyküsü geliyor.

Diğer uluslardan olanların ihtidası elçisel kilisenin en tartışmalı konusuydu. Kornelius’un vaftizinin ardından başlayan tartışmalar tüm zorlukları çözmekten çok uzak kalmış olsa da, Pentekost’ta yaşananları anımsatan Ruh’un dökülmesi, Petrus’un ve kardeşlerin müjdenin bereketlerinin sadece Yahudilerle sınırlı olmadığına ikna olmalarına yardımcı oldu. Bu arada Antakya’daki kilise de diğer uluslardan olanlara doğru çalışmalara çoktan başlamıştı bile.

Bu haftanın konusu yeni ama kısa süren -bu sefer Kral Hirodes yönetimi altında- bir zulüm dönemini ve bunun Pavlus tarafından uygulanan zulümden etkilenmeyen elçiler üzerindeki etkisini de kapsıyor.

_*11 Ağustos ’ne hazırlık için bu haftanın konusunu çalışın._