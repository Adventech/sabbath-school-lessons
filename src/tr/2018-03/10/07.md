---
title:  Ek Çalışma
date:   07/09/2018
---

“Müjdenin ilan edilişindeki başarı Yahudilerin öfkesini yeniden alevlendirdi. Yahudilerin törensel yasanın ayinlerini yerine getirmekten özgür kılındığı ve Uluslardan olanlara İbrahim’in çocukları olarak Yahudilerle eşit haklar verildiği yeni doktrinin yayılışıyla ilgili olarak dört bir yandan haberler geliyordu... [Pavlus’un] önemle vurguladığı ‘Grek ve Yahudi, sünnetli ve sünnetsiz... yoktur’ ifadesi (Koloseliler 3:11), düşmanları tarafından cüretkâr bir küfür olarak görülüyordu, bu nedenle sesinin susturulması gerektiğine karar verdiler.”—Ellen G. White, Elçilerin İşleri, s. 359.

“Ayrıca imandaki kendi kardeşlerinin dahi duygudaşlığına ve desteğine güvenemiyordu. Onun yolunu bu kadar yakından izlemiş olan ihtida etmemiş Yahudiler onunla ve işiyle ilgili en olumsuz haberleri hem bizzat hem de mektupla Yeruşalim’e yetiştirmekte yavaş davranmamışlardı; ve bazı kişiler, hatta elçilerin ve ihtiyarların bazıları bu haberleri gerçek olarak kabul edip onlara karşı çıkmak için hiçbir çaba göstermemiş, onunla aynı safta olmak için hiçbir arzu sergilememişlerdi.”—Sayfa 366, 367.

**Tartışma Soruları**

`1.	Pavlus’un Efes’te karşılaştığı on iki öğrenci Vaftizci Yahya’nın eski izleyicileriydi ve halihazırda İsa’nın öğrencileri olmuşlardı (Elç. 19:1–7). Adventist inancına katılan –suya batırılarak vaftiz edilmiş– diğer mezheplerden gelen Hristiyanlardan yeniden vaftiz olmalarını talep ederken bu bölümü öne sürmek sence neden doğru? Apollos’un yeniden vaftiz olmamasının bir önemi var mı?` 

`2.	Pavlus’un durumunu düşün. İsa’ya inanmayan kendi hemşerileri tarafından reddedildi. İsa’ya iman etmiş Yahudiler içinde dahi birçoğu Pavlus’u şüpheli görüyor, hatta güvenmiyordu, çünkü onun “yer işaretlerini” çarpıttığını düşünüyorlardı. Putperestlerin çoğu onun duyurduğu müjdeden nefret ediyordu. Peki ne oldu? Tüm bu düşmanlığa rağmen Pavlus neden devam etti? Biz Pavlus olmasak da, onun öyküsünden kendimiz için ne alabiliriz?` 

`3.	İnsanların Sebt gününün Pazar günüyle değiştiğini ya da artık bağlayıcılığının kalmadığını kanıtlamaya çalışırken kullandığı savların bazılarını düşün. Bu savlara nasıl cevap veririz ve bunu Sebt gününe itaat etmenin diğer dokuz emre itaat etmekten daha fazla yasacılık olmadığını gösterecek şekilde nasıl yapabiliriz; yani, imanla ve tek kurtuluş umudumuzun nerede yattığını kavrayarak itaat ettiğimizde?`