---
title:  Üçüncü Müjdeleme Yolculuğu
date:   01/09/2018
---

### Konuyla İlgili Metinler
Elç. 18:24–28; Elç. 19; Elç. 20:7–12, 15–27; 2Ko. 4:8–14; Elç. 21:1–15.

> <p>Hatırlama Metni</p>
> “Canımı hiç önemsemiyorum, ona değer vermiyorum. Yeter ki yarışı bitireyim ve Rab İsa’dan aldığım görevi, Tanrı’nın lütfunu bildiren Müjde’ye tanıklık etme görevini tamamlayayım” (Elç. 20:24).

Luka’nın Pavlus’un üçüncü yolculuğu anlatısı birdenbire başlayıveriyor. Ayetler yalnızca Pavlus’un müjdeleme yolculuklarının merkezi olan Antakya’da biraz zaman geçirdikten sonra yeni bir yolculuğa başladığını ve “Galatya bölgesini ve Frikya’yı dolaşarak bütün öğrencileri ruhça pekiştirdiğini” (Elç. 18:23) söylüyor. Yani yolculuğun ilk 2500 kilometresi bir cümle ile geçilmiş.

Bunun sebebi yolculuğun odak noktasının, Pavlus’un tüm yolculukları süresince en çok vakit geçirdiği kent olan Efes olması. Müjdeleme açısından Efes’teki hizmet çok bereketli olmuştu; Pavlus’un vaazının etkisi tüm Asya iline ulaşmıştı (Elç. 19:10, 26). Kolose, Hierapolis ve Laodikya’daki kiliseler, belki de Pavlus’un çalışma arkadaşlarından biri olan (Kol. 1:7, Flm. 23) Epafras aracılığıyla (Kol. 4:12,13), muhtemelen bu dönemde kurulmuştu.

Bu yolculukla ilgili dikkat çeken bir şey de, Pavlus'un yolculukları içinde elçilerin İşleri kitapçığında kaydedilen sonuncusu olması. Pavlus bunu özgür biri olarak gerçekleştirdi. Luka bu kez Roma’ya yapılan bir yolculuktan daha söz ediyor, fakat tutuklu olarak.

_*8 Eylül Sebt Günü’ne hazırlık için bu haftanın konusunu çalışın._