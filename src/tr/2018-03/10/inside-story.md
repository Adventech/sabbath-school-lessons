---
title:  İman hayati
date:   07/09/2018
---

#### “Sadece Git!”

_Andrew McChesney tarafından, Adventist Misyonu_

Özel bir muhasebe işinin sahibi olan Kiyong Kwon, Güney Kore’de belki de bütün Yedinci Gün Adventist pastörlerinden daha fazla insanı Mesih’e götürmesiyle bilinir. Ama neredeyse bunu yapmamıştır. 

Hikaye 2000 yılının sonlarında, Kutsal Kitap’ın kehanetlerini çalışmaya başladığında başladı. Yeni bir ivedilik ile Daniel’de İsa’nın İkinci Gelişi hariç her bir kehanetin gerçekleştiğini fark etti. Eğer Nuh bugün yaşasaydı ne yapardı diye merak etti. Belki de Nuh kariyerine aldırmadan İsa’nın dönüşünü duyurmak için tek bir misyon uğruna bile hayatını adardı. Kiyong, İsa’nın dönüşünü duyurmak için bir kilise kurucusu olarak kendi hayatını adaması gerektiğine ikna oldu.

Bir sabah dua ederken Tanrı’nın, “Sadece git!” dediğini hissetti. Bu emir onu korkutmuştu. Bahaneler üretmeye başladı: “Hiçbir tecrübem yok. Bir pastör değilim. Çoktan 40 yaşına geldim. Başarısız olacağımdan korkuyorum.”

“Fakat her sabah Tanrı’nın çağrısı o kadar açıktı ki benim için acı vericiydi,” dedi Kiyong.

Bu yüzden dua etti, “Eğer gerçekten gitmemi istiyorsan bana başından sonuna kadar ne yapılacağını göster. Öyle gideceğim.”

Kiyong bunun mantıklı bir dua olduğunu düşündü ama bir cevap almamıştı. Yedi gün boyunca dua etti. Yedinci günde dua ettikten sonra, Adventist Kilisesi’nin Kore Birliği Konferansı’nın dergisi olan Kilise Pusulası’nı açtı. İlk sayfada Ellen G. White’ın Hayat Hikayeleri kitabından kendisini şok eden bir alıntı gördü: Tanrı’nın ruhları kurtarmak için herhangi bir şeye ve her şeye cesaret edecek insanları olacak. Bu yolun her adımını açıkça görene kadar harekete geçmeyenler bu sefer Tanrı’nın gerçeğinden fayda göremeyecekler. Şimdi karanlıkta da ışıkta olduğu gibi ilerlemeye devam eden, engellerin ve kırılmış umutların altında cesurca durabilen, iman, gözyaşı ve sabır umuduyla çalışan ve her suyun yanına ekebilen, mahsuller için Rabbe güvenen işçiler olmalı. Tanrı sonuna kadar çalışmaları için cesur, umutlu, imanlı ve dayanıklı insanları çağırıyor” (213.sayfa).

“Bu Tanrı’dan bana gelen bir cevaptı!” dedi. “Başından sonuna kadar ne yapılacağı için dua etmemem gerekiyordu. İlerlemek zorundaydım.”

Kiyong vazgeçti ve hayatında ilk kez bir kilise kurdu. 

“Şaşırtıcı bir şekilde,” dedi, “Bir şey yapmak zorunda değildim. Tanrı çalıştığında mucizeler oluyor.”

56 yaşındaki Kiyong Kwon(soldaki), Güney Kore’de üç tane kilise kurdu. Bu üç ayın On Üçüncü Sebt Bağışı’nın bir kısmı Sejong, Güney Kore’deki ilk Adventist kilisesini kurmaya yardım edecek. Kiyong hakkında daha fazla okumak için gelecek hafta tekrar gelin.