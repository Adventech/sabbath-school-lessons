---
title:  İman hayati
date:   21/09/2018
---

#### Kapı Kapı Dolaşmak

_Andrew McChesney tarafından, Adventist Misyonu_

Güney Kore’de bir iş sahibi olan Kiyong Kwon,yi paylaşmak için kapı kapı dolaşmaları gerektiğine karar verdi.

“Kapı kapı dolaşıp çalışmak çok zor,” dedi Kiyong. “Çoğu insan gün içinde evde değil. Evde olanlar ise konuşmak istemezler. Ama ben Ellen White’ın tavsiyesine uydum.”

Bu tavsiye Ellen White’ın Hristiyan Hizmeti kitabında var, sayfa 113’te diyor ki, “Halkın özel çabalarıyla eşit bir önemi olan şey insanların evlerine gidip kapı kapı dolaşmaktır. Büyük şehirlerde halk toplantılarının ulaştırılamayan belli dersler var. Bunlar bir çobanın kayıp koyununu araması gibi araştırılmalıdır.”

Böylece, her Perşembe Kiyong ve diğer kilise üyeleri kapı kapı dolaştılar. Dini kitaplar taşımadılar ya da Kutsal Kitap dersi teklif etmediler. Bunun yerine, “Size ve aileniz nasıl yardım edebiliriz?” diye sordular.

Bir gün Kiyong pek çok kapı zilinde yanıt alamadı. Ama bir evde ön kapı açıktı ve orada duran kadın, “İçeri gelin,” dedi.

Kiyong eve girdi ama bu anlık davete olan şokunu ifade etti. “Kim olduğumu biliyor musunuz?” dedi. “Neden içeri girmeme izin verdiniz?”

“Müjdeci olduğunuzu biliyorum,” dedi kadın.

“Ama çoğu insan beni reddediyor,” diye sürdürdü. “Neden beni kabul ediyorsunuz?”

Kadın o gece uzun boylu bir yabancının geleceğini rüyasında gördüğünü anlattı. Rüyada uzun adam ön kapıyı açıp ona şöyle dedi, “Dışarı çık! Acele et!”

“Zile bastığınızda sizi görüntülü diafonda gördüm ve uzun görünüyordunuz. Bu yüzden sizi içeri aldım.”

Kiyong, her dakika daha da şaşırarak kadının kendisine ya da ailesine yardım edip edemeyeceğini sordu.

“Kızım depresyonda,” dedi kadın. “Dışarı çıkmak istemiyor. Lütfen ona yardım edin.”

“Kızınızı salona getirin,” dedi Kiyong.

“Hayır, kızım odasından dışarı çıkmıyor.”

“Bu sefer farklı olacak,” dedi Kiyong. “Sadece ona çıkmasını söyleyin.”

Şaşırtıcı bir şekilde kız salona geldi ve Kiyong dua edip onunla Kutsal Kitap çalıştı.

Sonraki Perşembe geri döndü ve kızla tekrar Kutsal Kitap okumaya devam etti. Kız kiliseye gelmeye başladı ve vaftiz oldu.

“Bunu durmadan tecrübe ettim,” dedi Kiyong. “Misyonu yapan Tanrıdır. Bütün görkemi O hak ediyor.”

56 yaşındaki Kiyong Kwon(soldaki), Güney Kore’de üç tane kilise kurdu. Bu üç ayın On Üçüncü Sebt Bağışı’nın bir kısmı Sejong, Güney Kore’deki ilk Adventist kilisesini kurmaya yardım edecek. Kiyong hakkında daha fazla okumak için gelecek hafta tekrar gelin.
