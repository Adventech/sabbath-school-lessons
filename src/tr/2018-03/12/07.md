---
title:  Ek Çalışma
date:   21/09/2018
---

“Bu sözler üzerine Agrippa’nın aklı, ailesinin yakın geçmişteki tarihine ve onların Pavlus’un vaaz ettiği İsa’nın aleyhine yürüttükleri nafile çabalarına gitti mi? Büyük-büyükbabası Hirodes’i ve Beytlehemli masum çocukların katlini düşündü mü? Büyük amcası Antipa’yı ve Vaftizci Yahya’nın öldürülmesini? Babası 1. Agrippa’yı ve elçi Yakup’un şehit edilmesini düşündü mü? Bu kralların başına çabucak gelen felâketleri, Allah’ın Kendi hizmetkârlarına karşı işledikleri suçlar yüzünden öfkelenmiş olmasının bir işareti olarak gördü mü? O günün cafcafı ve gösterişi Agrippa’ya, yine bu şehirde kendisinden daha güçlü bir hükümdar olan babasının, insanlar onun bir tanrı olduğunu haykırırken, şaşaalı kıyafetler giydirilmiş şekilde ayakta dikildiği zamanı hatırlattı mı? Daha hayranlık dolu bağırışlar bile dinmeden, mağrur kralın çabuk ve korkunç intikamı nasıl da tecrübe ettiğini unutmuş muydu? Bunlardan biri mutlaka Agrippa’nın hafızasından geçmiştir; fakat gururu karşısındaki muhteşem sahne tarafından okşanmış, kibir ile kurum tüm asil duyguları ortadan kaldırmıştı.”—Ellen G. White Yorumları, The SDA Bible Documentary [Yedinci Gün Adventist Kutsal Kitap Şerhi], cilt 6, s. 1066, 1067.

**Tartışma Soruları**

`1.	Pavlus’un Sezar’a başvurma kararını derste tartışın. Bu karar doğru muydu (Elç. 25:25; 26:31, 32 ayetleriyle karşılaştır)? Tamamen Allah’ın gözetimine güvenmek yerine, kendimizi korumaya yönelik stratejik kararlar vermeye meşru bir şekilde ne ölçüde devam edebiliriz?`  

`2.	Pavlus’un Agrippa’ya söylediklerini düşün: “Bunun için, ey Kral Agrippa, bu göksel görüme uymazlık etmedim” (Elç. 26:19). Bu bize Pavlus hakkında ne anlatıyor? Biz Hristiyanlar olarak müjdecilik çağrımıza ne kadar sadığız (1Pe. 2:9, 10)?`

`3.	Pavlus’un insanlara ilgisi vardı; sayılara değil, insanlara. Sezariye’deki son duruşmasında, kendisini dinleyenlere, hepsinin kendisi gibi olmasını, yani Allah’ın lütfuyla kurtulmalarını yürekten dilediğini söyledi (Elç. 26:29). Kendi hürriyetini ya da adaleti, onların Allah’ın sağladığı kurtuluşu tecrübe etmelerini dilediği kadar dilemedi. O’nun buradaki örneğinden biz ne öğrenebiliriz? Müjdenin yayıldığını görmek için ne kadarı feda etmeye hazırız?`

`4.	Agrippa müjdeyi doğrudan Pavlus’un ağzından duyma fırsatı buldu. Fakat onu geri çevirdi. Büyük fırsatlar karşımıza çıktığında onları kaçırmamak için nasıl daha dikkatli olabiliriz? Yani ne şekilde etrafımızdaki gerçekliklerle ruhsal olarak uyumlu kalabiliriz?`