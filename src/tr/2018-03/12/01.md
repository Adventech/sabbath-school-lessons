---
title:  Sezariye’de Tutukluluk
date:   15/09/2018
---

### Konuyla İlgili Metinler
Elç. 24, Elç. 25, Elç. 26, 1Ko. 1:23.

> <p>Hatırlama Metni</p>
> “‘İster kısa ister uzun sürede olsun’ dedi Pavlus, ‘Tanrı’dan dilerim ki yalnız sen değil, bugün beni dinleyen herkes, bu zincirler dışında benim gibi olsun!’” (Elç. 26:29).

Pavlus’un Sezariye’ye nakli, bu şehirde (Elç. 24:27), daha doğrusu Roma valisi Hirodes’in resmi ikameti olan sarayında (Elç. 23:35) iki yıl sürecek tutukluluğun da başlangıcı oldu. Bu yıllar içinde iki Roma valisi (Feliks ve Festus) ve bir kralın (2. Agrippa) karşısında pek çok kez konuştu, böylece Allah’ın ona verdiği görevi daha da çok yerine getirme fırsatı oldu (Elç. 9:15).

Pavlus tüm duruşmalarda sürekli olarak suçsuz olduğunu söyledi ve hiç görgü tanığı olmamasından belli olduğu üzere, aleyhinde bir delil bulunmadığını iddia etti. Aslında tüm anlatı, Pavlus’un tutuklanmayı gerektirecek bir şey yapmadığını ve eğer Sezar’a başvurmamış olsa serbest bırakılabileceğini göstermeyi amaçlıyor (Elç. 26:32). Fakat bu duruşmalar ona İsa ve diriliş vaadindeki büyük umut hakkında tanıklık etme fırsatı vermiş oldu.

Yine de bunlar, elçinin Yeruşalim’deki kiliseden herhangi bir destek görmediği, kaygı dolu usandırıcı tutsaklık yıllarıydı; Yeruşalim kilisesinin önderleri ise “mevcut olan önyargıdan Pavlus’un büyük ölçüde sorumlu tutulması gerektiği duygusunu halen besliyorlardı.”—Ellen G. White, Elçilerin İşleri, s.372.

_*22 Eylül Sebt Günü’ne hazırlık için bu haftanın konusunu çalışın._