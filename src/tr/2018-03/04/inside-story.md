---
title:  İman hayati
date:   27/07/2018
---

#### Kız Arkadaşı Değiştirmek

_Andrew McChesney, Adventist Misyonu_

25 yaşında ve bir pastörün oğlu olan Yamaji Hiroshi, sırılsıklam aşık olmuştu. Ama bir problem vardı: Kız arkadaşı Sakiko bir Yedinci Gün Adventist’i değildi.

Hiroshi Sakiko ile, Japonya’nın başkenti Tokyo’nun dışındaki bir Adventist hemşirelik okulunda tanıştı. Ondan sonra Japon adası Okinawa’daki Adventist Sağlık Merkezi’nde birlikte çalıştılar. Çıkmaya başladıkları yer orasıydı.

Hiroshi Sakiko’yu Adventist olmaya ikna etmeye çalıştı. Her Sebt onu kiliseye davet etti. Pastörden ona Kutsal Kitap dersleri vermesini istedi. Kutsal Kitap’ın doğruluğunu ve Hritiyan olmanın erdemini övdü.

“Ama o Hristiyan olmaya istekli değildi,” dedi Hiroshi. “Bana vurgulu bir biçimde, “Asla bir Hristiyan olmayacağım!’ dedi.”

Hiroshi vazgeçti. Fark etti ki Sakiko’yu İsa’yı kabul etmeye ikna edemezdi ve belki de ayrılmalılardı. “Ama onu hala seviyordum ve o da beni seviyor gibi görünüyordu,” dedi.

Aklına birden, Adventist lisesinde ergenken ayrıntılarıyla okuduğu, Ellen White’ın “Gençlere Mesajlar” kitabından bir parça geldi: “Eğer erkekler ve kadınlar evlenme niyetinden önce günde iki kez dua etme alışkanlığına sahiplerse, böyle bir adımın beklentisi içindeyseler günde dört kez dua etmelidirler.”(sayfa 460).

Hiroshi, Kutsal Kitap’ını ve bir Ellen White kitabını yanına alıp yakın bir dağda dua ederek ve oruç tutarak üç gün boyunca inzivaya çekildi. 

“‘Ne yapmalıyım?’ diye Tanrıya sordum,” dedi. “Kutsal Kitap ve diğer kitabı okudum. Bir dua günlüğü tuttum.”

Oruçtan sonra Hiroshi Japon topraklarından uzakta bir bakımevinde işe girdi. Mesafenin ilişkilerini bitireceğini ya da güçlendireceğini hesaba kattı ve sonucun Tanrı’nın isteğine uygun olması için dua etti. Mesafe onun için zordu.

“Onun yanında olamadım, kiliseye götürüp ona Kutsal Kitap dersleri veremedim,” dedi. Sadece dua edebildim, çok dua ettim.”

“Daha sonra Tanrı müdahale etti,” dedi. Sadece birkaç hafta içinde Sakiko vaftiz olmak istediğini söyledi. “Yüreği tamamen değişmişti,” dedi. Sakiko vaftiz oldu ve daha sonra çift evlendi.

Hiroshi, şimdi 56 yaşında, Sakiko’nun değişim hikayesini asla unutmadı ve Japonya’daki Adventist Kilisesi’nin lideri olarak, işe bunun sayesinde başlamıştı. Pozisyonları Adventist Misyonu yönetmeni, sağlık hizmetleri yönetmeni ve müjdecilik başkanının asistanıdır.

“Bir pastör olarak; Kutsal Kitap dersleri veriyorum, vaaz veriyorum ve insanları seviyorum, ama yapabileceğim tek şey bu,” dedi beş çocuk babası Hiroshi(soldaki). “İsa’yı kabul etmeleri için insanların yüreğini değiştirmek Tanrı’nın işi. Bu Tanrı’nın görevi.”