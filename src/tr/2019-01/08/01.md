---
title:  Şeytan, Yenilgiye Uğratılmış Bir Düşman
date:  16/02/2019
---

### Konuyla İlgili Metinler
Vahiy 12; Yar. 3:15; Yşa. 14:12–15; Dan. 7:23–25; 2Se. 2:8–12; Va. 13:13, 14; 19:20.

> <p>Hatırlama Metni</p>
> Kardeşlerimiz Kuzu’nun kanıyla ve ettikleri tanıklık bildirisiyle onu yendiler. Ölümü göze alacak kadar vazgeçmişlerdi can sevgisinden (Vahiy 12:11).

Vahiy 12–14 bölümleri bizi kitapçığın son günlerdeki olaylar kısmına hazırlıyor (Va. 15:1–22:21). Kitapçığın ilk yarısı (Va. 1:1–11:19) kilisenin Hristiyanlık Dönemi boyunca düşmanca bir dünyada yaşadığı ruhsal sorunları konu alırken, geri kalanı İkinci Geliş’ten ve Allah’ın krallığından hemen önce gerçekleşen temel olaylara odaklanıyor.

12. bölümün amacı dünya tarihinin son krizinin arka planındaki büyük resmi göstermektir. Bize, Mesih ile Şeytan arasındaki büyük mücadelenin tarih boyunca devam eden gelişimini gösterir.

Vahiy kitapçığında Şeytan, Allah ve O’nun halkının baş düşmanıdır. Onun varlığı gerçektir ve evrendeki tüm kötülük ve isyankârlığın arkasında o vardır. İkinci gelişten önce, Allah’ı yenmek için son şansının Armagedon savaşını kazanmak olduğunu biliyor. O yüzden tüm gücünü bu olaya hazırlanmak için harcıyor.

Vahiy 12, Allah’ın halkına Şeytan’ın başarılı olamayacağına dair güvence verme amacını taşımaktadır. Ayrıca Şeytan’ın kararlı olduğuna ve galip gelmeleri için tek umutları Mesih’te bulunan Allah’ın son gün bakiye kilisesine tüm gücüyle savaş açacağına dair bir uyarıdır.

_*23 Şubat Sebt Günü’ne hazırlık için bu haftanın konusunu çalışın._