---
title:  Ek Çalışma
date:  22/02/2019
---

Ellen G. White, Büyük Mücadele kitabında 523-535. sayfalardaki Şeytan’ın Tuzakları bölümünü oku.

Vahiy 12. bölümün amacı, her şeyden önce Allah’ın halkına son dönem olaylarının Mesih ile Şeytan arasındaki büyük çatışmanın bir parçası olduğunu anlatmaktır. Kitap Allah’ın halkını, bugün karşılarında olan ve gelecekte daha da ciddi bir biçimde karşılarında olacak olan deneyimli ve öfkeli düşmanları ile ilgili uyarıyor. Pavlus Şeytan’ın son dönem faaliyetleriyle ilgili bizi şöyle uyarıyor: Yasa tanımaz adam, her türlü mucizede, yanıltıcı belirtilerle harikalarda ve mahvolanları aldatan her türlü kötülükte sergilenen Şeytan’ın etkinliğiyle gelecek. Mahvolanlar, gerçeği sevmeye ve böylece kurtulmaya yanaşmadıklarından mahvoluyorlar (2Se. 2:9, 10).

Vahiy, geleceği ciddiye almamız ve Allah’a bağımlı olmayı önceliğimiz yapmamız için bizi teşvik ediyor. Diğer bir yandan da Şeytan ne kadar güçlü ve deneyimli bir düşman olsa da Mesih’i yenecek kadar güçlü olmadığına dair bize güvence veriyor (bkz. Va. 12:8). Allah’ın halkı için umut sadece daha önce zaferle Şeytan’ı ve onun kötü ruhlu güçlerini yenmiş Olandadır. Ve O dünyanın sonuna dek her an(Mat. 28:20) sadık izleyicileriyle birlikte olacağına dair söz verdi.

**Tartışma Soruları**

`edinci Gün Adventistleri olarak biz kendimizi son dönem bakiyesinin niteliklerini yerine getirir görüyoruz. Ne ayrıcalık ama! Ama aynı zamanda da ne sorumluluk. (bkz. Luka 12:48). Bu durumun bizim kişisel kurtuluşumuzu güvence altına aldığını düşünme hatasına düşmemek için neden dikkatli olmalıyız?`

`Şeytan’ın gücü hakkında hep beraber çok fazla konuşuyoruz. Doğru, Şeytan güçlü bir varlık fakat Allah’a şükürler olsun ki bir numaralı kötülüğü gökten atmış olan Kurtarıcımız da kuvvetli. Düşmanımız hakkında konuşuyor, onunla ilgili dualar ediyor, onu düşünüyoruz; o da bu sayede zihnimize gittikçe daha çok sızıyor. Şimdi niye İsa’yı konuşmuyoruz ki? Niye O’nun gücü ve O’nun sevgisi hakkında düşünmüyoruz? Şeytan kendisinin gücünü methediyor olmamızdan memnun. İsa’yı tutun, O’nun üzerine derinlemesine düşünün ve O’na bakarak siz de O’nun suretine dönüşün—Ellen G. White, The Advent Review and Sabbath Herald, 19 Mart 1889. Hristiyanlar Şeytan’ın kuvvetini ne şekilde methediyorlar? Diğer taraftan, sadece Şeytan’ın gücü gerçeğini değil aynı zamanda varlığı gerçeğini inkâr etmek hangi tehlikeleri barındırıyor?`