---
title:  İman hayati
date:   22/02/2019
---

#### Zaman Sunusu

_Andrew McChesney tarafından yazılmıştır._

Tracey Lee, Texas, Fort Worth yakınlarında yaşıyordu ve 4 çocuk annesiydi. Tanrı’ya ne sunabileceğini düşünmekteydi.

Çok parası yoktu, aynı zamanda yıllarca dikkat bozukluğu sorunuyla mücadele ediyordu. Fakat ev eğitimi ve 5 evcil hayvanın yanı sıra Tanrı’ya verebileceği bir şeyin varlığını farketti; zaman.

Böylece, Grandview, Texas’ta Yedinci Gün Adventist Kilisesi’nin başlattığı bir hapishane yardım ve eğitim programına gönüllü olarak başvurdu. Tracey bu konuda “Yardım ettikçe daha fazla mutlu oldum, bir farklılık yarattığımı hissediyordum. Bu sebeple çalışmalarıma devam ettim.” dedi.

6 yıl sonra yaklaşık 35 kişilik kendi kilisesinden daha büyük bir hapishane yardım programının başındaydı. Düzinelerce mahkuma her hafta Kutsal Kitap derslerinde rehberlik etti ve yaklaşık 300 kişiyle bağlantıdaydı.

Tam olarak kaç kişinin onun işleri sayesinde vaftiz olduğu belirli olmasa da mahkumların bir kısmı, onun sayesinde hayatlarında büyük değişimler olduğunu söyledi. Mahkumlardan biri Tracey’e mektubunda bir aile ziyareti sırasında gelen ziyaretçinin şunu haykırdığını bildirdi: “Sen ne yaptın da böylesin? Sanki çevrenden bir ışık hüzmesi yayılıyor.”

“Bu olaya tanıklığım bende bir farklılık görmelerinden kaynaklanıyor, bana bunları öğretirken ayırdığın zaman için teşekkür ederim.”

46 yaşındaki Tracey, Pazar günü ibadet eden bir kilisede büyüdü, evlendi ve çocuklarını iyi bir şekilde büyütmek için başka kiliseleri ziyaret etmeye başladı. Bir gün, en büyük oğlu Kyle ile yarı fiyatına satış yapan bir kitapevinde kitaplara bakınırken, bir başka müşteri onlarla ilginç bir sohbet başlattı. Tracey: “ Bize Grandview’dan bir kilise olarak bahsetti ve gelip görmemizi istedi” dedi.

Aile, kilisedeki birkaç kilise konserine katıldıktan sonra ibadetlerini Cumartesi günü yapmaya başladılar. Kiliseye katıldıktan yaklaşık 7 ay sonra, Tracey kilisenin hapishane kolunda çalışmak için gönüllü oldu. Hapishanede hizmet etmek ona sadece mutluluk vermedi, aynı zamanda dikkat bozukluğu sorununu kontrol altına almasına da yardımcı oldu. Oyalanmaktan kurtulup hayatını öyle bir düzene sokmuştu ki Tracey, hem ailesiyle her konuda ilgilenebiliyor hem de mahkumlara da öğretip onlara yardımcı olabiliyordu ve bu durumdan ne kadar mutlu olduğunu dile getirdi.

Tracey’nin hala çok parası yok, ama zamanını vermeye oldukça gönüllü.

Sözlerini şöyle bitirdi: “Vermem gereken şeyin bu olduğunu hissediyorum.”