---
title:  Bakiyeye Karşı Savaş
date:  20/02/2019
---

`Vahiy 12:17 ayetini oku. Son zamanda Şeytan kime karşı tüm gücüyle savaşıyor?`

Kalan ya da bakiye kelimesi, çoğunluk dinden dönerken Allah’a sadık kalanları tanımlamak için kullanılır (1Kr. 19:18, Va. 2:24). Son zamanda, dünyadaki insanların çoğunluğu Şeytan’ın yanında taraf tutarken, Allah’ın 1798 yılından sonra yükselttiği bir grup insan, Şeytan’ın tüm öfkesiyle yüz yüze gelerek Mesih’e sadık kalacak.

`Bakiyenin Vahiy 12:17 ayetinde tanımlanan iki niteliği nelerdir? Kişi kendisinin Allah’ın son zaman bakiyesine dahil olduğuna nasıl emin olabilir?`

Son dönem bakiyesi, Allah’ın emirlerini tutar. Vahiy 13. bölüm gösteriyor ki, On Emir’in ilk tableti son zaman çatışmasında merkezi öneme sahip olacak. İlk dört emrin anahtar bileşeni ibadettir.  Son krizdeki temel mesele, kime ibadet edilmesi gerektiği olacak. Dünyadaki insanlar canavarın heykeline tapınmayı seçerken, bakiye Yaratan Allah’a ibadet edecek (Va. 14:7). Dördüncü emir Sebt gününün, özellikle Allah’ın bizim Yaratıcımız olduğuna işaret ediyor olması, onun son krizde önemli bir rol oynayacak olmasının sebeplerinden biri.

Son zaman bakiyesinin ikinci niteliği de, onların kendilerinde İsa’nın tanıklığı olmasıdır çünkü Vahiy 19:10 ayetinde açıklandığı gibi o peygamberlik ruhunun özüdür. Bu ayeti Vahiy 22:9 ile karşılaştırdığımızda, Yuhanna’nın İsa’nın tanıklığına sahip olan kardeşlerinin peygamberler olduğunu görüyoruz, o yüzden İsa’ya tanıklık, İsa’nın peygamberleri aracılığıyla gerçeğe tanıklık etmesini ifade ediyor, aynı Yuhanna aracılığıyla yaptığı gibi (Va. 1:2). Vahiy gösteriyor ki, Allah’ın halkı zamanın sonunda, Şeytan’ın onları aldatıp yok etmek için her şeyi yapacağı bu zor zamanlarda onlara rehberlik etsin diye peygamberlik ruhuna sahip olacak. Biz Yedinci Gün Adventistlerine bu peygamberlik kavrayışı armağanı, Ellen G. White’ın hizmetinde ve yazılarında verilmiştir.

`Bize peygamberlik ruhu aracılığıyla verilmiş en inanılmaz sezgilerden bazıları sence nelerdir? Bu armağan bireysel ve kilise olarak bizi hangi yükümlülükler altına sokuyor?`