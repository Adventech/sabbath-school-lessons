---
title:  Ek Çalışma
date:  11/01/2019
---

Ellen G. White, Elçilerin İşleri kitabında Patmos (s. 527–535) bölümünü oku.

Yuhanna’nın gördüğü zulüm, bir lütfun vasıtası oldu. Patmos, dirilmiş olan Kurtarıcı’nın görkemiyle göz kamaştırıcı bir yer haline getirildi. Yuhanna Mesih’i insan bedeninde, her zaman O’nun zaferi olarak kalacak olan çivilerin ellerinde ve ayaklarında bıraktıkları izleriyle görmüştü. Şimdiyse yükselmiş Rabb’ini bir insanoğlunun yaşayabileceği ve kuşanabileceği en fazla görkemi kuşanmış olarak görmesine izin verilmişti.

Mesih’in Yuhanna’ya görünmüş olması tüm imanlılar ve iman etmemişler için bizim yükselmiş bir Mesih’imiz olduğunun delili olmalıdır. Kiliseye yaşam gücü vermelidir. Kara bulutların Allah’ın halkının etrafını sardığı zamanlar olur. Sanki baskılar ve zulüm onları ortadan kaldıracakmış gibi görünür. Fakat en öğretici dersler böyle zamanlarda verilir. Mesih sıklıkla zindanlara girip Kendisini seçilmiş olanlara gösterir. O, kazıklarda yanarlarken onlarla birliktedir. Aynı, yıldızların en çok en karanlık gecelerde parlaması gibi, Allah’ın görkeminin en parlak ışını da en derin kasvetin içinde parlar. Gökyüzü ne kadar karanlıksa, Doğruluğun Güneşi’nin, yükselmiş Kurtarıcı’nın ışınları da o kadar açık ve etkileyicidir–Ellen G. White, The Youth’s Instructor [Gençliğin Eğitmeni], 5 Nisan 1900.

**Tartışma Soruları**

`Yuhanna okuyucularla Patmos’ta gördüklerini ve duyduklarını paylaşıyor. Vahiy 1:12-20 ayetlerini okuduğunda, sen neler görüyor ve duyuyorsun? Burada açıklananlar içinden hangi teselli sözlerini alabilirsin?`

`Vahiy 14:7 ayetindeki ilk melek, son zamanlarda yaşayan yeryüzünün sakinlerine Göğü, yeri, denizi, su pınarlarını yaratana tapının! diye salık veriyor. Bu, Mısır’dan Çıkış 20:11 ayetinden alınmış bir dildir. İlk meleğin mesajı, Vahiy’de açıklandığı şekliyle, Sebt gününün son zamandaki önemiyle ilgili bize ne anlatıyor?`

`Bir çok Hristiyanın karşılaştığı şaşırtıcı bir ironi mevcut. Ne kadar uzun süredir kilisedeler ise, imanlarının solması ya da yok olması o kadar kolay oluyor. Halbuki bunun tam tersi olması gerekliydi. Sonuçta İsa ile ne kadar uzun süre yürürsek, O ve O’nun bize duyduğu sevgi hakkında o kadar çok şey öğreniyor olmamız gerekir. O halde, iman ateşini nasıl olması gerektiği gibi yanar halde, hatta gittikçe daha çok parlayarak yanar bir halde tutabiliriz?`