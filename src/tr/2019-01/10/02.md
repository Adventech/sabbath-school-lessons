---
title:  Üç Meleğin Mesajı
date:  03/03/2019
---

Sondan hemen önce Allah’ın uyarı mesajlarını göndermesi, gökyüzünde uçan üç, sesli melekle simgelenmiş. Melek kelimesinin Grekçesi (angelos), elçi anlamına gelir. Vahiy’deki kanıtlar, üç meleğin, son zaman mesajını dünya ile paylaşmak ile yetkilendirilmiş Allah’ın halkını temsil ettiğini düşündürüyor.

`Vahiy 14:6 ve Matta 24:14 ayetlerini oku. İlk meleğin mesajından sonsuza dek kalıcı müjde (Va. 14:6) diye bahsedilir. Bu duyuruyu sonsuza dek kalıcı müjde diye tanımlamak bize ilk meleğin mesajının içeriği ve maksadı ile ilgili ne söylüyor? Bu mesaj neden tüm inandıklarımızın odağında?`

İlk son zaman mesajı, Allah’ın dünyayı yargılama saatinin gelmiş olduğu bağlamındaki müjde duyurusudur. Müjde, İsa Mesih’e iman ve Mesih’in onlar için yaptığına dayanarak insanları kurtaran Allah hakkında iyi haberdir. Müjde, sonsuza kadar sürecek olandır çünkü Allah asla değişmez. O’nun planı bizim var olmamızdan bile önce devreye sokulmuştu (2Ti. 1:9, Tit. 1:2). İlk meleğin mesajının içeriğinde hem kurtuluş hem de yargılama bulunur. O, Allah’ı yücelten ve O’na Yaratıcıları olarak ibadet edenler için iyi haberdir fakat Yaratıcıyı ve O’nun vermiş olduğu gerçek ibadetin işareti Yedinci Gün Sebt’ini geri çevirenler için bir yargılama uyarısıdır.

Üç meleğin de mesajları yüksek sesle duyurduğu anlatılıyor (Va. 14:7, 9). Mesajlar acil ve önemli; herkes tarafından duyulmalılar çünkü mesajlar onların ebedi kaderlerini ilgilendiriyor. Yani mesaj her ulusa, her oymağa, her dile ve her halka duyurulmalı. Bu duyuru özellikle çok önemli çünkü son zamanda canavar yetkisini her oymak, her halk, her dil, her ulus (Va. 13:7) üzerinde uygulayacak. Şeytan’ın dünya çapındaki aldatıcı işlerine karşılık, müjde son zamanda dünya çapında duyurulacak.

Üç meleğin mesajı, Allah’ın halkı tarafından Şeytan ve son zaman yandaşlarına karşılık olarak duyuruluyor–putperestliğin/ruhçuluğun bir simgesi olan ejderha; Roma Katolikliğini simgeleyen deniz canavarı; ve sapkın Protestanlığı simgeleyen kuzuya benzeyen canavar ya da sahte peygamber (Vahiy 13). Şeytan bu son zaman güçlerini altıncı bela dönemi süresince kullanıyor (Va. 16:13, 14). Yani, son zamanda dünyaya, her ikisi de yeryüzündeki insanları biat ettirmeyi amaçlayan iki rakip mesaj sunulmuş oluyor.

`Yedinci Gün Adventistleri olarak bizden üç meleğin mesajında bulunan son zaman gerçekleriyle dünyaya ulaşmamız isteniyor. Sen, bunun gerçekleşmesine yardımcı olmak için ne yapıyorsun? Daha fazla ne yapabilirsin?`