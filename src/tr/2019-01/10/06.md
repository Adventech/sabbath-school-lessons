---
title:  Üçüncü Meleğin Mesajı
date:  07/03/2019
---

`Vahiy 14:12 ayeti Allah’ın sadık halkını ne şekilde tarif ediyor?`

Allah’ın sadık halkının tersine, Vahiy 14:9, 10 ayetleri Allah’ın gazabıyla karşılaşacak olanların kaderiyle ilgili uyarıda bulunuyor. Eski Ahit’te Allah’ın gazabının dökülmesi, sembolik olarak bir kâseden şarap içmek olarak tarif edilir (Yer. 25:15, 16). Canavara tapınanları bekleyen yargılamanın şiddeti, Allah’ın saf olarak hazırlanmış (Va. 14:10) [Tanrı’nın kızgınlık bardağına katışıksız olarak boşaltılan - Cosmades]dökülen gazabının şarabını kâseden içmek olarak ifade edilmiş. Eski zamanlarda insanlar şarabın sarhoş edici etkisini yumuşatmak için genellikle onu suyla karıştırırlardı. Ancak Allah’ın gazabı katışıksız (akratu) olarak tasvir ediliyor. Saf, katkısız şarap, Allah’ın gazabının merhametle birlikte değil, tüm kuvvetiyle dökülmesini temsil ediyor.

`Vahiy 14:10, 11 ve 20:10-15 ayetlerini oku. Yeşeya 34:8–10 ve Yahuda 7 ayetleri, Çektikleri işkencenin dumanı sonsuza dek tütecek. ifadesine ne şekilde ışık tutuyor?`

Ateş ve kükürtle işkence ifadesi, toptan bir yıkımı işaret ediyor. Ateş ve kükürt, yargılamanın bir aracıdır (Yar. 19:24, Yşa. 34:8–10).  Yıkımın tüten dumanı Kutsal Kitap’ın iyi bilinen imgelerinden biridir. Yeşaya Edom’un gelecekteki yıkımının ateş ve kükürtle olacağını öngörmüştü: ülkenin her yanı yanan zift olacak. Zift gece gündüz sönmeyecek, dumanı hep tütecek (Yşa. 34:10). Yahuda Sodom ve Gomora’nın kaderinin de sonsuza dek ateşte yanma (Yah. 7) cezası olduğunu söylüyor. Bu ayetler dinmeyen bir yangından bahsetmiyor, bu şehirlerin hiç biri bugün yanmıyor. Sonsuza dek süren akıbetleri, yanmaları değil. Vahiy’de sonsuza dek ateşte yanma, imha edilmenin bir ifadesi; Ateş artık yanacak bir şey kalmayıp her şey tükeninceye kadar sürecek.

`Cehennem ateşinin kayıplara sonsuza kadar işkence etmeyeceği gerçeği için müteşekkir olabiliriz fakat cezanın kendisi hala yeterince kötü. Bu, bize verilmiş olan, gelmekte olana dair diğerlerini uyarma kutsal göreviyle ilgili bize ne söylemeli?`