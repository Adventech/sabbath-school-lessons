---
title:  "İlk Meleğin Mesajı: 2. Bölüm"
date:  05/03/2019
---

Vahiy gösteriyor ki, dünya tarihinin son krizindeki temel mesele, O’nun emirlerini tutmak ile açığa vurulan bir Allah’a ibadet ve itaat etme meselesi olacak (Va. 14:12). Dünyadaki insanlar ikiye bölünecek: Allah’tan korkup O’na ibadet edenler ve canavardan korkup ona tapınanlar.

`On emir’in ilk dört buyruğunu gözden geçir (Çık. 20:2–11). Sonra da Vahiy 13. bölümü oku. Canavarın kendisine tapınılmasını istemesi (Va. 13:15), tapınılsın diye canavarın bir heykelinin yapılması (Va. 13:14, 15), Allah’a ve O’nun adına küfredilmesi (Va. 13:5, 6 ) ve canavarın işaretinin alınması (Va. 13:16, 17) ne şekilde Şeytan’ın son krizde On Emir’in ilk dört emrine yapacağı saldırılara işaret ediyor?`

On Emir’in ilk dört emrinde merkezi kavram ibadettir. Vahiy, bu emirlerin son krizde Allah’a bağlılığın bir sembolü olacağını belirtiyor. Mesih ve Şeytan arasındaki son çatışma, açıkça ibadet ve ilk dört emir hakkında olacak.

Son krizin anahtar konusu, ilk meleğin mesajındaki ikinci öğütte vurgulanıyor. Göğü, yeri, denizi, su pınarlarını yaratana (Va. 14:7) tapınma çağrısı, neredeyse tamamen On emir’in dördüncü emrinden alıntıdır (Çık. 20:11). Bu gerçek de Yaratan Allah’a tapınma çağrısının, Sebt gününün tutulmasına çağrı olduğunu gösteriyor.

Yedinci Gün olan Cumartesi günü dinlenip ibadet etmek, bizim Allah’la olan ilişkimizin özel bir işaretidir (Çık. 31:13, Hez. 20:12). İkinci meleğin mesajı bir Yaratan’a ibadet etme çağrısıdır.

Devletin yasasına itaat ederek dördüncü emre aykırı biçimde sahte şabatı tutmak, Allah’a karşı duran güce bağlılık bildirisi anlamına gelecektir; Allah’ın yasasına itaat ederek gerçek Şabat gününü tutmak ise, Yaratıcı’ya sadakatin bir ifadesidir. Bir sınıf dünyasal güçlere itaatin ifadesini kabul ederek canavarın işaretini alırken, diğer sınıf ilahî otoriteye bağlılığın işaretini seçerek, Allah’ın mührünü almaktadır.—Ellen G. White, Büyük Mücadele s. 610.

`Bizim Yaratılış ve Kurtuluşa bakışımız ne şekilde ilişkili? Allah’ın yaptığı gibi Sebt günü dinlenmek neden çok önemli?`