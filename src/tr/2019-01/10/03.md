---
title:  "İlk Meleğin Mesajı: 1. Bölüm"
date:  04/03/2019
---

`Vahiy 14:7 ve Vaiz 12:13 ayetlerini oku. Allah’tan korkmak ne anlama geliyor? Allah’tan korkma kavramı müjde ile ne şekilde ilişkilidir ve müjdenin Allah’ın emirlerini tutmakla ne ilişkisi vardır (Ayrıca bkz. Rom. 7:7-13)? Allah’tan korkmakla O’nu yüceltmek arasında ne bağlantı vardır?`

Tanrı’dan korkun! O’nu yüceltin! (Va. 14:7) çağrısı, sonsuza dek kalıcı müjde bağlamında duyuruluyor. Mesih’in bizim kurtuluşumuz için yaptığını fark etmek, O’na olumlu cevap verme sonucunu doğuruyor.

Kutsal Kitap’ta Allah’tan korkmak ve O’nu yüceltmek yakından ilgilidir (Mez. 22:23, Va. 15:4). İkisi birlikte Allah’la doğru bir ilişki içinde olmayı (Eyüp 1:8) ve O’na itaat etmeyi simgeler.

Allah’tan korkmak, O’ndan ürkmek anlamına gelmez, O’nu ciddiye almak ve yaşamlarımızdaki varlığına izin vermek anlamına gelir. Allah’ın son dönem halkı, Allah’tan korkanlardır (bkz. Va. 11:18, 19:5). Allah, halkının Kendisini sevmelerini (Yas. 11:13, Mat. 22:37) Kendisine itaat etmelerini, (Yas. 5:29, Vaiz 12:13) ve O’nun kişiliğini yansıtmalarını (Yar. 22:12) ister.

Allah’ın halkının O’nu yüceltmesi önemlidir çünkü O’nun yargılama saati geldi (Va. 14:7). Burada bahsedilen yargı, ikinci gelişten önce gerçekleşen araştırıcı yargıdır. Bu yargılamanın amacı, yaptıklarımızla açığa çıkacak bir seçim olan, gerçekten Allah’a kulluk edip etmediğimizi ortaya koymaktır (bkz. 2Ko. 5:10). Bu yargılamanın sonucunda beher kişinin kaderine karar verilmiş olacak (Va. 22:11) ve İsa her kişiye yaptıklarına göre ödülünü vermek için gelecek (Va. 22:12).

Vahiy 14. bölümdeki yargılama müjdenin bir parçasıdır. Allah ile doğru bir ilişki içinde olanlar için yargılama iyi haberdir; suçsuzluğunun kanıtlanması, kurtuluş, özgürlük ve sonsuz yaşam anlamına gelir. Fakat itaat etmeyenler için, tövbe edip bu son zaman mesajını kabul ederek Allah’a dönmedikleri sürece, kötü haberdir.  Allah kimsenin mahvolmasını istemez tersine herkesin tövbeye gelmesini ister (2Pe. 3:9).

`Yargılamada tek başına nasıl ayakta dururdun? Yaşamın senin için hangi hükmü ortaya çıkarırdı? Cevabın müjdeye olan ihtiyaçla ilgili sana ne söylüyor ve ilk meleğin mesajıyla neden bu kadar yakın derecede ilişkili?`