---
title:  Allah’ın Sonsuza Dek Kalıcı Müjdesi
date:  02/03/2019
---

### Konuyla İlgili Metinler
Va. 14:6–12; Mat. 24:14; Vaiz. 12:13, 14; Çık. 20:2–11; Yşa. 21:9; Yşa. 34:8–10.

> <p>Hatırlama Metni</p>
> Kutsalların tahammülü buradadır; Allah’ın emirlerini ve İsa’nın imanını koruyanların tahammülü buradadır. (Vahiy 14:12, Candemir).

Vahiy’de Şeytan’ın son zaman aldatmacasının, dünyanın canavara tapınmayı ve onun işaretini almayı tercih etmesini sağlayacak kadar başarılı olacağı anlatılıyor. Fakat, Vahiy 14:1–5 ayetlerinde Allah’ın Kendi bakiyesine, tüm dünya karşı dururken Rabb’i destekleyecek olanlara sahip olacağı söyleniyor.

Son zamanda insanlar kime tapınacaklarını seçmek zorunda kalacak, tapınıp tapınmayacaklarını değil (herkes her zaman bir şeye tapınır). Canavara tapınanlar, yaptıkları sapkın sisteme işle ya da zihnen hizmet etme seçiminin bir simgesi olarak, sağ ellerine ya da alınlarına onun işaretini alacaklar.

Aynı zamanda dünya müjdenin, Pentekost gününden beri şahit olunmamış derecede kapsamlı bir şekilde duyurulmasına tanık olacak. Allah’ın hükümleri isyankâr insanlığın üzerine dökülmeden önce, Allah her ulusa, her oymağa, her dile, her halka (Va. 14:6) uyarı mesajlarını gönderecek. Allah kimsenin mahvolmasını istemez, tersine kurtarılmasını ister. Mesih’in ölümünün tüm insanlık için olması bundandır. Mesele kimin bu imkânı değerlendirip kimin değerlendirmeyeceği.

_*9 Mart Sebt Günü’ne hazırlık için bu haftanın konusunu çalışın._