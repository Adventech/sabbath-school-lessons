---
title:  İman hayati
date:   08/03/2019
---

#### Güç Araçları ve bir Gemi

_Andrew McChesney tarafından yazılmıştır_

Yedinci Gün Adventistleri Rusya’da sağlıklı yaşam tüyoları paylaşmak için bir gemi yolculuğuna çıkmışlardı ve geminin kaptanı sigarayı bıraktı.

Çocuklar Rus sokaklarında dağıtılmak üzere On Emir ile ilgili mektuplar yazmışlardı.

Doğu Ukrayna’da savaşla evleri harap olmuş insanlara evangelist buluşmalar güç imkanı sağlıyordu.

Bunlar Adventist Kilisesi’nin Avrasya Bölümü’nün çoğunlukla eski Sovyet toprağı olan ve neredeyse hiç Adventist olmayan bölgelerde üye kazanmak ve müjdeyi yaymak için kilise üyelerinin yaptıkları yenilikçi hareketlerden bazılarıdır.

“Burası zor bir bölge, fakat Tanrı kilise üyelerindeki özveriyle çalışıyor” yorumunu yaptı bölüm başkanı Michael Kaminskiy.

On bir tane Adventist sağlık uzmanı 2 haftalık bir gemi yolculuğuyla Volga Nehri’ndeki antik Rus şehirlerine gittiler. Yolculuk, özel bir Rus sağlık organizasyonu tarafından düzenlenmiş olup, sıkça turizm amaçlı kullanılan bir rota izlemiş, Adventistler ise buraya hem su, gün ışığı, egzersiz ve dinlenme üzerine sağlık prensiplerini anlatmaya, hem de sigarayı bırakma derslerini yürütmeleri için çağırılmışlardı.

Oldukça fazla sigara içen geminin kaptanı da bu sınıflara katıldı. Batı Rus Birlik Konferansı’nın başkanı olan Ivan Velgosha, kaptan hakkında, “O kadar çok sigara içiyordu ki her zaman çevresinde bir duman tabakası vardı” dedi.

Yolculuğun sonunda kaptan sigarayı bırakmıştı ve gemiyi sigarasız alan yaptı. Adventistler ona sağlıklı yaşamla ilgili bir kitap bırakıp İsa’nın ona bir daha asla sigara içmemesi için ona yardım edeceğini söylediler. Velgosha kaptanın yolculuktan bir ay sonra bile hiç sigara içmediğini söyledi.

Nizhny Novgorod şehrinde çocuklar, Tanrı’ya olan sevgilerini, O’nun emirleri ile ilgili mektuplar yazarak gösteriyordu. Bir çocuk şöyle yazmıştı, “Hep üçüncü emri hatırlayalım ki Tanrı hakkında kötü şeyler söylemeyelim”. Bir başka çocuk da şöyle yazmıştı, “Eğer insanlar hırsızlık yapmasaydı, dünyanın en zengin ülkesi olurduk.” Bu çocuklar sokakta 5 gün boyunca bu mektupları insanlara dağıttılar.

Doğu Ukrayna’da kilise üyeleri bedava elektrikli matkap çekilişleri yapılmasıyla erkeklerin müjdeci buluşmalara daha çok ilgi gösterdiğini farkettiler. Kadınlar halihazırda katılım sağlıyorlardı, fakat erkeklerin katılımı kilise elektrikli matkap çekilişi yapmaya başlayınca keskin bir şekilde yükseliş gösterdi, dedi Ukrayna Birlik Konferansı başkanı Stanislav Nosov.

“Erkeklerin çatışmalarda harap olan evlerini tamir edebilmeleri için ekipmana ihtiyaçları var,” dedi. Doğu Ukrayna’daki birçok kasabada 2 haftalık evangelist buluşmalarda günlük çekilişler yapıldı. Kazananlar bir kap seti veya matkap arasında seçim yaptılar, ayrıca yedi buluşmaya ardı ardına katılım sağlayanlara makarna, şeker, süt ve bunun gibi temel gıda yardımı yapıldı. Düzinelerce insan vaftiz edildi.

“Tanrı tüm kilise üyelerinin katılımıyla mucizeler yaratıyor,“ dedi Kaminskiy.