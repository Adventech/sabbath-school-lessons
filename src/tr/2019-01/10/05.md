---
title:  İkinci Meleğin Mesajı
date:  06/03/2019
---

İkinci meleğin mesajı Babil’in düşüşünü ya da sapkınlığını duyuruyor ve onun sahte bir dini sistem olduğunu belirliyor. Vahiy 17:5 ayetinde Babil, ‘dünya fahişelerinin anası’ olarak tanımlanmıştır. Kızları ile, onun öğretilerine ve geleneklerine bağlı kalan ve dünyayla gayrimeşru bir işbirliği yapmak için gerçeği ve Allah’ın onayını feda etme örnekliğini izleyen kiliseler simgeleniyor olmalıdır.—Ellen G. White, Büyük Mücadele, s. 386.

`Vahiy 14:8, Vahiy 18:2 ve Yeşaya 21:9 ayetlerini oku. Yıkıldı kelimesinin iki kere tekrarlanması, Babil’in ilerleyen sapkınlığına işaret ediyor ve onun ahlâki olarak tamamen çökmüş olduğunu belirtiyor. Peki Babil’in düşüşünün ileride gerçekleşecek olması daha önce belirtilmiş olmasına rağmen, ondan neden çoktan düşmüş diye bahsediliyor?`

Vahiy’deki son zaman Babil’i, Roma Katolikliği ve sapkın Protestanlığın da dahil olduğu sahte dini sistemlerin bir birleşimi. Bunlar, kendilerini Allah’ın halkına karşı Şeytan’ın kulluğuna adayacaklar (bkz. Va. 13:11–18, Va. 16:13, Va. 17:6). Bu sapkın dini birlik, kendisini Allah’ın üzerine yücelterek dünya’da O’nun yerini almaya çalışmakta eski Babil’in kibrini gösterecek. İkinci meleğin mesajı Allah’ın halkını, bu aşağılık sistemin son zaman müjde mesajının ışığını reddettiği için gerçekten gittikçe uzaklaşacağına dair uyarıyor. Tüm Hristiyan aleminde kilisenin dünyayla birleşmesi tamamen gerçekleşinceye dek, Babil’in çöküşü tamamlanmayacaktır—Ellen G. White, Büyük Mücadele, p. 393.

`Vahiy 14:8, Vahiy 17:2 ve Vahiy 18:3 ayetlerini oku. Babil dünyanın kendisinin fuhşunun şarabını içmesini nasıl sağlıyor? Şarap neyi simgeliyor?`

Vahiy 17. bölüm, Babil’i yeryüzündeki insanların kendisiyle birlikte ölümsüzlük şarabını içmelerini sağlayan bir fahişe olarak resmediyor (bkz. Va. 17:2).

Babil’in şarabı, bu sapkın dini sistem tarafından sunulan sahte öğretilerin ve sahte müjdenin bir ifadesi. Bugün bir çok Protestan kilise, Kutsal Kitap’ın peygamberlik sözünü yerine getirircesine bir zamanlar onları Roma Katolik kilisesinden ayıran farklılıkları hızla ortadan kaldırıp gerçeğe sırt çeviriyorken, biz Babil’in şarabının sözde Mesih’in bedenindeki yozlaştırıcı etkisine tanık oluyoruz: ilk meleğin mesajındaki Yaratılış’a yapılan göndermeyle tamamen tezat oluşturan teistik (tanrıcı) evrim; Sola Scriptura (Yalnızca Kutsal Yazılar) ilkesinin yerini teolojik geleneklerin alması; Kutsal Kitap’taki cinsiyet, evlilik ve benzeri kavramların tanımlarını terk eden, yeniden düzenlenmiş bir ahlâk anlayışı. Zehirlenmiş insanlar sağlıklı bir şekilde düşünemezler. İnsanlar Babil’in şarabıyla ruhsal olarak sarhoş oldukça, Babil onları deniz canavarına tapınmaları ve canavarın işaretini almaları için ayartacak.