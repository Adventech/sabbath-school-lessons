---
title:  Tomarı Yiyor
date:  13/02/2019
---

Vahiy 10:8-11 ayetlerini oku. Kutsal Kitap’ta yemek, insanlara iletmek için Allah’tan gelen bir mesajı kabul etmeyi tanımlamak için kullanılır (bkz. Hez. 2:8–3:11, Yer. 15:16). Alındığında, mesaj iyi haberdir fakat yayıldığında bazen acılığa yol açar çünkü birçokları ona direnir ya da reddeder.

Yuhanna’nın acı-tatlı (Daniel kitapçığını temsil eden) tomarı yeme deneyimi, Daniel’in son döneme dair peygamberlik sözlerinin mührünün açılmayla ilişkilidir. Yuhanna burada Daniel’in 1.260 gün/yıl süren peygamberlik sözünün kapanışında (Dan. 7:25) sonsuza dek kalıcı müjdeyi (bkz. Va. 14:6, 7) yaymakla görevlendirilen bakiye kilisesini temsil ediyor.

Durum, Yuhanna’nın görümünün, peygamberlik sözündeki 2300 yıllık dönemin kapanışındaki farklı bir acı-tatlı deneyime de işaret ettiğini gösteriyor. Millerciler, Daniel’in peygamberlerine dayanarak Mesih’in 1844 yılında döneceğini düşünürken, bu mesaj onlar için tatlıydı.  Fakat Mesih beklendiği gibi ortaya çıkmadığında, acı bir hayal kırıklığı yaşadılar ve daha iyi kavramak için Kutsal yazıları araştırdılar.

Yuhanna’nın dünyaya yeniden peygamberlikte bulunma görevi, İkinci Geliş mesajını Daniel’in ve Vahiy’in peygamberlik sözleriyle ilişkilendirerek yayma işini yükseltmiş, Sebt gününü tutan Adventistleri işaret ediyor.

`Vahiy 11:1, 2 ayetlerini oku. Yuhanna’ya ne yapması emrediliyor?`

Bu bölüm Vahiy 10’daki sahnenin devamı. Yuhanna’ya tapınağı, sunağı ve ibadet edenleri ölçüp sayması emri verildi. Kutsal Kitap’ta ölçme kavramı mecazi olarak yargıya işaret eder (bkz. Mat. 7:2). Ölçülecek tapınak, İsa’nın bizim için hizmet ettiği göktedir. Tapınak, sunak ve ibadet edenlerden bahsedilmesi, Kefaret Günü’ne işaret ediyor (bkz. Lev. 16:16–19). O Gün, Allah’ın Halkı’nın günahlarını yargıladığı bir ölçme günü. O yüzden Vahiy 11:11 ayeti, İkinci Gelişten önce gerçekleşecek yargıya atıfta bulunur. Bu yargılama sadece Allah’ın halkını—tapınakta ibadet edenleri ilgilendirir.

Vahiy 11:1 gösteriyor ki göksel tapınak mesajı, Allah’ın kişiliğinin savunulmasını barındıran müjdenin son ilanının kalbinde yatıyor. Aslında o, Mesih’in kefaret işi ve O’nun doğruluğunun insanoğlu için yegâne kurtuluş yolu olmasına dair tüm boyutlarıyla müjde mesajını verir.

`Kanın Kefaret günü töreni için ne kadar merkezi olduğunu aklımızdan çıkarmadan (bkz. Lev. 16), yargılamanın aslında iyi bir haber olduğu gerçeğini nasıl her zaman zihnimizde tutabiliriz?  Bu gerçek neden çok önemli?`

14 Şubat