---
title:  Elinde Açık bir Tomar Tutan Melek
date:  12/02/2019
---

Altıncı borazan bizi zamanın sonuna götürüyor. Bu zamanda Allah’ın halkından ne yapması isteniyor? Yedinci borazan duyulmadan önce, Allah’ın son zamandaki halkının görev ve deneyiminin açıklandığı bir ara bölüm eklenmiş.

`Vahiy 10:1-4 ayetlerini oku. Burada ne oluyor?`

Yuhanna’ya bilgi veren yüce melek, İsa Mesih’ten başkası değildi.—Ellen G. White Yorumları, The SDA Bible Commentary [Yedinci Gün Adventist Kutsal Kitap Şerhi], cilt 7, s.971. Bir ayağını suya, bir ayağını karaya koyması, O’nun evrensel egemenliğini ve ilan etmek üzere olduğu şeyin dünya çapında önemli olduğunu simgeliyor. Bir aslanın kükremesiyle bağırıyor. Aslan kükremesi Allah’ın sesinin simgesidir (bkz. Hoş. 11:10, Va. 5:5).

Yuhanna’nın gök gürlemelerinin söylediğini yazmasına izin verilmiyor. Allah’ın Yuhanna aracılığıyla bize açıklamadığı, geleceği ilgilendiren şeyler var.

`Vahiy 10:5-7 ayetlerini oku. Bu ayeti Daniel 12:6, 7 ayetleriyle karşılaştır. Ortak hangi sözler bulunuyor?`

Melek, Artık gecikme olmayacak (Va. 10:6) dediğinde, Grekçe chronos kelimesi onun bir zaman diliminden bahsettiğini gösteriyor. Bu, bir meleğin, kutsallara zulmün bir zaman, zamanlar, yarı zaman ya da kilisenin Papalığın zulmü altında bulunduğu 1.260 yıl ( M.S. 538–1798)  süreceğini söylediği Daniel 12:6, 7 ayetlerine işaret ediyor (Dan. 7:25 ile karşılaştır). Daniel ve Vahiy’de bir peygamberlik günü bir yılı simgelediği için (Say. 14:34, Hez. 4:6), 360 gün, 360 yıla eşittir ve üç buçuk vakit (ya da yıl) da 1260 güne ya da yıla eşittir. Bu peygamberlik döneminden sonraki herhangi bir zaman, son gelebilir.

Şu zaman ifadesi artık Daniel’deki zamana dair peygamberlik sözlerine, özellikle de Daniel 8:14 ayetindeki 2300 peygamberlik gününe (M.Ö. 457 – M.S. 1844) işaret ediyor olmayacak. Bu dönemden sonra artık peygamberlik sözünde geçen zaman dilimleri olmayacak. Ellen White şöyle diyor: Meleğin ant içerek ilan ettiği bu dönem . . Rabb’imizin gelişinden önce olması gereken peygamberlik sözündeki zamandır. Yani insanlar belirli bir süre boyunca başka bir mesaj daha almayacaklar. 1842’den 1844’e kadar olan bu zaman dilimi sonrasında peygamberlik sözündeki zaman artık kesin olarak belirlenemez. En uzun hesap ancak 1844 sonbaharına ulaşmaktadır.—Ellen G. White Yorumları, The SDA Bible Commentary [Yedinci Gün Adventist Kutsal Kitap Şerhi], cilt 7, s.971.

`Ellen White’ın bu sözleri, geleceğe dair tarih belirlemekten tamamen kaçınmamız gerektiğine dair bize ne söylüyor?`