---
title:  Borazanların Anlamı
date:  11/02/2019
---

Vahiy’de, Allah’ın halkı yararına müdahaleleri resmedilirken, Eski Ahit’teki borazanlar betimlemesi kullanılıyor. Borazanlar eski İsrail’de günlük yaşamın önemli bir parçasıydı (bkz. Say. 10:8–10 ve 2Ko. 13:14, 15). Borazan sesi insanlara tapınaktaki ibadeti hatırlatırdı; ayrıca savaşta, hasat zamanında ve bayramlarda de borazan üflenirdi.

Borazan duayla üflenerek elden ele geçerdi. Tapınaktaki ibadet sırasında ya da bayramlarda, borazanlar Allah’a Halkı ile olan Antlaşmasını hatırlatırdı. Ayrıca insanlara RAB’bin günü (Yoe. 2:1) için hazırlıklı olmayı hatırlatırdı. Muharebede borazan sesi ile önemli talimatlar ile uyarılar verilir ve Allah’a Halkı’nı koruması için çağrı yapılırdı. Vahiydeki borazanların arka planını işte bu fikir oluşturuyor.

`Vahiy 8:13; 9:4, 20, 21 ayetlerini oku. Yedi borazanın hükmü kimleri hedef alıyor?`

Vahiy’de borazanların üflenmesiyle tetiklenen olaylar, Allah’ın Halkı’nın dualarına cevaben tarihe müdahale etmesini simgeler. Mühürler büyük ölçüde Allah’ın halkı olduğunu iddia edenleri ilgilendirir fakat borazanlar yeryüzü sakinlerini hedef alan hükümleri ilan eder. Aynı zamanda da yeryüzünde yaşayanlara, çok geç olmadan tövbe etmeleri için bir uyarı görevi görürler.

Yedi borazan, Yuhanna’nın zamanından dünyanın tarihinin tamamlanmasına kadar olan olayları kapsar (Va. 11:15–18). Onlar, gökteki arabuluculuk devam ederken (Va. 8:3–6) ve müjde yeryüzünde vaaz edilirken (Va. 10:8–11:14) üflenir. Borazanların hükümleri kısmidir; yaratımın sadece üçte birini etkilerler. Yedinci borazan Allah’ın haklı yönetimini üstlenmesinin vaktinin geldiğini ilan eder. Yedi borazan aşağı yukarı yedi kilisenin ve yedi mührün kapsadığı aynı dönemlere karşılık gelir.

İlk iki borazanın hükmünün hedefinde Mesih’i çarmıha geren ve ilk kiliseye zulmeden uluslar vardır, isyankâr Yeruşalim ve Roma imparatorluğu.

Üçüncü ve dördüncü borazanlar, göğün, Orta Çağ’daki Hristiyan kilisesinin sapkınlığını yargılamasını resmeder.

Beşinci ve altıncı borazanlar, Orta Çağ’ın sonuna doğru, Reform öncesi dönemdeki dinsel dünyandaki muhalif nifakları tarif eder. Bu dönemlerin belirleyici niteliği, gittikçe artan ve sonunda dünyayı Armagedon savaşına sürükleyen, kötücül faaliyetlerdir.

`Tarihin kanlı ve acı ile hüzün dolu olduğuna şüphe yok. Bu üzücü gerçek, bize İsa ile vaat edilenin ne kadar da harika olduğunu fark etmemize nasıl yardımcı olabilir?`