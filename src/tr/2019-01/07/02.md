---
title:  Kutsalların Duaları
date:  10/02/2019
---

Vahiy 8. bölüm, Allah’ın huzurunda durarak, borazanlarını öttürmeye hazır bekleyen yedi meleğin görüntüsüyle başlıyor. Borazanlar üflenmeden önce, başka bir sahne araya giriyor. Bu sahnenin amacı borazanların teolojik anlamını açıklamaktır.

Vahiy 8:3, 4 ayetlerini ve Yeruşalim’deki tapınağın günlük hizmetinin aşağıdaki tarifini okuyun: Kutsal Kitap’ın Yahudi şerhlerinden birinde şöyle yazar; Akşam kurbanında, kuzu yakmalık kuzu sunağına koyulur, kanı da sunağın dibine dökülürdü. Atanmış bir rahip, tapınağın içinde altın buhurdanlığı alır ve kutsal yerdeki altın sunakta buhur sunardı. Rahip dışarı çıktığında elindeki buhurdanlığı yere fırlatır ve böylece yüksek bir ses çıkartırdı. Tam bu anda yedi rahip borazanlarını üfler ve o günkü tapınak servisinin sona erdiğini ilen ederdi.

Vahiy 8:3–5 ayetlerinde akşam hizmetinin dilinin ne şekilde kullanıldığı açıkça belli. Meleğin buhuru tahtın önündeki altın sunakta (Va. 8:3) alıyor olması önemli. Buhur, Allah’ın halkının dualarını simgeliyor (Va. 5:8). Allah, onların dualarına şimdi cevap veriyor.

Vahiy 8:3–5 ayetleri Vahiydeki borazanlarla ilgili önemli bilgiler veriyor.

Yedi borazan, Allah’ın baskı görmüş halkının dualarına cevap olarak isyankâr insanlığı yargılamasıdır.

Borazanlar İsa’nın Kuzu olarak ölümünü takip ediyor ve tarih boyunca, ta ki ikinci gelişe kadar art arda sürüyor (bkz. Va. 11:15–18).

`Vahiy 8:5 ve Hezekiel 10:2 ayetlerini oku. Hezekiel’in, sapkın Yeruşalim üzerine ateş saçma görümü, Vahiy’deki borazanların doğasını nasıl aydınlığa kavuşturuyor?`

Melek buhurdanlığı sunaktaki ateşle dolduruyor ve onu yeryüzüne saçıyor. Ateşin kaynağı olan bu sunağın kutsalların dualarının sunulduğu aynı sunak olması çok önemli. Ateşin aynı sunaktan geliyor olması, yedi borazan hükmünün yeryüzü sakinlerinin üzerine Allah’ın halkının dualarına cevaben düştüğünü gösteriyor. Ayrıca, buhurdanlığın yere fırlatılması, İsa’nın arabuluculuğunun sonsuza kadar sürmeyeceğine dair bir uyarı olabilir. Deneme süresinin bir sonu olacak (bkz. Va. 22:11, 12).