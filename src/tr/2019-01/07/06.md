---
title:  İki Tanık
date:  14/02/2019
---

`Vahiy 11:3-6 ayetlerini oku. İki tanık hangi yönlerden kraliyet ve rahiplik görevlerindeki Zerubbabel ve Yeşu’yu yansıtıyor? Bkz. Zek. 4:2, 3, 11–14.`

İki tanık fikri, bir şeyin gerçek kabul edilebilmesi için iki kişinin tanıklık etmesini gerektiren Yahudi adalet siteminden geliyor (Yu. 8:17). İki tanık, Kutsal Kitap’ı, hem Eski, hem de Yeni Ahit’i temsil ediyor. İkisi birbirinden ayrılamaz. Allah’ın halkı tüm Kutsal Kitap mesajını, Allah’ın tüm gayesini (Elç. 20:27, Candemir) dünyaya duyurmakla görevlidir.

Tanıklar, 1260 günlük/yıllık peygamberlik döneminde (M.S. 538–1798) çuldan giysiler içinde peygamberlik ederken resmediliyor. Çul, yas tutmanın kumaşıdır (Yar. 37:34); Kutsal Kitap’ın gerçeklerinin gömüldüğü ve üzerlerinin insan gelenekleriyle örtüldüğü zor zamanlara işaret eder.

`Vahiy 11:7-13 ayetlerini oku. İki tanığa 1260 peygamberlik günü/yılı sonrasında ne olduğunu kendi cümlelerinle anlat.`

İki tanığı öldüren canavar Şeytan’ın ikametgahından yükseliyor. Tanıkların öldürülmesi tarihsel olarak, Fransız devrimiyle birlikte ortaya çıkan olaylarla bağlantılı olarak Kutsal Kitap’a yapılan tanrıtanımaz saldırı ve dinin feshedilmesine tekabül eder. Fransa’da kurulan din karşıtı sistem, Sodom’un ahlaki yozluğunu, Mısır’ın tanrıtanımaz cehaletini ve Yeruşalim’in isyankârlığını tek bünyede birleştirmişti. Yeruşalim’de İsa’ya olanlar şimdi bu din karşıtı sistemde Kutsal Kitap’ın başına geliyordu.

Tanıkların dirilişi, Fransız devrimi sonrasında ikinci Adventist hareketinin Kutsal Kitap gerçeğini onararak yükselmesinin, Kutsal Kitap derneklerinin kurulmasının ve Kutsal Kitap’ın dünya çapında tanıtılmasının yolunu açan Kutsal Kitap’a karşı büyük ilgi canlanmasına işaret ediyor.

Sona gelmeden hemen önce, dünya Kutsal Kitap’ın son bir defa dünya çapında duyurulmasına tanıklık edecek (Va. 18:1–4). Bu son mesaj, dünyayı ve canavara tapanları kandırarak Allah’ın sadık tanıklarına karşı son bir savaşa sürüklemek için olağanüstü belirtiler gösteren Şeytani varlıklarca yürütülen güçlü bir düşmanlığı kışkırtacak (bkz. Va. 16:13-16).