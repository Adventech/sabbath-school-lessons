---
title:  Deniz Canavarının Faaliyetleri
date:  25/02/2019
---

Dünkü derste bahsettiğimiz gibi, Vahiy 13:5 ayeti bir zulüm dönemini belirliyor. Canavarın 42 aylık faaliyeti ile, Vahiy 12:6, 14 ayetlerindeki 1260 gün/yıl süren kadına/kiliseye zulüm, aynı zaman dilimi. Bir peygamberlik günü, bir yılı simgeler (Say. 14:34, Hez. 4:6). 7.  Dersteki Salı gününün çalışmasına bakın. Bu peygamberlik döneminin başlangıcı, Roma kilisesinin, başında Papa, orta çağ boyunca Batı dünyasına egemen olan dini kuvvet olarak kendisini kabul ettirdiği, aşağı yukarı M.S. 538 yılına denk gelen tarih olarak belirlenmiştir. Fransız devrimi olayları M.S. 1798 tarihinde canavara açılan ölümcül yaradır, bu sayede kilisenin baskıcı yönetimiyle devlete dayanan din anlayışına geçici olarak son vermiştir.

`Vahiy 13:5–8 ayetlerini Daniel 7:24, 25 ve 2. Selanikliler 2:2–12 ayetleriyle karşılaştır. Deniz canavarının faaliyetleri ne yönden küçük boynuz ve yasa tanımaz adamın tarifleriyle örtüşüyor?`

Deniz canavarının 1260 peygamberlik günü/yılı boyunca devam eden faaliyetleri, küfürler olarak tabir edilmiş. Ahit’te küfür, Allah’a eş koşmayı (Yuhanna 10:33, Mat. 26:63–65) ve O’nun yetkisini gasp etme çabasını (Markos 2:7) simgeleyebilir. Deniz canavarının küfürleri Allah’a yöneliktir; O, Tanrı’ya küfretmek, O’nun adına ve konutuna yani gökte yaşayanlara küfretmek için ağzını açtı (Vahiy 13:6). Allah’ın konutu, Mesih’in bizim kurtuluşumuz için hizmet ettiği, gökteki tapınaktır. Deniz canavarı, Mesih’in uzlaştırıcı işini, onun yerine kurtuluşu ve bağışlanmayı sağlayacağını iddia eden beşer rahipliği koymaya teşebbüs ederek inkâr eder. Sadece Allah’a ait olan bu güçleri üstlenmek, küfrün ta kendisidir.

Vahiy 13. bölüm, Roma Katolikliği başındaki papayla birlikte Allah’ın statü ve yönetim imtiyazlarını talep ettiğinde gerçekleşmiş olan, Hristiyanlıkta büyük bir sapkınlığın olduğu bir zamana işaret ediyor. Roma’ya boyun eğmeyenler zulme uğruyor ya da şehit ediliyordu. Bu tür sözler bugün sert hatta bağnazca görülse de, çok fazla insan öyle olmasını istiyor diye bugün geçmişi silmiyor.

`Bir yandan bu hakikatleri diğerlerine sunarken nazik ve dikkatli olmaya çalışırken, kilise tarihiyle ilgili peygamberlik sözüne nasıl sadık kalabiliriz?`