---
title:  Ek Çalışma
date:  01/03/2019
---

Vahiy gösteriyor ki Sebt Günü tarihin sonunda itaatin bir işareti olacak. Fakat bir kişinin Pazar gününü tutmasının bugünden canavarın işaretini alması anlamına gelmediğini de unutmamalıyız. Pazar gününü tutmak, tüm aldatmacalara rağmen insanlar ibadet edilecek günü seçmek ile ilgili meseleyi açıkça anladıktan ve seçimlerini Allah ya da canavardan yana kullandıktan sonra canavarın işaretini almak anlamına gelecek. Fakat bu, önümüzdeki gelecek.

Şu anda henüz hiç kimsede canavarın işareti yoktur. Sınav zamanı daha gelmedi. Roma Katolik topluluğu da dahil, her kilisede gerçek Hristiyanlar bulunmaktadır. Onların hiçbiri aydınlanana ve dördüncü emre itaat etmekle ilgili gerçeği görene değin hükümlü değildir. Fakat sahte Sebt gününü zorla dayatan karar çıktığında ve üçüncü meleğin yüksek sesli haykırışı insanoğlunu canavara ve onun heykeline tapmak konusunda uyardığında, gerçek ile yalan arasındaki çizgi açıkça çizilmiş olacak. O zaman işte hala kuralı çiğnemeye devam edenler, canavarın işaretini alacaklar.—Ellen G. White, Evangelism [Müjdecilik], s. 234.

Bugün, nasıl Sebt Günü’nü tutmak bir kişiyi kurtarılmış yapmıyorsa, Pazar gününü tutmanın da bir kişiyi kayıp yapmayacağını unutmayalım.   Fakat canavarın işaretinin temel mesele ve ibadet için gün belirlemenin de sadakatin sınavı olacağı o vakitler yaklaşıyor. Vahiy, Allah’ın halkını Kutsal Kitap’ı ellerine alıp kalpleri araştıran bir ruhla peygamberlik sözünü kendi başlarına araştırmaya ve bugün Mesih için ulaşılmamış olanlara müjdeyle ulaşmak için ellerinden geleni yapmaya çağırıyor.

**Tartışma Soruları**

`Dünyanın bugünkü durumuna baktığınızda, politik ve dini çevrelerde Vahiy 13. bölümdeki peygamberlik sözünün tamamlanmasına yol açacak gibi görünen hangi eğilimleri görüyorsunuz?`

`Sonu beklerken, diğer mezheplerden Hristiyanlara karşı tavrımız nasıl olmalı? Aşağıdaki nasihati düşün: Bizim din görevlilerimiz diğer mezheplerin din görevlileriyle yakınlaşmaya çalışmalı. Mesih’in arabuluculuk ettiği bu kişilerle ve onlar için dua etmeliler. Onlar, omuzlarında önemli bir sorumluluk taşıyor. Mesih’in müjdecileri olarak bu sürülerin çobanlarına derinden ve içten bir şekilde ilgi göstermeliyiz.—Ellen G. White, Testimonies for the Church [Kilise İçin Tanıklıklar], 6. cilt, s. 78.`

`iğer mezheplerden Hristiyanlara karşı tavırlarımızda, tepeden bakan bir tavır ya da Hristiyanlık karşıtı gibi görünen bir ruh sergilemekten nasıl kaçınabiliriz? Kendi inançlarımızdan taviz vermeden onlara ve kişisel inançlarına ne şekilde saygı göstereceğiz?`