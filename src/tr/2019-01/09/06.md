---
title:  Canavarın İşareti
date:  28/02/2019
---

Vahiy 13. bölüm kuzuya benzer canavarın son krizde öncü bir role sahip olacağını belirtiyor. Bu dünya gücü, insanların inançlarını kontrol altına almaya teşebbüs ederek, küresel bir sistem kuracak. This system will mirror medieval Christianity under papal control.

`Vahiy 13:16, 17 ve Yasanın Tekrarı 6:4–8 ayetlerini oku. Alına ve sağ ele işaret koymanın Allah’ın emirleriyle ne ilgisi olabilir?`

Her sosyal sınıftan insana, alınlarına ya da sağ ellerine canavarın işaretini vurmaları için baskı yapılacak. Nasıl alındaki mühür Allah’ın Kendisinin saydıklarını belirliyorsa (Va. 7:3, 4), canavarın işareti de canavara tapanları belirliyor.

Canavarın işareti herhangi şekilde görülebilir bir işaret değil. Sağ ele ya da alına vurulması, Musa’nın İsraillilere Allah’ın yasasını, bir işaret olarak ellerine ya da alınlarına bağlamalarına dair verdiği talimatı taklit ediyor (Yas. 6:8). Sağ elin davranışlarla, alnın da zihin veya ruhsal uzlaşmayla ilgisi var. Bazıları ölüm tehlikesinden kurtulmak için canavarın işaretini almayı seçecek fakat bazıları da bu sapkın tapınma sistemine ruhsal ve zihinsel olarak kendilerini adayacak.

Son krizdeki temel mesele, emirlerini tutarak Allah’a ibadet ve itaat etme meselesi olacak (Va. 14:12). Özellikle de Sebt Günü emri, Allah’a sadakat ve itaat için bir sınav olacak. Sebt gününün Allah’ın sadık halkının itaatinin belirleyici işareti olması gibi (Hez. 20:12, 20), canavarın işareti de canavarla yandaşlığın bir işareti olacak.

Canavarın işareti, Allah’ın emirlerinin insan kaynaklı emirle yer değiştirilmesini de içerir.  Bu gerçeğin en büyük kanıtı, Kutsal yazılarda Yaratıcımız tarafından emredilen ibadet günü olan Yedinci Gün Sebt’i yerine, insan kaynaklı bir gelenek olan Pazar tutulmasıdır (bkz. Dan. 7:25).

Allah’ın yetkisinin işaretini başka bir günle değiştirme girişimi, Allah’ın görevini ve gücünü gasp etme girişimidir. Canavarın işareti papalığın sebtidir. . . . Sahte sebt gününü zorla dayatan karar çıktıktan ve üçüncü meleğin yüksek sesli haykırışı insanoğlunu canavara ve onun heykeline tapmak konusunda uyardıktan sonra,. . . O zaman işte hala kuralı çiğnemeye devam edenler, canavarın işaretini alacaklar.—Ellen G. White, Evangelism [Müjdecilik], s. 234.

Vahiy 13:18 ayeti şöyle diyor: Bu konu bilgelik gerektirir. Anlayabilen, canavara ait sayıyı hesaplasın. Çünkü bu sayı insanı simgeler. Sayısı 666’dır. Bu adam kim? Pavlus onu yasa tanımaz adam (2Se. 2:3) olarak tanımlıyor. Bu isimlendirme, başlarındaki küfürlü adı hak iddia ettiği ilahi unvana, sözüm ona yeryüzünde Allah’ın Oğlu’nun yerinde durmaya işaret eden deniz canavarıyla temsil edilen papalık gücüne işaret ediyor.