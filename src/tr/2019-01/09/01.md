---
title:  Şeytan ve Yandaşları
date:  23/02/2019
---

### Konuyla İlgili Metinler
Vahiy 13, Va. 17:8, Dan. 7:24, 2Se. 2:2–12, Va. 12:14–16, 1Kr. 18:38.

> <p>Hatırlama Metni</p>
> “Bunun üzerine ejderha kadına öfkelendi. Kadının soyundan geriye kalanlarla, Tanrı’nın buyruklarını yerine getirip İsa’ya tanıklıklarını sürdürenlerle savaşmaya gitti.” (Vahiy v12:17).

Vahiy 12. bölüm Şeytan’ın Allah’ın sadık halkına saldırılarını anlatıyor–1260 gün/yıl boyunca süren, putperest Roma, sonra da papalık Roma’sı tarafından yapılan zulüm de buna dahildir (M.S. 538-1798; bkz. Va. 12:6,  13, 14 ve 7. Ders Salı günü). 13. Bölüm Şeytan’ın Hristiyanlık tarihi boyunca süren, ikisi de canavarlar olarak resmedilen iki yandaşıyla birlikte gerçekleştirdiği saldırılarını daha da detaylı bir şekilde anlatıyor. Şeytan’ın kontrolü altında olan ejderha ve bu iki canavar, son zamanda Allah’ın kurtarıcı faaliyetlerine karşı koymak için birleşecek ve dünyayı kendilerine biat ettirmeye çalışacaklar.

Burada uyarıda bulunulması gereklidir. Geçmişte tamamlanmış peygamberlik sözlerini yorumlamak daha kolaydır. Fakat Salı gününün dersindeki gibi, henüz gerçekleşmemiş peygamberlik sözlerine geldiğimizde, çok daha dikkatli olmalıyız. Allah şaşırmayalım diye zamanın sonunda ne olacağını bize gösteriyor fakat bilmek isteyeceğimiz tüm ayrıntıları anlatmıyor.

Şunu her zaman hatırlamalıyız: bu peygamberlik sözleri bize sonunda ne olacağını anlatıyor, son olayların ne zaman olacağını, tam olarak nasıl gelişeceğini değil. O yüzden peygamberlik sözünün bize anlattıklarının ötesinde tahmin yürütmemeye dikkat etmeliyiz. Vahiy’deki peygamberlik sözlerinin tatbiki amaçları olduğunu asla unutmayalım: Bize bugün nasıl yaşayacağımızı ve gelecek için nasıl hazırlanacağımızı öğretmek.

_*2 Mart Sebt Günü’ne hazırlık için bu haftanın konusunu çalışın._