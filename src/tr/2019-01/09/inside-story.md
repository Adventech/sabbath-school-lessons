---
title:  İman hayati
date:   01/03/2019
---

#### Ezgiler Ezgisi ve Bir İnek

_Andrew McChesney tarafından yazılmıştır._

Günün birinde Ezgiler Ezgisi’nden bir vaaza denk gelen Mordecai Msimanga, Tanrı’nın yoluna dönüp kendi Zimbabweli hemşerilerine bir yol gösterici olmuştur.

Mordecai henüz gençken, 1963’te Rhodesia’daki Yedinci Gün Adventist Kilisesi’nde vaftiz oldu. Fakat iş bulmak için gittiği ülkenin ikinci büyük şehri olan Bulawayo’da, dua etmeyi ve Kutsal Kitap okumayı bırakmıştı. O dönemle ilgili Mordecai şunu söylüyor: “Kiliseden 22 sene boyunca kaçan inatçı bir insana dönüşmüştüm.”

Bu yıllarda Mordecai, asker olmuş ve Zimbabwe özgürlük mücadelesinde savaşmıştır. Zimbabwe 1980 yılında özgürlüğünü kazandıktan sonra, Mordecai kendisi için yaşamış ve Tanrı’yı düşüncelerinden uzak tutmuştur.

Bir gün, bir inek almaya karar verdi. Fakat ineği alacağı kişi bir Adventist kamp buluşmasındaydı ve Mordecai onun peşinden gitti. Kamp alanına gelince, ineğin sahibinin kısa bi süre orada olamayacağını, yakın zamanda döneceğini öğrenir ve oturup beklemeye karar verir. O sırada bir vaiz, Ezgiler Ezgisi’nden bir bölüm okumaktadır ve Mordecai’nin duyduğu sözler onu kalbinin ortasından vurur. O sırada vaiz Ezgiler Ezgisi’nden 2:15’i okumaktadır: “Yakalayın tilkileri bizim için, bağları bozan küçük tilkileri; çünkü bağlarımız yeşerdi.”

Daha sonra tilkilerin İsrailliler’in ürünlerini yediğini ve Tanrı’nın buna izin verdiğini söyledi. Çünkü doğru olanı yapmıyorlar, Tanrı’ya itaat etmeyip, onun yolunu gözetmeyip tövbe etmiyorlardı. Mordecai dinledikçe, kendisinin durumunun da İsrailliler’den çok da farklı olmadığını anladı. Eğer tövbe edip Tanrı’ya itaat etmezse, felakete sürüklenecekti. “Tanrı’dan kaçmaya çalışan İsrailliler’den hiç bir farkım yok” dedi.

Hemen ardından Tanrı’nın onu hayatı boyunca ne kadar çok koruduğunu hatırladı. Savaşa gitmiş ve tek bir yara bile almamıştı. Günahlarının boyunu aştığını hissetti. Kısık bi sesle ağlamaya başladı. Artık acısını içinde tutamıyor, gözyaşları yanaklarından yavaş yavaş süzülüyordu. Daha fazla dayanamayıp, acısını haykırarak ağlamaya başladı.

Sonradan bu anla ilgili “O an Rabbim’in önünde bir günahkar olduğumu anlamıştım” dedi.

Mordecai ayağa kalktı ve bir yandan hala haykırarak ağlarken bir yandan vaaz verilen yere doğru yürümeye başladı. Vaiz hemen vaazını durdurup insanları ortada topladı. Düzinelerce insan toplanıp önlerindeki savaş gazisinin gözyaşları eşliğinde kalplerini İsa’ya açtılar.

Şu an 68 yaşında olan Mordecai, 2006’dan bu yana Global Misyon öncüsü (Müjdeyi ulaşılmamış yerlere götüren bir misyoner) olarak hizmet verdi. Kötü ruhları kovup, komple16 kişilik bir kiliseyi pastörleriyle birlikte doğru yola getirmiştir.

Mordecai inek almaya gittiği gün ineği alamadığı için hala Tanrı’ya şükreder. “Orda beni oturtup bana vaazı dinleten Tanrı’nın Ruhu’dur, ve Tanrı’ya ne kadar şükretsem azdır.”

Şu linkte daha fazlasını bulabilirsiniz : bit.ly/mordecai-zimbabwe