---
title:  Mesih’in Filadelfiya’ya Mesajı
date:  16/01/2019
---

İsa tarafından hitap edilen altıncı kilise, Filadelfiyaydı (kardeşçe sevgi). Şehir, imparatorluğun ticaret rotasındaydı ve büyük, verimli bir platoya geçiş, bir açık kapı olarak hizmet veriyordu. Kazılarda bulunanlar, orasının insanların sağlık ve şifa bulmak için geldikleri bir merkez olduğunu gösteriyor. Sürekli depremlerle sarsıldığı için, şehrin sakinleri kırsala göç etmişler, mütevazı kulübelerde yaşıyorlardı.

`Vahiy 3:7-9 ayetlerini oku. İsa’nın bu mesajda Kendisini tanıtışı, bu kilisenin mevcut durumu ile ne şekilde ilişkili? İsa’nın Gücünün az olduğunu biliyorum (Va. 3:8) ifadesi kilisenin durumu hakkında bize ne söylüyor?`

Bu kiliseye verilen mesaj peygamberlik sözünde, 1740 - 1844 yılları arasında, Büyük Britanya ve Amerika’da gerçekleşen büyük Protestan dirilişinin, Birinci ve İkinci Uyanışına karşılık geliyor. Allah’ın halkına gerçekten sözüme (Va. 3:8) uymaya çalıştıkları için sahip oldukları ışık verildi. Allah’ın buyruklarına itaate ve kötülükten uzak yaşamaya gittikçe artan bir şekilde önem veriliyordu. Açık kapı belli ki göksel tapınağa açılan kapı çünkü ayrıca Tanrım’ın Tapınağı da belirtilmiş (Va. 3:12 ayetini, Va. 4:1, 2 ile karşılaştır). Bir kapının kapanıp, diğer kapının açılması, 1844 yılında gerçekleşecek olan, Mesih’in Başrahiplik hizmetindeki değişikliğe işaret ediyor.

`Vahiy 3:10-13 ayetlerini oku. Zamanın kısa ve İsa’nın gelişinin yakın olduğuna dair hangi belirtiler veriliyor? Allah’ın adının O’nun halkının üstüne yazılmış olması ne önem taşıyor (bkz. 2Ti. 2:19)? Eğer adı bir kişinin kişiliğini yansıtıyorsa, Mısırdan Çıkış 34:6 ayeti, Allah’ın adını taşıyanlarla ilgili bize ne söylüyor?`

Atlantik okyanusunun her iki yakasındaki kiliselerde büyük uyanışlar yaşandı. 1844 yılına yaklaştıkça, Mesih’in yakında geleceği mesajı dünyanın bir çok bölgesinde duyuruluyordu.  Galiplerin üzerine Allah’ın adının yazılması vaadi, Allah’ın kişiliğinin O’nun halkında görüleceğini belirtiyor. Mesih’in çok yakında gelecek olduğu kadar önemli olan diğer mesaj da, Mesih’in günahlarını affederek ve Yasasını onların yüreklerine yazarak, Halkını o büyük olaya hazırlama vaadiydi (bkz. Fil. 1:6; İbr. 10:16, 17).

`Mesih’in yakında gelecek olduğu umudu senin için ne ifade ediyor? Mesih’in başladığı işi bitireceğini vaat etmiş olması bize ne şekilde güvence veriyor?`