---
title:  İman hayati
date:   18/01/2019
---

#### Sabah Mutluluğu

_Gorata Obonetse tarafından yazılmıştır._

Bir gün, Yedinci Gün Adventist Kilisesi’nin kitap işinden sorumlu bir evangelisti Botswana’daki evimizin kapısında belirdi. Annem konuyla ilgilenip Ellen G. White’ın 3 kitabını aldı. Kitapların adları : “Gençlere Mesajlar“, “Çağların Beklentisi“ ve bir King James Kutsal Kitabı yanında “Büyük Mücadele” idi. Kısa süre sonra Adventist kilisesine gitmeye başladı ve vaftiz oldu.

Bu, ben 8. sınıftayken ve lise için planlar yaparken oldu.

Annem, benim Mahalapye’deki evimizden arabayla 2,5 saat uzaklıkda, Francistown’da bir Adventist yatılı okulu olan Eastern Gate Academy’e gitmemi istediği için dua edip oruç tutuyordu. Fakat babam itiraz etti. Okul ücretini karşılayacak parası olmadığını söyledi.

Buna rağmen annem ümidini yitirmedi ve dua etmeye devam etti. Ben de onunla birlikte dua ediyordum. Beni sabah erkenden uyandırıyor ve beraber dua ediyorduk. Akşamları da dua ettik.

Ancak babamın fikri değişmedi ve 9. sınıfa başka bir şehirdeki devlet yatılı okulunda başladım. O okulda ders çalışmak güçtü. Bazı öğrenciler uyuşturucu kullanıyor ve alkol alıyorlardı. Ailelerimiz okul ücretini ödediği sürece- bizim ders çalışıp çalışmamamız öğretmenlerin pek de umurlarında değildi,

Okuldaki 2 senemden sonra burada geçirdiğim zaman bana yetmişti. Babama Adventist okuluna geçiş yapmak istediğimi söyledim. Hiç düşünmeden “ Hayır” diye yanıtladı.

O gece çok ağladım ve dua ettim. Tanrı’dan bana yardım etmesini istedim çünkü Eastern Gate Academy’e gitmeyi ciddi anlamda çok istiyordum. Annemle konuştum, o da bana Mezmurlar 30:5 ayetini okudu: “Gözyaşlarınız belki bir gece akar, ama sabahla sevinç doğar”. Bu ayet bana umut verdi.

2 ay sonra, yaz tatili biterken, babama tekrar Adventist okuluna geçiş yapmak istediğimi söyledim. “Peki” dedi.

Tanrı’ya şükürler olsun! Bu tecrübeden, Tanrı’nın bizi hep dinlediğini öğrendim. O’na itaat edip iman ettiğimizde, her şey O’nun planları doğrultusunda oluyor.

Şimdi 16 yaşındayım ve bu benim okuldaki son yılım. Mezun olduktan sonra doktor olmayı istiyorum. Babam hariç tüm ailem, 2 abim ve ablam da dahil, Adventsit kilisesine katıldı. Lütfen onun için, bizim için ve okulum için dua edin.

Eastern Gate Academy bir kampüsünü, 2015’te toplanan Onüçüncü Şabat Sunuları’nın yardımıyla 2017 yılında kurulan Eastern Gate İlkokul’u ile paylaşmaktadır. Size tüm dünyada Adventist eğitimini destekleyen sunularınız için teşekkür ederiz.

