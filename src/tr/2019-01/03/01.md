---
title:  İsa’nın Yedi Kiliseye Mesajı
date:  12/01/2019
---

### Konuyla İlgili Metinler
Va. 2:8–11, Va. 2:12–17, Va. 2:18–29, Va. 3:1–6, Va. 3:7–13 Va. 3:14–22, Yşa. 61:10.

> <p>Hatırlama Metni</p>
> Ben nasıl galip gelerek Babam’la birlikte Babam’ın tahtına oturdumsa, galip gelene de benimle birlikte tahtıma oturma hakkını vereceğim (Vahiy 3:21).

İsa halkına, yedi mesaj barındıran mektubu, Yuhanna aracılığıyla Patmos’tan gönderdi. Bu mesajlar Yuhanna zamanındaki Asya kiliselerini ilgilendiriyordu fakat aynı zamanda kilisenin tarih boyuncaki durumunu simgeler kullanarak peygamberce betimliyordu.

Bu mesajlar karşılaştırmalı olarak incelendiğinde, hepsinin aynı altılı yapıyı taşıdığı görülüyor. Her biri İsa’nın söz konusu kiliseye ismen hitap etmesiyle başlıyor. İkinci bölüm ise şu ifade ile başlıyor: … şöyle diyor: Bu şekilde İsa birinci bölümdeki belirtici özelliklerden bahsederek Kendisini beher kiliseye takdim ediyor. İsa’nın bu betimlemeleri beher kilisenin ihtiyaçlarına hitap ediyor. Bu şekilde İsa onların farklı sorunlarını ve durumlarını karşılayabilecek olduğuna işaret ediyor. Daha sonra İsa kilisenin mevcut durumuna dair değerlendirmede bulunuyor ve bulunduğu zor durumdan kurtulması için kiliseye tavsiyelerini bildiriyor. Son olarak da, her mesaj Ruh’un mesajını duyma çağrısı ve galiplere verilen vaatlerle bitiriliyor.

Geçen haftanın dersinde, Efes’teki ilk kiliseye gönderilen mesajı incelerken gördüğümüz gibi ve bu hafta kalan diğer altı mesajı çalışırken göreceğimiz gibi, İsa, her durumdaki beher kilisenin ihtiyacına cevaplar ve umut ile karşılık veriyor. Dolayısıyla, O, bugün bizim ihtiyaçlarımızı da karşılayabilecek kudrettedir.

_*19 Ocak Sebt Günü’ne hazırlık için bu haftanın konusunu çalışın._