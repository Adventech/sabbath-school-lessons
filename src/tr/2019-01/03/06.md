---
title:  Laodikya’daki Hristiyanlar
date:  17/01/2019
---

İsa tarafından seslenilen son kilise de önemli ticaret yolları üzerindeki zengin bir şehir olan Laodikya’daydı. Yün sanayisi, (hatırı sayılır miktarda altın barındıran) bankaları ve bir göz merhemi üreten tıp okuluyla biliniyordu. Refah düzeyinin yüksek olması, Laodikya yurttaşlarını kendini beğenmişlikle doldurmuştu. M.S. 60 yılında bir deprem şehri yerle bir ettiğinde, yeniden yapılanma için gerekli her türlü öz kaynağa sahip olduklarını öne sürerek Roma’nın yardım teklifini reddetmişlerdi. Şehirde su bulunmadığı için, Hierapolis’teki (Pamukkale) sıcak pınarlardan, kemerler üzerinde şehre su taşınıyordu. Kaynak Laodikya’dan uzakta olduğu için, su şehre varana kadar soğuyordu.

`Vahiy 3:14–17 ve Hoşea 12:8 ayetlerini oku. Şehrin kendini beğenmiş ruhu Laodikyalı Hristiyanları ne şekilde etkisi altına almıştı?`

İsa, Laodikya’daki Hristiyanları ciddi bir günah, sapkınlık ya da döneklik sebebiyle azarlamadı. Onların sorunu, sonunda ruhsal atalete yol açan rahatlıktı. Aynı şehre gelen su gibi onlar da soğuk ya da sıcak değillerdi, ılıklardı. Zengin olduklarını, hiçbir şeye ihtiyaçları olmadığını öne sürüyorlardı fakat fakir, çıplak ve ruhsal durumlarına karşı da körlerdi.

Laodikya’daki kilise, Vahiy’in son zamana dair bölümlerindeki bazı bağlantılardan anlaşılacağı gibi, bu dünyanın sonuna yakın dönemdeki Allah’ın kilisesinin ruhsal durumunu simgeliyor. Bu bağlantılardan birinde, Vahiy 16:15 ayetindeki Mesih’in ara cümle uyarısında, ruhsal olarak çıplak Laodikya’nın Mesih’in doğruluğunun beyaz giysilerine ihtiyaç duyması kast ediliyor.  Bu, giysilerini üstünde bulundurma ve çıplak dolaşmama uyarısı, tam da ruhsal Armagedon savaşından söz edilirken yapılıyor. İsa’nın zamanlaması ilk bakışta oldukça garip görünebilir çünkü bu giysileri almak artık mümkün değildir. Sonuçta deneme süresi herkes için çoktan sona ermiş olacak. Fakat giysilerini üstünde tutma uyarısı altıncı bela ve Armagedon ile bağlantılı gibi görünüyor çünkü İsa Laodikya’ya sonsuza kadar geç olmadan önce, o korkunç çatışmaya şimdiden hazır olmalarını hatırlatmak istiyor. O yüzden, Vahiy 16:15 ayeti, Laodikyalıları eğer İsa’nın öğüdüne kulak vermek yerine çıplak kalmayı seçerlerse (Va. 3:17, 18), O’nun gelişinde kayıp olacakları ve utanacaklarına dair uyarıyor (bkz. 1Yu. 2:28–3:3).

İsa, Laodikyalılara onları sevdiğine dair güvence veriyor ve onları tövbe etmeye çağırıyor (Va. 3:19). Çağrısını, Kendisini, önünde dikilmiş, içeri alınmayı isteyerek kapıyı Çalan (Va. 3:20) ezgiler Ezgisindeki Sevgili, 5:2–6, olarak resmederek bitiriyor. Kapıyı açıp O’nu içeri alan herkese, O’nunla birlikte samimi bir akşam yemeği ve tahtında O’nunla birlikte egemenlik sürme vaat edilmiştir (bkz. Va. 20:4).

`Vahiy 3:18-22 ayetlerini oku. İsa Laodikyalılara ne tavsiyede bulunuyor? Altın, beyaz giysiler ve göz merhemi neyi simgeliyor (bkz. 1Pe. 1:7; Yşa. 61:10; Eff. 1:17, 18) ? Bu tavsiye, kendimizi Laodikya kilisesi olarak gören biz Yedinci Gün Adventistlerine ne söylüyor?`