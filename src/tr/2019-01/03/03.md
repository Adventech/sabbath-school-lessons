---
title:  Mesih’in Tiyatira’ya Mesajı
date:  14/01/2019
---

Bildiğimiz kadarıyla, diğer şehirlerle karşılaştırıldığında, Tiyatira’nın tarihsel anlamda siyasi ya da kültürel bir önemi bulunmamakta. Şehirdeki kilise de gösterişsizdi. Roma İmparatorluğundaki insanların, bir işi yürütmek ya da işte çalışmak için esnaf birliğine kayıtlı olmaları gerekiyordu. Tiyatira bu gerekliliği zorla mecbur kılmasıyla biliniyordu. Birlik üyeleri, birliğin bayramlarına ve çoğunlukla ahlâkdışı faaliyetlerin yapıldığı tapınak törenlerine katılmak zorundaydı. Uyum sağlamayanlar birlikten atılıyor ya da ekonomik yaptırımlara maruz kalıyordu. O dönemde yaşayan Hristiyanlar için bu, bütünüyle taviz vermek ile müjde uğruna tamamen ihraç edilmek arasında bir seçim yapmak anlamına geliyordu.

`Vahiy 2:18-29 ayetlerini oku. İsa Kendisini bu insanlara nasıl takdim ediyor (ayrıca bkz. Dan. 10:6)? İsa’nın kiliyse salık verdiği nitelikler nelerdi ve hangi mesele kiliseye sorun çıkartıyordu?`

Aynı Bergama’daki kilisede olduğu gibi Tiyatira’daki kilise de, putperest çevreye taviz vermeye zorlanıyordu. İzebel ismi, İsrail’i dönekliğe sürükleyen (1. Krallar 16:31–33) Kral Ahav’ın karısına atıfta bulunuyor. İsa onu ruhsal olarak ahlâk dışı biri olarak resmediyor (Va. 2:20). Gerçekten taviz verenler ve temiz olmayan putperest fikirlerle uygulamaları benimseyenler, onunla ruhsal fuhuş işliyorlardı.

Tiyatira’daki kilise, M.S. 538–1565 tarihleri arasındaki Hristiyanlığın durumunu simgeliyor. Tehlike dışarıdan değil, tersine içeriden geliyordu. Kutsal Kitap’ın yerini gelenek, Mesih’in rahipliğini, beşer rahiplik ve kutsal kalıntılar almıştı ve işler kurtuluşa götüren yollar olarak görülmeye başlanmıştı. Yozlaşmış hükümleri kabul etmeyenler, zulme maruz kalmış hatta katledilmişti. Yüzyıllar boyunca gerçek kilise çöllere sığınmıştı (bkz. Va. 12:6, 13, 14). Fakat İsa’nın Tiyatira’daki kiliseyi imanları, sevgileri, işleri ve hizmetleri için takdir etmesi, Reform’a ve Kutsal Kitap’a dönüşün başlamasına işaret ediyor.

`Vahiy 2:25 ayetindeki sözleri düşün: Ben gelinceye dek sizde olana sımsıkı sarılın. Bu sözler bugün bizim için hem bireysel hem de toplu olarak ne anlama geliyor? Bizde İsa’dan olup da sıkı tutunmamız gereken ne var?`