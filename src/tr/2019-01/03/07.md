---
title:  Ek Çalışma
date:  18/01/2019
---

Ellen G. White’ın, Elçilerin İşleri kitabından Vahiy s. 536-549 bölümünü oku.

Kiliselere yazılan yedi mesaj, yedi kilisenin de ruhsal olarak gerilediğini gösteriyor. Efes’teki kilise ilk zamanlardaki sevgisini kaybetmiş olsa da hala sadıktı. Smirna, ve Filadelfiya’daki kiliseler de büyük ölçüde sadıktı. Bergama ve Tiyatira, ta ki büyük çoğunluğu elçilerin saf imanından tamamen dönene kadar daha çok tavizler vermeye devam etti. Sart’taki kilisenin durumu çok ciddiydi. Kilisenin büyük çoğunluğu müjdeyle uyumsuzken, imanlı azınlığı Filadelfiya temsil ediyordu. Laodikya kilisesi ise öyle bir ruhsal atalet ve rahatlık durumdaydı ki, bu kilise hakkında söylenebilecek tek bir güzel söz bile yoktu.

Mesajların hepsini sonlandırırken İsa Kendisinin tavsiyesine uyanlara vaatlerde bulunuyor. Ancak kiliselerdeki ruhsal gerilemenin artmasıyla orantılı olarak verilen vaatlerin de gittikçe arttığı görülebilir. İlk mesajın verildiği Efes kilisesine sadece bir vaatte bulunuluyorken, ruhsal olarak daha gerilemiş olan her bir sonraki kiliseye, bir öncekine görece daha çok vaatte bulunuluyor. Sonunda da Laodikya’daki kiliseye sadece bir vaatte bulunuluyor fakat bu en büyük vaat: İsa ile tahtını paylaşma (Va. 3:21).

**Tartışma Soruları**

`Kiliselerdeki ruhsal gerilemeyle paralel olarak vaatlerin de artmış olması,  günah çoğaldığında, lütuf daha da çoğalır sözünü ne şekilde yansıtıyor (Rom. 5:20)? Bu konuyu şu sözlerin ışığında derinlemesine düşün; Kilise ne kadar güçsüz düşmüş ve kusurlu olsa da, Mesih’in üstün ilgisini bahşettiği yeryüzündeki tek odaktır. O, ara vermeden ve özenle kiliseyi gözetiyor, Kutsal Ruh’la da onu güçlendiriyor.–Ellen G. White, Selected Messages [Seçme Mesajlar], 2. cilt, s.396.`

`Hristiyanlar çoğunlukla endüstriyel, ticari ve büyük şehirlerde Hristiyan olmanın zor olduğunu söylerler. Asya’nın büyük şehirlerinde, putperest çevrelerinin onca baskısıyla uğraşmak zorunda olmalarına rağmen, Hristiyanlar müjdeye sadık ve Allah’a bağlılıklarında şaşmadan kalmayı başarmışlardı. Bu gerçekten ne öğrenebiliriz? İsa’nın Yuhanna 17:15–19 ayetlerindeki duasının ışığında Asya’daki bu Hristiyanları düşünün. Dünyada olmak fakat dünyaya ait olmamak kavramı bugünkü Hristiyanları, özellikle de büyük şehirlerde yaşayanları ne açıdan ilgilendiriyor?`

`Biz, Yedinci Gün Adventistleri olarak Laodikyalılara yazılan mesaj aracılığıyla bize söylenen sözlere ne şekilde kulak verebiliriz?`