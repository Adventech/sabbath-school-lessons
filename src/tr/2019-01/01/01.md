---
title:  Patmos’tan Gelen Müjde
date:  29/12/2018
---

### Konuyla İlgili Metinler
Va. 1:1–8; Yu. 14:1–3; Yas. 29:29; Yu. 14:29; Rom. 1:7; Flp. 3:20; Dan. 7:13, 14.

> <p>Hatırlama Metni</p>
> “Bu peygamberlik sözlerini okuyana, burada yazılanları dinleyip yerine getirene ne mutlu! Çünkü beklenen zaman yakındır.” (Vahiy 1:3).

Vahiy’in peygamberlik sözleri, on dokuz yüzyıldan uzun bir süre önce, elçi Yuhanna’ya Ege Denizi’nde Patmos diye bilinen küçük kayalık bir adada sürgündeyken gördüğü bir görümde açıklandı (Va. 1:9). Vahiy 1:3 ayeti, kitapçığı okuyanlara ve öğretilerini duyup bunlara itaat edenlere bereket sözü veriyor (Luka 6:47, 48 ayetleriyle karşılaştır). Bu ayette bahsedilen, mesajları duymak için kilisede bir araya gelen topluluktur. Fakat onlar sadece okudukları ya da dinledikleri için değil, ayrıca kitapçığın sözlerine itaat ettikleri için bereketlenmişlerdir (bkz. Va. 22:7).

Vahiy’deki peygamberlik sözleri Allah’ın halkını gözettiğinin bir ifadesidir. Bize bu hayatın kısalığını ve kırılganlığını, İsa’daki kurtuluşu, O’nun göksel Başrahibimiz ve Kralımız olarak görevini ve müjdeyi yayma çağrımızı gösterirler.

Kutsal Kitap’taki peygamberlik sözleri karanlık bir yerde ışık saçan kandil gibidir (2Pe. 1:19). Bunlar, bugünkü yaşamımıza kılavuzluk etmek, geleceğimize de umut olmak için varlar. Mesih’in gelişine ve Allah’ın sonsuza dek kalıcı krallığı kurulana dek, bu peygamberlik kılavuzuna ihtiyacımız olacak.

_*5 Ocak Sebt Günü’ne hazırlık için bu haftanın konusunu çalışın._