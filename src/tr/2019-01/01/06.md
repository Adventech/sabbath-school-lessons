---
title:  Vahiy’in Ana İlkesi
date:  03/01/2019
---

Vahiy’in önsözünün kapanışı, tüm kitapçığın gerçek odağına işaret ediyor: İsa’nın güç ve görkem içinde geri dönüşü. Mesih’in yeniden geleceği vaadi kitapçığın sonunda üç kere tekrarlanıyor (Va. 22:7, 12, 20).

`Vahiy 1:7, 8 ayetlerini oku. Bu ayetlerdeki üslup peygamberlik sözü içeren çeşitli ayetlerden türemiştir: Daniel 7:13, 14; Zekeriya 12:20; Matta 24:30. Bu ayetler İkinci Geliş’in kesinliği ile ilgili bize ne anlatıyor?`

Vahiy’de Mesih’in ikinci gelişi tarihin ona doğru ilerlediği bir son noktadır. İkinci Geliş, bu dünyanın tarihinin sonunu, tüm kötülüklerden, ıstıraptan, acıdan ve ölümden kurtuluşu ve aynı zamanda Allah’ın sonsuza dek sürecek krallığının başlangıcını belli edecek.

Yeni Ahit’in geri kalanı gibi, Vahiy 1:7 ayeti de, Mesih’in yücelik ve görkemle, gerçek anlamda, görülebilir ve kişisel gelişine işaret ediyor. O zamanda yaşamakta olan her insan, “O’nun bedenini deşmiş olanlar” dâhil olmak üzere, O’nun gelişine tanıklık edecek. Bu sözler O’nu çarmıha germiş olanlar da dahil olmak üzere, bazı belirli kişilerin Mesih dönmeden hemen önce dirileceğine işaret ediyor. İsa, gelişiyle Kendisini bekleyenlere kurtuluş sağlayacak olmakla birlikte, Yeryüzünde yaşayan, O’nun merhametini ve sevgisini reddetmiş olanları da yargılayacak.

Mesih’in gelişinin kesinliği, “Evet, böyle olacak! Amin.” (Va. 1:7) sözleriyle de tasdik edilmiştir. “Böyle olacak”, Grekçe nai kelimesinin karşılığıdır ve amin de İbranice bir doğrulama sözüdür. Bu ikisi bir arada kesinliği ifade eder. Ayrıca iki benzer doğrulama kitapçığın sonunda da mevcuttur (bkz. Va. 22:20).

“Kurtarıcı’nın gelişini vaat etmesinin üzerinden on sekiz yüzyıldan fazla zaman geçti. Sözleri yüzyıllar boyunca O’na sadık olanların yüreklerini cesaret ile doldurdu. Vaat henüz tamamlanmadı: Yaşam Kaynağının sesi henüz uyuyan kutsalları mezarlarından çağırmadı; fakat yine de söz kesinlikle söylenmiştir. Kendi zamanında, Allah sözünü tutacaktır. Aranızda usananlar var mı? İmana olan bağlılığımızı, ebedi dünyaya bu kadar yakınken mi kaybedeceğiz? Şehrin çok uzakta olduğunu söyleyenler olacak mı? –Hayır, hayır. Biraz daha ve sonrasında Kralı tüm güzelliğiyle göreceğiz. Biraz daha ve sonrasında gözlerimizdeki tüm gözyaşlarını sileceğiz. Biraz daha ve sonrasında O bizi ‘büyük sevinç içinde, lekesiz olarak yüce huzuruna çıkaracak’”—Ellen G. White, The Advent Review and Sabbath Herald, 13 Kasım 1913.

`Verilen bir söz ancak onu verenin sağlamlığı ve sözünü yerine getirmekteki becerisi kadar kuvvetlidir. Geçmişte verdiği tüm sözleri tutmuş olan Allah’ın verdiği İkinci Geliş vaadi, Mesih’in söz verdiği gibi döneceğine dair size nasıl bir güvence veriyor?`