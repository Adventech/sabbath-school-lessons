---
title:  İman hayati
date:   04/01/2019
---

#### Bir Tanıklığın Gücü

_Miguel Manuel Mafugula tarafından yazılmıştır._

Pazar günleri ibadet eden bir ailede doğdum. Doğduğum yer, Malawi ve Mozambik’in sınırından 3 kilometre ileride bulunan Milange adında bir kasabadır. Yedinci Gün Adventist Kilisesi ise tanışmam Adelina adlı bir kızın sayesinde oldu. 7. sınıfta ve 16 yaşındaydı, benden ödevi için yardım istemişti. Ben ise 10. Sınıfta ve 21 yaşındaydım.

Ödevine yardım ettikten sonra bana Adventist Kilisesi’nden bahsetmeye başladı ve Şabat gününü anlattı. Tanrı’nın Pazar gününü değil, Cumartesi gününü ibadet günü olarak belirlediğini söyledi.

Sonrasında, Adelina bana bir Kutsal Kitap getirdi. Çıkış 20:8, yani 4. Emrin altını çizmiş ve de Hezekiel 20:20’yi, yani şu ayetin altını çizmişti: “Şabatımı kutsal kılın, böylece Şabat günü sizinle benim aramızda bir işaret olacaktır”. Kutsal Kitap’ın sayfalarından birine; “Markos 2:27, 28’i oku” yazmıştı.

Markos’u açtım ve İsa’nın sözlerini okudum; “ Şabat günü insan için var, insan Şabat günü için değil. Bu sebeple İnsanoğlu Şabat gününün de efendisidir.” Bunu okuyunca, haftanın yanlış gününe riayet etmiş olageldiğimi farkettim.

Böylece daha fazla bilgi edinmek için Adelina ile kiliseye gitmeye karar verdim ve kısa bir süre sonrası artık cumartesi ibadet ediyordum.

Bu durum, gençlik direktörü olarak hizmet verdiğim Pazar günü kilisesiyle problem yarattı. Kilisenin pastörü babamla konuştu ve babam geri dönmemi emretti. Ben reddedince, babam: “Eğer ebeveynlerine itaat etmiyorsan, onlarla yaşayamazsın” dedi ve beni evden attı. Bu durumu Adelina’nın ailesine anlatınca, onlar bana liseyi bitirene kadar kalabileceğim bir yer verdiler. 2 yıl sonra da vaftiz oldum.

Tanrı bana hem liseden hem de üniversiteden mezun olmama, ardından da Milange’de bir devlet lisesinde kimya öğretmeni olarak iş bulmama yardım etti. Daha sonra beni Şabat günüyle tanıştıran Adelina ile evlendim.

Tanrı benim kişisel tanıklığımı mucizevi şekillerde kullandı. Tanıklığımı, eski Pazar günü kilisemdeki gençlerle paylaştım ve ikisi iman edip Adventist oldular. Ayrıca, aileme de anlattım ve onlar da vaftiz oldular. Herkese şunu söylerim: Her an Rab’be güvenin, onun için imkansız diye bir şey yoktur.

Bu bölgenin Onüçüncü Şabat Sunuları’nın bir kısmı Miguel’in kasabası olan Milange’de ilk Adventist ortaokulunun açılmasına yardımcı olacaktır. Sunularınız için teşekkür ederiz.