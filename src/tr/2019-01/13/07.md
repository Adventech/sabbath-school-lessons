---
title:  Ek Çalışma
date:  29/03/2019
---

Ellen G. White, Christ’s Object Lessons [Mesih’in Örnek Dersleri] kitabında 307–319. sayfalardaki Without a Wedding Garment [Düğün Giysisi Olmadan] bölümünü ve Büyük Mücadele kitabında 667–683. sayfalarındaki Mücadelenin Sonu bölümlerini oku.

Vahiy kitapçığı, başlangıçta sunulan konuyla sona eriyor: Mesih’in güç ve yücelikle ikinci gelişi ve Allah’ın sonsuza dek sürecek krallığının kuruluşu. Mesih’in dönüşü, sonunda geliniyle bir olması, kitapçığın zirve noktasıdır.

Fakat kitapçık bu olayları gerçek dışı bir bağlama yerleştirmek istememiştir. Mesih’in yakında gelecek olması ilk gerçekliktir. Bizim hâlâ burada O’nun dönüşünü bekliyor olmamız ikinci gerçekliktir. Beklerken Vahiy’in mesajlarını açık bir şekilde kavrıyor olmamız gerekir ve bu kavrayışa ancak tüm şeyler sona erinceye kadar kitapçığı tekrar ve tekrar okumaya devam ederek ulaşabiliriz. Vahiy kitapçığının mesajları bize beklerken dünyanın şeylerine bakmamayı, fakat gözlerimizi göğe ve tek umudumuz olan O’na odaklamamızı sürekli olarak hatırlatıyor. Vahiy’in Mesih’i, yaşamın gizemleri ve belirsizlikleri içinde, tüm insani umutların ve arzuların cevabıdır. O bu dünyanın geleceğini ve bizim geleceğimizi ellerinde tutuyor.

Kitapçık ayrıca bize, son gelmeden önce O’nun yakın gelecekteki dönüşünü tüm dünyaya duyurmak işiyle görevlendirilmiş olduğumuzu hatırlatıyor. Onu bekleyişimiz hareketsiz değil, etkin bir şekilde olmalı. Ruh ve Gelin, ikisi de Gel! (Va. 22:17) diyorlar. Bu çağrıya katılmalıyız. Bu iyi haber, bu yüzden dünyanın halklarına duyurulması gerekiyor.

**Tartışma Soruları**

`Milenyumu ve günahkâr ölülerin yargılanmasının ancak milenyumdan sonra gerçekleşmesini düşün. Kurtarılanların tüm sorularının cevaplarını almak için bin yılı olacak. Allah ancak bundan sonra kaybedilenleri nihai olarak cezalandıracak. Bu gerçek, Allah hakkında bize ne açıklıyor?`

`Vahiy 1:3 ayeti, Vahiy’deki peygamberlik sözlerini dinleyenlere, okuyanlara, dikkate alanlara ve tutanlara bereketler vaat ediyor. Bu kitapçığı konu alan çalışmamızı sonlandırırken, sen dikkate alıp tutman gereken neler keşfettin?`

`Yeni dünyada varlığımız nasıl olursa olsun, herkes ile birlik içinde yaşayacağımıza dair şüphe yok. Şu anda, bunun gerçekleşeceği zamana kendimizi hazırlamak için ne yapabiliriz?`