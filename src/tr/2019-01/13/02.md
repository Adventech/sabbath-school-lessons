---
title:  Kuzu’nun Düğün Şöleni
date:  24/03/2019
---

`Vahiy 19:6–9 ve Yuhanna 14:1–3 ayetlerini oku. Bir düğün şöleni, Mesih ile O’nun halkı arasındaki uzun zamandır beklenen birlikteliği nasıl uygun bir şekilde resmediyor?`

İki bin yıl önce Mesih, geliniyle evliliği sonrasında gerçekleşecek olan düğün şölenine (Mat. 22:1–14) izleyicilerini davet etmek için göksel evini terk etti. Düğün, Mesih’in Krallığını alışını simgelemektedir. ...Kutsal Kent, Yeni Yeruşalim, ‘Kuzu’ya eş olacak gelin’ olarak adlandırılır... Vahiy’de, Allah’ın halkının düğün şöleninin konukları oldukları söyleniyor (Vahiy 19:9). Konuklar iseler, aynı zamanda gelin olarak temsil edilemezler…

Matta 22. bölümde de aynı düğün benzetmesi kullanılıyor ve araştırıcı yargılamanın düğünden önce gerçekleştiği açıkça belirtiliyor. Düğünden önce kral davetlilerin düğün giysileri giyip giymediklerini görmeye geliyor, bu giysi, Kuzu’nun kanında yıkanarak beyazlatılmış lekesiz karakter kaftanıdır (Matta 22:11; Vahiy 7:14).—Büyük Mücadele, s. 430–432. Damat ölümünden ve dirilişinden sonra, halkına, yani düğün davetlilerine yer hazırlamak için Babası’nın evine döndü (bkz. Yuhanna 14:2, 3). Onlar yeryüzünde kalıp Mesih’in dönüşüne hazırlanırlar. Dünyanın sonunda, geri gelecek ve onları Babası’nın evine götürecek.

Vahiy 19:8 ayeti geline Mesih tarafından temiz ve parlak ince keten giysiler verildiğini söylüyor. Bu, şehre gelen düğün davetlilerinin işlerine karşılık erdem iddia etmediklerini gösteriyor. Dolayısıyla, temiz ve parlak ince keten giysiler kutsalların adil işlerini, içlerinde yaşayan Mesih’le birlikteliklerinin sonucu olan işleri simgeler. Böylece bu giysiler O’nun doğruluğunu ve halkının Allah’ın emirlerini ve İsa’nın imanını (Vahiy 14:12, Candemir) koruduklarını simgeler. İsa yeryüzündeyken düğünle ilgili bir benzetme anlatmıştı. Misafirlerden biri, kral tarafından verilen düğün giysisi yerine kendi kıyafetini giymeyi tercih etmiş, bu yüzden düğünden kovulmuştu (Mat. 22:1–14).

Vahiy 3:18 ayeti, Mesih’in doğruluğunun giysisinin, iman ve sevgi altınının ve Kutsal Ruh’un göz merheminin son zamanda yaşayan Allah’ın halkının en önemli ihtiyaçları olduğunu gösteriyor. Mesih’in Laodikyalılara bu hediyeleri Kendisinden satın almalarını salık vermesi, onlara sunduklarına karşılık olarak Mesih’in bir şeyler talep ettiğini bize gösteriyor. Biz Mesih’e sadık ve itaatkâr bir yaşam ve O’na tek kurtuluş umudumuz olarak güvenme karşılığında özyeterlilikten ve kendimize güvenmekten vazgeçiyoruz.

`İşlerimiz ile kurtarılmıyor olsak da, yaşadığın hayatı tanımlayan hangi adil işleri yapıyorsun?`