---
title:  İman hayati
date:   29/03/2019
---

#### HIV Virüsüne Maruz Kalmak-İki Kere

_Andrew McChesney tarafından yazılmıştır._

Bir Yedinci Gün Adventist hemşiresi olan Maria Lemos Abel, 2 yaşındaki bebeğe, bakteriyel enfeksiyonunu tedavi etmek için penisilin G prokain iğnesi yapıyordu ve annesine bebeği sıkıca tutmasını söyledi. Fakat anne, verilen talimata uymadı ve bebek acıyla yerinde zıplayınca Maria yanlışlıkla iğneyi kendi işaret parmağına batırdı. Bulundukları hastane Mozambik’in yaklaşık yarım milyon nüfuslu üçüncü büyük şehri olan Nampula şehrinde bir devlet hastanesiydi.

Maria hastane talimatlarına uyarak, direkt anneye ve bebeğe kan testi uyguladı. 30 dakika içinde sonuçlar elindeydi; hem anne hem bebek HIV pozitif çıkmıştı. Maria ağlamaya başladı. Çok sayıda HIV-pozitif hastayla çalışmıştı ve virüsün kandan kolaylıkla bulaştığını biliyordu. “Tanrım bana yardım et ki virüs bana bulaşmasın“ diye dua etti.

Bir hastane doktoru ona HIV virüsünü bastıran ARV ilaçlarını sonraki aya kadar günde iki kere almasını söyledi. Ondan sonra Maria’nın HIV virüsü taşıyıp taşımadığını öğrenmesi için bir beş ay daha beklemesi gerekiyordu.

Dört çocuk annesi olan Maria bir röportajda, “Bekledikçe içim acıyordu, neler olacağını hiç bilmiyordum“ dedi.

Aynı zamanda Tanrı’ya gayretle ona yardım etmesi için dua ediyordu.

Kazadan yaklaşık yarım yıl sonra Maria’nın sonuçları negatif çıktı. Ona HIV virüsü bulaşmamıştı. Maria, “Bunun Tanrı’dan bir cevap olduğuna inanıyorum, O’na şükürlerimi sundum“ dedi.

Üç yıl sonra, Mart 2017’de, Maria 30 yaşındaki kadın hastasının şişmiş kolunda küçük bir kesik açarken kadın acıyla zıpladı. Neşter Maria’nın sol baş parmağını kesti ve kesik kanamaya başladı. Maria hastaya kan testi uyguladı ve sonuç yine HIV pozitifti.

Maria buna inanamıyordu. ARV ilaçlarını alırken aynı zamanda ağlıyordu. Yine bir altı ay beklediği yerde dua etti. Sonuçları negatif çıkmıştı.

51 yaşındaki Maria tecrübelerini cinsel saldırı sonrası hastaneye kaldırılan kadınlarla paylaşıyor, onlara ARV ilaçları kullanmalarını ve dua etmelerini tavsiye ediyor.

“Derim ki ‘Tanrı beni benim suçum olmayan bir durumdan kurtardı, O, sizi de sizin suçunuz olmayan bir durumdan kurtarır‘” dedi Maria.

En aşağı üç kadın Maria’nın tavsiyelerine uyduktan sonra testlerinin sonuçları HIV negatif çıkmıştır. Bunların ikisi cinsel saldırı mağduru, üçüncü ise Maria gibi HIV virüsüne yanlışlıkla maruz kalan bir hemşire.

Maria sözlerini, “Bana hiç HIV virüsü bulaşmamış olması bir mucize ve ben diğer mağdurlara da duanın ve Tanrı’nın gücünü söylüyorum“ diyerek bitirdi.

Onüçüncü Şabat Sunuları’nın bir kısmı Nampula’da ailelerini HIV ve AIDS’e kaybeden çocuklar için bir yetimhane açılmak üzere kullanılacaktır. Sunularınız için teşekkür ederiz.