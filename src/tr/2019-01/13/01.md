---
title:  İşte Her Şeyi Yeniliyorum
date:  23/03/2019
---

### Konuyla İlgili Metinler
Va. 19:6–9, Yu. 14:1–3, Va. 19:11–16, Va. 20:1–3, Yer. 4:23–26, Va. 20:4–6, Va. 21:2–8.

> <p>Hatırlama Metni</p>
> Tahtta oturan, ‘İşte her şeyi yeniliyorum’ dedi. Sonra, ‘Yaz!’ diye ekledi, ‘Çünkü bu sözler güvenilir ve gerçektir’ (Vahiy 21:5).

Son zaman Babil’inin yok edilmesi, bu sapkın dini sistemle iş birliği yapmış olanlar için kötü haberdir. Fakat Allah’ın halkı için iyi haberdir (Va. 19:1–7). Babil, dünyasal politik güçleri onlara işkence edip zarar vermeye sevk etmekten sorumluydu (Va. 18:24). Bu büyük düşmanın yok edilmesi Allah’ın sadık halkı için kurtuluş ve selamete ulaşma anlamına geliyor.

Babil’in yok edilmesiyle, beşinci mühür sahnesindeki Allah’ın halkının duaları nihayet karşılığını bulmuş oluyor. Daha ne kadar bekleyeceksin? (Va. 6:10) diye feryat etmeleri, Habil zamanından Allah’ın sonunda onları haklı çıkaracağı zamana kadar, Allah’ın baskı altındaki ve acı çeken halkının haykırışını temsil ediyor (Mez. 79:5; Hab. 1:2; Dan. 12:6, 7). Vahiy kitapçığı, kötülüğün, baskının ve acının sona ereceğine dair Allah’ın halkına güvence veriyor.

Artık Mesih’in sonsuza dek kalıcı krallığını müjdelemesinin vakti gelmiştir. Vahiy’in kalan bölümleri sadece son zaman Babil’inin yıkılmasını değil aynı zamanda Şeytan’ın ve tüm kötülüğün de yok olmasını anlatıyor. Aynı zamanda Allah’ın sonsuza dek sürecek krallığının kurulmasının işaretlerini de görüyoruz.

_*30 Mart Sebt Günü’ne hazırlık için bu haftanın konusunu çalışın._