---
title:  Yeni Bir Gök ve Yeni Bir Yeryüzü
date:  27/03/2019
---

Günah ortadan kalktıktan sonra, yeryüzü kurtarılanların evi haline dönüştürülecek. Neye benzeyecek?

Vahiy 21:1 ayetinde, Yuhanna yeni bir gökle yeni bir yeryüzü gördü. Kutsal Kitap’ta üç gökten bahsedilir: gökkubbe, yıldızlı evren ve Allah’ın oturduğu yer (bkz. 2Ko. 12:2). Vahiy 21:1 ayetinde görünürde olan yeryüzünün atmosferi. Kirlenmiş yer ve gök Allah’ın mevcudiyetine dayanamaz (Va. 20:11). Grekçedeki yeni sözcüğü (kainos) kökeni ya da zamanı bakımından değil, nitelik olarak yeni anlamındadır. Bu gezegen ateşle temizlenecek ve orijinal haline geri getirilecek (2Pe. 3:10–13).

Bilhassa ilginç olan, Yuhanna’nın yeni yeryüzünde gözlemlediği ilk şeyin, denizin olmayışı olması. Yuhanna’nın (belirli bir) denizden bahsetmesi, muhtemelen aklında Patmos adasında kendisini çevreleyen, insanlardan uzak kalmanın ve acının bir simgesi haline gelmiş olan denizin olduğunu gösteriyor. Ona göre, yeni yeryüzünde denizin olmaması sevdiklerinden ayrılmanın verdiği acının olmaması anlamına geliyordu.

`Vahiy 21:2–8 ve 7:15–17 ayetlerini oku. Yaratılış 2. bölümdeki Aden Bahçesi’yle, yeni yeryüzü tasviri arasında hangi benzerlikler var?`

Yenilenmiş dünyada ölümün ve acının olmadığı bir yaşam, Allah’ın Kendi halkı arasındaki varlığıyla güvenceye alınmıştır. Bu varlık, Yeni Yeruşalim’de ve Allah’ın Kendi halkının arasında oturacağı Tanrı’nın konutu nda (Va. 21:3) tezahür etmektedir. Allah’ın varlığı, yenilenmiş dünyada yaşamı gerçek bir cennete dönüştürüyor.

Allah’ın varlığı acının yokluğunu güvence altına alıyor: tümü günahın sonuçları olan gözyaşı, ölüm, keder, ağlayış ve ıstırap artık yok. Günahın ortadan kaldırılmasıyla, önceki şeyler geçip gittiler (Vahiy 21:4, Candemir).

Bu düşünce, erkek kardeşleri Lazar’ın ölümünde Meryem ve Marta tarafından açık bir şekilde ifade edilmişti: Ya Rab, burada olsaydın, kardeşim ölmezdi (Yu. 11:21, 23). Kız kardeşler, Mesih’in varlığında ölümün var olamayacağını biliyorlardı. Aynı şekilde, yeni yeryüzünde Allah’ın kalıcı varlığı, bu yaşamda tecrübe ettiğimiz acı ve kederden uzak olmayı güvence altına alacak. Bize Mesih’te vaat edilen büyük umut, O’nun kanında mühürlü olan bu umuttur.

`Bu yeni bir dünyadaki yeni var oluş vaadi neden tüm inandıklarımızın odağında? Bu olmasa imanımız ne işe yarardı?`