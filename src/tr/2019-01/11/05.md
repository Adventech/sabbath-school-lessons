---
title:  Şeytan’ın Son Büyük Aldatmacası
date:  13/03/2019
---

Vahiy 16:12 ayeti bize Fırat Irmağı’nın kurutulmasının sebebinin gündoğusundan gelen krallara yol açmak olduğunu söylüyor. Eski Ahit’te gündoğusundan gelen krallar kuzeyden gelen ve sonrasından Babil’e doğudan yaklaşan Koreş ve ordusuydu (Yşa. 41:25). Onların Babil’i ele geçirmeleri Allah’ın halkının anayurtlarına dönmelerini mümkün kıldı (Yşa. 44:27, 28). Aynı şekilde, sembolik Fırat’ın kurutulması da Allah’ın son zaman halkına kurtuluş sağlamaları için doğudan gelen kralların yolunu açıyor.

Vahiy 16:12 ayetindeki doğudan gelen krallar ise Mesih ve O’nun göksel melekler ordusu. İsa ikinci gelişinde, günahsız meleklerin giysisi olan (Va. 15:6) beyaz, temiz, ince ketene bürünmüş olan (Va. 19:14) melekler ordusuyla birlikte görünecek. Göğün ordusunun eşlik ettiği Mesih, Vahiy 17:4 ayetinin gösterdiği gibi, halkına zulmeden şeytani güçleri yenecek (Mat. 24:30, 31 ile karşılaştır). İkinci Geliş’ten önce Allah’ın halkına karşı gerçekleştirilen bu son çatışma, Armagedon savaşı olarak bilinir.

`Vahiy 16:13, 14 ayetlerini oku. Üç kötü ruhun Armagedon savaşına hazırlıktaki rolü nedir? Bunlar ne şekilde Vahiy 14. bölümdeki üç melek mesajının şeytani sahteleridir (bkz. 1Ti. 4:1)?`

Deneme süresinin bitmesinden hemen önce gerçekleşen son olaylar sırasında, her insanoğlu Armagedon savaşında iki taraftan hangisinde yer alacağını seçmeye sevk edilecek. Yuhanna, bu ruhsal savaşın açılışı olarak, kurbağaya benzer üç kötü ruh görüyor. Şeytan’ın son aldatma girişimi, yalancı kötü ruhlarla gerçekleşiyor.

Ejderha (putperestlik ve ruhçuluk), deniz canavarı (Roma Katolikliği) ve sahte peygamber (sapkın Protestanlık), Şeytan’ın emri altında birleşiyor (bkz. Va. 13:11, 12). Şeytan kuzuya benzer canavarın mucizevî belirtiler göstermesini sağlıyor (bkz. Va. 13:13–17), bunların arasında ruhsal tezahürler de var. Bu belirtiler, Şeytan’ın dünyayı gerçek Tanrı yerine kendisini izlemeye ikna etmek için uyguladığı son zaman aldatmaca stratejisinin bir parçası.

Allah’a ve O’nun gerçeğine duydukları nefretle gözleri kör olan dünya liderleri, Şeytan’ın hoşa giden dini bir kisveyle örtülmüş yalanlarına kolaylıkla inanırlar (2Se. 2:9–12). Sonunda, bu dünyanın sonunu getirecek olan savaşta birleşecekler.