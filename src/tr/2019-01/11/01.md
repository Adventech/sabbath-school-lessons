---
title:  Son Yedi Bela
date:  09/03/2019
---

### Konuyla İlgili Metinler
Va. 15:1; 7:1–3; 14:9, 10; 16:1–12; 17:1; Daniel 5; Va. 16:16; 2Se. 2:9–12.

> <p>Hatırlama Metni</p>
> Ya Rab, senden kim korkmaz, adını kim yüceltmez? Çünkü kutsal olan yalnız Sensin. Bütün uluslar gelip Sana tapınacaklar. Çünkü adil işlerin açıkça görüldü (Vahiy 15:4).

Vahiy 11:18 ayeti son Armagedon savaşından hemen önce dünyadaki olayları şu şekilde özetliyor: Uluslar gazaba gelmişlerdi. Dünyadaki işlerin bu durumu İsa’nın son günler tarifiyle uyuşuyor (Luka 21:25), ardından da Allah’ın tövbe etmeyenlerin üzerine dökülen yedi bela biçiminde gerçekleşen yargısı, yani gazabı geliyor (Va. 15:1).

Vahiy 15. bölüm, bu ilahî gazapla dolu yedi tas taşıyan yedi meleğin resmedilmesiyle başlıyor. Fakat dökülme gerçekleşmeden önce, Allah’ın sadık halkının geleceğinden bir kesit görüyoruz (Va. 15:1–4). Onlar, camdan bir denizi andıran bir şeyin üzerinde duran, Musa’nın ve Kuzu’nun ezgisini söyleyen, canavara, heykeline ve adını simgeleyen sayıya karşı zafer kazananlar (Va. 15:2) olarak tanımlanıyorlar; tüm tasvirler Kızıldeniz kıyısında Allah’ın Mısırlılara karşı kazandığı zaferi kutlayan İbranileri anımsatıyor (Mısırdan Çıkış 15).

Bu muzaffer kutsallar, Vahiy 14:1–5 ayetlerinde bahsedilen aynı 144.000 kişidir. Canavarın işaretini reddetmiş olduklarından, son yedi beladan korunuyorlar. Daha sonra, İkinci Geliş’te, ölümlü bedenleri dönüştürülüp ölümsüzlük giydiriliyor (1Ko. 15:51–54), İsa güç ve yücelik içinde geldiğinde diriltilen kutsallara katılacaklar (1Se. 4:17).

_*16 Mart Sebt Günü’ne hazırlık için bu haftanın konusunu çalışın._