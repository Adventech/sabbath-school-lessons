---
title:  Ek Çalışma
date:  15/03/2019
---

Ancak zihnini Kutsal Kitap’ın hakikatleriyle güçlendirmiş olanlar son büyük çatışmada ayakta kalabileceklerdir. Her cana bu araştırma sorusu gelecektir: İnsanlardan çok Allah’a mı itaat etmeliyim?.. Elçi Pavlus, son günlere doğru bakarak şöyle bildirdi: ‘Çünkü öyle bir zaman gelecek ki, sağlam öğretiye katlanamayacaklar’ (2. Timoteos 4:3). O zaman kesinlikle gelmiştir. Büyük kalabalıklar Kutsal Kitap gerçeklerini istemiyor, çünkü bu gerçekler günahlı ve dünyayı seven yüreğin arzularına karşı çıkıyor; Şeytan ise onlara sevdikleri hileleri veriyor.

Fakat Allah’ın yeryüzünde, tüm öğretilerin standardı ve tüm reformların esası olarak yalnızca ve yalnızca Kutsal Kitap’a bağlı kalacak bir halkı olacaktır. Eğitimli kişilerin fikirleri, bilimin çıkarımları, kilise konseylerinin, sayısı temsil ettikleri kiliseler kadar çok ve uyumsuz olan iman açıklamaları veya kararları, çoğunluğun sesi – bunların herhangi biri ya da tümü birlikte, dinsel inancın herhangi bir hususunun lehine veya aleyhine kanıt olarak kabul edilemez. Herhangi bir öğretiyi veya ilkeyi kabul etmeden önce, bunu destekleyen açık bir Rab diyor ki ifadesi talep etmeliyiz...

Büyük aldatmaca oyununun son perdesinde, Şeytan’ın kendisi Mesih’i taklit edecektir. Kilise, umutlarının gerçekleşmesi için uzun zamandan beri Kurtarıcı’nın gelişini beklemektedir. Şimdi ise büyük aldatıcı, Mesih gelmiş gibi gösterecektir. Şeytan, dünyanın çeşitli bölgelerinde kendisini göz kamaştırıcı parlaklıkta görkemli bir varlık olarak gösterecek, Yuhanna tarafından Vahiy kitabında verilen Allah’ın Oğlu tanımına benzetecektir. Vahiy 1:13–15. Onu kuşatan görkem, ölümlü gözlerin o zamana dek karşılaştığı en eşsiz görünüm olacaktır. Havada zafer çığlığı yankılanır: ‘Mesih geldi! Mesih geldi!’ İnsanlar onun önünde hayranlıkla secde eder… Nazik ve müşfik tonlarla, Kurtarıcı’nın ağzından çıkan yüce göksel gerçeklerin bazılarını aynen söyler; hastaları iyileştirir ve bundan sonra Mesih’in karakterini taklit ederek Şabat’ı Pazar günüyle değiştirdiğini söyler ve kutsamış olduğu günü herkesin yüceltmesini buyurur. Yedinci günü kutsal tutmakta direnenlerin, ışık ve gerçekle kendilerine göndermiş olduğu meleklerini dinlemeyi reddederek, adını lekelediklerini ilan eder. Bu, çok güçlü, neredeyse ezici bir aldatmacadır.—Ellen G. White, Büyük Mücadele, s. 598—600, 629.

**Tartışma Soruları**

`İsa’nın Vahiy 16: 15 ayetindeki Armagedon savaşına hazırlık tasvirinin içine yerleştirilmiş öğüdünü oku. Mesih’in daha önce Laodikya kilisesine yaptığı çağrıdaki benzer ifadelere dikkat et (Va. 3:18). Mesih’in sözleri Laodikya’ya verilen mesajın son çatışmaya hazırlık zamanında yaşayan Allah’ın halkı için önemini ne şekilde gösteriyor? Bu mesaj kişisel olarak senin için ne bakımdan geçerli?`

`Vahiy’de beyaz kumaşlar Mesih’in doğruluğunu simgeler (Va. 3:4, 5; Va. 19:7–9). Sadece Mesih’in doğruluğunun kaftanını giymiş olanlar son krizde sağlam durmayı başarabileceklerdir. Bir kişi giysisini nasıl Kuzu’nun kanıyla yıkayıp bembeyaz edebilir (Va. 7:14)?`