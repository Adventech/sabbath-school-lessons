---
title:  İman hayati
date:   15/03/2019
---

#### Musa ve Zimbabwe Polisi

_Andrew McChesney tarafından yazılmıştır._

26 yaşındaki misyoner 50 kişilik Zimbabwe’li polis grubuna göz gezdirdi. Üniformalı erkekler ve kadınlar Bulawayo’nun merkezinde renkli bir törene daha yeni katılmışlardı ve onun konuşmasını bekliyorlardı.

Zimbabwe’nin ikinci büyük şehrine atanmış olan Global Misyon öncüsü Emmanuel Msimanga, Musa hakkında konuşmaya başladı:

“Musa Mısır’da olsa bile, bir İbrani olduğunu hatırladı,” dedi ve “Musa şunu farketti, ‘Mısır’da olsam bile, bir Mısırlı değilim. Bu toprağın kültürünü takip etmek zorunda değilim.’”

Emmanuel istekli yüzlere baktı:

“Bazı insanlar haksız kazanç biriktiriyorlar. Siz bunlardan olmayın,“ dedi ve “Günahkar bir dünyada yaşasak bile siz doğru olmaya devam edin” dedi.

2017’de Solusi Üniversite’si teoloji bölümü mezunu olan Emmanuel’in, İsa’nın öğretisini paylaşmak için özel bir fırsatı vardı. Bir Global Misyon öncüsü olarak, bulunduğu ilçede yaşayan ve çalışan polis memurlarına, devlet memurlarına ve öğrencilere ulaşmaya çalışıyordu. Sadece sorarak, yerel ve bölgesel memurların eğitim kurslarında 30 dakikalık bir konuşma hakkı kazanmıştı.

Emmanuel’in Musa ile ilgili eğitim kursunda söyleyecek daha çok şeyi vardı:

“Musa geçici olan sefa ve günah dolu yaşamı seçmektense, İsraillilerle beraber acı çekmeyi yeğlemiştir” dedi. Ardından Kutsal Kitap’tan İbranilere Mektup 11:24-25’i açtı ve okumaya başladı, “Musa büyüyünce, Firavun’un kızının oğlu olarak tanınmayı imanı sayesinde reddetti, bir süre için günahın sefasını yaşamaktansa, Tanrı’nın halkıyla eziyet çekmeyi yeğledi.”

Konuşmanın ardından polis memurları Emmanuel’e teşekkür ettiler

İçlerinden biri, “İşte bizim ihtiyacımız olan iman budur, bunlar bizim duymak istemediğimiz fakat duymamız gereken sözlerdi” dedi. Bir diğeri, “Bu bize bir uyarı ve doğru yolun gösterilişiydi, Tanrı bugün beni kutsadı” dedi. Emmanuel polis memurlarını bedava olan Kehanetin Sesi Kutsal Kitap derslerine katılmayı davet etti ve her birine birer kitap verdi.

Hiç bir polis memuru vaftiz olmayı istemedi, fakat Emmanuel Kutsal Ruh’un iş başında olduğundan emin.

Bir Global Misyon öncüsü olarak sadece iki aylık bir çalışmanın ardından, beş tane üniversite öğrencisi vaftiz olmaya hazırdı.

Emmanuel işlerine devam ederken, doğruluğu vaaz etmeye gönülden devam ediyor.

“Zaman bize aksini söylese de bizler tıpkı Musa gibi doğruluk için sağlam durmalıyız” diyor.

2015’in Onüçüncü Şabat Sunuları’nın bir kısmı Solusi Üniversitesi’nin kafeteryasını 500 kişilikten 1000 kişiliğe büyütmekte kullanılmıştır.