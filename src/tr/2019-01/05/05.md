---
title:  Beşinci Mührün açılması
date:  30/01/2019
---

`Vahiy 6:9, 10 ayetlerini oku. Burada ne oluyor?`

Kutsal Kitap’taki can kelimesi bütünsel kişiyi simgeler (Yar. 2:7). Allah’ın sadık ve zulme uğramış halkının şehitliği, burada Dünyasal tapınaktaki kurban sunağının dibine dökülen kurban kanı ile ilgili olarak resmedilmiş (Çık. 29:12, Lev. 4:7). Müjdeye sadık kaldıkları için Allah’ın halkına haksızlık yapıldı ve öldürüldüler. Onlar Allah’a gelmesi ve kendilerini aklaması için yalvarıyorlar. Bu ayetler, burada dünyada yapılmış haksızlıklarla ilgili; ölülerin durumuna dair bir şey söylemiyorlar. Sonuçta bu insanlar göğün mutluluğunu sürüyora benzemiyorlar.

`Vahiy 6:11, Yasanın Tekrarı 32:43 ve Mezmurlar 79:10 ayetlerini oku. Allah’ın şehit edilmiş halkının dualarına göğün cevabı neydi?`

Şehit edilen azizlere Mesih’in doğruluğunu simgeleyen beyaz kaftanlar verildi. Bu, O’nun lütuf sunusunu kabul edenlere hediyesi olan aklanmalarının gerçekleştiğini gösteriyor. Sonra da onlara benzer bir deneyim yaşayacak olan kardeşleri tamamlanana kadar dinlenmeleri gerektiği söyleniyor. Vahiy 6:11 ayetinin Grekçesinde sayı kelimesinin geçmediğine de dikkat etmek gerekir. Vahiy, Mesih’in dönüşü öncesi şehit edilecek azizlerin sayısına dair bir şey söylemez fakat tamamlanmasından bahseder. Allah’ın halkı kendi erdemleri sayesinde değil Mesih’in doğruluğunun kaftanı ile tamamlanır (Va. 7:9, 10). Şehit edilen azizler, Mesih’in ikinci gelişine ve milenyumun başlangıcına kadar diriltilmeyecek ve aklanmayacaklar (Va. 20:4).

Beşinci mühür sahnesi, tarihsel olarak, sadık oldukları için milyonların şehit edildiği Reform öncesi ve sonrasını kapsayan döneme karşılık geliyor (Mat. 24:21). Ayrıca, Allah’ın acı çeken halkının Habil zamanından başlayıp, Allah’ın sonunda yargılayarak Kendi kullarının kanının (Va. 19:2) öcünü alacağı, tarih boyunca süren deneyimini akıllara getiriyor.

`Daha ne kadar Rabbim? tarih boyunca Allah’ın acı çeken halkının feryadı olmuştur. Hayatında hiç haksızlıkla karşılaşmamış kimse var mı? Beşinci mühür sahnesinden bir gün adaletin gerçekten yerini bulacağına dair hangi teselliyi buluyorsun?`