---
title:  Altıncı Mührün açılması
date:  31/01/2019
---

Beşinci mühürde, Allah’ın halkının düşmanca bir dünyada haksızlığa uğradıklarını ve Allah’ın kendileri adına müdahale etmesi için yalvardıklarını görüyoruz. Allah’ın Halkının dualarına cevap olarak müdahale etmesinin zamanı geldi.

`Vahiy 6:12–14, Matta 24:29, 30 ve 2. Selanikliler 1:7-10 ayetlerini oku. Burada ne açıklanıyor?`

Daha önce İsa tarafından Matta 24:29, 30 ayetlerinde anlatılmış olan altıncı mührün son üç işareti, İkinci Gelişin habercileri olarak büyük sıkıntının (Va. 7:14) sonuna doğru, 1798 yılında gerçekleşecekti. Mesih’in Matta 24. bölümdeki peygamberlik sözünde olduğu gibi, burada da güneş, ay, yıldızlar (göktaşları) ve gökyüzü ifadeleri sembolik değildir. Gibi edatının kullanımı gerçek bir şeyin ya da olayın betimlemesinin yapıldığını ifade eder: güneş keçi kılından yapılmış siyah bir çul gibi karardı, ay kan gibi oldu, göğün yıldızları, incir ağacı büyük yel tarafından sarsıldığında ham incirleri attığı gibi yer üzerine düştüler. Batı dünyasındaki Hristiyanlar 1755 yılındaki Lizbon depreminde, 19 Mayıs 1780 tarihinde Doğu New York ve Güney New England bölgelerinde yaşanan karanlık günde ve 13 Kasım 1833’te Atlantik Okyanusu’ndaki muhteşem göktaşı yağmurunda, Mesih’in sözlerinin yerine geldiğini fark ettiler. Vahiy 6:12–14 ayetlerindeki bu peygamberlik sözünün yerine gelişi bir dizi uyanışa yol açtı ve Mesih’in gelişinin yaklaştığının fark edilmesini sağladı.

Vahiy 6:15–17, ayrıca Yeşaya 2:19, Hoşea 10:8 ve Luka 23:30 ayetlerini oku. Sahneler her sosyal statüden insanı panik içinde Mesih’in gelişindeki çalkantının dehşetinden kaçarken resmediyor. Dağlardan ve kayalardan, Tahtta oturanın ve Kuzu’nun gazabından (Va. 6:16) korunmak için kendilerinin üzerlerine düşmelerini istiyorlar. Adaletin yayılmasının vakti geldi çünkü Mesih kendi kutsalları arasında yüceltilmek (2Se. 1:10) için geliyor. Kötülerin sonu Vahiy 19:17–21 ayetlerinde açıklanıyor.

Sahne dehşete tutulmuş kötünün cevabı beklenmeyen sorusuyla sona varıyor: O’nun gazabının büyük günü geldi; buna kim dayanabilir? (6:17; ayrıca bkz. Nahum 1:6, Mal. 3:2).  Bu sorunun cevabı Vahiy 7:4 ayetinde veriliyor–o gün ayakta kalacak olanlar Allah’ın mühürlenmiş halkıdır.

`Onun geleceği güne kim dayanabilir? (Mal. 3:2). Bu soruyu nasıl cevaplardın ve bu cevap için hangi Kutsal Kitap’a dayanan sebepler gösterebilirsin? Cevaplarını Sebt günü derste söyle.`