---
title:  Yedi Mühür
date:  26/01/2019
---

### Konuyla İlgili Metinler
Va. 6:1–17, Lev. 26:21–26, Hez. 4:16, Yas. 32:43, 2Se.. 1:7–10.

> <p>Hatırlama Metni</p>
> Tomarı almaya, mühürlerini açmaya layıksın! Çünkü boğazlandın ve kanınla her oymaktan, her dilden, her halktan, her ulustan insanları Tanrı’ya satın aldın. Onları Tanrımız’ın hizmetinde bir krallık haline getirdin, kâhinler yaptın. Dünya üzerinde egemenlik sürecekler. (Vahiy 5:9, 10).

Vahiy 6. bölüm, 4. ve 5. bölümlerdeki sahneyi yani, zafer dolu yaşamı ve ölümü sayesinde Adem ile kaybedileni yeniden kazanmış olduğu için mühürlü tomarı açmaya layık olan Mesih’i resmetmeye devam ediyor. O şimdi tomardaki mühürleri açarak kurtuluş planını mutlak olarak gerçekleştirmek için ilerletmeye hazır.

Pentekost, Mesih’in aracılığıyla krallığını genişlettiği müjdenin yayılışının başlangıcı oldu. Yani mühürlerin kırılması Pentekost günü başlayan müjdenin vaaz edilmesine ve onu reddetmenin yaptırımlarına işaret ediyor. Yedinci ve son mührün açılması bizi bu dünyanın tarihinin sonuna götürür.

Vahiy 3:21 ayeti yedi mührün anlamı ile ilgili bize ipucu veriyor: Ben nasıl galip gelerek Babam’la birlikte Babam’ın tahtına oturdumsa, galip gelene de benimle birlikte tahtıma oturma hakkını vereceğim. 4. ve 5. bölümler Mesih’in galip gelişini ve Golgota’daki kurbanlığının sonucunda göksel Başrahibimiz olmaya ve tomarı açmaya lâyık oluşunu bize bildiriyor. 7. bölümün son ayetleri de Mesih’in tahtının önündeki galip gelenleri betimliyor. Yani 6. bölüm Allah’ın halkının İsa’nın tahtını paylaşabilmesi için galip gelmesi süreci hakkında.

_*2 Şubat Sebt Günü’ne hazırlık için bu haftanın konusunu çalışın._