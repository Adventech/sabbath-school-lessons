---
title:  İman hayati
date:   01/02/2019
---

#### Cenazede Alınan Evlatlık

_Andrew McChesney tarafından yazılmıştır._

İnsanlar Mozambik ve Malawi sınırından 3 kilometre ötedeki Milange kasabasındaki Yedinci Gün Adventist kilisesinde genç bir annenin cenazesi için toplanmışlardı. Anne, 5 gün öncesinde erkek bir bebek dünyaya getirmiş, sonrasında HIV virüsü sebebiyle ölmüştü. Çocuğun babası olan, HIV+ kocası da daha önceden ölmüştü.

Minik bebek cenaze sırasında avazı çıktığı kadar bağırmaya başladı.

“Bebek ağlıyor çünkü onunla ilgilenecek kimsesi yok” diye konuştu cenazeye katılan 61 yaşındaki çiftçi Clemente Mateus Malala.

Clemente cenazeden sonra bebeğin akrabalarıyla konuştu, süt ve bebek bezi için az miktarda paraları olduğunu öğrendi. Bu malzemeleri kendisi almayı düşündüyse de, bebeğin akrabalarının malzemeleri para kazanmak için satacaklarından şüphelendiğinden bebeği evlatlık almayı teklif etti.

Laston ismini alan bebek şimdi 5 yaşında ve Clemente ve karısı tarafından evlat edilen 4 çocuktan en küçüğü. Ailenin aynı zamanda 4 tane de öz evlatları var.

Mozambik’in kırsal batı tarafındaki tarlasında yeşil fasülye ve mısır yetiştiren Clemente, aynı zamanda kilisenin aktif bir müjdeci üyesi ve geçen 13 yılda 430 kişinin vaftiz olmasını sağlamış birisi. Yalnız hiçbir şey onun yüreğine ebeveynlerini HIV/AIDS virüsüne kaybeden 4 evlatlık çocuk kadar derinden dokunmamıştır:

“Tanrı beni insanları O’na götürme armağanıyla kutsadı, fakat gerçek mutluluğumu bu çocuklarla ilgilenirken buldum. İsa’ya götürdüğüm insanlar kendi fiziksel ihtiyaçlarını karşılayabiliyorlar fakat bu yetimler bensiz iki kere felakete sürüklenirdi; fiziksel ihtiyaçları karşılanmamış olacak ve kurtuluşlarını kaybedecebilecekler.

HIV virüsü Mozambik’te ciddi bir sorun, Clemente de burda bir farklılık yaratmaya çalışan Yedinci Gün Adventistleri’nden biri. İlk evlatlığı olan Rojerio’yu 2 yaşında yol kenarında yemek için artıkları karıştırırken yanına aldı. Akrabaları, Rojerio’nun ailesinin öldüğünü söyledi. Clemente çocuğu yanına almak isteyince akrabaları büyük bir memnuniyetle onu Clemente’e verdiler.

Clemente kız olan diğer iki evlatlık çocuğunu da benzer şekilde yanına aldı.

Rojerio şimdi 15 yaşında, diğer iki kız ise 11 ve 8.

“ En azından bir kaç çocuğu yanıma alıp onlara bir ev ve yemek sunabilirim” diyen Clemente, Milange’de evlatlık çocuklarının öğrenim görebileceği bir Adventist okulu isteğinde ve “ Biz bir kilise olarak kilisemizin geleceği için yatrımda bulunmak zorundayız.” dedi.

Onüçüncü Şabat Sunuları’nın bir kısmı onun kasabasında bir Adventist okulu açılmasında kullanılacaktır. Sunularınız için teşekkür ederiz.