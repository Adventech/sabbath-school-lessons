---
title:  İkinci ve Üçüncü Mühürler
date:  28/01/2019
---

`Vahiy 6:3, 4 ayetlerini oku. Bu ayetlerdeki kızıl at ve atlı tarifine dayanarak, burada müjdeye dair neden bahsediliyor?`

Kızıl kanın rengidir. Binicinin büyük bir kılıcı var ve insanların birbirini öldürmesinin yolunu açan, dünyadan barışı kaldırma yetkisine sahip (Mat. 24:6).

İkinci mühür, ikinci yüzyılda başlayan, müjdeyi reddetmenin sonuçlarını tarif ediyor. Mesih, müjdenin vaazı ile ruhsal bir savaşı sürdürürken, kötülüğün güçleri de karşılık olarak güçlü bir şekilde direniyorlar. Kaçınılmaz olarak da ardından zulüm geliyor. Öldüren binicinin kendisi değil. O, yeryüzünden barışı aldığında, bunun kaçınılmaz sonucu olarak zulüm geliyor (bkz. Mat. 10:34).

`Vahiy 6:5, 6, Levililer 26:26 ve Hezekiel 4:16 ayetlerini oku. Siyah atın ve binicisinin bu ayetlerdeki tarifine dayanarak, müjdenin vaaz edilmesiyle ilişkili hangi gerçeklikten bahsediliyor?`

Siyah atın binicisi elinde yiyecek tartmakta kullanılan bir terazi tutuyor. Bir duyuru yapılıyor: Bir ölçek buğday bir dinara, üç ölçek arpa bir dinara (Va. 6:6). Dünyanın bu bölgesinde tahıl, zeytinyağı ve şarap yaşamın temel gereklilikleriydi (Yas.  11:14).  Tahılı dikkatlice tartarak ekmek yemek büyük kıtlığı ya da yokluğu simgeliyordu (Lev. 26:26, Hez. 4:16). Yuhanna zamanında, bir dinar bir günlük ücretti (Mat. 20:2). Normal şartlar altında bir günlük ücret ailenin o günkü tüm ihtiyaçlarını karşılamaya yeterdi. Fakat bir kıtlık, ihtiyaçların normal ücretlerini aşırı derecede yükseltirdi. Üçüncü mühür sahnesinde tüm gün çalışmanın karşılığı olan ücret ancak bir kişinin ihtiyacı olan yiyeceği satın almaya yetecek kadar. Küçük bir aileyi beslemek için, bir günlük ücret ile fakirler için daha ucuz ve kalitesiz bir yiyecek olan arpadan üç ölçek alınırdı.

Üçüncü mühür sahnesi, müjdeyi reddetmenin, kilise siyasi güce kavuştukça başlayan, diğer sonuçlarına da işaret ediyor. Eğer beyaz at müjdenin vaaz edilmesin simgeliyorsa, siyah at müjdenin eksikliğini ve insani geleneklere bağlılığı belirtiyor. Kutsal Kitap’ta tohum Allah’ın sözünü simgeler (Luk. 8:11). Müjdenin reddedilmesi, aynı Amos tarafından söylenmiş peygamberlik sözündeki gibi (Amo 8:11–13), kaçınılmaz olarak Allah’ın Sözünde bir kıtlığa yol açar.