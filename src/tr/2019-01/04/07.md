---
title:  Ek Çalışma
date:  25/01/2019
---

Ellen G. White, Çağların Arzusu kitabında 829-835. sayfalardaki Babama ve Babana bölümünü ve Elçilerin İşleri kitabında 42–50 sayfalardaki Ruh Armağanı bölümlerini oku.

Vahiy 4–5 bölümlerinin mesajı, özellikle dünya’nın tarihinin sonuna yakın zamanda yaşayan Allah’ın halkı için çok önemli. Ruh’un Pentekost’taki gelişi müjdenin tüm dünyaya vaaz edilmesinin başlangıcını oluşturdu; Odağındaki mesaj da Rahip ve Kral olarak Baba’nın sağında yüceltilmiş olan İsa ile ilgiliydi. İsa hakkındaki bu gerçek, ilk Hristiyan inancının yüreği (İbr. 8:1) ve vaazlarının köşe taşıydı (Elç. 2:32-33; Elç. 5:30, 31). Ayrıca onların şevki, imanlarının kaynağı ve zor yaşam şartlarında, zulüm altındayken cesaretleriydi (Elç. 7:55, 56; Rom. 8:34). Sonuç olarak onların vaazına bir çok kişi cevap verdi. O zamandan beri, Kutsal Ruh’un hizmeti aracılığıyla, Allah’ın krallığı kendisini açıkça ortaya koydu ve koymaya da devam ediyor.

Asla unutmamalıyız ki ancak iyi olan Mesih’te kurtuluş haberi insanların kalplerine ulaşıp onları dönüştürebilir ve sonsuz müjdenin Allah’tan korkma, O’nu yüceltme ve O’na ibadet etme çağrısına cevap vermeye yönlendirebilir. Bizim tek umudumuz göksel tapınaktaki Rahibimiz ve Kralımız olan Kurtarıcımız’dadır. O, Halkıyla birlikte ve en sonuna kadar da onlarla olacak (Mat. 28:20). O, geleceği Ellerinde tutuyor.

O yüzden biz de müjdenin ruhunu aklımızda tutmanın, son mesajı kayıp ve ıstırap içindeki insanoğluna vaaz etmekte tam başarı sağlayacağını asla unutmayalım. Vaaz ettiğimiz hiçbir şey çarmıh ve onun Allah hakkında öğrettiğinden daha önemli değil.

**Tartışma Soruları**

`Biz bir gün, iyiliği, kudreti ve özellikle de lütfu için Rabbi övüp O’na ibadet edeceğimiz gökte olacağız. O büyük günün geldiği vakit için şimdiden ne şekilde hazırlanabiliriz? Yani şimdi minnettar yüreklerle Yaptıkları ve Yapacakları için nasıl Allah’ı övüp O’na ibadet edebiliriz?`

`Vahiy 4:11 ve 5:9 ayetlerini oku. Bu ayetlere Baba’nın ve Oğul’un hangi görevleri gerçekleştirdiğini görüyoruz ve bu iki görev de ne şekilde sadece kurtuluş planı için değil aynı zamanda Allah’ın bizim ibadetimize bu denli layık olmasının sebebi için merkezidir?   Sebt günü ve öğrettikleri ne şekilde Allah hakkındaki bu iki harika gerçeğin ifadesidir?`