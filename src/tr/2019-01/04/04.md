---
title:  Mühürlü Tomar
date:  22/01/2019
---

`Vahiy 5:1-4 ayetlerini oku. Yeşaya 29:11, 12 ayetlerinin ışığında, mühürlenmiş tomar ne anlama geliyor ve Yuhanna neden ağladı?`

Grekçe metinde tomarın Baba’nın sağ tarafındaki tahtın üzerinde durduğu belirtiliyor. Tomar, kendisini almaya, mühürlerini çözmeye (Va. 5:2) layık kişinin gelmesini bekliyordu.

Ellen G. White’ın sözleriyle, tomarın içeriği Allah’ın takdirinin tarihçesi ile ulusların ve kilisenin peygamberlik sözündeki tarihçesiydi. Yani içinde ilahi sözleri, O’nun hükmünü, Emirlerini, Yasalarını, Tanrı’nın tüm simgesel öğüdünü ve uluslardaki tüm hükümran güçlerin tarihçesini barındırıyordu. Her ulusun, her dilin, dünya tarihinin başından sonuna her halkın etkisi simgesel dilde bu tomarda mevcuttu.–Ellen G. White, Manuscript Releases [Yayınlanan El Yazmaları], cilt 9, s.7.

Kısacası mühürlü tomarda Allah’ın günah sorununu çözüp düşkün insanoğullarını kurtarma planı gizemi var.  Bu gizemin tamamen fark edilmesi Mesih’in ikinci gelişiyle olacak  (bkz. Va. 10:7).

`Vahiy 5:5-7 ayetlerini oku. Tüm evrende mühürlü tomarı alıp onun mührünü açmaya layık tek Varlık neden Mesih?`

Taht odasındaki kriz, Şeytan’ın isyanı ile bağlantılı. Bu gezegen, Allah tarafından yaratılmış olmasına rağmen, gaspçı Şeytan’ın egemenliği altındaydı. Yuhanna’nın ağlaması, Adem zamanından beri günahın boyunduruğundan kurtuluşu isteyen Allah’ın halkının göz yaşlarının ifadesi. Mühürlü tomar, Allah’ın günah sorununu çözmek için sahip olduğu kararlılıktan oluşuyordu. Tabii ki ölçülemeyecek kudretiyle Allah bizzat bu planı uygulayabilirdi. Fakat düşkün insan ırkının kurtuluşu için özel bir şey olması lazımdı, ve o da galip gelmiş olan ve bu sayede de dünya üzerindeki Egemenliğini üstlenerek bizim göksel tapınaktaki başrahibimiz olmak için kitabı açmaya layık olan İsa’ydı.

`Hristiyan deneyimimizde Mesih’in ilk ve öncelikli tutmayı nasıl öğrenebiliriz?`