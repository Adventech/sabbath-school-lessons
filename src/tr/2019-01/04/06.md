---
title:  Pentekost’un Önemi
date:  24/01/2019
---

Pentekost gününde Kutsal Ruh’un dökülmesinde, Elçilerin İşleri 2:1–4 ayetleri kurtuluş planının en belirleyici olaylarından birini doğruluyor: Mesih’in Golgota sonrası hizmetine göksel tapınağın Kralı ve Başrahibi olarak başlaması (ayrıca bkz.: Elç. 1:4–8, Elç. 2:33). Baba’nın sağındaki başrahiplik hizmeti vasıtasıyla (Va. 5:6, 7), Mesih,  kurtuluş planını mutlak olarak gerçekleştirebilecek güçtedir. Bizim göksel tapınaktaki aracımız olarak, İsa bizi kurtarmak için çalışıyor ve O’nun aracılığıyla imanlılar Allah’a bedelsiz ulaşabilir, günahlarından bağışlanabilir.

`Elçilerin İşleri 2:32–36 ve Yuhanna 7:39 ayetlerini oku. İsa’nın bizim Kralımız ve Rahibimiz olarak gökte olmasında hangi umut ve teşviki buluyorsun?`

Mesih göksel tapınakta yüceltildikten sonra, Kutsal Ruh öğrencilerin üzerine indi. Vahiy 5:6 ayetinde bütün dünyaya gönderilmiş yedi Ruh’tan bahsedilir. Önceki derste gördüğümüz gibi, yedi Ruh, Kutsal Ruh’un dünyadaki işinin tamlığını simgeler. Mesih tahta oturtulurken, Ruh yeryüzünde gönderildi. Bu Kutsal Ruh’un gönderilmesi, Mesih’in bizim Başrahibimiz olarak göksel tapınaktaki ilk işlerinden biri. Kutsal Ruh’un dökülmesi, İsa’nın Baba’nın huzurunda göründüğü ve Allah’ın O’nun insanoğlu adına kurbanlığını kabul ettiği anlamına geliyordu.

Mesih’in göğe yükselişi, izleyicilerin vaat edilen bereketi alacaklarına dair işaret olmuştu. . . . Mesih göğün kapılarından geçtiğinde, meleklerin tapınmaları arasında tahta oturdu. Bu tören biter bitmez, Kutsal Ruh zengin ölçüde öğrencilerin üzerine indi ve Mesih gerçekten yüceltildi, hatta ezelden beri Baba’yla birlikteyken sahip olduğu görkemle kuşandı. Pentikost günündeki dökülüş, Kurtarıcı’nın taç giyme töreninin tamamlandığına dair Göğün bildirisiydi. O, verdiği vaade göre, Kendisinin rahip ve kral olarak gökte ve yerde tüm yetkiyi aldığına, ve Kendi halkının üzerinde Meshedilmiş Olan olduğuna dair bir işaret olarak, izleyicilerine gökten Kutsal Ruh’u göndermişti.–Ellen G. White, Elçilerin İşleri s. 34.

`İbraniler 4:16 ve İbraniler 8:1 ayetlerini oku. İsa’nın bizim Kral ve Rahip olarak gökte ve yeryüzünde tüm yetkiyi almış olmasının güvencesinden hangi umut ve teşviki buluyorsun? Bu gerçeğe inanmak günlük yaşamında karşılaştığın olaylarla ve aynı zamanda geleceğin bilinmezliğiyle başa çıkarken seni ne şekilde etkiliyor?`