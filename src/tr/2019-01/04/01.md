---
title:  Kuzu Layıktır
date:  19/01/2019
---

### Konuyla İlgili Metinler
Va. 4, Hez. 1:5–14, Va. 5, Ef. 1:20–23, İbr. 10:12, Elç. 2:32–36.

> <p>Hatırlama Metni</p>
> Ağlama! İşte, Yahuda oymağından gelen Aslan, Davut’un Kökü galip geldi. Tomarı ve yedi mührünü O açacak. (Vahiy 5:5).

Geçen hafta Mesih’in yeryüzündeki Halkına verdiği mesajlara göz atmıştık. Şimdiyse Yuhanna’nın görümü yeryüzünden göğe dönüyor ve Bundan sonra olması gereken (Va. 4:1) olaylara odaklanıyor.

4. ve 5. bölümlerin görümü, gökteki taht odasında geçiyor. 4. ve 5. bölümlerdeki sahne, sembolik olarak, Allah’ın tarihi denetlemesini ve kurtuluş planını resmediyor. Fakat gelecek açıklanmadan önce, bize, Mesih’in gökteki başrahiplik hizmetinin, yeryüzü ve insanoğlunun kurtarılması işlerindeki egemenliği için ne kadar merkezi olduğu gösteriliyor. Bu şekilde, 4. ve 5. bölümler, kitapçığın devamında kaydedilmiş olan gelecek olaylar konusunu göğün bakış açısından bize sunuyor.

Ayrıca fark ediliyor ki yedi kiliseye yazılan mesaj kısmen açık bir dille yazılmış olmasına rağmen, kitapçığın buradan sonrası yorumlaması çoğu zaman pek kolay olmayan daha da simgesel bir dil kullanılarak naklediliyor. Bu dil, Eski Ahit’te kayıt altına alındığı şekliyle, Allah’ın halkının tarihinden alınmıştır. Vahiy’i doğru yorumlamak için, Eski Ahit’in ışığında onun simgesel dilini doğru bir şekilde kavramış olmak şarttır.

_*26 Ocak Sebt Günü’ne hazırlık için bu haftanın konusunu çalışın._