---
title:  İman hayati
date:   22/03/2019
---

#### Evrimi Tekrar Sorgulamak

_Andrew McChesney tarafından yazılmıştır._

Stan Hudson 19 yaşındayken, Kaliforniya Üniversitesi’ndeki coğrafya öğretmeni Tanrı’ya inandığını açıkladığında hayatı altüst olmuştu. Açıklama, öğrenciler arasında büyük bir şok yaratmıştı ve öğretmenlerini soru yağmuruna tuttular. Öğretmenleri bir teistik evrimciydi; bu hem Tanrı’ya inanan, hem de dünyanın milyonlarca yıllık bir evrim sürecinden geçtiğine inanan bir insan demektir.

Bu fikir henüz yeni yetişen bir bilim adamı olan Stan’e mantıksız gelmişti. Eğer Tanrı varsa nasıl olur da O’nu birincil bir pozisyon yerine ikincil bir pozisyona koyabilirdi? Stan’in kafasını aynı zamanda herşeye gücü yeten bir Tanrı’nın nasıl ölümün kaynağı olabileceği kurcalıyordu. Teistik evrim ideolojisi, ölümün Tanrı’nın temelde olan planlarından biri olduğunu savunur. Jenerasyonlar boyunca milyonlarca canlı ölmeliydi ki canlılar bugün dünyadaki formlarına ulaşabilsin.

Fakat Stan, bilim adamlarının çoğunlukla açık fikirli olmayıp, aksine evrim karşıtı tek bir söz söylendiğinde çılgına döndüklerini farkedince büyük bir hayal kırıklığına uğramıştı. Onlarla çatışmak istemedi ve bu sebeple üniversiteyi bıraktı.

Altı ay geçmişti. Bir gün, Stan’in oda arkadaşı David L. Friend, ondan bir Kutsal Kitap istedi. Stan odasında bir tane buldu, üstündeki tozu üfledi ve David’e okuması için verdi. David’in Kutsal Kitap okuması onu etkiledi ve kendisi de okumaya başladı.

Bir süre sonra, Stan dua etmeye karar verdi. Yatağının kenarına diz çöküp dedi ki, “Sevgili Tanrım, görünen o ki David ve ben Sen’i arıyoruz. Bize yardım eder misin?”

Stan’in sonradan dediğine göre bu dua muhtemelen cennette ondan duyulan en yoğun duaydı.

Stan’in anlattığına göre sonraki birkaç hafta boyunca, Tanrı onların küçük isteklerini yanıtladıkça gözlerinde daha çok büyüdü. Mesela, bir ara Stan David’e, “Hadi kanepemizi satalım,” dedi ve der demez kapıları çaldı. Kapıdaki komşularıydı ve dedi ki, “Rahatsız ettiğim için üzgünüm, acaba satılık bir kanepeniz var mı? “

“Bunun gibi bir sürü olay bizi oldukça mutlu etti. Farkına vardık ki, Tanrı bizi görüyor ve hayatlarımıza dahil oluyordu“ dedi Stan.

Stan Adventist bir pastör oldu ve 38 yıl boyunca Kaliforniya, Idaho ve Washington eyaletlerinde hizmet verdi. Bilime olan sevdasını hiç kaybetmemiş olan Stan, Hope kanalında ve 3ABN’de 6 günde Yaratılış haftasının ateşli savunucularından biri olmuştur. Şimdi, Kuzey Pasifik Birliği Konferansı’nın Ridgefield, Washington’daki Yaratılış Araştırma Merkezi’nin direktörü Stan.

“Adventistler neredeyse son kalan Yaratılış temelli mezhep ve ben bunun bir parçası olmaktan büyük gurur duyuyorum,“ dedi Stan, ve “Bizim görevimiz spesifik olarak ‘cenneti ve dünyayı, denizi ve kaynak sularını yaratan‘ Tanrı’yı anlatmak. İlk Meleğin mesajında sesi açmayı seviyorum“ diyerek sözlerini bitirdi.