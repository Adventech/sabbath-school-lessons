---
title:  Kırmızı Canavarın Tanımlanması
date:  19/03/2019
---

Vahiy 17:3 ayeti, kırmızı canavarı Vahiy 13. bölümdeki Allah’ın halkıyla savaşıp onları yenmiş olan deniz canavarına benzer ifadelerle tasvir ediyor  (Va. 13:5–7). MS 538–1798 yılları arasındaki 1260 günlük/yıllık dönemde pak kadının çöle kaçmasına yol açan (Va. 12:13, 14) bu ilk dönem zulmüydü. Ekümenizm (evrenselcilik) çağında yaşıyor olsak da, Protestanlar geçmişin korkunç zulümlerini hatırlasalar iyi ederler, zira peygamberlik sözüne göre bunların benzeri, hatta daha da kötüsü tekrar gerçekleşecek.

`Vahiy 17:8 ayetini oku. Bu ayetin ifade tarzını Vahiy 13:8 ile karşılaştır. Vahiy 13:3 ayeti canavarın varlığının ve faaliyetlerinin üç safhasını ne şekilde açıklıyor?`

Kırmızı canavar, bir zamanlar vardı, ama şimdi yok, dipsiz derinliklerden çıkacak ve yıkıma gidecek olan olarak tanımlanıyor. Bu üç kısımlı ifade, öncelikle ilahî adın, var olan, var olmuş ve gelecek olan Yahve’nin bir taklididir (Va. 1:4, ayrıca bkz. Va. 4:8). Ayrıca canavarın geçtiği, varlığın üç safhasına işaret ediyor:

(1) Canavar vardı. O geçmişte mevcuttu. Önceki faaliyetleri 1260 gün/yıl olarak da bilinen 42 aylık peygamberlik dönemi boyunca sürdü (bkz. Va. 13:5 ve 9. Ders, Pazar).

(2) Şimdi yok. 1798 yılında canavar ölümcül yarası yüzünden (bkz. Va. 13:3) yokluk safhasına geçti (en azından zalim olarak). Dünya sahnesinden bir süreliğine silindi; fakat hayatta kaldı.

(3) Son olarak, ölümcül yarasının iyileşmesiyle, canavar hayata dönecek ve gücünü geri kazanarak bunu tüm şeytani öfkesiyle kullanacak.

Vahiy 17. bölüm, Vahiy 13:1–8 ayetlerindeki canavarı ölümcül yarasının iyileştiği dönemde betimliyor. Dirilen canavarın üzerinde fahişe Babil oturuyor. Bir kez daha, Ortaçağ’da olduğu gibi kısa süreli bir dini ve siyasi birlik oluşacak ve zulüm yeniden başlayacak.

`Baskı tekrar başladığında, bağnazlık ve hoşgörüsüzlük etkisini tekrar gösterdiğinde, zulüm ateşi tekrar yandığında, gayretsizler ve ikiyüzlüler bocalayarak imandan düşecek; fakat gerçek Hristiyan kaya gibi sağlam duracak, esenlik zamanına göre imanı daha güçlü ve umudu daha da parlak olacaktır—Ellen G. White, Büyük Mücadele, s. 607. Bu sözlerden, daha son olaylar ortaya çıkmadan önce, Hristiyanlık deneyimimizin bugün nasıl olması gerektiğine dair hangi uyarıları almalıyız?`