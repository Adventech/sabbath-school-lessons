---
title:  Babil İçin Verilen Hüküm
date:  16/03/2019
---

### Konuyla İlgili Metinler
Vahiy 17; Yer. 51:13; Çık. 28:36–38; Va. 13:1–8; Va. 13:18; Va. 16:2–12.

> <p>Hatırlama Metni</p>
> Gökten başka bir ses işittim: ‘Ey halkım!’ diyordu. ‘Onun günahlarına ortak olmamak, uğradığı belalara uğramamak için çık oradan! Çünkü üst üste yığılan günahları göğe erişti, ve Tanrı onun suçlarını anımsadı’ (Vahiy 18:4, 5).

Altıncı bela, hayal kırıklığına uğramış olan dünya halkı son zaman Babil’inden desteğini çekerken, sembolik olarak Fırat’ın kurutulmasını sağlıyor. Geçen haftanın dersinde gördüğümüz gibi, Babil’in gücü parçalanmadan önce Allah’ın işini taklit eden kötü ruhların geniş kapsamlı faaliyetleri gerçekleşecek (Va. 16:13, 14). Kötü ruhların faaliyetleri Armagedon savaşına hazırlık için tüm dünyayı birleştirmekte başarılı oluyor.

Son savaşın başlangıcında, yedinci belanın bir parçası olarak büyük bir deprem gerçekleşiyor. Deprem Babil’in birliğini paramparça ediyor ve onu üçe bölüyor (Va. 16:18, 19).  Son zaman Babil’i, dünyanın politik ve dini güçlerinin Allah’ın halkına düşmanlıkta kısa süreli birliğini temsil eden bir şehir olarak resmediliyor. Bu birlik paramparça olarak son zaman Babil’inin yıkılmasına yol açıyor.

Vahiy 16:19 ayetinin sadece son zaman Babil’inin politik çöküşünü duyurduğunu akılda tutmalıyız. 17. ve 18. bölümler bize bu çöküşün gerçekte nasıl olacağını anlatıyor. Vahiy 17. bölüm, son zaman Babil’inin çöküşünü ve bu çöküşün sebeplerini açıklamadan önce (Va. 17:12–18:24), bu son zaman sapkın dini sistemini bu kez kırmızı bir canavarın üzerine oturmuş fahişe benzetmesiyle tanımlıyor. Kırmızı canavara binen fahişe Babil, kızlarıyla birlikte dünyayı Allah’a karşı kışkırtmaktadır (Va. 17:1–11).

_*23 Mart Sebt Günü’ne hazırlık için bu haftanın konusunu çalışın._