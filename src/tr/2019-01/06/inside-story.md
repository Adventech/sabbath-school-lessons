---
title:  İman hayati
date:   08/02/2019
---

#### Bir Eş İçin Liste

_Andrew McChesney tarafından yazılmıştır._

Lena Engel erkek arkadaşıyla ayrıldıktan sonra gelecekteki eşi için bir özellik listesi yaptı.

Listenin en başında: ruhsal bir kişilik. Disiplinli, sorumluluk sahibi ve liderlik kabiliyeti olan biri olmalıydı. Aynı zamanda benzer ilgi alanlarının da olması oldukça önemliydi, egzersiz ve doğaya olan ilgisi gibi.

Lena’nın annesi bu listeyi görüncü kafasını sallayarak şöyle dedi: “Böyle bir adamı zor bulursun.”

Bir yerel Alman olan Lena, ilk erkek arkadaşıyla lisede tanıştı. Mezun olduktan sonra ise bir Güney Amerika ülkesi olan Guyana’da misyon öğretmeni olmak için erkek arkadaşını Avrupa’da bırakmaktı. Yağmur ormanlarında erkek arkadaşını düşünürken, ilişkisinde sadece duygularına göre hareket ettiğini farketti. Almanya’ya dönünce, ilişkisini bitirip annesine oluşturduğu listeyi gösterdi.

Aylar geçti, Lena kendisini tamamen üniversitesine adadı. Evlilik artık aklının ucundan geçmiyordu. Lena bir sabah dua ederken içinden Ellen G. White’ın “Genç Aşıklara Mektuplar” adlı eserini okumak geldi ve ona göre listesini tekrar yapılandırdı.

Liste yüzde 75 oranında yenilendi. Liste artık kültürel ve algısal bariyerlere takılmış değildi, aksine tüm bu bariyerlerin üstünde, artık ilişkinin özüne dayalıydı. (Liste şu linktedir: bit.ly/lenas-list). Listeye bakarak Lena yaşamını daha iyi hale getirebilmesi için yöntemler gördü. Bu kriterlere uygun bir adamı nerede bulabileceğini düşünürken bir anda aklına Gerson geldi.

Lena kendisi gibi bir Alman misyoner olan Gerson ile Guyana’da tanışmıştı. Aynı lisede aylarca beraber öğretmenlik yaptılar. Ayrıca Almanya’da da arkadaş olarak kalmışlardı.

Lena’ya erkeğin bu konuda önden adım atması öğretilmiş olsa da Lena, Gerson’a sonraki kilise buluşmasında ilgisini belli etti. Gerson onun ilgisine mutlulukla karşılık vermek istese de bunu belli etmeden önce Tanrı’nın onayını almayı öncelik edindi. Tanrı’nın evliliğe yaklaşımını daha iyi anlayabilmek için üç ay boyunca Kutsal Kitap’ı okudu aynı zamanda “ Adventist Evi” ve “Genç Aşıklara Mektuplar” adlı eserleri de okudu. En sonunda Lena’nın da kendisiyle benzer prensiplere sahip olduğu kanısına varan Gerson, ailesinin de kutsamasıyla Lena’ya dönüş yaptı.

Bugün, Lena ve Gerson Engel’in mutlu bir evliliği var ve çift Avusturya, Bogenhofen’da bir Adventist yatılı okulunda öğretmenlik yapıyor.

Lena’nın evlilik ile tavsiyesi ise şudur: “Ellen White doğru eşi bulmak için muhteşem tavsiyeler veriyor. Eğer dediklerini uygularsanız, cömertçe kutsanırsınız.”