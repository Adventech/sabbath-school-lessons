---
title:  Kurtarış Allah’ımıza ve Kuzu’ya özgüdür
date:  07/02/2019
---

`Vahiy 14:5, 2. Petrus 3:14 ve Yahuda 24, 25 ayetlerini oku. Vahiy, Allah’ın son zaman halkını kusursuzdurlar diye tarif ediyor. Bu mevki nasıl elde edilebilir?`

144.000 kişinin son niteliği de şudur: Ağızlarında hile bulunmadı; çünkü Allah’ın tahtı önünde kusursuzdurlar (Va. 14:5, Candemir). Dünyadaki insanlar onun yalanlarına inanmayı tercih ederken, Allah’ın son zaman halkı hakikat sevgisini alacak ve bu sayede kurtarılacak (2Se. 2:10, 11).

Kusursuz (Grekçe amomos, suçsuz) ifadesi 144.000 kişinin Mesih’e olan sadakatine işaret ediyor. Kutsal Kitap’ta Allah’ın halkına kutsal denir (Lev. 19:2; 1Pe. 2:9). İbrahim (Yar. 17:1) ve Eyüp (Eyü. 1:1) kusursuzlardı. Hristiyanlar Allah’ın karşısında kutsal ve lekesiz olmaya çağrılıyorlar (Ef. 5:27, Flp. 2:15).

`Romalılar 3:19–24 ayetlerini oku. Bu çok önemli gerçeği neden sürekli aklımızda tutmalıyız?`

Bu dünyanın tarihinin kapanışındaki günlerde, 144.000 Mesih’in kişiliğini yansıtacak. Kurtuluşları kendi kutsallıklarını ya da işlerini değil Mesih’in onlar için yaptığını yansıtacak (bkz. Ef. 2:8, -10). 144.000, kaftanlarını yıkamış ve onları Kuzu’nun kanında bembeyaz etmişlerdir (Va. 7:14), ve aynı şekilde onlar Tanrı’nın önünde lekesiz ve kusursuz (2Pe. 3:14) bulunmuşlardır.

`Kurtarıcımız’ın suretini yansıtana kadar, tüm dünyasallıktan arınmış, temizlenmiş olmalıyız ki, ‘ilahî tabiata hissedar’ olabilelim...`

`Yaşam mücadelesi sona erene, silahlar İsa’nın ayağının dibine bırakılana, Allah’ın kutsalları yüceltilene kadar, kurtarıldığımızı ve günahsız olduğumuzu iddia etmek mümkün değildir.–Ellen G. White, Selected Messages [Seçme Mesajlar], 3. kitap, s. 355, 356.`

`Mükemmeliyetçiliğin ve fanatik kutsallığın tuzağına düşmeden nasıl sonsuzluğa etkin bir şekilde hazırlandığımız kutsanmış bir hayat yaşayabiliriz?`