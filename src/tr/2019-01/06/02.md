---
title:  Rüzgarları Tutmak
date:  03/02/2019
---

`Vahiy 7:1-3 ve 2. Petrus 3:9–14 ayetlerini oku. Yuhanna ne görüyor? Meleklerin rüzgarı ne zamana değin tutması gerekiyor? Mühürleme bittiğinde ne olacak?`

Eski Ahit’te rüzgarlar Allah’ın kötüleri cezalandırmak için kullandığı yıkıcı güçleri temsil eder (Yer. 23:19, 20; Dan. 7:2). Allah’ın melekleri insan tutkularının şiddetli rüzgarlarını kontrol altında tutmaya son vereceğinden, tüm çekişme unsurları serbest kalacaktır.–Ellen G. White, Büyük Mücadele s. 619. Bu yıkıcı güçler Allah’ın halkının mühürlenmesi sürerken ilahi müdahale ile dizginleniyor.

Eski zamanlarda mühürlemenin birincil anlamı sahiplenmekti. Yeni Ahit’teki sembolik mührün anlamı şudur: Rab kendine ait olanları bilir (2Ti. 2:19). Kendi Halkını tanır ve onları Kutsal Ruh ile mühürler (Ef. 1:13, 14; 4:30). Son zamanda, alındaki mühür O’nun emirlerini tutan Allah’ın sadık halkına verilmiştir  (Va. 14:1, 12). Allah’ın mührü alına vurulmuş görünür bir işaret değildir fakat Ellen White’ın ifade ettiği gibi, hem zihinsel hem de ruhsal olarak gerçeğe yerleşmektir ki onlar (Allah’ın halkı) çıkarılamasınlar.– Last Day Events [Son Gün Olayları], s. 220. Öte yandan, sonunda canavarın yanında olanlar, canavarın işaretini alacaklar. (Va. 13:16, 17).

Allah’ın mühürlü halkının sadakati her nesilde test edilmiştir. Son krizdeki sadakat sınavı ise, Allah’ın buyruklarını tutmak olacak (bkz. Va. 12:17, 14:12). Özellikle de dördüncü emir Allah’a itaat etmenin testi olacak (Va. 14:7). Kutsal Kitap zamanlarında, Sebt günü nasıl Allah’ın halkının işareti olduysa (Hez. 20:12, 20 İbr. 4:9, 10), son krizde de Allah’a bağlılığın işareti olacak.

Son zamanda mühür aynı zamanda son yedi belanın yıkıcı gücünden korunmanın bir işareti olarak işlev görecek (Hez. 9:1–11 ayetlerini, Vahiy 7:1–3 ayetlerinin perde arkasındaki betimleme olarak oku). Böylece Vahiy 6:17 ayetindeki soru mutlak cevabına kavuşuyor: Allah’ın gazap gününde korunarak ayakta kalabilenler, Allah’ın mühürlü halkıdır.

`Pavlus bizi, aracılığıyla mühürleneceğimiz Kutsal Ruh’u kederlendirmememiz yönünde uyarıyor (Ef. 4:30). Bu ne anlama geliyor? Kutsal Ruh’u nasıl kederlendiririz? Cevabı öğrendiğinde, O’nu kederlendirmekten kaçınmanda sana yardım etsin diye hangi seçimleri yapabilirsin?`