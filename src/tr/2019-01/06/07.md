---
title:  Ek Çalışma
date:  08/02/2019
---

Ellen G. White, Selected Messages [Seçme Mesajlar] kitabı 3. Cilt, 353-357. sayfalardaki Sinlessness and Salvation [Günahsızlık ve Kurtuluş] bölümünü oku.

144.000’in kimliği sıkça üzerinde tartışılan bir konu. Vahiy’de belli olan şu ki 144.000, bu dünyanın tarihinin kapanış günlerinde yaşayan, Allah’ın halkının son nesli. Onların, sıkıntı zamanlarından geçeceğini ve son yedi beladan korunacaklarını (bkz. Mez. 91:7–16) ve bağlılıklarının geçmişteki hiçbir nesilde olmadığı kadar sınava tabi tutulacağını biliyoruz.

Bu toplulukta tam olarak kimlerin olacağı bize açıklanmamıştır. Onların kimliği, Allah’ın kendisine sakladığı sırlardan biridir (Yas. 29:29). Kimlerin bu kurtarılan kutsallar topluluğunun bir parçası olacağını sadece zaman gösterecek. Bize bu gizemle ilgili bir uyarıda bulunulmuştur:

Mesih, Allah sonsuza kadar zihnin hazine dairesinde tutulması gereken görkemli, yücelten, yükselten gerçekler vermişken, kilisede masallar anlatıp tahminlerde bulunacak kişilerin olacağını söylüyor. İnsanlar bir o teori bir bu teori peşinde koşmaya başladığında, aslında bilmeleri gerekli olmayan bir bilgiyi öğrenmek için merak içinde olduklarında, onlara önderlik eden Allah değildir. O’nun planı, Halkının ancak tahmin yürüterek ulaştığını, bu dünyada öğretilmeyeni teşhir etmesi değildir. O, Halkının, yüz kırk dört binin kimlerden oluştuğu gibi ruhsal olarak onlara iyi gelmeyecek, ihtilafa yol açan sorunlarla uğraşmalarını istemez. Ona şüphe yok ki Allah’ın seçtikleri bu sorunun cevabını kısa süre sonra öğrenecekler.—Ellen G. White, Selected Messages [Seçme Mesajlar], 1. kitap, s.174.

**Tartışma Soruları**

`Aşağıdaki nasihati düşün: Allah’ın bize verdiği tüm güçle, yüz kırk dört bin kişinin içinde olmaya gayret edelim.–Ellen G. White, The SDA Bible Commentary [Yedinci Gün Adventist Kutsal Kitap Şerhi], 7. cilt, s. 970. Bu sözleri nasıl hayata geçirebilirsin? Bu gayret gündelik seçimlerini ne şekilde etkiler?`

`144.000 son zaman kutsalının önemli bir niteliği de yepyeni bir anlayışa sahip olmaları. O, 144.000 dışında kimsenin söyleyemeyeceği bir ezgi çünkü o tecrübenin ezgisi–tarihteki başka hiçbir topluluğun edinmediği bir tecrübe (Va. 14:3, 4; Va. 15:2, 3). Kendi yaşamını düşündüğünde, şu anki ruhsal ilerleyişin ne şekilde Allah’la taze bir deneyimin ezgisini yansıtıyor? Yoksa yaşamın, şu anki bağlılığına delil olarak gösterilemeyecek, Allah’ın yaşamındaki geçmişte kalmış bayat işlerinin öykülerini mi yansıtıyor? Şimdi, yaşamını yeniden O’na teslim etmene yardımcı olsunlar diye, hangi değişiklikleri yapabilirsin?`

`Mesih hakkında bir şeyler bilmek ile O’nu gerçekten tanımak arasında ne fark var? Biri sana İsa’ya iman etmek nasıl bir şey? diye sorsaydı, cevabın ne olurdu?`