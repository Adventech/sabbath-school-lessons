---
title:  Allah’ın Mühürlü Halkı
date:  02/02/2019
---

### Konuyla İlgili Metinler
Vahiy 7; 2Pe. 3:9–14; Yas. 8:11–17; Va. 14:4, 5, 12; 17:5; Rom. 3:19–24.

> <p>Hatırlama Metni</p>
> Bunlar o büyük sıkıntıdan geçip gelenlerdir. Kaftanlarını Kuzu’nun kanıyla yıkamış, bembeyaz etmişlerdir (Vahiy 7:14).

Yedi mührün açılmasının mesajı gösteriyor ki, Mesih’e inandığını iddia eden her kişi sadakati karşılığında bereket ya da sadakatsizliğine karşılık lanet görecek. İlk dört mühür Allah’ın halkını ruhsal ataletten uyandırarak muzaffer kılmak için kullandığı ıslah edici araçlardır. Fakat Allah’ın halkı aynı zamanda müjdeye düşmanlık eden bir dünyada haksızlığa uğrayıp acı çekiyor. Altıncı mührün açılmasıyla birlikte, Allah, halkına zarar verenlerle karşılaşmaya hazır.

Yedinci bölüm, parantez içine alınarak altıncı ve yedinci mühürler arasına yerleştirilmiş bir ara fasıldır. Altıncı mühür bizi Mesih’in ikinci gelişine götürüyor. Kötüler yargılanırken, Vahiy 7. bölüm, Mesih’in geldiği gün kimlerin ayakta kalacağına dair sorularını yanıtlıyor: mühürlenmiş olanlar, yani 144.000 kişi. 144.000 kişinin diğer özellikleri ise Vahiy 14:1–5 ayetlerinde açıklanıyor. Ayrıca altıncı ve yedinci borazanlar arasına yerleştirilmiş başka bir ara dönem daha var (Va. 10:1–11:14). İkinci Büyük Uyanış ve Adventist hareketinin doğuşuyla başlayan bu ara fasıl, 7. bölümün başındaki sahnelerle tarihin aynı dönemiyle ilişkili ve Allah’ın son zaman halkının deneyimi ile görevini açıklıyor.

_*9 Şubat Sebt Günü’ne hazırlık için bu haftanın konusunu çalışın._