---
title:  Kuzu’yu Takip Edenler
date:  06/02/2019
---

`Vahiy 14:1-5 ayetlerini oku. 144.000 kutsalın başlıca üç niteliği nelerdir? Bu nitelikler, Vahiy 14:12 ayetindeki son zaman kutsallarının tarifiyle ne şekilde ilişkilidir?`

Vahiy 14:4, 5 ayetleri, Allah’ın Tanrı’nın buyruklarını yerine getiren, İsa’ya imanlarını sürdüren (Va. 14:12) son zaman halkıyla uyuşan 144.000’in bir tarifidir. Son krizde Şeytan’ın gazabıyla tamamen karşılaşmış olmalarına rağmen, onlar İsa ile olan yakın ilişkileri sayesinde sağlam durdular.

`Vahiy 17:5 ayetinin ışığında, 144.000 kişi hangi anlamda kadınlarla lekelenmemiştir? Onların karakterlerinin paklığı, yeryüzünden Allah’a ve Kuzu’ya turfanda olarak (Va. 14:4, Candemir) satın alınmış olmalarıyla ne şekilde bağlantılıdır?`

Fuhuş yapmak Allah’a olan sadakatsizliğin bir simgesidir. Vahiy 17:5 ayeti, dünyadaki tüm insanların onunla fuhuş işleyeceği son zaman fahişesi Babil ve onun kızlarından bahseder (bkz. Va. 18:3). Fakat 144.000 Mesih’e bağlı kalarak Babil ve sapkın kiliseler ile kirli ilişkiler içine girmekte direnecek. O yüzden 144.000 Kuzu nereye giderse ardı sıra giderler (Va. 14:4).

144.00 ayrıca Allah’a ve Kuzu’ya turfanda olarak insanlar arasından satın alınanlar olarak tarif ediliyor (Va. 14:4). Eski İsrail’de turfanda meyveler, Allah’a sunulan hasadın en iyi meyveleriydi (Say. 18:12). Turfanda meyve sözü, dünyadakilerden farklı olarak kurtarılan insanları ifade edebilir (Yakup  1:18) fakat açık bir şekilde Vahiy’deki 144.000 özel bir topluluktur çünkü onlar ölümü görmeden nakledilecekler (1Ko. 15:50–52). Bu yüzden onlar tüm nesillerden kurtarılanların oluşturduğu büyük hasadın turfanda meyveleridir (bkz. Va. 14:14-16).

`Biz hangi yollarla, belki farkında bile olmadan ruhsal fuhuş işleme tehlikesi altında olabiliriz? Böyle bir tehlike altında olmadığımızı düşündüğümüzde neden kendimizi kandırmış oluruz?`