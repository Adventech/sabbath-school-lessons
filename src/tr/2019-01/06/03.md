---
title:  Allah’ın Mühürlü Halkı.
date:  04/02/2019
---

`Vahiy 7:4-8 ayetlerini oku. Allah’ın mühürlü halkının sayısı nedir? Bu belirli sayı ne anlama geliyor?`

Mühürlü olanların sayısının açıklanması, mühürlemenin tamamlanmasını belirtiyor. Yuhanna onların sayısının İsrail’in 12 oymağından 144.000 kişi olduğunu işitiyor.  Buradaki atıf tam olarak sayıya değil, sayının işaret ettiğine. 144.000 sayısı 12 kere 12 çarpı 1.000 ediyor. On iki Allah’ın halkının bir simgesi: İsrail’in oymakları ve 12 elçi temel üzerine inşa edilmiş kilise (Ef. 2:20). Yani 144.000 sayısı Allah’ın son zaman halkının toplamına karşılık geliyor, Mesih’in dönüşüne hazır olan Tüm İsrail (Yahudiler ve Uluslar), ölümü görmeden dönüştürülecekler (Rom. 11:26, 1Ko. 15:51–53).

Vahiy 7. bölümde bahsedilen 12 oymak tabi ki sembolik çünkü İsrail’in hem Kuzey hem de Güney Krallıklarını kapsayan 12 oymağı bugün varlıklarını sürdürmüyor. Kuzey Krallığının 10 oymağı Asur istilası sırasında tutsak edildi (2Kr. 17:6–23) ve diğer ulusların içine karıştı. Yani, bugünün Yahudiliği 12 oymaktan oluşmuyor.

Ayrıca Vahiy 7. bölümdeki 12 oymak listesi, Kutsal Yazılardaki diğerlerine benzemiyor (Say. 1:5–15; Hez. 48:1–29 ayetleriyle karşılaştır.) Ruben yerine Yahuda (Va. 7:5) ilk oymak olarak belirtilmiş (Say. 1:5 ile karşılaştır.) Ayrıca, Çölde Sayım 1. ve Hezekiel 48. bölümlerdeki listelere dahil edilen Dan ve Efraim oymakları Vahiy 7. bölümdeki listeye alınmazken, onların yerine Yusuf ve Levi oymakları eklenmiş (Va. 7:7, 8). Vahiy 7. bölümdeki listeye, Dan oymağının dahil edilmemesinin bariz, Efraim oymağının dahil edilmemesinin de muhtemel sebebi, Eski Ahit’te bu iki oymaktan sapkın ve putperest olarak bahsedilmiş olmasıdır (1Kr. 12:29, 30;  Hoş. 4:17).

Vahiy 7. bölümdeki oymakların listesi tarihsel değil ruhsaldır. Dan ve Efraim oymağının listeye dahil edilmemiş olması, bu iki oymağın sadakatsizliğinin, Allah’ın mühürlü halkı içinde yeri olmayacağını düşündürüyor. Ayrıca Yeni Ahit’te kiliseden de İsrail’in 12 oymağı diye bahsedilir (Yakup 1:1). Vahiy 7. bölümdeki 12 oymak Yahudiler ve diğer uluslardan olanlar dahil olmak üzere sonuna kadar dayanan Allah’ın halkının tümünü temsil eder.

`Sıkıntı zamanında yaşayacak olanlara Allah hangi Kutsal Kitap güvencelerini veriyor?`