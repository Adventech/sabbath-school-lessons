---
title:  Ek Çalışma
date:  13/08/2021
---

“Yusuf’un kendi ağabeyleri tarafından satıldığı gibi, Mesih de Kendi öğrencilerinden biri tarafından en sert düşmanlarına satıldı. Yusuf erdemli oluşundan ötürü haksız yere suçlanarak hapse atılmıştı; İsa da doğrulukla sürdürdüğü özverili hayatının günaha azar niteliğinde olmasından ötürü hor görülerek reddedildi; hiçbir suçu olmadığı halde yalancı şahitlerin tanıklığıyla mahkûm edildi. Yusuf’un adaletsizlik ve zulüm karşısındaki sabrı ve alçakgönüllülüğü, yapmacık davranan ağabeylerine gösterdiği gönüllü bağışlayıcılığı ve asil cömertliği, Kurtarıcı’nın kötü insanların fesatlıklarına ve hakaretlerine şikâyet etmeksizin tahammülünü ve yalnızca Kendisini öldürenlere değil, günahlarını itiraf ederek bağışlanma arayışıyla O’na gelen herkese yönelik bağışlayıcılığını temsil etmektedir.”—Ellen G. White, Patriarchs and Prophets, s. 239, 240.

“Bağışlayıcı olmayan bir ruhu hiçbir şey aklayamaz. Başkalarına karşı merhametsiz olan kişi, kendisinin Allah’ın bağşlayıcı lütfundan pay almadığını göstermiş olur. Allah’ın bağışlayıcılığında, hata yapan kişinin yüreği Sınırsız Sevgi’nin yüce yüreğine yaklaştırılır. İlahî şefkat dalgası günahkârın canına, ondan da başkalarının canlarına doğru akar. Mesih’in Kendi değerli hayatında ortaya koyduğu şefkat ve merhamet, O’nun lütfunun paydaşları olanlarda da görülecektir.”—Ellen G. White, Christ’s Object Lessons [Mesih’in Örnek Dersleri], s. 251..

**Tartışma Soruları**

`Şöyle denir, “bağışlamamak zehir içip öteki kişinin ölmesini dilemek gibidir” Bu ifade ne anlama geliyor?`

`Yusuf’un kimliğini açıklamadan önce hayata geçirdiği ayrıntılı planların amacı neydi? Bu, o ve kardeşleri için hangi sonuçlara yol açtı?`

`Yusuf’un kâhyası da bu tertiplerden bazılarına dahil olmuş olmalı (bkz. Yaratılış 44:1–12). Bağışlama tecrübesi sadece olaya şahit olan kişileri ne şekilde etkiler?`

`“Allah, kendilerine yol gösterilmesini istemedikçe insanlara yol göstermez. Eğer sonu, baştan görebilirler ve O'nunla birlikte çalışarak gerçekleştirdikleri amacın görkemini fark edebilirlerse, Allah, onlara yol gösterir.”—Ellen G. White, Sevgi Öğretmeni, s. 207. Bu ifadeyi aklında tut ve kendi yaşamını düşün. Bunu anlamak karşımıza çıkan pek çok deneme ve zorluğun üstesinden gelmemizde bize nasıl yardım edebilir?`