---
title:  Rahat Bulma, İlişkiler ve İyileşme
date:  07/08/2021
---

### Konuyla İlgili Metinler
Yaratılış 42:7–20, Matta25:41–46, Yaratılış 42:21–24, Yaratılış 45:1–15, Luka 23:34, Yaratılış 50:15–21..

> <p>Hatırlama Metni</p>
> “Beni buraya sattığınız için üzülmeyin. Kendinizi suçlamayın. Tanrı insanlığı korumak için beni önden gönderdi” (Yaratılış 45:5).

Adamın biri, bir kadına cinsel saldırıda bulunmakla suçlanıyordu. Kadın adamı karakolda görüp teşhis etmişti. Kanıtlar onun suçlu olmadığını gösteriyor olsa da, kadın “Johnny’nin” suçlu olduğu konusunda ısrarcıydı.

Sonunda Johnny hapse girdi ve işlemediği bir suç yüzünden on dört yıl yattı. Ancak DNA testi onu temize çıkardığında, kadın, “Joan” korkunç bir hata yaptığının farkına vardı.

Johnny serbest bırakıldığında, kadın onu görmek istedi. Boş yere bu kadar çok acı çekmiş bu adam, bunca yıl boyunca hayatının mahvolmasına sebep olan kadınla yüz yüze geldiğinde ne yapacaktı?

Kadın bir odada onun gelmesini bekliyordu. Adam içeri girdiğinde ve göz göze geldiklerinde, Joan gözyaşlarına boğuldu.

“Johnny uzanıp ellerimi tuttu, gözlerime baktı ve bana ‘seni bağışlıyorum’ dedi. İnanamadım. Nefret ettiğim ve sadece ölmesini istediğim bu adam karşımdaydı. Fakat şimdi, burada, ona bu kadar çok kötülük yapmış olan bana, beni bağışladığını mı söylüyordu? Ancak bu olaydan sonra lütfun aslında ne olduğunu anlamaya başladım. Ve ancak ondan sonra iyileşmeye ve gerçek rahata kavuşmaya başladım.”

Bu hafta bağışlamaya ve onun huzursuz insan yürekleri için yapabileceklerine bakacağız

_*14 Ağustos Sebt Günü’ne hazırlık için bu haftanın konusunu çalış._