---
title:  Geçmişle Yüzleşiyor
date:  08/08/2021
---

Sonunda, Yusuf için işler doğru yönde ilerlemeye başladı, hem de nasıl. Sadece zindandan çıkmakla kalmadı, Firavunun düşlerinin yorumladıktan sonra tüm Mısır’a yönetici olarak atandı (Yaratılış 41). Evlendi ve iki oğlu oldu (Yaratılış 41:50–52). Beklenen kıtlık geldiğinde, Mısır’ın bütün ambarları doluydu. Sonra bir gün Yusuf’un ağabeyleri Mısır’a geldiler.

`Yaratılış 42:7–20 ayetlerinde, Yusuf ve ağabeyleri arasındaki ilk karşılaşmada gerçekleşenleri oku. Bu kadar ayrıntılı bir tertip neden? Yusuf bu ilk karşılaşmada ne yapmaya çalışıyordu.`

Yusuf güce sahipti ve hesap verme gereği duymadan ağabeylerinden intikam alabilirdi. Fakat Yusuf intikam yerine evdeki aile üyeleriyle ilgiliydi. Babasıyla ilgili endişeleri vardı. Hâlâ hayatta mıydı yoksa bozuk ailesi artık babasız bir aile mi olmuştu? Peki ya kardeşi Benyamin? Babasının en sevdiği olarak Benyamin şimdi bir zamanlar Yusuf’un içinde bulunduğu durumdaydı. Ağabeyleri tehlikeli boyutlardaki kıskançlıklarını Benyamin’e yöneltmişler miydi? Yusuf artık ailesindeki savunmasız kişilere göz kulak olabilecek bir mevkideydi ve tam olarak da bunu yaptı.

Kutsal Kitap ilkelerini ilişkilerimize uygulamak istismarı kabulleneceğimiz ya da kabullenmemiz gerektiği anlamına gelmiyor. Allah’ın gözünde her birimiz eşsiz değerdeyiz. İsa her birimiz için çarmıhta nihai bedeli ödedi.

`İsa diğer kişilerin istismar ya da ihmal edilmesini neden bu kadar üzerine alıyordu? Matta 25:41-46 ayetlerini oku.`

Hepimiz İsa’nın kanı aracılığıyla satın alındık ve hukuken hepimiz O’na aidiz. İstismar eden herhangi kişi İsa’nın malına saldırıyor demektir.

Cinsel istismar ya da duygusal veya fiziksel şiddet aile içinde asla olmaması gereken şeylerdir. Bu, aile içinde çözülecek bir aile içi mesele değildir.  Bu tür durumlar dışarıdan yardım alınmasını ve arabuluculuğu gerekli kılar. Eğer siz ya da ailenizden biri istismar ediliyorsanız, lütfen güvenilir bir uzmandan yardım alın.

`Ailende tecrübe ettiğin herhangi sıkıntılı ilişkiye uygulaman gereken Kutsal Kitap ilkeleri nelerdir?`