---
title:  Onu Hayata Geçiriyor
date:  11/08/2021
---

Bağışlamak için, canımın yandığını kabul etmek zorundayım. Bunu yapmak zor olabilir çünkü bazen duygularımızın üzerine gitmek yerine onları gömmeye çalışmaya daha meyilli oluruz. Allah’ın karşısında Hristiyanlığa aykırı kızgınlık ve hatta öfke duygularını kabullenmekte kötü bir şey yok. Böyle duyguların Mezmurlar’da sıklıkla ifade edildiklerini biliyoruz. Olanlardan ya da başıma gelenlerden hoşlanmadığımı ve bunun beni üzdüğünü ya da öfkelendirdiğini Allah'a anlatmak konusunda rahat olabilirim.

Yusuf’un öyküsünde, onun ağabeylerini yeniden gördüğünde ağlayarak geçmişteki bazı duygularını tekrar yaşadığını görüyoruz.

`İsa’nın çarmıhtaki sözleri bağışlamanın zamanlaması ile ilgili bize ne anlatıyor? Luka 23:34 ayetini oku.`

İsa önce bizim bağışlanmayı istememizi beklemedi. Biz de bize karşı kabahat işleyen kişinin bağışlanma dilemesini beklemek zorunda değiliz. Diğer insanları, onların bizim bağışlamamızı kabul etmelerine gerek duymaksızın affedebiliriz.

`Luka 6:28 ve Matta 5:44 ayetleri bizi inciten kişilere karşı nasıl bir tavır takınmamız gerektiği konusunda bize ne öğretiyor?`

Bağışlama da sevgi gibi bir his ile değil bir seçimin yapılmasıyla başlar. Duygularımız öyle söylemese de bağışlama seçimini yapabiliriz. Allah bizim kendi gücümüzle bu seçimi yapmanın mümkün olmadığını biliyor fakat “Tanrı için her şey mümkündür” (Markos 10:27). Bize zarar vermiş kişiler için dua etmemiz bunun için isteniyor. Bazı durumlarda bu kişi yaşamını yitirmiş olabilir fakat biz yine de onu bağışlamayı başarabilmek için ona dua edebiliriz.

Bağışlamanın her zaman kolay olmadığına şüphe yok. Acımız ve bize verilen hasar çok büyük olabilir, bizi incinmiş, sakat ve kırgın halde bırakmış olabilir. İyileşme ancak biz ona izin verirsek gerçekleşecektir öte yandan kızgınlığa, öfkeye ve kine tutunmak işleri daha da zorlaştıracak hatta imkânsız kılacaktır.

Çarmıh, bizi bağışlamanın Allah'ın Kendisine neye mal olduğuna dair en iyi örnektir. Eğer Rab, pek çoklarının yine de O’nu reddedeceği bilmesine rağmen bizim için buna katlanabiliyorsa, biz de kesinlikle bağışlamayı öğrenebiliriz.

`O kişi için değil de kendine faydası olsun diye kimi bağışlamaya ihtiyacın var?`