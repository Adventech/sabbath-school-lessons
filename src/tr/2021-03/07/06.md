---
title:  Bağışlama Sonrası Rahat Buluyor
date:  12/08/2021
---

Yusuf’un ailesi sonunda Mısır’a vardı. Artık ailede karanlık sırlar yoktu. Ağabeyleri babalarına öldü sandığı oğlunun Mısır’ın yöneticisi olduğunu açıklarken, geçmişte Yusuf'u sattıklarını itiraf etmiş olmalıydılar.

İlişkileri yenilemek her zaman mümkün ya da akıllıca olmasa da, bu bağışlayamayacağımız anlamına gelmiyor. Bize kötülük yapmış olan kişiye sarılıp ağlayamayabiliriz fakat onu bağışladığımızı söylemek ya da bir mektupla bildirmek isteyebiliriz. Ondan sonra işte mümkün olduğunca acıdan kurtulmanın zamanı gelmiş demektir. Belki biraz acı kalacaktır fakat en azından iyileşme yoluna girmiş oluruz.

`Yaratılış 50:15-21 ayetlerini oku. Yusuf’un ağabeyleri neden endişeliydiler ve bu konuda endişeli olmalarının sebebi neydi? Bu korku onlar hakkında ne söylüyor?`

Yusuf’un ağabeyleri on yedi yıldır Mısır’da yaşıyorlardı (Yaratılış 47:28) fakat buna rağmen Yakup öldüğünde Yusuf’un intikamını alacağından korkuyorlardı. Yusuf’u ne kadar yaraladıklarının bir kez daha farkına varmışlardı. Yusuf şimdi babalarının ölümünden sonra bir kez daha onları bağışladığını söyleyerek güvence verdi. Bağışlamanın tekrarlanması ağabeyleri için olduğu kadar Yusuf için de iyiydi.

Eğer yara derinse, biz de muhtemelen pek çok kez bağışlamak zorunda kalacağız. Bize yapılan yanlışla ilgili anılar aklımıza geldiğinde, hemen dua ile Allah’a başvurmamız ve yeniden bağışlama tercihinde bulunmamamız gerekecek.

`Yaratılış 50:20 ayetini oku. Bu ayet en azından kısmen Yusuf’un ağabeylerini kendisine karşı işledikleri suçla ilgili bağışlamak konusundaki istekliliğini açıklamaya nasıl yardım ediyor?`

Yusuf kendi yaşamının, Allah’ın o dönemde bilinen dünyayı kıtlıktan koruma ve daha sonra da ailesinin Allah’ın büyük bir ulus olma vaadini yerine getirmesine yardım etme planının bir parçası olduğuna kesin olarak inanıyordu. Allah’ın, iyiliğe yol açmak için ağabeylerinin şeytanca planlarını bozmuş olduğunu bilmek, Yusuf'un bağışlamasına yardım etmişti.

`Yusuf’un öyküsü mutlu bir sona sahipti. Bir öykü mutlu sonlanmadığında nasıl tepki veriyoruz? Ya da, günahın ve büyük mücadelenin sonunda, tüm meseleler çözüme ulaştığında (yani uzun vadede) bunun mutlu bir son olacağı söylenilebilir mi? Bu umut, çok da iyi olmayan sonlarla başa çıkmamıza nasıl yardım edebilir?`