---
title:  Bağışlamak ve Unutmak mı?
date:  10/08/2021
---

Bağışlama, bir kişinin haksız davranışta bulunan kişi ya da kişilere gücenme, onları ayıplama ve onlardan intikam alma hakkından gönüllü olarak vazgeçmesi diye tanımlanmıştır. Soykırımlardan kurtulan kişilerin başlarına gelen bu olayı anlamlandırmak için ne yaptıklarını öğrenmek amacıyla onlarla bir çalışma yürütmüş olan aile terapisti Dr. Marilyn Armour şöyle yazmıştı: “Bağışlama düşüncesi bütünüyle kurbanın maksatlı bir davranışıdır. Öylesine gerçekleşen bir şey değildir”

Bağışlama bir ceza çekilmeyeceği anlamına gelmez. Bağışlama bir istismarcının aynı istismar davranışlarına devam etmesine izin vermek anlamına gelmiyor. Bağışlama demek, tersine, bizim kinimizi ve intikam alma arzumuzu Allah’a emanet etmemiz anlamına geliyor. Eğer bunu yapmazsak, öfke, kızgınlık, kin ve nefret o kişi ya da kişilerin bize yaptıklarından çok daha kötüsünü bize yapacaktır.

`Diğer insanları bağışlamak bize ne fayda sağlar? Matta 18:21–25 ayetlerini gözden geçir.`

Bağışlamayı öğrenmenin anahtarlarından birinin, bizim Mesih’te bağışlanmış olduğumuzu anlamak olduğuna şüphe yok. Hepimiz, sadece diğer insanlara değil Allah’a karşı da günah işledik.

Aslında her günah bizim Rabb’imiz ve Yaratıcımız’a karşı işlenmiş olan bir günahtır fakat İsa’da tüm bu günahlar için bütünüyle bağışlanma talep edebiliriz. Bunun sebebi bağışlanmayı hak ediyor olmamız değil (hak etmiyoruz) Allah’ın bize karşı olan lütfudur.  Bu kutsal gerçeği kavradığımızda, bu bağışlanmayı kendimiz için geçerli kıldığımızda, Allah’ın bağışlayıcılığı gerçeğini kendimizi için tecrübe ettiğimizde, artık peşini bırakmaya ve onları bağışlamaya başlayabiliriz. Biz onlar bunu hak ettikleri için onları bağışlamıyoruz, Allah bizi bağışladığı için ve buna kendimiz için ihtiyacımız olduğundan bağışlıyoruz. Öte yandan, biz kendimiz bağışlanmayı ne kadar hak ediyoruz?

Gördüğümüz gibi Yusuf aile bağlarına bir şans daha tanıdı. Burada bir garez ya da geçmişte olan şeylere takılmak yok.

Aile fertlerinin birbirlerini nasıl inciteceklerini konusunda uzman oldukları ailelerde, baştan başlamak neredeyse imkânsızdır. Fakat Yusuf böyle yapmıyor. Geçmişi geçmişte bırakıp sevgi ve kabullenme ile ilerlemeyi istediği belli oluyor. Yusuf’un tavrı başka türlü olsaydı, bu öykü de bu kadar mutlu olmayan bir şekilde sonlanırdı.

`“Ne mutlu suçları bağışlanmış, Günahları örtülmüş olanlara! Günahı Rab tarafından sayılmayana ne mutlu!” (Romalılar 4:7, 8). Pavlus bize İsa’da verilmiş olan şey ve bu harika vaadin bizi incitmiş olan kişilerle olan ilişkimizi nasıl etkilemesi gerektiği konusunda bize ne anlatıyor?`