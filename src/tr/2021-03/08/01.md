---
title:  Dinlenmek Serbest
date:  14/08/2021
---

### Konuyla İlgili Metinler
Markos 2:1–12, 1. Korintliler 18, 1. Korintliler 19:1–8, Matta 5:1–3, Yeşaya 53:4–6, 2. Korintliler 2:11.

> <p>Hatırlama Metni</p>
> “RAB benim ışığım, kurtuluşumdur, kimseden korkmam. RAB yaşamımın kalesidir, kimseden yılmam” (Mezmurlar 27:1).

İsa’nın dünyadaki hizmetinde karşılaştığı insanların pek çoğu hastaydı, hatta bazıları ölüme yakın derecede hastaydı. İyileşmek ve acılarından kurtulmak için İsa’nın başına üşüşürlerdi. Ve her zaman da istediklerini alırlardı.

O bazen sadece bir söz söylerdi ve karşısındakiler tümüyle iyileşirdi. Bazen hasta kişilere dokunurdu ve mucizevi şekilde hastalar iyileşirdi. Bazense onları geri gönderirdi ve iyileşmeleri geri dönüş yollarında gerçekleşirdi. İsa erkekleri, kadınları, çocukları, Yahudileri, Yahudi olmayanları, zenginleri ve yoksul, gösterişsiz insanları iyileştirdi. En kötü cüzam ya da körlük bile onun yapabileceklerinin ötesinde değildi. Aslında, en kötü “hastalığa” yakalanmış kişileri, ölüleri bile iyileştirmişti.

Bu hafta çok farklı iki iyileşme örneğine bakacağız. Birincisinde, hasta o kadar kötü durumdaydı ki kendi başına İsa’ya gelmeyi bile başaramamıştı. Hastalığının gösterdiği belirtileri herkes açıkça görüyordu. Öteki örnekte ise, hastalık bir belirti göstermemişti. Her iki örnekte de iyileşme Allah’ın zamanında ve O’nun yöntemiyle gerçekleşti.

Acı ve ıstıraptan kurtulma konusunu irdelerken, Hristiyan yürüyüşümüzün bir yerinde hepimizin tecrübe ettiği soru üzerine düşüneceğiz. İyileşmek için ettiğimiz dualar karşılık bulmadığında ne oluyor?

O halde nasıl rahata kavuşuyoruz?

_*21 Ağustos Sebt Günü’ne hazırlık için bu haftanın konusunu çalış._