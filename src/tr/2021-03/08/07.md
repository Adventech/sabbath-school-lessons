---
title:  Ek Çalışma
date:  20/08/2021
---

“Şartların sürekli olarak değişmesiyle biz de değişimi tecrübe etmeye başlarız, bu değişiklikler bizi ya sevindirir ya da kederlendirir. Fakat değişen şartlar Allah’ın bizimle olan ilişkisini değiştirecek güce sahip değildir. O dün , bugün ve sonsuza dek aynıdır, bizden de sevgisine sorgulamadan güvenmemizi istiyor.”—Ellen G. White, In Heavenly Places [Göksel Yerlerde], s. 120.

“İsa’ya bakmaya devam edin, imanla sessiz dualar sunun, O’nun kudretine sarılın, belirgin bir hissiniz olsa da olmasa da. Sunulan her dua Allah’ın tahtına geliyor ve vaatleri asla boşa çıkmayan Kişi tarafından yanıtlanıyormuşçasına dosdoğru devam edin. Ağırlık ve üzüntü hissiyle bunaldığınızda Allah’a yüreğinizden ezgi ve ilahiler yükselterek ilerleyin. Size bilen biri olarak söylüyorum, ışık gelecek, sevinç bizim olacak ve sislerle bulutlar dağıtılacak. Biz de gölgenin ve karanlığın kasvetli gücünden kurtularak O’nun varlığının berrak gün ışığına kavuşacağız.”—Ellen G. White, Selected Messages [Seçme Mesajlar], 2. cilt, s. 242, 243.

**Tartışma Soruları**

`Akli dengesizlik ya da depresyon sorunu yaşayan bir kişiye yardım etmek genellikle çok zordur. Kilisenin, depresyonda olan kişilere daha etkin biçimde hizmet etmeyi öğrenmesi için nasıl bir yol izlemesi iyi olur?`

`Allah’ın karşısında açık ve dürüst olmakta sıklıkla zorlanırız. Mezmurlara göz gezdir ve Kutsal Kitap yazarlarının Allah’ın huzurunda ne kadar açık ve dürüst olduklarına bak. Yerel topluluğumuzda bir açıklık ve dürüstlük ortamını nasıl teşvik edebiliriz?`

`Depresyonda olduğumuzda dua etmek genellikle zordur. Kendileri için dua edemeyen kişiler için arabuluculuk duasının gücünü sınıfta tartışın.`

`İmanın bir his olmadığını unutmamamız bizim için neden çok önemli? Depresyonda olmamız, cesaretimizin kırılmış olması, korku ve endişe içinde olmamız bizim Allah’a olan imanımızın ya da güvenimizin eksik olduğu anlamına gelmez. Bu sadece, hepimizin hayatımızın bir döneminde yaşamış olduğu gibi, o an için depresyonda, cesareti kırılmış, korku ve endişe içinde olduğumuz anlamına gelir. Böyle zamanlarda, ne kadar zor görünse de imanla ulaşmanın çok önemli olduğunu nasıl öğrenebiliriz?`

`Felçlinin öyküsünden, özellikle de günahkâr bir hayat tarzı senin hastalanmana yol açtıysa, hangi büyük umudu çıkarabilirsin?`