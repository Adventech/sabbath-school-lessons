---
title:  Kaçmaktan Yorgun Düşmüş
date:  18/08/2021
---

İlyas kaçmaktan çok yorulmuştu. Yeniden dua etti. Bu dua Karmel dağında, Baal’in rahiplerinin ve peygamberlerinin, mahkeme üyelerinin ve halkın önünde ettiği ve Allah’ın yanıtladığı iman dolu duadan çok farklıydı. Bu, çaresizlikle dolu basit ve kısa bir duaydı.

`1. Krallar 19:4 ayetinde, İlyas atlarından daha iyi olmadığını söylüyor. Burada ne demek istiyor?`

İlyas sonunda yatıştığında, suçluluk duygusu üzerine çöküyor. Oradan hızla çıkarak İsrail’in yeniden kurulmasını sağlayacak önemli bir fırsatı teptiğinin farkına varıyor. Kendisine ihtiyaç duyanları hayal kırıklığına uğrattığının farkına varıyor. Ve bu konuda bir şey yapmaya gücü yok. Bu sebeple, acılı bir tefekkür anında, halkının tarihinin bütünüyle bilincinde olarak, kendisini gerçekte olduğu gibi görüyor.

Bu, yani kendimizi gerçekte olduğumuz gibi görmek her birimiz için acı verici bir ifşa olurdu öyle değil mi? Yaşamlarımız günahlarla dolu olsa da, Allah’ın Mesih’te bizi, İsa’yı gördüğü gibi görecek olması vaadi için ne kadar minnettar olsak azdır. İman yoluyla Mesih’in doğruluğunu kendimiz için talep edebiliyor olmaktan daha umut verici ne olabilir? (Bkz. Filipililer 3:9.)

Yine de depresyonun bizi karanlık bir kendinden nefret etme girdabına çekme yöntemi vardır. Bazen ölümün bundan kurtulmanın yegâne yolu olduğunu düşünmeye başlarız.

Öyle görünüyor ki İlyas için de durum böyleydi. Bunların hepsi ona fazla gelmişti. Şöyle demişti, “Ya RAB, yeter artık, canımı al, ben atalarımdan daha iyi değilim” (1. Krallar 19:4).

İyi haber şu, büyük Şifa Verici İlyas’ı kınamıyor. Biz depresyonla mücadele ederken neyle karşı karşıya olduğumuzu Allah bizden daha iyi anlıyor.

“O anda Kurtarıcımız’ın yüzünün merhamet ve sevgiyle bize doğru eğildiğine dair hiçbir kayda değer kanıtımız olmayabilir ancak öyledir. Görülür dokunuşunu hissedemiyor olabiliriz ancak eli sevgi ve acıyan merhametle üzerimizdedir.”—Ellen G. White, Yol, Gerçek Ve Yaşam, s. 63.

Allah bizim gideceğimiz yolun çok uzun olduğunu bilir ve anlar (bkz. 1. Krallar 19:7) fakat bazen biz kaçmaya başlayıncaya kadar beklemek zorundadır. Ancak ondan sonra müdahale edebilir.

Bazen suda boğulmakta olan insanlar o kadar panikliyorlar ki onları kurtarmaya gelen cankurtaranla mücadele etmeye başlıyorlar. Böyle durumlarda cankurtaran geride durup onu kurtarmak için kurbanın bilincini tamamen kaybetmesini beklemek zorunda kalıyor.

`Aşağıdaki ayetlerden hangi umutları ve tesellileri çıkarabilirsiniz? Mezmurlar 34:18, Matta 5:1–3, Mezmurlar 73:26, Yeşaya 53:4–6?`