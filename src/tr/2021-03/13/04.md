---
title:  Tezkereler
date:  21/09/2021
---

Tarihin peygamberlik sözlerinde açıklanan büyük resmi, aslında denetim altında tutamayacağımız olaylar gerçekleşirken arkamıza yaslanıp hiç bir şey yapmadan durmamıza müsaade etmiyor. Sıklıkla tavrımız şöyle olabilir, “Son olaylar nasıl olsa aynen öngörüldüğü şekilde gerçekleşecek, o halde kendimizi olayların akışına bırakmak dışında yapabileceğimiz ne var? Sonuçta tek başıma ne yapabilirim ki?”

Fakat Hristiyanların, özellikle de son olaylar karşısında etraflarındaki dünya ile kurmaları gereken ilişki bu değil. Vahiy 14. bölüm tarihin bu döneminde bizim görevimizin diğer insanlara Allah’ın yargısını anlatmak ve onların İsa’nın ikinci gelişine hazırlanmalarına yardım etmek olduğunu söylüyor.

`Vahiy 14:6-12 ayetlerini oku. Burada ne öğretiliyor, dünyaya ne duyurmamız gerekiyor? Bu mesaj neden aciliyet meselesi?`

Biz Adventistler olarak “mevcut olan gerçe[ğin]” (2. Petrus 1:12 CAN), özellikle “Üç Meleğin Mesajı” diye bahsettiğimiz ayetlerde bulunduğuna inanıyoruz. Biz yeryüzü tarihinin bu döneminde çağrımızın özünü burada buluyoruz.

Mesajın, bizim yegâne umudumuz ve kurtuluşumuzun dayanağı olan “sonsuza dek kalıcı olan müjde”, yani Mesih’in ölümü ve dirilişinin harika haberi ile başlıyor olmasına dikkat edin. Ayrıca, zamanın sonunu gösteren güçlü bir yol işareti olan “O’nun yargılama saati geldi” (Vahiy 14:7) mesajı var. Daha sonra ise, Babil’de kalmaya devam edip canavar ve onun heykeline tapınanlara korkutucu bir uyarıda bulunulması ve göğü ve yeri yaratana tapınma çağrısı mevcut. Son olarak da Allah’ın son zaman halkı tarif ediliyor: “İşte Tanrı’nın buyruklarını ve İsa’ya imanı koruyan kutsal yaşamlıların sabırla davranmaya çağrılışı.”

`Vahiy 14:11 ayetini oku. Canavar ve heykeline tapınanların rahat yüzü görmemeleri hakkında ne söylüyor?`

Canavara ve heykeline tapınanlara gece gündüz rahat yüzü görmek yok. Bunun tam olarak ne anlama geldiği konusunda çeşitli fikirler mevcut olsa da, bu insanların, Allah’ın Kendisine sadık olan kişilere sunduğu gibi bir rahatı tecrübe edemeyecek oldukları konusunda herkes hemfikirdir.

`Sence Üç Meleğin Mesajı’nın ilk bölümü neden “sonsuza dek kalıcı olan müjde’den” oluşuyor? Bu mesajları dünyaya yayarken, neden bu harika gerçeği her daim aklımızda tutmalıyız? Müjdeyi anlamak rahat bulma kavramı için neden bu kadar önemli?`