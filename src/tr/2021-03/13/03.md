---
title:  Geri Sayım
date:  20/09/2021
---

İsa Zeytin Dağı’nda öğrencilerin sorularını yanıtlarken ana hatlarıyla tarihi çizmişti: “Söyle bize… Bu dediklerin ne zaman olacak , senin gelişini ve çağın bitimini gösteren belirti ne olacak?” (Matta 24:3).

İsa’nın Matta 24. bölümde kayda geçirilmiş olan meşhur vaazı, O’nun zamanından İkinci Gelişe ve sonrasına kadar olan zamanın tarih çizgisini kesintisiz şekilde kapsıyor.

İsa çağlar boyunca yaşayacak olan halkına, son zamanda yaşayanlar nihai olaya hazırlıklı olabilsinler diye son döneme dair peygamberlik sözlerinin ilahi planının bir kabataslağını vermek istemişti. O, çevremizdeki her şey parçalarına ayrılırken bile bizim O’nun sevgisinde güven içinde rahat bulmamızı istemişti.

Adventistler Daniel’in “ulusun oluşumundan beri hiç görülmemiş bir sıkıntı dönemi olacak” (Daniel 12:1) ifadesini iyi bilirler. İsa bizim O’nun İkinci Gelişi’nden önceki bu olaya hazırlıklı olmamızı istiyor.

`O’nun gelişi nasıl olacak? Kandırılmaktan nasıl kaçınabiliriz? Matta 24:4-8, 23-31 ayetlerini oku.`

İsa’nın gelişi zamanın sonunda gerçekleşecek olan hakiki bir olaydır. Peygamberlik sözlerinde hatta İsa’nın vaazlarında O’nun dönüşünden ne kadar çok bahsedildiği dikkate alındığında, bunun büyük bir olay olduğu ortaya çıkar.

En son dünya çapında iklimsel bir olay gerçekleştiğinde, tüm dünyada ona hazırlıklı olan sekiz kişi bulunmaktaydı. İsa İkinci Geliş’in ne kadar beklenmedik şekilde gerçekleşeceğini tarif ederken onu bu olayla, yani tufanla karşılaştırıyor (Matta 24:37-39). İkinci Geliş’in gününü ya da saatini kimse bilmiyor olsa da (Matta 24:36), Allah, peygamberlik sözlerinde bahsedilen olayların etrafımızdaki dünyada gerçekleştiğine şahit olabileceğimiz bir geri sayımını bize sunmuştur.

`Bu peygamberlik sözü oyununda oynamamız için bize bir rol verilmiştir. Peki nedir bizim görevimiz? Matta 24:9–14 ayetlerine odaklan.`

Biz, bu evrensel mücadelede sadece seyirci değiliz. Bizler müjdeyi dünyanın en uzak köşelerine yayma işine katılıyoruz bu da bizim de zulüm göreceğimiz anlamına geliyor.

`“Sona kadar dayanmak” ne anlama geliyor? Bunu nasıl yapıyoruz? Geçmişteki ve gelecekteki birçokları gibi düşmemek için her gün hangi seçimleri yapmamız gerekiyor?`