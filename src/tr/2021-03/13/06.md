---
title:  Rab’de Her Zaman Sevinin
date:  23/09/2021
---

Cep telefonlarımızda en çok kullandığımız uygulamalardan biri de Google haritalar uygulaması. Bir çoğumuz telefonlarımızda GPS kullanan haritalar olmadan önce ne yaptığımızı hatırlamıyor. Daha önce hiç gitmediğimiz bir yere doğru giderken gergin olabiliriz fakat telefonlarımızdaki Google haritalar uygulaması sayesinde güven içinde yabancı bir şehirde yolumuzu bulabiliriz. Bu güven duygusu, peygamberlik sözlerinde açıklanan zaman çizelgesiyle Allah’ın bize sağlamaya çalıştığı tip rahatın bir örneklemesi olabilir mi?

Fakat bazen telefona yanlış adres bilgisi yazabiliriz ya da kısa yolu bildiğimizi sanarak onun gösterdiği yönde gitmemeye karar verebiliriz. Her iki durumda da kendimizi gitmek istemediğimiz bir yerde ve kesinlikle rahat olmayan bir ruh hali içinde bulabiliriz.

`Filipililer 4:4-6 ayetlerini oku. Pavlus burada,  rahatsız ve ıstıraplı bir dünyadayken bile bizim gerçek rahata, gerçek huzura kavuşmamızın yöntemi hakkında ne söylüyor?`

Pavlus bu ayetlerde karşınıza çıkan her türlü denemede her zaman sevinin demiyor. Şöyle diyor, “Rab’de her zaman sevinin.” Mevcut durumumuz ne olursa olsun, her ne denemelerle karşılaşıyor olursak olalım, eğer Allah’ta, O’nun iyiliğinde, sevgisinde ve bizim için çarmıhta gerçekleştirdiği kurbanlıkta ikamet edersek, O’nda sevinebilir ve yorgun canlarımızı rahata kavuşturabiliriz.

Bu ayetlerin havası, rahatı, huzuru ve bu dünyanın ötesinde bulunan aşkın bir umudu ima ediyor.

Gerçekten “hiçbir şey için kaygı duymadan” yaşayabilsek canlarımızın ne kadar rahat edeceğini hayal etmeye çalış.  Bu, bu dünyadaki hiç kimse için gerçekçi görünmüyor (Pavlus bile bir çok konuda endişeliydi) fakat yine de nihayetinde her şeyin sevgi dolu bir Allah’ın denetiminde olduğunu ve bizi Kendi krallığına kurtaracağını bilmek, bizi kaygılandıran şeyleri düzgün bir şekilde değerlendirmemize kesinlikle yardım edebilir.

“Rabb’in gelişi yakındır”? Yani, O her zaman bize yakındır ve biz gözlerimizi kapatıp ölüm uykusunda dinlenmeye başlar başlamaz farkına vardığımız bir sonraki şey İsa’nın dönüşü olacak.

Hayatın gerginliklerle, denemeler ve zorluklarla dolu olduğuna şüphe yok. Hiçbirimiz onlardan kaçamayız; elçi Pavlus da kaçamamıştı (bkz. 2. Korintliler 11). Buna rağmen, Pavlus’un bize anlatmaya çalıştığı, bugün her neye göğüs geriyor olursak olalım, bize Mesih’te verilmiş olanla sevinebiliriz ve aslında şimdiden canlarımızı rahata kavuşturabiliriz.

`Filipililer 4:4-6 ayetlerini yeniden oku. Her ne deneme ve sıkıntı içinde olursan ol, hemen şimdi bu harika sözleri ne şekilde kendi yaşamında uygulayabilirsin?`