---
title:  Huzur İçinde Dinlen
date:  22/09/2021
---

Uzun yüzyıllardır Hristiyanlar Mesih’in dönüşünü bekliyorlar. Bu dönüş gerçek anlamda sahip olduğumuz tüm umutların toplamıdır ve sadece bizim değil tarih boyunca Allah’a iman etmiş olan herkesin umutlarının toplamıdır.

`İbraniler 11:13-16 ayetlerini oku. Burada, sadece eskinin insanları için değil bizim için de hangi umut bulunmaktadır?`

Eğer ölüm bugün yaygın olarak anlaşıldığı şekliyle gerçek olsa, bu ayetler pek çok yönden anlamsız olurdu. Ayette, “Vaat edilenlere kavuşamadılarsa da” ifadesiyle neden bahsediliyor? Onlar ölüler ve sözüm ona şimdi gökte İsa ile birlikte büyük ödüllerinin keyfini çıkartıyorlar. Örneğin Billy Graham öldüğünde, onun şimdi gökte İsa ile birlikte olduğu söylendi.

Bu bakış açısında da bir ironi var çünkü biri öldüğünde sıklıkla “huzur içinde dinlensin” dendiğini duyuyoruz. Fakat burada aslında ne oluyor? Bu insanlar huzur içinde dinleniyorlar mı yoksa gökte her ne yapmaları gerekiyorsa (mesela aşağı bakıp buradaki “eğlenceyi” seyretmek) onu mu yapıyorlar?

`İsa ölümü nasıl tarif ediyor? Yuhanna 11:11 ayetini oku.`

Aslında, onların “huzur içinde” dinleniyor oldukları fikri, elbette ölüm sonrasında olan şey hakkındaki hakikattir, öyle değil mi? Ölüler, gerçekten dinleniyorlar. “İmanlı için ölüm küçük bir meseledir. Mesih ölüden sanki önemsiz bir şeymiş gibi söz eder. ‘Size doğrusunu söyleyeyim, bir kimse sözüme uyarsa, ölümü asla görmeyecektir’ Hristiyan için ölüm uykudan başka bir şey değildir, sessizlik ve karanlıkla dolu kısa bir andır. Hayat Mesih’le birlikte Allah’ta saklıdır ve ‘yaşamınız olan Mesih göründüğü zaman, siz de O’nunla birlikte yücelmiş olarak görüneceksiniz.’ Yuhanna 8:51, 52; Koloseliler 3:4.”—Ellen G. White, Sevgi Öğretmeni, s. 774.

İsa kişinin ölümü ile diriliş sabahı arasındaki durumunu bilinçsiz bir uyku ile kıyaslıyor (Yuhanna 11:11, 14) fakat ayrıca kurtarılanların da kaybolanların da ödüllerini dirilişten sonra alacaklarını vurguluyor (Yuhanna 5:28, 29).  İsa ölüm geldiğinde ona hazırlıklı olmanın gerekliliğinin de altını çizmişti.

`Ölmüş olan sevdiklerinin aslında şimdi dinlenmekte olduklarını bilmekten ne teselli buluyorsun?`