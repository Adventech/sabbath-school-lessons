---
title:  Nihai Huzur
date:  18/09/2021
---

### Konuyla İlgili Metinler
Vahiy 1:9–19; Matta 24:4–8, 23–31; Vahiy 14:6–12; İbraniler 11:13–16; Filipililer 4:4–6.

> <p>Hatırlama Metni</p>
> “Yazılmış olduğu gibi, ‘Tanrı’nın kendisini sevenler için hazırladıklarını, hiçbir göz görmedi, hiçbir kulak duymadı, hiçbir insan yüreği kavramadı’ ” (1. Korintliler 2:9).

Kendini hiç büyük bir savaşın, iyi ile kötü arasındaki bir çeşit mücadelenin ortasında gibi hissettin mi? Pek çok kişi, seküler dünya görüşüne sahip olanlar dahi bu gerçeği sezmişlerdir. Böyle hissetmemizin sebebi, aslında bunun doğru olmasıdır. Biz iyilikle kötülük arasındaki, Mesih (iyi) ile Şeytan (kötü) arasındaki büyük bir savaşın içindeyiz.

O halde yaşam gerçekten iki seviyede vuku buluyor. Mesih ile Şeytan arasındaki büyük mücadele dünyasal ölçekte, aslında ilk olarak gökte başladığı göz önünde bulundurulursa, evrensel ölçekte gerçekleşmektedir (Vahiy 12:7). Fakat olayların karmaşıklığı içinde, Allah’ın bu dünya için hazırladığı kaçış planının büyük resmini kolayca kaybedebiliriz. Savaşlar, siyasi huzursuzluklar ve doğal felaketler bizi yardıma muhtaç bir korku içinde bırakabilir. Fakat Allah’ın peygamberlik rehberliği nereye gittiğimizi gösteren büyük resmi ve oraya nasıl varacağımızı aklımızda tutmamıza yardım edebilir.

Büyük mücadele aynı zamanda çok daha kişisel bir seviyede sahnelenmektedir. Her birimiz günlük yaşantımızda bireysel olarak imanımıza meydan okunmasıyla karşı karşıya kalıyoruz ve eğer İsa’nın ikinci gelişine kadar yaşamazsak, biz de ölümü tadacağız. Bu hafta, en azından kısa vadede küresel kargaşaya ve kendi geleceğimizin bilinmezliğine rağmen nasıl İsa’da rahat bulabileceğimize bakacağız. Aslında, uzun vadede işler gayet umut verici görünüyor!

_*25 Eylül Sebt Günü’ne hazırlık için bu haftanın konusunu çalış._