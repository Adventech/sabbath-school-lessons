---
title:  Ek Çalışma
date:  24/09/2021
---

“Hepimiz dualarımızın hemen ve doğrudan yanıtlanmasını arzu ediyoruz ve yanıt geciktiğinde ya da umulmadık bir biçimde geldiğinde yılgınlık ayartısına kapılıyoruz. Fakat Allah dualarımızı her zaman bizim tam istediğimiz zamanda ve tam istediğimiz şekilde yanıtlamayacak kadar bilge ve iyidir. O bizim için tüm dileklerimizi yerine getirmekten daha fazlasını ve daha iyisini yapacaktır. O’nun bilgeliğine ve sevgisine güvenebileceğimiz için, O’ndan bizim isteğimizi kabul etmesini istemek yerine O’nun gayesine dâhil olmaya ve onu gerçekleştirmeye çalışmalıyız. Bizim arzularımız ve çıkarlarımız O’nun iradesi içinde kaybolmalı.”—Ellen G. White, Gospel Workers [Müjde İşçileri], s. 219.

“İsa’nın çocuklarını kurtarmak ve onlara son dokunuşunda ölümsüzlüğü vermek için gelişi çok kısa bir süre sonra olacak. . . Mezarlar açılacak ve ölüler mezarlardan galip bir şekilde çıkarak, ‘Ey ölüm zaferin nerede? Ey ölüm, dikenin nerede’ diye haykıracaklar. İsa’da uyumakta olan sevdiklerimiz ölümsüzlüğü giyinmiş olarak ortaya çıkacaklar.”— Ellen G. White, Counsels on Stewardship [Vekilharçlık Üzerine Öğütler], s. 350.

**Tartışma Soruları**

`Büyük mücadele gerçeği üzerine düşün. Onun dünyada ne şekilde sahnelendiğini görüyorsun? Peki ya senin kendi kişisel yaşamında? Çok gerçek öyle değil mi? Aslında, o pek çok insanın sandığından çok daha gerçek çünkü birçokları şeytanın gerçekten var olduğuna inanmıyorlar. Dünyamızın durumunu anlamamıza yardım etme işinde büyük mücadele gerçeğini kavramak neden çok önemli? Ayrıca, bu büyük mücadeleyi kavrayışımız neden bizi çok teselli edecek şekilde sonuçlanacak?`

`Peygamberlik sözleri eğer açıkça belirtilenin ötesiyle ilgilenmeye başlarsak dikkatimizi dağıtabilir. Ne sıklıkla kilise üyelerinin henüz gerçekleşmemiş olaylarla ilgili öngörülerde bulunarak ya da henüz gerçekleşmemiş olaylarla ilgili başkalarının öngörülerine inanarak başlarını derde soktuklarına şahit olduk? Kendimizi böyle bir tuzağa düşmekten nasıl koruyabiliriz?`

`Sınıfta, Vahiy 14:9–11 ayetlerinin ve canavar ile onun heykeline tapanların rahata kavuşamayacak olmaları meselesinin üzerinden geçin. Bu ne anlama geliyor olabilir?`

`Mesih’in dönüşünde bizim işlevimizin ne olduğu ya da ne olmadığı sorusu kilisede tartışmalara yol açan bir konudur. Bu konudaki düşüncemiz her ne olursa olsun, yine de O’nun dönüşünün mesajını dünyaya yayma işinde faal şekilde çalışmamız neden çok önemli?`