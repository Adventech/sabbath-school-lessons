---
title:  Yeni Koşullar
date:  24/08/2021
---

Kırk yıl çölde dolaştıktan sonra, Mısır’a dair pek bir şey hatırlamayan yeni bir nesil büyüdü. Onların yaşam tecrübesi, anne babalarınınkinden çok farklıydı. Bu yeni nesil anne babalarının tekrar eden inançsızlıklarına şahit oldular ve bunun sonucu olarak ebeveynleri ölüp giderken onlar da çölde dolaşmak zorunda kaldılar.

Onlar, ordugâhlarının merkezinde bir tapınağa sahip olma ayrıcalığına sahiptiler ve tapınağın üzerinde duran, Allah’ın varlığını işaret eden bulutu görebiliyorlardı. Bulut harekete geçtiğinde toparlanıp onu takip etme zamanının geldiğini anlıyorlardı. Gün içinde gölge ve geceleri de ışık ve ısı sağlayan bu bulut Allah’ın onlara karşı olan sevgi ve ilgisinin daimi bir hatırlatıcısıydı.

`Onlar Sebt Günü’nün hangi kişiye özel hatırlatıcısına sahiplerdi? Mısır’dan Çıkış 16:14-31 ayetlerini oku.`

Yaygın inanışın tersine, bu ayetler Yedinci Gün Sebti’nin Sina’da yasanın verilmesinden önce var olduğunun kanıtıdır.

Burada ne oldu?

Allah’ın sağladığı özel yiyecek Yaratan’ın Yaratımı’nı ayakta tuttuğu gerçeğini her gün hatırlatıyordu. Allah onların ihtiyaçlarını çok somut şekilde karşılıyordu. Yiyeceğin güneşle birlikte ortaya çıkıp sonra da kaybolmasıyla, her gün bir mucizeydi.  Herhangi bir kişi ertesi gün için biriktirmeye kalktığında, yiyecek çürüyüp kokuyordu fakat her Cuma günü her kişinin iki katı almasına yetecek kadar yiyecek oluyordu ve ertesi gün yani Sebt Günü yenmesi için toplananlar mucizevi şekilde taze kalıyordu.

İsrailliler artık Levililer ve Çölde Sayım kitaplarına yazılmış olan tapınak hizmetlerine ve tüm yasa ve düzenlemelere sahiplerdi. Buna rağmen, yaşlanmış olan Musa herkesi yanına çağırdı, geçmişlerini tekrar etti ve Allah’ın verdiği tüm yasaların üzerinden geçti (bkz. Yasa’nın Tekrarı 5:6:–22).

Bu yeni nesil sonunda Vaat Edilmiş Ülke’ye girmeye hazırdı. İsrail bir önder değişikliği yaşamak üzereydi ve yaşlı Musa bu neslin kim olduklarını ve görevlerinin ne olduğunu hatırlayacağından emin olmak istiyordu. Onların anne babalarının hatalarını tekrarlamalarını istemiyordu. Bu sebeple Musa Allah’ın yasalarını tekrar etti. On Emir, Kenan ülkesini fethetmeye hazır olan bu nesil onları unutmasın diye tekrarlandı.

`Kişisel tecrübemiz açısından, İsa’nın ikinci gelişi ölmemizden ancak göz açıp kapayıncaya kadar uzak. Bu sebeple, bu geliş her zaman çok yakın, belki de hayal edebileceğimizden bile daha yakın. Sebt Günü’nü tutmak ne şekilde bize Allah’ın bizim için sadece geçmişte yaptıklarını hatırlatmakla kalmayıp aynı zamanda döndüğünde yapacaklarını da hatırlatıyor?`