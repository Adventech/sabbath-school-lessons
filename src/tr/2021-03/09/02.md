---
title:  Dinlenmeye Giriş
date:  22/08/2021
---

Allah başlangıçta oradaydı. Rab Tanrı söyledi ve oldu. Gündüzü geceden ayıran ışık, gök kubbe, gök ve denizler ikinci günde söylendi ve var edildi; bunu üçüncü günde yaratılan toprak ve bitkiler izledi. Allah önce zaman ve mekânın temel çerçevesini oluşturdu, daha sonraki üç günde ise onu doldurdu. Gökteki ışığın varlığı ve yokluğu gece ile gündüzü yönetti. Eski toplumların çoğunun yaratılış öykülerinden farklı olarak Kutsal Kitap’ın yaratılış öyküsü güneşin, ayın ya da yıldızların birer ilah olmadıklarını açıkça belirtiyor. Bunlar dördüncü günde yaratıldılar ve hepsi Yaratan’ın dünyasına tabiler.

Musa’nın 5. ve 6. gün tarifi (Yaratılış 1:20–31) yaşam ve güzellik doludur. Kuşlar, balıklar ve kara hayvanları, hepsi birden Allah’ın hazırladığı dünyayı doldururlar.

`Allah’ın değerlendirmesi Yaratılış hakkında neyi işaret ediyor? Yaratılış 1:1–31 ayetlerini oku.`

Burası Allah’ın yarattığı herhangi bir yer değildi; burası mükemmel bir yerdi. Çeşit çeşit yaratık dünyayı doldurdu. Güzel bir şarkının nakaratı gibi, Allah her gün bittikten sonra onun “iyi” olduğunu söyledi.

`İnsanlığın yaratılmasının dünyanın geri kalanının yaratılmasından ne farkı var? Yaratılış 1:26, 27 ve Yaratılış 2:7, 21–24 ayetlerini oku.`

Allah eğildi ve çamura şekil vermeye başladı. İnsanlığın Allah’ın suretinde ve benzerliğinde yaratılması, samimilik ve yakınlık konusunda bir örnek derstir. Allah eğilip Âdem’in burnuna yaşam soluğunu üflediğinde, Âdem yaşayan bir varlık oldu. Havva’nın Âdem’in kaburga kemiğinden yaratılması Yaratılış haftasına önemli bir unsur daha eklemiş oldu. Evlilik Allah’ın insanlık için tasarladığı yaşamın bir parçası, ish ve ishshah yani “adam” ve “kadın” arasındaki kutsal bir ortaklıktır.

Bu sefer, Allah altıncı günde yaptıklarına baktığında, nakarat biraz farklıydı: “Tanrı yarattıklarına baktı ve her şeyin çok iyi olduğunu gördü” (Yaratılış 1:31).

`Kutsal Kitap’taki yaratılış öyküsünün, insanlığın Allah’ın Sözü’nün rehberliğine başvurmadan öğrettiğinden ne kadar farklı olduğunu düşün. Bu durum,  gerçeği anlamak için Allah’ın Sözü’ne ne kadar bağlı olmamız gerektiğine dair bize ne anlatmalı?`