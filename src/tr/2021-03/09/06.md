---
title:  Sebt Gününü Tutmak
date:  26/08/2021
---

Allah halkına Sebt Günü’nü tutmalarını emrediyor. Kutsal Kitap onu tam olarak nasıl tutacağımıza dair açıklama yapmıyor olsa da, adam öldürmeme ve çalmama emirlerinin hemen yanında Sebt Günü’nü hatırla emri var.

`Sebt Günü’nde nasıl bir ortam yaratmalı ve teşvik etmeliyiz? 92. Mezmur’u ve Yeşaya 58:13 ayetini oku.`

Sebt Günü’nü tutmak Yaratılış’ı ve Kurtarılış’ı kutlamak anlamına geldiği için, ortam kasvetli değil neşeli ve sevinçli olmalıdır.

Sebt Günü’nü hatırlamak yedinci günde başlamaz. İlk Sebt Günü Yaratılış haftasının zirvesi olduğu için, biz de tüm hafta boyunca “Sebt Günü’nü anımsamalı” ve o gün geldiğinde onu “kutsal saymak” için haftalık işlerimizi düzenlemeliyiz. En önemlisi, hafta boyunca, özellikle de Hazırlık gününde (Markos 15:42), yani Cuma günü maksatlı olarak hazırlanmaktır. Bu çok özel güne dair beklentinin artması sevince sevinç katar.

`Levililer 19:3 ayetinde Sebt Günü’nü tutmanın hangi önemli yönünün altı çizilmektedir?`

Sebt Günü’nü tutmak aynı zamanda aile ve arkadaşlarla olan ilişkilerimizi geliştirmek anlamına gelir. Allah ailenin tümüyle hakkını vererek paydaşlık etmek için zaman sağlamıştır, hatta hizmetçiler ve ev hayvanları için bile dinlenme zamanı ayrılmıştır (bkz. Mısır’dan Çıkış 20:8–11). Sebt Günü ve aile birlikte ilerler.

Dinlenme ve aileye ayrılan zaman önemli ilkelerdir fakat Sebt Günü’nü tutmak aynı zamanda kilise ailemizle birlik içinde Allah’a edilen ibadete katılmak anlamına gelir. İsa yeryüzündeyken ibadet hizmetlerine katılmış ve onları yönetmişti. (bkz. Levililer 23:3, Luka 4:16, İbraniler 10:25.)

Haftalık rutinlerimiz ve işlerimiz koşuşturmaca ile geçiyor olsa da, yüreğimizin derinliklerinde gerçek Sebt Günü dinlenmesinin, bizi Yaratan’la gerçek anlamda birlik olmanın hasreti çekilmektedir. Allah ile zaman geçirmek ve ilişkilerimizi geliştirmek için tüm işlerimizi ve planlarımızı durdurmayı anımsayarak Sebt Günü’nün ritmine ve rahatına kavuşabiliriz.

`Sebt Günü ve Sebt Günü’nü tutman sayesinde sahip olabileceğin bereketlerle ilgili kişisel tecrüben nedir? Sebt Günü’nü olması gerektiği gibi kutsal bir zaman yapmak için başka hangi yollara başvurabilirsin?`