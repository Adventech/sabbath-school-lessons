---
title:  Ek Çalışma
date:  27/08/2021
---

“Allah insanlara, Kendi elinin eserlerinde O’nu görebilmeleri için, Kendi yaratıcı gücünün hatırlatıcısını verdi. Sebt günü bizi Yaratıcı’nın yarattığı eserlerde O’nun yüceliğini görmeye yönlendirir . . . Kutsal dinlenme gününde, diğer tüm günlerden daha çok, Allah’ın bizim için doğaya yazdığı mesajları incelemeliyiz . . . Doğanın kalbine yaklaştığımızda, Mesih Kendi varlığını bizim için gerçek hale getirir ve kalplerimize Kendi selametinden ve sevgisinden söz eder.” —Ellen G. White, Christ’s Object Lessons [Mesih’in Örnek Dersleri], s. 25, 26.

“Rab’in İsraili Mısır’daki kölelikten kurtarmasının önemli nedenlerinden biri, O’nun kutsal Sebt Günü’nü tutabilmelerini sağlamaktı . . . Musa ile Harun anlaşılan Sebt’in kutsallığıyla ilgili öğretiyi canlandırmışlardı zira Firavun, ‘siz onları [halkı] işlerinden alıkoyuyorsunuz’ diyerek onlardan yakınmıştı. (Mısır’dan Çıkış 5:5 KM.) Bu, Musa ve Harun’un Mısır’dayken bir Sebt reformu başlattıklarını gösteriyor.

“Ne var ki Sebt Günü’nün tutulması onların Mısır’daki köleliklerinin anılması olmayacaktı. Yaratılışın anısına tutulmasına, Sebt’i tutmayı zorlaştıran Mısır’daki dinsel baskıdan kurtuluşun sevinçle anılması da dahil olmalıydı. Aynı şekilde, kölelikten kurtarılışları da sonsuza kadar yüreklerinde yoksullara ve zulüm görenlere, yetimlere ve dullara karşı şefkatli bir ilgi alevlendirecekti.”—Ellen G. White, Geçmiştenn Sonsuzluğa 1. Cilt, s. 433, 1. Ek Not.

**Tartışma Soruları**

`Bazı Adventistler de dahil Hristiyanlardan bazıları, tanrıcı evrim düşüncesini yaratılışın uygun bir açıklaması olarak kabul ediyor. Sebt Günü, tanrıcı evrim ve Yedinci Gün Adventizminin birbiriyle uyumlu olmadığını ne şekilde gösteriyor? Özellikle de Allah’ın Sözü, Sebt Günü’nün Yaratılış’ın ilk altı gününden sonra kutsal kılındığını açıkça belirtiyorken, söz konusu olan milyarlarca yıl olsa, anma olarak yedinci günü kutsal saymanın ne anlamı olurdu?`

`Haftanın bir gününü dinlenmeye ayırdığımız sürece, onun hangi gün olduğunun bir önemi olmadığı savına karşı ne söyleyebilirsin? Öte yandan bizim Sebt dinlenmemizin İsa olduğu, bu sebeple dinlenme için herhangi bir günü tutmanın gereksiz olduğunu iddia edenlere nasıl karşılık vereceğiz?`

`Sebt Günü’nü kutsal saymak ne şekilde özgürlüğün ve kurtuluşun bir anması olabilir? Onu kısıtlayıcı ve yasacı yapmaktan nasıl kaçınabiliriz?`

`Bazıları Sebt Günü’nü tutmanın bir göğe adım adım ilerleme teşebbüsü olduğunu iddia ediyorlar. Peki Sebt Günü’nde dinlenerek göğe adım adım ilerlediğimizi iddia etmenin mantığı nedir?`