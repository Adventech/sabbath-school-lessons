---
title:  Allah’ın Işığını Yansıtanlar
date:  22/07/2021
---

Utanç verici bir başarısızlığı tecrübe edip ardından da bağışlandıktan sonra bizim için en doğal şey muhtemelen bu olayı bütünüyle unutmaya çalışmaktır. Başarısızlık hatıraları acı verici olabilir

`Davut acı veren tecrübesiyle ilgili ne yapmak istiyor? Mezmurlar 51:13-19 ayetlerini oku.`

Bir kâse ya da değerli bir vazo düşüp parçalara ayrıldığında normal olarak iç çeker ve işe yaramaz kırık parçalarını toplayıp atarız. Japonya’da kintsugi adını verdikleri, geleneksel bir kırılmış çanak çömlek yenileme sanatı mevcut. Kırık parçaları bir arada tutmak için yapıştırıcı olarak sıvı altın ya da gümüş gibi değerli bir metal kullanılıyor ve bu şekilde kırık obje güzel ve değerli bir şeye dönüşüyor.

Biz yasayı çiğnedikten sonra Allah bizi her bağışladığında ve yeniden yarattığında, bir şeyler değişir. Allah’ın değerli bağışlayıcılığı bizim kırıklığımızı bir arada tutan yapıştırıcıdır ve kırıkların görülebilir olması O’nun lütfuna dikkat çekebilir. Allah’ın hoparlörleri olabiliriz. “Dilim senin kurtarışını ilahilerle övsün” (Mezmurlar 51:14). Biz kendimizi onarmaya ya da kendi kendine gelişmeye (aşamalı olarak bile) teşebbüs etmeyiz. Kırık ruhlarımız, pişman yüreklerimiz Allah için yeterli övgüdür ve onlar dünyanın görebileceği bizi çevreleyen ışık huzmeleridirler. Bizim bağışlanmış olma tecrübemiz, bağışlanma arayışı içinde olan diğer kişileri çeker.

`51. Mezmur ve 1. Yuhanna 1:9 arasında ne ilişki var?`

1. Yuhanna 1:9 ayeti 51. Mezmur’un kısa bir özetidir.  Davut’un Allah’ın “alçakgönüllü ve pişman bir yüreği” (Mezmurlar 51:17) hor görmeyeceğini bilmesi gibi, Yuhanna da, “günahlarımızı itiraf edersek, güvenilir ve adil olan Tanrı’[nın] günahlarımızı bağışlayıp bizi kötülükten arındıraca[ğına]” (1.Yuhanna 1:9) dair bize güvence veriyor. Allah’ın sözüne güvenebiliriz.

Davut yaptıkları ve ailesine kötü örnek olması yüzünden yol açtığı muazzam zararı onaramazdı. Kararlarının ve davranışlarının sonuçlarına katlandı. Fakat buna rağmen Davut bağışlandığını biliyordu. Bir gün Allah’ın gerçek Kuzusu’nun gelip onun yerinde duracağına imanla güvenmesi gerektiğini biliyordu.

`1. Yuhanna 1:9 ayetinin vaatlerini hemen şimdi kendi hayatına uygulamayı nasıl öğrenebilirsin? Bunu yaptıktan sonra, vaadin aynı zamanda senin için de olduğunun farkında olarak nasıl hissetmelisin?`