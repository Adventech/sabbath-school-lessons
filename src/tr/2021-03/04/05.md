---
title:  Yeni Bir Şey
date:  21/07/2021
---

`Davut bahane bulmaya çalışmadan ya da makul göstermeye çalışmadan günahını itiraf ettikten sonra, Allah’tan dilekte bulunmaya başlıyor. Allah’tan ne diliyor? Mezmurlar 51:7-12 ayetlerini oku.`

Davut’un mercanköşk otuyla arıtılmaktan bahsederken, tapınağı ziyaret etmiş olan her İsraillinin bildiği bir dilden yararlanıyor. Davut, Musa’nın Yasası’nda tarif edilen arınma törenlerinden (Levililer 14:4) bahsederken, gelecekte dünyanın günahlarını ortadan kaldırmak için gelecek olan kurbanın–Kurban’ın– kudretinin farkına vardı.

Davut “neşe” ve “sevinç” dileyerek devam ediyor. İşlediği günahın büyüklüğü göz önünde bulundurulduğunda, bu biraz cüretkâr bir dilek değil mi?

Bu açıklamayı dinlemek belki de faydalı olabilir: “Bana bağışlandığımı söyle ki ben de yeniden tapınağa gireyim ve orada sana ibadet edenlerin neşe ve sevincini duyabileyim.”

`Adem ve Havva günah işlediklerinde, Allah’ın varlığından saklanmışlardı (Yaratılış 3:8). Davut'un talebi, hele ki böyle bir günah işledikten sonra, sence neden farklı? Mezmurlar 51:11, 12 ayetlerini oku.`

Davut Allah’ın varlığında yaşama bilincini kaybetmek istemiyor. Kutsal Ruh olmadan güçsüz olduğunun farkına varıyor. Bat–Şeva ile kolay bir şekilde günaha girmiş olduğu gibi yine günaha gireceğini biliyor. Kendine olan güveni sarsılmış durumda.

Davut gelecekteki zaferlerin kendisinden değil sadece Allah’tan geleceğini çünkü bütünüyle Allah’a bağımlı olduğunu anlıyor.

Muzaffer Hristiyan yaşamı tümüyle bizimle ilgili değil. Tamamen İsa ile ilgili. O’nun varlığını özlüyoruz; O’nun Ruhu’nun hasretini çekiyoruz; O’nun kurtuluş sevincini istiyoruz. Yenilenme ve onarılmaya muhtaç olduğumuzun farkına varıyoruz. Yeniden yaratımın ilahi bir işi olan O’nun rahatına ihtiyacımız var. Yaratılış rahatı bağışlanmadan uzak değil. “Ey Tanrı, temiz bir yürek yarat, Yeniden kararlı bir ruh var et içimde” (Mezmurlar 51:10) ifadesi yaratılış dili kullanıyor. Eski Ahit'te yalnızca Allah “yaratabilir” (bara’)–ve biz bir kere yeniden yaratıldığımızda, rahat bulabiliriz.

`Eğer daha önce suçlu bir vicdandan kurtulmanın neşe ve sevincini tatmadıysan, seni tutan nedir? Eğer sana engel olan suçluluk ise, bu öyküden sana yardım edecek ne öğrenebildin?`