---
title:  Bağışlanmış mı Unutulmuş mu?
date:  20/07/2021
---

Davut farkında olmayarak kendisiyle ilgili hüküm verdikten sonra (2.Samuel 12:5, 6), Natan onu günahının büyüklüğüyle yüzleştiriyor. Davut’un kalbi kırılıyor ve günahını itiraf ediyor. Natan hemen “RAB günahını bağışladı, ölmeyeceksin” (2.Samuel 12:13) diyerek ona güvence veriyor. Allah’ın bağışlayıcılığında bekleme süresi yoktur. Davut’un, bağışlanma kendisine sunulmadan önce samimi olduğunu kanıtlamasına gerek yoktu.

Fakat Davut’un günahının sonuçlarını 2. Samuel 12:10–12 ayetlerinde önceden haber vermiş olan Natan, doğacak bire çocuğun öleceğini söyleyerek devam ediyor.

`Rabb’in Davut’un günahını bağışlaması ne anlama geliyor? Öylece geçmişe sünger mi çekmişti? Herkes olayı öylece unutmuş muydu? Bu soruları düşünürken 2. Samuel 12:10–23 ayetlerini oku.`

Dünyasının parçalanmakta olduğunu gördüğünde–bebeğin ölmesi, ailesinin darmadağın olması (Amnon ve Avşalom’un öyküleri gerçek hayattaki ailevi sorunlara iki iyi örnektir), geleceğinin belirsiz olması–,Davut da bu sorular üzerine düşünmüş olmalı. Fakat bununla birlikte, işlediği günahın, Uriya ve yeni doğan bebek gibi suçsuz insanlara etki etmiş olan sonuçlarına rağmen, Davut da Allah’ın lütfunun bunun üzerini örteceğini ve dolayısıyla bir gün günahın tüm sonuçlarının üstesinden gelineceğini anlamaya başlamıştı. O, bu sırada sıkılmış vicdanı için Allah’ın lütfunda rahat bulabilirdi.

`Davut neye ihtiyaç duyduğunu hissediyor? Neyin hasretini çekiyor? Mezmurlar 51:1-6 ayetlerini oku.`

Davut’un yüreğini açıp günahlarını itiraf ederek içini döktüğü 51. Mezmur’u oku. Davut merhamet dileyerek Allah’ın tükenmez sevgisine ve büyük şefkatine başvuruyor. O, yenilenme hasreti çekiyor.

İsa’da rahat bulmanın bedelini göz önüne aldığımızda, öncelikle dışarıdan yardım almaya muhtaç olduğumuzun farkına varmalıyız. Bizler bir Kurtarıcı'ya ihtiyaç duyan günahkârlarız; günahlarımızın farkına varır, bizi yıkayabilecek, temizleyebilecek, yenileyebilecek tek Kişi'ye yalvarırız. Bunu yaptığımız zaman cesaret bulabiliriz: Zina işleyen, yalan söyleyen, katil, On Emir’den en az beş tanesine karşı gelmiş olan kişi işte burada yardım istiyor ve Allah’ın vaat edilmiş olan bağışlayıcılığını talep ediyor.

`Allah eğer yaptıkları için Davut’u bağışladıysa, o halde orada senin için ne umut var?`