---
title:  Ek Çalışma
date:  23/07/2021
---

“Davut’un tövbesi samimî ve derindi. Suçunu mazur gösterme çabasında değildi. Duasını ilham eden, bildirilen yargılardan kaçma arzusu değildi . . . Canının kirlendiğini gördü; günahından tiksindi. Yalnızca bağışlanmak için değil, yürek paklığı için de dua etti . . . Allah’ın tövbe eden günahkârlara verdiği vaatlerde kendi affının ve kabul edilişinin işaretini gördü . . . ‘Allah’ın kurbanları kırılmış ruhtur; Ey Allah, kırılmış ve ezilmiş yüreği hor görmezsin.’ Mezmurlar 51:16, 17.

“Davut düştüğü halde, Rab onu kaldırdı . . .

“Fakat Davut kendini alçaltarak günahını itiraf etti, Saul ise tekdiri küçümsedi ve tövbesizlikle yüreğini katılaştırdı.

Davut’un hikâyesindeki bu bölüm. . . İnsanlığın mücadelelerine ve maruz kaldığı ayartılara ve gerçek tövbenin önemine ilişkin bize verilen en etkili örneklerden biridir . . . Tüm çağlar boyunca. . . Allah’ın günaha düşen binlerce çocuğu,. . . Davut’un samimi tövbesi ve itirafını… hatırladı. . . ve ayrıca tövbe etmek ve yeniden Allah’ın emirlerine göre yaşamaya çalışmak için cesaret buldu.

“Allah’ın tekdirini aldığında Davut gibi canını itiraf ve tövbe yoluyla alçaltan her kişi, kendisi için umut olduğundan emin olabilir . . . Rab gerçekten tövbekâr bir canı hiçbir zaman dışarı atmaz.”—Ellen G. White, Patriarchs and Prophets, s. 725, 726..

**Tartışma Soruları**

`Özümüzde olan günahkârlığımızın ve bağışlanmaya muhtaç olduğumuzun farkında olmak ile aynı zamanda Evren’in Kralı’nın bağışlanmış oğulları ve kızları gibi yaşamak arasında doğru dengeyi nasıl bulabiliriz?`

`Neden tüm günahlar nihayetinde Allah’a karşı işlenmiş günahtır? Allah’a karşı günah işlemek ne anlama gelir?`

`Uriya ya da Davut ve Bat-Şeva’nın yeni doğan oğulları gibi masum insanların acı çekmesiyle sorun yaşayan inançsız birine ne söyleyebiliriz? Böyle bir durum karşısında Allah’ın sevgisini ve adaletini nasıl açıklayabiliriz? Büyük mücadele bakış açısı ne şekilde işe yarar bir görünüm sağlıyor?`

`Kutsal Kitap neden Davut ve Bat-Şeva’nın kirli öyküsüne iki bölüm birden ayırmış olabilir? Bu öykünün anlatılması hangi amaca hizmet ediyor?`

`Mezmurlar 51:11 12 ayetlerinde açıklandığı gibi günahın bizi Allah’tan ayırdığı fikri üzerinde derinlemesine düşün. Bunun ne şekilde gerçekleştiğine dair senin kendi tecrüben ne oldu? Kendini nasıl hissettin? Bu ayrılmanın nasıl bir his olduğunu ve neden çok rahatsız edici olduğunu bir kişiye nasıl anlatırdın? Lütuf vaadi neden tek çaredir?`