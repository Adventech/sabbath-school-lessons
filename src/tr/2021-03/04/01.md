---
title:  Rahatın Bedeli
date:  17/07/2021
---

### Konuyla İlgili Metinler
2.Samuel 11:1–27, 2.Samuel 12:1–23, Yaratılış 3:1–8, 1. Yuhanna 1:9.

> <p>Hatırlama Metni</p>
> “Ey Tanrı, temiz bir yürek yarat, Yeniden kararlı bir ruh var et içimde” (Mezmurlar 51:10).

Pek çok kişi biraz olsun huzur ve sessizliğe kavuşma konusunda umutsuz gibi görünüyor. Bedelini ödemeye de hazır olmalarına rağmen. Birçok büyük şehirde, saatlik olarak kiralanabilen internetin olmadığı odalar var. Kurallar çok net, ses ve ziyaretçi yasak. İnsanlar sessiz bir şekilde oturabilmek, kendisiyle baş başa kalmak ya da biraz kestirmek için para ödüyorlar. Hava alanlarına kiralanan uyku kapsülleri var, gürültü azaltan kulaklıklar bir hayli revaçta. İşyerinde kısa bir mola verdiğinizde başınıza ya da gövdenize örteceğiniz keten bezinden kapüşonlar ya da katlanır gizlenme korumaları bile var.

Gerçek huzurun da bir bedeli var. Kişisel gelişim medyasının kalemşorları bizi kendi kaderimizi belirleyebileceğimize ve rahata kavuşmanın sadece bir seçim yapma ve planlama meselesi olduğuna inandırmak istiyor olsalar da, en azından bu konuyu dürüstçe ele aldığımızda yüreklerimizi gerçek rahata kavuşturmak konusundaki yetersizliğimizin farkına varıyoruz. Dördüncü yüzyıl kilise babası Augutine, meşhur İtiraflar kitabında (1. Cilt), Allah’ın lütfundan bahsederken bunu kısa ve öz bir şekilde belirtmişti: “Bizi Kendin için yaptın ve bizim yüreklerimiz Sende rahatı bulana kadar huzursuz.”

Bu hafta insanın Allah'ın rahatına kavuşmanın gerçek bedelini nasıl keşfettiğini öğrenmek için, Allah’ın kendi kalbinin arayışındaki insanın yaşamına kısaca bakacağız

_*24 Temmuz Sebt Günü’ne hazırlık için bu haftanın konusunu çalış._