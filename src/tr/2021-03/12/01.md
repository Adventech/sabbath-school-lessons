---
title:  Huzursuz Peygamber
date:  11/09/2021
---

### Konuyla İlgili Metinler
Yunus 1–4, Yeremya 25:5, Hezekiel 14:6, Vahiy 2:5, Luka 9:51–56, Yahuda 1–25.

> <p>Hatırlama Metni</p>
>  “Ben Ninova’ya, o koca kente acımayayım mı? O kentte sağını solundan ayırt edemeyen yüz yirmi bini aşkın insan, çok sayıda hayvan var” (Yunus 4:11).

Kutsal Yazı’nın en ilginç öykülerinden biri de Yunus’un öyküsü olmalı. O, Allah’ın bir peygamberi, Allah’ın çağırdığı biriydi fakat buna rağmen ne oldu? Allah’ın çağrısından kaçtı. Daha sonra, heyecan verici bir yöntemle fikrini değiştirip Rabb’e itaat etmeye ikna edildikten sonra, gidip ne yaptı? Tanıklık etmesi için çağrıldığı halk tövbe edip öteki türlü başlarına gelecek olan yıkımdan korundular diye şikâyet etti!

Rahat bulamamış, “Ya RAB, lütfen canımı al. Çünkü benim için ölmek yaşamaktan iyidir” (Yunus 4:3) diye yalvaracak kadar huzursuz bir kişiye ne örnek ama!

İsa’nın Kendisi de şu sözlerle Yunus’un öyküsünden bahsetmişti: “Ninova halkı, yargı günü bu kuşakla birlikte kalkıp bu kuşağı yargılayacak. Çünkü Ninovalılar, Yunus’un çağrısı üzerine tövbe ettiler. Bakın, Yunus’tan daha üstün olan buradadır” (Matta 12:41).  Gerçekten Yunus’tan daha üstün! Eğer öyle olmasa, O bizim Kurtarıcı’mız olamazdı.

Bu hafta Yunus’a ve onun huzursuzluğundan ve rahatsızlığından neler öğrenebileceğimiz bakalım.

_*18 Eylül Sebt Günü’ne hazırlık için bu haftanın konusunu çalış._