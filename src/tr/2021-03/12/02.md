---
title:  Kaçıyor
date:  12/09/2021
---

Yunus çok başarılı bir müjdeciydi. Fakat aynı zamanda, en azından başlarda çok gönülsüzdü. Yunus her ne işle uğraşıyor olursa olsun Allah’ın çağrısı yaşamına büyük sekte vurdu. Yusuf, Allah’ın boyunduruğunu omuzlarına yüklemek ve boyunduruğu taşımanın kolay, yükün de hafif olduğunu (Matta 11:30) kendisi keşfetmek yerine, kendi “rahatını” bulmaya karar verdi ve bunu Allah’ın ondan gitmesini istediği yönün tam ters istikametine kaçarak yaptı.

`Yunus nerede Allah’ın çağrısından kurtulmayı ve huzur bulmayı umuyordu? Planı ne kadar işe yaradı? Yunus 1. bölümü oku?`

Yunus, Allah’ın onu çağırdığı yerin tam ters istikametine doğru yola çıktı. Allah’ın elçileri olmaya çağrılan diğer Kutsal Kitap peygamberleri gibi durup Allah’ı ikna etmeye çalışmadı bile (örn. bkz. Mısır’dan Çıkış 4:13).

Daha da ilginci, 2. Krallar 14:25 ayetinde açıklandığı üzere, bu Yunus’un Allah’ın adına konuşması için ilk çağrılışı değildi. Fakat bu önceki durumda Yunus Rabb’in ondan yapmasını istediği şeyi yapmış gibi görünüyor. Fakat bu sefer yapmadı.

Neden?

Tarihi ve arkeolojik kayıtlar M.Ö. sekizinci yüzyılda yani Yunus’un İsrail’de görev yaptığı dönemde, Yakın Doğu’ya hakim olan Neo-Asurlu derebeylerin zalimliklerini gözler önüne seriyor.  Aşağı yukarı 75 yıl sonra Neo–Asur’lu kral Sanherib Yahuda’ya saldırmıştı. İsrail ve Samiriye yirmi yıl önce düşmüştü ve Kral Hızkiya yerel bir Asur karşıtı koalisyona dahil olmuştu.

Şimdi sıra Asurluların hesap sorma zamanıydı. Kutsal Kitap (2. Krallar 18 ve Yeşaya 36), tarihi Asur belgeleri ve Sanherib’in Ninova’daki sarayının duvarlarında bulunan rölyefler, hepsi Hızkiya’nın en önemli ve en iyi şekilde surlarla çevrilmiş güney sınırı kalelerinden biri olan Lakiş’in düşüşünün acımasız öyküsünü anlatıyor. Kitabelerden birinde Sanherib, yerle bir ettiği 46 surlarla çevrili kentten iki yüz binden fazla kişiyi esir aldığını iddia ediyor. Asur kralı Lakiş’i aldığında, yüzlerce ya da binlerce esir kazığa oturtuldu; Kral Hızkiya’nın yılmaz savunucularının canlı canlı derileri yüzüldü, kalanlar ise ucuz köle iş gücü olarak Asur’a gönderildi.

Asurlular, dünyanın o zamanki şartlarına göre bile son derece zalim olabiliyorlardı. Ve Allah Yunus’u bu imparatorluğun tam kalbine mi gönderiyordu?

Yunus’un niye gitmek istemediği belli değil mi?

`Allah’tan kaçmak? Bunu daha önce hiç yaptın mı? Eğer yaptıysan ne kadar işe yaradı? Bu hatadan hangi dersleri öğrenmiş olmalısın?`