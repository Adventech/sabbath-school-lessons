---
title:  Üç Günlük Dinlenme
date:  13/09/2021
---

Yunus’un Allah’tan kaçışı sorunsuz ilerlemedi. O’nun kısa süren “dinlenmesi” Allah’ın mucizevi şekilde bir fırtına ila müdahale etmesiyle altüst oldu. Yunus bir nevi sularla kaplı mezardan, balığa Yunus’u kurtarmasını emreden Allah tarafından kurtarıldı.

Buna rağmen Yusuf Allah’a ne kadar muhtaç olduğunu ancak büyük balığın midesinde geçirdiği üç gün süren zorunlu dinlenmeden sonra anlayabildi. Bazen, gerçekten ihtiyacımız olan kişinin İsa olduğunu anlamamız için, bu dünyanın sunduğu güvenebileceğimiz hiçbir şeyin olmadığı bir yere götürülmemiz gerekir.

`Yunus’un balığın karnında ettiği duayı oku (bkz. Yunus 2:1–9). Yunus ne için dua ediyor?`

Orada derinlerde, çok tehlikeli bir durumun içinde olmasına rağmen, Yunus tapınak için dua ediyor.

“Kutsal tapınağını” görecek.

Burada ne oluyor?

Bu duanın odak noktasını tapınak oluşturuyor ve genel anlamda her duanın merkez noktası da o olmalı. Eski Ahit’te Allah’ın bulunabileceği bir tek yer mevcut. O tapınaktadır (bkz. Mısır’dan Çıkış 15:17, Mısır’dan Çıkış 25:8). Tapınak duanın ve Allah ile birlik olmanın merkez noktasıdır.

Fakat Yunus’un bahsettiği Yeruşalim’deki tapınak değil. O aslında göksel tapınaktan bahsediyor (Yunus 2:7). Onun umudunun kaynağı orası çünkü Allah da sunduğu kurtuluş da gerçek anlamda oradan geliyor.

Yunus bu önemli gerçeği sonunda anlamıştı. O, Allah’ın lütfunu tecrübe etti ve kurtarıldı. Büyük balık onu kustuğunda Allah’ın kendisine, kaçak peygambere karşı beslediği sevgiyi dolaysız olarak anladı. Her imanlı için izlenecek yegâne güvenli rotanın (bazı yoldan sapmalar olmuş olsa da) Allah’ın isteğini gerçekleştirmeye çalışmak olduğunu kesinlikle anlamıştı.

Bunun sonucu olarak görevini yerine getirmeye, Allah’ın emirlerine itaat etmeye karar verdi ve nihayet Ninova’ya doğru yola çıktı. Bu elbette bir iman davranışıydı çünkü sakinlerinin, kendilerine ne kadar kötü olduklarını söyleyen bir peygamberi muhtemelen pek hoş karşılamayacağı son derece günahkâr bir kente doğru ilerlediğinin farkındaydı.

`Bazen bir şeyleri taze bir bakış açısıyla görmek için sadece biraz uzaklaşmamız gerekir. Mucizevi şekilde balığın karnında yaşamı kurtulan Yunus’un öyküsü oldukça olağanüstü bir vaka olsa da, doğal çevrene birkaç adım uzaklaşarak bakmak ne şekilde onu yeni ve belki de gerekli bir bakış açısıyla görmeni sağlayabilir?`