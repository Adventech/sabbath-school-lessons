---
title:  Görev Tamamlandı
date:  14/09/2021
---

İsrail’deki herhangi kent ya da kasaba ile karşılaştırıldığında Ninova devasa bir kentti. “Öyle büyük bir kentti ki, ancak üç günde dolaşılabilirdi” (Yunus 3:3).

`Yunus 3:1–10 ayetlerini oku. Bu habis kent ona ne yanıt veriyor? Bu öyküden, diğer insanlara tanıklık etme girişimlerimiz için hangi dersleri çıkarabiliriz?`

Yunus kentte yürürken Allah’ın mesajını duyuruyor: “Kırk gün sonra Ninova yıkılacak” (Yunus 3:4). Mesaj tam yerindeydi. Ayrıntıları açıklanmamış olsa da mesajın söz dinleyen kulaklara ulaştığı açık. Ninova halkı (hep beraber!) Yunus’un uyarısına inanmıştı.

Tipik yakın doğu tutumuyla Ninova kralı yüreklerin değiştiğini göstermek için bir buyruk yayınladı.  Hayvanlar da dahil herkes oruç tutup yas tutacaktı (hayvanların nasıl yas tutacağı açıklanmamış). Kral tahtından indi ve yerin tozunun üzerine oturdu. Bu simgesel açıdan çok önemli bir hareketti.

`Yunus 3:6-9 ayetlerini oku. Onu, Yeremya 25:5, Hezekiel 14:6 ve Vahiy 2:5 ayetleriyle karşılaştır. Kalın konuşması, onun gerçek tövbenin nasıl olması gerektiğini anladığını gösteren hangi unsurlardan oluşuyordu?`

Vaaz kısaydı, konunun özüne iniyordu ve gerçek tövbe ile ilgili doğru teolojiyle doluydu. Yunus vaaz ederken, Kutsal Ruh Ninovalıların yüreklerinde iş başında olmalıydı.

Ninovalılar, İsrailliler gibi Allah’ın hassas önderliğini anlatan öykülerden de yararlanmamış olmamalarına rağmen, O’na olumlu bir tavırla karşılık verdiler.  Doğrusu, “Kendi başarılarımızı boş verip kendimizi Allah’ın merhametine bırakalım! Bütünüyle iyilik ve lütfa güvenelim” dediler.

Şaşırtıcı şekilde, Allah’ın lütfunu kendi yaşamında dolaysız olarak tecrübe etmiş olan Yusuf, sanki Allah’ın lütfunun sadece bazı kişilerin onda rahat bulma fırsatına sahip olacağı ayrıcalıklı bir şey olduğunu düşünüyor gibiydi.

`Tövbe neden Hristiyan tecrübesinin bu kadar önemli bir parçasıdır? Günahlarımız, özellikle de tekrar tekrar işlediğimiz günahlarımız için gerçekten tövbe etmek ne anlama geliyor?`