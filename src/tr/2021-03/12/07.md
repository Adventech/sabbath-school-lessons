---
title:  Ek Çalışma
date:  17/09/2021
---

“Yunus’a verilen sorumluluk ağırdı, ama onu görevlendiren Rab kulunu destekleyebilecek ve başarı kazandırabilecek güçteydi. Peygamber sorgulamadan söz dinleseydi, birçok acı deneyimden esirgenecek ve büyük bereketlere kavuşacaktı. Ancak Yunus’un ümitsiz olduğu anda Rab onu bırakmadı. Sınavlar ve tuhaf sağlayışlar aracılığıyla peygamberin Allah’a ve O’nun sınırsız kurtarış gücüne duyduğu güven canlandı.”—Ellen G. White, Geçmişten Sonsuzluğa 2. Cilt, s. 157.

“En basit ve en alçakgönüllü yöntemle binlerce kişiye ulaşılabilir. En bilgililer, dünyanın en yetenekli erkekleri ve kadınları olarak görülen kişiler, çoğunlukla Allah’ı seven ve o sevgiden dünyevi kişilerin en derinden ilgi duydukları şeylerden bahsettikleri gibi doğal bir şekilde bahseden kişinin basit sözleriyle ferahlarlar.” —Ellen G. White, Christ’s Object Lessons [Mesih’in Örnek Dersleri], s. 232.

**Tartışma Soruları**

`“Allah’ın bir peygamberi” Allah’ın ondan tanıklık etmesini istediği insanlar kurtuluşu kabul ettiler diye öfkeleniyor muydu? Bu tavrı Yunus’un gözünden nasıl anlamalıyız? Allah’ın insanlarına, sahip oldukları ışığın tersine davranışta bulunduklarında bile ne kadar sabırlı davrandığına dair ne güçlü bir örnek.`

`Yunus’un öyküsü Allah’ın sadece inatçı insanları kurtarmakla uğraşmakla kalmayıp aynı zamanda Kendisini takip edenleri dönüştürmeye çalıştığını gösteriyor. Rabb’i ve bu zamanın gerçeğini biliyor olsak bile, ne şekilde “yeni bir yürek” ve “yeni bir ruh” alabiliriz? Gerçeği bilmek ile gerçeğin sizi dönüştürmesi arasında ne fark vardır?`

`Yahuda kitabını bir daha oku. Kitabın asıl mesajı nedir ve bu mesaj neden bugün bir kilise olarak bizimle ilgilidir?`

`Başkalarının kurtuluşu için çalışmak ne şekilde bizim de maneviyatımıza iyi gelir?`

`Yunus Ninova’ya gitmemek için ne kadar geçerli sebebe sahip olursa olsun, ya da geçerli sebebe sahip olduğunu sanırsa sansın, Allah aslında ne kadar büyük bir yanılgı içinde olduğunu ona göstermişti.  Biz de, Yunus gibi başkalarına karşı hangi yanlış tavırları sergiliyor olabiliriz?`