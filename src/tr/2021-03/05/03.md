---
title:  “Boyunduruğumu Yüklenin”
date:  26/07/2021
---

`Matta 11:29, 30 ayetlerini oku. İsa neden bizi yüklerimizi O'na vermeye ve gerçek rahatı bulmaya davet ettikten hemen sonra bize boyunduruğunu yüklenmemizi emrediyor?`

Matta 11:28 ayetindeki “gelin” emrinden sonra, Matta 11:29 ayetinde iki emir daha buyruluyor. “Yüklenin” ve “öğrenin” emirleri dinleyenlerin (ve okuyanın) dikkatini İsa’ya odaklıyor. O’nun boyunduruğunu yüklenip O’ndan öğrenmemiz gerekiyor.

Tanrılıkta, Baba ve Oğul arasında olan yakın ilişki (Matta 11:25–27 ayetlerinde önceden bildrilmişti), bu ayetlerdeki boyunduruk mecazını açıklayabilecek güçlü bir tasvir oluşturuyor. Baba da Oğul da insanlığı kurtarmak için birlik olarak çalışıyorlar. Boyunduruk, boyun eğmenin bir simgesi olmakla birlikte (bkz. Yeremya 27), aynı zamanda ortak gayeyi tasvir eden bir mecazdır. Biz, çevremizdeki kişileri bereketlemek için O’nun boyunduruğuna boyun eğiyor ve bize verdiği görevi kabul ediyoruz. Biz O’nun boyunduruğunu taşımıyoruz; sadece ona boyun eğiyoruz çünkü O’nun boyunduruğu “kolay” yükü de “hafiftir” (Matta 11:30).

İkinci emir olan “benden öğrenin” emri de bu konuyu tekrarlıyor. Grekçede “öğrenmek” fiili “öğrenci” sözcüğü ile bağlantılıdır. Biz İsa’dan öğrendiğimizde, gerçekten O’nun öğrencileri oluruz. İtaat ve bağlılık, öğrenciliğin özellikleridir.

`“Yükü ağır” (Matta 11:28) olmakla O’nun boyunduruğunu yüklenmek (Matta 11:29) arasında ne fark var?`

Boyunduruk, Yahudilikte yasayı temsil eden ve yaygın olarak kullanılan bir mecazdı. Elçilerin İşleri 15:10 ayeti onu sünnet yasasına atıf yaparken kullanıyor. Galatyalılar 5:1 ayeti, İsa’nın sunduğu özgürlüğü, kurtuluşun bir aracı olarak yasaya atıfta bulunarak köleliğin boyunduruğuyla karşılaştırıyor. İsa’ya boyun eğmek, itaat etmeyi, O’nun ayak izlerini takip etme taahhüdünü ve O’nun görevine katılmayı vurguluyor. İsa’nın çarmıhta bizim için kazandığı kurtuluşa herhangi bir şey eklemeyi umut edemeyiz fakat O’nun elçileri olup iyi haberi çevremizdekilerle paylaşabiliriz. İsa’nın Dağdaki Vaaz’da açıkladığı yasa yorumu (Matta 5–7), Ferisilerin yorumundan bile daha radikaldi. Onun için bir kalp ameliyatı gereklidir ve o bizi harekete geçiren güdülerimizi dönüştürür, O’nun boyunduruğunu taşımak kolay, yükü hafiftir (Matta 11:30).

`Ne harika bir vaat! Canlarınız için rahatlama Bu rahatı sen nasıl tecrübe ettin? Neye benziyor? İsa’ya ve O’nun bize sunduğuna odaklanarak, bu rahatı bilmeye nasıl başlayabiliriz?`