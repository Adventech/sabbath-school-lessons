---
title:  Ek Çalışma
date:  30/07/2021
---

“İşini zor bulduğunda, zorluklar ve denemelerden şikâyet ettiğinde, ayartmaya karşı koyacak gücün olmadığını, sabırsızlığın üstesinden gelemediğini ve Hristiyan yaşamının çetin bir iş olduğunu söylediğinde, Mesih’in boyunduruğunu yüklenmediğinden emin olabilirsin; başka bir efendinin boyunduruğunu taşıyorsun.”—Ellen G. White, Child Guidance [Çocuk Rehberliği], s. 267.

“Sürekli olarak uyanık durmaya ve içten, sevgi dolu bağlılığa ihtiyaç var fakat  can iman sayesinde Allah’ın gücüyle korunduğunda bunlar kendiliğinden gelecek. Kendimizi ilahî lütfa beğendirmek için yapabileceğimiz hiç ama hiç bir şey yok. Kendimize ya da iyi işlerimize hiç güvenmemeliyiz fakat hatalı, günahkâr varlıklar olarak Mesih’e geldiğimizde, O’nun sevgisinde rahat bulabiliriz. Allah çarmıha gerilmiş Kurtarıcının erdemlerine tamamen güvenerek O’na gelen her kişiyi kabul edecek. Sevgi yürekte filizlenir. Bir duygu coşkunluğu olmayabilir fakat kalıcı, huzur dolu bir güven vardır. Her yük hafiftir zira Mesih’in yüklediği boyunduruğu taşımak kolaydır. Görev bir sevinç, fedakârlık keyif olur. Önceden karanlıkla kuşatılmış gibi görünen yol, Doğruluğun Güneşi’nden kaynaklanan ışınlarla parlar. Bu, Mesih ışıkta olduğundan, ışıkta yürümektir.” —Ellen G. White, Faith and Works [İman ve İşler], s. 38, 39.

**Tartışma Soruları**

`İsa ile olan yürüyüşünde sonunda teslim olduğun anı hatırlıyor musun? Bu anı sınıfınla paylaş ve özellikle de teslim olma sebebine odaklan.`

`İsa’nın Matta 11:25–27 ayetlerindeki duasını çalış ve lütuf bilgisini nasıl kazanacağımızı sınıfta tartış. Allah kurtuluş tasarısını (“bu gerçekleri”) neden bilge ve akıllıdan saklayıp küçük çocuklara açıyor?`

`Çevremizde bulunan yüklerini taşımakta zorlanan kişilere İsa’ya gelip rahat bulmaları için nasıl pratik bir şekilde yardım edebiliriz?`

`“Yumuşak huylu ve alçakgönüllü” olmak üzerine derinlemesine düşün. Bu, bir kişinin özsaygısı açısından kötü değil midir? Bizim kendimizi iyi görmemiz gerekmiyor mu, özellikle de bir şekilde kendinden şüphe edenlerin? Çarmıh ve çarmıhın temsil ettiği şey, İsa’nın “yumuşak huylu ve alçakgönüllü” sözleriyle ne anlatmak istediğini anlamamıza ne şekilde yardım edebilir? Yani, çarmıhın önünde, sahip olmamız gereken uygun tavır neden sadece yumuşak huyluluk ve alçakgönüllülüktür?.`