---
title:  “Bana Gelin...”
date:  24/07/2021
---

### Konuyla İlgili Metinler
Matta 11:20–30, Matta 5:5, Yasa’nın Tekrarı 18:15, Galatyalılar 5:1, Mısır’dan Çıkış 18:13–22, Galatyalılar 6.

> <p>Hatırlama Metni</p>
> “Ey bütün yorgunlar ve yükü ağır olanlar! Bana gelin, ben size rahat veririm” (Matta 11:28).

Bana gelin, ey bütün yorulanlar ve yükü ağır olanlar, ben size rahat veririm.”

İsa burada bize ne kadar harika bir vaatte bulunmuştur. Hangimiz zaman zaman, işin kendisi yüzünden değilse bile (ki genelde öyledir) emeklerimiz ve yaşamın kendisinin yol açtığı ağır yük yüzünden yükümüzün ağır olduğunu hissetmemişizdir ki? İsa burada bize neler yaşadığımızı bildiğini ve eğer O'na izin verirsek bize yardım edebileceğini anlatıyor.

Daha sonra, bize boyunduruğunu yüklenmemizi söyledikten sonra, İsa şöyle diyor, “Boyunduruğumu taşımak kolay, yüküm hafiftir” (Matta 11:30). Diğer bir deyişle, taşıdığınız diğer boyunduruk ve yüklerden kurtulun (onları bana verin) ve onların yerine benimkini alın çünkü benimkini taşımak daha kolay.

İsa’nın bahsettiği rahatlamayı nasıl tecrübe edebiliriz? Sonuçta biz Rabb’in günah sonrasında Âdem’e “ekmeğini alın teri dökerek kazanacaksın” (Yaratılış 3:19) dediği bir dünyada yaşıyoruz. Yani emek vermenin nasıl olduğunu ve en azından kendi başımıza taşıması çok zor görünen yükleri taşımayı biliyoruz.

_*31 Temmuz Sebt Günü’ne hazırlık için bu haftanın konusunu çalış._