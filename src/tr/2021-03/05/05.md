---
title:  “Çünkü Boyunduruğum Kolay”
date:  28/07/2021
---

Matta’nın bu bölümde boyunduruk sözcüğünü kullanma biçiminin, sözcüğün Yahudilikteki kullanımını tekrarladığını ve diğer Yeni Ahit ayetlerinin yasanın yanlış bir yorumuna atıfta bulunduğunu daha önce fark etmiştik.

`Matta 11:30 ayetinde “kolay” diye tercüme edilen Grekçe sözcük, aynı zamanda “iyi, güzel, kullanışlı ve müşfik” sözcükleri kullanılarak da tercüme edilebilir. Etrafımızdaki pek çok kişi Allah’ın yasasını sert, uyması zor ve hatta yersiz buluyor. Onların yasanın güzelliğini keşfetmelerine ve Yasa Koyucu’ya karşı sevgi beslemelerine nasıl yardımcı olabiliriz?`

Anne babalar her zaman evlatlarının attığı o ilk adımı hatırlarlar. O titrek ilk adımı dengesiz bir ikinci adım izler ve daha sonra çocuk büyük ihtimalle tökezleyerek yere düşer. Biraz göz yaşı hatta belki incinme olabilir fakat çocuk bir kere hareket etme özgürlüğünü hissettikten sonra, ayağa kalkıp yeniden deneyecektir. Yürü, düş, kalk, yürü, düş, kalk. Çocuk düşmeden yürümeyi öğrenene kadar bu böyle devam eder. Fakat tökezlemeler ve düşmeler arasında gururlu yüz ifadesiyle Anne, baba, artık yürüyebiliyorum diyen bir çocuk vardır.

İsa ile yürümek her zaman kolay olmayabilir fakat bu her zaman iyidir ve yapılacak doğru şeydir. Tökezleyebilir, hatta düşebiliriz fakat ayağa kalkıp O’nu yanımıza alarak yürümeye devam edebiliriz.

`Pavlus, Galatyalılar 5:1 ayetinde şöyle yazmıştı: “Mesih bizi özgür olalım diye özgür kıldı. Bunun için dayanın. Bir daha kölelik boyunduruğuna girmeyin.” Bu ne anlama geliyor? İsa bizi nasıl özgür kıldı? O’nun bizden taşımamızı istediği boyunduruk ile Pavlus’un bizi uyardığı “kölelik boyunduruğu” arasında ne fark var?`

Pavlus’un “kölelik boyunduruğu” derken söylemek istediği şey her ne idiyse, onun Allah’ın yasası olan On Emir’e itaat etmekten bahsetmediğinden emin olabiliriz. Tersine, itaat aracılığıyla, imanla, kurtuluşumuzun teminat altında olduğunu, yasaya değil, Mesih’in bizi saran doğruluğuna dayandığını anlayarak gerçek rahat ve özgürlüğe kavuşabiliriz.

`Allah’ın yasasına itaat ederek bir hayat yaşamak, neden yasaya itaatsizlik ederek bir hayat yaşamaktan daha rahatlatıcıdır?`