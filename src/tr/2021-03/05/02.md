---
title:  “Ben Size Rahat Veririm”
date:  25/07/2021
---

`Matta 11:20–28 ayetlerini oku. İsa’nın, “ey bütün yorgunlar ve yükü ağır olanlar! Bana gelin, ben size rahat veririm” ifadesinin bağlamı nedir? İsa bu rahatı bize nasıl verir?`

Hepimiz gibi İsa da asla bağlamı olmadan konuşmazdı. O’nu anlamak için, özellikle de O’nu yanlış anlamaktan kaçınıyorsak, söz konusu ifadenin söylendiği zamanki koşulları doğru kavramış olmalıyız.

Matta 11. bölüm, Matta’nın müjdesinde bir dönüm noktasıdır. Önemli Celile kentlerini suçlayan ifadeler Müjde’de o ana kadar duyulmuş en sert ifadelerdir. İsa yalakalık yapmaz; O, acıyan yere parmağını basar; O, “yanlış” insanlarla görüşür (Matta 9:9–13); O’nun günahlar bağışlayabildiğini iddia etmesi dini önderlerin gözünde kepazeliktir (Matta 9:1–8).

Aslında İsa insanlara çok yoğun derecede suçlayıcı sözler söylüyor, hatta onları o dönemde affedilemez kötülük şehri olarak görülen Sodom ile karşılaştırıyor. “Sana şunu söyleyeyim, yargı günü senin halin Sodom bölgesinin halinden beter olacaktır!” (Matta 11:24).

Gerginlik artıyor fakat tüm bunların içinde İsa vites değiştirerek gerçek rahata kavuşma vaadini sunuyor. O bunu yapabiliyor çünkü dediği gibi, “Babam her şey, bana teslim etti. Oğul’u, Baba’dan başka kimse tanımaz” (Matta 11:27). İsa’nın rahat verebilmesi O’nun ilahiliğine ve Baba ile olan birliğine dayanmaktadır.

Yüklerimizi üzerimizden atmadan önce, onları tek başımıza taşıyamayacağımızı anlamak zorundayız. Aslında çoğumuz gerçekte ne durumda olduğumuzun farkına varmadan gelmeyeceğiz. İsa’nın daveti ihtiyaca dayanmaktadır.

Matta 11:28 ayetindeki ifadesi, Grekçe orijinalinde bir buyruk ile başlıyor. “Gelin” sözcüğü ile bir seçim yapılmasından bahsedilmiyor; “Gelmek”, rahat bulmanın önkoşulunu temsil ediyor.  “Gelmek”, bizim denetimimizi teslim etmemizin gerekli olduğu anlamına geliyor. Cep telefonlarıyla yaşamlarımızdaki pek çok şeyi rahatça kontrolümüz altında tutabildiğimiz bir zamanda, İsa’ya gelmek doğal istikamet değil. Aslında, çoğu kişi için teslim olmak Hristiyan yaşamının en zor kısmı.

Biz haklı olarak Allah’ın bizim için Mesih’te yapmış olduğu her şey hakkında, kendimizi kendi başımıza kurtaramayacağımız konusunda ve benzeri pek çok konuda konuşmayı seviyoruz. Bunların hepsi doğrudur. Fakat sonunda, yine de bilinçli bir şekilde İsa’ya “gelme” tercihini yapmamız, yani O’na teslim olmamız gerekiyor. Hristiyan yaşamında özgür irade gerçeğinin cephe ve merkez olduğu yer işte burasıdır.

`Hangi yükleri taşıyorsun? Onları İsa’ya vermeyi ve O’nun sunduğu Kendisi için çok maliyetli olan rahatı tecrübe etmeyi nasıl öğrenebilirsin?`