---
title:  “Yüküm Hafiftir”
date:  29/07/2021
---

İsa’nın Matta 11:30 ayetindeki son ifadesi bir yükü taşıma tasvirinden yararlanıyor: “Boyunduruğumu taşımak kolay, yüküm hafiftir.”

`İsrail Mısır’dan ayrılıp denizi geçtikten sonra Musa kayınbabası Yitro’yu gördüğünde çok memnun olmuştu. Mısır’dan Çıkış 18:13-22 ayetlerini oku. Başka birinin yükünü taşımak bu öyküde nasıl görünüyor?`

Mısır'dan Çıkış 18:13 ayeti halkın sabahtan akşama kadar yargılama için Musa'ya geldiğini söylüyor. Musa’nın kayınbabası bunu gördüğünde, Musa’nın büyük işlere odaklanacağı, daha dünyevi işler için ise diğer güvenilir kişileri görevlendirileceği bir düzen kurması için damadına ısrarla yalvardı. Kutsal Yazı, Musa’nın Yitro’yu dinlediğini ve bu yaşam veren değişiklikleri hayata geçirdiğini söylüyor.

İsa bize yükünün hafif olduğunu söylediğinde, bize O’na, mutlak Yük Taşıyıcı’ya güvenebileceğimizi hatırlatmak istemişti. Musa gibi biz de yüklerimizi taşımak için başkalarına ihtiyaç duyduğumuzu öğrenmeliyiz. Pavlus’un 1. Korintliler 12:12–26 ayetindeki Mesih’in bedeni tasviri paylaşılan yüklerin nasıl göründüğüne dair iyi bir örnek oluşturuyor. Herhangi bir yükü taşıyabilmek için işleyen bir bedene ihtiyacımız var. Herhangi bir şeyi taşıyabilmek için kollara, bacaklara, omuzlara, kaslara ve kuvvete ihtiyacımız var.

`Galatyalılar 6:2 ayetini oku. Birbirimizin yükünü taşımak, Mesih’in yasasını yerine getirmemize nasıl yardım eder?`

Bu ayetin yazıldığı dönemin koşulları bunu anlamamıza yardım edebilir. Pavlus, Galatyalılar 6:1 ayetinde eğer bir kardeşimiz ayartılırsa onu yumuşak ruhla yola getirmemiz gerektiğini söylüyor (Matta 11:29 ayetinde İsa’nın yumuşak olduğunu söylediğini hatırla). Yük taşımak demek, yoldan çıkan birinin ilahi lütfu görmesine yardım etmek için onu iyileştirmek demektir. Yük taşımak aynı zamanda zor zamanlardan geçtiğimizde ya da diğer kişiler zor zamanlardan geçerken birbirimize yardım etmek anlamına gelir. “Yük” sözcüğünün Grekçesi ağırlığı ya da ağır bir taşı ifade edebilir. Bu, her birimizin yük taşıdığının ve her birimizin yükü taşımamıza yardım edecek diğer kişilere muhtaç olduğumuzun bir hatırlatmasıdır. Yükü paylaşmak, ilahi olarak buyrulmuş, nezaket gerektiren ve şefkat geliştiren bir kilise faaliyetidir

`Yakın zamanda, zorlandığın bir yükü taşımanda birinin sana yardım ettiği olayı düşün. Bu neden senin için çok önemliydi? Peki sen şimdi kimin yükünü taşımasına yardım edebilirsin?`