---
title:  Törenler ve Kurbanlar
date:  06/09/2021
---

Eski Ahit’in, örneğin Levililer kitabında açıklanan tören ve kurbanlık sistemi, dünün dersinde gördüğümüz Yeni Ahit gerçeklerine işaret eden Eski Ahit simgeleri konusunda daha da çok örnek ortaya koyuyor. Kutsal Kitap’ın günümüz okuyucuları bu törenleri genellikle önemsemiyor olsa da, bu törenler onları çalışan kişiler için çok değerli olabilecek pek çok önemli manevi gerçek barındırmaktadırlar.

`Sıradan İsraillilerin günah sunusu için talimatların açıklandığı Levililer 4:32–35 ayetlerini oku. Bizim günahlarımız için kurban sunusu yapabileceğimiz bir sunağı bulunan bir tapınağımız ya da kilisemiz olmasa da, bu törenden ne öğrenebiliriz?  Bu tören ile Yuhanna 1:29 ve 1. Petrus 1:18–21 ayetleri arasında ne bağlantı var?`

Bir tören önemli değerlerin ve bilginin kusursuz bir aktarıcısıdır ve bu bağlamda anlaşılması gerekmektedir. İstenilen sonucu vermesi için genellikle törenin belirlenmiş bir zamanda, belirli bir yerde ve daha önceden saptanmış faaliyetler dizisi takip edilerek gerçekleştirilmesi gereklidir. Aslında Eski Ahit’te kurban ile ilgili talimatları okuduğumuzda, Allah’ın hangi hayvanların, ne zaman, nerede kurban edileceği ve kurbanlık töreninde hangi prosedürlerin izleneceği konusunda çok özel detaylar vermiş olduğunu açıkça görebiliriz.

Elbette pek çok törenin merkezinde kan ve kanın dökülmesi, serpilmesi konuları bulunmaktadır. Bu hoş bir şey değil fakat hoş olması da gerekmiyor çünkü konu evrendeki en çirkin şeyle, günahla ilgili.

Kanın işlevi tam olarak neydi ve neden sunağın boynuzlarına sürülmesi gerekiyordu? Tapınağa dair törenler genellikle sıkı kurallara tabi (yani nasıl yapılacağına dair talimatlar verilmiş) olsa da, her türlü detay her zaman verilmiş olmuyordu. Belki de bunun sebebi insanların törende yapılanların ne anlama geldiğini çoktan biliyor olmalarıydı. Sonuçta İsrail’deki insanlar kanın ne kadar önemli olduğunu biliyorlardı (Levililer 17:11).

Fakat Levililer 4:32–35 ayetinden alınan örnek, Levililer 4:35 ayetinde önemli bir açıklama barındırıyor: “Kâhin RAB için yakılan sunuların üzerinde hepsini sunakta yakacak. Kâhin kişinin günahını bağışlatacak ve kişi bağışlanacak ” Yani, kan tüm kefaret süreci için çok önemliydi, o günahkârların Kutsal olan Allah ile düzeltilmelerini mümkün kılan vasıtaydı. O halde, bu kurban törenlerinde gördüğümüz, Mesih’in bizim yararımıza olan ölümü ve hizmetinin bir örneği, bir modelidir.

`Tanrılığın Bir üyesinin, İsa’nın, onun kefaretini ödemek için kurban olmasına, Kendisini kurban etmesine mal olduğuna göre, günahın gerçekten ne kadar kötü olduğu üzerine düşün. Bu, işlere değil de her zaman lütfa güvenmemiz gerektiğine dair bize ne öğretmeli? Sonuçta Mesih’in bizim için çoktan geçekleştirmiş olduğu şeye biz ne ekleyebiliriz ki?`