---
title:  Musa’ya Vaftiz Edilmiş
date:  05/09/2021
---

`1. Korintliler 10:1-11 ayetlerini oku. Pavlus, “bu olaylar” derken Korint’teki okuyucularına ne anlatmak istiyordu?`

1. Korintliler 10:6 ayetinde geçen ve pek çok çeviride “olaylar” diye tercüme edilen (1. Korintliler 10:11 ayetinde de benzer şekilde kullanılan) sözcüğün Grekçe orijinali typos sözcüğüdür. Dilimizdeki tip sözcüğü bu Grekçe isme dayanmaktadır. Bir tip (veya örnek) hiç bir zaman asıl değildir fakat aslın bir simgesi ya da temsilidir. O, başka bir şeyin örneğidir.

İbraniler 8:5 ayeti bu tip ilişkiye iyi bir örnek oluşturuyor: “Bunlar [Eski Ahit tapınak hizmetinin rahipleri] göktekinin örneği ve gölgesi olan tapınakta hizmet ediyorlar. Nitekim Musa tapınma çadırını kurmak üzereyken Tanrı tarafından şöyle uyarıldı: ‘Her şeyi sana dağda gösterilen örneğe göre yapmaya dikkat et.’ ”

İbraniler kitabındaki bu ayet göksel ve dünyasal gerçeklikler arasındaki doğrudan bağlantıya ışık tutuyor ve daha sonra Allah’ın Musa’ya çöl tapınağını dağda gösterdiği “örneğe tıpatıp uygun” yapmasını söylediği Mısır’dan Çıkış 25:9 ayetinden alıntı yapıyor. Burada, tüm törenleri, prosedürleri ile dünyasal tapınağın, İsa’nın göksel tapınakta bizim Başkâhinimiz olarak gerçekleştirdiği işin bir “örneği”, simgesi, modeli olduğu anlatılıyor.

Bunu aklımızda tutarsak, Pavlus’un 1. Korintliler 10. bölümde ne anlatmak istediğini daha iyi anlayabiliriz. Pavlus bu ayetlerde Vaat Edilmiş Ülke yolundaki Allah’ın çöldeki halkının bazı çok önemli tecrübelerinin üzerinden geçiyor. Pavlus, “Atalarımız” derken Mısır’ı terk etmiş olan, bulutun altında bulunan, denizi geçmiş olan ve bu sebeple hepsi kölelikten yeni, özgür bir yaşama vaftiz edilen Yahudi soyundan bahsediyor.

Pavlus bu çöl yolculuğunun önemli olaylarını, bireysel vaftizin bir örneği ya da modeli olarak görüyor.  Pavlus’un bakış açısı takip edildiğinde,” ruhsal yiyecek” diye bahsettiği şeyin muhtemelen man olduğu anlaşılacaktır (Mısır’dan Çıkış 16:31–356 ile karşılaştır). İsrailliler, Pavlus’un Mesih olduğunu bildirdiği kayadan su içmişlerdi (1. Korintliler10:4). İsa’yı örneğin “yaşam ekmeği” (Yuhanna 6:48) ve “yaşam suyu” (Yuhanna 4:10) olarak düşündüğünüzde, bütün bunlar son derece anlam kazanıyor. Bu sebeple burada gördüğümüz ey, Pavlus’un bugün Hristiyanlara bireysel olarak uygulanabilecek manevi gerçekleri açıklamak için örnek olarak Eski Ahit tarihini kullanmasıdır.

`İsraillilerin Mısır’dan Çıkış’taki tecrübeleri üzerine düşün. Onların bize bıraktıkları hem iyi hem de kötü “örneklerden” hangi manevi dersleri öğrenebiliriz?`