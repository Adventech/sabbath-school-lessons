---
title:  Dinlenmenin “Örneği”
date:  07/09/2021
---

Daha önce görmüş olduğumuz örneklerin yanında, örnekler ve simgeler kavramı da kutsal kitap kavramı dinlenmeye uygulanabilir. Bunu görmek için Yeni Ahit’teki İbraniler kitabına bakmamız gerekiyor.

`İbraniler 4:1-11 ayetlerini oku. O’nun huzur diyarına girmek vaadi neden bahsediyor? İsraillilerin Mısır’dan Çıkış ve çölde başıboş gezme tecrübeleri Allah’ın huzur diyarına girme düşüncesini kavramamıza ne şekilde yardımcı oluyor?`

Azim ve sadakat konuları burada çok önem kazanıyor. Yedinci Gün Sebt’inden bahsediyor olsa da, bu ayetlerin ana odağı (bunlardan önce neyin geldiğini görmek için İbraniler 3:7–19 ayetlerine bak) aslında Allah’ın halkına yapılan imanlarını muhafaza etme, yani Rabb’e ve müjdeye sadık kalma çağrısı.

Bu ayetler okuyucuya Allah’ın geçmişteki yönetiminden öğrenilen dersleri ciddiye almayı hatırlatmaktadır; “öyle ki, hiçbirimiz aynı tür sözdinlemezlikten ötürü düşmesin” (İbraniler 4:11). Dikkat edin, bu bir fırsattır! Ayetler şöyle devam ediyor, İsrail müjdeyi duymadı, söz de onlara fayda sağlamadı.  Onlar imanlarını güven ve itaat ile güçlendirmek yerine isyan etmeyi tercih ettiler (İbraniler 3:7–15 ile karşılaştır) ve bu sebeple Allah’ın onlar için istediği huzuru asla tecrübe edemediler.

İbraniler 4:3 ayeti iman ve huzur arasındaki yakın ilişkiye işaret ediyor. O’nun huzur diyarına ancak huzuru vaat eden ve bu vaadi gerçekleştirecek kudrette Olan’a, yani elbette İsa Mesih’e inanıp güvendiğimiz zaman girebiliriz.

`İbraniler 4:3 ayetini yeniden oku. Bahsedilen insanlarla ilgili asıl sorun neydi? Bundan, onlar gibi iyi haberi almış olan bizler kendimiz için hangi dersi çıkartabiliriz? (Bkz. İbraniler 4:2).`

İlk Hristiyan topluluğu Allah’ın daha önceki vahyini (“Eski Ahit” dediğimiz şeyi) kabul etmişlerdi ve İsa Mesih’in Allah’ın Kuzu’su, günahları için kurban olduğuna ve kurbana iman etmek yoluyla İsa’daki kurtuluşu ve bize O’nda sunulan rahatı tecrübe edebileceklerine inanıyorlardı.

`İşlerle değil de lütufla kurtarıldığımızın bilincinde olarak, İsa’nın kanıyla kurtarılmanın ne demek olduğunu anlamak, O’nda sahip olabileceğimiz huzur diyarına girmemize nasıl yardımcı olabilir?`