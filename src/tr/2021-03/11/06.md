---
title:  Göksel Bir Kenti Fethetmek
date:  09/09/2021
---

İbraniler kitabı 4. bölümdeki anahtar fikirlerin mantıksal gelişimi özellikle İbraniler 4:8–11 ayetleri okunduğunda belli oluyor. Yeşu İsrail’e dinlenme sağlamadı. Sonuç olarak, Allah yalan söylemediğine göre, Allah’ın halkı için kalmış olan başka bir “dinlenme” daha olmalı. Bu topluluk sadece Yahudi imanlılardan oluşmuyordu. İsa’yı kişisel Kurtarıcı’sı olarak kabul etmiş herkes topluluğa dahildi.

`Galatyalılar 3:26–29 ayetlerini oku ve Allah’ın çarmıhtan sonraki antlaşma halkının özelliklerine bak. Dönemin şartları göz önüne alındığında, Pavlus artık ne Yahudi ne Grek, ne köle ne özgür, ne erkek ne dişi ayrımı var derken ne demek istiyor?`

İbraniler kitabı 4. bölüm zaman zaman yedinci gün Sebt’ini tutmayı vurgulamak için kullanılmış olsa da bazı kişiler, başka bir (son zaman) dinlenmesinin olmasını öne sürerek, onu Sebt dinlenmesinin geçerliliğini sorgulamak için kullandılar. Her iki yaklaşım da kutsal kitap ayetini doğru şekilde yansıtmıyor. Tersine ayette anlatılmak istenen şu: Allah’ın özel dinlenmesinin son zamanda olduğuna odaklanılması Yaratılış’tan beri vardı. Sebt dinlenmesinin kutlanması bu son zaman dinlenmesinin küçük, haftalık bir tadımını sunuyor. Aslında, Yahudiler için Sebt Günü ‘olam haba’nın’ (“gelecek dünya”) küçük bir habercisi olarak anlaşılıyordu.

Allah’ın halkı için hâlâ varlığını sürdüren ve yeryüzünün ilk Sebt gününde Allah’ın dinlenmesini tekrarlayan Sebt–benzeri dinlenme, bizim kendi işlerimizi durdurabileceğimiz ve O’nun bize verdiği kurtuluş sözünü gerçekleştireceğine güvenebileceğimiz anlamına gelir.

Bazı yorumcuların savunduklarının tersine, ayetin bağlamı Sebt emrinin Mesih’in sağladığı kurtuluşun dinlenmesinde çoktan tamamlanmış olduğu, bu sebeple Hristiyanların bu emre uymasının gerekli olmadığı savını desteklememektedir. Mesih’in bizim için yapmış olduğu aracılığıyla bize sunulan nihai dinlenme Kutsal Kitap’ın yedinci gün Sebt’inin yerini almaz, tersine onu daha da değerli kılar.

İnsanların kendisini geliştirmesine, çok çalışmaya ve becerikliliğe çok fazla değer verilen bu dünyada, İsa’da dinlenmek ve O’nun lütfunun bizi kurtarmak ve dönüştürmek için yeterli olduğuna güvenmek gerçek anlamda karşı kültür davranışıdır.

`Günahlarının çok ağır olduğunu, yüreklerinin değiştirilemeyeceğini ve kendilerinin gerçekten umutsuz vaka olduğunu düşünen kişilerin İsa’da rahat bulmalarına nasıl yardım edebilirsin? Onlarla hangi Kutsal Kitap ayetlerini paylaşırsın?`