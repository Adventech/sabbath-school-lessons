---
title:  Yüreklerinizi Katılaştırmayın
date:  08/09/2021
---

`İbraniler 4:4–7 ve Mezmurlar 95:8–11 ayetlerini oku. Burada, hem Mezmurlar’da hem de İbraniler’de hangi uyarı yapılıyor ve bu uyarı bugün bize ne söylemeli?`

İbraniler 4:4–7 ayetlerinde, hem yaratılış öyküsünden hem de Mezmurlar 95:11 ayetinden alıntı yapılarak İsraillilerin sadakatsizliklerinden bahsediliyor ve Allah’ın onlar için istediği rahata kavuşamamaları buna bağlanıyor.

Aslında Mezmurlar 95:8–11 ayetleri İsrail’in çöl tecrübesi ile Allah’ın huzur diyarı arasında bağlantı kuruyor ve ilk olarak Vaat Edilmiş Ülke ile ilişkilendirilen ilahi yemini, yani imansız İsrail’in O’nun huzur ülkesine girmeyeceği yeminini barındırıyor.

İsrail elbette Vaat Edilmiş Ülke’ye girmedi. Sınırı geçip Allah’ın yardımıyla ülkenin kalelerini zapt eden ve oraya yerleşen yeni bir kuşaktı.

Onlar Allah’ın huzur diyarına girmediler yani pek çoğu İsa’daki kurtuluş gerçeğini tecrübe etmedi çünkü pervasızca itaatsizlik ederek imansızlıklarını göstermişlerdi. Huzur diyarı, ülke ile ilişkilendirilmiş olsa da aslında bahsedilen sadece insanların nerede yaşadıkları değildi.

`İbraniler 4:6 ayeti gerçek huzurla ilgili ilahi vaadi daha önce duymuş olanların söz dinlemedikleri için o diyara girmediklerini söylüyor. İtaatsizlik ile Allah’ın huzur diyarına girmek arasındaki bağlantı nedir?`

“Bugün” ifadesi aciliyeti belirtir. “Bugün”, artık vakit öldürecek zaman kalmadığı anlamına gelir. “Bugün”, hemen şimdi bir karşılık ve karar verilmesini gerekli kılar.

Pavlus sêmeron “bugün” sözcüğüne sıkı sıkıya tutunuyor ve onun rahata kavuşma konusunda ne kadar önemli olduğunu gerçekten vurguluyor. Öte yandan Mezmurlar 95:7, 8 ayetlerinde ise, Allah’ın halkına, atalarının hatalarını tekrar edip sadece Allah’ın bize sunduğu kurtuluşta bulunan gerçek huzura girmekte başarısız olmamaları için uyarıda bulunuluyor ve yalvarılıyor.

`Bugün, “Eğer bugün O’nun sesini işitirseniz yüreklerinizi katılaştırmayın” cümlesi bizim için ne ifade etmeli? Bugün sözcüğü neden çok önemli? Sonuçta Mezmurlar bu sözcüğü binlerce yıl önce kullanmıştı. Buna rağmen, neden en az onu binlerce yıl önce duyanlar kadar bizim “bugünümüz” için de hâlâ önemli olmalı?`