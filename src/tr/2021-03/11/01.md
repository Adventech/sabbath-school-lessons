---
title:  Daha Fazlasını Arzu Etmek
date:  04/09/2021
---

### Konuyla İlgili Metinler
1. Korintliler 10:1–11, Levililer 4:32–35, Yuhanna 1:29, İbraniler 4:1–11, Mezmurlar 95:8–11.

> <p>Hatırlama Metni</p>
> “Bu olaylar, onlar gibi kötü şeylere özlem duymamamız için bize ders olsun diye oldu” (1. Korintliler 10:6).

New York Amerika Birleşik Devletleri’ndeki Queens Sanat Müzesi, New York’taki bütün binaları gösteren dünyadaki en büyük mimari şehir modeline ev sahipliği yapmaktadır. 1/1200 ölçeğinde küçültülmüş olan bu model (100 metre 7,5 santimetreye karşılık geliyor), neredeyse 870 metrekare yer kaplamaktadır. 1964 yılında tamamlanmış olan bu modelin yapımında 100 zanaatkar üç yıldan uzun süre çalışmıştı. 1990’lı yıllarda güncellenmiş olsa da 2021 yılının şehir görünümünü yansıtmamaktadır. Bu model, şehrin muazzam derecede detaylı ve karmaşık bir kopyasıdır.

Fakat, sonuçta bu sadece bir kopya, bir model, daha büyük, daha derin ve modelin kendisinden daha karmaşık olan bir şeyin bir temsilidir.

Örnekler aslında böyle olur. Asıl değildirler fakat asıllarının simgeleri olarak işlev görürler. Bir örnek, aslının özünü kavramamıza yardımcı olur fakat asla onun yerini alamaz. Tersine, onun varlık sebebi insanların aslının nasıl olduğunu daha iyi anlamalarına yardımcı olmaktır.

Kutsal Yazı her biri aslında daha büyük göksel gerçeklere işaret eden faaliyet ve kurumların küçük örnekleriyle doludur. Kutsal Kitap konularından olan dinlenme ile ilgili olan İbraniler kitabı 4. bölüm, bu gerçeklerden birini keşfetmemize yardım ediyor.

_*11 Eylül Sebt Günü’ne hazırlık için bu haftanın konusunu çalış._