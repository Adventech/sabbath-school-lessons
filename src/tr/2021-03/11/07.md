---
title:  Ek Çalışma
date:  10/09/2021
---

“İsa’ya denemelerimiz ve zorluklarımızla birlikte gelmeye her zaman istekli olmuyoruz. Bazen sorunlarımızı insan kulaklarına döküyor, sıkıntılarımızı bize yardım edemeyecek kişilere anlatıyor ama kederli yolları sevinç ve huzur patikalarına dönüştürebilecek İsa’nın ellerine her şeyimizi bırakmayı ihmal ediyoruz. Benliği inkâr ve fedakârlık çarmıha görkem ve zafer kazandırır. Allah’ın vaatleri çok değerlidir. O’nun isteğini bilmek için O’nun sözünü çalışmalıyız. Dikkatle çalışılan ve pratikte itaat edilen ilham edilmiş sözler, tökezlemeden yürüyebileceğimiz açık bir yolda adımlarımıza yol gösterecektir. Keşke herkes, din görevlileri ve halk, yüklerini ve tereddütlerini bunları yüklenmek ve kendilerine huzur ve rahat vermek için beklemeyen İsa’ya verseler!  O, Kendisine itimat edenleri asla yüzüstü bırakmayacaktır.” —Ellen G. White, The Signs of the Times [Vakitlerin İşaretleri], 17 Mart 1887, s. 161.

“Sevgili genç, Rabb’in, adil Yargıç’ının, Baba’nın ve kutsal meleklerin huzurunda senin adını ikrar ettiği anı sevinçli bir umut ve ümitle bekleyebiliyor musun?  Mesih’in ikinci görünüşü için yapabileceğin en iyi hazırlık, O’nun ilk gelişinde bize getirmiş olduğu büyük kurtuluşa sıkı bir imanla güvenmektir. İsa’ya kişisel bir Kurtarıcı olarak inanmalısın.”—Ellen G. White, Our High Calling [Bizim Yüce Çağrımız], s. 368.

**Tartışma Soruları**

`Sebt Günü, onun Allah’ın halkı için olan göksel dinlenmeyi önceden canlandırmasına yol açan hangi özelliklere sahip? Yani, Sebt dinlenmesi ne şekilde bize sonsuzluğun bir ön tadımını veriyor?`

`Kefaret barıştırma anlamına gelir ve Allah’a dönüş yolunu işaret eder. Romalılar 5:11 ayetindeki şu önemli ifadeyi düşün: “Yalnız bu kadar da değil, bizi şimdi Tanrı’yla barıştırmış olan Rabbimiz İsa Mesih aracılığıyla, Tanrı’nın kendisiyle de övünüyoruz” Birisi sana, “Allah’la barıştırılmak ne anlama geliyor ve bu barışma senin hayatında hangi değişikliklere yol açtı?” diye sorsa, ne cevap verirdin?`

`Hristiyan yaşamımızda önemsiz şeylere fazlasıyla değer vermekten nasıl kaçınabiliriz? Bizim Allah’ın Sözü’nde sunulan büyük resme odaklanmamızı sağlayacak olan şey nedir?`

`Israil’in çocuklarının çölde yaptıkları onca hatayı ve gösterdikleri imansızlığı düşün. Onların karşılaştıkları zorluklar bizimkilerden farklı olsa da (Uçsuz bucaksız bir çölde dolaşmıyoruz), orada hangi ortak ilkeler mevcut? Yani, kendi Hristiyan yürüyüşümüzde, ne şekilde onların karşılaştığı aynı zorluklarla karşılaşabiliriz ve onların hatalarından nasıl ders alırız?`