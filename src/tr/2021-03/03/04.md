---
title:  İhtiras
date:  13/07/2021
---

İsa’nın çarmıha gerilmesinden önce yeryüzündeki geçirdiği son hafta gerçekleştirdiği hizmetini çalışmak her zaman bir cesaret ve ilham kaynağıdır. Bu çalışma ayrıca huzursuzluk ve ihtirasın insanları nasıl da düşüncesizce konuşmaya ve davranmaya yönlendirdiğini de gösterecektir

`Luka 22:14–30 ayetlerini oku ve bu önemli akşam yemeğinde öğrencilerinin aralarında kimin en üstün sayılacağını tartıştığını duyduğu zaman İsa’nın neler hissetmiş olduğunu düşün (Luka 22:24). Öğrenciler neden bu çok önemli yemeği bir kenara bırakıp kimin üstün olduğu konusuna odaklanmışlardı?`

Bizler diğer insanlarla kilisemizde, ailemizde ya da iş yerimizde kimin üstün olduğu konusunda nadiren konuşuruz. Bu konuda çok düşünüyor olabiliriz fakat kim açıkça bu konuda konuşur ki?

İsa’nın takipçilerinden oluşan topluluk içinde bu soru ilk defa sorulmuyordu. Matta 18:1 ayetinde öğrenciler, daha soyut bir çerçeve içinde İsa’ya bu soruyu soruyorlar: “Göklerin Egemenliği’nde en büyük kimdir?” İsa’nın verdiği cevabın içinde örnek bir ders bulunmaktadır. Yanına bir çocuk çağırdı, onu topluluğun ortasına dikti. Topluktakilerin gözleri açıldı, kaşlar kalktı. İsa’nın bu hareketi bir açıklamayı gerekli kılıyordu ve Matta 18:3 ayetinde Efendi şöyle buyurdu: “Size doğrusunu söyleyeyim, yolunuzdan dönüp küçük çocuklar gibi olmazsanız, Göklerin Egemenliği’ne asla giremezsiniz.”

İsa’daki gerçek rahata kavuşmak için dönüşüm temel derecede önemlidir. Dışarıdan gelecek olan yardıma muhtaç olduğumuzun farkına varırız. Bir anda, kendimize güvenemeyeceğimizi, İsa’ya dayanmamız gerektiğinin farkına varırız. Değerlerimizin ve ihtiraslarımızın dönüşmesini tecrübe ederiz. İsa öğrencilerine şunu diyor: Bu çocuk gibi Bana güvenin ve Bana dayanın. Gerçek üstünlük kendi doğrularınızdan vazgeçmek ve krallığın değerlerini kucaklamaktır.

Maalesef, İsa onlarla son akşam yemeğini yediği sırada öğrenciler bu dersi daha öğrenememiş görünüyorlardı. Çekişmeleri ve rekabetleri bir daha asla tekrarlanmayacak mükemmel bir birlikteliği mahvetmişti.

Yıllarca İsa ile birlikte olmalarına, O’nunla birlikte hizmet etmelerine, O’nun ayağının dibinde O’nu dinleyip O’ndan öğrenmelerine rağmen, bu mu olmuştu? İnsan yüreğinin nasıl da yozlaşmış olduğunun ne kadar üzücü bir örmeği! Fakat olumlu tarafından bakarsak, Rabb’in lütfunun her daim var olan gerçekliğini düşün, öyle ki öğrencileri böylesine sefil bir tartışma içine girmiş olsalar da, İsa onlardan vazgeçmedi

`Düşkün insanlar olarak hepimizin ağına düştüğümüz kendini yüceltme arzusu için çarmıhtaki İsa’yı her zaman odağımızda tutmak neden güçlü bir ilaçtır?`