---
title:  Ek Çalışma
date:  16/07/2021
---

“Benliğe odaklanmış olan yaşamda büyüme ya da verimlilik olamaz. Mesih’i kişisel bir Kurtarıcı olarak kabul ettiyseniz, kendinizi unutmalı ve başkalarına yardım etmeye çalışmalısınız. Mesih’in sevgisini anlatın, O’nun iyiliğinden söz edin. Ortaya çıkan her görevi yapın. Canların yükünü yüreğinizde taşıyın ve elinizden gelen her türlü şekilde kayıp olanları kurtarmaya çalışın. Mesih’in Ruhu’nu –özverili sevgi ve başkaları için çalışma Ruhu’nu– aldığınızda, gelişecek ve meyve vereceksiniz. Ruh’un lütufları karakterinizde olgunlaşacak. İmanınız artacak, kanaatleriniz kesinleşecek, sevginiz mükemmel hale getirilecek. Pak, asil ve sevgi dolu olan her şeyde Mesih’in suretini gitgide daha fazla yansıtacaksınız.”—Ellen G. White, Christ’s Object Lessons [Mesih’in Örnek Dersleri], s. 67, 68.

Kilise üyeleri arasındaki meselelerle ilgilenirken, “ilgili tarafların her ikisinin de yürekleri lütfa boyun eğmediğinde, aralarındaki konuşma saatlerce uzuyor ve kendi zamanları boşa harcanmakla kalmıyor, Allah’ın hizmetkârları da onları dinlemek üzere alıkonuluyor. Oysa gurur ve bencillik bir kenara konulabilse, beş dakika pek çok zorluğun üstesinden gelmeye yeter.”—Ellen G. White, Early Writings [İlk Yazılar], s. 119.

**Tartışma Soruları**

`Bencilliğin üstesinden gelmenin pratik yöntemleri hakkında düşün. Sınıfta birbirinizi sorumlu tutarak bu düşüncelerin gerçeğe dönüşmesini nasıl sağlayabilirsiniz?`

`İhtiraslar tabiatı gereği kötü değillerdir. Fakat, ihtiras tarafından harcanma tuzağına düşmeden nasıl ne şekilde Allah'tan büyük beklentilere sahip olabilir ya da onları hayal edebiliriz?`

`Pek çoğumuz dışarıda ihtiras, ikiyüzlülük, bencillik ya da kıskançlık göstermiyor. Dış dünyaya sevecen yüzümüzü göstermekte çok becerikliyiz. Fakat kavak ağaçlarının köklerinin oluşturduğu şebeke gibi tüm bu olumsuz özellikler de yüzeyin hemen altında pusuya yatmış bekliyor. Ruh’un rehberlik ettiği karakter dönüşümü gerçekte nasıl görünür? Huzursuzluğun kökeninin üstesinden nasıl gelir ve İsa’daki gerçek rahata nasıl kavuşabiliriz?`

`İkinci Geliş’in önemi hakkındaki Perşembe gününün son sorusu üzerine derinlemesine düşün. Nihayetinde, o olmasa başka ne umudumuz var ki? O olmasa, ölülerin ancak İkinci Geliş’te gerçekleşecek olan dirilişe kadar uyuduğunu göz önünde bulundurursak, İsa’nın ilk gelişinin bizim için ne faydası olurdu?`