---
title:  Huzursuzluğun Kökenleri
date:  10/07/2021
---

### Konuyla İlgili Metinler
Matta 10:34–39, Luka 12:13–21, Filipililer 2:5–8, Luka 22:14–30, Matta 23:1–13.

> <p>Hatırlama Metni</p>
> “Çünkü nerede kıskançlık, bencillik varsa, orada karışıklık ve her tür kötülük vardır”(Yakup 3:16).

Kavaklar, 15–30 metre yüksekliğe ulaşabilen, çok güzel ağaçlardır. Yazların serin geçtiği soğuk iklimlerde büyüyüp gelişirler. Kerestesi mobilyalarda, ayrıca kibrit ve kâğıt imalatında kullanılır. Kabukları çok besleyici olduğu için, geyikler ve diğer hayvanlar soğuk kış aylarında sıklıkla genç kavak ağaçlarının kabuklarıyla beslenirler. Kavaklar çok fazla güneş ışığına ihtiyaç duyarlar ve kış ayları da dâhil sürekli olarak büyümeye devam ederler. Bu, kış aylarında onları farklı hayvanlar için önemli bir besin kaynağı haline getirir.

Kavak ağaçlarının en bilinen özelliği ise bitki dünyasının en büyük kök şebekelerinden birine sahip olmalarıdır. Toprağın altına yayılan sürgünler hızla büyüyerek geniş bir alanı kaplayan bir kök kolonisi oluştururlar. Kavak ağaçları tek başına olduklarında 15 yıl yaşayabilirler fakat yerin altındaki daha büyük organizma binlerce yıl varlığını sürdürebilir.

Bu haftanın dersinde huzursuzluğumuzun kökenlerinden bazılarını keşfedeceğiz. Bizi İsa’daki gerçek rahatı bulmaktan alıkoyan pek çok şey vardır. Bunlardan bazıları göz önündedir ve fark etmek için çok dikkat gerektirmez. Bazıları ise kavak ağaçlarının toprağın altındaki devasa yapısı gibi görünür değildirler. Bizi Kurtarıcı’dan ayıran tavırların ve davranışların her zaman bilincinde olmayabiliriz.

_*17 Temmuz Sebt Günü’ne hazırlık için bu haftanın konusunu çalış._