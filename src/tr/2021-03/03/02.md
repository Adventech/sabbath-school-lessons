---
title:  İsa Bölünmeye Sebep Oluyor
date:  11/07/2021
---

Anlaşmazlıktan zevk alan çok az sayıda insan vardır. Hepimiz uyum ve huzurun hasretini çekeriz. Kilise ya da enstitülerimizde verilen seminerlerde barış sağlamayı ve anlaşmazlığı çözmeyi öğretiyoruz

`Matta 10:34-39 ayetlerini oku. İsa yeryüzüne barış değil kılıç getirmeye geldiğini söylerken ne anlatmak istiyor? İsa’nın “Esenlik Önderi” (Yeşaya 9:6) olduğu göz önünde bulundurulduğunda, bu ne anlama geliyor?`

İsa’nın Matta 10:34–39 ayetlerindeki ifadesi, şaşırtıcı derecede mantıksız. Seçkin fedailerle çevrilmiş güçlü bir kral değil de yardıma muhtaç bir bebek olarak gelmiş olan, komşulara da düşmanlara da sevgi beslemeyi vaaz eden Kurtarıcı, şimdiyse takipçilerine bölünme ve kavga getirdiğini söylüyor. Öğrencileri de , O’nu dinleyenler de, “bu nasıl olabilir?” diye düşünmüş olmalı.

Matta 10:35–39 ayetleri aslında bağlılık ve sadakat ile ilgili. İsa, Mika 7:6 ayetinden alıntı yaparak Kendisini dinleyenleri sonsuzluk için bir seçim yapmaya zorluyor. Bir evlat anne babasını sevmeli ve onurlandırmalıdır. Bu, Musa’nın dağda aldığı yasanın yasal bir gerekliliğiydi. Bu, Allah’ın istediği işleme biçiminin bir parçasıydı fakat buna rağmen, eğer bu sevgi dinleyicinin İsa’ya olan bağlılığına üstün gelecekse, zor kararı vermek gerekli olacaktı. Anne ve baba çocuklarını sevmeli ve onlara bakmalıydı. Fakat bu sevgi ebeveynlerin İsa’ya olan bağlılığının üstüne çıkacaksa, zor kararı vermek gerekli olacaktı. Önce, öncelikli olan şeyler, İsa bu paragrafta bize bunu hatırlatıyor.

İsa bu seçimi üç cümlede net bir şekilde açıklıyor ve bu cümlelerin her birinde layıktır sözcüğünü kullanıyor. Layık olmak yüksek ahlâki standartlara ya da günahı alt etmeye dayanmamaktadır. Layık olmak, kişinin İsa ile olan ilişkisine dayanır. Biz, anne, baba, evlat, diğer her şeyin üzerinde O’nu seçtiğimizde layık oluruz. Biz çarmıhın ıstırabını seçerek İsa’yı takip ederiz.

“En büyük arzum, gençlerimizin, kendilerini çarmıhı yüklenip İsa’yı takip etmeye yönlendirecek olan bu saf dindarlık ruhuyla aşılandığını görmektir. Siz Mesih’in genç öğrencileri, ilkelerin denetimi altında, paklık ve doğruluk kaftanını kuşanmış olarak ilerleyin. Kurtarıcınız sizi yeteneklerinize en uygun olan ve en yararlı olacağınız mevkiye yönlendirecektir.”—Ellen G White, Testimonies for the Church [Kilise için Tanıklıklar], 5. Cilt, s. 87.

`Bazen kendimiz tercih etmeden, bazen de gönüllü olarak bir çarmıhı taşırız. Her iki durumda da, çarmıhı imanlı bir şekilde taşımanın anahtarı nedir?`