---
title:  Ek Çalışma
date:  02/07/2021
---

“Rabbiler dini görevleri sürekli gösteriş yaparak yerine getirmeyi, dinin bir parçası olarak görüyorlardı. Kendilerini dindar kimseler olarak göstermek için anlamsız formalitelere bağımlıydılar. Böylece Allah'tan uzaklaştılar ve kendilerine aşırı derecede güven duymaya başladılar. Aynı tehlike bugün hala varlığını sürdürmektedir.  Allah'ın işini yerine getirmede insanın etkinliği ve başarısı artınca, insani planlara ve yöntemlere aşırı ölçüde güven duyma tehlikesi oluşur. Böylece dua etmeye verilen önem ve iman azalır. Tıpkı öğrenciler gibi bizler de Allah'a olan bağılılığımızı göz ardı etme ve kendi yaptığımız işlerle kurtuluşu aramanın tehlikesi içindeyiz. Aslında yaptığımız işin gerçekleşmesini sağlayan gücün, İsa'nın gücü olduğunun farkına varıp sürekli olarak O'nun yolundan gitmeliyiz.  Karanlıkta kalmış ve kaybolmuş olan insanların kurtuluşu için ciddi bir şekilde çalışırken, dua ve Allah'ın Sözü üzerinde çalışmak için kendimize zaman ayırmalıyız. Dua ederek ve İsa'nın gücüyle kutsanarak gerçekleştirilen işin, sonunda insanların iyiliği için yeterli olduğu görülecektir.”—Ellen G. White, Sevgi Öğretmeni, s. 346.

**Tartışma Soruları**

`Sürekli olarak başarılı olma, bedensel olarak ve fiilen her zaman müsait olma, gerçekçi olmayan ve Allah’ın emretmediği ideallere göre yaşamaya çalışma baskısı, insanları duygusal, fiziksel ve ruhsal olarak hasta edebilir. Kiliseniz nasıl dinlenmeye özlem duyan, yıpranmış ve yorgun insanlara kucak açan bir yer olabilir?`

`Bizim de, Allah için bir şeyler yaparken dahi gereğinden fazla meşgul olmamız mümkün mü? Markos 6:30-32 ayetlerindeki İsa ve öğrencilerinin öyküsünü düşün ve bunu Sebt okulu topluluğunuzda nasıl uygulayacağınızı tartışın.`

`1899 yılında bir hız rekoru kırıldı. Bir kişi arabayla saatte 64 kilometre hıza ulaştı ve zarar görmeden rekor denemesini tamamladı. Bugün elbette arabalar çok daha hızlı gidebiliyor. Ve cep telefonlarımızdaki işlemciler, bir kuşak öncesinin süper bilgisayarlarının kullandığı işlemcilerden çok daha hızlı. Hava taşımacılığı artık daha hızlı ve gittikçe de hızlanıyor. Vurgulamak istediğimiz, günümüzde neredeyse her şey geçmişe görece daha hızlı fakat bunun sonucu nedir? Hâlâ koşuşturup duruyoruz ve yeterince dinlenmiyoruz. Bu, temel insan doğası ve Allah’ın dinlenmeyi emirleri arasına dâhil edecek kadar önemli görmesi hakkında bize ne anlatmalı?`

`Aden bahçesinde, günahtan bile önce Sebt Günü dinlenmesinin tesis edilmiş olması üzerine biraz daha düşün. Bu hakikatin ilginç teolojik çıkarımlarına ek olarak, günahsız, mükemmel bir dünyada bile dinlenmeye ihtiyaç duyulması bize ne anlatıyor?`