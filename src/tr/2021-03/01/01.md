---
title:  Yedi Gün Yirmi Dört Saat Toplumunda Yaşamak
date:  26/06/2021
---

### Konuyla İlgili Metinler
Yaratılış 2:1–3, Yeremya 45:1–5, Mısır’dan Çıkış 20:11, 2. Samuel 7:12, Markos 6:30–32, Yaratılış 4:1–17.

> <p>Hatırlama Metni</p>
> “Canım senin avlularını özlüyor, İçim çekiyor, Yüreğim, bütün varlığım Sana, yaşayan Tanrı’ya sevinçle haykırıyor” (Mezmurlar 84:2).

Tik, tok; tik, tok; tik, tok. Saat istikrarlı bir şekilde ve acımasızca ilerliyordu. Sebt Günü’nün başlamasına sadece iki saat vardı. Mary, küçük dairelerine göz gezdirirken iç çekti. Çocukların oyuncakları hala salonda yere dağılmış durumdaydı; mutfak darmadağın haldeydi; en küçük çocukları Sarah'nın ateşi vardı, yatıyordu ve yarın kiliselerinde karşılayıcı olacağına dair söz vermişti, yani normal zamandan yarım saat önce evden çıkmaları gerekiyordu. Keşke yarın biraz kafamı dinleyebilsem diye düşündü.

Bu sırada Mary’nin kocası Josh kasabanın öteki ucunda haftalık market alışverişini yapmış kasada sıra bekliyordu. İnsan kalabalığı yine kâbus gibiydi. Kasaların önündeki kuyruklar sanki herkes alışverişini aynı anda yapmış gibi uzundu. Biraz dinlenmeye ihtiyacım var, böyle devam edemem diye içinden geçirdi Josh. Bu hayatta daha fazlası olmalı.

Yaşamlarımız yoğun saatler, iş saatleri, sağlık randevuları, Skype konuşmaları, alışveriş ve okul işleri tarafından yönetiliyor. Toplu taşıma ya da küçük bir motosiklet kullansak veya ailelerimizi taşımak için bir minivan sürsek fark etmiyor, etrafımızdaki dünyayla olan daimi uğraşımızın ritmi, gerçekten önemli olanı bastırmakla tehdit ediyor.

Bu koşuşturma içinde nasıl rahat bulacağız?

_*3 Temmuz Sebt Günü’ne hazırlık için bu haftanın konusunu çalış._