---
title:  Yeni Ahit’te Dinlenme
date:  30/06/2021
---

Yeni Ahit’te dinlenme için sıklıkla kullanılan sözcüklerden biri, “dinlenme, rahatlama, yenilenme” anlamlarına gelen anapauo sözcüğüdür. Bu sözcük İsa’nın dinlenme ile ilgili en meşhur ifadelerinden birinde, Matta 11:28 ayetinde geçmektedir: “Bana gelin, ey bütün yorulanlar ve yükü ağır olanlar, ben size rahat veririm.” Bu sözcük bedensel dinlenme anlamına gelebilir (Matta 26:45). Korintlilere son tebriklerde, Pavlus ruhunu ferahlatan arkadaşların gelmesiyle sevinçli olduğunu ifade ediyor (1. Korintliler 16:18).

Dinlenmeyi belirten bir diğer sözcük ise hesychazo fiilidir. Bu ayette, İsa mezarda dinlenirken öğrencilerin de Sebt Günü’nde dinlenmesi tarif ediliyor. Fakat bu fiil aynı zamanda sakin bir yaşam sürmek tarif edilirken kullanılmıştır (1. Selanikliler 4:11) ve bir kişinin yatıştığını yani sessiz olduğunu belirtebilir (Elçilerin İşleri 11:18).

İbranilere Mektup’ta, İbraniler 4:4 ayetinde, Allah’ın yedinci gündeki yaratılış dinlenmesini tarif edilirken, Eski Ahit’in Grekçe tercümesi olan Septuaginta’da olduğu gibi, “durmaya sebep olmak, dinlenmeyi sağlamak, rahatlamak” anlamlarına gelen Grekçe fiil katapauo kullanılmıştır. Şaşırtıcı şekilde, bu fiilin Yeni Ahit’teki kullanımlarının çoğu İbraniler kitabı 4. bölümdedir.

`Markos 6:30-32 ayetlerini oku. İsa, ellerindeki pek çok hizmet fırsatına rağmen neden öğrencilerine yanına gelip dinlenmelerini söyledi? Bu soruya vereceğin cevabı düşünürken Markos kitabı 6. bölüme bütünüyle bak.`

“Gelin tek başımıza tenha bir yere gidelim de biraz dinlenin” (Markos 6:31) ifadesi bir daveti belirtmiyor. Bu ifade bir zorunluluk belirtmektedir, yani bir emir ya da buyruktur. İsa öğrencileri ve onların bedensel ve duygusal olarak iyi olmaları konusunda endişeliydi. İsa’nın onları ikişer kişi olarak gönderdiği uzun hizmet yolculuklarından daha yeni dönmüşlerdi (Markos 6:7). Markos 6:30 ayeti onların heyecanlı şekilde geri dönüşlerini anlatıyor. Yürekleri dolmuş olmalıydı. Kazandıkları zaferleri ve başarısızlıklarını İsa ile paylaşmak istiyorlardı fakat İsa hepsine son verdi ve öncelikle onları dinlenmeye çağırdı. Markos açıklayıcı bir not ekliyor: “Gelen giden öyle çoktu ki, yemeye bile vakit bulamıyorlardı” (Markos 6:31). Allah’ın işiyle çok meşgul olup iş yükü altında ezilmek öğrenciler için de hakiki bir mücadeleydi. İsa bize, dinlenmeye zaman ayırarak, sağlığımızı ve duygusal esenliğimizi muhafaza etmemiz gerektiğini hatırlatıyor.

`Rabb’in işini yapmaktan bitap düşmüş yerel kilise pastörüne, ihtiyarına ya da tanıdığınız herhangi birine yardım etmenin ve onu rahatlatmanın yolları nelerdir? Minnettarlığını ifade etmek ve bu kişinin dinlenmesine yardım etmek için ne yapabilirsin?`