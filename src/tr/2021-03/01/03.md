---
title:  Boş İlerlemek
date:  28/06/2021
---

Uykusuzluk ya da aşırı efor yüzünden yorgun düşme önemli sorunlardır. Fakat “duygusal olarak boşlukta” ilerlediğimizi hissetmek daha da sıkıntılı bir durumdur. Elbette, duygusal denemelere uykusuzluk eklendiğinde cesaretimiz son derece kırılabilir.

Yeruşalim’in son çalkantılı yıllarında, kentin Babilliler tarafından yıkılmasına sebep olan karışıklık, eziyet ve kargaşa döneminde Yeremya’nın yazıcısı Baruk sıklıkla böyle hissetmiş olmalı.

`Yeremya 45:1-5 ayetlerini oku. Baruk’un duygusal sağlığının ne durumda olduğunu kısaca tanımla.`

Allah sana özel, kişisel bir mesaj gönderse kendini nasıl hissedeceğini hayal edebiliyor musun? Baruk doğrudan Allah’ın taht odasından bir mesaj aldı (Yeremya 45:2). Bize söylenen, bunun “Yahuda kralı Yehokayim’in dördüncü yılında” yani M.Ö. 605 ya da 604 yıllarında gerçekleştiğidir. Yeremya 45:3 ayeti insanların boş ilerlediklerinde nasıl hissettiklerini çok yi özetliyor.

O döneme dair Kutsal Yazı’dan bildiklerimize dayanarak, Baruk’un yakınmalarının yüzeysel hayıflanmalar olmadığı çok açık ortaya çıkmaktadır.   Cesaretinin kırılmış olmasının ve duygusal olarak yıpranmış olmasının haklı sebepleri vardı. Çok kötü şeyler oluyordu ve daha kötüsü de olacaktı.

`Allah, Baruk’un yakınmalarına ve acılarına nasıl karşılık veriyor? Yeremya 45:4, 5 ayetlerini oku.`

Allah’ın Baruk’un gerçek acısına verdiği karşılık, bize Allah’ın kederinin ve acısının Baruk’unkinden kat be kat daha fazla olduğu gerçeğini hatırlatıyor. İnşa ettiği Yeruşalim kentini yerle bir etmek üzereydi; Asma bağı olarak diktiği İsrail’i (Yeşaya 5:1–7) söküp sürgüne yollamak üzereydi. Rabb’in halkı için istediği bu değildi fakat böyle olmak zorundaydı çünkü O’na isyan etmişlerdi.

Fakat Baruk için tünelin sonunda ışık vardı. Allah, yıkımın, sürgünün ve kaybın içinde bile Baruk'un hayatını koruyacaktı.

`Allah’ın Baruk’a söylediklerini bir daha oku. Bunlardan kendimiz için hangi mesajı çıkarabiliriz? Yani, bu ayetlerde, biz ne durumda olursak olalım Allah’ın sonunda bizim içim orada olduğuna dair ne söyleniyor?`