---
title:  Ek Çalışma
date:  03/09/2021
---

“Tüm hafta boyunca Sebt aklımızda olmalı ve onu emre göre tutmak için hazırlık yapmalıyız. Sebt’i sadece yasal bir gereklilik olarak tutmamız yetmez.”—Ellen G. White, Testimonies for the Church [Kilise İçin Tanıklıklar], 6. cilt, s. 353.

“Tüm gök Sebt’i tutuyor fakat bunu cansız ve aylak bir halde yapmıyor. O günde canın her kuvveti uyanık olmalı, sonuçta o gün Allah’la ve Kurtarıcımız Mesih’le buluşmayacak mıyız?   O’nu imanla görebiliriz. O, her canı tazelemeye ve bereketlemeye can atıyor.”–362. sayfa.

“Sebt gününde Allah’tan beklentiler diğer günlerdekinden daha fazladır. Allah’ın halkı Sebt gününde günlük işini bırakır ve zamanını dua ile geçirir. Sebt gününde O’ndan diğer günlerde olduğundan daha çok iyilik isterler. O’nun özel ilgisini isterler. O’nun en seçkin lütuflarını arzularlar. Allah bu istekleri yerine getirmek için Sebt gününün gelmesini beklemez. Gökyüzünün işi asla sona ermez ve insanlar iyilik yapmayı asla bırakmamalıdırlar. Sebt günü, faydasız bir şekilde boşa zaman harcamanın amaçlandığı bir gün değildir. Yasa dinlenme gününde dünyevi işi yasaklar; maddi kazanç sağlamak için yapılan işe ara verilmelidir; dünyevi zevk ya da kâr sağlamak için yapılan hiçbir iş, o gün yasaya uygun değildir; fakat Allah’ın yaratma işine ara verip, Sebt günü dinlendiği ve onu kutsal kıldığı gibi, insan da günlük yaşamın işlerine ara vermelidir ve bu kutsal saatleri sağlıklı bir şekilde dinlenme, ibadet ve hayırlı işler ile geçirmelidir. İsa’nın hastaları iyileştirmek için yaptığı iş, Allah’ın yasasıyla mükemmel uyum içindeydi. Bu, Sebt’i onurlandırdı.”—Ellen G. White, Sevgi Öğretmeni, s. 189.

**Tartışma Soruları**

`Çevrecilik pek çok ülkede heyecanlı şekilde tartışılan siyasi bir meseleye dönüştü. Biz Adventistler olarak siyasi gündemlere tutunmadan nasıl doğanın iyi vekilharçları olabiliriz?`

`Hizmet kafada başlar. Çevremizdekilere (ailemizde, kiliselerde ve topluluklarda) daha gayretli bir biçimde hizmet etme düşünce yapısını nasıl geliştirebiliriz? Şabat Günü tam da bunu yapmamız için ne şekilde bize daha çok fırsat sunuyor?`

`Her Şabat Günü’nde insanlığı yaratanın Allah olduğu bize hatırlatılıyor. Bu, insanları Allah’ın gözünden görmemize yardım ediyor. Allah’ın suretinde yapılmış olmamız ve O’nun sevgisine muhatap olmamız söz konusu olduğunda, Şabat Günü ırksal, etnik, sosyoekonomik ve cinsiyet farklılıklarının yersiz olduğunu hatırlamamıza nasıl yardım etmeli?`