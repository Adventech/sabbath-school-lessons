---
title:  Şabat ve Yaratılış
date:  29/08/2021
---

On emir içerisinde “anımsa” fiili sadece dördüncü emirde geçmektedir. “Çalmayacağını anımsa” ya da “göz dikmeyeceğini anımsa” değil. Anımsanacak olan sadece Şabat Günü.

“Anımsama” fiili geçmişle ilgili bir varsayımdır, geçmişte olmuş bir şeyi hatırlamamız gerektiğini varsayar. Anımsadığımız zaman geçmişle bağlar oluştururuz. “Şabat Günü’nü kutsal sayarak anımsa” ifadesi Yaratılış haftasına doğrudan bağlantıyı işaret ediyor.

`Yaratılış 1:26, 27 ve Yaratılış 9:6 ayetlerini oku. Bu ayetler biz insanların ne kadar özel varlıklar olduğumuza ve Allah’ın bizim dışımızda kalan yaratımından ne kadar farklı olduğumuza dair bize ne öğretiyor? Ayrıca bu ayrımı anlamamız neden çok önemli?`

Yaratılış’ı anımsadığımızda, bizim Allah’ın suretinde yaratıldığımızı anımsıyoruz. Bu, Yaratılış öyküsünde tarif edilen başka herhangi şey için söylenmemiştir. Hayvanlardan bazılarıyla DNA’mızın ne kadar ortak olduğu fark etmeksizin, biz insanların gezegendeki tüm diğer canlılardan büyük ölçüde farklı olduğumuz çok açıktır. Yaygın inancın aksine, bizler gelişmiş maymunlar ya da bazı ilkel primatların son derece evrimleşmiş bir türü değiliz. Allah’ın suretinde yaratılmış insanlar olarak, biz Allah’ın bu dünyada yarattıkları içinde benzersiziz.

`Yaratılış öyküsü yaratılış ile olan ilişkimizi bize nasıl hatırlatıyor? Yaratılış 2:15, 19`

Allah’ın dünyamızı da yaratmış olduğunun farkına varmak, bize yaratılışa karşı taşıdığımız sorumluluğu hatırlatıyor. Bizim yaratıma “egemen” olmamız gerekiyor. Fakat egemen olmak onu sömürmek anlamına gelmiyor. Bizim Allah’ın vekilleri olarak hüküm sürmemiz gerekiyor. Doğal dünya ile Allah’ın yapacağı gibi ilişki kurmamız gerekiyor.

Evet, günah her şeyi mahvetti ve bozdu fakat bu dünya hâlâ Allah’ın yaratımı ve hiçbir şey bize onu sömürme, özelikle de diğer insanlara zarar verecek şekilde sömürme hakkını vermiyor fakat maalesef genellikle durum bu oluyor.

`Allah’ın Yaratan olmasının bir hatırlatıcısı olmasının yanında, Şabat Günü’nü tutmak çevremiz için iyi vekilharçlar olmaya duyduğumuz ihtiyacın daha da bilincinde olmamıza ne şekilde yardım edebilir?`