---
title:  Şabat Dinlenmesi
date:  28/08/2021
---

### Konuyla İlgili Metinler
Yaratılış 1:26, 27; Yaratılış 9:6; 2. Petrus 2:19; Romalılar 6:1–7; Mısır’dan Çıkış 19:6; Yuhanna 5:7–16.

> <p>Hatırlama Metni</p>
> “Altı gün çalışacaksınız. Ama yedinci gün olan Şabat dinlenme ve kutsal toplantı günüdür. Hiçbir iş yapmayacaksınız. Yaşadığınız her yerde Şabat’ı RAB’be ayıracaksınız” (Levililer 23:3).

Yedinci Gün Şabat’ını tutmaya muhalif her türlü tartışmayı duyuyoruz öyle değil mi? İsa’nın Yedinci Gün Şabat’ını Pazar günü ile değiştirdiğini, İsa’nın Şabat Günü’nü feshettiğini, veya bunu yapanın Pavlus olduğunu, ya da elçilerin, dirilişin anısına Yedinci Gün Şabat’ı Pazar günü ile değiştirdiğini ve benzeri pek çok şey duyuyoruz. Son yıllarda bazı tartışmalar iyice karmaşık hale geldi örneğin bir tanesi İsa’nın bizim Şabat dinlenmemiz olduğunu, bu sebeple bizim o günü ya da herhangi bir günü kutsal saymamızın gereksiz olduğunu iddia ediyor. Elbette, ne kadar garip de olsa bizim Şabat Günü’nde dinlenerek bir şekilde adım adım göğe yolumuzu yapmaya çalıştığımızı iddia eden tartışma var.

Öte yandan bazı Hristiyanlar dinlenme, dinlenmeye bir gün ayırma düşüncesiyle daha çok ilgilendiler ve her ne kadar o günün Pazar günü olduğu ya da hangi gün olduğunun önemli olmadığını savunsalar da bu kişiler bir kutsal kitap kavramı olan dinlenmeyi ve onun neden önemli olduğunu anlamış durumdalar.

Biz Yedinci Gün Adventistleri olarak Allah’ın ahlakî yasasının geçerliliğini sürdürdüğünü elbette biliyoruz ve bu sebeple dördüncü emre olduğu gibi itaat etmek, beşinci, altıncı, birinci ya da herhangi emre itaat etmekten daha çok göğe adım adım ilerlemeye çalışmak değildir.

Bu hafta Allah’ın Şabat Günü emrinde bize vermiş olduğu dinlenmeyi ve onun neden önemli olduğunu biraz daha inceleyeceğiz.

_*4 Eylül Sebt Günü’ne hazırlık için bu haftanın konusunu çalış._