---
title:  Bizim Allah’a Ait Olduğumuzu Gösteren İşaret
date:  02/09/2021
---

2. Dünya savaşı sırasında, İngiltere her an tetikte, Alman ordusunun ülkeyi işgal etmesini bekliyordu. Ada ülkesini olabildiğince savunmak için hazırlıklar yapılmıştı. Sahil bölgeleri baştan aşağı takviye edilerek güçlendirilmişti. Yollar mutlaka düşmanın hedeflerine hızlı şekilde ulaşmasına yol açacaktı bu sebeple stratejik noktalara setler yerleştirildi. Daha sonra İngiliz yöneticiler sıra dışı bir şey yaptılar. Düşmanı yavaşlatmak ve kafasını karıştırmak için demiryolu tabelaları söküldü ve trafik işaretleri kaldırıldı. Taşa veya binalara kazınmış oldukları için kaldırılamayan işaretler çimentoyla kapatıldı.

İşaretler çok önemlidir. Onlar gösterge ya da rehber işlevi görürler. GPS kullanılmaya başlanmadan önce hepimizin birer haritası vardı ve yol işaretlerini takip ediyorduk.

`Şabat Günü neyin işaretidir? Mısır’dan Çıkış 31:13, 16, 17 ayetlerini oku. Burada söylenenleri, bugün Allah’ın yasasının geçerliliğini sürdürdüğüne inanan insanlar olarak hangi yöntemlerle kendimize uygulayabiliriz?`

Bu sözler belirli şekilde eski İsrail için söylenmiş olsa da, Mesih’e ait olan bizler İbrahim’in soyundanız, “vaade göre de mirasçı[yız]” (Galatyalılar 3:29) ve Şabat Günü bugün de Allah ve O’nun halkı arasında bir işaret olmaya devam ediyor. Mısır’dan Çıkış 31. bölüm, Şabat Günü’nün Allah’ın sonsuz (ya da ebedi) antlaşmasının bir işareti olduğunu ifade ediyor (Mısır’dan Çıkış 31:16, 17). Bu işaret kimin Yaratıcımız, Kurtarıcımız ve Kutsayıcımız olduğunu “bilmemize” yardım ediyor. Bu, biz unutmaya eğilimli olduğumuz için yedi günde bir kaldırılan ve bizim anımsamamıza yardım eden bir bayrak gibi işlev görüyor.

Allah’ın Şabat Günü bizim kökenlerimizin, kurtuluşumuzun, kaderimizin ve kimsesizlerle ötekileştirilenlere karşı taşıdığımız sorumluluğun daimi bir hatırlatıcısıdır. Aslında Şabat Günü o kadar önemlidir ki bizim ona gitmemiz yerine o bize gelir ve istisnasız her hafta kim olduğumuzun, bizi Kimin yarattığının, O’nun bizim için şu anda ne yapmakta olduğunun ve yeni gök ve yeni yeryüzünü yarattıktan sonra nihayetinde bizim için yapacak olduğu şeyin daimi bir hatırlatıcısıdır.

Kutsal olan Allah, antlaşmadaki ortakları olan insanları gerçekten önemli olanı yöneten düzene, Yaratan ve Kurtarıcı Olan ile O’nun dik başlı yaratımı arasındaki kurtarış ilişkisine saygı göstermeye davet ediyor. Her hafta, Allahtan kaynaklanan güç ve yetkiyle, imanımızın öncüsü ve tamamlayıcısı olan, kendisini bekleyen sevinç uğruna utancı hiçe sayıp çarmıhta ölüme katlanan İsa Mesih’te bize bedelsiz olarak verilen rahata girmemiz emrediliyor (bkz. İbraniler 12:2).

`Şabat Günü’nde Allah ile daha derinden bir tecrübe yaşamayı nasıl öğrenebilirsin?`