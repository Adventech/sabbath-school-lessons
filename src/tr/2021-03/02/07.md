---
title:  Ek Çalışma
date:  09/07/2021
---

“Artık günahlı davranışlarından samimiyetle tövbe ediyor gibi görünüyorlardı; ancak kendi nankörlüklerinin ve itaatsizliklerinin farkına vardıkları için değil, tuttukları kötü yolun başlarına getirdiği sonuçtan dolayı üzüntü duyuyorlardı. Rabb’in kararından vazgeçmediğini gördüklerinde inatçılıkları tekrar kabardı ve çöle dönmeyeceklerini bildirdiler. Allah onlara düşmanlarının topraklarından çekilmelerini emrederek görünürdeki itaatlerini denedi ve bunun gerçek olmadığını kanıtladı. Gözü kara duygularının kendilerini denetim almasına izin vermekle ve Allah’a itaat etmelerini söyleyen casusları öldürmeye çalışmakla büyük günah işlediklerini biliyorlardı; fakat dehşete kapılmalarının tek nedeni korkunç bir hata yaptıklarını ve bunun sonuçlarının kendilerini felâkete götüreceğini öğrenmeleri oldu. Yürekleri değişmemişti, benzer bir isyanın patlak vermesi için yalnızca fırsat kolluyorlardı. Allah’ın yetkisiyle konuşan Musa onlara çöle geri dönmelerini emrettiğinde bu fırsat kendisini gösterdi.”—Ellen G. White, Patriarchs and Prophets, sayfa 391.

“Fakat iman, küstahlıkla hiçbir şekilde bağdaşmaz. Sadece gerçek imana sahip olan kişi küstahlığa karşı korunur. Çünkü küstahlık Şeytan’ın sahte imanıdır. İman, Allah'ın vaatlerini diler ve sadakatle ürününü verir. Küstahlık da vaatler sunar; fakat bu vaatleri Şeytan'ın yaptığı gibi, yasayı çiğnemek için araç olarak kullanır. İman, ilk anne ve babamızı, Allah'ın sevgisine güvenmeye ve O'nun emirlerine uymaya yöneltecekti. Küstahlık, onları Allah'ın yasasını ihlal etmeye yöneltti. Allah'ın onlara olan büyük sevgisinin, günahın sonucundan kendilerini koruyacağına inandılar. İmanlı kişi, Allah'ın merhametini insanlara sunduğu şartlara uymaksızın gökyüzünden lütuf dilemez. Gerçek imanın temeli, Kutsal Yazı'nın bize sağladıkları ve vaat ettiklerindedir.”—Ellen G. White, Sevgi Öğretmeni, s. 113.

**Tartışma Soruları**

`İman ile küstahlık arasındaki fark hakkında konuşun. Kenan ülkesini fethetmek neden ilk başta bir iman davranışı olarak görülmesine rağmen daha sonra, İsrailliler saldırdığında küstahça bir davranış olarak görüldü? Gerekçe ve koşulların iman ve küstahlık arasındaki farkta nasıl önemli bir işlevi var?`

`Günah bağışlanabilir olsa da, genellikle söz konusu günahın sonuçlarıyla yaşamak zorunda olmamız gerçeği üzerinde biraz daha düşün. Bağışlanan bir günahlarının, yine de kendilerini hatta belki sevdiklerini olumsuz etkilemeye devam ettiğini anlamakta zorluk yaşayan kişilere nasıl yardım edebilirsin?`