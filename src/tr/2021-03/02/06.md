---
title:  İmana Karşı Küstahlık
date:  08/07/2021
---

`İsraillilerin çöldeki gezintileriyle, Allah’ın halkının İsa’nın İkinci Gelişinin hemen öncesindeki yaşantısı arasında hangi benzerlikleri görüyorsun?(Bkz. 1. Korintliler 10:1-11.)`

Allah’ın halkı tarih boyunca vaat edilen ülkeyi ararken çölde gezinmişti. Bu çölün pek çok yüzü vardır. Günümüzde bu, sürekli olarak devam eden medya bombardımanı, gelen mesajların durmayan uyarı sesleri ve tükenmez eğlencenin derin kükreyişi gibi görünüyor. O, bize pornografiyi sevgi, maddeciliği de sorunlarımızın yanıtı olarak satmaya çalışıyor. Eğer biraz daha fit olursak, biraz daha genç görünürsek, biraz daha varlıklı ve az daha seksi olursak tüm sorunlarımız çözülecek.

Biz de İsrailliler gibi huzuru aramaktan yorgun düşmüş durumdayız ve sıklıkla da onu yanlış yerde arıyoruz.

`Çölde Sayım 14:39-45 ayetlerinde, İsrailliler Allah’ın hükmüne nasıl tepki gösterdiler?`

İsrail’in ilahi yargıya tepkisi tipikti. “ ‘Günah işledik’ dediler, ‘Ama RAB’bin söz verdiği yere çıkmaya hazırız’ ” (Çölde Sayım 14:40).

Gönülsüz bağlılık, yanlış yapılmış aşı gibidir, işe yaramaz.  Günümüzde doktorlar doğumdan sonraki 24 saat içinde bebeğe Hepatit B aşısı yapılmasını öneriyorlar. Bu iyi bir başlangıç. Fakat bu ilk aşının ardından doğru zamanda ve doğru dozajda iki ya da üç destek aşısı yapılmazsa, Hepatit B’ye karşı korunma yok demektir.

Çölde Sayım 14. bölümün son ayetlerinde açıklanan İsrail’in isyankâr dönüşü, ölüm ve hayal kırıklığına yol açtı çünkü İsrailliler şimdi de Allah’ın yeni talimatlarını kabul etmeyi reddetmiş ve inatla antlaşma sandığı ya da Musa'nın önderliği olmadan bir saldırı başlatmışlardı.

Küstahlık maliyetlidir, küstahlık ölüme götürür. Sıklıkla küstahlığın arkasında yatan şey korkudur. Çünkü bir şeyden korkuyorsak, sonradan pişman olacağımız kararlar alırız.

`İmanla hareket ettiğin ve küstahça hareket ettiğin davranışlarını düşün. Arada ne fark var?`