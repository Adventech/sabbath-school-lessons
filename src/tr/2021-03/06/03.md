---
title:  Yeni Bir Yön Seçiyor
date:  02/08/2021
---

Yusuf, bir köle olarak satılacağı Mısır’a giderken acısını, karışık ilişkilerini ve endişesini de yanında götürüyordu. Gözyaşlarına hakim olmaya çalıştığı bu yolculuk hiç de huzur verici bir yolculuk değildi.

“Bu sırada Yusuf, kendisini esir edenlerle birlikte Mısır’a gidiyordu. Kervan güneye, Kenan ülkesinin sınırlarına doğru yol alırken, çocuk uzakta, babasının çadırlarının bulunduğu tepeleri seçebiliyordu. Yalnızlığı ve sıkıntısı içinde, sevgi dolu babasını düşünerek acı acı ağladı. Dotan’daki sahne tekrar gözlerinin önüne geldi. Öfkeli ağabeylerini gördü ve üzerine dikilmiş sert bakışlarını hissetti. Istırap dolu ricalarına karşılık olarak verilen incitici, aşağılayıcı sözler kulaklarında çınlıyordu. Titreyen bir yürekle geleceğe doğru baktı. Ne büyük bir durum değişikliği: üzerine titrenen oğuldan, hor görülen, çaresiz köleye! Yalnız ve arkadaşsız, gitmekte olduğu yabancı ülkede kaderi ne olacaktı? Yusuf bir süre için kendini kontrolsüz kedere ve korkuya teslim etti.

“Sonra düşünceleri babasının Allah’ına döndü. Çocukluğunda Allah’ı sevmeyi ve O’ndan korkmayı öğrenmişti. Sık sık babasının çadırında oturarak, Yakup’un evinden sürgün ve kaçak olarak ayrıldığında gördüğü görümün öyküsünü dinlemişti. . . . Şimdi tüm bu değerli dersler canlı bir şekilde gözünün önüne geliyordu. Yusuf atalarının Tanrısı’nın kendi Tanrısı olacağına inandı. İşte o zaman ve orada, kendini Rabb’e tamamen teslim etti ve İsrail’in Koruyucusu’nun sürgün yerinde kendisiyle birlikte olması içi dua etti.”—Ellen G. White, Patriarchs and Prophets, s. 213, 214.

Bazı kültürlerde toplumun işlevi bireyin üzerinde tutulurken, bazı kültürlerde ise bireyin işlevini toplumun üzerinde tutma eğilimi vardır. Kutsal Yazı’da bu ikisi arasında bir denge görmekteyiz, Allah’a bağlılık için hem bireysel hem de toplumsal düzeyde bir çağrı olduğu açıktır. Yusuf, kişisel bir karar vererek Allah’ı takip etmeye başladığında, ilişkilerinde de rahat bulmaya başlıyor.

`Aşağıdaki ayetler kişisel bağlılığımıza dair bize ne öğretiyor? (Yasa’nın Tekrarı 4:29, Hoşea 24:15, 1.Tarihler 16:11, Mezmurlar 14:2, Süleyman’ın Özdeyişleri 8:10, Yeşaya 55:6.)`

Rahat bulmak için her birimizin kişisel bir karar vererek Allah’ı takip etmemiz gerekmektedir. Atalarımız manevi devler olsalar da bu iman ve maneviyat kalıtımsal değildir. Allah’ın sadece çocukları olduğunu, torunları olmadığını unutma.

`Her gün, hatta her günün her dakikası kendini Allah’a adamayı seçmek neden önemli? Bunu yapmadığında ne oluyor?`