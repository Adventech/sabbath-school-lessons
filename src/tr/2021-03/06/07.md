---
title:  Ek Çalışma
date:  06/08/2021
---

Potifar’ın karısıyla yaşadıkları yüzünden Yusuf’un başına gelenlerle ilgili Ellen White şöyle yazmıştı: “İşte yeryüzünde yaşayacak tüm kuşaklara bir örnek . . . Allah hep yardıma hazır olacak, O’nun Ruh’u da bir kalkan olacak. Etrafları en şiddetli ayartılarla çevrilmiş olsa da, bunlara karşı koymak için başvurabilecekleri bir güç kaynağı vardır. Yusuf’un ahlakî değerlerine yapılan saldırı ne kadar acımasızdı. Etkili birinde, yoldan çıkartma ihtimali en yüksek olandan geldi. Ancak buna ne kadar da hızla ve kararlılıkla karşı konuldu. . . . Yusuf itibarını ve menfaatini Allah’ın ellerine teslim etmişti. Önemli bir mevkiyi doldurmaya hazırlanması için bir süreliğine ızdırap çekmesine izin verilse de, Allah kötü yürekli bir iftiracı tarafından lekelenen bu itibarı emniyetle korudu, daha sonra ise, Kendi belirlediği zamanda onun parlamasını sağladı. Allah zindanı bile onun yükselmesini sağlayan bir yola dönüştürdü. Erdem, zamanı geldiğinde kendi ödülünü getirecektir. Yusuf’un yüreğini koruyan kalkan, efendisine bağlı ve ona karşı dürüst olmasını ayrıca Allah’a sadık kalmasını sağlayan Allah korkusuydu. Efendisi belki de hiçbir zaman öğrenemeyecek olsa da, Yusuf onun kendisine olan güvenini suistimal etmesine yol açacak nankörlüğe tenezzül etmedi”—Ellen G. White, The Spirit of Prophecy [Peygamberlik Ruhu], 1. Cilt, s. 132.

**Tartışma Soruları**

`Sözde bir Hristiyan ya da kültürel bir Adventist olmak ilişkilerimizde huzur bulmamıza yardım etmeyecek. “Kültürel” Adventist ile gerçek imanlı arasındaki farklar nelerdir?`

`Diyelim ki kilisene yeni bir hanım katıldı. İman etmemiş biriyle evli. Kocasını seviyor fakat kocası onda gördüğü değişimden pek hoşlanmıyor. Yeni kilise üyenize, kutsal kitap ilkelerine dayanarak ne öğüt verirdin?`

`Rus yazar Leo Tolstoy şöyle yazmıştı: “Mutlu aileler hep birbirine benzer; mutsuz ailelerin ise mutsuzluğu hep farklıdır. Her aile bir derecede bozukluk yaşar çünkü aileyi oluşturanlar günahkârlardır ve onların her biri aile ilişkisi içine kendi bozukluğunu taşır. Her birimiz, Allah’ın lütfu aracılığıyla aile ilişkilerimizi iyileştirmek için ne şekilde Kutsal Kitap’ın sevgi, bağışlama, yük taşıma ve benzeri ilkelerini takip etmeye çalışabiliriz?`

`Pek çok kişi kendileri ve aileleri için işler iyi giderken birden ve beklenmedik şekilde bir facia ile karşı karşıya kalma tecrübesini yaşamıştır. Böyle zamanlarda imana sadık kalmak, Allah’ın Sözü’ndeki vaatlere sadık kalmak neden çok önemli? Özellikle işler iyi giderken, kötü günler için manevi olarak hazırlıklı olmak neden çok önemli?`