---
title:  Derinlemesine Büyük Mücadele
date:  05/08/2021
---

Öyküyü okuduğumuz için (Yaratılış 39:11–20), Yusuf’un ilkeli kararının cezasını çektiğini biliyoruz. Yusuf zindana atıldı. Potifar’ın malı olduğu için, Yusuf o anda sorgusuz sualsiz canından olabilirdi. Potifar belli ki karısına inanmamıştı fakat itibarını korumak için bir şey yapması gerekmişti. Fakat yaşanan korkunç olaylara rağmen Kutsal yazı, “RAB onunla birlikteydi” (Yaratılış 39:21) diyor.

Yeryüzündeki yaşam adil değil. İyi her zaman ödüllendirilmiyor ve kötü de her zaman hemen cezasını bulmuyor. Fakat iyi haberler var, Yusuf zindanda olsa bile rahat bulabilir çünkü Allah onunla. Zindandayken içinde bulunduğu durumun adil olmadığını düşünerek geri adım atabilir, hatta Allah’tan vazgeçebilirdi.

`Yusuf zindandayken ne yapıyor? Etrafındaki kişilerle nasıl ilişki kuruyor? Yaratılış 39:21–40:22 ayetlerini oku.`

Yusuf zindanda ideal olanla değil gerçekle çalıştı. Zindandaki ilişkiler arzuladığı şekilden çok uzak olsa da orada ilişkiler kurdu, diğer insanlara yardım etti. Yusuf yardım isteyerek kendisini savunmasız duruma düşürmedi. Sakinin düşünü yorumladıktan sonra, ondan yardım istedi.

`Pavlus’un Efesliler 6:1–13 ayetlerinde sunduğu ilişkilere dair büyük bakış açısı nedir?`

Bizim ilişkilerimiz, Allah ile Şeytan arasında çağlardır şiddetle sürmekte olan büyük mücadelenin küçük yansımalarıdır. O halde, bu, kusursuz ilişkinin olmadığı anlamına gelir. Her ilişkinin gelişim dinamikleri vardır ve Şeytan, Allah’ın bizim yaşamlarımıza dair isteğine zarar vermek ve engel olmak için ilişkilerimizin hepsini (özellikler de bize en yakın olanları) kendi yararına kullanma yetkisine sahiptir. Bu mücadeleyi tek başımıza vermek zorunda bırakılmadığımız için müteşekkir olabiliriz. Allah’ın Sözü ilişkilerimiz için ilkeler koyuyor. O’nun bize bilgelik verme sözü (Yakup 1:5) ilişkiler için de geçerlidir. O, aynı Yusuf ile birlikte olduğu gibi, ilişkilerimiz karmaşıklaştığında, bizimle de olmaya söz veriyor.

`Allah’ın Yakup 1:5 ayetindeki vaadini düşün ve ilişkilerinde bilgeliğe sahip olmak için bir dakikanı ayırarak dua et. Bu insanlarla ilişkini sürdürürken, ne şekilde Kutsal Ruh’un telkinlerine açık olmaya çalışabilirsin?`