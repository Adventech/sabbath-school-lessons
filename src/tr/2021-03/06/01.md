---
title:  Aile Bağlarında Rahat Bulmak
date:  31/07/2021
---

### Konuyla İlgili Metinler
Yaratılış 34; İbraniler 11:17–22; Yasa’nın Tekrarı 4:29; 1.Yuhanna 3:1, 2; Yaratılış 39; Efesliler 6:1–13.

> <p>Hatırlama Metni</p>
> “Bu nedenle, sevgili kardeşlerim, ilke tanımayan kişilerin aldatmasıyla sürüklenip kararlılığınızdan sapmamak için bunları önceden bilerek sakının. Öte yandan Rabbimiz ve Kurtarıcımız İsa Mesih’in lütfunda ve O’nu tanımakta ilerleyin. Şimdi ve sonsuza dek O’na yücelik olsun! Amin” (2.Petrus 3:17, 18).

Genç adam dikkatle ufuğa baktı. Sonunda, onları gördü. Günlerdir kardeşlerini arıyordu. El sallayıp bağırarak asık suratlı topluluğa yaklaştığında, hiç iyi karşılanmadı. Kendi kardeşleri aslında onu öldürmek istiyorlardı. Eğer Ruben olmasa, anlatacak bir öykü olmayabilirdi. Ruben diğer kardeşlerini onu biraz hırpalayıp kuru bir kuyuya atmaya ikna etti. Daha sonra, Yahuda, onu yoldan geçen köle tüccarlarına satarak hem ondan kurtulacakları hem de biraz para kazanacakları bir planla geldi.

Bozuk aile düzenine ne örnek ama!

Yaşamda pek çok şeyi seçebiliriz fakat ailemizi seçemeyiz. Hiçbirimiz kusursuz değiliz ve hiçbirimizin kusursuz aileleri ya da kusursuz aile ilişkileri yok. Bazılarımız Allah’ın sevgisini yansıtan ebeveynler, kardeşler ya da diğer aile üyeleri sayesinde bereketlenmişizdir fakat pek çok kişi olması gerekenden çok azıyla yetinmek zorundadır. Aile ilişkileri sıklıkla karmaşık ve acı vericidir, bizi huzursuz, incinmiş ve sonunda diğer insanlara yüklediğimiz duygusal yükleri taşımak zorunda bırakırlar.

Yaşamlarımızın bu alanında Allah’ın rahatını nasıl bulabiliriz? Bu hafta, bozuk aile ilişkilerine rağmen Allah’ın nasıl da iyileştirip duygusal rahata kavuşturduğunu görmek için Yusuf ve onun aile bağlarını inceleyeceğiz.

_*7 Ağustos Sebt Günü’ne hazırlık için bu haftanın konusunu çalış._