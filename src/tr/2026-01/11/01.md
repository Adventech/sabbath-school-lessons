---
title:  Mesih’le Yaşamak
date:   07/03/2026
---

### Konuyla İlgili Metinler
Kol. 3:1–17, Rom. 1:18, Rom. 6:1–7, Ef. 4:22–24, Yas. 7:6–8, 1Sa. 16:23.

> <p>Hatırlama Metni</p>
> “Bunların hepsinin üzerine yetkin birliğin bağı olan sevgiyi giyinin” (Koloseliler 3:14).

Genellikle çok göksel düşüncelere kapılmamamız tavsiye edilir; aksi takdirde dünyaya hiçbir faydamız olmaz denir. Bir anlamda doğru olsa da, Pavlus’un Koloseliler 3. bölümde vurguladığı aynı derecede önemli bir kavram daha bulunmaktadır: eğer çok fazla dünyevi düşünürsek, Rab’be göksel bir faydamız olmayacaktır.

Pavlus dikkatimizi gökte doğan ve sadece “Mesih’le birlikte” (Kol. 3:1) dirilmiş olanlar tarafından anlaşılabilecek birçok somut, gerçek yaşam ilkesine çekiyor.

Pavlus’un tavsiyeleri, sadece kilise içindeki değil, tüm ilişkilerimizi geliştirecek oldukça pratik ilkelerdir.

İsa şöyle demişti, “Düşmanlarınızı sevin, size zulmedenler için dua edin. Öyle ki, göklerdeki Babanız’ın oğulları olasınız. Çünkü O, güneşini hem kötülerin hem iyilerin üzerine doğdurur; yağmurunu hem doğruların hem eğrilerin üzerine yağdırır” (Mat. 5:44, 45).

Kulağa imkânsız mı geliyor? İnsani anlamda öyle. Gerçekten Tanrı için yaşayabilmek üzere önce ölmemiz gerekir. Bu nedenle, göksel Babamız için yeryüzünde bir yararımız olmasını umuyorsak, göksel düşüncelere sahip olmalıyız.

Bu hafta Mesih’le birlikte yaşamanın şimdi ve sonsuza dek nasıl bir fark yaratabileceğini göreceğiz.

_*14 Mart Sebt Günü’ne hazırlık için bu haftanın konusunu çalışın._