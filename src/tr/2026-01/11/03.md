---
title:  Dünyeviliğe Son Verin
date:   09/03/2026
---

Bugün pek çok slogan duyuyoruz: “Savaşa son!” “Ormansızlaşmaya son!” “Nükleer silahlara son!” Ama muhtemelen hiç duymadığımız bir tanesi şudur: “Dünyeviliğe son!” Bu bizim dünyamızın hassasiyetlerine uymuyor. Diğer sloganların yanlış olduğundan ya da savundukları şeylerin yanlış olduğundan değil. Sadece sonsuzluğun ne kadar yakın olduğu düşünüldüğünde çok dar görüşlüler. Odak noktamız daha yüksek, ebediyen daha yüksek olmalıdır.

`Koloseliler 3:5, 6 ayetlerini okuyun (ayrıca bkz. Rom. 6:1-7). Benliğe ve dünyeviliğe ölü olmanın, “gökteki değerlerin ardından” (Kol. 3:1) gitmenin ne demek olduğunu nasıl tecrübe edebiliriz?`

Ruhsal olarak Mesih’le birlikte ölmüş olsak da, eğilimlerimizin –yani bedenimizin ve zihnimizin bize sunduğu ayartıların– öldürülmesi gerekmektedir.

Ancak bu buyrukla bağlantılı olarak iki şeyin farkına varmalıyız.

Birincisi, Koloseliler 3:1 ayetinde Pavlus’un kullandığı Grekçe ifade, aslında Mesih’le birlikte diriltilmiş olduğumuzu varsayıyor. İkincisi, Koloseliler 3:5 ayetindeki buyruk bu gerçeğin bir sonucudur (“Bu nedenle”). Dünyevi şeyleri (fuhuş, mur­darlık , şehvet, kötü arzular, açgözlülük, vb.) ancak Mesih’le birlikte diriltilmiş olduğumuz, O’nun ruhsal yaşamına ve bu şeyleri zihinlerimizden ve yaşamlarımızdan çıkarma gücüne sahip olduğumuz için öldürebiliriz.

İlginçtir ki, Koloseliler 3:6 ayetinde geçen “Tanrı’nın gazabı” ifadesinin Grekçe’de diğer tek geçtiği yer Romalılar 1:18 ayetidir. Tanrı insanları kendi kötü yollarına bırakır ve bu nedenle O’nun gazabı “söz dinlemeyenlerin üzerine geliyor” (Kol. 3:6, ayrıca bkz. Va. 6:16, 17). Romalılar 1:18 ayetinde Pavlus tanrısızlıktan ve haksızlıktan söz ederek, murdarlığı (Koloseliler 3:5 ayetinde kullanılan aynı Grekçe sözcüğü kullanarak) özellikle “yüreklerinin tutkuları içinde ahlaksızlığa” (Rom. 1:24) düşen kişilerle özdeşleştiriyor.

Bedenlerine nasıl saygısızlık ediyorlar? Birincisi, Yaratan’ı tanımayı reddederek, ama aynı zamanda utanç verici tutkularıyla. “Kadınları bile doğal ilişki yerine doğal olmayanı yeğlediler. Aynı şekilde erkekler de kadınla doğal ilişkilerini bırakıp birbirleri için şehvetle yanıp tutuştular. Erkekler erkeklerle utanç verici ilişkilere girdiler” (Rom. 1:26, 27).

`“Bedenin dünyasal eğilimlerini... öldürün” (Kol. 3:5) sözlerini nasıl yerine getireceğiz?`