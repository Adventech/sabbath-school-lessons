---
title:  Barıştırma ve Umut
date:   21/02/2026
---

### Konuyla İlgili Metinler
Kol. 1:21–29, Ef. 5:27, Ef. 3:17, Rom. 8:18, Ef. 1:7–10, Ef. 3:3–6, Özd. 14:12.

> <p>Hatırlama Metni</p>
> “Tanrı, günahı bilmeyen Mesih’i bizim için günah sunusu yaptı. Öyle ki, Mesih sayesinde Tanrı’nın doğruluğu olalım” (2. Korintliler 5:21).

Pavlus, Koloseliler 1:20 ayetinde çok canlı bir şekilde vurgulanan barıştırma konusuna devam ediyor (bkz. 8. Ders, Perşembe). Orada barıştırmanın evrensel kapsamını anlatmıştı, ondan sonra ise kişisel ve bireysel hale geliyor. İsa çarmıhtaki ölümü aracılığıyla herkes ve her şey için, özellikle de günah yüzünden Tanrı’nın yaşamına yabancılaşmış olan fakat şimdi İsa sayesinde iman yoluyla O’nunla barıştırılmış olan insanlar için barışmayı tamamlamıştır.

Bireysel barıştırılma süreci bu haftanın hatırlatma metninde ele alınmaktadır. Evrensel alanda olduğu gibi, bu da Mesih’in ölümü sayesinde gerçekleşmektedir. Bireysel düzlemde, insanlar müjdeyi işitip yücelik umudu olan Mesih’in Kendisini kabul ettikçe, Tanrı’nın sevgisinin insanları dönüştürmesiyle, çarmıh edilgen bir simge olmaktan çıkıp etkin bir gerçeklik haline gelmektedir.

Pavlus ayrıca “geçmiş çağlardan ve kuşaklardan gizlenmiş, ama şimdi O’nun kutsallarına açıklanmış olan” sırdan bahsediyor (Kol. 1:26). Bu sır nedir ve hem birey hem de evren için neyi öngörmektedir? Bu “sır” Pavlus’un tutkuyla ilan ettiği müjdeyle nasıl bir ilişki içindedir?

_*28 Şubat Sebt Günü’ne hazırlık için bu haftanın konusunu çalışın._