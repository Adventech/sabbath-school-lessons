---
title:  İman Hayati
date:   27/02/2026
---

### İki Günlük Haftasonunun Değişmesi

Yedinci Gün Adventist inancı yüzünden iki işini kaybeden Rene, Filipinler’de tekrar Tanrı’ya dua etti. “Tanrım,” dedi, “Adventist olmak sadece zenginlere mahsusmuş gibi görünüyor. Cumartesileri çalışmamı gerektirmeyen bir iş bulamıyorum. Nasıl geçineceğiz?”

Rene, üniversite mezunu olmasına rağmen inşaatlarda gündelik işler yapıyordu. Ancak aldığı ücret, büyüyen ailesini geçindirmeye yetmiyordu. Artık iki küçük çocuk babasıydı. Tekrar dua etti: “Tanrım, ailemi geçindirecek bir iş bulmama yardım eder misin?”

Sonra Orta Doğu’da bir muhasebe işi ilanı gördü. Filipinler’deki ailesini bırakmak zorunda kalacaktı. Pozisyona başvurdu ve bir mülakatın ardından işe alındı. Zor bir dönemdi. Rene işe geldiğinde, ulusal hafta sonunun Perşembe ve Cuma günleri olduğunu öğrendi. Bu, insanların Cumartesi ve Pazar günleri çalışması gerektiği anlamına geliyordu.

Rene Cumartesi günleri ofise gitmek zorunda olsa da, aslında çalışmak zorunda değildi. Kutsal Kitap ve Ellen White’ın yazılarını okuyordu. Patronu sadece Cumartesi geceleri ofise uğradığı için Rene gündüzleri çalışmıyordu. Ama yine de kendini kötü hissediyordu. Şabat günü işteydi. İnancından ödün veriyormuş gibi hissediyor ve Şabat günü kiliseye gitmeyi özlüyordu. “Tanrım,” diye dua etti, “Cumartesi günü kiliseye gitme şansı verirsen, ölene kadar Şabat'ı kutsal tutacağım.”

İki yıl boyunca bu duayı etti. Sonra patronuyla konuştu.

“Lütfen Şabat dinlenmem için bana Cumartesi gününü verin,” dedi.

“Hayır, sana izin veremem,” diye yanıtladı patronu. Ama bir istisnaya izin vererek, “Kralım Cuma ve Cumartesi’yi hafta sonu ilan ederse, dinlenebilirsin,” dedi.

Rene dua etti, “Patronumun ne dediğini duydun. Lütfen yardım edebilir misin?”

Üç ay sonra, Rene’nin patronu Avrupa’dayken, kral ülkenin hafta sonunun Cuma ve Cumartesi olarak değiştirilmesini emreden bir kararname imzaladı. Bütün gün dua eden Rene, haberi duymadı ve her zamanki gibi Cumartesi sabahı saat 9’da ofise gitti. Oturduktan sonra, önemli bir mesaj gelip gelmediğini görmek için e-postasını kontrol etti. Tam o sırada patronundan gelen mesajı gördü. “Rene, kralımdan haberi aldım. Kralım Cuma ve Cumartesi’yi hafta sonu ilan ederse dinlenebileceğine dair sana verdiğim sözü hatırlıyorum,” diye okudu. Rene ofisi kapatıp kiliseye gitti. O kadar mutluydu ki ağladı.

_Rene Tucaldo, Filipinler’in Silang kentindeki merkezi 1996 yılı On Üçüncü Şabat Sunuları’nın yardımıyla inşa edilen 1000 Müjdeci Hareketi’nin mali işler müdürüdür. Devamını gelecek hafta okuyabilirsiniz._