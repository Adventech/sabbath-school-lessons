---
title:  Mesih'in Üstünlüğü
date:   14/02/2026
---

### Konuyla İlgili Metinler
Yar. 1:26, 27; Kol. 1:15–20;; Yu. 1:1–3; Ef. 1:22; 1Ko. 12:12–27; 1Ko. 4:9; Rom. 6:3, 4.

> <p>Hatırlama Metni</p>
> “Görünmez Tanrı’nın görünümü, bütün yaratılışın ilk doğanı O’dur. Nitekim yerde ve gökte, görünen ve görünmeyen her şey –tahtlar, egemenlikler, yönetimler, hükümranlıklar– O’nda yaratıldı. Her şey O’nun aracılığıyla ve O’nun için yaratıldı. Her şeyden önce var olan O’dur ve her şey varlığını O’nda sürdürmektedir” (Koloseliler 1:15-17).

Bu haftaki dersimizde Koloseliler kitabını incelemeye devam ediyoruz (bkz. 1. ve 2. Dersler). 2. Dersin Perşembe gününde, Koloseliler 1:9-12 ayetlerinde Pavlus’un Kolose’deki imanlılar için dua ettiğini ve onların Tanrı’yı hoşnut edecek şekilde yaşamalarını istediğini görmüştük. 12. ve 13. ayetlerde iki alemi karşılaştırıyor: ışığın alemi ve karanlığın alemi, “kutsalların ışıktaki mirası” (Kol. 1:12) ve “karanlığın hükümranlığı” (Kol. 1:13). Baba Tanrı bizi karanlığın gücünden kurtararak ışık aleminin ebedi mirasına ortak olmaya hak kazandırdı ve “sevgili Oğlu’nun egemenliğine aktardı. O’nda kurtuluşa, günahlarımızın bağışına sahibiz” (Kol. 1:13, 14).

Diğer bir deyişle, aynı zamanda bizi yaratmış Tanrı olan İsa’nın şahsında kurtuluşa sahibiz. O bizim için kurtuluşumuzu gerçekleştirdi ve O’na iman ederek karanlıklar aleminden sevgili Oğlu’nun egemenliğine taşındık.

Bu hafta Yeni Antlaşma’da yer alan İsa’yla ilgili en kapsamlı ve en görkemli açıklamalardan birini ele alacağız. İsa’nın “görünmez Tanrı’nın görünümü” ve aynı zamanda “bütün yaratılışın ilk doğanı” (Kol. 1:15) olması ne anlama gelmektedir?

_*21 Şubat Sebt Günü’ne hazırlık için bu haftanın konusunu çalışın._