---
title:  Ek Çalışma
date:   20/02/2026
---

“Sadece bir insan olan ve İsa’nın söylediği gibi şeyler söyleyen bir kişi büyük bir ahlaki öğretmen olamazdı. Ya bir deli olabilirdi –haşlanmış yumurta olduğunu iddia eden bir adamla aynı seviyede– ya da cehennemdeki İblis olabilirdi. Seçiminizi yapmalısınız. Ya bu adam Tanrı’nın Oğlu’ydu ve öyledir: ya da bir deli veya daha da beter bir şeydir. O’nu bir budala diye susturabilir, O’na tükürebilir ve bir iblis olduğunu söyleyerek öldürebilirsiniz; ya da ayaklarına kapanıp O’na Rab ve Tanrı diye hitap edersiniz. Ama O’nun harika bir insan öğretmen olduğu gibi küçümseyici bir saçmalıkla gelmeyelim. O bu kapıyı açık bırakmamıştır. Böyle bir niyeti de yoktu.”—C. S. Lewis, Mere Christianity [Öz Hristiyanlık], s. 41.

“Baba, Tanrılığın bedensel olarak tüm doluluğudur ve ölümlü gözlere görülemez.

“Oğul, Tanrılığın tüm doluluğunun tezahür etmiş halidir. Tanrı’nın Sözü, ‘O’nun varlığının öz görünümü’ olduğunu söylemektedir.”—Ellen G. White, , Evangelism (Müjdecilik), s. 615.

“Mesih, Tanrı’nın önceden beri var olan, kendiliğinden var olan Oğlu’dur. . . Mesih, Kendisinin önceden var olduğundan söz ederken, zihni tarihsiz çağlara kadar geri götürür. Ebedi Tanrı ile yakın bir paydaşlık içinde olmadığı hiçbir zaman olmadığına dair bize güvence verir. . .

“O Tanrı’yla eşitti, sonsuzdu ve her şeye gücü yetiyordu. . . . O ebedi, kendiliğinden var olan Oğul’dur.”—Ellen G. White, Müjdecilik, s. 615.

**Tartışma Soruları:**

`İsa’nın ebedi tanrılığı meselesi üzerinde biraz daha düşünün. Eğer İsa ebedi Tanrı’dan, yani hiç yaratılmamış ama ezelden beri var olan Tanrı’dan başka bir şey olsaydı, tüm kurtuluş tasarısının sonuçlarını ve çarmıhtaki kurbanlığın anlamını düşünün. Bu öğreti neden bu kadar önemlidir? Sınıfta, İsa’nın aslında ebedi olmayıp bir şekilde yaratılmış olmasının ne anlama geleceği konusunda konuşun. Tekrar soruyorum, bu tür bir düşüncede kaybolan nedir?`

`İsa, müjde ve kurtuluş tasarısı hakkında düşündüğümüzde, neden tüm evrenin İsa’nın burada yaptıklarına müdahil olduğu ve ilgi gösterdiği anlayışını düşüncemizin bir parçası olarak muhafaza etmeliyiz? Yaratıcılarını, ebedi Yaratıcılarını çarmıhta gördüklerinde akıllarından neler geçmiş olmalı? Bizim bunun karşısında dehşete düşmemiz başka bir şeydir, ancak düşmemiş evren O’nu sonsuz görkemiyle tanıyordu. Gökte tapındıkları Kişi’nin çarmıhta öldüğüne tanık olurken akıllarından neler geçmiş olmalı?`

`Baba ve Oğul’un her zaman birlikte var olduğuna inanmayan birine ne söylersiniz? Bu neden son derece önemli bir gerçektir? “İlahi güçlerin geçici olarak ayrıldığı” (Bkz. Ellen G. White Yorumları, Yedinci Gün Adventist Kutsal Kitap Şerhi, 7. cilt, s. 924.) çarmıh hariç, Baba’nın Oğul’suz olduğu hiçbir zaman olmadığını nasıl açıklarsınız?`