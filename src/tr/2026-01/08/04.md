---
title:  Bedenin (Kilisenin) Başı
date:   17/02/2026
---

`Efesliler 1:22 ve Koloseliler 2:10 ayetlerini okuyun. Bu ayetlerde “baş” ne anlama gelmektedir? Pavlus İsa’yı “kilisenin başı” (Ef. 5:23) olarak adlandırırken ne demek istiyor?`

Dünyanın dört bir yanındaki sayısız dilde de ifade edildiği üzere, önderlik konumuna atıfta bulunan mecazi bir anlamda baştan söz etmek doğaldır. Eski ve Yeni Ahit’te de benzer kullanımlara rastlıyoruz. Aşağıdaki ayetlerde “baş” sözcüğünün nasıl kullanıldığına dikkat edin:

1. Mısır’dan Çıkış 18:25 –Musa “İsrailliler arasından yetenekli adamlar seçti. Onları biner, yüzer, ellişer, onar kişilik toplulukların başına önder atadı.”
2. Çölde Sayım 31:26 –“topluluğun aile başları.”
3. Yasa’nın Tekrarı 28:13 –Eğer O’na itaat ederlerse, Tanrı İsraillileri “kuyruk değil baş yapacak.”
4. Yeşaya 7:8 –“Çünkü Şam sadece Aram’ın başkenti, Resin de sadece Şam’ın başıdır.”
5. Hoşea 1:11 –“Yahuda ve İsrail halkları yeniden birleşecek. Başlarına tek önder atayacaklar.”
6. Mika 3:9 –“Ey Yakupoğulları’nın önderleri Ve İsrail halkının yöneticileri.”
7. 1. Korintliler 11:3 –“Her erkeğin başı Mesih[tir].”

Yani, kilisenin başı olarak Mesih, kilisenin birliği ve büyümesi için önderlik, rehberlik ve destek sağlamaktadır (bkz. Kol. 2:19).

`1. Korintliler 12:12-27 ayetlerini okuyun. Pavlus burada da kiliseyi bir “beden” olarak tanımlıyor. Bu benzetme kilisenin başka hangi özelliklerini ifade etmektedir?`

Tıpkı bedenin baş olmadan yaşayamayacağı gibi, bedenin bir parçası kaybolduğunda ya da yaralandığında yaşam çok daha zor olabilir. Bir şeyi kaybedene kadar onun ne kadar önemli olduğunu fark etmeyiz.

`Bir kolunuzdan ya da bir gözünüzden vazgeçmek zorunda kalsaydınız hangisini seçerdiniz? Bu size her bir kişinin kilisenin bir üyesi olarak ne kadar hayati olduğu hakkında ne söylüyor?`