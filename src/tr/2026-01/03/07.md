---
title:  Ek Çalışma
date:   16/01/2026
---

“İşkenceden, kazıktan, zindandan, yeryüzünün oyuklarından ve mağaralarından, kulağına şehidin zafer çığlığı düşer. [Kurtarıcı] Yoksul, muzdarip ve işkence görmüş olmalarına rağmen, imana korkusuzca ve ciddiyetle tanıklık eden ve “Kime iman ettiğimi biliyorum” diyen sadık canların tanıklıklarını işitir. Bunlar, iman için canlarını teslim ederek, güvenmiş oldukları Kişi’nin tümüyle kurtaracak güçte olduğunu dünyaya ilan ederler.—Ellen G. White, Elçilerin İşleri, 475.

“Hristiyan âleminde hiçbir zaman günümüzdeki kadar büyük bir inanç farklılığı olmamıştır. Eğer [elçilerin, peygamberlerin, müjdecilerin, pastörlerin ve öğretmenlerin (Ef. 4:11-13)] armağanları ilk kilisenin birliğini korumak için gerekli idiyse, bugün birliği yeniden sağlamak için çok daha fazla gereklidir! Tanrı’nın amacının son günlerde kilisenin birliğini yeniden sağlamak olduğu, peygamberlik sözlerinden çok açık bir şekilde anlaşılmaktadır. Rab Siyon’u yeniden getirdiğinde, bekçilerin gözleriyle görecekleri konusunda bize güvence verilmiştir. Ayrıca, sonun zamanında bilgeler anlayacaktır. Bu gerçekleştiğinde, Tanrı’nın bilge saydığı tüm kişiler arasında iman birliği olacaktır; çünkü gerçekten doğru anlayanlar, mutlaka aynı biçimde anlamak zorundadırlar. . . Bu gibi değerlendirmelerden, burada önceden bildirilen kilisenin kusursuz halinin hala gelecekte olduğu açıktır; sonuç olarak bu armağanlar henüz amaçlarını gerçekleştirmiş değillerdir.”—R. F. Cottrell, “Introduction [Giriş]”, Ellen G. White, Early Writings [İlk Yazıları], s. 140.

**Tartışma Soruları:**

`Yukarıdaki R.F. Cottrell alıntısı ışığında, Kutsal Ruh’un bugün Tanrı’nın kilisesine birlik getirmesi için ne gereklidir? Peygamberlik armağanı aracılığıyla verilen tavsiyelerin uygulamaya konması kilise birliği için ne kadar önemlidir?`

`Pavlus’un ve ölen diğer Hristiyanların şu anda “Mesih’le birlikte” gökte olduğuna inanan bir arkadaşınıza Kutsal Kitap’ın ölümle ilgili öğretisini nasıl açıklarsınız?`

`Bu dünyadaki korkunç acı gerçeğini nasıl anlayabiliriz? Büyük mücadele teması tüm bunları anlamamıza neden bu kadar yardımcı oluyor? Neden en nihayetinde çarmıhtaki İsa’yı Baba’nın sevgisinin mümkün olan en eksiksiz ifadesi olarak görmeli ve en kötü zamanlarda bile O’na güvenmeyi öğrenmeliyiz?`