---
title:  Ölmek Kazançtır
date:   12/01/2026
---

Eğer fark etmediyseniz, hepimiz, özellikle de imanlılar olarak, etrafımızda ve aslında içimizde devam etmekte olan büyük mücadelenin içindeyiz. Hepimiz bir şekilde bu evrensel mücadelenin gerçekliğini deneyimliyoruz ve ne zaman ya da ne şekilde olursa olsun öleceğimiz güne kadar da deneyimleyeceğiz.

`2. Korintliler 10:3-6 ayetlerini okuyun. Yürüttüğümüz ruhsal savaşın temeli nedir ve silahlarımız nelerdir?`

En ölümcül ruhsal silahlar iyi ve kötü düşüncelerdir. Şeytan eleştiri, ihanet, utanç, korku, akran baskısı ve Hristiyanların asla kullanmaması gereken bir dizi benzeri aracı kullanmaktadır. Bizler ise bunun yerine sevgi, merhamet, esenlik, yumuşak huyluluk, sabır, nezaket ve özdenetim kullanmalıyız. Akıllıca kullanıldığında en güçlü silahımız, Ruh tarafından kullanılan “Tanrı Sözü”dür (Ef. 6:17), çünkü yalnızca Tanrı gerçeği bir kişinin yüreğine getirebilir. Bizler yalnızca Tanrı’nın amaçlarını gerçekleştirmek için kullandığı araçlarız.

`Filipililer 1:21, 22 ayetlerini okuyun. Pavlus’un işaret ettiği noktayı, özellikle de büyük mücadele bağlamında nasıl anlayabiliriz?`

Bu mücadele ruhsal bir mücadele olduğu için, bir fikirler ve değerler savaşının içindeyiz. Ancak Mesih çarmıhta bizim için zafer kazanmıştır ve O’na bağlı kaldığımız sürece, öldürülsek bile asla yenilgiye uğramayız. Pavlus, haksız yere de olsa, bu dünyada başına gelecek her şeye yaşamını teslim etmişti çünkü o hayatını ve geleceğini daha yüce bir mahkemeye emanet etmişti.

Biz Hristiyanlar olarak haklarımız için mücadele etmekten çok doğru olan için mücadele etmeliyiz. “Güçlü olan haklı çıkar” değil, “haklı olan güçlü çıkar”. Tanrı’nın iradesine boyun eğmek onurludur; aslında kendimizi içinde bulduğumuz savaşta galip gelmenin tek yolu budur. Pavlus’un Filipililer 2. bölümde ortaya koyacağı gibi, Tanrı’nın iradesine boyun eğmenin en yetkin örneği elbette İsa’dır.

`Şu anda, büyük mücadelenin gerçekliğini hangi şekillerde tecrübe ediyorsunuz? Mesih’in bizim için zaferi zaten kazanmış olduğunu bilmekten nasıl teselli ve güç bulabilirsiniz?`