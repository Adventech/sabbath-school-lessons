---
title:  Yaşam ve Ölüm
date:   10/01/2026
---

### Konuyla İlgili Metinler
Flp. 1:19–30, 1Ko. 4:14–16, 2Ko. 10:3–6, Yu. 17:17–19, Mika 6:8, Elç. 14:22.

> <p>Hatırlama Metni</p>
> “Çünkü benim için, yaşamak Mesih’tir, ölmek kazançtır” (Filipililer 1:21).

Bize sık sık ölümün hayatın bir parçası olduğu söylenir. Bu bir yalandır. Ölüm hayatın karşıtıdır, hayatın düşmanıdır. Bir arabanın içine enkaz ne kadar yerleştirilmişse, ölüm de yaşamın içine o kadar yerleştirilmiştir. Pavlus vurgulayarak şunları söylüyor, “İsa, ölüm gücüne sahip olanı, yani İblis’i, ölüm aracılığıyla etkisiz kılmak üzere onlarla aynı insan yapısını aldı” (İbr. 2:14, 15).

Mesih için ölmeye hazır olmasına rağmen, Pavlus uzun vadeli kaderinden emindi. Bu sırada onun için en önemli şey, kendi yaşamı ya da ölümüyle Mesih’i onurlandırmak ve müjdeyi mümkün olduğunca çok kişiye duyurmaktı. Belki de onun imzasını taşıyan bu kadar çok mektuba sahip olmamızın bir nedeni de budur. O, yazıları aracılığıyla, daha önce hiç gitmediği yerler de dahil olmak üzere, pek çok insana ve yere ulaşabilmiştir.

Hayat kısa ve Tanrı’nın bize bahşettiği yıllar içinde Tanrı’nın egemenliği için mümkün olan en büyük etkiyi yaratmak hayati önem taşıyor. Bu etkinin hiç de azımsanmayacak bir kısmı imanın birliğini teşvik etmemizle ilgilidir. Bu haftanın başında göreceğimiz gibi, Pavlus’un Filipililer’e yazmasının önemli bir nedeni de bu konuydu.

_*17 Ocak Sebt Günü’ne hazırlık için bu haftanın konusunu çalışın._