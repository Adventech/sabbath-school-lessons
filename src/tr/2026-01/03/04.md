---
title:  Kendinden Emin Olmak
date:   13/01/2026
---

`Filipililer 1:23, 24 ayetlerini okuyun. Pavlus “dünyadan ayrılıp Mesih’le birlikte” olmanın çok daha iyi olduğunu söylerken ne demek istiyor?`

Bu ayetler çağlar boyunca büyük ölçüde yanlış anlaşılmıştır. Bu haftanın hatırlatma metninde Pavlus yaşamak ve ölmek arasındaki karşıtlığı ele alıyor. Hristiyan Mesih için yaşar ve hatta O’nun için ölebilir. Bu anlamda bu bir “kazançtır” çünkü tanıklığımız çok daha güçlü ve ikna edici olur (Flp. 1:21). Kuşkusuz bir kişi inancı uğruna ölmeyi göze alıyorsa inanmış demektir.

Ancak ölülerin gerçekten ölü olduğunu da kabul etmeliyiz. Onlar “hiçbir şey bilmiyor”. Dirilişe kadar mezarda dinleniyorlar (bkz. Vaiz 9:5; Yu. 5:28, 29). Bu nedenle İsa, ölmüş olan Lazar için, “Dostumuz Lazar uyudu... onu uyandırmaya gidiyorum” (Yu. 11:11) demişti.

Eğer insanlar öldüklerinde hemen göğe gidiyorlarsa, bunun Lazar için nasıl olduğunu bir düşünün. Lazar Cennette sevinç içinde dört gün geçirdikten sonra, bir melek “kötü” haberi getirir: “Üzgünüm Lazar, ama İsa seni dünyaya geri çağırıyor. Burada kalamazsın.”

Yanılgıyı mantıklı bir sonuca kadar takip ettiğimizde, bunun ne kadar yanlış olduğunu görüyoruz. Ölüm, İsa’nın İkinci Gelişinde sadık takipçilerini uyandıracağı rüyasız bir uyku gibidir; o vakit, yaşayan kutsallarla birlikte alınıp sonsuza dek İsa’yla birlikte olmak üzere göğe götürülecekler (bkz. 1Se. 4:16, 17).

Pavlus’un Mesih’le birlikte olmak için mevcut yaşamdan ayrılması, “ölümden dirilişe erişmek” (Flp. 3:11) için acı çekerek ve ölerek O’nunla birlikte olmak (2Ti. 4:6) anlamına gelmektedir. Ayrıca, ölüm anında gözlerini kapatacağının ve göz açıp kapayıncaya kadar, Tanrı’nın tüm halkıyla birlikte onu, Kendisini seven herkes için hazırladığı yere götürecek olan İsa’yı göreceğinin de şüphesiz farkındaydı (Yu. 14:3, 1Ko. 2:9).

Mesih için ölmeye istekli olmasına rağmen Pavlus, “hayatta” kalmasının Filipililer için daha iyi olacağını biliyordu (Flp. 1:24). İlginç olan, Hristiyan’ın Mesih için yaşamanın mı yoksa O’nun için ölmenin mi daha iyi olduğu sorusuna yanıt vermesi her zaman kolay değildir. Pavlus “iki seçenek arasında” (Flp. 1:23), hayatta kalmak ya da mezarda dinlenmek arasında kalmıştı.

`Yine, her ne kadar kimse ölmek istemese de, öldüğünüz anda bir sonraki bileceğiniz şeyin Mesih’in dönüşü olduğunu hiç düşündünüz mü? Bu anlayış Pavlus’un buradaki düşüncesini anlamanıza nasıl yardımcı olabilir?`