---
title:  İman Hayati
date:   13/02/2026
---

### Zengin Bir Adventist Olmak

Küçük Rene, Yedinci Gün Adventistleri’nin her şeyini seviyordu. Filipinler’deki memleketinde, tüm zenginler Adventist gibi görünüyordu. Büyük pirinç tarlaları ve iyi bir yaşam standartları vardı. Rene de benzer bir yaşam tarzı istiyordu.

Bir gün birkaç Adventist çocuk onu Kutsal Kitap okumaya davet etti. Sonra babasının işvereninin, bir Adventist pirinç çiftçisi olan oğlu onu Şabat Okulu’na ve kiliseye davet etti. Rene, Şabat’ı ilk kez duydu. Mantıklı geliyordu. Ayrıca Adventist çocukların iyi giyindiğini de fark etti. Küfür etmemelerini seviyordu. Onlar gibi olmak istiyordu.

12 yaşındayken vaftiz oldu ve Adventist Kilisesi’ne katıldı.

Zengin olmadı ve hayatı kötüleşmeye başladı. Ailesi inancından dolayı onu küçümsedi ve eğitimini desteklemeyi bıraktı. Okulu bırakmak zorunda kaldı. Dört yıl sonra artık dayanamamıştı. 16 yaşında kiliseden ayrılıp babasının yanına, Adventist çiftçinin pirinç tarlalarına gitti. Kısa sürede içki, sigara, kumar oynamaya ve her türlü temiz olmayan yiyeceği yemeye başladı.

İki yıl geçti ve Rodel adında 17 yaşında bir genç kapıyı çaldı.

“Ben bir müjdeciyim,” dedi Rene’nin annesine. “İçeri girebilir miyim?”

“Ne tür bir müjdeci?” diye sordu annesi.

“1000 Müjdeci Hareketi,” dedi.

“Nedir o?” dedi annesi.

“Ben bir Yedinci Gün Adventist müjdecisiyim,” dedi.

“Ah,” dedi annesi. “Oğlum bir Adventist ama dinden uzaklaştı.”

“Nerede?”

“Uyuyor.”

Çalışkan bir çiftçi olan Rene bitkin düşmüştü. Annesi Rodel’i yanına götürdü.

“Dostum, neden Adventist olmayı bıraktın?” dedi Rodel.

Rene şaşırmıştı ama kiliseye geri dönmeyeceğini açıkça belirtti.

“Ailem bir Adventist olarak benden nefret ediyordu.”

“Seni kiliseye davet edebilir miyim?”

“Sanmıyorum. Gidemem.”

Rodel ayrıldı. Ama bir buçuk yıl sonra, Rene 20 yaşındayken geri döndü.

“Arkadaşım, benimle balığa gel,” demişti Rodel.

Rodel, Rene’yi kiliseye gitmeye ikna etmeye çalışmamıştı. Sadece onunla arkadaş oldu. Birlikte balığa gittiler. Bir süre sonra Rene kendini Şabat günlerinde tekrar kilisede buldu.

_Rene Tucaldo, Filipinler, Silang’daki merkezi 1996 yılı On Üçüncü Şabat Sunusunun yardımıyla inşa edilen 1000 Müjdeci Hareketi’nin finans müdürüdür. Gelecek hafta daha fazlasını okuyun._