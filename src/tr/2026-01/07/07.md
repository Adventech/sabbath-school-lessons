---
title:  Ek Çalışma
date:   13/02/2026
---

“Yalnızca sürekli olarak taze lütuf ikmali alanların günlük ihtiyaçlarına göre güçleri ve bu gücü kullanmaya yetenekleri olacaktır. Ruhsal gücün özel bir şekilde bahşedilmesiyle can kazanmak için mucizevi bir donanım elde edecekleri gelecekteki bir zamana bakmak yerine, kendilerini gündelik bir şekilde Tanrı’ya teslim etmekte, O’nun kendilerini Kendi kullanımına uygun araçlar yapmasına izin vermektedirler. Günlük olarak, kullanabilecekleri hizmet fırsatlarını geliştirmektedirler. Her gün, her nerede iseler, ister evde mütevazı bir çalışma ortamında, ister kullanışlı bir kamu alanında olsunlar, Efendi’ye tanıklıkta bulunmaktadırlar.

“Adanmış işçi için şu bilgide teselli vardır: Mesih dahi yeryüzündeki hayatında ihtiyaç duyulan lütfun taze kaynaklarını gündelik olarak Babası’ndan istedi; ve Tanrı ile olan bu birliktelikten yola çıkarak başkalarını güçlendirdi ve bereketledi. . . .

“Mesih’in örnekliğini izleyen her işçi, Tanrı’nın yeryüzünün hasadının olgunlaşması için Kendi kilisesine vaat ettiği gücü almaya ve kullanmaya hazır olacaktır.”—Ellen G. White, God’s Amazing Grace [Tanrı’nın Harika Lütfu], s. 117.

“Tanrı isteklerimizi biliyor ve onlar için tedarikte bulundu. Rab’bin çocukları için bir hazine dolusu kaynağı vardır ve onlara her koşulda ihtiyaç duydukları şeyleri verebilir. O zaman neden O’na güvenmiyoruz? O, buyruklarına sadakatle itaat etmeleri koşuluyla çocuklarına değerli vaatlerde bulunmuştur. O’nun kaldıramayacağı hiçbir yük, O’nun dağıtamayacağı hiçbir karanlık, O’nun güce dönüştüremeyeceği hiçbir zayıflık, O’nun yatıştıramayacağı hiçbir korku, O’nun yol gösterip aklayamayacağı hiçbir değerli istek yoktur.

“Kendimize bakmamalıyız. Kendi kusurlarımız üzerinde ne kadar çok düşünürsek, onları aşmak için o kadar az güce sahip oluruz.”—Ellen G. White, That I May Know Him [O’nu Tanıyayım Diye], s. 224.

**Tartışma Soruları:**

`Kabul edilen dualarınızla ilgili en çarpıcı örneklerinizi hatırlayın. Bunlar Tanrı’nın her kavrayışı aşan esenliğini tecrübe etmenize nasıl yardımcı oldu? Peki ya yanıtlanmayan dualarınız? Vaat edilen esenliği yine de nasıl tecrübe edebilirsiniz?`

`Filipililer 4:8 ayeti bağlamında, zamanınızı ne hakkında düşünerek geçiriyorsunuz? Düşündükleriniz imanınızı ve Rab’le yürüyüşünüzü ne kadar güçlendiriyor?`

`Yukarıdaki son alıntıyı tartışın. “Kendi kusurlarımız üzerinde ne kadar çok düşünürsek, onları aşmak için o kadar az güce sahip oluruz” ifadesinin anlamı nedir? O halde bunun üstesinden gelmenin anahtarı nedir?`