---
title:  “Rab’de Dimdik Durun”
date:   09/02/2026
---

`Filipililer 3:20, 21 ayetlerini okuyun. Pavlus Hristiyan vatandaşlığının neye benzediğini nasıl canlı bir şekilde tarif ediyor?`

“Yalnız bu dünyayı” (Flp. 3:19) düşünen ve midelerinden daha büyük bir tanrıları olmayan çarmıh düşmanlarının aksine, Hristiyanların vatanı göklerdedir ve bizim hükümdarımız İsa Mesih’in Kendisidir. Pavlus bu noktanın altını çizmek için, hastalığa, çürümeye ve ölüme tabi olan bu “zavallı bedenlerimizi[n]” (Flp. 3:21), Mesih’in yüce diriliş bedenine benzeyecek şekilde dönüştürülmesi gerektiğini vurguluyor.

**Aşağıdaki ayetler yücelik halini nasıl tanımlıyor?**

`Eyüp 19:25-27`

`Luka 24:39`

`1Ko. 15:42-44`

`1Ko. 15:50-54`

`Kol. 3:4`

Sonunda, İsa sayesinde, “son düşman” olan ölüm yok edilecektir (1Ko. 15:26). Ve bu bizim en büyük umudumuz, İsa’da bize verilen nihai vaattir –sadece ölüme son verilmesi değil, yepyeni bir beden, hatta “yüce” bir beden (Flp. 3:21).

Ölüm korkusunu yenmenin “kurtuluş” olduğunu oldukça ahmakça bir şekilde savunan ve Tanrı olmadan “kurtuluşun” nasıl bulunacağını anlatan bir kitapta yazar Luc Ferry, Hristiyanlığın “sadece ölüm korkusunu aşmamızı değil, aynı zamanda ölümün kendisini yenmemizi de sağladığını” kabul ediyor. Şöyle devam ediyor, “ve bunu bir kimliksizlik ya da soyutlanmadan ziyade bireysel kimlik üzerinden yaparak, ölümlüler olarak durumumuza karşı kişisel ölümsüzlüğün gerçekten kesin bir zaferini sunan tek seçenek gibi görünüyor.”—Luc Ferry, Düşüncenin Kısa Tarihi, s. 90. Bir ateistten gelen büyük bir itiraf.

Dolayısıyla Pavlus’a göre, göksel vatandaşlığımız diriliş vaadini ve şu anda hayal bile edemeyeceğimiz yepyeni bir varoluşta sonsuz yaşamı içermektedir.

`Sonsuz yaşam vaadi inandığımız her şey için neden bu kadar önemlidir? Bu dünya Mesih’in bize sunduklarını kaybetmeye değecek ne sunabilir?`