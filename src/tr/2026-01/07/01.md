---
title:  Göksel Vatandaşlık
date:   07/02/2026
---

### Konuyla İlgili Metinler
Flp. 3:17–4:23, 1Ko. 15:42–44, Yu. 14:27, Mez. 119:165, Eyüp 1:21, 1Ti. 6:7.

> <p>Hatırlama Metni</p>
> “Hiç kaygılanmayın; her konudaki dileklerinizi, Tanrı’ya dua edip yalvararak şükranla bildirin” (Filipililer 4:6).

Bu haftaki dersimiz Filipililer kitabı üzerine çalışmamızı tamamlıyor ve günlük yaşam için değerli dersler ve düsturlarla dolu. Elçi Pavlus’un yaşamına rehberlik eden yüksek ahlaki değerlerin birçoğunun mektubun son ayetlerinde yer aldığı görülüyor. İsa’nın içsel varlığa odaklanan öğretilerine benzer şekilde, Pavlus’un bizimle paylaştıkları da sevinç dolu bir Hristiyan yaşamı sürmenin sırlarıdır.

İşler istediğimiz gibi gitmediğinde bile, ki bu arzu ettiğimizden daha sık olur, endişelenmemize, kaygılanmamıza ya da cesaretimizin kırılmasına gerek yoktur. Bunun yerine, yaşamın karşımıza çıkardığı zorluklarla yüzleşmek için içsel güç bulmamıza yardımcı olacak ilkeler bulunmaktadır ve böylece sadece Tanrı’nın sağlayabileceği istikrarlı ve kalıcı bir esenlik tecrübe edebiliriz. Şimdiki zaman ve gelecek O’nun elindedir ve O ihtiyacımız olan her şeyi sağlayacaktır.

En önemlisi, bizi sıklıkla hayal kırıklığına uğratan dünyevi yönetim düzenlerine umut bağlamamalıyız. Bizler Hristiyanlar olarak Tanrı’nın göksel krallığının vatandaşlarıyız. Ve bu vatandaşlıkla birlikte ayrıcalıklar, harika ayrıcalıklar gelmektedir. Ve sorumluluklar da.

_*14 Şubat Sebt Günü’ne hazırlık için bu haftanın konusunu çalışın._