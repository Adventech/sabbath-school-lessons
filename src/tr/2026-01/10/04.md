---
title:  Çarmıha Çivilendi
date:   03/03/2026
---

`Koloseliler 2:11-15 ayetlerini okuyun. Pavlus burada hangi konularla mücadele ediyor gibi görünüyor?`

Bu ayetlerin, özellikle de Koloseliler 2:14 ayetinin yedinci gün Şabatı tutmaya karşı bir sav olarak kötüye kullanıldığını ne sıklıkla gördük?

Bu ayetlerin anlaşılmasına yardımcı olmak için, Yedinci Gün Adventistleri tarafından iki ana yorum önerilmiştir: Birincisi, çarmıha çivilenen el yazısı, Pilatus’un İsa’nın çarmıhına astığı yazıya benzer şekilde, bize karşı yöneltilen suçlamaların listesidir (Mat. 27:37; Yu. 19:19, 20). İkincisi ise, Musa tarafından yazılmış olan törensel yasa (bkz. Yas. 31:24-26) çarmıha çivilenmiştir.

Ayete daha geniş bir bağlamda baktığımızda, açıkça törensel yasadan bahsettiğini görebiliriz.

Pavlus ayrıca, törensel yasanın en önemli şartlarından biri olan bedensel sünnete (Levililer 12:3; Çık. 12:48 ile karşılaştırın) açıkça tezat oluşturacak şekilde, “elle yapılmayan sünnet[ten]” (Kol. 2:11), yani “yürekle ilgili” olan sünnetten (Rom. 2:28, 29; Yas. 30:16 ile karşılaştırın) söz ediyor.

Pavlus daha sonra bu içsel değişimi, “bedenin benliğinden soyunarak” ve suya batırılarak yapılan vaftizle ilişkilendiriyor. Bu vaftizle kendimizi Mesih’in ölümü ve dirilişiyle özdeşleştiriyoruz (Kol. 2:11, 12).

Bu ihtida deneyimi daha sonra suçları yüzünden ölü olmaya ve “bütün suçlarımızı” (Kol. 2:13) bağışlayan Mesih’le birlikte yaşama kavuşmaya benzetiliyor.

“Kurallar” (Kol.2:14) ifadesi, ister dünyevi (Luka 2:1, Elç.17:7) ister dini (Elç.16:4) olsun, yasal hükümleri ifade etmektedir. Bu Grekçe sözcüğün Pavlus’un yazılarındaki geçtiği tek diğer yer, Yahudilerle diğer uluslardan olanlar arasında bir ayrım duvarı oluşturan tören yasasıdır (Ef. 2:14, 15).

Pavlus günahların bağışlanmasından ve vaftizin simgelediği içsel değişimden daha önce söz ettiği için, Kutsal Yazı’nın başka hiçbir yerinde kullanmadığı farklı bir mecazla bu konuya tekrar dönmesi pek olası değildir. Pavlus daha ziyade Efesliler’de vurguladığı benzer bir noktayı vurguluyor gibi görünüyor: Kolose’deki diğer uluslardan imanlıların sünnet de dahil olmak üzere törensel yasayı tutmak ya da böyle bir taahhütle birlikte gelen saflık yasaları konusunda endişelenmelerine gerek yoktur (Elç 10:28, 34, 35 ile karşılaştırın).

Başka bir yerde günahı On Emir’in ihlali olarak tanımlarken (Rom. 7:7), Pavlus’un On Emir’in çarmıha çivilendiğini ima etmediği açıktır.