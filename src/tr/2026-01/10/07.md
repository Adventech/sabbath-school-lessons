---
title:  Ek Çalışma
date:   06/03/2026
---

“Elçilerin günlerinde insanların Kutsal Yazılar’a olan imanı gelenek ve felsefe ile yıkmaya çalıştıkları gibi, bugün de doğruluğun düşmanı, ileri tenkit, evrim, ruhçuluk, teozofi ve panteizmin gönüle hoş gelen görüşlerini kullanarak, canları yasak yollara yönlendirmeye çalışmaktadırlar. Pek çok kişiye göre Kutsal Kitap yağı olmayan bir lambadır, zira onlar zihinlerini yanlış anlayış ve kargaşa getiren kuramsal inanç kanallarına çevirmişlerdir. İleri tenkit çalışması, kesip parçalara ayırmasıyla, varsayımlarda bulunmasıyla ve yeniden yapılandırmasıyla, Kutsal Kitap’ın ilahî vahiy olduğuna imanı yıkmaktadır. Allah’ın sözünü, insanların hayatlarını denetleme, yüceltme ve ilham etme gücünden mahrum bırakmaktadır. Ruhçuluk yoluyla büyük kalabalıklara arzunun en yüce kanun olduğuna, ruhsatın özgürlük demek olduğuna ve insanın yalnızca kendisine karşı sorumlu olduğuna inanmaları öğretilmektedir.

“Mesih’in izleyicisi, elçinin Koloseli imanlıları uyardığı “ikna edici sözler” ile karşılaşacaktır. Kutsal Yazılar’ın ruhçuluk temelli yorumlarıyla karşılaşacaktır, fakat bunları kabul etmemelidir. Sesi, Kutsal Yazılar’ın ebedi gerçeklerini net bir şekilde tasdik ederken duyulmalıdır. Gözlerini Mesih’e dikerek, O’nun öğretisiyle uyumlu olmayan tüm fikirleri terk ederek, çizilmiş olan yolda kararlılıkla yürümelidir. Allah’a ilişkin hakikat, derin düşüncelerinin ve tefekkürlerinin konusu olmalıdır. Kutsal Kitap’ı Allah’ın kendisiyle doğrudan konuşan sesi olarak kabul etmelidir. Böylece ilahî olan bilgeliği bulacaktır.”—Ellen G. White, Elçilerin İşleri, 438, 439.

**Tartışma Soruları:**

`Tanrılığın bütün doluluğunun “bedence Mesih’te bulunması” ve O’nun “her yönetim ve hükümranlığın başı” olması (Kol. 2:9, 10) ne anlama geliyor? Ayrıca bakınız Yuhanna 1:1, İbraniler 1:3 ve 1. Petrus 3:22.`

`Koloseliler 2:14-16 ayetlerinin yedinci gün Şabat’a karşı bir sav olarak kullanıldığını muhtemelen hepimiz duymuşuzdur. Bu haftaki derste anlatılanların yanı sıra, bu ayetlerin dördüncü emre artık uymamız gerekmediğini savunmak için kullanılmasında başka ne gibi sıkıntılar bulunmaktadır?`

`Törensel yasaları da tutmamız gerektiği konusunda ısrar edenlerle nasıl anlaşıyorsunuz? Her ne kadar bunları tutmakta bazı ruhsal ya da teolojik bereketler bulmak mümkün olsa da, bunların tutulması gerektiğinde ısrar etmekten kaynaklanan sorunlar nelerdir?`

`Ellen G. White yukarıda Kutsal Kitap’ı, Tanrı’nın bizimle doğrudan konuşan sesi olarak görmemiz gerektiğini yazmıştı. O halde neden, yer yer bizi rahatsız edebilecek kısımlar söz konusu olduğunda dahi, Kutsal Yazı’nın tümünün yetkisine ve esinine olan inancımızı zayıflatacak herhangi birine ya da herhangi bir şeye karşı kendimizi titizlikle korumalıyız?`