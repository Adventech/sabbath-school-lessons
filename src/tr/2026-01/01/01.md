---
title:  Zulüm Gördü Ancak Terk Edilmedi
date:   27/12/2025
---

### Konuyla İlgili Metinler
Ef. 3:1; 2Ko. 4:7–12; Elç. 9:16; Filimon 15, 16; Kol. 4:9; Flp. 1:1–3; Kol. 1:1, 2.

> <p>Hatırlama Metni</p>
> “Rab’de her zaman sevinin; yine söylüyorum, sevinin!” (Filipililer 4:4).

Asılsız suçlamalarla hapse atılan Adventist bir pastör yaklaşık iki yılını parmaklıklar ardında geçirdi. İlk başta büyük bir endişe duysa da, hapishanenin Tanrı tarafından verilen görev yeri olduğunu fark etti. Mahkûm arkadaşları onun bir pastör olduğunu öğrendiklerinde, ondan vaaz vermesini istediler. O da bunu yaptı ve ayrıca yayınlar da dağıttı. Hatta mahkumları vaftiz etti ve Rab’bin sofrası törenlerini yönetti. “Hapishanede hizmet etmek bazen zordu,” diye itiraf etti, “ama özellikle duaların yanıtlandığını ve yaşamların değiştiğini gördüğünüzde sevinç duyuyordunuz.”

Pavlus Filipililer’e ve Koloseliler’e mektuplarını hapishaneden yazmıştır (bkz. Flp. 1:7, Kol. 4:3). Aslında Filipi’de, Pavlus ve Silas haksız yere suçlandıklarında, gardiyan “ayaklarını tomruğa” vurmuştu (Elç. 16:24). Gece yarısına doğru “dua ediyor, Tanrı’yı ilahilerle yüceltiyorlardı. Öbür tutuklular da onları dinliyordu” (Elç. 16:25). Gerçekten de nasıl her zaman sevineceklerini biliyorlardı.

Bu hafta Pavlus’un karşılaştığı durumlara bakacağız. O, başına gelenlerin daha büyük bir amacı olduğunu görüyordu ve belki biz de kaçınılmaz olarak kendi denemelerimizle karşılaştığımızda ondan bir şeyler öğrenebiliriz.

_*3 Ocak Sebt Günü’ne hazırlık için bu haftanın konusunu çalışın._