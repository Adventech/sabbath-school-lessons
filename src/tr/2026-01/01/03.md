---
title:  Pavlus Zincirler İçinde
date:   29/12/2025
---

Pavlus Makedonya’dayken birçok kez zindana atıldığından söz ediyor (2Ko. 6:5, 2Ko. 11:23, 2Ko. 7:5). Kayıtlara geçen ilk olay Filipi’de gerçekleşmişti (Elç. 16:16-24). Daha sonra Sezariye’deki hapishaneye nakledilmeden önce kısa bir süre Yeruşalim’de zindana atılmıştı.

Başka bir yerde Pavlus “tutuklu” olduğundan bahsediyor (Flm. 10, 13). Roma’da ev hapsinde olmasına rağmen, seçkin bir Romalı askere zincirlenmişti. İkinci yüzyılın başlarında bu şekilde zincirlenmiş bir Hristiyan olan Ignatius, askerleri “kendilerine iyi davranıldığında daha da kötüleşen vahşi hayvanlar” gibi davranan kişiler olarak tanımlamıştır.—Michael W. Holmes, The Apostolic Fathers [Elçisel Atalar], s. 231.

`2. Korintliler 4:7-12 ayetlerini okuyun. Bu ayette Pavlus’un karşılaştığı denemelere nasıl dayanabildiğini ortaya koyan nedir? Onun yaşamının odak noktasının ne olduğu görülüyor?`

Hayat ne kadar zor olursa olsun, Pavlus aydınlık bir tarafını görebiliyordu ve bu ona stres altında dayanma cesareti veriyordu. Şeytan elinden gelen her şeyi yağdırmasına rağmen, Pavlus terk edilmediğinin farkındaydı.

`2. Korintliler 6:3-7 ayetlerini okuyun. Pavlus bu zorluklarla başa çıkmasına yardımcı olacak hangi ruhsal kaynaklara sahipti?`

Çoğu zaman içinde bulunduğumuz şartlara, zayıflıklarımıza ya da geçmişteki başarısızlıklarımıza bakıp cesaretimiz kırılabilir. İşte böyle zamanlarda Tanrı’nın kötülükle mücadelede başarılı olmamız için sağladığı tüm harika imkânları hatırlamamız gerekmektedir. Bunların en önemlilerinden biri “gerçeğin bildirisi” olan Kutsal Kitap’ın kendisidir, çünkü başkalarının hatalarından ders alabilir ve bu insanların nasıl başarılı olduklarını öğrenebiliriz. Ayrıca, “Dünyanın Kurtarıcısı’nın neticelendirmiş olduklarını tesirli kılan Ruh’tur. Kalp, Ruh aracılığıyla temizlenir. İnsanlar Ruh aracılığıyla ilahi tabiata hissedar olur. Mesih, Ruh’unu kötülüğe karşı kalıtsal ve kökleşmiş eğilimleri yok etmek ve mükemmel karakteriyle imanlıları etkilemek için ilahi bir güç olarak verdi.”—Ellen G. White, Sevgi Öğretmeni, s. 665.

`Sıradan halk ya da din görevlileri olarak nasıl “Tanrı’nın hizmetkârları olarak... kendimizi her durumda örnek” gösterebiliriz (2Ko. 6:4)? Bu ne anlama geliyor?`