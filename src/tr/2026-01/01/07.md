---
title:  Ek Çalışma
date:   02/01/2026
---

“Tanrı sizi ruhun kutsaması ve gerçeğe iman aracılığıyla kurtuluşa seçti. Bu nedenle sıkı durun . . . Tanrı’ya sadakatle hizmet ederseniz, önyargı ve itirazla karşılaşacaksınız; ama haksızlığa uğradığınızda tahrik olmayın. Karşılık vermeyin. İsa Mesih’teki doğruluğunuzu sürdürün. Bir taş gibi yüzünüzü göğe çevirin. Bırakın başkaları kendi sözlerini söylesinler ve kendi hareket tarzlarını sürdürsünler; size düşen Mesih’in yumuşak başlılığı ve alçakgönüllülüğü içinde ilerlemektir. İşinizi kararlı bir azimle, yürek saflığıyla, tüm gücünüz ve kuvvetinizle, Tanrı’nın koluna dayanarak yapın. İşinizin gerçek ve yüce doğasını asla bilemeyebilirsiniz. Varlığınızın değerini ancak sizi kurtarmak için feda edilmiş olan yaşamla ölçebilirsiniz . . .

“Mesih’e doğru büyüyen her can için ciddi ve uzun süren mücadele zamanları olacaktır; çünkü karanlığın güçleri ilerlemenin yoluna karşı koymaya kararlıdır. Ancak lütuf için Mesih’in çarmıhına baktığımızda, başarısız olmamız mümkün değildir. Kurtarıcı’nın vaadi şudur: ‘Seni asla terk etmeyeceğim, seni asla yüzüstü bırakmayacağım.’ ‘dünyanın sonuna dek her an sizinle birlikteyim.’”—Ellen G. White, The Youth’s Instructor, 9 Kasım 1899.

**Tartışma Soruları:**

`Pavlus birkaç kez haksız yere hapsedilmişti. Haksızlığa uğradığınızda nasıl karşılık veriyorsunuz? Böyle durumlar için Kutsal Kitap’tan hangi vaatleri önerebilirsiniz?`

`İlk kilise önderlerinden Tertullian, Hristiyanlara yapılan zulüm hakkında şöyle demişti: “Sizin tarafınızdan ne kadar sık biçilirsek, sayımız o kadar artıyor; Hristiyanların kanı tohumdur.”—Alexander Roberts ve James Donaldson, Ante-Nicene Fathers [İznik Konseyi Öncesi Kilise Babaları], 3. cilt, s. 55. Aynı zamanda, bazı yerlerde ve zamanlarda zulüm kilisenin çalışmalarını büyük ölçüde engellemiştir. İmanları yüzünden zulüm görenleri desteklememizin yolları nelerdir?`

`Pavlus’un çektiği zorluklar ışığında bu haftanın hatırlatma metni hakkında düşünün. “Her zaman sevinin”? Bu ne anlama geliyor? Bunu nasıl yapacağız? Sevdiğiniz biri hastalanır ya da ölür. İşinizi kaybedersiniz. Büyük bir fiziksel acı içindesinizdir. Belki de bunu anlamanın anahtarı, “Her zaman neyle sevinelim?” diye sormaktır. Yani, her ne durumda olursak olalım, her zaman neyle sevinebiliriz?`