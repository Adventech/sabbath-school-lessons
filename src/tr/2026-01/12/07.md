---
title:  Ek Çalışma
date:   20/03/2026
---

“Ailenin her üyesi, ailenin rahatına, düzenine ve dirliğine katkıda bulunmak için bireysel olarak üzerine bir sorumluluk düştüğünün farkında olmalıdır. Bir kişi diğerinin aleyhine hareket etmemelidir. Herkes elbirliğiyle birbirini cesaretlendirmek için çaba göstermeli; nazik, hoşgörülü ve sabırlı olmalı; alçak sesle, sakin bir üslupla konuşmalı, karışıklıktan kaçınmalı ve her biri annenin yükünü hafifletmek için elinden geleni yapmalıdır . . .

“Ailenin her bir üyesi, diğerleriyle birlikte hareket ederek kendisinden beklenen görevin ne olduğunu anlamalıdır. Altı yaşındaki çocuktan başlayarak herkes, yaşamdaki yüklerden kendi payına düşeni taşıması gerektiğini anlamalıdır.”—Ellen G. White, Adventist Aile, s. 179, 180.

“Eğer ışıkta yürüyeceksek, Mesih’in yüreklerimize ve evlerimize girmesine izin vermeliyiz. Ev, bu sözcüğün ifade ettiği her şey haline getirilmelidir. Yeryüzünde küçük bir cennet, duyguların gayretle bastırılmak yerine geliştirildiği bir yer olmalıdır. Mutluluğumuz birbirimize karşı sevgi, şefkat ve gerçek nezaketin geliştirilmesine bağlıdır . . . Kendimizi unutmalı, başkalarından gördüğümüz iyilikler için minnettarlığımızı göstermek amacıyla küçük şeylerde bile fırsat kollamalı, şefkatli davranışlar ve küçük sevgi eylemleriyle diğer insanları sevindirmek, üzüntülerini ve yüklerini hafifletmek ve dindirmek için fırsat kollamalıyız. Ailelerimizde başlayıp aile çemberinin dışına taşan bu düşünceli davranışlar, yaşamdaki mutluluğun toplamını oluşturmaya yardımcı olur; bu küçük şeylerin ihmal edilmesi ise yaşamdaki acı ve üzüntünün toplamını oluşturur.”—Ellen G. White, Kilise İçin Tanıklıklar, 3. cilt, s. 539, 540.

**Tartışma Soruları:**

`Evli çiftler için, ilişkinizde hangi ilkeler size yardımcı oldu? Evli olmayanlara ne gibi tavsiyeleriniz var, evliliğin her zaman beraberinde getirdiği zorluklara nasıl hazırlanmalılar?`

`Çocuklarını iyi Hristiyan evlerinde yetiştiren birçok sevgi dolu, şefkatli anne-baba genellikle inancını reddeden yetişkin çocuklarıyla uğraşmak zorunda kalıyor. Onlara ne gibi tavsiye ve teselli verebilirsiniz? Neyi hiç söylememek daha iyi olabilir?`

`“Bilgece davranın” öğüdünü daha ayrıntılı olarak tartışın. Buna karşılık, bilgeliğin aksine “budalaca” davranmak ne anlama gelir? Birini ya da diğerini yapmış olabileceğiniz farklı zamanlardan ne öğrendiniz?`