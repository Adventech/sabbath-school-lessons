---
title:  Anne Babalar ve Çocuklar
date:   16/03/2026
---

Çocuklar aile kurumunun bir parçası olarak hayati bir işleve sahiptir. Ailenin üyeleri ve göksel krallığın vatandaşları olarak sevildiklerini ve değer gördüklerini bilmeleri gerekir. Aile ibadeti çok önemlidir, basit ama düzenli, sabah ve akşam. Çocuklar erken yaşta temizlik ve diğer işlere yardım etmeye başlayabilirler. En önemlisi, Pavlus’un şu buyruğuna kulak vermeliler: “Ey çocuklar, her konuda anne babalarınızın sözünü dinleyin. Çünkü bu Rab’bi hoşnut eder” (Kol. 3:20).

**Aşağıdaki ayetleri okuyun. Çocuk yetiştirmekle ilgili hangi ilkeler veriliyor?**

`Özd. 22:6, 15`

`Mat. 19:14`

`Yas. 6:6, 7`

`Özd. 1:8, 9`

İlkelerle ve örnek olarak Rab için doğru bir şekilde eğitilen çocuklar aile, kilise ve ötesinde bir bereket olacaktır. Pavlus’un anne babalara verdiği talimatlar, karı kocalara verdiği talimatlar gibi, dengeli ve karşılıklıdır: “Ey babalar, çocuklarınızı incitmeyin, yoksa cesaretleri kırılır” (Kol. 3:21). Anne babaların, özellikle de babanın çocuklarla nasıl etkileşimde bulunduğu ve onları nasıl terbiye ettiği, çocukların ruhsal gelişimini derinden etkilemektedir.

Araştırmalar, her iki ebeveynin de kiliseye gittiği durumlarda, anne babadan sadece birinin gittiği durumlara kıyasla, çocukların daha yüksek oranda kiliseye gitmeye devam ettiğini gösteriyor. Daha da şaşırtıcı olanı, babanın düzenli olarak kiliseye gitmesi, anneden bile daha çok, daha fazla sayıda çocuğun yetişkin olduğunda kilisede kalması anlamına geliyor. O halde babanın çocuklarının ruhsal gelişimindeki işlevi küçümsenemez. Babaların bu sorumluluklarını ciddiye almaları son derece önemlidir.

`Ancak tüm babalar (en iyimser ifadeyle) çocukları için örnek rol modeller olmamışlardır. Tanrı’nın Babamız olduğu bilinci, özellikle de dünyadaki babalar büyük zararlara yol açtığında, ihtiyaç duyulan durumlarda iyileşmeye nasıl yardımcı olabilir?`