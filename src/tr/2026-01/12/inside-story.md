---
title:  İman Hayati
date:   20/03/2026
---

### “Hiçbir şey Şansa Değil”

Rene, Filipinler’e vardıktan kısa bir süre sonra, Adventist Kalkınma ve Yardım Ajansı’ndan muhasebeci olarak çalışma teklifi aldı. ADRA’da bir buçuk yıl çalıştıktan sonra, Adventist Kilisesi’nin Cavite Hizmet Bölgesi’nde sekiz yıl muhasebeci olarak çalıştı. Rene, Adventist Kilisesi’nde çalışmaktan keyif alıyordu. Hayat basit ve rahattı. Çocukken Adventist olmanın zenginliğe giden bir yol olduğunu düşünmüştü. Ama artık zengin olma arzusu yoktu. İsa’nın ikinci gelişine kadar sadece başkalarına hizmet etmek istiyordu.

Bir gün, Rene beklenmedik bir şekilde, Adventist Kilisesi’nin Güney Asya-Pasifik Bölümü’nün bir parçası olan ve Cavite Hizmet Bölgesi’nde bulunan Silang şehrindeki merkezinde her yıl yüzlerce müjdeciye eğitim veren 1000 Müjdeci Hareketi’nin emekliye ayrılan haznedarının yerine geçmesi için bir davet aldı.

Rene rüya görüp görmediğini merak etti. Müjdecilerden birinin dostluğu sayesinde yüreğini Mesih’e adadığından beri 1000 Müjdeci Hareketi’nin bir parçası olmak istiyordu. O müjdeci Rodel, Filipinler’de pastör olarak çalışıyordu ve Rene’nin haznedar olması onu hem şaşırtacak hem de sevindirecekti. Ama Rene, “Haznedarlık işini ben üstlenebilir miyim? Ben sadece basit bir muhasebeciyim,” diye düşündü.

Rene o gece rüyasında 1000 Müjdeci Hareketi’nde çalıştığını gördü. Ardından Güney Asya-Pasifik Bölümü başkanı, özgeçmişini iş için değerlendirmeye sunmasını istedi. Kısa bir süre sonra, bölüm komitesi adaylığını onayladı ve işe alındı.

Rene geriye bakmadı. Tanrı’ya sadık kaldığı için, bir zamanlar inancını küçümseyen akrabalarının Adventist Kilisesi’ne katıldığını gördü. Filipinler’e döndükten iki ay sonra, anne ve babası vaftiz edildi. “Bu, Tanrı’nın bana bir hediyesiydi,” dedi. “Sanki Tanrı, ‘Bana sadık olduğun için sana bir hediyem var’ diyordu.” İki kız kardeşi de vaftiz edildi.

Bu arada, yurt dışında çalıştığı şirket Covid salgını sırasında iflas etti. Maaş artışını kabul etseydi, her şeyini kaybedecekti. Bugün, her şeyi, “ Çünkü sizin için düşündüğüm tasarıları biliyorum” diyor RAB. “Kötü tasarılar değil, size umutlu bir gelecek sağlayan esenlik tasarıları bunlar.” (Yeremya 29:11) diyen Rab’be borçlu olduğunu söyledi. Rene Tucaldo, “Hiçbir şey tesadüf değildir,” dedi. “Tanrı’nın benim için bir planı vardı.”

_Filipinler, Silang’daki 1000 Müjdeci Hareketi’nin merkezi, 1996 yılında yapılan On Üçüncü Şabat Sunusu yardımıyla inşa edildi. Bu bağış, 1000 Müjdeci Hareketi’nin çalışmaları sayesinde Güney Asya-Pasifik Bölgesi ve ötesinde hala hissedildiği gibi, bu çeyrekteki bağış da uzun süreli bir etki yaratabilir. Gelecek Şabat günü yapacağınız cömert bağış için teşekkür ederiz. Rene ile kısa bir YouTube videosunu şu adresten izleyebilirsiniz: https://bit.ly/Rene-1000MM._