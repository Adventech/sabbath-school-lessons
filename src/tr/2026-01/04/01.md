---
title:  Alçakgönüllülük Sayesinde Birlik
date:   17/01/2026
---

### Konuyla İlgili Metinler
Flp. 2:1–8, Yer. 17:9, Flp. 4:8, 1Ko. 8:2, Rom. 8:3, İbr. 2:14–18.

> <p>Hatırlama Metni</p>
> “Aynı düşüncede, sevgide, ruhta ve amaçta birleşerek sevincimi tamamlayın” (Filipililer 2:2).

Birlik güçtür. Ancak neyin doğru olduğunu bilmek, onu yapmakla aynı şey değildir. Birlik olma yönündeki en iyi çabalarımıza rağmen bazen hepimiz başarısız oluyoruz. Ama bu, birliği kasıtlı olarak baltalamakla aynı şey değildir. O halde Pavlus’un Filipililer’e yazarken, onların “aynı düşüncede, sevgide, ruhta ve amaçta” birleşmelerini istemesine şaşmamak gerekir.

Pavlus birliğin gerekliliğini İsa’nın öğretisine ve örneğine dayandırıyor. Bu, Yeni Ahit’in tamamında ve özellikle de mektuplarda karşımıza çıkan bir konudur. Evrendeki bölünmüşlüğün kökeni, gökteki tek bir meleğin gururundan, mevki ve güç hırsından kaynaklanmıştır; bu his kusursuz bir ortam içinde bile hızla yayılmıştır (bkz. Yşa.14:12-14). Daha sonra Tanrı’nın koyduğu kurallara karşı benzer bir hoşnutsuzluk ve Tanrı’nın tasarladığından daha üstün bir konuma yükselme arzusuyla Aden’de kendine bir yer edinmiştir (Yar. 3:1-6).

Bu hafta kilisedeki birliğin Kutsal Kitap’taki dayanaklarına bakacak, özellikle İsa’nın olağanüstü lütufkârlığına, O’na bakarak alabileceğimiz derslere ve O’na daha çok benzemek için nasıl gelişebileceğimize odaklanacağız.

_*24 Ocak Sebt Günü’ne hazırlık için bu haftanın konusunu çalışın._