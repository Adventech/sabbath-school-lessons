---
title:  Ek Çalışma
date:   23/01/2026
---

“İnsanların yürekleri aracılığıyla nesilden nesile aktarılan tüm baba sevgisi, insanların canlarında açılan tüm şefkat pınarları, Tanrı’nın sonsuz, tükenmez sevgisiyle kıyaslandığında, sınırsız okyanusun yanındaki küçük bir dere gibidir. Kelimeler bunu ifade edemez; kalem bunu tasvir edemez. Yaşamınızın her günü onun üzerinde düşünebilirsiniz; onu anlamak için Kutsal Yazıları özenle araştırabilirsiniz; göksel Baba’nın sevgisini ve şefkatini kavramak için Tanrı’nın size verdiği her gücü ve yeteneği toplayabilirsiniz; ama yine de onun ötesinde bir sonsuzluk bulunmaktadır. Bu sevgiyi çağlar boyunca inceleyebilirsiniz; yine de Tanrı’nın Oğlu’nu dünya uğruna ölmesi için vermesindeki sevginin genişliğini, uzunluğunu, derinliğini ve yüksekliğini asla tam olarak kavrayamazsınız. Sonsuzluğun kendisi bunu asla tam olarak açıklayamaz. Yine de Kutsal Kitap’ı çalıştıkça, Mesih’in yaşamı ve kurtuluş tasarısı üzerinde tefekkür ettikçe, bu yüce konular giderek daha fazla anlayışımıza açılacaktır.”—Ellen G. White, Kilise İçin Tanıklıklar, 5. cilt, s. 740.

“Musa’nın Mesih’in okulunda aldığı eğitim gibi bir eğitim alırken ne öğrenmeliyiz? –Kibirlenmeyi mi? –Kendimiz hakkında yüceltici bir görüşe sahip olmayı mı?–Hayır, kesinlikle. Bu okulda ne kadar çok şey öğrenirsek, yumuşak başlılıkta ve alçakgönüllülükte o kadar çok ilerleyeceğiz. Bilmeye değer her şeyi öğrendiğimizi düşünmemeliyiz. Tanrı’nın bize verdiği yetenekleri en iyi şekilde kullanmalıyız ki, fanilikten ölümsüzlüğe dönüştürüldüğümüzde, kazandıklarımızı arkamızda bırakmayalım, onları yanımızda diğer tarafa götürebilelim. Sonsuzluğun aralıksız çağları boyunca, Mesih ve O’nun kurtuluş işi çalışmalarımızın konusu olacaktır.”—Ellen G. White, 36. El Yazması, 1885.

**Tartışma Soruları:**

`Siz kendiniz Tanrı’nın sevgisinin gerçekliğini hangi şekillerde tecrübe ettiniz? Sınıfta, O’nun sevgisini tanımak ve yaşamak için başvurduğunuz farklı yöntemler hakkında konuşun.`

`İsa’nın “insan benzeyişinde” (Flp. 2:7) gelmiş olması tam olarak ne anlama geliyor? Romalılar 8:3 ayetiyle karşılaştırın. Bu ayetleri birbirlerinin ışığında tartışın.`

`Bölgenizdeki kilise birlik konusunda ne gibi zorluklarla karşılaşıyor? Sorunlar ne olursa olsun, alçakgönüllü olmaya, “bencil tutkularla ya da boş övünmeyle” (Flp. 2:3) hiçbir şey yapmamaya hazır olmak, en azından sorunlar üzerinde çalışmaya başlamak için neden harika bir yoldur?`