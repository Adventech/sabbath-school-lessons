---
title:  Laodikya’ya Bir Mesaj
date:   26/03/2026
---

`Koloseliler 4:16-18 ayetlerini okuyun; Koloseliler 2:1-3 ayetleriyle karşılaştırın. İsa’nın Laodikya’ya verdiği mesajı düşündüğünüzde (dünkü derse bakın), Pavlus’un zamanındaki Laodikya kilisesinde de okunacak olan Koloseliler’e gönderilen mesajla arasında ne gibi bağlantılar buluyorsunuz?`

Tanrı’nın halkının tarihine bakıldığında, aynı sorunların tekrar tekrar ortaya çıktığı görülür. Peygamberler dünyanın yaptığı gibi tapınmak istedikleri için İsrail’i azarlamış ve onları çok geç olmadan tövbe etmeye çağırmışlardır. Hatta Yeşaya, “Sadık kent nasıl da fahişe oldu!” (Yşa. 1:21) diye yakınmış, bağışlanmaları ve arınmaları için halkı Tanrı’ya dönmeye çağırmıştır (Yşa. 1:16-20). Hem Vaftizci Yahya (Mat. 3:2, 8-10) hem de İsa (Mat. 4:17, Mat. 12:33-37) İsrailliler’i tövbe etmeye ve son günlerdeki yargılamaya dayanacak meyveler vermeye çağırmıştır. Elçiler de benzer bir mesaj vermişlerdir (Elç. 2:38; Elç. 3:19; Elç. 17:30; 2Ko. 7:9, 10).

`Aşağıdaki ayetleri karşılaştırın: Yeşaya 60:1-3 ile Vahiy 18:1-4 ve Yeşaya 62:1-5 ile Vahiy 19:7, 8. İki kitaptaki mesajlar arasında ne gibi benzerlikler bulunuyor?`

Tanrı yer ile göğü _birleştirecektir_. Ancak büyük mücadele nedeniyle bunun aşamalı olarak yapılması gerekmektedir:

1. Şeytan Golgota’da göksel varlıklar arasında kendisine duyulan sempatiyi kaybetmiştir (Yu.12:31).
2. Mesih’in göksel tapınaktaki yargılama işi sayesinde, Tanrı, isteğini yerine getirebilmeleri ve göğe uygun olmaları için halkını her iyilikle donatmaktadır (İbr. 13:21).
3. Bin yıllık yargı ve ondan sonraki nihai yargı aracılığıyla, geriye kalan tüm sorular sonsuza dek çözüme kavuşmakta, günah ile birlikte tövbe etmemiş günahkârlar da yeryüzünü arındıran sonsuz ateş gölünde yok edilmektedir (Va. 21:8).
4. Ancak günah sona erdikten sonra yeryüzü ve gökyüzü nihayet birleştirilebilir (Va.21:3).

`Tanrı’ya ve O’nun bize verdiği gerçeğe sadık kalmak için kendiniz (başkasına bakmadan) ne yapabilirsiniz? Yani, yüreğinizin gerçekten kimin elinde olduğunu ortaya koyan hangi seçimleri yapıyorsunuz?`