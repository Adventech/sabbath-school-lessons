---
title:  Bu Dünyada Yaşamak Ama Bu Dünyadan Olmamak
date:   25/03/2026
---

`Koloseliler 4:14, 15 ve 2. Timoteos 4:10, 11 ayetlerini okuyun. Luka ile Dimas arasındaki fark nedir ve neden?`

Elçi Yuhanna bize şöyle diyor, “Dünyayı da dünyaya ait şeyleri de sevmeyin. Dünyayı sevenin Baba’ya sevgisi yoktur” (1Yu. 2:15). Luka’nın İsa’ya ve O’nun egemenliğine olan sevgisi, ne olursa olsun sonuna kadar Pavlus’un yanında yer almasını sağlarken, Dimas bu dünyayı gelecek dünyadan daha çok seviyordu.

**Aşağıdaki ayetleri okuyun. İkinci Geliş’i bekleyenler için hangi öğütler veriliyor?**

`Mar. 13:32-37`

`Titus 2:11-14`

`2Pe. 3:10-14`

`Va. 3:17 -21`

İsa ve elçileri bizi sık sık uyanık olmamız, gözümüzü dört açmamız ve gafil avlanmamak için Efendi’nin gelişine her zaman hazır olmamız konusunda bizi uyarıyorlar. Ne yazık ki, İsa’nın “Uyanık durup dua edin” (Mar. 14:38) buyruğuna kulak vermeyen öğrenciler gibi, pek çok kişi de gerekli hazırlıkları yapmayacaktır. Her şey yüreklerimizin sahibinin kim ya da ne olduğuna bağlıdır, çünkü iki efendiye birden hizmet edemeyiz.

İsa’nın Laodikya’ya gönderdiği mesajda bize net bir reçete sunduğunu görüyoruz. İlk olarak, günahlarımızdan tövbe etmeliyiz. İkinci olarak, yüreklerimizi İsa’ya açmalı ve O’nun denetimi ele almasına izin vermeliyiz ki bu da (üçüncü olarak) denemelerle sınanmış ve ayartmalara karşı zafer kazanmış iman ve sevgi “altınını” elde etmemizi sağlar.

`İsa sizden yaşamınızdaki hangi belirli şeylerden tövbe etmenizi istiyor olabilir? O’nun reçetesinin en çok hangi kısmına ihtiyacınız var?`