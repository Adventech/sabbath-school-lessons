---
title:  Tanrı'nın İsteğinden Emin Ayakta Kalmak
date:   21/03/2026
---

### Konuyla İlgili Metinler
Kol. 4:7–18; Ef. 6:21; Elç. 15:36–40; 2Ti. 4:10, 11; 2Pe. 3:10–14; Yşa. 60:1–3.

> <p>Hatırlama Metni</p>
> “Her durumda şükredin. Çünkü Tanrı’nın Mesih İsa’da sizin için istediği budur” (1. Selanikliler 5:18).

Koloseliler’e mektubun bu son bölümü Pavlus’un daha kalabalık bir çalışma arkadaşlığı ağına sahip olduğunu ortaya koyuyor. Elçilerin İşleri kitabı, Pavlus’un önce Barnaba’yla, sonra da Silas’la birlikte hareket ettiğini gösteriyor ve daha sonra da onun üç müjdeleme yolculuğuna genel bir bakış sunar.

Bu hafta Pavlus’un hizmet stratejisini inceleyeceğiz. Bu strateji, Roma İmparatorluğu’nun başlıca merkezlerine ulaşmak için zaman ve kaynakların çok verimli bir şekilde kullanılmasını ve Pavlus’un bizzat ziyaret etmeyeceği Kolose, Laodikya ve Hierapolis gibi kent ve kasabalara ulaşabilmek için gelecek vaat eden imanlı üyelerin eğitilmesini içeriyor.Seyahatleri sırasında yaptığı kişisel ziyaretler ve özellikle de tutsakken yazdığı mektuplar aracılığıyla Pavlus sürekli olarak insanlar ve kiliseler arasında iletişim kurmaktaydı. Müjdeleme görevinin başarısının herkesin birlikte çalışmasına bağlı olduğunun farkındaydı –Yahudi ve diğer uluslardan Hristiyanlar; erkekler ve kadınlar; Tihikos, Aristarhus, Yustus, Epafras, Luka ve Nimfa gibi insanlar. İlginçtir ki, Laodikya’ya yazdığı ve günümüze kadar ulaşmamış bir mektuptan da haberdar oluyoruz. Pavlus bu son ayetlere, Arhippus adında bir adama verdiği kişisel bir öğüt de dahil olmak üzere çok şey sığdırmıştır. Yapabiliyorken kiliseleri güçlendirmek için mümkün olan her şeyi yapmıştır.

_*28 Mart Sebt Günü’ne hazırlık için bu haftanın konusunu çalışın._