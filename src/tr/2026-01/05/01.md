---
title:  Evrendeki Yıldızlar Gibi Parlayın
date:   24/01/2026
---

### Konuyla İlgili Metinler
Flp. 2:12–30; Rom. 3:23, 24; Rom. 5:8; 2Ti. 4:6; 1Ko. 4:17; 2Ti. 4:21, 13; Luka 7:2.

> <p>Hatırlama Metni</p>
> Her şeyi söylenmeden ve çekişmeden yapın ki, yaşam sözüne sımsıkı sarılarak aralarında evrendeki yıldızlar gibi parladığınız bu eğri ve sapık kuşağın ortasında kusursuz ve saf, Tanrı’nın lekesiz çocukları olasınız” (Filipililer 2:14, 15).

Tanrı İbranilere itaat etmelerini söyledi çünkü bu itaat “ne denli bilge ve anlayışlı olduğunuzu uluslara bunlar gösterecek. Bu kuralları duyunca, uluslar, ‘Bu büyük ulus gerçekten bilge ve anlayışlı bir halk!’ diyecek.” (Yas. 4:5,6).

Yüzyıllar sonra İsa öyle dedi, “Ben dünyanın ışığıyım. Benim ardımdan gelen, asla karanlıkta yürümez, yaşam ışığına sahip olur” (Yu. 8:12). Ayrıca şöyle demişti, “Dünyanın ışığı sizsiniz. Tepeye kurulan kent gizlenemez” (Mat. 5:14). Bizler nasıl bu ışık olabiliriz? Sadece “her insanı aydınlatan gerçek ışık” (Yu. 1:9) olan İsa ile yakın bir bağ kurarak. Filipililer 2. bölümde dendiği gibi, “Tanrı O’nu pek çok yükseltti ve O’na her adın üstünde olan adı bağışladı. Öyle ki, İsa’nın adı anıldığında… hepsi diz çöksün ve her dil… İsa Mesih’in Rab olduğunu açıkça söylesin” (Flp. 2:9-11).

Göğün ışığı ve gücü, yaşamlarımızı İsa’ya teslim etmiş olan hepimiz için hazır bulunmaktadır. Ancak çoğu zaman ya her şeyi Tanrı’nın yapmasını bekliyoruz ya da araya kendi düşüncelerimiz ve planlarımız giriyor. İşte bu yüzden Pavlus’un Filipililer’e söylediği sözler bugün için çok anlamlıdır.

_*31 Ocak Sebt Günü’ne hazırlık için bu haftanın konusunu çalışın._