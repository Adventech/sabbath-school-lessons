---
title:  Ek Çalışma
date:   30/01/2026
---

“Mesih’e en yakın duracak olan kişi, yeryüzündeyken O’nun fedakâr sevgi ruhundan –‘övünme[yen], böbürlenme[yen]... kendi çıkarını arama[yan], kolay kolay öfkelenme[yen], kötülüğün hesabını tutma[yan]’ (1. Korintliler 13:4, 5) sevginin– Rabbimiz’i sevk ettiği gibi, öğrenciyi de insanlığın kurtuluşu için her şeyi vermeye, ölüme varıncaya kadar yaşamaya, çalışmaya ve fedakârlıkta bulunmaya sevk eden sevginin ruhundan en çok içmiş olan olacaktır. Bu ruh Pavlus’un hayatında tezahür etmiştir. O şunları söyledi: ‘Çünkü benim için, yaşamak Mesih’tir;’ zira Pavlus’un hayatı insanlara Mesih’i göstermiştir; ve ‘ölmek kazançtır,’ Mesih için kazançtır; ölümün kendisi O’nun lütfunun gücünü gözler önüne serecek ve canları O’na getirecekti. ‘Gerek hayatla, gerek ölümle olsun...’ dedi, ‘Mesih benim bedenimde yüceltilecektir.’ (Filipililer 1:21, 20.)”—Ellen G. White, Sevgi Öğretmeni, s. 549.

“Her canın deneneceği zaman çok uzak değil. Canavarın işareti bize dayatılacak. Dünyanın gerekliliklerine adım adım teslim olanlar ve dünyevi geleneklere uyanlar, bundan sonra kendilerini alaya, hakarete, hapis tehdidine ve ölüme maruz bırakmaktansa, baştaki güçlere teslim olurken zorlanmayacaklar. . . .

“Çok sayıda sahte kardeş gerçek kardeşlerden ayırt edildiğinde, gizli olanlar ortaya çıkacak ve Mesih’in sancağı altında hozanalarla sıralanacak. Çekingen ve özgüvensiz olanlar, açıkça Mesih ve O’nun gerçeği uğruna kendilerini ilan edecekler. Kilisedeki en zayıf ve kararsız olanlar, Davut gibi yapmaya istekli ve cesaretli olacaklar. Tanrı’nın halkı için gece ne kadar karanlıksa, yıldızlar da o kadar parlak olacak. Şeytan imanlıları şiddetli bir şekilde taciz edecek ama İsa’nın adıyla, onlar galiplerden de üstün olacaklar.”—Ellen G. White, Kilise için Tanıklıklar, 5. cilt, s. 81, 82.

**Tartışma Soruları:**

`Yukarıdaki alıntıda yer alan dünyanın gerekliliklerine adım adım teslim olanlar ve dünyevi geleneklere uyanlar hakkındaki uyarıyı düşünün. Bu uyarı neleri içeriyor olabilir? Bunun sadece bireyler için değil, bir bütün olarak kilise için nasıl geçerli olabileceğini tartışın.`

`Tanrı, “Beni onurlandıranı ben de onurlandırırım” diyor (1Sa. 2:30). Tanrı’yı hangi şekillerde onurlandırıyoruz? Bu O’nu yüceltmekle ile aynı şey midir (Va.14:7)? Neden ya da neden değil?`

`Yasacılık tuzağına düşmeden kendi kurtuluşumuz için çalışmak kavramını nasıl anlayabiliriz?`