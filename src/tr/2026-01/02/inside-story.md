---
title:  İman Hayati
date:   09/01/2026
---

### Tanrı’nın Habercisi

Oscar, Kenya’daki bir evin dışında üç havlayan, hırlayan köpek tarafından çevrelenirken, dua ederek öylece durdu. Oscar eve yaklaşırken köpekleri serbest bırakan ev sahibi yanına geldi.

“Sen kimsin?” diye sordu.

“Ben Tanrı’nın habercisiyim,” dedi Oscar.

“Tanrı sana ne mesaj gönderdi?” diye sordu adam.

“Tanrı’nın mesajı,” dedi Oscar. “İçeri girebilir miyim?”

Adam köpekleri çağırdı ve bağladı.

Eve girdiklerinde Oscar’a beklentiyle baktı. “Dua edelim,” dedi Oscar. Adam gözlerini kapatmadı. Oscar dua etti ve ardından Kutsal Kitap’ın ilk beş kitabı olan Tevrat’ı anlatmaya başladı. Adam Hristiyan değildi. Hristiyan olmayan büyük bir dünya dinine mensuptu, ancak bu yasa kitaplarını biliyordu. Birçok soru sordu ve iki adam arkadaş oldu. Bugün, adam ve karısı Yedinci Gün Adventistidir.

Başka bir olayda, Oscar Kutsal Kitap dersleri teklif ettiğinde bir ev sahibi ilgi gösterdi. 6, 8 ve 13 yaşlarındaki üç çocuğunu gönderdi. Ayrılırken Oscar, acı içinde topalladıklarını gördü. “Çocuklar buraya gelsin de dua edelim,” dedi. Sonra çocuklarda pireler olduğunu gördü; deride veya deri altında yaşayan ve tahrişe neden olan parazit larvaları taşıyan küçük bir akardı.

Oscar çocuklar için dua etti ve ilaç almak için oradan ayrıldı.

Aile, pirelerin büyüden kaynaklandığını düşünüyordu. Ancak Oscar döndüğünde, ailenin evini ve yatak takımlarını temizlemesine yardım etti. Ebeveynlere çocukları yıkamalarını söyledi ve ardından ilaçları verdi. Çocuklar artık temizdi. Oscar, çocuklar için tekrar dua etti ve aileyle birlikte Kutsal Kitap çalıştı. Daha sonra aile Adventist oldu ve yeni bir Adventist kilisesi inşa etmek için bir arazi sattı.

Oscar müjdeyi paylaşmak için Pazar günleri kiliseden kiliseye de gidiyordu. Kenya’da, ziyaretçilerin kilise üyelerini selamlamasına izin vermek bir gelenektir. Ancak bir gün bir kilise lideri Oscar’ı bir ibadete davet etti ve Adventist olduğunu öğrenince konuşmasına izin vermedi. Oscar ibadet için kaldı. Ayrılırken, birkaç üyeyi komşusu olarak tanıdı ve onları selamlamak için yanlarına gitti.

“Kutsal Kitap büyük bir okyanus gibidir ve pastörün gelip size öğretmesini bekleyecek zaman değil,” dedi. “Kendi kendinize çalışabileceğiniz derslerim var.”

Yedi kişi “Peygamberlik Sesi Kutsal Kitap Keşfi” derslerini anında kabul etti. Diğerleri temkinli davransa da daha sonra derslere katılmayı kabul etti. Bugün kiliseden 43 kişi Oscar ile Kutsal Kitap çalışıyor. “Konuşmama izin verilmeyen bir toplantı için fena değil,” dedi gülümseyerek.

_Oscar, 10 yıldır Küresel Hizmet öncüsü olarak çalışıyor, 120 kişiyi vaftiz ettirdi ve iki kilise kurdu. Yakında üçüncü bir kilise açmayı umuyor. Küresel Hizmet Öncüleri hakkında daha fazla bilgi edinmek için https://bit.ly/GMPioneers adresini ziyaret edin._