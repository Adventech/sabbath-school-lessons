---
title:  Ek Çalışma
date:   09/01/2026
---

“Bir çok kişi gelecek için net planlar yapmayı beceremez. Hayatları istikrarsızdır. Gidişatın neticesini sezemezler ve sıklıkla bu onlara endişe ve rahatsızlık verir. Hatırlamalıyız ki, Allah’ın çocuklarının bu dünyadaki hayatı bir yolculuk hayatıdır. Yaşamlarımızı planlama bilgeliğine sahip değiliz. Geleceğimizi planlamak bize düşmez. “İman sayesinde İbrahim miras alacağı yere gitmesi için çağrılınca, Tanrı’nın sözünü dinledi ve nereye gideceğini bilmeden yola çıktı.” İbraniler 11:8.

“Mesih dünyadaki yaşamında kendisi için planlar yapmadı. Allah’ın planını kendisi için kabul etti ve Baba günden güne O’nun planlarını gözler önüne serdi. Biz de Allah’a böyle bağlı olmalıyız ki yaşamlarımız O’nun iradesinin basit gerçekleşmesi olsun. Yollarımızı ona adadıkça O bizim adımlarımızı yönlendirecektir.

Parlak bir gelecek planlayan bir çok kişi tam bir başarısızlığa düşmektedir. İzin verin Allah sizin için planlasın. Küçük bir çocuk gibi, “sadık kullarının adımlarını” koruyan (1.Samuel 2:9) Rab’bin rehberliğine güvenin. Allah çocuklarını, başlangıçtan sonu görüp ve O’nun yardımcı işçileri olarak yerine getirdikleri amacın yüceliğini anlayıp yönlendirilmeyi seçtiklerinden başka türlü asla yönlendirmez.”—Ellen G. White, Şifa Hizmeti, s. 405.

rek, tutsak, özgür yoktur.”—Ellen. G White, Geçmişten Sonsuzluğa 2. Cilt, s. 221.

**Tartışma Soruları:**

`Geçtiğimiz haftayı düşünün ve şükrettiğiniz şeyleri sıralayın. Sandığınızdan daha fazla şükredecek şeye sahip olabilir misiniz?`

`Yukarıdaki Ellen G. White alıntısının son cümlesini düşünün. Bu çok güçlü bir iman ifadesidir. Tanrı’ya böylesine derinden güvenmeyi nasıl öğrenebilirsiniz?`

`Koloseliler 1:6, 23 ayetlerinin ışığında aşağıdaki ifadeyi tartışın: “İmansızlık, homurdanma ve isyan kırk yıl boyunca eski İsrail’i Kenan ülkesinden mahrum bıraktı. Aynı günahlar günümüz İsrail’inin de göksel Kenan ülkesine girmesini geciktirmiştir. Her iki durumda da Tanrı’nın vaatleri kusurlu değildi. Bizi bunca yıldır bu günah ve keder dünyasında tutan şey, Rab’bin iman etmiş halkı içindeki imansızlık, dünyevilik, kendini adamama ve çekişmelerdir. Eğer Mesih’in kilisesi Rab’bin buyurduğu gibi görevini yerine getirmiş olsaydı, tüm dünya çoktan uyarılmış ve Rab İsa dünyamıza güç ve yücelikle gelmiş olurdu.”—Ellen G. White, Last Day Events [Son Gün Olayları], s. 38. Bugün de aynı şeylerden ne şekilde suçlu olabiliriz?`