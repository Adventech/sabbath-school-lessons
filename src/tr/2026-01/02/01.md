---
title:  Şükran ve Dua için Nedenler
date:   03/01/2026
---

### Konuyla İlgili Metinler
Flp. 1:1–18, 1Ko. 13:1–8, Yer. 17:9, Kol. 1:1–12, 1Pe. 1:4, Mez. 119:105, Yşa. 30:21.

> <p>Hatırlama Metni</p>
> “Sizde iyi bir işe başlamış olan Tanrı’nın bunu Mesih İsa’nın gününe dek tamamlayacağına güvenim var” (Filipililer 1:6).

Pavlus mektuplarına oldukça bilinçli bir şekilde selamlama ve şükran sözleriyle başlıyor. “Babamız Tanrı’dan sizlere lütuf ve esenlik olsun. Sizler için dua ederken Tanrı’ya, Rabbimiz İsa Mesih’in Babası’na her zaman şükrediyoruz” (Kol. 1:2, 3).

Pavlus gibi biz de şükredecek çok şeye sahibiz. Tanrı’nın lütfunu meleklerin bile idrak edemeyeceği kadar yoğun bir şekilde tecrübe ettik. Aynı şey, Tanrı’yla uyumu ve Tanrı’nın sevgisinden yayılan umudu kucaklayan Tanrı’nın esenlik armağanı için de geçerlidir.

Beşeri düzlemde, diğer insanlara minnettarlığımızı gösterebilir ve insanların onlar için yaptıklarımızı takdir etmelerini umabiliriz. Anne babalar çocuklarının Tanrı’yı sevmesi için ve onlara ellerinden gelen en iyi terbiyeyi vermek amacıyla yaptıkları gerçek fedakârlıkları şimdi olmasa bile bir gün takdir etmeleri için dua ederler. Ancak insanlar olarak pek çok hata yapıyoruz ve bunlardan ders çıkarıyoruz (ya da en azından çıkarmalıyız).

Bu hafta Pavlus’un Filipililer ve Koloseliler’e yazdığı mektupların başlarında bulunan, kendi dua yaşamımızı zenginleştirip güçlendirebilecek şükran ve dua sözlerini ele alacağız.

_*10 Ocak Sebt Günü’ne hazırlık için bu haftanın konusunu çalışın._