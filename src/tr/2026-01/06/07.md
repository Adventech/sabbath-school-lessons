---
title:  Ek Çalışma
date:   06/02/2026
---

“Güçlü, dengeli bir karakter geliştirmek isteyen kişi, aklı başında bir Hristiyan olmak isteyen kişi, her şeyini Mesih’e vermeli ve her şeyi Mesih için yapmalıdır; zira Kurtarıcı bölünmüş hizmeti kabul etmez. Teslimiyetin anlamını günden güne öğrenmelidir. Allah’ın sözünü çalışmalı, anlamını öğrenmeli ve ilkelerine uymalıdır. Böylece Hristiyan mükemmellik standardına ulaşabilir. Allah gün be gün onunla birlikte çalışır, karakterini son sınav zamanında dayanabilecek ölçüde mükemmelleştirir. Ve imanlı gün be gün insanların ve meleklerin huzurunda yüce bir deney gerçekleştirerek, müjdenin düşkün insanoğulları için neler yapabileceğini gösterir.”—Ellen G. White, Elçilerin İşleri, s. 446, 447.

“Güvey’in gelişini bekleyenler halka ‘İşte Tanrınız’ demelidir. Son merhametli ışık huzmeleri, dünyaya verilecek olan son merhamet mesajı, O’nun sevgi karakterinin bir açıklamasıdır. Tanrı’nın çocukları O’nun görkemini sergilemelidir. Kendi hayatlarında ve karakterlerinde Allah’ın lütfunun kendileri için yaptığını ortaya koymalıdırlar.

“Doğruluk Güneşi’nin ışığı iyi işlerde –gerçek sözlerinde ve kutsallık eylemlerinde– parlamalıdır.”—Ellen G. White, Mesih’in Örnek Dersleri, s. 415, 416.

**Tartışma Soruları:**

`Rab’de sevinme konusu üzerinde biraz daha düşünün. Burada, denemelerinizde sevinmenizin değil (gerçi bu da Kutsal Kitap’a uygundur), Rab’de sevinmenizin söylendiğine dikkat edin. Rab’bi, O’nun iyiliğini, gücünü, sevgisini ve kurtuluşunu her zaman önümüzde tutmak neden son derece önemlidir? Yaşamın kaçınılmaz denemeleri içinde bunu yapmak size nasıl büyük yarar sağlar?`

`Yukarıdaki alıntıların, lütfun Hristiyanlar olarak yaptığımız “iyi işleri” üretmekte nasıl bir işlevi olduğunu tanımladığına dikkat edin. Mesih’in yaklaşan gelişini dört gözle beklerken lütfun bu işlevi neden bu kadar önemlidir? Yani, iyi işlerle kurtulmuyor olsak da, onlara sahip değilsek gerçekten kurtuluyor muyuz?`

`Bedene güvenmeme fikri üzerinde biraz daha düşünün. Bu ne anlama geliyor? Neden ona güvenmemeliyiz? Bedenimiz Tanrı’nın bir armağanı değil midir?`