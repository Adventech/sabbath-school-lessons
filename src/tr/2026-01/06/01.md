---
title:  Sadece Mesih’e Güven
date:   31/01/2026
---

### Konuyla İlgili Metinler
Flp. 3:1–16; Rom. 2:25–29; Yu. 9:1–39; Ef. 1:4, 10; 1Ko. 9:24–27.

> <p>Hatırlama Metni</p>
> “Ölümünde O’nunla özdeşleşerek O’nu tanımak, dirilişinin gücünü ve acılarına ortak olmanın ne demek olduğunu bilmek ve böylece ne yapıp yapıp ölümden dirilişe erişmek istiyorum” (Filipililer 3:10, 11).

Yasa’nın işlerinden bağımsız olarak, yalnızca imanla kurtuluşa şüpheyle yaklaşan bir yanımız var. Yani, bir sebepten dolayı, hepimiz sanki kurtuluşumuza katkıda bulunabileceklermiş gibi işlerimize bel bağlama eğilimindeyiz. Pavlus bu konuyu oldukça çarpıcı bir şekilde, kurtuluş için sünnetin gerekli olduğu hususunda ısrar edenlerle sert bir tartışmaya girerek ele alıyor.

Bazılarının işlerini, örneğin sünneti, kurtuluşlarına katkıda bulunuyormuş gibi görmeleri olasılığına karşı Pavlus, doğruluğun Mesih’ten gelen bir armağan olduğunu, yasayla değil imanla geldiğini açıkça belirtiyor. Sünnet bugün bir sorun olmasa da, dayandığı ilke kesinlikle bir sorundur.

Protestan Reformu bizzat bu mesele üzerine başlamıştır: Mesih’in ardından giden bir kişinin yaşamında iman ve işlerin işlevi. Sonuçta Mesih bizim için her şeydir, “imanımızın öncüsü ve tamamlayıcısı[dır]” (İbr. 12:2). Önceliklerimiz doğru yerdeyse, Tanrı’nın sevgisinin güvencesiyle yaşayacak ve “insansal özelliklere” (Flp. 3:3) güvenmeden şimdiden kurtuluş vaadinin tadını çıkaracağız.

_*7 Şubat Sebt Günü’ne hazırlık için bu haftanın konusunu çalışın._