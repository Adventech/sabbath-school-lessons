---
title:  Inside Story
date:   14/05/2021
---

#### "Hadi Kiliseye gidelim!" (Kolombiya)

_Yazan: Andrew McChesney, Adventist Topluluğu_

Doktor Hernando Díaz Kolombiya’nın Medellin şehrindeki Kolombiya Adventist Üniversitesi kampüsündeki Yedinci Gün Adventist Tıp Fakültesi’nde çalışmaya başladığında ilginç bir şey oldu. Tanrı'ya şükretmekten kendini alamıyordu.

Hernando uzun zamandır bir Hristiyandı ama Tanrı'yı hiç bu kadar sevmemişti. Kimse onu doktor olarak işe almadığı sıralarda Adventist Tıp Kliniği ona, kritik bir hastalığı olan 2 yaşındaki oğlu Samuel ile yeteri kadar zaman geçirmesini sağlayan esnek bir çalışma saati sunmuştu.

İçi Tanrı sevgisiyle dolmuştu. Beraber dua etmeyi kabul eden her hastayla dua etti. Dinleyen herkese Tanrı'nın, oğlunun hayatını mucizevi bir şekilde kurtardığını ve ona klinikteki işini harika bir şekilde sağladığını söyledi. İnsanları bir zamanlar Adventist olmamalarına rağmen her Şabat Günü ibadet ettikleri üniversitenin kilisesine davet etti. 

Hernando, vaftizinden sonraki bir Şabat Günü ailesini kiliseye götürürken kırmızı ışıkta durdu. Bir sokak satıcısı, geçimini sağlamak için sattığı sakız kutularıyla arabaya yaklaştı. Pencereyi indirdiğinde, sokak satıcısı sakız satma umuduyla hevesle yanına geldi. Hernando ise birden. "Hadi kiliseye gidelim!" dedi. Sakız almak istememişti.

Sokak satıcısı da tereddüt etmedi. "Hadi gidelim!" dedi.

Hernando, seyyar satıcının aksanından Venezuelalı olduğunu anlayabiliyordu. Binlerce Venezuelalı, ülkesinde yaşanan ekonomik krizin ortasında iş aramak için sınırı aşarak Kolombiya'ya geçmişti.

Hernando, üniversitenin kilisesine giderken seyyar satıcıyla kişisel tanıklığını paylaştı.

Bir sonraki Şabat Günü, Venezuelalı adam kendi ailesiyle birlikte kiliseye geldi. O ve ailesi hiçbir ibadeti kaçırmadı. Venezuelalı adam şu günlerde Adventist Tıp Kliniği'nin bulunduğu sokakta kilise üyeleri tarafından ona bağışlanan bir yemek arabasını kullanarak yemek pişiriyor ve satıyor. O ve ailesi vaftiz dersleri alıyor. Hernando, ailedeki fertlerin de kalplerini İsa'ya vererek vaftiz edilen diğer altı kişiye katılması için dua ediyor.

Hernando, insanları İsa'ya götürmenin zor olmadığını söyledi. İsa'nın önceden cinlerin ele geçirdiği adama verdiği talimatları izler: "Ama İsa adama izin vermedi. Ona, “Evine, yakınlarının yanına dön” dedi. “Rab’bin senin için neler yaptığını, sana nasıl merhamet ettiğini onlara anlat.”" (Markos 5:19; 2008 Yeni Çeviri).

"Kişisel tanıklığımla Tanrı'yı yüceltmekten vazgeçmedim," dedi Hernando. "Bu tanıklık birçok kalbe dokundu."

Bu çeyreğin On Üçüncü Sebt Sunuları, Kolombiya Adventist Üniversitesi'nde bir müjdecilik eğitim merkezi açılmasına yardımcı olacak.