---
title:  Allah ve İsrail
date:  12/05/2021
---

**“Şimdi sözümü dikkatle dinler, antlaşmama uyarsanız, bütün uluslar içinde öz halkım olursunuz. Çünkü yeryüzünün tümü benimdir. “Siz benim için kâhinler krallığı, kutsal ulus olacaksınız. İsrailliler’e böyle söyleyeceksin” (Mısır’dan Çıkış 19:5, 6).**

Rab bu ayetlerde İsrailliler’e antlaşmasını teklif ediyor. Bir anlamda onları çağırmış olan Rab olsa da, bu çağrı seçim hakkı verilmeden doğrudan onlara bahşedilmiş değil. İşbirliği yapmaları gerekiyordu. Mısır’dan kurtarılmaları bile onların işbirliği yapmalarıyla gerçekleşmişti: eğer Rabb’in dediğini (kapı sövelerine kan sürmek gibi) yapmamış olsalardı, kurtarılmamış olabilirdiler. Bu kadar basitti.

Yine burada da Rab onlara şöyle demiyor, “Hoşunuza gitse de gitmese de, siz benim şahsi hazinem ve bir kâhinler ulusu olacaksınız.”  İşler böyle yürümüyor ve ayetler de böyle demiyor.

`Yukarıda alıntı yapılan Mısır’dan Çıkış 19:5, 6 ayetlerini oku. İmanla kurtuluş bağlamında Rabb’in söylediğinden ne anlıyorsun? Oradaki Rabb’e itaat etme emri bir şekilde lütufla kurtuluş kavramını hükümsüz mü kılıyor? Şu ayetler bu sorunun cevabını anlamanda sana nasıl yardım edebilir? Romalılar 3:19-24; Romalılar 6:1, 2; Romalılar 7:7; Vahiy 14:12.`

“Biz itaat ederek kurtuluşu kazanmıyoruz çünkü kurtuluş Allah’ın iman yoluyla sahip olunması gereken bedelsiz bir armağanıdır. İtaat işte bu imanın meyvesidir.”—Ellen G. White, Mesih’e Doğru Adımlar, s. 61.

Rabb’in İsrail ulusu için ne yapmak istediği üzerine düşün: onları sadece Mısır boyunduruğundan kurtarmakla kalmadı aynı zamanda onları Kendi öz halkı, bir kâhinler ulusu yapmak istedi. Onları kurtarması sonucu Kendisiyle olan ilişkilerine dayanarak (hem Mısır’daki kölelikten kurtarması gibi dönemsel hem de ebedi), Rab onları eski dünyanın harikası yapacak olan bir manevi, zihinsel ve ahlâki seviyeye yükseltmek istedi. Bununla amaçlanan, müjdeyi uluslara vaaz etme işinde onları kullanmaktı. Karşılık olarak tek yapmaları gereken itaat etmekti.

`Bizim Rab ile olan kişisel, birebir tecrübemiz hangi açılardan bugünün dersinde gördüğümüz ilkeyi yansıtıyor?`