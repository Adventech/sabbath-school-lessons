---
title:  Kartalın Kanatlarında
date:  09/05/2021
---

İsrailliler bir halk olarak uzun ve zor geçen yüzyıllar boyunca Mısır putperestliğine batmış durumdaydılar. Bu tecrübeleri elbette onların Allah’a, O’nun isteğine ve iyiliğine dair bilgilerini azaltmıştı.

Rab onları nasıl yeniden Kendisine kazanabilirdi?

Başlangıç olarak, İsrail’e karşı duyduğu sevginin gerçek olduğunu gösterecekti ve bunu kudretli kurtarma işi ile gerçekleştirdi. Antlaşma teklifine olumlu karşılık versinler diye ulusun desteğini kazanmaya çalışacaktı.  Sina’da Allah öncelikle ulusa onlar için yaptığı lütufkâr işleri hatırlattı.

**Hangi iki betimleme, Rabb’in İsrail’i Mısır’dan Sina’ya ne şekilde getirdiğini tarif ediyor?**

`Mısır’dan Çıkış 19:4, Yasa’nın Tekrarı 32:10–12`

`Yasa’nın Tekrarı 1:29–31, Hoşea 11:1`

`Bu betimlemeler Allah’ın Kendi halkına karşı olan tavrının doğası hakkında İsrail’e (ve bize) ne öğretiyor?`

Bu betimlemeler, Tanrımızın bizim muhtaç durumumuzun gayet farkında olduğunu gösteriyor. Mezmurlar 103:13, 14 ayetlerini oku. Hem kartal hem de çocuğunu taşıyan anne tasvirlerinde, Allah’ın bizim iyiliğimiz ile ne kadar alakadar olduğunu hissediyoruz. Hassas, destekleyici, koruyucu, yüreklendirici, O’nun arzusu bizim bütünüyle olgunlaşmamızı sağlamaktır.

“Kartallar yavrularına olan sıra dışı bağlılıklarıyla bilinirler. Onlar da dağların zirvelerinde yaşarlar. Kartallar, yavrularına uçmayı öğretmek için onları Sina ovalarına bakan yüksek tepelere sırtlarında taşır, daha sonra da boşluğa bırakırlar. Eğer yavru henüz uçmaya hazır değilse ya da sersemlediği için uçamıyorsa, baba kartal onun üzerine doğru uçar, onu yakalar ve yukarıdaki kayalıklarda bulunan yuvalarına geri götürür. İlahi ses de ‘işte sizi de böyle Mısır’dan çıkartarak yanıma getirdim’ diyor”—George A. F. Knight, Theology of Narration [Öykü İlahiyatı], s. 128.

`Allah’ın bizimle ilgilenmesini, bizim birbirimizle ilgilenmemizle karşılaştır. Bizimle bu kadar ilgilenilmesi bizim de diğerlerine karşı olan ilgimizi ne şekilde etkilemeli?`

`Kişisel tecrübene dayanarak, Allah’ın bize karşı olan özverili ilgisini tarif eden hangi betimlemeler aklına geliyor? Kendi deneyimlerinden birkaç benzetme oluştur; bunu yaparken aynı zamanda içinde yaşadığın kültürden de yararlan. Yazdıklarını sınıfta paylaş.`