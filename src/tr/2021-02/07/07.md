---
title:  Ek Çalışma
date:  14/05/2021
---

Ellen G. White, Geçmişten Sonsuzluğa 1. Cilt 155–173 sayfaları arasında yer alan “İsrailliler Mısır’dan Çıkıyor”, “İsrail Sıkıntılarla Karşılaşıyor” ve “Tanrı Sina Dağı’nda Yasasını Veriyor” bölümlerini oku.

“Esaret ruhu, kuralcı bir dine göre yaşamaya çalışmakla, yasanın isteklerini kendi gücümüzle yerine getirmeye çabalamakla ortaya çıkar. Ancak, Mesih İsa’ya iman yoluyla lütuf antlaşması olan İbrahimî antlaşma altında toplanırsak bizler için umut vardır. İbrahim’e vaaz edilen ve umuda sahip olmasını sağlayan müjde, bugün bize vaaz edilen ve sayesinde umuda sahip olduğumuz aynı müjdedir. İbrahim gözünü, aynı zamanda bizim imanımızın Yazarı ve Bağlayıcısı olan İsa’ya dikmişti.”—Ellen G. White Yorumları, The SDA Bible Commentary [Yedinci Gün Adventist Kutsal Kitap Şerhi] , 6. Cilt, s. 1077.

“Mısır’daki esaretleri süresince pek çok İsrailli Allah’ın yasasına ilişkin bilgiyi büyük ölçüde yitirmiş, yasanın ilkelerini putperest adetler ve geleneklerle karıştırmışlardı. Allah onları Sina Dağı’na getirdi ve orada Kendi sesiyle yasasını bildirdi.”—Ellen G. White, Atalar ve Peygamberler, s. 334.

**Tartışma Soruları**

`Antlaşma ilişkisi, İsrail’in fiziksel ve ruhsal özgürlüğünü sürdürmek için ne şekilde tasarlanmıştı? (Bkz. Levililer 26:3–13; Yasa’nın Tekrarı 28:1–15 ile karşılaştır.)`

`Mısır’dan Çıkış 19:5, 6 ayetlerini bir daha oku. Rabb’in “yeryüzünün tümü benimdir” ifadesine dikkat et. Özellikle de bu halkla bir antlaşma tesis etmeye çalıştığı bu durumda neden böyle demiş olabilir? Bizim Sebt Günü anlayışımız buraya ne şekilde uyuyor?`

`Biz ancak Allah’ın lütfu aracılığıyla günahlarımızın bağışlandığını anlıyoruz. Peki Allah’ın lütfunun iman ve itaatle dolu bir hayat yaşamamızı mümkün kılmaktaki işlevinden ne anlıyoruz?`

**Özet**: Allah’ın Sina’da İsrail ile yapmış olduğu antlaşma bir lütuf antlaşmasıydı. Onları olağan dışı şekilde Mısır’daki köleliklerinden kurtararak lütufkâr sevgisine ve alakasına dair bolca kanıt göstermiş olan Allah, ulusu Kendisiyle, özgürlüklerini sürdürmelerini ve geliştirmelerini sağlayacak bir antlaşma yapmaya davet etti.  İsrailliler olumlu cevap vermiş olmasına rağmen, sevgiden kaynaklanan gerçek imana sahip değillerdi. İsrail tarihinin ileriki dönemleri, onların antlaşmanın gerçek doğasını anlamakta büyük ölçüde başarısız olduklarını ve onu yozlaştırarak bir işlerle kurtuluş düzenine dönüştürdüklerini gösteriyor. Bizim İsrail’in başarısızlıklarını tekrarlamamamız, günahkârlara uzatılan muhteşem lütfu görmezlikten gelmememiz gerekiyor.