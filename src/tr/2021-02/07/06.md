---
title:  'Vaatler, Vaatler… (Mısır’dan Çıkış 19:8)'
date:  13/05/2021
---

İlk bakışta her şey yolundaymış gibi görünüyor. Rab halkını kurtarıyor, onlara antlaşma vaatlerini sunuyor, onlar da kabul ediyorlar: Rabb’in onlardan yapmalarını istediği her şeyi yapacaklar. Bu, “Gökte yapılan” bir antlaşma, öğle değil mi?

**Aşağıdaki ayetleri oku. İsrail’in antlaşmaya nasıl karşılık verdiğine dair ne söylüyorlar?**

`Romalılar 9:31, 32`

`Romalılar 10:3`

`İbraniler 4:12`

Allah bizden ne yapmamızı istemiş olursa olsun, O’nunla olan ilişkimiz imana dayanmalıdır. İman, işlerin üzerinde sürdüğü temeldir. İşler, ne kadar saf sebeplere dayanıyor olurlarsa olsunlar, ne kadar samimi olurlarsa olsunlar, ne kadar çok olurlarsa olsunlar kendi başlarına kutsal Tanrı’nın gözünde bizi doğru yapmazlar. İsrail’in zamanında yapmıyorlardı, bugün de yapmıyorlar.

`Peki, Kutsal Kitap’ın sürekli olarak onlardan bahsediyor olmasına rağmen, neden işler bizi Allah’ın gözünde doğru yapamaz? (Bkz. Yeşaya 53:6; Yeşaya 64:6; Romalılar:3:23.)`

Maalesef, İbrani halkı itaat etmelerinin kurtuluşun sonucu değil, kurtuluşlarının vasıtası olduğuna inanıyorlardı. İman ile gelen Allah’ın doğruluğu yerine, doğruluğu yasaya uymalarında arıyorlardı. Sina’daki antlaşma (her ne kadar daha ayrıntılı talimatlar ve yasa ile gelmiş olsa da), en az önceki antlaşmalar kadar bir lütuf antlaşması olarak tasarlanmıştı. Bedelsiz olarak bahşedilen bu lütuf, yürekte itaate yönlendiren bir değişim meydana getirir. Elbette, sorun onların itaat etmeleri değildi (antlaşma onların itaat etmelerini gerektiriyordu); sorun onların ortaya koyduğu “itaat” biçimiydi. Ulusun ilerleyen yıllardaki tarihinin de gösterdiği gibi, bu gerçek anlamda bir itaat değildi.

`Romalılar 10:3 ayetini özellikle de son bölümü dikkatle oku. Pavlus burada hangi hususu vurguluyor? Kendi doğruluklarını oluşturmaya çalışan kişilere ne olur? Bu teşebbüs neden kaçınılmaz olarak günaha, adaletsizliğe ve isyâna götürür. Kendi yaşamlarınıza bakın. Aynı şeyi yapma tehlikesiyle karşı karşıya değil miyiz?`