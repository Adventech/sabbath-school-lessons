---
title:  Sina’daki Antlaşma
date:  08/05/2021
---

### Konuyla İlgili Metinler
Yasa’nın Tekrarı 1:29–31; Hoşea 11:1;  Vahiy 5:9; Yasa’nın Tekrarı 29:10–13; Mısır’dan Çıkış 19:5, 6; Romalılar 6:1, 2; Vahiy 14:12; Romalılar 10:3.

> <p>Hatırlama Metni</p>
> “Mısırlılara ne yaptığımı, sizi nasıl kartal kanatları üzerinde taşıyarak yanıma getirdiğimi gördünüz” (Mısır’dan Çıkış 19:4).

Altı kardeşi olan küçük oğlan çocuğu bir kaza geçirmiş ve hastaneye kaldırılmıştı. Evlerinde her şeyleri her zaman yetersizdi. Bir bardak sütün yarısından daha fazlasını hiç içmemişti. Eğer bardak doluysa çocuklardan ikisi tarafından paylaşılıyordu ve ilk içen yarıyı geçmemek için çok dikkatli olmak zorundaydı. Çocuk hastanede tedavi altındayken hemşire ona büyük bir bardak süt getirdi. Çocuk bardağa uzun uzun baktıktan sonra, evdeki yokluğu hatırlayarak ‘Nereye kadar içmeme izin var’ diye sordu. Gözleri dolan ve boğazı düğümlenen hemşire ‘Hepsini içebilirsin çocuğum, iç hepsini’ dedi” —H. M. S. Richards, “Free Grace [Bedelsiz Lütuf],” Voice of Prophecy News [Peygamberlik Sesi], Haziran 1950, s. 4.

Bu oğlan çocuğu gibi, kurtuluşun pınarlarından kana kana içmek eski İsrail’in ayrıcalığıydı ve bugün bu ayrıcalığa sahip olan biziz. İsrail’in yüzyıllar boyunca süren kölelikten ve zulümden kurtarılması müthiş bir ilahi lütuf gösterisiydi. Aynı şekilde, ilahi lütuf bizim kendi günahtan kurtuluşumuzla da ilgilenmektedir.

`Haftanın Soruları: Allah, İsrail ile olan ilişkisini tarif etmek için hangi simgeyi kullanıyor? Çıkış ve Sina öyküleri hangi yönlerden kişisel kurtuluş ile benzerlik gösteriyor? Sina antlaşmasında yasanın işlevi neydi?`

_*15 Mayıs Sebt Günü’ne hazırlık için bu haftanın konusunu çalış._