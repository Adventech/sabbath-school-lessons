---
title:  “Yalnız Nuh Kaldı”
date:  15/04/2021
---

**Rab insanlardan evcil hayvanlara, sürüngenlerden kuşlara dek bütün canlıları yok etti, yeryüzündeki her şey silinip gitti. Yalnız Nuh’la gemidekiler kaldı” (Yaratılış 7:23).**

Kutsal Yazılarda “bakiye” kavramı ilk olarak bu ayette geçmektedir. “Kaldı” diye tercüme edilen sözcüğün kökeni, Eski Ahit’te pek çok yerde bakiye kavramından bahsedilirken kullanılan aynı sözcüktür.

“Ve Allah yeryüzünde sizin için bir bakiye saklamak ve sizi büyük kurtuluşla yaşatmak için beni önünüzden gönderdi” (Yaratılış 45:7 KM)

“Vaki olacak ki, Sionda artakalana, ve Yeruşalimde bırakılana, Yeruşalimde yaşıyanlar arasında yazılan her adama mukaddes denilecek” (Yeşaya 4:4 KM).

Ve o gün vaki olacak ki, Aşurdan ve Mısırdan, ve Patrostan, ve Kuştan, ve Elamdan, ve Şinardan, ve Hamattan, ve denizin adalarından artakalacak olan kavmının bakiyesini kurtarmak için Rab yine ikinci kere elini uzatacak” (Yeşaya 11:11 KM).

Bu olayların her birinde italik harflerle yazılmış sözcükler Yaratılış 7:23 ayetindeki “kaldı” sözcüğüyle benzer ve bağlantılıdır.

`Yaratılış 7:23 ve diğer örneklere bak. Burada bakiye kavramını nasıl anlıyorsun? Bir bakiye oluşmasına yol açan çevresel koşullar nelerdir? Antlaşma, bakiye kavramıyla ne şekilde örtüşmektedir?`

Tufan olduğunda, dünyanın Yaratıcı’sı, dünyanın Yargıç’ı oldu. Yaklaşan dünya çapındaki hüküm, akıllara –insan yaşamı da dahil– yeryüzündeki tüm yaşamın yok mu olacağı sorusunu getirdi. Eğer herkes yok olmayacaksa, kurtulanlar kimler olacaktı? Bakiye kim olacaktı?

Bu durumda bakiye Nuh ve ailesiydi. Fakat Nuh’un kurtuluşu, onun merhamet ve lütuf Tanrısı olan Allah ile yaptığı antlaşma sayesinde olmuştu (Yaratılış 6:18). Onların işbirliği yapmış olmaları önemli olsa da, tamamen Allah’ın onlar için yapmış olduğu şey sayesinde kurtuldular. Nuh’un antlaşmadan doğan yükümlülükleri ne olursa olsun, onları ne kadar sadakatle yerine getirmiş olursa olsun, tek umudu Allah’ın merhametine bağlıydı.

`Allah’ın bir bakiyesinin olacağı son gün olaylarından ne anladığımıza dayanarak (bkz. Vahiy 12:17), Nuh’un öyküsünden bakiyenin bir parçası olmak için hazırlanmamıza yardım edecek neler öğrenebiliriz? Hangi şekillerde, her gün, o zaman geldiğinde nerede olacağımızı etkileyebilecek kararlar veriyoruz?`