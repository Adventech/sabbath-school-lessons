---
title:  “Tüm Gelecek Nesiller”
date:  10/04/2021
---

### Konuyla İlgili Metinler
Yaratılış 3:6; Yaratılış 6:5, 11; Yaratılış 6:18; Yaratılış 9:12–17; Yeşaya 4:3, Vahiy 12:17.

> <p>Hatırlama Metni</p>
> “Ama Nuh Rab’bin gözünde lütuf buldu” (Yaratılış 6:8).

Bakteriler mikroskop olmadan görülemeyecek kadar küçük organizmalardır. Yuvarlak bir bakteri bin misli büyütüldüğünde bile bir kalem ucundan daha büyük değildir. Uygun ortam oluştuğunda (yeterli sıcaklık, nem ve gıda), bakteriler çok hızlı şekilde çoğalırlar. Örneğin bakterilerden bazıları basit bölünme ile çoğalır: yaşlı bir hücre ikiye bölünür ve iki genç hücre meydana getirir. Saat başı bölünme gerçekleştiğinde, 24 saat içinde bir bakteriden 18,000,000 yeni bakteri türeyebilir. 48 saat sonra ise yüzlerce milyon bakteri ortaya çıkacaktır.

Doğadaki bu mikroskobik olay Düşüş sonrasında kötülüğün hızla büyümesine örnek oluşturuyor. Olağanüstü düşünme kabiliyetine sahip, dirençli ve uzun ömürlü olan bu kuvvetli ırk, Allah’ı terk ederek benzersiz güçlerini her türlü kötülük yolunda kullandı. Bakterilerin üstesinden gün ışığı, ilaçlar ya da yüksek ısı geliyor fakat Allah bu azgın isyanı bastırmak için dünya çapında bir tufandan yararlanmayı seçti.

`Haftanın Soruları: Günah Allah’ın yaratımına ne yapmıştı? Nuh’un özellikleri nelerdi? Nuh ile yapılan antlaşmanın unsurları nelerdi? Allah’ın lütfu, Nuh ile tufandan önce yapılan antlaşmada hangi şekillerde ortaya çıkıyor? Allah’ın tufandan sonra insanlıkla yaptığı antlaşma O’nun bize karşı olan sevgisi hakkında ne söylüyor?`

_*17 Nisan Sebt Günü’ne hazırlık için bu haftanın konusunu çalış._