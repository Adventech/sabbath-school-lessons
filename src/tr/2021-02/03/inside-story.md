---
title:  Inside Story
date:   16/04/2021
---

#### Misyon İçin Yapıldı (Meksika)

_Yazan: Andrew McChesney, Adventist Topluluğu_

Gustavo Taracena bir pastör değildir ancak kilise kurma konusunda tutkusu vardır.

Meksikalı bir telekomünikasyon şirketinin 58 yaşındaki emekli müşteri hizmetleri temsilcisi Gustavo, Meksika'nın Villahermosa şehrinin eteklerinde küçük bir topluluk olan La Huasteca'da bulunan ikinci bir küçük kilise on yılda tam teşekküllü bir kilise haline geldiğinde Tanrı'ya övgüde bulundu. Ama bundan sonra ne yapacağından emin değildi. O ve eşi Maria Hernandez dua ettiler.

"Önümüzdeki yıl ne yapmamızı istiyorsun?" diye Tanrı’ya dua etti.

Birkaç hafta dua ettikten sonra Gustavo, bölge pastöründen şehrin dışındaki bir başka küçük topluluk olan Playas del Rosario'ya bir kilise kurmayı umduğunu öğrendi. Üç hafta boyunca dua etti ve projeyi yönetmeyi kabul etti.

Ama nerede toplanmalılardı? Bu sorun, bir kilise üyesinin Şabat Günü toplantıları için evini teklif etmesiyle çözüldü. Orada yaşamadığı için Gustavo evi serbestçe hiçbir bedel ödemeden kullanabilirdi.

İlk Şabat günü, iki anne ve on iki çocuğu, Gustavo ve karısıyla ibadet etmek için katıldı. İlk toplantıda o kadar çok insanı görünce, Tanrı'nın projeyi bereketlediğini ve ilerleyebileceğini hissetti.

Ev kilisesinde haftalık müjdecilik toplantıları düzenledi ve çocuk sayısı yirmiye çıktı. Gustavo bu kadar çok çocukla Şabat Günü’nün sabahları çocuklar için özel bir Şabat Okulu ve öğleden sonraları hem çocuklar hem de yetişkinler için ibadet hizmeti vermeye karar verdi.

Her Şabat Günü düzenli katılan iki anneden birinin başı belaya girmişti. Kiraladığı evin sahibi kadının toplantılara gittiğini gördü ve kendisini ve beş çocuğunu evden çıkarmakla tehdit etti. Sahibi, "Bu toplantılara gitmeye devam edersen evden çıkman gerekecek." dedi.

Ancak o, toplantılara gitmeye devam etti ve evden çıkarıldı. Ancak cesareti kırılmadı. Kiralık yeni bir ev buldu ve ibadete devam etti.

Ev kilisesinde, ibadet edenler eski ev sahibi için dua ediyor ve aralıklı olarak oruç tutuyorlardı. Dergi dağıtımı sırasında eski ev sahibi bir Adventist dergisini aldı ve kendisi için dua istedi. Birkaç hafta sonra, bir kilise üyesinden bir tatlı ve ekmek aldı ve daha fazla dua istedi. Ev kilisesindekilerin arkadaşı oldu.

Bu arada Gustavo, ikinci defa müjdecilik toplantıları düzenledi. Bu kez toplantı yerinin adresi  bir kilometre uzaklıkta bulunan bir Adventist kilisesiydi. Toplantılarda bir kadın ve bir erkek çocuk vaftiz edilerek kilisenin ilk meyveleri oldular. Ev kilisesi açılıştan sadece dört ay sonra ilk iki üyesine kavuşmuştu.

Gustavo, "İmanla, Tanrı'nın daha fazla üye getireceğine ve küçük grubumuzun tam teşekküllü bir kiliseye dönüşeceğini biliyoruz." dedi.

Meksika, Villahermosa'daki Yedinci Gün Adventist Kilisesi'nin Güneydoğu Hastanesinin genişletilmesine yardımcı olan üç yıl önceki On Üçüncü Şabat Sunularınız için teşekkür ederiz.