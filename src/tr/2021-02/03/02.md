---
title:  'Günah İlkesi (Yaratılış 6:5)'
date:  11/04/2021
---

Allah’ın yaratımı sonrasındaki ilahi düşünce, “her şeyin çok iyi olduğu” yönündedir (Yaratılış 1:31). Fakat günah girdiğinde işler değişti. İşler artık “çok iyi” olmaktan çıkmıştı. Allah’ın düzen içindeki yaratımı günah ve onun iğrenç sonuçları yüzünden mahvolmuştu. Nuh’un zamanına gelindiğinde isyan korkunç boyutlara ulaşmıştı; kötülük insan ırkını tüketiyordu. Her ne kadar Kutsal Kitap bize çok fazla detay bildirmiyor olsa da (daha fazla bilgi için Ellen G. White, Geçmişten Sonsuzluğa 1. cilt 43. sayfaya bakın) , günah ve isyan, seven, sabırlı ve bağışlayan bir Tanrı’nın bile hoş göremeyeceği şeylerdi.

İşler nasıl bu kadar hızlı bir biçimde kötüleşmişti? Cevap belki de o kadar uzakta değil. Bugün kaç kişi kendi günahlarına bakıp da aynı soruyu sormamıştır: İşler nasıl bu kadar hızlı bir biçimde kötüleşti?

**Aşağıda sıralanan ayetlere bak. Vurgulanan konuları yaz. Günahın hızla ilerlemiş olduğuna dikkat et.**

`1. Yaratılış 3:6`

`2. Yaratılış 3:11-13`

`3. Yaratılış 4:5`

`4. Yaratılış 4:8`

`5. Yaratılış 4:19`

`6. Yaratılış 4:23`

`7. Yaratılış 6:2`

`8. Yaratılış 6:5, 11`

Yaratılış 6:5 ve 11 ayetleri dünyadan kopuk bir şekilde gelmedi. Bu ayetlerin öncesinde bir öykü mevcut. Bu korkunç sonucun bir sebebi vardı. Günah gittikçe daha kötüleşiyordu. Günahın eğilimi bu yöndedir. Günah, kendiliğinden iyileşmenin sağlandığı bir kesik ya da bir yara gibi değildir. Tersine, günah denetimsiz bırakılmıştır, katlanarak büyür ve bir mahvoluş ya da ölümle sonuçlanana kadar tatmin olmaz. Bu ilkenin hala işler durumda olduğunu anlamak için Tufan öncesindeki yaşamı hayal etmeye ihtiyacımız yok. İlke bugün de hâlâ her yerde mevcuttur.

Allah’ın günahtan nefret ediyor olmasına, er ya da geç günahın kökünün kurutulacağına şaşmamalı. Adil, sevgi dolu bir Tanrı ona başka şekilde muamele edemezdi.

Fakat iyi haber şu: her ne kadar Allah günahtan kurtulmak istiyor olsa da, günahkârları kurtarmak istiyor. İşte antlaşma da tam olarak bununla ilgili.