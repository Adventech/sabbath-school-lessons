---
title:  Ek Çalışma
date:  16/04/2021
---

Ellen G. White, Geçmişten Sonsuzluğa 1. Cilt  43–53 sayfaları arasındaki “Dünya Suyla Mahvolduğu Zaman” ve “Tufandan Sonra Yeni Bir Başlangıç” bölümlerini oku.

“Bir doğa olayı olan gökkuşağı, Allah’ın dünyayı bir daha tufan ile mahvetmeyeceği sözü için uygun bir simgeydi.  Tufandan sonra yeryüzündeki iklim koşulları tümüyle değişmişti. Dünyanın büyük bölümünde eskiden toprakları nemlendiren cömert çiyin yerini artık yağmurlar almıştı ve yağmur her başladığında insanların korkularını bastırmak için bir şeye ihtiyaç vardı. Manevi zihin bu doğa olayında Allah’ın Kendisini açığa çıkardığını görecektir (bkz. Romalılar 1:20). Bu sebeple iman eden için gökkuşağı yağmurun büyük bir yıkım değil bereket getireceğinin kanıtıdır.” —The SDA Bible Commentary [Yedinci Gün Adventist Kutsal Kitap Şerhi], 1. Cilt, s. 265.

**Tartışma Soruları**

`“O günlerde dünya kaynıyordu, insanlar çoğalıyordu, yeryüzü vahşi bir boğa gibi böğürüyordu ve yüce tanrı bu gürültü yüzünden uyandı. Enlil onun uyandığını duydu ve meclisteki tanrılara şöyle dedi ‘insanların gürültüsü tahammül edilemez boyutta ve kargaşa yüzünden artık uyku uyumak mümkün değil’ Bu sebeple tanrılar insanoğlunu yok etmeye karar verdiler.”— Gılgamış destanındaki Tufan öyküsü bölümü. Tufanın bu öyküdeki sebebini Kutsal Kitap’ta yazan sebepler ile karşılaştır.`

`Nuh insanları Allah’ın yaklaşan hükmü ile ilgili uyarmakla yetinmemişti. Onun yaptığı uyarının amacı insanların kurtarılmaya muhtaç olduklarının farkına varmalarını sağlamaktı. Kurtuluşa dair gerçekler neden genel anlamda pek tutulmaz? İnsanların, Allah’ın onların kurtuluşu için tasarladıklarını kabul etmelerine engel olan nedenleri sayın. Bkz. Yuhanna 3:19; Yuhanna 7:47, 48; Yuhanna 12:42, 43; Yakup 4:4.`

**Özet**: Bu haftanın dersinde, Allah’ın Nuh ile yaptığı antlaşmaların Kutsal Kitap’ta açık bir şekilde ele alınan ilk antlaşmalar olduklarını gördük.  Bu antlaşmalar O’nun insan ailesine lütufkâr bir ilgi duyduğunu ve onlarla kurtarıcı bir ilişki içine girmek istediğini ortaya koyuyor. Allah Nuh ile antlaşmasını yeniden tesis etmiştir. Nuh’u o dönem yaygın olan sapkınlığa karşı koruyan ve sonunda kendisini ve ailesini yıkıcı tufan hükmünden kurtaran, onun Allah’a olan bağlılığıydı.

“Bulutlar arasındaki bu simge [gökkuşağı] herkesin inancını doğrulamak ve Allah’a güven duymalarını sağlamak için vardır çünkü o ilahî merhametin ve insanlığa karşı iyiliğin bir işaretidir; Allah her ne kadar yeryüzünü Tufan ile mahvetmesine yol açacak kadar öfkelendirilmiş olsa da, O’nun merhameti hâlâ yeryüzünü kuşatmaktadır”—Ellen G. White, The Story of Redemption [Kurtuluş Öyküsü], s. 71.