---
title:  Ek Çalışma
date:  21/05/2021
---

Ellen G. White, Sevgi Öğretmeni kitabından, 591–599 sayfaları arasındaki “Mücadele” bölümünü ve Geçmişten Sonsuzluğa 1. Cilt 201–207 sayfaları arasındaki “Mesih’in Lütfu ve Yeni Antlaşma” bölümlerini oku.

Matta 22:34–40 ayetleri, (1) Allah’ın antlaşması içinde Yasası’nın yeri ve anlamını ve (2) antlaşmanın ilişki ile anlamdaş olması kavramını daha iyi anlamamıza nasıl yardımcı olur?

“Kişinin, Mesih’in gücüyle ve lütfu aracılığıyla Allah’ın yasasının kaidelerine uymaya başlayabilmesi için, öncelikle yüreğinde sevgi olmalıdır (Romalılar 8:3, 4 ile karşılaştır). Sevgi olmadan itaat boşuna olduğu kadar imkânsızdır da. Sevginin var olduğu yerde, kişi kendiliğinden yaşantısını Allah’ın buyruklarında ifade edilmiş olan isteği ile uyumlu bir düzene sokacaktır.”—The SDA Bible Commentary [Yedinci Gün Adventist Kutsal Kitap Şerhi], 5. Cilt. S. 484.

“Allah, Kendi kutsal yasasının ilkelerinde mükemmel bir hayat kanunu vermiştir; ve bu yasanın zamanın sonuna dek, en küçük bir harfi ya da noktası bile değiştirilmeden, insanoğulları üzerindeki yetkisini koruyacağını bildirmiştir. Mesih yasayı büyük ve yüce kılmaya gelmişti. Yasanın Allah sevgisinin ve insan sevgisinin geniş temeline dayandığını ve ilkelerine itaatin insanın tüm görevini meydana getirdiğini gösterdi. Kendi hayatıyla, Allah’ın yasasına itaatin örneğini sergiledi. Dağdaki Vaaz’da yasanın koşullarının nasıl görünür davranışların ötesine geçtiğini ve düşünceler ile kalpteki amaçlara önem verdiğini gösterdi.”—Ellen G. White, Elçilerin İşleri, s. 467, 468.

**Tartışma Soruları**

`İnsanları Allah’a çekerken neden bir sevgi ipliği, bir korku halatından daha güçlüdür?`

`“Tanrın Rab’bi bütün yüreğinle, bütün canınla ve bütün aklınla seveceksin” (Matta 22:37) buyruğu neden ilk ve en büyük emirdir?`

`Simone Weil şöyle yazmıştı, “Tüm ihtiyaçlar içerisinde ilki düzendir” (Russel Kirk, The Roots of American Order [Amerikan Düzeninin Kökleri], 3. sayfada alıntı yapılmıştır). Bu haftanın dersi bağlamında, özellikle de yasa düşüncesiyle ilişkili olarak onun sözlerinden ne anlıyorsun?`

**Özet**: Allah’ın yasası Antlaşmanın ayrılmaz bir parçasıydı. Fakat o gerçek bir lütuf antlaşmasıydı. Fakat lütuf hiçbir zaman yasaya olan ihtiyacı hükümsüz kılmaz. Tersine, yasa, lütfu alanların yaşamlarında onun gösterilmesi ve ifade edilmesi için bir vasıtadır.