---
title:  'Antlaşmanın İçindeki Yasa 	(Yasa’nın Tekrarı 10:12, 13)'
date:  18/05/2021
---

Yasa denildiğinde ilk olarak aklına ne geliyor? Polis memurları, trafik cezaları, yargıçlar ve hapishane mi? Yoksa aklına kısıtlamalar, kurallar, otoriter ebeveynler ve cezalandırılma mı geliyor? Ya da belki aklına düzen, uyum ve istikrar geliyordur. Hatta belki…sevgi?

Kutsal Kitap’ta “yasa” diye tercüme edilen İbranice sözcük torah, “öğreti” ya da “talimat” anlamına gelmektedir.  Bu tabir, ahlakî, medeni, toplumsal ya da dini fark etmez Allah’ın tüm talimatlarından bahsederken kullanılabilir. Allah’ın, hem fiziksel hem de manevi açıdan bereketli bir hayat yaşasınlar diye lütufkâr bir şekilde halkına verdiği tüm bilgece öğütleri işaret eder. Mezmurcunun şu sözleri söylemiş olmasına şaşmamalı, “Ancak zevkini Rab’bin Yasası’ndan alır Ve gece gündüz onun üzerinde derin derin düşünür” (Mezmurlar 1:2).

Yasayı ya da Tevrat’ı (İsrail’in antlaşmasının bir parçası olan, Musa’nın kitaplarına yazılmış talimatları ve öğretileri) okurken, verilen talimatların kapsamının genişliği karşısında etkilenmemek mümkün değildir. Yasa İsrail’in yaşam tarzının her parçasına dokunuyor–tarım, sivil yönetim, toplumsal ilişkiler ve ibadet.

`Sence Allah neden İsrail’e bu kadar çok talimat verdi? (Bkz. Yasa’nın Tekrarı 10:13.) Bu talimatlar hangi yönlerden onların “iyiliği içindi”?`

Antlaşmanın içindeki “yasanın” işlevi, antlaşmanın insan ortağının yeni yaşamı için rehberlik sağlanmasıydı. Yasa, antlaşmanın öğesini Allah’ın isteği ile tanıştırıyor. Tam anlamıyla kavranması ise O’nun buyruklarına ve isteğinin diğer ifadelerine iman ile itaat edilerek gerçekleşiyor.

Antlaşma ilişkisinin yaşayan gerçekliği içerisinde yasanın gördüğü işlev, İsrail’in diğer ulusların yollarından gidemeyeceğini gösteriyordu. Onlar sadece doğa yasalarına, insani ihtiyaçlara, arzularına, hatta toplumsal, siyasi ve ekonomik gerekliliklere dayanarak bir yaşam sürdüremezlerdi. Onlar Allah’ın seçilmiş soyu, kâhinler krallığı ve öz halkı olmaya ancak antlaşma yapan Allah’ın yaşamın tüm alanlarına dair açıkladığı isteğine taviz vermeden itaat ederek devam edebilirlerdi.

`Eski İsrail gibi, Yedinci Gün Adventistleri de, peygamberlik armağanının güncel bir tezahürü aracılığıyla Hristiyan yaşamının her safhası ile ilgili geniş kapsamlı öğütlere sahiplerdir. Bu öğütleri neden hür düşünce ve eylemin zararına değil de Allah’ın bir armağanı olarak görmeliyiz? Aynı zamanda, biz de İsraillilerin kendilerine verilen armağanlara yaptıkları gibi bu armağanı yasacı bir şeye dönüştürmekle ilgili hangi tehlikelerle karşı karşıyayız? (Bkz. Romalılar 9:32.)`