---
title:  'İsrail’in Seçilmesi (Yasa’nın Tekrarı 7:7)'
date:  16/05/2021
---

Yahudi geleneğinde Allah’ın antlaşmayı İsrail’le yapmış olmasının sebebinin, diğer ulusların antlaşmayı kabul etmemesi olduğu öğretilirdi. Bunun doğruluğunu teyit edecek Kutsal Kitap’a dayanan herhangi bir kanıt olmasa da, bu görüş şu noktanın anlaşılmasını sağlamaya yardımcı oluyor: Rabb’in İbrani ulusunu seçmiş olmasının sebebi, onların Rabb’in bahşettiği yüksek onur ve ayrıcalığı hak ediyor olmaları değildi.  Onlar, Allah’ın sevgisine layık olmalarını ya da onları halkı olarak seçmesini sağlayacak bir erdeme sahip değillerdi. İsrail toplumu, nüfusu az, köleleştirilmiş kabilelerden oluşuyordu ve hem siyasi hem de askeri yönden zayıftı. Ek olarak, toplumsal ve dini açıdan karışık, şahsiyetsiz ve etkisizlerdi. O halde, İsrail’in seçilmesindeki temel neden, Allah’ın sevgisinin ve lütfunun gizemine dayanmaktadır.

**Öte yandan, bu seçilme konusunu incelerken çok dikkatli olmalıyız çünkü bu muhtemel teolojik yanlış anlaşılmalara çok açık bir konudur. Allah İsrail’i ne için seçti? Diğer herkes reddedilmek ve kayıp olmak için seçilirken İsrail kurtarılacak mıydı? Yoksa onlar kendilerine sunulanı dünyaya sunacak aracılar olsunlar diye mi seçilmişlerdi? Aşağıdaki ayetler bu soruların yanıtlarını anlamamıza nasıl yardımcı oluyorlar?**

`Mısır’dan Çıkış 19:6`

`Yeşaya 56:7`

`İbraniler 2:9`

Yedinci Gün Adventistleri olarak bizler kendimizi, sadece kurtarılanlar olmak için değil, üç meleğin mesajı bağlamında kurtuluş mesajını dünyaya ilan etmek için Rab tarafından çağrılan İsrail’in günümüzdeki karşılığı olarak görmek istiyoruz. Kısacası, biz söyleyecek başka kimsenin söylemediği sözümüz oluğuna inanıyoruz. Temelde eski İsrail konusunda da durum buydu. İsrail’in seçilmesindeki amaç, İbrani ulusunu kurtuluş vaadini kendilerine saklayan bir çeşit seçkinler kulübüne dönüştürmek değildi. Tersine, eğer Mesih’in tüm insanlık için öldüğüne inanıyorsak (İbraniler 2:9), o zaman Rabb’in İsrail’e sunduğu kurtuluş da tüm dünyaya sunulmuştu. İsrail’in bu kurtuluşun bilinir olmasını sağlayan bir aracı olması gerekiyordu. Bizim kilisemizden de istenen aynı şeydir.

`Kilisedeki kendi işlevine bak. Bizden yapmamız istenilen işin geliştirilmesine yardım etmek için ne yapabilirsin? Unutma, faal olarak yardımcı olmuyorsan, büyük ihtimalle az ya da çok yolu kapatıyorsun.`