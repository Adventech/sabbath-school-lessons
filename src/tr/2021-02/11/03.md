---
title:  'Günah, Kurban ve Bağışlanma (İbraniler 9:22)'
date:  07/06/2021
---

Eski Ahit zamanında, günahkârın kendisini günahtan ve suçluluktan temizlemesi için ilahi olarak takdir edilmiş olan yöntem hayvan kurban etmeyi gerektiriyordu. İsraillilerin kurban sunuları Levililer kitabı 1. bölüm ile 7. bölüm arasında ayrıntılı şekilde açıklanmıştır. Çeşitli tip kurbanlarda kanın kullanılmasına ve ortadan kaldırılmasına özellikle dikkat ediliyordu. Aslında kanın kurban törenlerindeki işlevi, İsraillilerin kurbanlarının birleştirici özelliklerinden biriydi.

Günah işlemiş olan–ve bu yüzden antlaşma ilişkisini ve onu düzenleyen yasayı ihlâl etmiş olan–kişi, vekil olarak bir hayvan kurban getirerek Allah ve insanlıkla yeniden bütünüyle paydaşlık ilişkisi içine girebiliyordu. Kurbanlar, dini törenleriyle birlikte günah ve suçtan kurtuluşun Allah tarafından takdir edilmiş aracılarıydı. Onlar günahkârı arındırmak için varlardı, kanlarının serpilmesiyle kişinin günahı ve suçu tapınağa aktarılıyordu ve bu sayede tövbekârın, kurtarıcı Rab olan kişisel Allah ile yeniden birlik içinde olması ve bütünüyle antlaşma ilişkisi içine girmesi sağlanıyordu

`Yukarıda ifade edilen bu kavramlar dünkü dersin sonundaki soruları daha iyi anlamamıza ne şekilde yardım edebilir?`

`Hayvan kurban etmenin peygamberlik açısından önemi neydi? (Yeşaya 53:4–12, İbraniler 10:4).`

Eski Ahit hayvan kurbanları, günahkârı günah ve suçtan kurtarmanın ilahi olarak takdir edilmiş vasıtalarıydı. Günahkârın durumunu suçlu ve ölüme müstahaktan, bağışlanmış ve antlaşmaya dayanan Allah–insan ilişkisini yeniden kurmuşa dönüştürürlerdi. Fakat hayvan kurban etmenin tabiatı itibariyle peygamberlik olduğu bir anlam vardı. Sonuçta hiçbir hayvan insanlığın günahına ve suçuna kefaret etmek için uygun bir vekil sayılmazdı. İbraniler kitabının yazarı kendi dilinde konuyu şöyle açıklıyor: “Çünkü boğalarla tekelerin kanı günahı ortadan kaldıramaz” (İbraniler 10:4). Yani, hayvan kurban etmek, aslında Allah’ın gelecekte dünyanın günahları için vekaleten canını verecek olan ilahi–insan Kulu’nu dört gözle bekleme vasıtasıydı.  Günahkârın bağışlanması ve Rab tarafından kabul edilmesi bu süreç üzerinden gerçekleşmiş ve antlaşma ilişkisinin dayanağı tesis edilmiştir.

`Kendini Eski Ahit zamanında, tapınakta hayvanların kurban edildiği dönemlerde yaşamış birinin yerine koy. Hayvancılığın ekonomileri, kültürleri ve bütünüyle yaşam biçimleri açısından ne kadar önemli olduğunu da aklında tutarak cyanıtla, bu kurbanlıkların günahın bedeline dair onlara hangi dersi öğretmesi gerekiyordu?`