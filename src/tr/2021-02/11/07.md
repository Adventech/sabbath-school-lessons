---
title:  Ek Çalışma
date:  11/06/2021
---

“Gökteki en yüce melek bir tek kayıp ruhun fidyesini ödeyecek kudrete sahip değildi. Keruvim ve serafim sadece Yaratıcı tarafından O’nun yaratımları olarak kendilerine bahşedilmiş olan yüceliğe sahiplerdir. İnsanın Allah ile barıştırılması işi ancak Kendisinin insanlar adına sınırsız Allah ile müzakere etmeye ve aynı zamanda düşmüş bir dünyanın karşısında Allah’ı temsil etmeye yeterli olduğunu gösteren yüceltici sıfatlar taşıyan, Allah’a denk bir arabulucu vasıtasıyla başarılabilirdi. İnsanın vekilinin ve güvencesinin insan doğasına sahip olması, temsil edeceği insan ailesiyle bir bağlantısı olması gerekir ve Allah’ın elçisi olarak, Allah’ı dünyaya gösterebilmesi ve Allah ile insan arasında arabulucu olabilmesi için, ilahi tabiata hissedar olmalı, Sınırsız Olan’la bağlantısı olmalıdır.” —Ellen G. White, Selected Messages [Seçme Mesajlar], 1. Cilt, s. 257.

“İsa sözlerine devam eder: ‘Beni insanların önünde açıkça bildirdiğiniz gibi, ben de sizleri Allah’ın ve kutsal meleklerin önünde açıkça bildireceğim. Sizler yeryüzünde benim temsilcilerim ve dünyayı iyileştirmek için şifa dağıtan kanallar olacaksınız. Böylece ben de sizin gökyüzündeki temsilciniz olacağım. Baba sizin karakterinizdeki hatalara bakmaz; fakat sizi benim mükemmelliğimle kuşatılmış olarak görür. Ben gökyüzünün kutsamalarının size ulaşmasını sağlayan bir elçiyim. Günahın içinde kaybolanları kurtarmak için benim yaptığım fedakârlığı paylaşan herkes, kurtarılanların görkemi ve sevincine paydaş olarak açıkça bildirilecektir.’ ”—Ellen G. White, Sevgi Öğretmeni, s. 339.

**Tartışma Soruları**

`Romalılar 5:2, Efesliler 2:18 ve Efesliler 3:12 ayetlerini oku. Bu ayetler Baba’ya İsa aracılığıyla ulaşmamız konusunu anlamamıza yardım edecek ne söylüyorlar?`

`Yukarıdaki ikinci Ellen G. White alıntısına bak. Arabulucunun işlevini ne şekilde açıkladığına dikkat et. Baba bize baktığında bizim kusurlu karakterimizi değil, onun yerine Mesih’in kusursuzluğunu görür. Bunun ne anlama geldiğini düşün ve sınıfta tartış.`

`Bu haftanın dersine bakarak kendine şu soruyu sor ve yanıtla, “Tamam, Mesih göksel tapınaktaymış. Ne olmuş yani? Bu gündelik yaşamımızda ne anlam ifade ediyor?”`

**Özet**: Eski antlaşmanın kurbanlık sistemi yenisiyle değiştirildi; hayvan kurbanlıkların, dünyasal tapınakta, günahkâr kahinler tarafından kurban edilmeleri yerine, artık İsa var, bizim kusursuz Kurbanımız. O, gökteki tapınakta Baba’nın huzurunda bizi temsil ediyor. Yeni antlaşma ve onun vaatlerine dayanak oluşturan gerçek budur.