---
title:  Yeni Antlaşma Tapınağı
date:  05/06/2021
---

### Konuyla İlgili Metinler
Yeşaya 55:1-7; Yeşaya 55:6-13; Yeşaya 58:1-12; Yeşaya 58:13-14

> <p>Hatırlama Metni</p>
> “Bu nedenle, çağrılmış olanların vaat edilen sonsuz mirası almaları için Mesih yeni antlaşmanın aracısı oldu” (İbraniler 9:15).

Frank kentin boş sokaklarında tek başına yürürken, gecenin karanlığı onu bir gölge gibi sarıyordu. Karanlıkta kendisine yaklaşan ayak seslerini duydu, takip edildiğini fark etti. Karanlıktaki adam ona yaklaştı ve “Matbaacı Frank değil mi?” diye sordu.

“Evet benim, tanışıyor muyuz?”

“Aslında” dedi yabancı, “aslında tanışmıyoruz fakat ağabeyinizi çok iyi tanıyorum. Karanlıkta bile tarzınız, yürüme biçiminiz, vücut yapınız bana o kadar ağabeyinizi hatırlattı ki, onun kardeşi olduğunuzu tahmin ettim. Bana bir erkek kardeşi olduğunu söylemişti.”

Bu öykü İsraillilerin tapınak hizmetine dair önemli bir gerçeği ortaya koyuyor. Kutsal Kitap’a göre, İsraillilerin tapınak hizmeti, gerçeğinin bir gölgesi, bir sureti, bir tasviriydi. Buna rağmen, gölgeler ve suretler temsil ettikleri gerçekleri, yani Mesih’in ölümü ve göksel tapınaktaki başkâhinlik hizmetini açıkça önceden göstermelerini sağlayacak kadar etkiliydiler.

_*12 Haziran Sebt Günü’ne hazırlık için bu haftanın konusunu çalış._