---
title:  Antlaşma Yükümlülükleri
date:  22/04/2021
---

**“Kendisinden sonra oğullarına ve evi halkına salâh ve adalet yapmak için Rabbin yolunu tutmalarını emretsin diye, onu tanıdım; ta ki, Rab onun hakkında söylemiş olduğu şeyi İbrahimin üzerine getirsin.” (Yaratılış 18:19 KM).**

Şimdiye kadar gördüğümüz gibi, antlaşma her zaman bir lütuf antlaşmasıdır. Antlaşma bizim asla kendimiz için yapamayacağımız şeyi Allah’ın bizim için yapmasıdır. İbrahim ile yapılan antlaşma da farklı değildi.

Lütufkâr Tanrı, kurtuluş tasarısını dünyaya duyurma işinde yardım etsin diye aracısı olarak İbrahim’i seçmişti. Fakat Allah’ın antlaşma vaatlerini yerine getirmesi, İbrahim’in doğru olanı yaparak O’na imanla itaat etmesine bağlıydı. İbrahim itaat etmezse, Allah onu kullanamazdı.

Yaratılış 18:19 ayeti lütuf ve yasanın ne şekilde bağlantılı olduğunu gösteriyor. Lütuf ifadesi (“onu tanıdım”) ile başlıyor ve İbrahim’in Rabb’e itaat edecek kişi olduğu ve ailesinin de itaat etmesini sağlayacağı gerçeği açıklanıyor. O halde iman ve işler, burada olması gerektiği gibi yakın bir birlik içinde görünüyor. (Bkz. Yakup 2:17.)

`Fakat Yaratılış 18:19 ayetindeki ifadelere, özellikle de son ibareye dikkat edin. Burada İbrahim’in itaat etmesi ile ilgili ne söyleniyor? İtaat etmek kurtuluşun bir vasıtası olmasa da, burada itaate hangi önem veriliyor? Ayete göre, itaat olmadan antlaşma şartları yerine getirilmiş olabilir mi? Cevabını açıkla.`

Antlaşmadan fayda görecek olanlar gerekli koşulları sağlamadıklarında, antlaşmanın bereketlerine sahip olunması mümkün değildi. Fakat söz konusu şartlar antlaşmanın tesis edilmesi için gerekli değildi, onların sevgin, iman ve itaatle gerçekleştirilecek karşılıklar olacaklardı. Onların insan ırkı ve Allah arasındaki ilişkinin göstergesi olmaları gerekiyordu. İtaat, Allah’ın insanlara sunmuş olduğu antlaşma vaatlerini yerine getirmesi için bir vasıtaydı.

İtaat etmeyerek antlaşmaya uymamak, kurulmuş olan ilişkiye sadakatsizlik göstermektir. Antlaşmaya uyulmadığında, aslında kopan bahşedilme koşulları değil, yerine getirilme koşullarıdır.

`Rab ile olan tecrübende, itaatin neden önemli olduğunu görebiliyor musun? Kutsal Kitap’tan ya da kendi tecrübelerinden, itaatsizliğin antlaşma vaatlerinin yerine getirilmesini imkânsız kıldığı örnekler aklına geliyor mu? Eğer varsa bu örnekler hangileridir ve daha da önemlisi, çaresi nedir?`