---
title:  Inside Story
date:   23/04/2021
---

#### Tanrı'nın Her Zaman Bir Yolu Vardır (Filipinler) David

_Yazan: Andrew McChesney, Adventist Topluluğu_

David, acılı bir dava mücalesinde işini en iyi arkadaşına kaptırana kadar Tanrı'yı hiç umursamamıştı. Tüm umutları kaybolmuş gibiydi. Filipinler'deki Yedinci Gün Adventistleri üniversitesinde teoloji okumaya karar verdi.

Zengin bir ailede büyüyen David’in bir yönetici olma gibi bir arzusu yoktu. O sadece Tanrı'yı daha iyi anlamak istiyordu. David, seküler olan memleketinden Filipinler'e taşındı. Adventist Topluluğu, David'i tam adıyla bize söylemiyor veya kişisel güvenliği için başka ayrıntılar vermiyor.

Aylarca ilahiyat derslerinden sonra, David, eğitiminin gerekliliğinin bir parçası olarak, bir ay süren yerel bir müjdecilik kampanyasına katıldığında hâlâ bir geleceği olup olmadığını merak ediyordu. Akşamları vaaz verdi ve katılımcılarla bire bir konuştu. Bir öğretmen ona yıllarca vaftiz edilmeye hasretlik çektiğini ancak Hristiyan olursa kocasının onu öldüreceğinden korktuğunu söyledi. Kadının isteği üzerine kadın Pastör David ile Kutsal Kitap’ı çalışmaya başladı. Sonunda vaftiz edildi.

Daha sonra David, ‘’Kocanın seni öldüreceğinden korkmuyor musun?’’ diye sordu.

Kadın, "Beni öldürebilir" diye yanıtladı. ‘’Ama yine de vaftiz edilmek istedim.’’

David, kadının ölümün karşısındaki imanını görünce hayrete düştü. Hiç böyle bir iman görmemişti. 

Kocası onu öldürmedi.

David ayrıca her gece gelen ve vaftiz edilmek isteyen bir çocukla arkadaş oldu. David, izin istemek için çocuğun evine gitti. Ancak başka bir Hristiyan mezhebine mensup olan ebeveynler onu geri çevirdi. David birçok kez ziyaret etti. Ancak ebeveynler buna izin vermedi.

Altı ay sonra Adventist bir pastör, olağandışı bir hikaye anlatmak için David'i üniversitede bulmaya çalıştı. Bir Şabat gününde dört kişilik bir aile kilisesine geldi ve vaftiz edilmek istedi. Anne babaya, oğluna ve kızına Kutsal Kitap hakkındaki bilgileri hakkında sorular sordu ve kilisenin inançlarını anladıklarını gördü. Ama Kutsal Kitap’ı nasıl bu kadar iyi bildiklerini anlayamadı. Hiçbir yerel kilise üyesi aileyi tanımıyordu ve hiç kimse onlara Kutsal Kitap dersleri vermemişti.

Sonunda pastör, "Adventist Kilisesi'nden nasıl haberdar oldunuz?" diye sordu.

Baba, "İlçemizde altı ay önce Müjdecilik toplantıları yapıldı" dedi. “Vaftiz edilmek isteyen oğlumuz hakkında konuşmak için defalarca evimize bir yabancı geldi. Vaftiz edilmesine şiddetle karşı çıktık. Ancak altı aylık bir değerlendirmeden sonra tüm ailemiz kiliseye katılmaya karar verdi."

David kulaklarına inanamadı. Her şey umutsuz görünse bile, Tanrı'nın her zaman bir yolu olduğunu fark etti. Yüreğini İsa'ya verdi ve pastör oldu.

"Hayatım bir yolculuk oldu" dedi. "Tanrı'ya güvenmeyi ve O'nun için çalışmayı öğrendim."
