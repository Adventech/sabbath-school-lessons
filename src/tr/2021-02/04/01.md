---
title:  Sonsuza Dek Kalıcı Bir Antlaşma
date:  17/04/2021
---

### Konuyla İlgili Metinler
Mısır’dan Çıkış 3:14; Yaratılış 17:1–6; Yaratılış 41:45; Daniel 1:7; Yaratılış 15:7–18; Yaratılış 17:1–14; Vahiy 14:6, 7.

> <p>Hatırlama Metni</p>
> “Antlaşmamı seninle ve soyunla kuşaklar boyunca, sonsuza dek sürdüreceğim. Senin, senden sonra da soyunun Tanrısı olacağım” (Yaratılış 17:7).

Kaç kişi çocukluğunda yaşadığı hastalığı, ya da yataklara düşüren, belki çok daha kötü sonuçlara yol açacak akciğer iltihabını belirgin biçimde hatırlıyordur? Gece yarısı ateşler içinde uykumuzdan uyandığımızda, anne ya da babamızın gece lambasının kısık ışığının altında yatağımızın yanındaki sandalyede oturmuş olduğunu görürdük.

İşte aynı bunun gibi, tufan sonrasındaki yüzyıllarda ahlâki karanlık derinleştikçe, Allah günahın hasta ettiği dünyanın yanı başında hasta evladının başında bekleyen ebeveyn gibi oturdu. Bu sebeple, Avram’ı çağırdı ve sadık kulu aracılığıyla Kendisine dair bilgiyi emanet edeceği ve kurtarabileceği bir halk oluşturmayı tasarladı.

Buna binaen, Allah Avram ve onun soyu ile, insan ırkını günahın sonuçlarından koruyacak olan ilahi tasarıyı ayrıntılı biçimde vurgulayan bir antlaşmaya vardı.  Allah yarattığı dünyayı, böylesine muhtaç haldeyken sahipsiz bırakmayacaktı. Bu hafta daha da fazla antlaşma vaadinin gelişimine bakacağız.

`Haftanın Soruları: Allah’ın adı nedir? Ne anlama gelir? Allah’ın Kendisini Avram’a tanıtmak için kullandığı adlar ne önem taşıyordu? Kendisini tanıtmak için hangi adları kullandı? Avram’ın adını niye İbrahim olarak değiştirdi? Adlar neden önemli? Antlaşmaya hangi şartlar ya da yükümlülükler eklenmişti?`

_*24 Nisan Sebt Günü’ne hazırlık için bu haftanın konusunu çalış._