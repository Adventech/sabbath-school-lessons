---
title:  Ek Çalışma
date:  23/04/2021
---

Ellen G. White, Geçmişten Sonsuzluğa 1. Cilt 61–64 sayfaları arasındaki “İbrahim, Bütün İnananların Babası” ve Elçilerin İşleri 171–182 sayfaları arasındaki “Yahudiler ve Uluslar” bölümlerini oku.

Allah’ın Nuh ile yaptığı antlaşmanın belirtisi gökkuşağıdır. Allah’ın İbrahim ile yaptığı antlaşmanın belirtisinin ne olduğunu öğrenmek için Yaratılış 17:10 ayetini oku. Sünnet öngörülmüştü ve bunun sebepleri şunlardı “(1) İbrahim’in soyunu Uluslar’dan ayırmak (Efesliler 2:11), (2) Yehova’nın antlaşmasının anısını ebedileştirmek (Yaratılış 17:11), (3) ahlaki saflığın geliştirilmesini teşvik etmek (Yasa’nın Tekrarı 10:16), (4) imanla doğruluğu temsil etmek (Romalılar 4:11), (5) yüreğin sünnet edilmesini simgelemek (Rom. 2:29) ve (6) Hristiyan töreni vaftizi önceden göstermek (Koloseliler 2:11, 12).” —The SDA Bible Commentary [Yedinci Gün Adventist Kutsal Kitap Şerhi], 1. Cilt, s. 322, 323.

Gökkuşağı dünyanın sonuna kadar Allah’ın vaadinin bir belirtisi olarak kalmaya devam edecek fakat sünnet kalmayacak. Elçi Pavlus’a göre, sünnet İbrahim’in Allah’a iman etmesi sayesinde sahip olduğu doğruluğun bir işareti olarak ona verilmişti (Romalılar 4:11). Fakat yüzyıllar içinde, sünnet yasaya itaat etmenin bir işareti olarak anlaşılır oldu. Yeni Ahit dönemine gelindiğinde sünnet önemini yitirmişti. Aslında gerekli olan, itaatle dolu dönüşmüş bir yaşama götüren İsa Mesih’e iman etmektir. Galatyalılar 5:6; Galatyalılar 6:15 ve 1. Korintliler 7:18, 19 ayetlerini oku.

**Tartışma Soruları**

`İman ile işler arasındaki ilişki hakkında konuşun. Biri olmadan öteki olabilir mi? Eğer olmuyorsa neden?`

`“Pek çok kişi halen İbrahim’in denendiği gibi denenmektedir. Allah’ın gökten doğrudan konuşan sesini duymazlar, ancak O onları sözünün öğretisiyle ve takdir ettiği olaylarla çağırmaktadır. Zenginlik ve şeref vaat eden bir kariyeri terk etmeleri, kendilerine uygun ve kârlı ortaklıkları bırakmaları ve akrabalardan ayrılarak yalnızca bir özveri, zorluk ve fedakârlık yolu olarak görünen yere girmeleri istenebilir. Allah’ın onlara vereceği bir iş vardır; fakat kolay yaşam ve arkadaşlarla akrabaların etkisi bunu yerine getirmek için gereken özelliklerin gelişimini engelleyecektir. Allah onları insanî etkilerden ve destekten uzaklaşmaya çağırır ve Kendi yardımına ihtiyaç hissetmeye, Kendisini onlara açıklayabilmesi için yalnızca O’na dayanmaya yönlendirir. Tanrı’nın çağrısı geldiğinde değerli planları ve alışıldık ilişkileri terk etmeye hazır olan kimdir?”—Ellen G. White, Atalar ve Peygamberler, s. 126, 127. Günümüzde bu çağrıya kulak veren bildiğiniz örnekler hakkında konuşun.`

**Özet**: Allah İbrahim’i Kendisi ile özel bir ilişkisi olsun diye çağırmıştı. O ilişki kurtuluş tasarısını dünyaya açıklayacaktı.