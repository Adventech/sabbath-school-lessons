---
title:  Ek Çalışma
date:  02/04/2021
---

Kutsal Kitap günahkârlara ve imandan dönenlere yapılan çağrılarla dolup taşmaktadır. Mezmurlar 95:7, 8; Yeşaya 55:1, 2, 6, 7; Luka 15:3–7; Luka 19:10 ayetlerini karşılaştır. Başka hangi ayetler bulabilirsin?

Ellen G. White, Geçmişten Sonsuzluğa 1. Cilt 15–30 sayfaları arasında yer alan “Yaratılış”, “Adem ve Havva’nın Düştüğü Zor Durum” ve “Kurtuluş Tasarısı açıklanıyor” bölümlerini oku.

“Sık çalılar arasında ilerleyip kaçakların sızlayan kulaklarına ulaşan bu ilahi sözcükte bir müjde vaazı mevcuttu –‘Neredesin?’ Tanrın seni kaybetmek istemiyor; nasıl Oğlu’nun Şahsı aracılığıyla geldiyse, seni aramak için, şimdi kayıp olanı sadece bulmak için değil aynı zamanda kurtarmak için geldi.”—Charles Haddon Spurgeon, The Treasury of the Bible [Kutsal Kitap Hazinesi], 1. Cilt, s. 11.

**Tartışma Soruları**

`Müşfik ve ilgili Allah, insanı aramakta olduğuna göre, Baba ve İsa Mesih’in bu sevgi ifadesine şu anda bile nasıl karşılık verebiliriz? Rab bizden nasıl karşılık vermemizi bekliyor?`

`İnsanın Allah’ın yaratımı olan yüce bir yerden düştüğünü ve kurtarılmaya ihtiyaç duyduğunu söyleyen Kutsal Kitap düşüncesi ile evrim teorisini karşılaştır. Hangisi daha umut verici ve neden?`

`Sevgiye dayanan ilişkiler insan mutluluğu için ne kadar gerekli? Allah ile gelişen bir bağlantıya sahip olmak böyle ilişkiler için neden gerekli? Sağlıklı insani ilişkilere sahip olmanın bu kişilerdeki etkisini tartışın (ebeveyn-çocuk, karı-koca, işveren-işçi…)`

**Özet**: Allah Kendisi ve bizim aramızda sevgiye dayalı bir birliktelik olsun diye bizi Kendi suretinde yarattı. Bu ilk birliktelik günahın girmesiyle bozulmuş olsa da, Allah kurtuluş tasarısı aracılığıyla bu ilişkiyi yenilemeye çalışıyor. Muhtaç varlıklar olduğumuz için yaşam ancak biz Yaratıcımız’la birlik içinde olduğumuz zaman gerçek anlamına kavuşuyor.