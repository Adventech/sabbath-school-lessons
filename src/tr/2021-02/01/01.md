---
title:  Ne Oldu?
date:  27/03/2021
---

### Konuyla İlgili Metinler
Mezmurlar 100:3; Elçilerin İşleri 17:26; Yaratılış 2:7, 18–25; Yaratılış 1:28, 29; Yaratılış 3:15.

> <p>Hatırlama Metni</p>
> “Tanrı, ‘Kendi suretimizde, kendimize benzer insan yaratalım’ dedi, ...’ Tanrı insanı kendi suretinde yarattı, onu Tanrı’nın suretinde yarattı. Onları erkek ve dişi olarak yarattı.” (Yaratılış 1:26, 27).

İnsanlığın yaratılışını konu alan Kutsal Kitap öyküsü, umut, mutluluk ve mükemmellikle dolu bir anlatıdır. Yaratılışın her günü onun “iyi” olduğunu ilan eden bir ilahi duyuruyla sona ermişti. Elbette tayfunlar, depremler, kıtlık ya da hastalıklar yoktu. Peki ne oldu?

Yaratılışın altıncı günü onun “çok iyi” olduğunu ilan eden bir ilahi duyuruyla sona erdi. Çünkü o gün Rab Kendi suretinde olan varlıkları, insanı yaratmıştı. Yaratılış öyküsünde başka herhangi bir yaratımda bunu yapmamıştı. Bu varlıklar elbette her yönden kusursuzdular; öyle olmaları gerekiyordu. Sonuçta onlar Allah’ın suretinde yapılmışlardı. Bu sebeple mantıken aralarında katiller, hırsızlar, yalancılar, sahtekârlar ve kötülük yoktu. Peki ne oldu?

Bu haftanın dersi Yaratılış’ı, Allah’ın ilk olarak ne yaptığını ve bu mükemmel yaratıma daha sonra ne olduğunu inceliyor. Son olarak da bu çeyrekliğin konusuna değiniyor: Allah’ın işleri yeniden doğru yola sokmak için yaptıklarına.

`Haftanın Soruları: Kutsal Kitap dünyamızın başlangıcı hakkında ne öğretiyor? Allah insanlıkla nasıl bir ilişkiye sahip olmak istemişti? İyiliği ve kötülüğü bilme ağacının amacı neydi? Âdem ve Havva’ya düşüşlerinden hemen sonra hangi umut vaat edildi?`

_*3 Nisan Sebt Günü’ne hazırlık için bu haftanın konusunu çalış._