---
title:  Sonsuza Kadar. . .
date:  28/03/2021
---

**Başlangıçta Tanrı göğü ve yeri yarattı” (Yaratılış 1:1).**

Bir bilim adamı, güneşin etrafındaki gezegenlerin yörüngesi ve güneşin galaksinin merkezi etrafındaki yörüngesi hakkındaki dersini yeni bitirmişti ki, siyah tenis ayakkabıları giymiş yaşlı bir hanımefendi ayağa kalktı ve dünyanın bir kaplumbağanın sırtında durmakta olan dairesel bir düzlem olduğunu söyledi. Bilim adamı ona takılarak kaplumbağanın neyin üzerinde durduğunu sordu. Kadın kaplumbağanın başka bir kaplumbağa üzerinde durduğunu söyledi. “Hanımefendi” dedi bilim adamı gülerek, “peki o kaplumbağa neyin üzerinde duruyor?”  Kadın şöyle cevap verdi, “Başka bir kaplumbağanın” fakat bilim adamının o kaplumbağanın neyin üzerinde durduğunu sormasına izin vermeden parmağını ona göstererek şaklattı, “Nefesini boşuna harcama evlat, sonsuza kadar kaplumbağalar var.”

Sevimli olmakla birlikte, bu öykü insan var oluşunun en can alıcı meselesine değiniyor; evrenin doğası. Bizim, kendi tercihimiz olmadan kendimizi içinde bulduğumuz bu dünya nedir? Neden buradayız? Buraya nasıl geldik? Sonunda hepimiz nereye gidiyoruz?

Bunlar insanların sorabileceği en temel ve en köklü sorular çünkü kim olduğumuz ve buraya nasıl geldiğimiz konularındaki düşüncemiz, burada bulunduğumuz süreçte nasıl yaşadığımız ve nasıl davrandığımızı etkileyecektir.

`Şu ayetleri incele: Yaratılış 1:1; Mezmurlar 100:3; Yeşaya 40:28; Elçilerin İşleri 17:26; Efesliler 3:9; İbraniler 1:2, 10. Bu ayetlerden her biri, kendince yukarıdaki sorulara ne şekilde cevap veriyor? Hepsinin ortak noktası nedir?`

Yaratılış 1:1 ayeti (ve hatta diğer ayetler) ile ilgili ilginç olan, Rabb’in Kendisi’nin Yaratan olduğunu kanıtlamaya çalışmamasıdır. Ayetlerde bu konuyu irdeleyen detaylı savlar bulunmuyor. Tersine, doğrulamaya, açıklamaya ya da kanıtlamaya hiç girişilmeden basitçe ve açıkça öyle olduğu belirtiliyor. Bu gerçeği ya iman yoluyla kabul ederiz ya da etmeyiz. Aslında, onu kabul etmemizin tek yolu imandır ve bunun bir tek basit sebebi var: Yaratılış sürecine hiçbirimiz tanık olmadık. Aslında, mantıksal olarak kendi yaratılışımızda bulunmamız imkânsız olurdu. Dünyasal hayat görüşüne sahip olanların bile, dünyamızın başlangıcına dair inançları ne olursa olsun, biz yaratılışçılarla aynı sebeplere dayanarak imana bakışları bu olmak zorundadır: Olaya hiçbirimiz tanık olmadık.

`Bununla birlikte, Allah bizden Kendisi’ne Yaratan olarak iman etmemizi istemiş olsa da, bunu bize iman etmemiz için iyi sebepler vermeden yapmamıştır. İnandığımız her şey için belirli bir miktar imanın gerekli olduğunun farkında olarak, neden burada olduğumuzla ilgili, Yaratıcımız’ın maksatlı olarak bizi buraya yerleştirmiş olduğu düşüncesinin, kökenlerimizin sadece şansa dayanıyor olduğu düşüncesine göre neden daha mantıklı olduğuna dair sebepleri sırala.`