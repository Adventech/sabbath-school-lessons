---
title:  'Yaratıcı’nın Suretinde (Yaratılış 1:27)'
date:  29/03/2021
---

**Kutsal Kitap, Allah’ın insanoğlunu –erkek ve dişi olarak– “kendi suretinde” yarattığını söylüyor (Yaratılış 1:27). Bu düşünceye dayanarak aşağıdaki soruları cevapla**:

`1. Allah’ın bizi Kendi suretinde yaratmış olması ne anlama geliyor? Hangi yönlerden “O’nun suretindeyiz”?`

`2. Yaratılış öyküsüne göre, Rab “Kendi suretinde” insan dışında başka bir şey yaptı mı? Eğer yapmadıysa, bu durum yeryüzündeki tüm diğer yaratımdan farklı olarak bizim sahip olduğumuz benzersiz mevki hakkında ne anlatıyor? Bu farklılıktan hangi dersleri çıkarabiliriz?`

`3. İnsanın yaratılışı öyküsünde, bizi Rabb’in yarattığı diğer her şeyden farklı kılan başka ne bulunabilir? Bkz. Yaratılış 2:7, 18–25.`

Her ne kadar Allah’tan insan sözcükleriyle bahsetmek zorunda olsak da, O’nun ilahi niteliklere sahip olan ruhsal bir varlık olduğunu unutmamalıyız (Yuhanna 4:24). Tüm söyleyebileceğimiz, bedensel, zihinsel ve ruhsal doğalarımızda, bir şekilde ilahi Yaratıcımız’ı yansıtmaktayız fakat O’nun hakkında, en azından bizim için hâlâ muamma olan pek çok şey mevcut. Fakat Kutsal Kitap zihnimizin manevi ve düşünsel yönlerini vurguluyor. Bu yönlerimizi geliştirebilir, iyileştirebiliriz. İnsanın, Allah’ın yeryüzünde yarattığı diğer her varlıktan farklı olarak O’nunla besleyici bir ilişki kurmasını mümkün kılan, insan aklının benzersizliğidir.

Allah’ın dişiyi nasıl yarattığına dair eşsiz öyküye dikkat edin. Hem erkek hem de dişi Allah’ın suretinde yaratılmış olma muazzam ayrıcalığını paylaşmaktadırlar. Onların yaratılışında birinin öteki karşısında değersiz kılındığını gösteren bir işaret bulunmamaktadır. Allah ikisini de aynı malzemeden Kendisi yaptı. Allah daha ilk başından onları eşit kıldı ve birlikte Kendisi ile özel bir ilişki içerisine yerleştirdi. Her ikisi de kişiliklerini O’nu yüceltecek şekilde geliştirecek aynı fırsata sahiplerdi.

“Allah Âdem’e bizzat bir yoldaş verdi. Ona ‘kendisi için uygun bir yardımcı,’ kendisine uygun, yoldaşı olmaya müsait ve onunla sevgi ve duygudaşlık bağı içinde bir olabilecek birini temin etti. Havva Âdem’in böğründen alınan bir kaburga kemiğinden yaratıldı; bu baş olarak onu denetlemeyeceği, ne de alt seviyede olarak ayakları altında ezilmeyeceği fakat onunla eşit olarak, onun tarafından sevilmek ve korunmak üzere yanında duracağı anlamına geliyordu.” —Ellen G. White, Patriarchs and Prophets [Atalar ve Peygamberler], s. 46.