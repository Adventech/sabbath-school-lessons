---
title:  İlişki Kopuyor
date:  01/04/2021
---

`Biz, tanıdığımız kişilere güvenme ve içgüdüsel olarak tanımadığımız kişilere karşı güven duymama eğilimi içindeyizdir. Havva, doğal olarak Şeytan’a karşı güvensizdi. Dahası, Allah’a karşı herhangi doğrudan bir saldırı, onun kendisini daha da geriye çekmesine yol açardı. O halde, Havva’nın doğal savunmasını aşmak için Şeytan hangi yolu izledi? (Yaratılış 3:1-6).`

“Havva’nın yasayı çiğnemesi ve korkusu, insanlık ailesinin olası derdi gibi üzücü olsa da, yaptığı seçimle yasayı çiğnemiş olması tüm insan ırkının cezalandırılması gerektiği anlamına gelmiyordu.  Günah ve ölümü tüm insanlığın kaçınılmaz yazgısına dönüştüren, Allah’ın açık emrini bütünüyle kavramış olan Âdem’in yaptığı kasti tercihti, Havva’nınki değil. Havva kandırılmıştı fakat Âdem kandırılmamıştı.”—The SDA Bible Commentary [Yedinci Gün Adventist Kutsal Kitap Şerhi], 1. cilt, s. 231.

Yasanın böyle apaçık çiğnenmesi ve Allah’ın emrine saygısızlık edilmesinin sonucu olarak, Allah ve insanoğlu arasındaki ilişki artık kopmuştu. Allah ile açık yoldaşlıktan, O’nun varlığından korku ile kaçan bir hale dönüşmüştü (Yaratılış 3:8–10). Yoldaşlık ve birliğin yerini yabancılaşma ve ayrılık almıştı. Günah ve ardından onun tüm iğrenç sonuçları ortaya çıkmıştı. Bir şey yapılmazsa insanoğlu ebedi yıkıma doğru gidiyordu.

`Bu trajedinin ortasında, Allah umuda dair hangi sözleri söyledi, hangi vaatlerde bulundu? (Bkz. Yaratılış 3:15).`

Allah’ın şaşırtıcı peygamberlik umudu sözü, yılan ile kadın arasındaki ve aynı zamanda onların soyları arasındaki ilahi olarak emredilmiş düşmanlıktan bahsediyor. Bu düşmanlık, kadının soyunun ürünü Olan’ın Şeytan’ın başına öldürücü bir darbe vurmasıyla ve buna karşılık olarak Şeytan’ın ancak Mesih’in topuğunu zedeleyebilmesiyle doruğa ulaşmaktadır.

Âdem ve Havva bütünüyle yardıma muhtaç bir haldeyken bu Mesih vaadiyle umutlanacaklardı. Bu umut onların varlıklarını dönüştürecekti çünkü umudu veren ve destekleyen Allah’tı. Bu Mesih ve sonunda zaferin kazanılacağı umudu o zaman belli belirsiz bildirilmiş olmasına rağmen, günah işlemiş olmanın onların içine yerleştirdiği kasveti ortadan kaldırmıştı.

`Allah’ın Adem ve Havva’ya “Neredesin?” diye seslendiği Yaratılış 3:9 ayetini oku. Allah elbette onların nerede olduklarını biliyordu. Sözleri suçlayıcı olmak yerine suçluluk hissi içindeki insanı tekrar Kendisine yönlendirme amacı taşıyordu. Kısacası, Allah’ın düşmüş insanoğluna ilk sözleri, O’nun lütfu ve merhametinin umuduyla birlikte gelmişti. Bugün bile hangi şekillerde Allah’ın bizi merhametine ve lütfuna çağırdığını görüyoruz?`