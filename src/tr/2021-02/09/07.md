---
title:  Ek Çalışma
date:  28/05/2021
---

Ellen G. White, The SDA Bible Commentary [Yedinci Gün Adventist Kutsal Kitap Şerhi] 7. Cilt 968–970 sayfalarını; Testimonies for the Church [Kilise İçin Tanıklıklar], 6. Cilt, 295–297 sayfaları arasındaki  “The Observence of the Sabbath [Sebt Günü’nün tutulması]” bölümünü ve Geçmişten Sonsuzluğa 1. Cilt 161–165 sayfaları arasındaki “İsrail Sıkıntılarla Karşılaşıyor” bölümünü oku.

On Emir, kapsamlı biçimde ve esasen ilahi–insan ve insan–insan ilişkilerini tanımlamaktadır. On Emir’in merkezindeki emir ise Sebt Günü emridir. Bu Emir’de Sebt Günü’nün Rabb’i özel bir şekilde tanımlanmaktadır ve O’nun yetkisinin alanı ve sahipliği işaret edilmektedir. Şu iki özelliğe dikkat edin: (1) Tanrı’nın kimliği: Yaratıcı olan (Mısır’dan Çıkış 20:11, Mısır’dan Çıkış 31:17) ve bu sebeple benzersiz bir mevkide olan Yahve (RAB); (2) O’nun sahipliğinin ve yetkisinin alanı: yer, gök, deniz ve bütün canlılar (bkz. Mısır’dan Çıkış 20:1; Mısır’dan Çıkış 31:17 ile karşılaştır). Bu iki özellikte, Sebt Günü emri o dönem Orta–Doğu’daki antlaşma metinlerinin mühürlerinin kendine özgü niteliklerini taşımaktadır. Bu mühürler karakteristik olarak antlaşma metinlerinin ortasında olurlar, (1) Tanrı’nın kimliğini (genellikle putperest bir tanrı) ve (2) sahiplik ile yetkinin alanını (genellikli sınırlı bir bölge) belirlerlerdi.

“Ruh’un kutsaması Allah’ın mührüne sahip olanlarla sahte bir dinlenme gününü tutanlar arasındaki farkı ortaya koyar.

“Sınama geldiğinde, canavarın işaretinin ne olduğu açıkça gösterilmiş olacak. Bu, Pazar gününün tutulmasıdır . . .

“Allah, Sebt Günü olarak yedinci günü belirlemiştir [bkz. Mısır’dan Çıkış 31:13, 17, 16].

“Böylelikle sadıklar ile sadakatsizler arasındaki ayırım çizilmiş oluyor. Alınlarında Allah’ın mührünü taşımayı arzulayanlar dördüncü emirdeki Sebt Günü’nü tutmalıdırlar.”—Ellen G. White Yorumları, The SDA Bible Documentary [Yedinci Gün Adventist Kutsal Kitap Şerhi], 7. Cilt, s. 980, 981.

**Tartışma Soruları**

`Levililer 19:30 ayetini oku. Tapınak ile Sebt Günü arasında nasıl bağlantı kurulduğuna dikkat et. Sebt Günü’nün neyin belirtisi olduğunu öğrenmiştik? Bu bilgiye dayanarak, bu bağlantı neden çok anlam ifade ediyor?`

`Kendine şu soruyu sor: Sebt Günü’nü tutmak Rab ile olan yürüyüşümü güçlendirdi mi? Eğer güçlendirmediyse, bunun için hangi değişiklikleri hayata geçirebilirsin?`

**Özet**: Sebt Günü, kurtuluş tasarısının tamamlanacağı gelecekteki zamana uzanan bir antlaşma belirtisidir. Geçmişe, Yaratılış’a işaret eder ve lütuf antlaşmasının bir belirtisi olarak da bize Allah’ın her şeyi yenileyeceği nihai yeniden yaratılışı işaret etmektedir.