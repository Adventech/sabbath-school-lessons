---
title:  Sebt Günü’nü Anımsamak
date:  27/05/2021
---

**“Şabat Günü’nü kutsal sayarak anımsa” (Mısır’dan Çıkış 20:8).**

Sebt Günü insanın “anımsaması” için bir belirtiydi ve bir belirti olmaya da devam etmektedir. Anımsa sözcüğünün kullanılması çeşitli amaçlara hizmet ediyor olabilir. İlk olarak bir şeyi anımsamak geriye, geçmişe bakmak anlamına gelir. Bu durumda, Sebt Günü bize onun haftalık dinlenme ve Allah ile özel birliktelik günü olarak tesis edilmesiyle zirveye ulaşmış olan ilk Yaratımı işaret ediyor.

Anımsa emrinin aynı zamanda günümüz için de çıkarımları var. Bizim Sebt Günü’nü yalnızca “anımsamamız” gerekmiyor (bkz. Mısır’dan Çıkış 20:8); aynı zamanda onu “tutmalı” ve “kutsal saymalıyız” (bkz. Yasa’nın Tekrarı 5:12). Yani, Sebt Günü’nün bugün bizim için önemli çıkarımları var.

Son olarak, Sebt Günü’nü anımsamak aynı zamanda bize geleceği işaret ediyor. Sebt Günü’nü tutmayı anımsayan kişiyi, Sebt Günü’nün Rabb’i ile umut verici, zengin ve anlamlı bir gelecek bekliyor. O kişi Rab’de kaldığı için antlaşma ilişkisinde kalıyor. Tekrarlayalım, antlaşmanın Allah ile insan arasında bir ilişki olduğunu anladığımızda, bu ilişkinin güçlenmesine önemli derecede yardım edecek olan Sebt Günü daha da belirgin şekilde önem kazanıyor.

Aslında, Allah’ın halkı Yaratımı ve onu Yaratan’ı anımsayarak aynı zamanda Allah’ın lütufkâr kurtarıcı işlerini de anımsamış olur (Sebt Günü’nün bu bağlamda Mısır’dan kurtuluşun bir işareti, Allah’ta bulunan nihai kurtuluşun bir simgesi olarak görüldüğü Yasa’nın Tekrarı 5:14 ayetine bak). Yaratılış ve yeniden yaratılış bir aradadır. İlki, ikincisini mümkün kılar. Sebt Günü, Allah’ın dünyanın ve bizim kurtuluşumuzun Yaratıcı’sı olduğunu ifade eden bir belirtidir.

`“Bizim Sebt Günü’nü kutsal tutarak O’nun halkı olduğumuzu göstermemiz gerekiyor. O’nun sözü, Sebt Günü’nün buyrukları tutan halkı ayırt etmek için bir belirti olduğunu ilan ediyor . . . Allah’ın yasasını tutanlar, gökte başlamış olan Şeytan ile Allah arasındaki büyük mücadelede O’nunla birlik olacaklar.”—Ellen G. White, Selected Messages [Seçme Mesajlar], 2. kitap, s. 160.`

`Rabb’in kulunun söylediği şu ifadeye bak. Sebt Günü’nün, diğer emirlerden belki de daha fazla, bizim “emirlere uyan halk” olarak ayırt edilmemizi sağlayabilecek hangi özelliği var?`