---
title:  Kökenler
date:  23/05/2021
---

“Eski Yahudi Sebt Günü” lafını ne kadar sıklıkla duyuyoruz. Aslında Kutsal Yazı Sebt Günü’nün Yahudi halkından çok daha önce de var olduğu konusunda çok açık. Onun kökeni Yaratılış haftasına dayanıyor.

`Yaratılış 2:2, 3 ve Mısır’dan Çıkış 20:11 ayetlerine bak. Bu ayetler açıkça ve örtüsüz şekilde Sebt Günü’nün kaynağını nerede gösteriyorlar?`

Yaratılış 2:2, 3 ayetleri “yedinci günü” Sebt Günü olarak tanımlamıyor olsa da (bu tanımlama ilk olarak Mısır’dan Çıkış 16:26, 29 ayetlerinde yapılıyor), “yedinci günde istirahat etti” (Yaratılış 2:2 KM) ifadesiyle açıkça bu ima ediliyor. İstirahat sözcüğü (İbranicesi şabat), Sebt Günü (İbranicesi şabbat) ismiyle bağlantılıdır.  “[Yaratılış 2:2, 3 ayetlerinde] ‘Şabat’ sözcüğü kullanılmamış fakat yazarın Allah’ın yedinci günü Sebt Günü olarak bereketlediğini ve kutsadığını ifade etmeye çalıştığı açıkça bellidir.”—G. F. Waterman, The Zondervan Pictorial Encyclopedia of the Bible [Zondervan Resimli Kutsal Kitap Ansiklopedisi], 5. Cilt, s. 183. Yaratılış 2:2, 3 ayetlerinin Sebt Günü’nün ilahi kökenini ve kuruluşunu, tüm insanlık için bir bereket günü olarak öğrettiği besbelli.

Markos 2:27 ayetini oku. İsa Sebt Günü “insan” için yaratıldı derken, sadece Yahudileri değil, tüm insanlığı kastediyor.

`Allah’ın Kendisi neden yedinci günde dinlenmiş olsun? Dinlenmeye ihtiyacı mı vardı? Dinlenmesi başka hangi amaca hizmet ediyor olabilir?`

Bazı yorumcular Allah’ın Yaratılış sonrasında fiziksel bir istirahata ihtiyaç duyduğunu iddia etmiş olsalar da, O’nun dinlenmesinin asıl amacı insanlık için ilahi bir Örnek oluşturmaktı. İnsan ırkı da altı gün çalışmalı ve sonra yedinci gün Sebti’nde dinlenmeliydi. İlahiyatçı Karl Barth Allah’ın Yaratılış’ın sonunda dinlenmesinin “antlaşma lütfunun” bir parçası olduğunu söylemişti. İnsanoğlu da “O’nunla birlikte dinlenmeye, [Allah’ın] istirahatına katılmaya davet edilmişti.”—Church Dogmatics [Kilise İnançları], 3. Cilt, 1. Bölüm, s. 98.

Allah, sevgisiyle, yaratılıştan sonraki gün erkek ve kadını istirahata katılmaları, suretinde yapıldıkları Allah’la yakın birliktelik kurmaları için çağırdı. Bu arkadaşlık ve birliktelik sonsuza kadar sürecekti. İnsanlığın düşüşünden sonra ise, her hafta Kurtarıcı’yla gerçekleşen insanın yaşamındaki yüksek an olarak sunuldu.

`Birisi sana Sebt Günü’nü tutmanın Rab ile olan ilişkine ne faydası olduğunu sorsa, ne cevap verirdin?`