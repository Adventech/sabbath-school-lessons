---
title:  Antlaşmanın Belirtisi
date:  22/05/2021
---

### Konuyla İlgili Metinler
Yaratılış 2:2, 3; Mısır’dan Çıkış 20:11; Mısır’dan Çıkış 16; İbraniler 4:1–4; Mısır’dan Çıkış 31:12–17; Yasa’nın Tekrarı 5:14.

> <p>Hatırlama Metni</p>
> “İsrailliler, sonsuza dek sürecek bir antlaşma gereği olarak, Şabat Günü’nü kuşaklar boyu kutlamaya özen gösterecekler” (Mısır’dan Çıkış 31:16).

Yedinci Gün Sebt’i, ara vermeden, bir düzen içinde her hafta bizi olduğumuz ya da potansiyelini taşıdığımız var oluşa geri döndüren bir çekiç darbesi gibidir. O kadar meşgulüz ki, bir aşağı bir yukarı koşuşturup duruyoruz, para harcıyor, kazanıyor, oraya bura gidiyoruz sonra Dan!–Sebt günü geliyor ve bizi yeniden esasımıza, sonradan gelen her şeyin başlangıç noktasına bağlıyor çünkü her şeyin varlık sebebi Allah’ın onu yaratmış olmasıdır ve en başta da biz kendimiz varız.

Sebt Günü, aralıksız bir düzende ve hiç bir istisna olmaksızın ufukta bekler, yaşamlarımızın her yarığı ve çatlağından içeri girer. O, her yarığın ve her çatlağın bizi Yapan’a, bizi buraya koyan yegâne Varlık’a, “başlangıçta” göğü ve yeryüzünü yaratmış Olan’a ait olduğunu bize hatırlatır. Bu yaratma işi Hristiyan inancının inkâr edilemez temeli olmaya devam etmektedir ve Yedinci Gün Sebt’i de onun inkâr edilemez, yılmaz ve mütevazı belirtisidir.

Bu hafta, bu belirtiyi Sina’daki antlaşma bağlamında inceleyeceğiz.

`Haftanın Soruları: Sebt Günü’nün kökeni nerededir? Sebt Günü’nün Sina’dan önce de var olduğunu hangi deliller kanıtlamaktadır? Sebt Günü’nü bu kadar uygun bir antlaşma belirtisi yapan nedir?`

_*29 Mayıs Sebt Günü’ne hazırlık için bu haftanın konusunu çalış._