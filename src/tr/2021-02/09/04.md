---
title:  Antlaşmanın Belirtisi
date:  25/05/2021
---

**“İsrailliler, sonsuza dek sürecek bir antlaşma gereği olarak, Şabat Günü’nü kuşaklar boyu kutlamaya özen gösterecekler. Bu, İsrailliler’le benim aramda sürekli bir belirti olacaktır. Çünkü ben, Rab yeri göğü altı günde yarattım, yedinci gün işe son verip dinlendim” (Mısır’dan Çıkış 1:16, 17).**

Kutsal Yazı’da dört defa Sebt Gününden bir “belirti” diye bahsedilmiştir (Mısır’dan Çıkış 31:13, 17; Hezekiel 20:12, 20). Bir “belirti”, benzer niteliklere sahip olduğu için diğer bir şeyin örneği olan, onu temsil eden ya da simgeleyen bir “sembol” değildir (örneğin yumruk simgesi genellikle “gücü” ya da “kuvveti” ifade eder). Kutsal Kitap’taki Sebt Günü “belirtisi”, belirli bir mesajı iletmek için görünen bir iz, bir nesne ya da bir durum olarak işlev görüyor. Belirtideki hiçbir şey onu antlaşmaya özellikle bağlı kılmıyordu. Sebt Günü, sadece Allah öyle olduğunu söylediği için, insanlar ile Rab arasında “kuşaklar boyu sürecek bir belirtidir” (Mısır’dan Çıkış 31:13).

`Rab Sebt Günü’nü neden antlaşmanın belirtisi olarak kullanmıştı? Sebt Günü, onu Allah ile kurtarıcı bir ilişkiye sahip olmanın uygun bir simgesi yapan hangi özelliğe sahip? Antlaşmanın can alıcı unsurlarından birinin bizim lütufla kurtulmamız olduğunu, işlerin bizi kurtaramayacağını aklında tutarak şu soruyu yanıtla: Sebt Günü’nün, onu bu ilişkinin iyi bir simgesi yapan özelliği nedir? (Bkz. Yaratılış 2:3, İbraniler 4:1–4.)`

Sebt Günü’nün lütuf antlaşmasının bir belirtisi olmasını büyüleyici kılan, Yahudilerin yüzyıllar boyunca Sebt Günü’nü Mesih’in kurtarışının bir simgesi olarak anlamış olmalarıdır. Onlar Sebt Günü’nde Mesih’teki kurtuluşun bir ön tadımını görmüşlerdi. Bizler kurtuluşun ancak lütuftan geldiğini ve antlaşmanın da bir lütuf antlaşması olduğunu anladığımız için, Sebt Günü, kurtuluş ve antlaşma arasındaki ilişki açığa çıkmış oluyor (bkz. Yasa’nın Tekrarı 5:13–15). Yani, yaygın düşüncenin aksine, Sebt Günü işlerle kurtuluşun değil, Allah’ın kurtaran lütfunun bir belirtisidir.

`Sebt Günü’nde “istirahat” etmek düşüncesinden ne anlıyorsun? Sebt Günü’nde nasıl istirahat ediyorsun? O gün, onu bir “belirti” yapan farklı ne yapıyorsun? Seni tanıyan biri, yaşamına baktığında Sebt Günü’nün gerçekten senin için özel bir gün olduğunu görür mü?`