---
title:  Sina’dan Önce Sebt Günü
date:  24/05/2021
---

**“Musa ‘Rabb’in buyruğu şudur’ dedi, ‘Yarın dinlenme günü, Rab için kutsal Şabat Günü’dür. Pişireceğinizi pişirin, haşlayacağınızı haşlayın. Artakalanı bir kenara koyun, sabaha kalsın.’ ” (Mısır’dan Çıkış 16:23).**

Sina’dan önce çölde İsraillilere verilen man öyküsünün anlatıldığı Mısır’dan Çıkış kitabının 16. bölümüne göz gezdir. Bu öyküde şunlar açıklanıyor:

1. Her gün için standart bir miktar man kullanılabiliyordu fakat altıncı gün her gün olanın iki katı toplanabiliyordu.
2. Sebt günlerinde man verilmiyordu.
3. Haftanın diğer günlerinde man ertesi güne kadar durmuyordu fakat Sebt Günü için gerekli olan ve altıncı günde verilen fazladan man çürümeden kalıyordu.

`Bu öykü, yasanın Sina’da verilmesi öncesinde Sebt Günü’nün kutsallığı hakkında ne gösteriyor? (Bkz. Mısır’dan Çıkış 16:23–28.)`

“Aslında, Sebt Günü’nün yedinci günle denk olması, Rabb’in İsraillilere Sebt Günü’nü verdiğini beyan etmesi ve halkın Allah’ın emriyle yedinci günde dinlenmesi, bunların hepsi şaşmaz şekilde kadim [Yaratılış’taki] Sebt Günü kurumuna işaret etmektedir.” —G. F. Waterman, The Zondervan Pictorial Encyclopedia of the Bible [Zondervan Resimli Kutsal Kitap Ansiklopedisi], 5. Cilt, s. 184.

**Mısır’dan Çıkış 16. bölümde Sebt Günü hakkında ilk anda göze çarpandan çok daha fazlası var. Bakın bize neler öğretiyor:**

`1. Sebt Günü için hazırlık günü hangisidir?`

`2. Sebt Günü haftanın hangi günüdür?`

`3. Sebt Günü nereden gelmiştir?`

`4. Sebt Günü nasıl bir gün olmalı?`

`5. Sebt Günü oruç tutulan bir gün müdür?`

`6. Sebt Günü Allah’a olan bağlılığın sınandığı gün müdür?`

`Bugün Sebt Gününden senin anladığın, Mısır’dan Çıkış 16. bölümde Sebt Günü ile ilgili öğretilenlerle ne şekilde örtüşüyor?`