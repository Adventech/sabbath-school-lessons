---
title:  Ek Çalışma
date:  04/06/2021
---

“Ekmek ve şarabı öğrencileriyle paylaşarak İsa, kendisinin onların kurtarıcısı olduğunun güvencesini verdi. Kendisini kabul eden herkesin Allah’ın çocukları olduğu ve kendisiyle birlikte göksel mirasa ortak olduğu yeni antlaşmayı onlara sundu. Bu antlaşma sayesinde yaşamlarında gökyüzünün sunduğu tüm nimetlere sahip olacaklardı. Bu antlaşma İsa’nın kanıyla onaylanmıştı ve günahkar insanlık ailesinin bir bölümünü temsil eden öğrencilerin her biri için ayrı ayrı yapılan bu büyük fedakarlığı onlara hatırlatacaktı.”—Ellen G. White, Sevgi Öğretmeni, s. 652.

“Bu esenlik antlaşmasının en çarpıcı özelliği, günahkâra tövbe edip günahından dönmesi halinde gösterilen bağışlayıcı merhametin olağanüstü zenginliğidir. Kutsal Ruh müjdeyi Tanrımız’ın müşfik merhameti aracılığıyla kurtuluş olarak tarif ediyor. Rab, tövbe edenler için, ‘suçlarını bağışlayacağım, günahlarını artık anmayacağım’ (İbraniler 8:12) diyor. Allah, günahkâra merhamet göstererek haksızlık mı yapmış oluyor? Hayır; Allah yasasının ihlâl edilmesini cezasız bırakarak onu lekeleyemez. Yeni antlaşma altında, yaşama sahip olmanın koşulu, kusursuz itaattir. Günahkâr tövbe edip günahlarını itiraf ederse bağışlanır. Mesih’in onun yararına kurbanlığı sayesinde, bağışlanması teminat altındadır. Mesih, tövbe etmiş olan her imanlı günahkâr için yasanın gereklerini yerine getirmiştir.”—Ellen G. White, God’s Amazing Grace [Allah’ın Harika Lütfu], s. 138.

**Tartışma Soruları**

`Yasanın yüreğimize yazılmış olmasının sadece taş tabletlere yazılı olmasına nazaran hangi faydaları var? Hangisini unutmak daha kolay, taşa yazılmış olan yasayı mı, yüreğe yazılmış olan yasayı mı?`

`Bu gerçek tarihin değişik devirlerinde farklı şekillerde ortaya konmuş olsa da, insanlığın düşüşünden beri kurtuluş sadece İsa aracılığıyla bulunmaktadır. Antlaşmalar da aynı şekilde işlemiyor mu?`

`Bugünün dersindeki ikinci Ellen G. White alıntısına bak. Antlaşma ilişkisinin koşulunun “kusursuz itaat” olduğunu söylerken ne anlatmak istiyor? “Kusursuz itaati” sadece Kim hayata geçirmişti? Bu itaat, yasanın bizden talep ettiği yükümlülükleri ne şekilde karşılıyor?`

**Özet**: Yeni antlaşma, Kurtuluş tasarısının daha büyük, daha eksiksiz ve daha iyi bir açıklamasıdır. Ona katılan kişi iman ile katılır. Bu iman yüreklerimize yazılmış olan yasaya itaat ile kendisini gösterecektir.