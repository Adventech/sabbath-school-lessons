---
title:  Yeni Bir Antlaşma Yapacağım Günler Geliyor
date:  30/05/2021
---

**Yeremya 31:31–34 ayetlerini oku ve aşağıdaki soruları yanıtla:**

`1. Antlaşmayı başlatan kim?`

`2. Burada kimin yasasından bahsediliyor? Bu ne yasası?`

`3. Hangi ayetler Allah’ın halkından istediği ilişki ile ilgili konuyu vurguluyor?`

`4. Allah’ın halkı yararına gerçekleştirdiği hangi iş antlaşma ilişkisinin temelini oluşturuyor?`

Yeni antlaşmanın, Sina Dağı’nda İsrail ile yapılmış olan eski antlaşmadan çok farklı bir şey olmadığı gayet açık. Aslında, Sina’daki antlaşma ile ilgili sorun, onun eski ya da miadını doldurmuş olması değildi. Asıl sorun, antlaşmanın bozulmuş olmasıydı (bkz. Yeremya 31:32).

Yukarıdaki soruların bu dört ayette bulunan cevapları “eski antlaşmanın” pek çok özelliğinin yenisinde de mevcut bulunduğunu kanıtlıyor.  “Yeni antlaşma”, bir anlamda “yenilenmiş antlaşmadır”. Önceki antlaşmanın tamamlanması ya da yerine gelmesidir.

`Yeremya 31:34 ayetinde, Rabb’in halkın suçlarını bağışlayacağını ve günahlarını artık anmayacağını söylediği son bölümüne odaklan. Rab yasayı yüreklerimize yazacağını ve onu içimize yerleştireceğini söylemiş olsa da, hâlâ yüreklerimize yazılmış olan yasayı çiğneyen suçlarımızı ve günahlarımızı bağışlayacağını söylüyor. Bu düşünceler arasında çelişki ya da gerginlik görüyor musun? Eğer görmüyorsan neden? Romalılar 2:15 ayetinde belirtildiği gibi, yasanın yüreklerimize yazılmış olması ne anlama geliyor? (Matta 5:17-28).`

Bugünün ayetlerine bak. On Emir’in (ya da daha açık ifadeyle Sebt Günü’nün) yeni antlaşma altında artık hükümsüz kılındığını iddia eden sava cevap verirken onları ne şekilde kullanabilirsin? Bu ayetler içinde bu savı destekleyen herhangi bir vurgu var mı? Eğer yoksa bu ayetleri yasanın geçerliliğinin sürdüğünü kanıtlamak için nasıl kullanırsın?