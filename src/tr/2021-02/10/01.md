---
title:  Yeni Antlaşma
date:  29/05/2021
---

### Konuyla İlgili Metinler
Yeremya 31:31–34; Matta 5:17–28; Hoşea 2:18–20; Yeşeya 56:6, 7; İbraniler 8:7, 8; İbraniler 10:4; Matta 27:51.

> <p>Hatırlama Metni</p>
> “ ‘İsrail halkıyla ve Yahuda halkıyla yeni bir antlaşma yapacağım günler geliyor’ diyor Rab” (Yeremya 31:31).

Yıllar önce derginin birinde şöyle bir karikatür vardı: bir şirketin yöneticisi diğer idarecilerin karşısında ayakta duruyordu. Elinde bir deterjan kutusu vardı ve onu karşısındakilere gösteriyordu. Gururla kutunun üzerine büyük kırmızı harflerle yazılmış olan Yeni ibaresini işaret etti. Bu ibare elbette ürünün yeni olduğu düşündürüyordu. Yönetici daha sonra şöyle dedi, “Yeni olan, kutunun üzerinde yazan ‘Yeni’ ibaresi.” Diğer bir deyişle, aslında yeni olan tek şey kutunun üzerindeki Yeni yazısıydı. Diğer her şey aynıydı.

Bir anlamda, Yeni Antlaşmanın da böyle olduğu söylenilebilir. Antlaşmanın temeli, temelde bizim için barındırdığı umut, temel şartları eski antlaşmada bulunanlarla aynı. O her zaman Allah’ın lütfunun ve merhametinin antlaşması olmuştu, insanın kusurlarının ve zaaflarının ötesindeki bir temele dayanan bir antlaşma.

`Haftanın Soruları: Eski ve Yeni antlaşma arasındaki benzerlikler nelerdir? Yasanın antlaşmadaki işlevi nedir? Antlaşmanın tarafları kimlerdi? İbraniler kitabındaki “daha iyi bir antlaşma” ifadesi ile ne anlatılmaya çalışılmaktadır? (İbraniler 8:6). Antlaşma ile göksel tapınak arasında nasıl bir ilişki vardır?`

_*5 Haziran Sebt Günü’ne hazırlık için bu haftanın konusunu çalış._