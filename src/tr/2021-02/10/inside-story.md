---
title:  Inside Story
date:   04/06/2021
---

#### Turistler İçin Bir Kilise (Romanya)

_Yazan: Andrew McChesney, Adventist Topluluğu_

Yeni göreve başlamış bir pastör, Romanya'nın başkentindeki tek İngilizce konuşulan kilise olan Bükreş Uluslararası Yedinci Gün Adventist Kilisesi'ne gelip yalnızca üç kişinin olduğunu görünce şok oldu. Kilisedekilerin Üçü de Romen'di.

Üç hafta sonra, pastör Benjamin Stan, 21 yaşındaki bir kadının kalan bu üç kişiden ayrıldığını öğrendi. Tanrı'nın onu neden cemaati az olan ölü bir kiliseye götürdüğünü merak etti. "Neden buradayım?" diye Tanrı’ya sordu. ‘’Neden burası için beni görevlendirdin?’’ O sırada iki Amerikalı turist kapıdan içeri girdi. Benjamin, turistlerin ibadet edecek bir yere ihtiyacı olduğunu fark etti. Dua etmeye devam etti.

Birkaç hafta sonra, kilisenin dışında takım elbise ve kravat giymiş bir adam gördü. Adam ailesiyle birlikte Polonya’da yaşayan ancak iş için Romanya'ya gelen biriydi. Başka bir Hristiyan kilisesine üyeydi. Ancak Kutsal Kitap’ı çalıştıktan sonra Sebt Günü’nü tutan bir kiliseye katılmak istemişti. Benjamin, Romanya'da çalışan ancak Rumence bilmeyen yabancıların bir hayli çok olduğunu fark etti. İbadet edecek bir yere ihtiyaçları vardı.

Birkaç ay sonra Benjamin, Şabat Günü’nün sabah vakitlerinde Şabat Okulu ve ibadeti düzenlemeyi önerdi. O zamana kadar kilisede Şabat Okulu yoktu ve bir saat süren ibadet Şabat akşamları yapılıyordu. İki üye bu teklife karşı çıktı. Şabat Günü’nün sabah vakitleri Rumen kiliselerine gittiler ve bu arkadaşlarını kaybetmek istemediler. Ama Benjamin ısrarcıydı. "Buraya İngilizce öğrenmek için gelmiyoruz" dedi. Buraya Kutsal Kitap’ı çalışmaya geliyoruz. Kilise olmamız gerekiyor. "

Diğer kiliseleri ziyaret eden Benjamin, ibadet programının düzenlenmesine yardımcı olmaları için iki genç ve yaklaşık 30 yaşında bir adamı davet etti. Yeni düzenlenen sabah ibadet programını sosyal medyada ilan etti. İlk Şabat günü 32 kişi geldi.

Benjamin, "İnsanlar geldiklerinde iki üyenin yüzlerindeki ifadeyi görmeliydin" dedi. Benjamin. Gözleri fal taşı gibi açıldı. Kilisede bu kadar çok insanı, özellikle de gençleri görünce şaşırdılar."

Polonyalı adam birkaç hafta sonra vaftiz edildi.

Bugün Benjamin'in, 2010 yılında pastör Adrian Bocaneanu tarafından ibadete açılan kilisenin Bükreş'te önemli bir rol oynadığından şüphesi yok. 26 üyesi var  ve turistler, yabancı işçiler ve uluslararası öğrenciler dahil olmak üzere haftalık katılım 30 ila 50 kişi arasındadır.

Benjamin’in ilk Şabat gününde kiliseye geldiğinde orada olan o üç kişiye ne oldu? Ayrılan genç kadın da dahil olmak üzere şu an bir çok kilise hizmetine katılıyorlar. Ayrılan kadın geri döndü ve şimdi bir lider olarak hizmet vermekte.

Facebook.com/englishadventist adresinden Bükreş Uluslararası Yedinci Gün Adventistleri Kilisesi ile bağlantı kurun.