---
title:  Yürek İşi
date:  31/05/2021
---

Güney Yahuda krallığının sonuna yaklaştığı ve halkının Babil tarafından tutsak alındığı dönemde, Allah peygamberi Yeremya aracılığıyla “yeni antlaşmayı” ilan etti. Kutsal Kitap’ta bu kavram ilk olarak burada ifade edilmiştir. Fakat on kabileden oluşan kuzey İsrail krallığı yok edilmek üzereyken (Yeremya döneminden yüz elli yıl kadar önce), başka bir antlaşma düşüncesinden, bu sefer Hoşea tarafından bahsedilmişti (Hoşea 2:18–20).

`Hoşea 2:18–20 ayetlerini oku. Rabb’in bu ayetlerde halkıına söyledikleri ile Yeremya 31:31–34 ayetinde söyledikleri arasındaki benzerliğe dikkat et. Hangi ortak tanımlamalar kullanılmış ve yine antlaşmanın temel anlamı ve doğasına dair ne söylüyor?`

Tarihte Allah’ın antlaşma halkı kendi isyankârlıkları ve inançsızlıkları yüzünden tökezlediğinde, O, sadık halkı ile olan antlaşma tarihinin bitmiş olmadığını duyurmak için peygamberler göndermişti.  Halk ne kadar imansız olmuş olursa olsun, ne kadar dinden sapmış olurlarsa olsunlar, içlerindeki tüm isyan ve itaatsizliğe rağmen, Rab yine de tövbe edip itaat eden ve O’nun vaatlerini talep etmeyi arzulayanlarla bir atlaşma ilişkisi içine girmek istediğini duyurmuştu.

**Aşağıdaki ayetleri incele. Bu ayetler özellikle yeni bir antlaşmadan bahsetmiyor olsalar da, içlerindeki hangi unsurlar yeni antlaşmanın arkasındaki ilkeleri yansıtıyor?**

`Hezekiel 11:19`

`Hezekiel 18:31`

`Hezekiel 36:26`

Rab onlara, O’nun RAB olduğunu anlamalarını sağlayacak bir yürek verecekti (bkz. Yeremya 24:7). Rab onların “içlerindeki taş yüreği çıkarıp onlara etten bir yürek” (Hezekiel 11:19) verecek ve içlerine “yeni bir ruh” (Hezekiel 36:26) koyacaktı.  Aynı zamanda, “Ruhumu içinize koyacağım” (Hezekiel 36:27) da diyor. Yeni antlaşmanın temelini Allah bu işi oluşturmaktadır.

`Birisi sana gelip, “Yeni bir yürek istiyorum, yasanın yüreğime yazılmasını istiyorum, Rabb’i bilecek bir yürek istiyorum fakat ona nasıl sahip olacağımı bilmiyorum” dese, bu kişiye ne söylerdin?`