---
title:  Senin Kalkanın
date:  25/04/2021
---

**“Bundan sonra Rab bir görümde Avram’a ‘Korkma , Avram’ diye seslendi, ‘Senin kalkanın benim. Ödülün çok büyük olacak” (Yaratılış 15:1).**

`Yaratılış 15:1-3 ayetlerini oku. Bu ayetlerin verildiği günlerdeki koşulları düşün. Rabb’in Avram’a söylediği ilk şey neden “Korkma” olmuştu? Avram neden korkacaktı?`

Burada özellikle ilginç olan Rabb’in Avram’a “senin kalkanın Benim” demiş olmasıdır. Burada şahıs zamirinin kullanılmış olması ilişkinin şahsi doğasını göstermektedir. Allah onunla birebir ilişki kuracaktı, hepimizle kurduğu ilişki biçimi budur.

Kutsal Kitap’ta ilk defa burada Allah’tan “kalkan” diye bahsedilmektedir ve Allah’ın Bizzat Kendisini ortaya koymak için bu sözcüğü kullandığı tek örnek bu ayettir. Kutsal Kitap yazarlarının Allah’tan bahsederken bu sözcüğü kullandığı başka ayetler mevcuttur (Yasa’nın Tekrarı 33:29, Mezmurlar 18:30, Mezmurlar 84:11, Mezmurlar 144:2).

`Allah’ın Kendisini birinin kalkanı olarak tanımlaması ne anlama geliyor? Bu, o dönem Avram için bugün bizim için karşılığı olmayan bir anlam ifade ediyor muydu? Bu vaadi kendimiz için talep edebilir miyiz? Bu, hiçbir fiziksel zarara uğranılmayacağı anlamına mı geliyor? Allah hangi şekillerde bir kalkan olur? Bu simgeden ne anlıyorsun?`

“Mesih bizimle üstünkörü bir şekilde ilgilenmemektedir, O’nun ilgisi bir annenin çocuğuna duyduğu ilgiden bile daha güçlüdür. . . . Kurtarıcımız bizi insan bedeninde sıkıntı ve acı çekerek, aşağılanmaya, suçlanmaya, istismara, alaya, dışlanmaya ve ölüme maruz kalarak satın aldı. O, Allah’ın titreyen çocuğu olan seni gözetiyor. Seni Kendi koruması altında güvende tutacak . . . Bizim insan doğasındaki zayıflığımız göksel Baba’ya ulaşmamıza engel olmayacak zira O [Mesih] bizim adımıza aracılık etmek üzere öldü.”—Ellen G. White, Sons and Daughters of God [Allah’ın Oğulları ve Kızları], s. 77.

`Rolando Her açıdan Rabb’in sadık bir takipçisiydi. Birden, beklenmedik şekilde hayatını kaybetti. Onun kalkanı olan Allah’a ne olmuştu? Yoksa Allah’ın bizim kalkanımız olduğu düşüncesini başka türlü mü anlamalıyız? Açıklayınız. Allah bizim için her zaman neye karşı kalkan olacağını vaat etmektedir? (Bkz. 1.Korintliler 10:13.)`