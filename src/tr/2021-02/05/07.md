---
title:  Ek Çalışma
date:  30/04/2021
---

Ellen G. White, Geçmişten Sonsuzluğa 1. Cilt  65–79 sayfaları arasındaki “İbrahim, Kenan’da İyi Bir Komşu” ve “İshak’ın Sunusu: İmanın Denenmesi” bölümlerini oku.

“Böylelikle İbrahim’in karşısına çıkarılan kolay bir sınama değildi, ondan küçük bir kurban istenmiyordu . . . Ancak o çağrıya uymakta tereddüt etmedi. Vaat edilen toprakla ilgili hiç bir soru sormadı . . . Allah istemişti, kulu da itaat etmeliydi; onun için yeryüzündeki en mutlu yer, Allah’ın onu götüreceği yerdi.”—Ellen G. White, Atalar ve Peygamberler, s. 126.

Avram Kenan ülkesine girdiğinde, Rab ona göründü ve onun soyuna verilecek olan bu topraklarda onun ikamet edeceğini söyledi (Yaratılış 12:7). Allah bu vaadi birçok defa tekrarladı (bkz. Yaratılış 13:14, 15, 17; Yaratılış 15:13, 16, 18; Yaratılış 17:8; Yaratılış 28:13, 15; Yaratılış 35:12). Rab, dört yüz yıl sonra, vaadin tamamlanması için (Yaratılış 15:13, 16), Musa’ya İsrail’i Mısır’dan çıkartacağını ve süt ve bal akan bir ülkeye götüreceğini bildirdi (Mısır’dan Çıkış 3:8, 17; Mısır’dan Çıkış 6:8). Allah aynı vaadi Yeşu’ya da bildirdi (Yeşu 1:3) ve bu vaat Davut zamanında tamamen olmasa da kısmen tamamlandı (Yaratılış 15:15–21; 2.Samuel 8:1–14; 1.Krallar 4:21, 1.Tarihler 19:1–19).

İbraniler 11:9, 10, 13–16 ayetlerini oku. Bu ayetler, İbrahim ve diğer imanlı ataların Kenan’ı bir simge ya da Allah’ın kurtarılan halkının nihai değişmez yuvası olarak gördüklerini açıkça belirtiyor. Günahın olduğu yerde, kalıcı yuva mümkün değildir. Yaşam, “kısa süre görünen, sonra yitip giden buğu gibi” kısa sürüyor (Yakup 4:14). İbrahim’in ruhsal torunları olarak biz de çok iyi bilmeliyiz ki, “burada kalıcı bir kentimiz yoktur, biz gelecekteki kenti özlüyoruz” (İbraniler 13:14). Şimdiki değişim ve çürüme dünyasında bizi istikrarlı tutan, Mesih’le olan gelecekteki yaşamın kesinliğidir.

**Tartışma Soruları**

`Allah’ın yeni yeryüzü vaadinin senin kişisel Hristiyan deneyimine etkisi ne olmalıdır? (Matta 5:5; 2.Korintliler 4:17, 18; Vahiy 21:9, 10; Vahiy 22:17 ayetlerini karşılaştır.)`

`“Gerçek büyüklük, Allah’ın emirlerine uyma ve O’nun ilahi gayesi ile işbirliği yapmanın sonucu olarak ortaya çıkmalıdır.”— The SDA Bible Commentary [Yedinci Gün Adventist Kutsal Kitap Şerhi], 1. Cilt s. 293. Bu ifadenin ne anlama geldiğini tartışın.`

**Özet**: Vaatler! İmanlılar için ne kadar da değerliler! Peki vaatler yerine gelecek mi? İmanın cevabı: Evet.