---
title:  Inside Story
date:   30/04/2021
---

#### Tanrı'ya Ya da Bilime Güvenmek (Kolombiya)

_Yazan: Andrew McChesney, Adventist Topluluğu_

Doktor, ultrason görüntülerini Dr. Hernando Díaz'a gösterdi.

‘’Sen bir doktorsun’’ dedi. ‘İşte ultrasonun sonucu. Kürtaj yap."

Hernando'nun hamile karısı Erica ağladı. Ultrason görüntüleri bebeklerinin, böbrek yetmezliği, anormal uzuvlar ve geniş ölçüde ayrılmış göz hastalığı ile birlikte olmak üzere sıra dışı bir yüz görünümü ile az rastlanan bir durum olan Potter Sendromuna yakalandığını gösteriyordu.

Bir doktor olarak Hernando, doktorun dediklerine hak verdi. Ama bir Hristiyan olarak ne yapacağını bilmiyordu. 32 haftalık hamilelik sürecinin sona ermesi durumunda bebek yaşamayacaktı. Ancak eğer biraz daha beklerlerse belki bir umut olabilirdi. Bilime mi yoksa Tanrı'ya mı güvenmelilerdi? "Son sözü Tanrı söyleyecek" dedi.

"Komplikasyonlar hamileliği tehlikeye attı ve doktor Erica'nın hayatını kurtarmak için sezaryen doğum yapması gerektiğini söyledi. Hernando ve Erica dua etti. Kilisedeki cemaat de onlar için dua etti. Aile ve hastane personeli kürtaj kararına karşı çıktığı için Erica'ya sitem etti.

Sezaryen doğumundan iki gün önce, başka bir ultrason sonucu hiçbir şeyin değişmediğini gösterdi. O gece Erica bir rüya gördü. Beşikte oynayan bir erkek bebek gördü ve kocasına “Oğlunu al. Tanrı'nın bir armağanıdır. Ona Samuel David adını vereceksin. Onu Tanrı'nın Sözlerine göre yetiştir" dedi.

Erica ve Hernando, rüyayı bebeğin hayatta kalabileceğinin bir işareti olarak saydı. İlk defa çocuk bezi ve diğer bebek malzemelerini satın aldılar. Ancak ertesi gün en kötü haberi alacaklardı. Doktor sezaryen yapacağını, göbek bağını keseceğini ve bebeğin dakikalar içinde öleceğini açıkladı.

Sezaryen doğum genellikle 20 ila 30 dakika sürer. Hernando bekleme odasında 30 dakika bekledi bir haber yok... 40 dakika… 50 dakika bekledi ancak hiçbir haber yoktu. Bir saat  geçtikten sonra endişelenmeye başlamıştı. Aniden çığlık sesleri duydu. Karısı değildi. Onların bebekleri de değildi. Doktor ve hemşirelerin şaşkınlıkla çığlık atmalarının sesiydi bu. Özürlü doğacak bir  bebek bekliyorlardı ancak bunun yerine mükemmel bir erkek bebek buldular.

"Bu imkansız!" doktor haykırdı. "Bu bir mucize!"

Ebeveynler, Samuel David'i Tanrı'nın Sözlerine göre yetiştirmeye karar verdiler ve bugün, onları ve diğer insanları İsa'ya yönlendirdiği için Tanrı’ya teşekkür ediyorlar. Çocuğun böbrek sorunları için tıbbi tedavi ararken, Yedinci Gün Adventist Kilisesi hakkında bilgi edindi ve kiliseye katıldı. Hernando bugün Kolombiya’nın Medellin şehrindeki Kolombiya Adventist Üniversitesi kampüsündeki Adventist Tıp Fakültesi’nde doktor olarak çalışıyor. Samuel, 8 yaşında sağlıklı bir çocuk. 60 yaşında olan Hernando, “Neredeyse herkes bize karşı olsa da Tanrı'ya güvenmeye karar verdik” dedi. “Tanrı'nın yöntemi bizim yöntemlerimize benzemez ve O'nun düşünceleri bizim düşüncelerimiz gibi değildir’’ dedi. Pek çok insan Samuel'in hikayesini dinledikten sonra İsa Mesih’i tanımaya can attılar. "

Bu çeyreğin On Üçüncü Sebt Sunuları, Kolombiya Adventist Üniversitesi'nde bir müjdecilik eğitim merkezi açılmasına yardımcı olacak.