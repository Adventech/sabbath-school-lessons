---
title:  Vaat Edilen Çocuklar
date:  24/04/2021
---

### Konuyla İlgili Metinler
Yaratılış 15:1-3, Yeşaya 25:8, 1.Korintliler 2:9, Vahiy 22:1–5, 1.Petrus 2:9, Yaratılış 11:4, Yaratılış 12:2.

> <p>Hatırlama Metni</p>
> “İşte ben, dünyanın sonuna dek her an sizinle birlikteyim” (Matta 28:20).

Baba ve on yaşındaki kızı deniz kıyısında tatil yapıyorlardı. Bir gün yüzmek için denize girdiler ve her ikisi de iyi birer yüzücü olmalarına rağmen kıyıdan uzak bir noktada birbirlerinden uzaklaştılar. Dalgayla derine doğru çekildiklerinin farkına varan baba, kızına doğru bağırarak şunları söyledi: ‘Mary ben yardım çağırmak için kıyıya yüzüyorum. Eğer yorulursan sırt üstü dön. Bu şekilde bütün gün suyun yüzeyinde kalabilirsin. Seni almak için geri döneceğim.’

“Çok geçmeden suyun yüzeyinde küçük kızı arayan çok sayıda yüzücü ve bot belirivermişti. Kıyıdaki yüzlerce kişi olanları duymuş, endişe içinde haber bekliyorlardı. Kızı dört saat sonra bulabildiler, kıyıdan çok uzaktaydı fakat sakin bir şekilde sırt üstü yüzüyordu ve pek korkmuş gibi de değildi. Cankurtaran botları değerli yolcularıyla karaya vardıklarında, insanlar onları alkışlar ve gözyaşlarıyla karşıladılar fakat çocuk durumu çok sakin karşılıyordu. Onların bu davranışlarını saçma buluyor gibi görünüyordu. Şöyle dedi, ‘Babam sırt üstü yatarsam bütün gün suyun yüzeyinde kalabileceğimi ve beni almak için geri geleceğini söylemişti, ben de sırt üstü yüzdüm ve suyun yüzeyinde kaldım çünkü onun geri geleceğini biliyordum’ ”— H. M. S. Richards, “When Jesus Comes Back [İsa Geri Döndüğünde],” Voice of Prophecy News [Peygamberlik Sesi], Mart 1949, s. 5.

`Haftanın Soruları: Rab neden Kendisinden Avram’ın kalkanı diye bahsediyor? “Yeryüzündeki tüm halklar” ne şekilde Avram aracılığıyla bereketlenecekti? Tüm antlaşma vaatlerinin en büyüğü hangisidir?`

_*1 Mayıs Sebt Günü’ne hazırlık için bu haftanın konusunu çalış._