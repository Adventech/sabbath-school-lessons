---
title:  Bakiye
date:  05/05/2021
---

**İsrail’in tekrarlanan sapkınlık, ilahi yargı ve tövbe döngüsüne rağmen, bu ayetlerde hangi umut bulunmaktadır?**

`Yeşaya 4:3`

`Mika 4:6, 7`

`Sefanya 3:12, 13`

Allah’ın eski İsrail için tasarladıkları itaatsizlik yüzünden bozulmuş olsa da, onlara hiçbir zaman tümüyle ket vurulmadı. Yabani otların arasında hâlâ büyüyen birkaç çiçek vardı. Eski Ahit peygamberlerinden pek çoğu, Allah’ın hoş bir çiçek demeti gibi Kendisine seçeceği bu sadık bakiyeden bahsederler.

Allah’ın sadık bir bakiye yaratmasındaki ve korumasındaki amaç İsrail tarihi boyunca olduğu gibidir: onları Uluslar arasında yüceliğini ilan etsinler diye ilahi olarak atanmış aracıları olarak kullanmak (bkz. Yeşaya 66:19).  Bu vesile ile diğerleri de “Her Şeye Egemen RAB olan Kral’a tapınmak” (Zekeriya 14:16) için imanlılara katılacaklardı. Yani, durum ne kadar kötü bir hale dönüşmüş olursa olsun, Allah’ın seçilmiş halkı içindeki sapkınlığa rağmen, O’nun her zaman çağrılmışlığını ve seçilmişliğini kökleştiren imanlı insanları olmuştur (2.Petrus 1:10). Kısacası, ulusun bir bütün olarak başarısızlıkları ne olursa olsun, hâlâ antlaşmadan üzerlerine düşeni ellerinden geldiğince yerine hetirmeye çalışan kişiler vardı (örneğin bkz. 1. Krallar 19:14–18). Ve her ne kadar onlar da ulusları ile birlikte acı çekmiş olsalar da (sürgün gibi), son ve mutlak antlaşma vaadi yani sonsuz yaşam onlarındır.

`Yuhanna 10:27, 28 ayetlerini oku. İsa burada ne söylüyor? O’nun sözlerini ve bu sözlerdeki vaatleri eski İsrail’deki sapkınlıkla ilgili duruma uygula. Bu sözler sadık bir bakiyenin var olduğunun açıklanmasına nasıl yardımcı oluyor?`

`Genç kadın, büyük ölçüde kendi kilisesinde tanık olduğu günah, sapkınlık ve ikiyüzlülük yüzünden cesaretini kaybettiği için birkaç yıl önce Hristiyan inancını tümüyle terk etmişti. “O insanlar gerçekten Hristiyan değildiler” diyordu ve bunu her şeyden vazgeçmiş olmasına bir mazeret olarak öne sürüyordu. Bugünün dersinde gördüğümüz ilkelere dayanarak, genç kadının mazereti sence neden çok zayıf?`