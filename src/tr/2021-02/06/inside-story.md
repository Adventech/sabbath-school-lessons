---
title:  Inside Story
date:   07/05/2021
---

#### Her Adımda (Kolombiya)

_Yazan: Andrew McChesney, Adventist Topluluğu_

Dr. Hernando Díaz çaresizdi. O bir doktordu ancak 2 yaşındaki oğlunun hastalığı nedeniyle iki yıldır çalışamıyordu. Bir eve ve işe ihtiyacı vardı.

Hernando ve ailesi, Samuel'in böbrek problemlerini tedavi edecek bir hastane bulma umuduyla kuzey Kolombiya'daki memleketlerinden ülkenin en büyük ikinci şehri olan Medellin'e taşındı. Bir yıl hastanede yaşadıktan sonra Samuel, karısı Erica ve 11 yaşındaki oğulları Immer için kalacak yeni bir ev bulması gerekti. Hastanenin yakınlarındaki hiçbir yer uygun görünmüyordu. Dua etti ve öğrencilere oda kiralayan bir ev sahibinin evini gördü. Ondan bir oda istedi.

Ev sahibi, "Sadece bir boş odam var ve bir öğrenci çoktan kiraladı" dedi.

"Bak," dedi Hernando. "Tanrı beni buraya getirdi çünkü o odaya ihtiyacım var."

Ev sahibi ona odayı altı ay süreliğine hiçbir ücret istemeden verdi.

Bu nazik jestle Hernando, Tanrı'nın ona önderlik ettiğinden emindi.

Immer bir yıl boyunca başka bir şehirde olan akrabalarıyla yaşadı ve Hernando onu hastanenin yakınındaki bir Hristiyan okuluna kaydettirmek istedi. Bir hastane ön büro görevlisi Hernando’nun arayışını işitti. "Civarlarda iyi bir Hristiyan okulu biliyorum" dedi. Yeğenim orada okudu; bir Yedinci Gün Adventist okulu. "

Hernando, Adventist Kilisesi'ne aşina değildi. Ancak okulu ziyareti onu etkiledi ve Immer derslere başladı. Okul başladıktan kısa bir süre sonra Immer, öğretmenine babasının bir doktor olduğunu ancak şu an çalışmadığını bildirdi. Öğretmen, "Ona özgeçmişini vermesini söyle, böylece onu Adventist kliniğine gönderebilirim," dedi.

Öğretmen, Kolombiya Adventist Üniversitesi kampüsündeki Adventist Tıp Fakültesi’nin bir doktor bulmakta zorlandığını biliyordu.

Immer bu durumu babasına söyledi ve Hernando özgeçmişini öğretmene verdi.

‘’Çalışmak istiyorum ama yapamıyorum çünkü bebeğimle ilgilenmem gerekiyor’’ dedi.

Öğretmen, ‘’Endişelenmeyin,’’ dedi. ‘’Sadece bir ön görüşme için yine de siz bir gelin.’’

Klinik onu ön görüşme için aradığında Hernando esnek bir çalışma saatine ihtiyacı olduğunu ısrarla vurguladı. Ön görüşmenin yapıldığı odada işe alınmıştı. Müdür, "Programınıza göre çalışacağız." dedi ve Samuel'in evrak işlerinde yardımcı olabileceğini de ekledi.

Minnettar olan Hernando, klinik ekibine katıldı. Adventist inancıyla tanıştı ve kiliseye gitme davetini kabul etti. Tanrı'nın sevgisine dair anlayışı büyüdü. "Adventistler misafirperver, alçakgönüllü ve bana yardım ederek içtenlikle ilgilendiler" dedi. "Ailemi kiliseye getirdim."

Hernando ve ailesi Adventist Kilisesi'ne katıldı. Bugün, Samuel 8 yaşında sağlıklı bir çocuk ve Hernando, 100'den fazla hastayı ve başkalarını da kendi kişisel tanıklığıyla Mesih'e götürdüğü Adventist Tıp Fakültesin’nde tam zamanlı çalışıyor.

Hernando, Tanrı'nın ona her adımda öncülük ettiğine inanıyor. "Diğer hastaneler benimle çalışmaz" dedi. "Adventist kliniğinin beni işe alması bir mucizeydi."