---
title:  Manevi İsrail
date:  06/05/2021
---

Eski İsrail’in hataları ve başarısızlığı ne olmuş olursa olsun, Rab Kendisine kulluk edecek sadık bir halk yaratma tasarısından vazgeçmemişti. Aslında Eski Ahit, Rabb’in manevi bir İsrail, yani müjdeyi tüm dünyaya vaaz etme işini sürdüren imanlılar, Yahudiler ve Uluslar’dan oluşan sadık bir topluluk yaratacağı zamanı dört gözle bekliyordu. İlk kiliseye hoş geldiniz.

**Galatyalılar 3:16-29 ayetlerini oku.**

`1. 29. ayette Pavlus hangi vaatten bahsediyor?`

`2. Bir kişiyi bu vaatlere mirasçı kılan anahtar unsur nedir? (Galatyalılar 3:26).`

`3. Pavlus, cinsiyet, ırk ve sosyal statü ayrımlarını neden yıkıyor?`

`4. “Mesih’te bir olmak” ne demektir?`

`5. Romalılar 4:16, 17 ayetlerini oku. Bu ayetler, Pavlus’un Galatyalılar 3:26–29 ayetlerinde söylediklerini anlamamıza ne şekilde yardım ediyor?`

Mesih, İbrahim’in bir oğlu olarak, özel bir anlamda antlaşma vaatlerine mirasçı oldu. Bizler, vaftiz olarak Mesih’le akraba olmuş oluyoruz ve O’nun aracılığıyla İbrahim’e bildirilen vaatlere katılma hakkına sahip oluyoruz. Yani, Allah’ın İbrahim’e vaat ettiklerinin tümü Mesih’te bulunmaktadır ve bu vaatlerin bizim olmalarının sebebi milliyetimiz, ırkımız ya da cinsiyetimiz değil, Allah’ın iman aracılığıyla bize bahşettiği lütuftur.

“İbrahim’e ve soyuna verilecek armağan yalnızca Kenan ülkesini değil, tüm dünyayı kapsıyordu. Elçi şöyle diyor: ‘İbrahim’e ya da soyuna dünyanın mirasçısı olma vaadi, yasa aracılığıyla değil, ama iman salâhı aracılığıyla verildi.’ Romalılar 4:13. Kutsal Kitap İbrahim’e verilen vaatlerin Mesih aracılığıyla gerçekleşmesi gerektiğini açıkça öğretmektedir . . . [İmanlılar] ‘çürümez, lekesiz, solmaz bir mirasa’ [1. Petrus 1:4] yani günahın lânetinden arındırılmış olan yeryüzüne varistirler.” —Ellen G. White, Atalar ve Peygamberler, s. 170. Bu vaat, kutsallar yeni yeryüzünde Mesih ile birlikte sonsuza kadar yaşadıkları zaman bütünüyle tamamlanmış olacaktır (Daniel 7:27).