---
title:  İbrahim’in Soyu
date:  01/05/2021
---

### Konuyla İlgili Metinler
Hezekiel 16:8; Yasa’nın Tekrarı 28:1, 15; Yeremya 11:8; Yaratılış 6:5; Yuhanna 10:27, 28; Galatyalılar 3:26–29; Romalılar 4:16, 17.

> <p>Hatırlama Metni</p>
> “Ama siz seçilmiş soy, Kral’ın kâhinleri, kutsal ulus, Tanrı’nın öz halkısınız. Sizi karanlıktan şaşılası ışığına çağıran Tanrı’nın erdemlerini duyurmak için seçildiniz” (1. Petrus 2:9).

“Küçük kasabadaki saatçinin vitrininde bulunan saat bir gün saat dokuza çeyrek kala durdu. Kasaba halkının pek çoğu zamanı bu saate bakarak öğreniyordu. O sabah, iş adamları ve kadınları saatçinin vitrinine baktıklarına saatin 8:45 olduğunu gördüler; okula giden çocuklar aylaklık edecek daha çok zamanları olduğunu düşünerek sevindiler. Bir dükkanın vitrinindeki saat durduğu için, o sabah kasabadaki pek çok kişi geç kaldı.”—C. L. Paddock, God’s Minutes [Allah’ın Dakikaları], s. 244, uyarlama.

Eski İsrail’in başarısızlığını ne kadar da doğru açıklayan bir örnek. Rab İsrail’i “ulusların ortasına” (Hezekiel 5:5)–üç kıtayı birleştiren stratejik bir köprü olan topraklara yerleştirmişti. Onların, dünyanın ruhsal “saati” olmaları gerekiyordu.

Fakat İsrail bir anlamda saatçinin vitrinindeki saat gibi duruverdi. Fakat bu bütünüyle bir başarısızlık değildi; çünkü o zaman da günümüzde olduğu gibi Allah’ın sadık bir bakiyesi vardı. Bu haftaki dersimiz, günümüz de dahil her çağdaki Allah’ın gerçek İsrail’inin kimliği ve işlevine odaklanıyor.

`Haftanın Soruları: Allah İsrail’e hangi antlaşma vaatlerinde bulundu? Bu vaatlerin getirdiği koşullar nelerdi? Ulus bu vaatlere ne kadar iyi uyabildi? İtaatsizlik gösterdiklerinde ne oldu?`

_*8 Mayıs Sebt Günü’ne hazırlık için bu haftanın konusunu çalış._