---
title:  Antlaşma Ders Kitabı
date:  03/04/2021
---

### Konuyla İlgili Metinler
Yaratılış 9:15; Yeşaya 54:9; Yaratılş 12:1–3, Galatyalılar 3:6–9, 29; Mısır’dan Çıkış 6:1–8; Yeremya 31:33, 34.

> <p>Hatırlama Metni</p>
> “Şimdi sözümü dikkatle dinler, antlaşmama uyarsanız, bütün uluslar içinde öz halkım olursunuz. Çünkü yeryüzünün tümü benimdir” (Mısır’dan Çıkış 19:5).

Geçen hafta, ilk ebeveynlerimizin günahı yüzünden insanlığın düşüşü ile sonuçlanmıştı. Bu hafta ise tüm çeyrekliğin kısa bir özeti olacak. Her gün eski antlaşmalardan birini inceleyeceğiz. Bu antlaşmaların hepsi kendi açılarından, Golgota’da İsa’nın kanıyla mühürlenmiş olan, bizlerin Hristiyanlar olarak Rabbimiz ile birlikte dahil olduğumuz gerçek antlaşmanın kendi dönemlerindeki tezahürleriydi.

Allah’ın Nuh’u ve ailesini yıkımdan korumak için onunla yaptığı antlaşma ile başlayacağız. Çok zengin ve içinde bizler için vaatler dolu olan İbrahim’le yapılmış antlaşma ile devam edeceğiz; daha sonra Sina’da yapılan antlaşma ve orada duyurulmuş olan şeyin neden önemli olduğunu inceleyeceğiz ve son olarak da tüm önceki antlaşmaların işaret ettiği yeni antlaşmaya bakacağız. Elbette bunların her biri gelecek haftalarda daha derinlemesine çalışılacak. Bu hafta sadece kısa bir bakış.

`Haftanın Soruları: Antlaşma sözcüğü ne anlama gelir? Antlaşmayı oluşturan unsurlar nelerdir? Allah’ın Nuh ile yaptığı antlaşma neydi? İbrahim ile yapılan antlaşmada hangi umut vardı? Antlaşmanın insanlarla ilgili kısmında iman ve işlerin işlevi nedir? Antlaşma sadece bir uzlaşma mıdır yoksa beraberinde onunla ilişkili unsurlar da var mıdır? “Yeni antlaşmanın”  özü nedir?`

_*10 Nisan Sebt Günü’ne hazırlık için bu haftanın konusunu çalış._