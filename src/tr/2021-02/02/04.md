---
title:  Avram ile Yapılan Antlaşma
date:  06/04/2021
---

**“Seni kutsayanları kutsayacak, seni lanetleyenleri lanetleyeceğim. Yeryüzündeki bütün halklar senin aracılığınla kutsanacak” (Yaratılış 12:3).**

`Yaratılış 12:1-3 ayetlerini oku. Allah’ın Avram’a vaat ettiklerini sırala.`

`Allah’ın bu vaatler içerisinde Avram’a “Yeryüzündeki tüm uluslar senin aracılığınla kutsanacak” dediğine dikkat et (Yaratılış 12:3). Bu ne anlama geliyor? Yeryüzündeki tüm halklar ne şekilde Avram aracılığıyla kutsanacaktı? Galatyalılar 3:6–9 ayetlerine bak. Bu önceki vaatte, hangi şekillerde Mesih İsa vaadini görebiliyorsun? Bkz. Galatyalılar 3:29.`

Avram’a gönderilen bu ilk ilahi vahiyde, daha antlaşma ile ilgili tek bir sözcük bile sarf etmeden önce Allah onunla yakın ve uzun süreli bir ilişki içine girmeye söz vermişti. Allah’ın yapacağı antlaşmadan ise daha sonra bahsedilecekti (Yaratılış 15:4–21, Yaratılış 17:1–14). O an, Allah ilahi ile insan arasında gerçekleşecek çok önemli bir ilişki sunmaktaydı. Vahiy 12:1–3 ayetlerindeki “yapacağım, kazandıracağım, lanetleyeceğim” ifadeleri Allah’ın teklifinin derinliğini ve büyüklüğünü gözler önüne seriyor.

Avram ise sadece bir tane fakat sınayan bir emir alıyor, “Git.” Avram imanla itaat etti (İbraniler 11:8) fakat bunu vaat edilmiş olan bereketlere sahip olmak için yapmadı. Onun itaati Allah’ın arzuladığı ve tesis ettiği sevgi dolu ilişkiye duyduğu güvenin bir karşılığıydı. Diğer bir deyişle, Avram zaten Allah’a inanıyordu, zaten Allah’a iman etmişti, zaten Allah’ın vaatlerine güveniyordu. Öyle olması gerek, yoksa hiç bir zaman ailesini ve atalarının topraklarını geride bırakarak bilinmeyen yerlere gidemezdi. Onun itaati hem insanlara hem de meleklere iman ettiğini ortaya koyuyordu.

Avram, daha o zamandan iman ile işler arasındaki anahtar ilişkiyi açıklamıştı. Bizler imanla kurtarıldık ve bu iman itaate dayanan işlerin gerçekleştirilmesini sağlar. Önce kurtuluş vaadi gelir; arkasından da işler. Her ne kadar itaat olmadan bir antlaşma birlikteliği de bereket de gerçekleşemez olsa da, bu itaat Allah’ın çoktan yapmış olduğu şeye imanın verdiği karşılıktır. Böyle bir iman, 1. Yuhanna 4:19 ayetindeki ilkeyi anlatmaktadır, “Bizse seviyoruz, çünkü önce O bizi sevdi.”

`Yaratılış 15:6 ayetini oku. Bu ayet ne şekilde tüm antlaşma vaatlerinin temelini ortaya koymaktadır? Bu bereket neden hepsi içerisinde en değerlisidir?`