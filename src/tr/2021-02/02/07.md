---
title:  Ek Çalışma
date:  09/04/2021
---

Ellen G. White, Geçmişten Sonsuzluğa 1. Cilt 65–66 sayfaları arasındaki, “İbrahim Kenan’da İyi Bir Komşu” ve Geçmişten Sonsuzluğa 2. Cilt 334-343 sayfaları arasındaki “Allah’ın Peygamberlerinin Yardımı” bölümlerini oku.

“Hizmete bağlayan boyunduruk Allah’ın yasasıdır. İnsanı işçiyi Allah’ın isteğine bağlayan, Aden bahçesinde açıklanan, Sina’da duyurulan ve yeni ahitle birlikte yüreğe yazılan muazzam sevgi yasasıdır. Kendi eğilimlerimizi izlememize, kendi irademizin bizi götürdüğü yere gitmemize izin verilmiş olsaydı, Şeytan’ın tarafına geçer ve onun özelliklerine sahip olurduk. Dolayısıyla Allah bizi yüce, soylu ve yükseltici olan Kendi isteği ile sınırlandırmıştır. O, bizim sabırla ve akıllıca hizmet görevlerini üstlenmemizi arzulamaktadır. Mesih’in Kendisi bu hizmet boyunduruğunu insan özdeşliğinde taşımıştır. Şöyle demişti: ‘Ey Tanrım, senin isteğini yapmaktan zevk alırım ben. Yasan yüreğimin derinliğindedir’ (Mezmur 40:8). ‘Kendi isteğimi değil, beni gönderenin isteğini yerine getirmek için gökten indim’ (Yuhanna 6:38). Allah’a olan sevgisi, O’nun yüceliği için gösterdiği gayret ve düşkün insanlığa olan sevgisi İsa’yı acı çekmek ölmek için yeryüzüne getirdi. O’nun hayatını denetimi altında tutan güç buydu. Bize de bu ilkeyi benimsemeyi emrediyor.”—Ellen G. White, The Desire of Ages [Sevgi Öğretmeni], s. 329, 330.

**Tartışma Soruları**

`Allah’ın Nuh, Avram, Musa ve bizimle olan antlaşması, Âdem ile yaptığı antlaşmanın devamı mı yoksa yeni bir şey mi? Yaratılış 3:15; Yaratılış 22:18 ve Galatyalılar 3:8, 16 ile karşılaştır.`

`Antlaşmanın kişisel, ilişkiyle ilgili unsuru neden çok önemli? Diğer bir deyişle, bir kişiyle hiçbir yakın kişisel etkileşime sahip olmadan yasal olarak bağlayıcı bir “antlaşma” yapabilirsiniz. Fakat Rabb’in halkı ile olan antlaşma ilişkisinde arzu ettiği böyle bir ilişki biçimi değil. Peki neden? Tartışın.`

`Evlilik hangi yönlerden antlaşma için iyi bir mukayese oluşturmaktadır?  Hangi yönlerden evlilik benzetmesi antlaşmayı tanımlamakta yetersiz kalmaktadır?`

**Özet**: Günahın girişi Allah’ın bizim ilk ebeveynlerimizle tesis etmiş olduğu esas ilişkiyi koparmıştı. Allah sevgiye dayalı olan bu aynı ilişkiyi bir antlaşma aracılığıyla yeniden kurmak istiyor. Bu antlaşma hem Allah ile bizim aramızdaki adanma ilişkisini (evlilik bağı gibi) işaret eder hem de bizi kurtarıp Yaratıcımız ile tekrar uyumlu olmamızı sağlayacak bir düzenlemedir. Bizi çok sevdiği için bu antlaşma ilişkisini başlatan Allah olmuştur. Lütufkâr vaatler ve lütufkâr işlerle, Allah bizi Kendisi ile birlik olmaya teşvik ediyor.