---
title:  Antlaşmanın Temelleri
date:  04/04/2021
---

“Dilimize ‘antlaşma’ diye tercüme edilen, İbranice sözcük berith sözcüğüdür ve Eki Ahit’te 287 yerde geçmektedir. Antlaşma yerine ‘ahit’ ya da ‘vasiyet’ diye de tercüme edilebilir. Sözcüğün kökeni net şekilde belli olmamakla birlikte, iki tarafı birbirine bağlayan aracı anlamına gelir. Fakat hem insanlar arasındaki hem de insanlar ile Tanrı arasındaki çok çeşitli anlamdaki bağları tanımlamak için de kullanılmıştır. İki tarafın da insanlar olduğu yaygın kullanımı ve farklı olarak antlaşmanın Allah ve insan arasında yapıldığı dini kullanımı mevcuttur. Dini kullanımı aslında yaygın kullanımına dayanan bir mecazdır fakat çok daha derin anlamlar taşımaktadır.”—J. Arthur Thompson, “Covenant [Antlaşma],” The International Standart Bible Encyclopedia [Uluslar Arası Standart Kutsal Kitap Ansiklopedisi], 1. Cilt, s. 790.

Evlilik antlaşması gibi Kutsal Kitap antlaşması da hem bir ilişkiyi hem de bir düzeni belirlemektedir. Bir düzenleme olarak, Kutsal Kitap antlaşması şu temel unsurları içerir.

1. Allah antlaşma vaatlerini bir yemin ile doğruladı (Galatyalılar 3:16; İbraniler 6:13, 17).
2. Antlaşmanın yükümlülüğü On Emir’de ifade edilen Allah’ın isteğine itaat etmekti (Yasa’nın Tekrarı 4:13).
3. Allah’ın antlaşma yükümlülüğünü tam olarak yerine getirmekteki aracısı Mesih ve kurtuluş tasarısıdır (Yeşaya 42:1, 6).

`Yukarıda sıralanan üç unsura da bak (Allah’ın vaatleri, bizim itaatimiz ve kurtuluş tasarısı). Allah ile yürüyüşünde bu etmenlerin iş başında olduğunu nasıl görebilirsin? Bunların şimdi, senin hayatında ne şekilde göründüklerini açıklayan bir paragraf yaz.`

Eski Ahit’teki simgesel kurbanlık düzeni, kurtuluş tasarısının bütününe dair halkı aydınlatıyordu. Bu düzenin simgeleri aracılığıyla atalar ve İsrail halkı, imanı gelecek olan Kurtarıcı’da göstermeyi öğrenmişlerdi. Tövbe eden kişi, onun ayinleri aracılığıyla günahlarından bağışlanabiliyor, suçundan kurtulabiliyordu. Antlaşmanın bereketleri de bu yolla muhafaza edilmiş oluyor, insanlar pazarlıkta kendi üzerlerine düşeni yerine getiremediklerinde bile ruhsal gelişim –Allah’ın suretinin yaşamda yenilenmesi– bu sayede sürdürülebiliyordu.

`İnsanlar arasında yapılmış olan antlaşmalar da olmasına rağmen, berith sözcüğünün İbrani Kutsal Kitap’ındaki kullanımı Allah ve insan arasındaki ilişkiyi tanımlamaktadır. Allah’ın ve O’nunla karşılaştırıldığında bizim kim olduğumuzu göz önünde bulundurursak, böyle bir antlaşma nasıl bir ilişkiyi tarif ediyor?`