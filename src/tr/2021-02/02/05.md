---
title:  Musa İle Yapılan Antlaşma
date:  07/04/2021
---

**Mısır’dan Çıkış 6:1–8 ayetlerini oku ve aşağıdaki soruları cevapla:**

`1. Allah burada hangi antlaşmadan bahsediyor? Bkz. Yaratılış 12:1–3.`

`2. Mısır’dan Çıkış ne şekilde Allah’ın antlaşma vaatlerini yerine getirmesi olacaktı?`

`3. Allah’ın buradaki insanlara vaat ettikleri ile tufandan önce Nuh’a vaat ettikleri arasında hangi benzerlikleri görüyorsun?`

Çıkış sonrasında, İsrail’in çocukları Sina’da kölelikten kurtarılmaları ile onlara verilen (Mısır’dan Çıkış 20:2) ve Allah’ın kefaret ve günahın bağışlanması için istediği kurbansal şartları barındıran antlaşmaya sahip oldular. O halde, bu antlaşma da tüm diğerleri gibi bir lütuf antlaşması, Allah’ın lütfunun O’nun halkına uzanmasıydı.

Bu antlaşma, pek çok yönden İbrahim ile yapılan antlaşmadaki temel vurguları tekrarlıyordu.

1. Allah’ın halkı ile özel ilişkisi (Yaratılış 17:7, 8 ayetini Mısır’dan Çıkış 19:5, 6 ile karşılaştır).
2. Büyük bir ulus olacakları sözü (Yaratılış 12:2 ayetini Mısır’dan Çıkış 19:6 ile karşılaştır).
3. İtaat talep edilmesi (Yaratılış 17:9–14; Yaratılış 22:16–18 ayetlerini Mısır’dan Çıkış 19:5 ile karşılaştır).

“Buradaki sıralamaya dikkat: Rab önce İsrail’i kurtarıyor, daha sonra onlara tutmaları için yasasını veriyor. Aynı sıralama müjde için de geçerlidir. Mesih önce bizi günahtan kurtarır (bkz. Yuhanna 1:29; 1.Korintliler 15:3; Galatyalılar 1:4), daha sonra yasasını bizim aramızda hayata geçirir (Galatyalılar 2:20; Romalılar 4:25; 8:1–3; 1.Petrus 2:24).”—The SDA Bible Commentary [Yedinci Gün Adventist Kutsal Kitap Şerhi], 1. Cilt, s. 602.

`Mısır’dan Çıkış 6:7 ayetini oku. Rabb’in onlara O’nun halkı olacaklarını ve Kendisinin de onların Tanrısı olacağını söylediği ilk bölümde kendisini belli eden şey nedir? Buradaki canlılığa dikkat et. Onlar Allah için bir şey ifade edecekler, Allah da onlar için bir şey ifade edecek. Allah sadece onlarla özel bir şekilde ilişki kurmak istemiyor, onların da Kendisiyle özel bir ilişki kurmalarını istiyor. Peki Rab bugün bizimle de aynı türden bir ilişki kurmak istemiyor mu? Mısır’dan Çıkış 6:7 ayetinin ilk cümlesi senin Rab ile olan ilişkini yansıtıyor mu? Yoksa sen sadece adı Kilise defterinde yazan herhangi bir kişi misin? Eğer ilk soruya verdiğin cevap evet ise, sebeplerini sırala.`