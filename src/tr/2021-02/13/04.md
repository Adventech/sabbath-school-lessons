---
title:  Yeni Antlaşma ve Yeni Yürek
date:  22/06/2021
---

**“İman yoluyla Mesih yüreklerinizde konut kursun. Sevgide kök salasınız ve temel atasınız. Kutsal yaşamlıların tümüyle birlikte bu sevginin genişliğini, uzunluğunu, yüksekliğini ve derinliğini kavramaya güçlü kılınasınız. Evet, Mesih’in bilgiyi aşan sevgisini tanıyasınız. Böylece Tanrı’nın tüm doluluğuyla dolasınız” (Efesliler 3:17–19 TC).**

Bu çeyrekliğin önceki derslerinde gördüğümüz üzere, yeni antlaşmada Rab yasayı yüreklerimize koyuyor (Yeremya 31:31–33). Bugünün dersinin ayetlerinde yazılana göre, sadece yüreklerimizdeki yasa değil, Mesih de elbette önemli anlam ifade ediyor çünkü Mesih ve O’nun yasası birbirleriyle çok yakından ilişkilidir. Böylelikle, Mesih’in yüreklerimizdeki yasasıyla ve Mesih’in de orada konut kurmasıyla (yukarıdaki ayette konut kursun diye tercüme edilen Grekçe sözcük aynı zamanda kalıcılığı vurgulayan “yerleşmek” anlamına gelmektedir), antlaşmanın büyük faydalarından bir diğeri karşımıza çıkıyor: yeni bir yürek.

`Neden yeni bir yüreğe ihtiyaç duyuyoruz? Yeni bir yüreğe sahip olanlarda ne değişiklikler görülecek?`

Bugünün ayetlerini tekrar oku. Pavlus’un, bizim onda kök salmamızı ve temel atmamızı söyleyerek sevgiye yaptığı vurguya dikkat et. Bu sözler sevgi esasında istikrarı, sağlamlığı ve kalıcılığı kastediyor. Sevgimiz Allah sevgisinde ve diğerlerine karşı duyduğumuz sevgide kök salmamışsa hiçbir anlam ifade etmez (Matta 22:37–39, 1.Korintliler 13). Bu sevgi dünyadan yalıtılmış bir şekilde gelmez. Tersine, biz Allah’ın bize karşı duyduğu (“anlayışın ötesindeki”) sevginin, İsa aracılığıyla ortaya konmuş bir ipucuna sahip olduğumuz için gelir. Bunun sonucu olarak da yaşamlarımız değişir, yüreklerimiz değişir ve biz yeni düşünceleri, yeni istekleri, yeni hedefleri olan yeni insanlar oluruz. Yüreklerimizi değiştiren ve diğerlerine karşı sevgi aşılayan, Allah’ın bize duyduğu sevgiye verdiğimiz karşılıktır. Belki de Pavlus, bizim “Tanrı’nın tüm doluluğuyla” dolmamızdan bahsederken, en azından kısmen bundan bahsediyordu.

`1. Yuhanna 4:16 ayetini oku. Bu ayet, Pavlus’un Efesliler 3:17–19 ayetlerinde yazdıklarıyla ne şekilde ilişkili?`

`Bugün çalıştığımız ayetlere bak. Bu ayetlerdeki vaatlerin sende gerçekleşmesine izin vermek için ne yapabilirsin? Değiştirmen gereken, belki de senin “Tanrı’nın doluluğunu” tecrübe etmeni engelleyen şeyler var mıdır (Efesliler 3:19)?   Hayatında yapman gereken değişikliklerin bir listesini yap. Bir liste kendine yap ve eğer senin için sorun yoksa bir liste de sınıfla paylaşmak için yap. Gerekli değişikliklerin yapılması için birbirinize ne şekilde yardım edebilirsiniz?`