---
title:  Yani Antlaşma ve Görev
date:  24/06/2021
---

**“Bu nedenle gidin, bütün ulusları öğrencilerim olarak yetiştirin; onları Baba, Oğul ve Kutsal Ruh’un adıyla vaftiz edin; size buyurduğum her şeye uymayı onlara öğretin. İşte ben, dünyanın sonuna dek her an sizinle birlikteyim” (Matta 28:19, 20).**

Güney Afrikalı yazar Laurens Van Der Post’un dediği gibi, dünyanın her yerindeki insanlar büyük ölçüde “anlamsızlığın boyunduruğu” altında. İnsanlar yaşam armağanına sahipler fakat onunla ne yapacaklarını, bu armağanın amacının ne olduğunu ve onu nasıl kullanacaklarını bilmiyorlar. Bu, birine okuması için değil de ateş yakması için zor bulunan kitaplardan oluşan bir kütüphane vermek gibi bir şey. Bu kadar değerli bir şeyin nasıl da korkunç şekilde boşa harcanması!

Fakat yeni-antlaşma Hristiyanlarının bu sorunla boğuşmalarına gerek yok. Çünkü çarmıha gerilmiş ve dirilmiş, her yerdeki her kişi sonsuz yaşama sahip olabilsin diye onların günahları için ölmüş olan Kurtarıcı’nın harika haberini bilenler (ve kişisel olarak tecrübe etmiş olanlar) sevinci biliyorlar. Matta 28:19, 20 ayetlerindeki açık çağrıyı göz önünde bulundurursak, imanlı kişinin kesinlikle yaşamda bir görevi ve amacı vardır ve o görev Mesih İsa’da kişisel olarak tecrübe ettiği harika gerçeği dünyaya yaymaktır. Ne ayrıcalık ama! Bu dünya sona erdiğinde, bu dünyada yaptığımız her şey de sona ermiş olacak. Fakat müjdeyi diğer insanlara yaymak, sonsuzlukta etki bırakacak bir iş. İşte görev ve amaç budur!

`Bugünün dersinin ayetlerini farklı unsurlarına ayır. İsa’nın bize yapmamızı söylediği belirli şeyler nelerdir ve bunlar neleri kapsamaktadır? Sahip olduğumuz vaatlerden hangisinin bize, İsa’nın emrettiklerini yapmamız için iman ve cesaret vermesi gerek?`

`Yeni-antlaşma Hristiyanları olarak bize Rabb’in Kendisi tarafından açık bir emir verildi. Kim olursak olalım, hayattaki mevkiimiz, sınırlarımız ne olursa olsun, hepimizin bir işlevi olabilir. Sen bir şey yapıyor musun? Daha fazlasını yapabilir misin? Bu işte daha büyük bir işleve sahip olmak için sınıf olarak hep birlikte ne yapabilirsiniz?`