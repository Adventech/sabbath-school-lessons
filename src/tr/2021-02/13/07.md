---
title:  Ek Çalışma
date:  25/06/2021
---

Ellen G. White, Büyük Mücadele kitabından, 640–657 sayfaları arasındaki “Allah’ın Halkı Kurtarılıyor” ve Yol, Gerçek ve Yaşam kitabından, 75–82 sayfaları arasındaki “Rab’de Sevinmek” bölümlerini oku.

“Allah’ın kutsal Oğlu’nun taşıması gereken Kendisine ait günahı ya da kederi yoktu: başkalarının kederlerini taşıyordu; zira hepimizin fesadı O’nun üzerine yüklenmişti. O, ilâhi duygudaşlıkla insanla ilişkili kurar ve insan neslinin temsilcisi olarak yasayı çiğneyen kişi muamelesi görmek için boyun eğer. Günahlarımız yüzünden karşımıza çıkan dipsiz keder çukuruna bakar ve insanı Allah’tan ayıran uçurumu kapatmayı tasarlar.”—Ellen G. White, Bible Echo and Signs of the Times [Kutsal Kitap Yankısı ve Vakitlerin İşaretleri], 1 Ağustos 1892.

“Gel kardeşim, olduğun gibi, günahkâr ve kirlenmiş olarak gel. Suçunun ağırlığını İsa’ya yükle ve imanla O’nun erdemlerini talep et. Halen merhamet varken, şimdi gel; itiraf ile gelirsen, canın pişmanlığıyla gelirsen, Allah bol bol bağışlar. Bir fırsatı daha hafife alayım deme. Mesih sana ışık verebilsin diye ölümden dirilmen için şu anda sana yalvaran merhametin sesini dinle. İçinde bulunduğun her an, görünmeyen dünyanın kaderiyle doğrudan bağlantılıdır. O halde gururunun ve inançsızlığının, seni sunulan merhameti bir kez daha reddetmeye sürüklemesine izin verme. Bunu yaparsan sonunda kendini ağıt yakarken bulacaksın: ‘Hasat zamanı geçti, yaz sona erdi ama biz kurtarılmadık.’”—Ellen G. White, Testimonies for the Church [Kilise için Tanıklıklar], 5. cilt, s. 353.

**Tartışma Soruları**

`Francisco Jose Moreno şöyle yazmıştı, “Kendimizi evrenle ilişkili görüyoruz ve cahilliğimizin de güçsüzlüğümüzün de farkındayız; bu yüzden güvende hissetmiyoruz ve sonuç olarak korku içindeyiz.”—Between Faith and Reason: Basic Fear and the Human Condition [İman ve Bilim arasında. Temel Korku ve İnsanın Durumu], s. 7. Bu ifadeyi bu haftanın dersinde çalıştığın Efesliler 3:17-19 ayetleriyle karşılaştır. İki fikir arasındaki farkları sınıfta tartışın.`

`Allah, İsa’ya iman edenler olarak bize sevinç vaat ediyor. Sevinç mutluluk ile aynı şey mi? Her zaman mutlu olmak zorunda mıyız? Eğer değilsek bu bizim Hristiyan tecrübemizde bir şeylerin yanlış olduğu anlamına mı gelir? İsa’nın yaşamıyla ortaya koydukları, bu soruların cevaplarını anlamamıza ne şekilde yardımcı olabilir?`

`“Tanrı’nın tüm doluluğuyla” dolmak düşüncesi üzerinde biraz daha düşün. (Efesliler 3:19). Bu ne anlama geliyor? Bunu yaşamımızda ne şekilde tecrübe edebiliriz?`

**Özet**: Antlaşma sadece derin teolojik  bir kavram değildir; aynı zamanda Mesih’le kurtarıcı ilişkimizin, hem şimdi hem de O’nun dönüşünde bize harika faydalar sağlayan ilişkinin değişkenlerini belirleyen de odur.