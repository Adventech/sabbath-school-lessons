---
title:  Yeni Antlaşma ve Sonsuz Yaşam
date:  23/06/2021
---

**“Diriliş ve hayat benim; bana iman eden ölmüş olsa da yaşayacaktır; Ve yaşayıp da bana iman eden herkes, sonsuza dek asla ölmeyecektir” (Yuhanna 11:25, 26 KM).**

Sonsuz yaşamın iki boyutu vardır. Bize şimdiki yaşamlarımız için verilmiş olan pek çok vaadi barındıran şimdiki zaman boyutu imanlıya bu hayatta dolu dolu bir yaşam getirir (Yuhanna 10:10).

Gelecek boyutu ise elbette sonsuz yaşam yani bedenin dirileceği vaadidir (Yuhanna 5:28, 29; Yuhanna 6:39). Gelecekte olsa da, o diğer her şeyden daha değerli olan yegâne olay, Hristiyanlar olarak tüm umutlarımız içinde en üstün olan olaydır.

`Bugünün ayetini çalış. İsa burada ne söylüyor? Sonsuz yaşam nerededir? O’nun, yaşayıp da O’na iman eden herkesin, ölmüş olsa da yaşayacağı sözlerinden ne anlıyoruz? (Bkz. Vahiy 2:11; Vahiy 20:6, 14; Vahiy 21:8.)`

Elbette hepimiz öleceğiz fakat İsa’ya göre bu ölüm sadece bir uyku,–O’na inananlar için–hayata diriltilmeyle son bulacak olan bir aralık. Mesih döndüğünde, Mesih’te ölü olanlar ölümsüz olarak dirilecekler ve Mesih’in hayattaki takipçileri de göz açıp kapayıncaya kadar ölümsüz olarak değiştirilecekler. Ölüler de, Mesih’in olan hayattakiler de aynı diriliş bedenine sahip olacaklar. Allah’ın halkı için ölümsüzlük o zaman başlayacak.

Sonumuzun mezarda olmadığını, aslında son olmadığını ve sonsuza kadar sürecek yeni bir hayata sahip olacağımızı bilmek ne büyük sevinç.

“O’nunla tek ruh olabilmemiz için, İsa bizimle tek beden oldu. Sadece İsa’nın gücünün bir gösterisi olarak değil, O’nun yaşamı iman yoluyla bizim yaşamımız olduğu için, dirilmemiz O’nunla bu şekilde bütünleşmemiz sonucunda olacaktır. İsa’yı gerçek karakteriyle görüp O’nu kalpten kabul edenlerin sonsuz yaşamı vardır. İsa’nın içimizde konut kurması Kutsal Ruh sayesinde olur ve iman içinde yüreğimize aldığımız Kutsal Ruhu sonsuz yaşamın başlangıcıdır.”—Ellen G. White, Sevgi Öğretmeni, s. 370.

`Hangi şekillerde şimdiden sonsuz yaşamın bereketlerin tadını çıkarabiliriz? Başka bir deyişle, vaat bizim için şimdi ne yapıyor? Bu sonsuz yaşam vaadinin sana kişisel olarak günlük yaşantında sağladığı faydalardan birkaçını yaz. Bu umut ve vaadi sıkıntı içinde olan, belki de bir sevdiğini kaybetmiş biriyle ne şekilde paylaşabilirsin?`