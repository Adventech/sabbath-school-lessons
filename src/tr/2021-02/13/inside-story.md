---
title:  Inside Story
date:   25/06/2021
---

#### Tanrı Gerçektir (Kolombiya)

_Yazan: Andrew McChesney, Adventist Topluluğu_

Cristian Suárez, yaşadığı ülke olan Kolombiya’da henüz 14 yaşındayken uyuşturucu kullanmaya başlamıştı.

18 yaşındayken sert bir uyuşturucu kullanan biriyle tanışmış ve tanınmış bir rock grubuna katılmak için bir seçmeyi kazandıktan sonra gelecek vadeden bir rock yıldızı olmuştu. O, kapalı gişe satılan futbol stadyumlarında vahşi kalabalığa oynayarak zirveye ulaştığını düşünüyordu.

21 yaşına geldiğinde solo kariyer yapmaya karar verdi ancak hayalleri suya düştü. Tek başına zorlu bir yılın ardından ne parası ne de kalacak bir yeri kalmıştı. Annesinin yanına geri döndü. Uyuşturucular onun tek sığınağıydı.

Cristian asla Tanrı'ya inanmamıştı. Üzgün, yalnız ve evde tek başınayken gözlerini kaldırdı ve "Tanrım, kim olduğunu bilmiyorum. Sana inanmıyorum bile. Ama eğer gerçeksen, gerçekten varsan, bana bunu söylemene ihtiyacım var. Bana "Ben gerçeğim" dersen seni takip ederim. "

Tam o anda cep telefonu çaldı.

Yaşlı bir kadın, "Merhaba, Cristian Suárez ile konuşabilir miyim" dedi.

‘’Benim’’ diye cevap verdi. "Size nasıl yardımcı olabilirim?"

"Cristian, sana Tanrı'nın gerçek olduğunu söylemek için aradım" dedi.

Cristian şok olmuştu. Arayan kişi, O'na inanmak için Tanrı'dan istediği kelimeleri aynen söylemişti.

"Adınız ne?" dedi.

‘’Nulbia’’ diye yanıt aldı ancak bu adı ilk başta tanıyamamıştı. Konuşan kişi ona müzisyen arkadaşlarından biri olan Leonardo'nun 65 yaşındaki kız kardeşi olduğunu söyledi.

"Neden bana tam olarak bu kelimeleri söyledin?" diye sordu Cristian.

Kadın, Cristian'ın iki hafta önce kardeşini prova için almak üzere ilk kez evini ziyaret ettiğini söyledi. O gece, "Tanrım, bu adamın sana ihtiyacı var" diye dua etmişti. Cristian'ın telefon numarasını kardeşinden aldı ve iki hafta sonra telefon açmak için içinde bir istek olmuştu. "Tanrım, beni kullan" diye dua etti ve aradı.

Cristian heyecanla başka bir arkadaşı olan Alfonso'yu aradı ve ona telefon görüşmesinden bahsetti. Alfonso sesinde garip bir ses duydu ve Cristian'dan evine gelmesini istedi. Arkadaşı Cristian’ı elinde bir Kutsal Kitap ile karşılamıştı. Cristian şaşırmıştı. Alfonso, arkadaş oldukları yıllarda Tanrı'dan hiç bahsetmemişti. O gece Alfonso, Yedinci Gün Adventistlerinin inançları hakkında kapsamlı bir Kutsal Kitap çalışması yapmıştı. Alfonso'nun bir Adventist olmak istediğini öğrenmişti.

Üç ay sonra, Cristian vaftiz edildi ve uyuşturucuyu bıraktı. Bugün, on yıl sonra, Kolombiya Medellin'deki Colombia Adventist Üniversitesi'nde pastör olmak için eğitim görüyor. Alfonso da ayrıca Adventist Kilisesi'ne katıldı.

Cristian'ın artık Tanrı hakkında hiçbir şüphesi yok. "Tanrı için hiçbir şey imkansız değildir" dedi.

Bu çeyreğin On Üçüncü Sebt Sunuları, Kolombiya Adventist Üniversitesi'nde bir müjdecilik eğitim merkezinin açılmasına yardımcı olacak.