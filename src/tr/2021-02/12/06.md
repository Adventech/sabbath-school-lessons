---
title:  Vaatlerde Huzur Bulma
date:  17/06/2021
---

Yaşamı boyunca yalnızca atfedilen doğrulukla aklanma kavramını savunan, büyük bir Katolik inanç savunucusu olan meşhur Kardinal Bellarmine ile ilgili anlatılan bir hikâye vardır. Ölüm döşeğinde yatarken, henüz hayattayken ona güvence sağlasın diye haçlar ve kutsalların erdemleri getirildiğinde, Bellarmine şöyle demiş, “Götürün bunları.  Mesih’in erdemlerine güvenmenin daha emniyetli olduğunu düşünüyorum.”

Hayatının sonuna yaklaşan pek çok insan geriye baktığında, kutsal olan Allah’la kurtuluşu kazanmak için yapığı işlerin ve eylemlerinin ne kadar boşuna, ne kadar beyhude ve gereksiz olduğunu ve dolayısıyla Mesih’in doğruluğuna ne kadar da muhtaç olduğunu görür.

Fakat iyi haber şu ki, Rab’de teminata sahip olmak için artık ölüme yaklaşmış olmayı beklemek zorunda değiliz. Artık tüm antlaşma Allah’ın teminat altına alınmış vaatlerine, şimdi bizim için olan, şimdi yaşamımızı daha iyi yapabilecek vaatlere dayanıyor.

**Aşağıdaki ayetlere bak ve her birinin ardından sorulan soruyu Allah’la olan antlaşma ilişkini geliştirme, koruma ve güçlendirme bağlamında cevapla:**

`Mezmurlar 34:8 (Allah’ın iyiliğini nasıl tadabilirsiniz??)`

`Matta 11:30 (Mesih’in bizim için yaptığı şeyde bu boyunduruğu hafif kılan nedir?)`

`Romalılar 5:1 (Aklanmanın barışmakla ne alakası var?)`

`Filipililer 2:7, 8 (Mesih’in tecrübesinden ne kazandın?)`

`Kendini duayla incele ve kendine şu soruyu sor: “Yaptığım hangi şeyler Allah ile olan ilişkimi güçlendiriyor, hangileri ona zarar veriyor?” Hangi değişiklikleri yapmalıyım?`