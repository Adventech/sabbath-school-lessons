---
title:  Antlaşma İmanı
date:  12/06/2021
---

### Konuyla İlgili Metinler
Galatyalılar 6:14; Romalılar 6:23; 1.Yuhanna 5:11, 13; Romalılar 4:1-7; Levililer 7:18; Levililer 17:1-4;  Romalılar 5:1.

> <p>Hatırlama Metni</p>
>  “Tanrı katında hiç kimsenin Yasa’yla aklanmadığı açıktır. Çünkü ‘İmanla aklanan yaşayacaktır’ ” (Galatyalılar 3:11).

Mesih’ten yedi yüz yıl kadar önce, şair Homeros, büyük savaşçı Odisseus’un—Truva savaşında Truva kentini fethettikten sonra–, on yıl süren memleketi İthaka’ya dönüş yolculuğunu konu alan Odesa’yı yazdı. Yolculuğu çok üzün sürdü çünkü gemi kazaları, ayaklanmalar, fırtınalar, canavarlar ve onu hedefine ulaşmaktan alıkoyan pek çok engelle boğuşmak zorunda kaldı. Sonunda, Odisseus’un yeterince acı çektiğine karar veren tanrılar, yorgun savaşçının evine ve ailesine dönmesine izin verdiler. O’nun denemelerinin, hataları için yeterince büyük bir kefaret olduğu konusunda fikir birliği etmişlerdi.

Bir anlamda biz de Odisseus gibi uzun bir eve dönüş yolculuğundayız. Fakat şu önemli farkla: bizim için asla Odisseus gibi geri dönüş hakkını kazanmak için “yeterince acı çekmek” gibi bir olasılık yok. Gök ve yeryüzü arasındaki mesafe, bizim hatalarımız için kefaret ödememize olanak sağlayamayacak kadar büyük. Eğer eve dönebilirsek, bu ancak Allah’ın lütfu ile gerçekleşmiş olabilir.

`Haftanın Soruları: Kurtuluş neden bir armağan olmak zorunda? Neden sadece Allah ile eşit olan bir Kişi bizim canlarımızı fidye ödeyerek satın alabilir? İbrahim’in, hangi özelliği onu imanın bu kadar iyi bir temsilcisi yapıyor? Doğruluğun bize “yüklenmesi” ya da “alacaklandırılmamız” ne anlama geliyor? Çarmıhta bulunan vaatleri ve umudu nasıl sahiplenebiliriz?`

_*19 Haziran Sebt Günü’ne hazırlık için bu haftanın konusunu çalış._