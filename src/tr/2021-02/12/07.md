---
title:  Ek Çalışma
date:  18/06/2021
---

“[Günahkârın] doğruluğu elde edebileceği tek yol imandır. İman aracılığıyla Mesih’in erdemlerini Allah’a getirebilir, böylece Rab Kendi Oğlu’nun itaatini günahkârın hesabına yazar. Mesih’in doğruluğu insanın hatasının yerine kabul edilir, Allah tövbekâr ve imanlı canı kabul eder, bağışlar ve aklar, ona doğruymuş gibi davranır ve onu Kendi Oğlu’nu sevdiği gibi sever. İman işte bu şekilde doğruluk sayılır”—Ellen G. White, Selected Messages [Seçme Mesajlar], 1. Cilt, s. 367.

“Tövbe ve iman yoluyla Mesih’i Kurtarıcımız olarak kabul ettiğimiz zaman, Rab günahlarımızı bağışlar ve yasanın çiğnenmesine karşılık belirlenmiş olan cezayı affeder. Günahkâr böylece Allah’ın huzurunda aklanmış bir kişi olarak durur; Göğün lütfunu kazanır ve Ruh aracılığıyla Baba ve Oğul ile paydaş olur.

“Bundan sonra yerine getirilmesi gereken bir iş daha vardır ve bu iş sürekli gelişme niteliğine sahiptir. Can gerçek aracılığıyla kutsal kılınmalıdır. Bu da iman yoluyla gerçekleştirilir. Zira karakterin dönüşümü yalnızca iman yoluyla aldığımız Mesih’in lütfu ile gerçekleşebilir.”—Ellen G. White, Selected Messages [Seçme Mesajlar], 3. Cilt, s. 191.

**Tartışma Soruları**

`Yaşayan ve ölü bir iman arasında hangi ayrım yapılmıştır? (Yakup 2:17, 18). Pavlus yaşayan bir imanı nasıl tanımlıyor? (Romalılar 16:26). İmanın neyi gerektirdiğini açıklayan anahtar sözcük nedir?`

`(Kendi içinde mantıksal olarak tutarlı olan) “Biz sadece içimizde olmayan fakat bize verilen doğrulukla kurtarılıyorsak, o halde ne yaptığımızın ya da davranışlarımızın hiçbir önemi yoktur” savına ne cevap verirsin?`

`“Allah tarafından kabulümüz şüphesiz ki yalnızca O’nun sevgili Oğlu aracılığıyladır ve iyi işler ancak O’nun günahı affedici sevgisinin sonucudur. Bunlar bizim başarı hanemize yazılmaz ve iyi işlerimiz aracılığıyla canlarımızın kurtarılışında hak iddia edebileceğimiz hiçbir şey yoktur . . . [İman eden kişi] iyi işlerini canının kurtuluşu için mazeret olarak sunamaz.”—Ellen G. White, Selected Messages [Seçme Mesajlar], 3. Cilt, s. 199. Bu Ellen G. White açıklamasını aklında tutarak şu soruyu yanıtla: O halde neden iyi işler Hristiyan tecrübesinin böylesine önemli bir parçası?`

**Özet**: Eski antlaşma, yeni antlaşma: Biz Allah’ın gözünde doğru olabilelim diye, İsa yasaya olan borcu ödemiştir.