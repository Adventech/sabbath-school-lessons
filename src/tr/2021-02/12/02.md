---
title:  Golgota’nın Etkileri
date:  13/06/2021
---

Eski Ahit’in Musa’yla yapılan antlaşma altında kurtuluş yolu, Yeni Ahit’teki yeni antlaşma altındaki kurtuluş yolundan farklı değildir. Eski ya da Yeni Ahit, eski ya da yeni antlaşma fark etmeksizin, kurtuluş sadece imanladır. Eğer kurtuluşun, mesela işler gibi başka bir yolu olsaydı, o bizim alacağımız, Yaratıcı’nın bize vermekle yükümlü olduğu bir şey olurdu. Ancak günahın ne kadar ciddi olduğunu anlamayan kişiler, Allah’ın bizi kurtarmak gibi bir yükümlülüğü olduğuna inanabilir. Tersine, aslında tek bir yükümlülük vardı, o da bizim çiğnenmiş olan yasaya olan borcumuzdu. Biz, elbette bu yükümlülüğü yerine getiremezdik; şükürler olsun İsa bizim için o işi gerçekleştirdi.

“Erkekler ve kadınlar, Göğün Yüceliği’nin insanın yerine ölerek gerçekleştirdiği büyük kurbanlığın ne derece önemli olduğunu daha mükemmel şekilde kavrayabildiği zaman, kurtuluş tasarısı da yüceltilecek ve Golgota’nın etkileri Hristiyanların yüreklerindeki hassas, kutsal ve canlı duyguları uyandıracak. Yüreklerinde ve dudaklarında Allah’a ve Kuzu’ya övgüler olacak. Gurur ve kendini beğenmişlik, Golgota’nın sahnelerini hafızasında taze tutan yüreklerde gelişemez . . . Dünyanın tüm zenginlikleri bile mahvolan tek bir cana fidye olmaya yeterli değerde değildir. Mesih’in çarmıhta asılı durumda suçlu insanların günahları için acı çekerken kayıp bir dünya için duyduğu sevgiyi kim ölçebilir? Bu sevgi ölçülemezdi, sonsuzdu.

“Mesih, sevgisinin ölümden daha güçlü olduğunu göstermiştir. O insanın kurtuluşunu gerçekleştiriyordu ve karanlığın güçleriyle son dere korkunç bir çatışma içindeyken bile, sevgisi güçlendikçe güçlendi. Babası’nın yüzünün gizlenmesine katlandı, ta ki canının acılığı O’nu ‘Tanrım, Tanrım, Beni neden terk ettin?’ diye haykırmaya itene kadar. . O’nun kolu kurtuluş getirdi. Son can mücadelesinde, tüm yaratılışta yankılanan kutlu sözler söylendiğinde, insanın kurtuluşunu satın alan kefaret ödenmiş oldu: ‘Tamamlandı.’

“Golgota’nın sahneleri en derin duyguyu çağırır. Bu konuda eğer coşkunluğunuzu dışa vurursanız, mazur görülürsünüz.  Öylesine mükemmel, öylesine masum olan Mesih’in, dünyanın günahlarının ağırlığını yüklenerek böylesine acılı bir şekilde ölmesi gerektiğini bizim düşüncelerimiz ve hayal gücümüz asla bütünüyle kavrayamaz. Böylesi hayret verici bir sevginin uzunluğunu, yüksekliğini, genişliğini ve derinliğini idrak edemeyiz. Kurtarıcı’nın sevgisinin eşsiz derinliklerinin düşüncesi zihnimizi doldurmalı, cana dokunup onu eritmeli, hisleri arıtarak yüceltmeli ve karakteri baştan aşağı dönüştürmelidir.”—Ellen G. White, Testimonies for the Church [Kilise için Tanıklıklar], 2. cilt, s. 212, 213.

`Ellen Write’ın yazdıkları üzerine dua et. Bu cümleleri aklında tutarak, Galatyalılar 6:14 ayetini oku ve daha sonra kendine şu soruyu sor: “Mesih’in çarmıhıyla ne şekilde övünebilirim?”`