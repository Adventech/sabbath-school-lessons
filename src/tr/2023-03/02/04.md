---
title:  Tanrı’nın Büyük Mesih Merkezli Tasarısı
date:  04/07/2023
---

`Tanrı’nın “zaman dolunca gerçekleştireceği” tasarı nedir ve kapsamı ne kadar geniştir? Ef. 1:9, 10.`

Pavlus, Tanrı’nın tasarısından bahsederken üç farklı ifade kullanıyor. O, “Tanrı’nın sır olan isteği,” “O’nun gayesi,” ve “zaman dolunca gerçekleştireceği bir tasarıdır.” Tanrı’nın mutlak, nihai tasarısı nedir? Her yerde, her şeyi İsa’da birleştirmek.

Pavlus’un tasarıyı tarif etmek için kullandığı ifade (Grekçesi anakephalaiosasthai), oldukça etkili bir ifadedir ve her şeyi İsa’da “toplamak” ya da “özetlemek” anlamına gelir. Eski bir hesaplama alışkanlığında, bir sütundaki rakamları “toplayıp,” toplamı da sütunun en üstüne yazardınız. Tanrı’nın nihai, son zaman tasarısının başında İsa bulunmaktadır. Bu, merkezinde Mesih’in bulunduğu plan “dünyanın kuruluşundan önce” (Ef. 1:4) yapılmıştı ve kapsamı o kadar geniştir ki tüm zamanları (“Zaman dolunca”) ve (“yerdeki ve gökteki her şeyi”) kapsamaktadır. Pavlus Mesih’te birleşmenin evrenin ilahi gayesi olduğunu duyuruyor.

Pavlus, Tanrı’nın “zaman dolunca gerçekleştireceği bu tasarıdan” (Ef. 1:10) bahsederken, mektubu boyunca işleyeceği temayı da ortaya koyuyor. Tanrı, temelinde İsa’nın ölümü, dirilişi, göğe alınışı ve yüceltilişi bulunan her şeyi birleştirme tasarısına (Ef. 1:15-2:10), kiliseyi kurarak ve insanoğlu meydana getiren bambaşka iki unsuru, Yahudileri ve Ulusları onda birleştirerek başlıyor (Ef. 2:11-3:13).

Bu şekilde, kilise kötülüğün güçlerine, Tanrı’nın tasarısının yolunda olduğunu ve onların ayrılık yaratan yönetimlerinin sona ereceğini belli ediyor (Ef. 3:10). Kutsal Kitap’ın dediği gibi: “Vay halinize, yer ve deniz! Çünkü İblis zamanının az olduğunu bilerek büyük bir öfkeyle üzerinize indi.” (Va. 12:12).

Pavlus’un mektubunun ikinci yarısı tutkulu bir birleşme çağrısıyla başlıyor (Ef. 4:1-16) ve birliğe zarar veren davranışlardan kaçınıp, imanlı kardeşlerle dayanışma içinde olmaları için uzunca bir tavsiyeyle devam ediyor (Ef. 4:17-6:9). Pavlus, kiliseden bir araya gelmiş, Mesih’in adına gayretle mücadele eden bir ordu diye bahsettiği canlı tasviriyle de mektubunu sonlandırıyor (Ef. 6:10-20).

`Mesih İsa’da tecrübe ettiğiniz kurtuluşun son derece kapsamlı ve geniş bir şeyin, Tanrı’nın her şeyi Mesih’te birleştirme nihai tasarısının ayrılmaz bir parçası olduğunu nasıl kabullenebilir ve kutlayabilirsiniz?`