---
title:  Mesih’te Seçildik ve Kabul Edildik
date:  02/07/2023
---

Bir teşekkür notu genelde alınan armağan ya da armağanların bir tarifini barındırır. Pavlus da Efesliler 1:3-14 ayetlerinde müjdenin bereketleri için Tanrı’ya teşekkür ederken, uzun bir armağan listesi yapıyor.

Pavlus, “bizi Mesih’te her ruhsal kutsamayla göksel yerlerde kutsamış” (Ef. 1:3) olduğu için Tanrı’yı övüyor. Bereketlerin ruhsal olması (Grekçesi pneumatikos), onların Ruh (pneuma) aracılığıyla geldiğini düşündürüyor. Bu da Pavlus’un bereketlemesinin, Kutsal Ruh’un imanlıların yaşamındaki çalışmasını kutlayan son cümlelerine işaret ediyor (Ef. 1:13, 14).

Efesliler 1:3-6 ayetlerinde Tanrı’nın bize Mesih’te nasıl gördüğü konusunda esinli sözler bulunmaktadır. Daha dünya yaratılmadan önce, Tanrı bizi Mesih’te seçti ve O’nun huzurunda “kutsal ve kusursuz” (Ef. 1:4; Ef 5:27 ile karşılaştırın), hem Yaratılış’ın hem de Mesih’teki kurtuluşun fazileti sayesinde kıymetli olan oğullar ve kızlar olarak bulunacağımızı belirledi (Ef. 1:5). Daha güneş parlamaya başlamadan önce bizim “sevgili Oğlu’nda” (Ef. 1:6) kabul edileceğimiz, O’nun tasarısıydı. Kısacası, Tanrı’nın gayesi bizim kurtarılmamızdı. Biz kurtuluşu ancak kendi günahkâr seçimlerimizle kaybediyoruz.

`Efesliler’deki “göksel yerlerde” ifadesi ne anlama gelmektedir (bu ifade Yeni Ahit’te sadece Efesliler’e Mektup’ta bulunmaktadır)? Bu ifadenin kullanımlarını inceleyin. (Bkz. Ef. 1:3, 20; Ef. 2:6; Ef. 3:10; Ef. 6:12;“göksel” kullanımını karşılaştırın  Ef. 3:15, Ef. 4:10, Ef. 6:9.)`

Efesliler’de, “göksel yerlerde,” “göklerde” ya da “gökte” ifadeleri, Tanrı’nın ikamet ettiği yerin (Ef. 1:3, Ef. 6:9), ruhsal güçlerin yerinin (Ef. 1:10, 20, 21; Ef. 3:10, 15; Ef. 6:12) ve Mesih’in yükseltildiği, Baba’nın sağında bulunan yerin (Ef. 1:20) gök olduğunu işaret etmektedir. İmanlılar, ruhsal bereketlerin Mesih aracılığıyla sunulduğu armağan sayesinde bu “göksel yerlere” erişime sahiptir (Ef. 1:3, Ef. 2:6). Her ne kadar “göksel yerler” imanlılar için bir bereket yeri olduysa da, onlar hâlâ Mesih’in egemenliğine karşı çıkan kötü güçlerin savaş alanı olmayı sürdürmektedirler (Ef. 3:10, Ef. 6:12).

`Bizim “dünyanın kuruluşundan önce” O’nda, Mesih’te seçilmiş olduğumuzu söyleyen Efesliler 1:4 ayeti üzerinde düşünün. Bu ne anlama geliyor? Bu, Tanrı’nın bize olan sevgisi ve kurtarılmamızı ne kadar arzu ettiği konusunda bize ne gösteriyor?`