---
title:  Kıymetli Kurtarılış; Savurgan Bağışlama
date:  03/07/2023
---

Pavlus’un mektubunun muhataplarının yaşamlarında, günah karanlık, egemen bir güç olmuştu. Pavlus onların eski durumları için yürüyen ölüler dese yeriydi–“suçlardan ve günahlardan ötürü” (Ef. 2:1) ölüydüler fakat Şeytan’ın onlara emrettiği gibi “yürüyor” ya da yaşıyorlardı (Ef. 2:1-3). Günahın ve Şeytan’ın kölesi oldukları için kendilerini kurtarma olanağına sahip değildiler. Kurtarılmaya muhtaçlardı. Tanrı Mesih’teki lütufla dolu işleriyle bunu gerçekleştirmişti ve Pavlus da Tanrı’nın lütfunun imanlıların yaşamındaki iki yeni bereketini, kurtarılış ve bağışlanmayı kutluyordu.

`Efesliler 1:7, 8 ayetlerini okuyun. “Kurtuluş” Yeni Ahit’te sıklıkla kullanılan bir düşüncedir. Bu düşüncenin Koloseliler 1:13, 14; Titus 2:13, 14 ve İbraniler 9:15 ayetlerindeki kullanılışlarını karşılaştırın. Bu ayetleri Efesliler 1:7, 8 ayetleriyle hangi ortak konulardan bahsetmektedir?`

Efesliler 1:7 ayetinde “kurtuluş” diye tercüme edilen, Grekçedeki apolutrosis sözcüğüdür ve aslında bir kölenin özgürlüğünün satın almak ya da bir tutsağı serbest bırakmak için para ödemek anlamında kullanılmaktadır. Malını satmaya çalışan köle tüccarının sesi ve kölelerin kelepçelerini gıcırtıları kulaklarınızda yankılanıyor olabilir. Yeni Ahit kurtuluştan bahsederken, köleleri özgür bırakmanın son derece masraflı olduğunun altını çiziyor.

Özgürlüğümüz çok pahalıya mal olmuş durumdadır: “Mesih’in kanı aracılığıyla Mesih’te kurtuluşa, suçlarımızın bağışlanmasına kavuştuk” (Ef . 1:7). Kurtuluş kavramı aynı zamana özgürlüğümüzün yüksek bedelini ödeyen Tanrı’nın cömert lütfunu kutlamaktadır. Bize özgürlüğümüzü veren ve paye veren Tanrı’dır. Artık köle değiliz!

“Kurtarılmış olmak, bir eşya değil bir kişi olarak değer görmek anlamına gelir. O yeryüzünün bir kölesi olmak yerine, göğün bir vatandaşı olmaktır.”—Alister E. McGrath, What Was God Doing on the Cross [Tanrı Çarmıhta Ne Yapıyordu]? s. 78.

Tanrı’nın kurtuluş için Şeytan’a bedel ödediği düşüncesinin Kutsal Kitap’ın görüşü değil bir ortaçağ inanışı olduğunu unutmayın. Tanrı Şeytan’a borçlu değildir, bir şey de ödememektedir.

Golgota’nın kazançları arasında “suçlarımızın bağışlanmasına” (Ef. 1:7) kavuşmamız da vardır. Mesih çarmıhta hem geçmiş hem gelecek günahlarımızın bedelini yüklendi, “kurallarıyla bize karşı ve aleyhimizde olan yazılı antlaşmayı sildi” (Kol. 2:14). Mesih aracılığıyla bu kurtarış ve bağışlama işini gerçekleştiren Tanrı, “üzerimize yağdırdığı lütfunun” (Ef. 1:7-8) zenginliğiyle bizim cömert Babamız olarak davranmaktadır.

`Mesih’in kefaret edici kurbanlığı sayesinde bağışlanmış ve kurtarılmış olmak sizin için ne anlama geliyor? Ya buna layık olmadığınızı düşünürseniz ne olur? (İpucu: layık değilsiniz; çarmıhın tüm mantığı budur.)`