---
title:  Tanrı’nın Büyük Mesih Merkezli Tasarısı
date:  01/07/2023
---

### Konuyla İlgili Metinler
Ef. 1:3–14; Ef. 2:6; Ef. 3:10; Kol. 1:13, 14; Yas. 9:29.

> <p>Hatırlama Metni</p>
> “Bizi Mesih’te her ruhsal kutsamayla göksel yerlerde kutsamış olan Rabbimiz İsa Mesih’in Babası Tanrı’ya övgüler olsun” (Efesliler 1:3).

Neil Armstrong, aya ayak basan ilk insan olduktan yirmi beş yıl sonra, onun o tarihi adımları atarken üzerine giydiği uzay giysisini tasarlayan ekibe bir teşekkür mektubu yazdı. Armstrong, giysisini “tarihte en çok fotoğraflanan uzay aracı” diye tanımladıktan ve “çirkin sahibini” gözlerden saklamakta başarılı olduğunu söyleyerek takıldıktan sonra, Johnson Uzay Merkezi’ndeki “tasarım çetesine,” kendisini koruyan “sert, güvenli ve son derece yumuşak” giysi için teşekkür etti ve onlara “çeyrek asır dolusu tebrik ve teşekkürlerini” gönderdi.

Pavlus da Efesliler’e mektubuna, imanlılar için ayda yürüyen birinin uzay kıyafetine duyduğu ihtiyaç kadar gerekli bereketler döktüğü için Tanrı’ya övgülerle dolu büyük bir teşekkürler cümlesiyle başlıyor. Pavlus Tanrı’nın bu gerekli bereketler için “dünyanın kuruluşundan önceden” (Ef. 1:4) beri çalışmakta olduğunu söylüyor ve çağlar boyunca imanlıların yararına çalıştığı için O’nu övüyor.

Sağladığı pek çok bereket için Tanrı’ya nasıl ibadet edilmesi ve O’nun nasıl övülmesi gerektiği konusunda bir örnek oluşturduğu için, Pavlus’un buradaki sözleri Efesliler’e Mektup’u özellikle daha da değerli kılmaktadır.

_*8 Temmuz Sebt Günü’ne hazırlık için bu haftanın konusunu çalışın._