---
title:  Bir “Tek Beden” Örneği Olarak Evlilik
date:  31/08/2023
---

`Yaratılış 2:15-25 ayetlerindeki Yaratılış anlatısını çalışın. Adam ile karısının “tek beden” olduğunu söyleyen ifadeden önce, öyküde ne gerçekleşiyor? (Yar. 2:24).`

Pavlus’un kocalara ve eşlerine tavsiyelerini hayata geçirmenin anahtar noktası, (Efesliler 5:31 ayetinde) Yaratılış 2:24 ayetinden yaptığı alıntıyı tavsiyenin doruk noktası olarak değerlendirmektir. Pavlus, Yaratılış öyküsü üzerinde düşünürken, Hristiyan topluluklarının ihtiyaçlarını ve içlerindeki aile ilişkilerinin sağlığını göz önünde bulunduruyor. Yaratılış 2:24 ayetinde tarih boyunca yankılanmayı sürdüren bir mesaj duyuyor. İlahi tasarımla, evliliğin bir “tek beden” ilişkisi olması amaçlanmıştır. Cinsel birlik duygusal ve ruhsal birlikte yansımasını bulmuştur; duygusal ve ruhsal birlik de cinsel birlikteliğe anlam katmıştır.

Pavlus’un, Yaratılış 2:24 ayetini tercih ederek, evlilik hakkında Düşüşten önceki bir ifadeyi seçtiğine ve onu Hristiyan kocalarına ve onların eşlerine uyguladığına dikkat edin. Açık bir şekilde düşmüş olan dünyamızda, bir erkekle kadın arasındaki cinsel birlikteliğin azgınlıkla istismar edilmesi, cinsel birlikteliğin modern toplumlarda kadına boyun eğdirmeyi temsil etmesinin ne kadar yerleşik bir düşünce olduğunu ortaya koyuyor. Pavlus, Yaratılış’ta belirtilen cinsel birlikteliğin bir boyun eğdirme değil bir birlik olma durumu olduğunu savunuyor. O, erkeğin hükmetmesini değil, tersine karı ile kocanın sanki “tek bedenmiş” gibi bir olmasını simgeliyor ya da temsil ediyor. O halde, evliliğin ve cinselliğin önemli, kültürler üstü ve düzeltici bir teolojisi için, hem Efesliler 5:21-33 ayetlerine hem de Yaratılış 2:24 ayetine bakabiliriz.

Pavlus, bir sonraki ayette yine bu konuda büyük bir sırdan bahsediyor (bkz. Ef. 5:32). Pavlus’un öne sürdüğü çiftli mecazın her iki tarafı da bu sır kapsamındadır: Mesih’in kilisesiyle olan ilişkisi ışığında anlaşılan Hristiyan evliliği (Ef. 5:32) ve Hristiyan evliliği ışığında anlaşılan Mesih’in kilisesiyle olan ilişkisi (Ef. 5:32).

Hristiyan evliliği, Mesih ile kilisesi arasındaki ilişkiyle karşılaştırılarak yüceltilmiş olur. İlaveten, imanlılar sevgi dolu bir Hristiyan evliliğinin gözünden kilisenin Mesih ile olan ilişkisini düşünerek, Mesih ile paylaştıkları ilişki hakkında yeni bir kavrayışa sahip olurlar.

`Efesliler 5:33 ayeti hangi yönlerden Pavlus’un Efesliler 5:21-32 ayetlerindeki tavsiyelerinin veciz bir özeti olarak iş görmektedir? Eğer evliyseniz, bu ilkeleri evliliğinizde tamamıyla hayata geçirmek için nasıl daha çok çaba gösterebilirsiniz?`