---
title:  'Kocalar ve Eşleri: Çarmıhta Birlikte'
date:  26/08/2023
---

### Konuyla İlgili Metinler
Ef. 5:21-33 ; Flp. 2:3, 4; Hez. 16:1–14; 2Ko. 11:1–4; Yar. 2:15–25.

> <p>Hatırlama Metni</p>
> “Ey kocalar, Mesih kiliseyi nasıl sevip onun uğruna kendini feda ettiyse, siz de karılarınızı öyle sevin. Mesih kiliseyi suyla yıkayıp tanrısal sözle temizleyerek kutsal kılmak için kendini feda etti. Öyle ki, kiliseyi üzerinde leke, buruşukluk ya da buna benzer bir şey olmadan, görkemli biçimde Kendine sunabilsin. Amacı kilisenin kutsal ve kusursuz olmasıdır” (Efesliler 5:25-27).

Efesliler 5:21-33 ayetlerinde Pavlus imanlıların birbirlerine bağımlı olmaları fikrini derinleştiriyor (Ef. 5:21); daha sonra da Hristiyan kadınlarına (Ef. 5:22-24) ve kocalarına (Ef. 5:25-32) nasihatler ediyor ve ikisine de verdiği talimatların bir ana fikriyle sözlerini sonlandırıyor (Ef. 5:33).

Kutsal Kitap öğrencileri, bu nasihatlerde göğe alınmış Mesih’in ilişkilerimize hitap ettiğini duyabilirler. Ve Efesliler 5:21–6:9 ayetlerini Pavlus’un yaptığı gibi mektubun esas konusu olan birlik (fakat bu başlık altında Hristiyan hanesi) bağlamında anladığımız zaman, duymalıdırlar da. Pavlus eski insanlığın kusurlu toplumsal yapılarını sert bir şekilde eleştirirken (bkz. Ef. 4:22), aynı zamanda o kusurlu sosyal yapılarıyla durmakta olan geniş anlamdaki insanlığın içinde yeni bir insanlığın yaratılıyor olmasını da kutluyor (bkz. Ef. 2:15). İmanlılar, o yapıların içinden yeni bir gücün, Kutsal Ruh’un (Ef. 2:22; Ef. 3:16; Ef. 5:18–21; Ef. 6:17, 18) ve Mesih’i model alan yeni bir ahlakın ortaya çıktığını gösteriyordu (Ef. 4:13, 15, 20–24, 32; Ef. 5:2, 10, 17, 21–33). Bu, Tanrı’nın, halkı ve dünya için tasarladıklarının bütünüyle gerçekleşeceğine işaret etmektedir.

_*2 Eylül Sebt Günü’ne hazırlık için bu haftanın konusunu çalışın._