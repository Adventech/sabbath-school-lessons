---
title:  'Mesih’in Gelini Olarak Kilise: 2. Bölüm'
date:  29/08/2023
---

`Pavlus, Korint’teki Hristiyanlara hitap ederken, o zamanın evliliğinin unsurlarından ne şekilde faydalanıyor? Sunum ne zaman gerçekleşiyor? (2Ko. 11:1-4).`

Pavlus, Efesliler 5:25-27 ayetlerinde, o zamanlardaki düğünlerin son bir unsurundan faydalanarak şu betimlemeleri yapıyor: (6) Gelini (Kendisine!) sunan yine Mesih’in Kendisidir. Eski zamanlarda gelini güveye veren sağdıç, sağdıçlar ya da gelinin babası olurdu. Asla güvey olmazdı! Fakat Pavlus burada İsa’nın kiliseyi gelin olarak Kendisine sunduğunu hayal ediyor!

Pavlus, Mesih’in kilise ile olan ilişkisini vurgulamak için evlilikle ilgili gelenekler ve rollerden sırasıyla gelişen bir düzen içerisinde faydalanıyor: 1. Sözlenme. Mesih kilise için (“başlık parası olarak”) Kendisini sundu ve böylelikle onunla sözlendi (Ef. 5:25). 2. Düğün törenine hazırlanma. Güveyin dikkati gelini kutsal kılma ve temizlemeyle ilgili devam eden işlerinde olmayı sürdürüyor (Ef. 5:26). 3. Düğün töreninin kendisi. Burada Mesih’in dikkati gelinin düğündeki “sunumunda” (Ef. 5:27). Bu son unsur Güvey olan Mesih’in, gelin olan kiliseyi Kendisine sunmak ve almak için geleceği dönüşünde gerçekleşecek büyük evlilik törenini beklemektedir (Ef. 5:27; 2Ko. 11:1, 2; Kol. 1:21–23, 28 ile karşılaştırın).

Eski zaman düğünleri genellikle bir gece gösterisiyle başlardı (bkz. Mat. 25:1-13). Güvey ve erkek tarafı güveyin evinde –çiftin yeni evinde– toplanır ve büyük bir törenle süreç başlatılırdı. Meşalelerle aydınlanan ve sevinçli, hareketli ezgilerle coşku içinde hareket eden kalabalık gelinin babasının evine doğru yola koyulurdu. Gelinin kendi tören alayıyla ya babasının evinde ya da yolda karşılaşıldıktan sonra, hep birlikte çiftin yeni evlerine gidilirdi. Orada bir hafta sürecek olan şölen başlar ve bir haftanın sonunda da düğün töreni gerçekleştirilerek gelin güveye sunulurdu.

Pavlus Mesih’in kiliseyi Kendisine sunduğunu tasvir ederken, bu büyük gösteriyi ve sunum anını kastediyordu. Böyle yaparak, Pavlus Mesih’in dönüşünü, Mesih ile kilisesi arasındaki uzun sözlülük döneminin sona ereceği ve düğün kutlamasının gerçekleştirileceği, gelecekteki bir düğün töreni olarak resmediyor.

`Bu olumlu, mutlu ve umut verici tasvirden kendimiz için hangi mesajları çıkarmalıyız?`