---
title:  Ek Çalışma
date:  01/09/2023
---

Ellen G. White ısrarla evli kişileri eşlerini kontrol etme çabalarından vazgeçmeye teşvik ediyor: “Eşinizi sizin istediğiniz şeyi yapmaya zorlamayın. Bunu yaparak karşılıklı sevginizi sürdüremezsiniz. Nazik, sabırlı, hoşgörülü, düşünceli ve kibar olun.”—The Adventist Home [Adventist Aile] s. 118.

Ellen G. White doğrudan Koloseliler 3:18 ayetinin (ve Ef. 5:22-34 ayetlerinin) yorumu ve uygulaması konusundan bahsediyor: “Genelde şu soru sorulur, ‘Evli bir kadının kendisi için hiç bir isteği olmamalı mı?’ Kutsal Kitap evin başının koca olduğunu açıkça belirtiyor. ‘Ey kadınlar,… kocalarınıza bağımlı olun.’ Bu öğüt burada sona eriyor olsaydı, kadının pek özenilecek bir durum içinde olmadığını söyleyebilirdik . . . Pek çok koca ‘Rab’be bağımlı olduğunuz gibi’ kısmını atlayarak bu emri ‘kadınlar, kocalarınıza bağımlı olun’ diye okuyorlar fakat biz bu ayeti bir bütün olarak okuyacağız; ‘Ey kadınlar, Rab’be bağımlı olduğunuz gibi, kocalarınıza bağımlı olun’ (Koloseliler 3:18). Tanrı, kadının Tanrı korkusunu ve yüceliğini her zaman aklında tutmasını istiyor. Kadın, ancak onu Kendi çocuğu olarak sonsuz bir ücretle, Kendi yaşamıyla satın almış olan Rab İsa Mesih’e bütünüyle bağımlı olmalıdır. . . . Kadın için kocasından daha yüce bir mevkide bulunan Biri vardır: Kurtarıcısı. Kocasına olan bağlılığı Tanrı’nın şu sözlerle emrettiği gibi yorumlanmalıdır—‘Rab’be ait olanlara yaraşır biçimde’”— The Adventist Home [Adventist Aile], s. 115, 116.

**Tartışma Soruları**

`1. Bir kişinin, Efesliler 5:21-33 ayetlerinin artık Hristiyan ilişkilerine hitap etmeyen, modası geçmiş bir metin olduğunu çünkü kocanın otoritesine ve baskınlığına odaklanan bir evlilik modelini desteklediğini savunduğunu hayal edin. Nasıl karşılık verirsiniz? Bu metindeki hangi unsurlar verdiğiniz cevaba katkı sağlar?`

`2. Pavlus’un Efesliler 5:21-33 ayetlerindeki tavsiyeleri, kendilerini zorlayıcı bir evlilik ilişkisi içinde bulan kişilere ne fayda sağlayabilir?`

`3. Bazı Hristiyanlar Yaratılış kitabının 1. ve 2. bölümlerindeki yaratılış öyküsünün bir mecazdan ibaret olduğunu ve gerçekte olanları, yani milyarlarca yıl boyunca süren evrim sürecini açıklamaktan çok uzak olduğunu savunuyor. Pavlus’un bu öyküden faydalanma biçimi, onun burada yazılanları nasıl kelimesi kelimesine kabul ettiği konusunda bize ne öğretiyor?`

`4. “Tek beden” olma kavramı hakkında biraz daha düşünün. Bu, evliliğin kutsallığını ve evli çiftlerin bu kutsallığı korumak için neden ellerinden gelen her şeyi yapmaları gerektiğini daha iyi anlamamıza nasıl yardım ediyor?`