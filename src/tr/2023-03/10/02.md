---
title:  Hristiyan Kadınlarına Tavsiyeler
date:  27/08/2023
---

Pavlus Efesliler 5:1-20 ayetleriyle, 5:22-33 ayetlerini bağlamak için bir dönüm noktası olsun diye Efesliler 5:21 ayetiyle başlıyor ve bu ayette kilise üyelerinden birbirlerine bağımlı olmalarını talep ediyor (Mar. 10:42–45; Rom. 12:10; Flp. 2:3, 4 ile karşılaştırın). İmanlılar Mesih’e duydukları saygıdan ötürü bunu yapmalıdırlar (Ef. 5:21). Bu ayet, Pavlus’un, imanlıların Mesih ile kurdukları ilişkinin en önemli ve en belirleyici ilişki olduğunu açıkladığı pek çok ayetten ilkidir.

`Pavlus kilise üyelerine birbirlerine bağımlı olmayı tavsiye ederken ne anlatmak istiyor? Bu düşünceyi nasıl anlamalıyız? Ef. 5:21.`

Pavlus ayrıca Hristiyan kadınlarını Rab’be bağımlı oldukları gibi kocalarına bağımlı olmaya davet ederek (Ef. 5:22), kadınların kendi kocalarına bağımlı olmalarından bahsettiğini açıklıyor (ayrıca bkz. 1Pe. 3:1, 5). Pavlus kadınlara “Rab’be bağımlı” oldukları gibi kocalarına bağımlı olmalarını söylerken, kadınların kocalarına sanki kocaları Mesih’miş gibi tabi olmaları gerektiğini mi söylemek istiyor; yoksa kadının bağımlılığının en gerçek ve en yüksek odağının Mesih olduğunu mu söylemek istiyor?

Kölelerden, “insanlara değil, Rab’be hizmet” etmelerini isteyen Efesliler 6:7 ve kadınlardan “Rab’be ait olanlara yaraşır biçimde” kocalarına bağımlı olmalarını isteyen Koloseliler 3:18 ayetlerinin ışığında, sonrakinin görüşü daha tercih edilir olandır. Kadınların kendileri, kocalarının üzerinde mutlaka Mesih’i onurlandırması gereken imanlılardır.

Koloseliler’de de, Efesliler’de de, kilisenin başı olarak sadece ve sadece Mesih tanımlanmaktadır ve kilise de O’nun bedenidir (Ef. 1:22, Ef. 5:23, Kol. 1:18): “Mesih bedenin kurtarıcısı olarak kilisenin başı[dır]” (Ef. 5:23). Karşılaştırma yaparsak, erkek “kadının başıdır” (Ef. 5:23) ve kilisenin Mesih’e bağlılığı da kadının kocasına sadakatine bir örnek oluşturmaktadır. Bu ayet, işlevsiz değil, sevgi dolu ve önemseyen bir evlilik olduğunu farz ediyor. Bu ayet her hangi türlü aile içi istismarı mazur göstermek amacıyla yorumlanmamalıdır.

`Bu derste okuduklarımızın ışığında, aşağıdaki tavsiyeyi aklımızda tutmak neden çok önemlidir? “Koca eğer kaba, bayağı, sert, bencil, kırıcı ve baskıcı biriyse, onun, kocanın karısının başı olduğunu ve kadının her konuda ona bağımlı olması gerektiğini söylemesine asla izin vermeyin çünkü o Rab değil, o sözcüğün gerçek anlamıyla bir koca değil.”—Ellen G. White, The Adventist Home [Adventist Aile], s. 117.`