---
title:  Çocuklara Tavsiyeler
date:  03/09/2023
---

`Pavlus çocuklara ne tavsiye veriyor ve bu tavsiyeyi desteklemek için Eski Ahit’ten nasıl faydalanıyor? Ef. 6:1-3 (ayrıca bkz. Mat. 18:1-5, 10; Mar. 10:13-16).`

Pavlus’un çocuklara verdiği tavsiyeyi doğru şekilde anlamak için, onun müreffeh Efes kentindeki ev kiliselerinde okunduğunu hayal etmemiz gerekir. “Çocuk” sözcüğü (Grekçesi ta tekna) çok farklı yaşlarda kişilerden bahsediyor olabilir çünkü Grek geleneğine göre evin babası 60 yaşına gelene kadar ya da Roma geleneğine göre ölene kadar, çocuğu onun otoritesi altında kalıyordu. Bu çocuklar anne babalarının terbiyesi altında olacak kadar genç (Ef. 6:4) fakat kendi başlarına öğrenciler olacak kadar yaşlıydılar.

Pavlus’un Hristiyan topluluklarında ibadet eden bu çocukları, “Rab’be” yani Mesih’e bağımlı oldukları gibi anne babalarına itaat edip onları onurlandırmaya çağırdığını görüyoruz (Ef. 5:22 ayetini; Ef. 6:4, 5, 7-9 ayetleriyle karşılaştırın). Biz burada çocukların kendilerine Mesih’in öğrencileri olarak saygı göstermeye ve onları faal katılımcılar olarak ibadete dahil etmeye çağrılıyoruz. Bu, buradaki metni ebeveynlik ve çocuklara hizmet konularında temel bir kaynağa dönüştürüyor.

Pavlus’un itaat etme emri mutlak bir emir değildir. Anne babaların emirleri, “Mesih’in talepleriyle çakışıyorsa, o halde ne kadar acı verici olsa da, çocuklar Tanrı’ya itaat etmeli ve bunu yapmanın sonuçlarını O’na emanet etmelidirler”—Ellen G. White, The Adventist Home [Adventist Aile], s. 293.

Pavlus çocuklara tavsiyelerini beşinci emirden alıntı yaparak sonlandırıyor. Bu, onun Hristiyan imanlılar için bir rehber kaynak olarak On Emir’e çok değer verdiğine tanıklık etmektedir (Bu Ef. 4:1-6:9 ayetleri arasında, özellikle de Ef. 4:25, 28; Ef 5:3-14 ayetlerinde açıkça belli olan bir özelliktir). Pavlus alıntısında (“İyilik bulmak, yeryüzünde uzun ömürlü olmak için” Ef. 6:2) ifadesiyle başlıyor. Daha sonra (“anne babana saygı göstereceksin” Ef. 6:2) ifadesiyle devam edip, kendi yorumuyla (“Vaat içeren ilk buyruk budur.” Ef. 6:2) alıntıyı sona erdiriyor. Beşinci emir, anne babayı onurlandırmanın, insanların başarılı olmaları için Tanrı’nın tasarısının bir parçası olduğuna tanıklık etmektedir. Anne babalar kusursuz olmasalar dahi onlara saygı göstermek sağlığı ve sıhhati destekleyecektir.

`Bu ayetler aile ilişkilerinin ne kadar önemli olduğu konusunu nasıl desteklemektedir?`