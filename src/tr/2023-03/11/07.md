---
title:  Ek Çalışma
date:  08/09/2023
---

**Tartışma Soruları**

`1. Adventistler için, çocuklara duyulan sevginin “Rab için hazırlanmış bir halkın” kanıtı olarak tanımlanması ne anlama gelmektedir? Luk. 1:17 (Mal. 4:6 ayetinden alıntı yapılıyor).`

`2. Pavlus’un çocuklara açıkça gösterdiği saygı şu soruyu akıllara getiriyor: Yaşamlarının bu erken döneminde şiddete, cinsel istismara ve utanca maruz kalmış çocuklara Mesih’in gözetimini ulaştırmak için üzerimize düşen sorumluluk nedir? Çocuklukta yaşanan olumsuz tecrübelerin bıraktığı etkiyle ilgili yapılan araştırmaları, https://www.cdc.gov/violenceprevention adresine göz atarak inceleyebilirsiniz. Biz bu çocuklara karşı ne sorumluluk taşıyoruz?`

`3. Pavlus’un çocuklara gösterdiği saygının ve İsa’nın gözetiminin bir uzantısı olarak, çocuklara bakmak, onları besleyip korumak konusunda kilisenin sorumluluğu nedir? Bunu gerçekleştirmek için hangi sistemlerin ve prosedürlerin işletilmesi gerekiyor?`

`4. Pavlus’un, Efesliler 6:5-9 ayetlerindeki kölelere ve köle sahiplerine tavsiyeleri genellikle işveren ve işçi arasındaki ilişkilerde hayata geçiriliyor. Bu hangi açılardan uygun bir yaklaşımdır? Bunu yapmak hangi tehlikelere yol açabilir?`

`5. Kölelik dünyamızda can sıkıcı bir gerçeklik olarak varlığını sürdürüyor. Dünya kölelik endeksine göre, 40 milyondan fazla kişi köleleştirilmiş durumda. http://www.globalslaveryindex.org/ Ruhsal ataları köleliğin yürürlükten kaldırılması için canları pahasına mücadele etmiş olan bizler, Mesih’le ilgili “O zincirleri kıracak çünkü köle bizim kardeşimiz ve tüm zulüm O’nun adında sona erecek” ilahisini söylerken, Tanrı’nın köleleştirilmiş çocuklarına karşı hangi sorumlulukları taşıyoruz?`