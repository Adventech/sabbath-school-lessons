---
title:  Mesih’e Mutlak Bağlılık Göstermek
date:  02/09/2023
---

### Konuyla İlgili Metinler
Ef. 6:1–9; Mar. 10:13–16; Kol. 3:21; 1Pe. 2:18–25; 2Ko. 5:10; Kol. 3:24, 25.

> <p>Hatırlama Metni</p>
> “Ey efendiler, siz de kölelerinize aynı biçimde davranın. Artık onları tehdit etmeyin. Onların da sizin de Efendiniz’in göklerde olduğunu ve insanlar arasında ayrım yapmadığını biliyorsunuz” (Efesliler 6:9).

2018 yılında Washington D.C.’deki Kutsal Kitap müzesinde bulunan bir eser çok fazla dikkat çekti. Bu, imanın temellerini öğretmek amacıyla hazırlanmış fakat köleleri başkaldırmaya sevk edecek ayetlerin bütünüyle sansürlendiği kısaltılmış bir Kutsal Kitap’tı. 1808 yılında basılan bu metinde sadece birkaç ayet kaldırılmış değildi. Eski Ahit’in yüzde doksanı, Yeni Ahit’in ise yarısı eksikti. Kutsal Kitap’taki 1189 bölümün sadece 232’si bulunuyordu.

Özellikle de Kutsal Kitap’ın “iyi haber” anlatısının eksikliğinde, köleliğin kötülüklerini destekliyor gibi görünen ayetlere dokunulmamıştı. Genellikle yanlış kullanılan şu ayet de kitapta varlığını koruyan o ayetlerden biriydi: “Ey köleler, dünyadaki efendilerinizin sözünü Mesih’in sözünü dinler gibi saygı ve korkuyla, saf yürekle dinleyin” (Ef. 6:5).

Günümüzde, bugünün dünyasında ve toplumunda Efesliler 6:1-9 ayetlerini, Kutsal Kitap’ın bütününde açıklandığı gibi kurtuluşun tam öyküsü bağlamında okumak bizim önemli görevlerimizden biridir. Pavlus’un müjdenin değerlerini o zamanın kusurlu toplumsal yapılarında hayata geçirmesini izlerken biz ne öğrenebiliriz?

_*9 Eylül Sebt Günü’ne hazırlık için bu haftanın konusunu çalışın._