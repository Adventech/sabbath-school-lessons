---
title:  Mesih’in Köleleri
date:  06/09/2023
---

`Pavlus Hristiyan kölelerine verdiği ayrıntılı talimatta onlardan ne talep ediyor? Ef. 6:5-8.`

Pavlus Hristiyan kölelerden içten, kusursuz şekilde hizmet ederek sahiplerine itaat etmelerini istiyor. Dikkat çekici olan, onlardan istediği büyük bir ikameden defalarca bahsetmesiydi. Onlar sahiplerini Mesih’in yerine koyacak, sadece Mesih’e ait olan tabiiyetlerini ona sunacak değillerdi. Tersine, içten gelen, kusursuz hizmetlerini isteklendiren bağlılık ve tabiiyetlerinde, Mesih’i, Rabbi sahiplerinin yerine koyacaklardı. Pavlus bu önemli ikameyi teşvik etmek için, sahip-köle ilişkisine dair dönüştürülmüş, Hristiyan bir anlayış ortaya koyuyor.

Pavlus’un bu ikameyi onlara çeşitli yollarla nasıl dayattığına dikkat edin:

Pavlus köle sahipleri için “dünyadaki efendileriniz” ifadesini kullanıp onları sınırlandırarak, gerçek ve göksel Efendi’ye işaret ediyor (Ef. 6:5).
				Onlar, “Mesih’in sözünü dinler gibi saygı ve korkuyla, saf yürekle” hizmet edeceklerdi (Ef. 6:5).
				Pavlus, Hristiyan kölelerin sanki efendilerinin değil de “Mesih’in kulları olarak,” gönülden hizmet etmeleri gerektiğini öne sürerek, bu ikameyi çok açık bir şekilde gözler önüne seriyor (Ef. 6:6).
				Onlar, hizmetlerini yaparken, “Tanrı’nın isteğini candan” yerine getirecekler, Tanrı’ya yönelik olarak samimiyetle hizmette bulunacaklardı (Ef. 6:6).
				Pavlus “insanlara değil, Rab’be hizmet eder gibi,” olumlu sebeplere dayanarak hizmet edilmesini talep ediyor (Ef. 6:7).

Hristiyan köleler Mesih döndüğünde içten hizmetleri için O’ndan tam ödüllerini almayı bekleyebilirler. Yapacaklarını O’nun için yaptılar ve ödülü de O’ndan bekleyecekler. Bu korkunç şartlar altında yaşayanlar köleler için özellikle çekici bir düşünceydi. Bir köle dünyadaki bir sahibin yanında kendisini hakkı yenmiş gibi ya da daha kötü hissedebilir (1Pe. 2:19, 20 ayetlerini karşılaştırın). Fakat imanlı bir köle özenli, “herkesin yaptığı her iyiliği” (Ef. 6:8) fark eden ve ödülünü mutlaka veren bir Efendi’ye sahiptir.

`Kutsal Yazı’nın bu korkunç uygulamayı açıkça kınamış olmasını istesek de, gerçek öyle değil. Yine de, Pavlus’un bu konudaki sözlerinden içinde bulunduğumuz koşullar dahilinde, birlikte çalıştığımız insanlarla nasıl ilişki kurmamız gerektiği konusunda hangi ilkeleri çıkartabiliriz?`