---
title:  Efesliler’e Mektup’un Özü
date:  23/09/2023
---

### Konuyla İlgili Metinler
Efesliler 1 – Efesliler 6.

> <p>Hatırlama Metni</p>
> “İman yoluyla, lütufla kurtuldunuz. Bu sizin başarınız değil, Tanrı’nın armağanıdır. Kimsenin övünmemesi için iyi işlerin ödülü değildir. Çünkü biz Tanrı’nın yapıtıyız, O’nun önceden hazırladığı iyi işleri yapmak üzere Mesih İsa’da yaratıldık” (Efesliler 2:8-10).

Londra’yı ziyaret eden turistler Londra’nın Gözü ismi verilen bir çeşit dönme dolaba binerler. Thames nehrinin 130 metre yukarısındayken tüm kent ayaklarınızın altındadır: Big Ben, Parliament Evleri, pek çok tarihi yer ve katedraller. Yeni Ahit araştırmacısı Nicholas Thomas “Tom” Wright’a göre, “Efesliler’e Mektup’un Pavlus’un diğer mektuplarıyla olan ilişkisi bir anlamda Londra’nın Gözü gibidir.  Yazılarından en uzunu ya da en dolusu o değildir fakat bütün manzaranın nefes kesen bir görüntüsünü sunar. Oradan bakarken, dolap döndükçe konu ardına konuda kuş bakışı bir görüşe sahip olursunuz.”—Paul for Everyone: The Prison Letters [Herkes İçin Pavlus: Zindandan Mektuplar], s. 3.

Pavlus Efesliler’e Mektup’ta yerelde önem taşıyan konulara odaklanmaz. Mektup boyunca Pavlus sanki her nerede olurlarsa olsunlar Hristiyan kiliselerindeki imanlılara hitap eder gibidir. Mektubun zamansızmış gibi hissettiren duygusu, Pavlus’un bizim dünyamızı ve düşüncemizi ele geçirmek için sunduğu “nefes kesici manzaraya” izin vermektedir. Her bölümü okurken şu soruyu aklımızdan hiç çıkarmayalım: Efesliler’ Mektup’a işlenmiş olan hangi önemli gerçekler imanlılar olarak bizlerin yaşamlarını şekillendirmeye devam etmelidir?

_*30 Eylül Sebt Günü’ne hazırlık için bu haftanın konusunu çalışın._