---
title:  Biz Topluluk olarak Fidyeyle Kurtarıldık
date:  25/09/2023
---

`Efesliler 2. bölümü okurken şu sorunun yanıtı arayın: Tanrı, Oğlu İsa Mesih aracılığıyla bizim için ne yaptı?`

“Ama merhameti bol olan Tanrı…” Bu sözcükler insanlar için en umut dolu sözcükler olmalı. Efesliler 2:1-10 ayetlerinde, Pavlus mektubunu okuyanların ümitsiz geçmişlerini tarif ediyor. Tüm insanlığın kötü durumuna ayak uydurmuşlar ve Tanrı’ya başkaldırma eğilimi içine girmişlerdi. Yaşamlarına günah ve Şeytan hakimdi (Ef. 2:1-3). “Ama merhameti bol olan Tanrı…” Tanrı onlar için ve bizim için ne yaptı? 1. Bizi Mesih’le canlı kıldı–Mesih’in dirilişi bizim kendimizindir. 2. Bizi Mesih’le diriltti–Mesih’in göğe alınışı bizim kendimizindir. 3. Gökte bizi Mesih’le birlikte oturttu. Mesih’in taç giymesi bizim kendimizindir (Ef. 2:4-7). Biz sadece Mesih’in yaşamındaki, evreni dönüştüren olaylarının görgü tanıkları değiliz! Tanrı bu olağanüstü işleri bizde bulunan herhangi erdem için değil, Kendi lütfundan dolayı gerçekleştiriyor (Ef. 2:8, 9). O, imanlıların İsa ile birlik içinde yaşamalarını ve “iyi işler” yapmalarını istiyor (Ef. 2:10).

Eğer Efesliler 2:1-10 ayetleri İsa ile birlik içinde yaşadığımızı öğretiyorsa, o halde Efesliler 2:11-22 ayetleri de O’nun kilisesinin bir parçası olan diğer insanlarla birlik içinde yaşadığımızı öğretiyor. İsa’nın ölümünün, hem imanlıların Tanrı ile olan ilişkisini tesis eden dikey faydaları (Ef. 2:1-10), hem de diğer insanlarla olan ilişkilerimizi güçlendiren yatay faydaları (Ef. 2:11-22) bulunmaktadır. İsa çarmıhı sayesinde Uluslardan olan imanlıları Yahudi imanlılardan ayıran her şeyi yerle bir etmiştir ve uçurumu daha da büyütmek için Yasa’nın yanlış kullanılması da buna dahildir (Ef. 2:11-18). İsa aynı zamanda bir şey, imanlıların oluşturduğu yeni muazzam bir tapınak inşa etmiştir. Bir zamanlar kilisenin kutsal alanlarında ibadet etmelerine izin verilmeyen Uluslardan olanlar, artık birlik içinde olup Yahudi imanlılara katılabiliyorlar. Biz de Tanrı’nın kilisesinin, “Rab’be ait kutsal tapınağın” bir parçası oluyoruz (Ef. 2:19-22).

Tanrı’nın lütfu sayesinde siz de bu günü İsa ve kardeşiniz olan imanlılarla birlik içinde yaşama ayrıcalığına sahipsiniz.

Efesliler 2:8-10 ayetleri pek çok kişinin ihtida etmesine yardımcı oldu. Martin Luther bu ayetlerde kalbini kazanan bir lütuf buldu ve aynı zamanda Reform’un bazı çok önemli doğrulamalarını burada keşfetti: Kurtuluş sadece imanla gerçekleşir, sadece lütufla gerçekleşir, sadece Mesih’le gerçekleşir ve sadece Tanrı’nın yüceltilmesi için geçekleşir. John Wesley, 1738 yılında, Londra’nın Aldersgate sokağında ihtida ettikten on sekiz gün sonra, Oxford üniversitesinde “yürekten bir haykırışla” “yeni bir hareketin manifestosunu” vaaz etti. Bu vaazda hangi ayeti okumuştu? Efesliler 2:8. (Bkz. A. Skevington Wood, Hristiyan Tarihi Dergisi, 5. cilt no. 1 [1984]).