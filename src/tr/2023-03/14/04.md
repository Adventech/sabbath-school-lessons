---
title:  Biz Yaşayan Tanrı’nın Kilisesiyiz
date:  26/09/2023
---

`Tanrı’nın kilisesinin bir parçası olmak neden hem önemli hem de heyecan vericidir? Efesliler 3.`

Kilise üyeleri kilise hakkında olumlu şeyler söylediklerinde cesaret buluruz. Fakat içimizdeki en heyecanlı kişinin sözleri bile Pavlus’un Efesliler 3. bölümde bulunan kilise hakkındaki coşkun tanıklığının yanında sönük kalır. Pavlus Efes’teki imanlılar için ettiği dualardan bahsederek başlıyor (Ef. 3:1; Ef. 1:15-23 ile karşılaştırın) fakat ara verip Tanrı’nın kiliseyi yaratmasını anlatıyor (Ef. 3:2-13) ve daha sonra dua açıklamasını sonlandırıyor (Ef. 3:14-21). Bu sırada biz de Tanrı’nın “tasarısı” ya da “sırrı” hakkındaki önemli noktaları kavrıyoruz.

Tanrı kilise hakkındaki “sırrı” ya da “planı,” sonsuzlukta tasarlamıştır (Ef. 3:3-5, 9, 11).
				Bu uzun zamandır saklı kalmış olan tasarı İsa’nın yaşamı ve ölümüyle tamamlanmıştır (Ef. 3:11; Ef. 2:11-22 ile karşılaştırın).
				Pavlus kilisenin “sırrını” ve Uluslardan olanların o sırra bütünüyle ortak oldukları gerçeğini vahiy yoluyla öğrenir (Ef. 3:3-6).
				Pavlus, Uluslardan olanlara elçi olarak, bu harika haberi, “Mesih’in akıl ermez zenginliğini” yayma işine katılır (Ef. 3:8, 9).
				Mesih’e kazandırılan pek çok kişiyle birlikte, hem Yahudilerden, hem de Uluslardan olanlardan oluşan kilise “Tanrı’nın çok yönlü bilgeliğini… göksel yerlerdeki yönetimlere ve hükümranlıklara” gösterir (Ef. 3:10) ve yaklaşan kıyametlerini duyurur (Ef. 6:10-20 ile karşılaştırın). Her şeyi Mesih’te birleştirme tasarısı ilerlemektedir (Ef. 1:10) ve zamanları az kalmıştır.

Pavlus’u imanlılar için dua etmeye teşvik eden işte bu kilise görüşüdür. Neden onun Efesliler 3:14-21 ayetlerindeki yürekten duasını sizin için ettiğini hayal etmeyelim ki? Neden onun “Tanrı’nın bütün doluluğuyla dolmanız” (Ef. 3:19) ve birlik olmuş kilisenin harika ve gelişen sırrına bütünüyle katılmanız için dua ettiğini hayal etmeyelim?

`Kilisemizdeki imanlılar arasında bulunan fakat Pavlus’un yazdıklarının ışığında düşünüldüğünde orada olmaması gereken engeller nelerdir? Onların ortadan kaldırılmasına yardım etmek için ne yapabilirsiniz?`