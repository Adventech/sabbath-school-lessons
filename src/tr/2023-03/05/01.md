---
title:  'Yatay Kefaret: Çarmıh ve Kilise'
date:  22/07/2023
---

### Konuyla İlgili Metinler
Ef. 2:11-22; Rom. 3:31; Rom. 7:12; Yşa. 52:7; Yşa. 57:19; Yu. 14:27; 1Ko. 3:9–17.

> <p>Hatırlama Metni</p>
> “Ama bir zamanlar uzak olan sizler, şimdi Mesih İsa’da Mesih’in kanı sayesinde yakın kılındınız. Çünkü Mesih’in kendisi barışımızdır. Kutsal Yasa’yı, buyrukları ve kurallarıyla birlikte etkisiz kılarak iki topluluğu birleştirdi” (Efesliler 2:13, 14).

Siz Yahudilerin Tanrısı’na değer vermeyi öğrenmiş bir Greksiniz, Uluslardansınız. Aslında pek çok tanrıya tapınmayı bıraktınız Tek gerçek Tanrı’yı benimsediniz. Yeruşalim tapınağının güzel avlularında ve yivli sütunlarının arasında ilerlerken, duyduğunuz ibadet seslerine övgüler söylüyorsunuz. Fakat tam o anda karşınızda bir buçuk metre yüksekliğinde taştan bir engel çıkıyor. Taşın her yüzünde Latince ve Grekçe dilinde şunlar yazılı: “Hiçbir yabancı bu bariyerin ötesine geçemez ve tapınağın içine giremez. Bunu deneyip yakalanan kişi ölümü için yalnızca kendisini suçlayabilir.” O anda kendinizi engellenmiş, yabancılaşmış, ayrımcılığa uğramış hissediyorsunuz.

Efesliler 2:11-22 ayetlerinde Pavlus Mesih’in çarmıhının çok önemli bir fark yarattığını, böyle engelleri ve duvarları yıktığını görüyor. Çarmıh dikey planda yabancılaşmayı ortadan kaldırmakta, insanlarla Tanrı’yı barıştırmaktadır. Yatay planda ise insanları birbirleriyle barıştırmaktadır. Çarmıh düşmanlığı ortadan kaldırmakta, Yahudiler ve Ulusları barıştırarak, onlardan “yeni bir insan yaratmaktadır” (Ef. 2:15). Onlar birlikte yeni bir tapınak, “Ruh aracılığıyla Tanrı’nın konutu” olurlar (Ef. 2:22).

Bu gerçek bugün bizim için ne anlam ifade ediyor?

_*29 Temmuz Sebt Günü’ne hazırlık için bu haftanın konusunu çalışın._