---
title:  Barış için Savaş
date:  16/09/2023
---

### Konuyla İlgili Metinler
Ef. 6:10-20; 1Pe. 4:1; 1Pe. 5:8; Yşa. 59:17; Yşa. 52:8–10; 1Se. 5:16–18.

> <p>Hatırlama Metni</p>
> “Bunların hepsine ek olarak, Şeytan’ın bütün ateşli oklarını söndürebileceğiniz iman kalkanını alın. Kurtuluş miğferini ve Ruh’un kılıcını, yani Tanrı sözünü alın” (Efesliler 6:16, 17).

John Bunyan’ın hapisteyken yazdığı klasiği İmanlının Yolculuğu’nda, Hristiyan, bir sarayın cephaneliğine götürülür ve “Rablerinin imanlılar için tedarik ettiği asla yıpranmayan kılıç, kalkan, miğfer, göğüslük, dua ve ayakkabılar, yani tüm silahlar ona gösterilir. Orada, Rab’bin hizmetinde olan, gökteki yıldızlar kadar çok sayıda kişiyi donatacak yeterlikte teçhizat bulunmaktadır.” Hristiyan oradan ayrılmadan önce yeniden cephaneliğe götürülür ve “belki yolda saldırıya uğrar diye, baştan aşağı [çürütülemez] kanıttan yapılma teçhizatla donatılır.”

Bunyan’ın 1678 yılında yazdıkları, 1600 yıl kadar önce elçi Pavlus’un yazdıklarını, yine bir zindanda kaleme alınmış olan Efesliler’e Mektup’u anımsatıyor. O mektupta büyük müjdeci elçi büyük bir ordunun, yani kilisenin Tanrı’nın cephaneliğini ziyaret ettiğini ve ilahi panoplia ile, yani baştan aşağı zırhla kuşandıklarını hayal eder. Tanrı’nın cephaneliğinde, O’nun ordusundaki, O’nun adına barış için savaşmak amacıyla yola koyulan her askeri “baştan aşağı Kuzeyli çeliğiyle” ve en iyi silahlarla donatacak kadar çok ve iyi silah bulunmaktadır.

_*23 Eylül Sebt Günü’ne hazırlık için bu haftanın konusunu çalışın._