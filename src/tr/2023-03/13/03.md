---
title:  Kemer ve Göğüs Zırhı
date:  18/09/2023
---

`Pavlus imanlıların kötülüğe karşı yürütülen savaşa hazırlanmaya nasıl başladıklarını hayal ediyor? Ef. 6:14; ayrıca bkz. 1Pe. 4:1; 1Pe. 5:8; Rom. 8:37–39.`

Pavlus’un sert bir mücadele olacağına dair uyarısı (Ef. 6:13) mektubu okuyanları onun son ayakta durma çağrısına (buradaki dördüncüsüdür, Ef. 6:11, 13 ile karşılaştırın)  ve ayrıntılı silahlanma çağrısına hazırlıyor (Ef. 6:14-17). Pavlus kişinin belini kuşatması eylemini tarif ediyor (Yşa 11:5 ile karşılaştırın). Eski zamanın bol gelen giysileri savaştan önce belden sıkıca bağlanmayı gerektiriyordu (Luka 12:35, 37; Luka 17:8 ile karşılaştırın). Pavlus imanlının bir Roma lejyonerinin yaptığı gibi, süslü tokası olan deri ordu kemerinden başlayarak zırhını kuşandığını hayal ediyor.  Kemerden, uçlarında demir diskler bulunan bir dizi deri ip sallanırdı ve bunlar bir arada bir rütbe rozeti görüntüsü oluştururdu. Sarkan bu ipler temelde giysileri sıkıştırma ve diğer şeyleri yerinde tutma işlevi görüyordu.

Gerçek imanlının kendisine ait değildir; O Tanrı’nın bir armağanıdır (Ef. 2:8 ayetindeki kurtuluş ile karşılaştırın). Fakat onun soyutlanmaması, yaşamlarında dönüştürücü bir etkiye sahip olmayan uzaktaki bir varlık olarak kalmaması gerekiyor. Onlar, bu ilahi armağanı tecrübe etmek ve ondan faydalanmak için Tanrı’nın gerçeğini “kuşanmalılar.” Onlar Tanrı’nın gerçeğinin onlara sahip olup onları koruduğu kadar ona sahip değiller.

Pavlus daha sonra imanlıları göğüslerine “doğruluk zırhını” takmaya çağırıyor (1Se 5:8 ile karşılaştırın). Gerçeklik kemeri gibi onun kaynağı da ilahidir, ilahi savaşçı olarak üstlendiği işlevde Yahve’nin giydiği zırhın bir parçasıdır (Yşa. 59:17). Pavlus’un zamanında askerlerin kullandığı vücut zırhları zincirden (birbiri içine geçen küçük metal halkalar) metal pullardan (küçük birbiri üzerine binen tunç ya da demir pullar) ya da üst üste sıkıştırılmış demir plakalardan imal ediliyordu. Bu vücut zırhı ya da göğüslük bedenin yaşamsal organlarını düşmanın darbelerinden koruyordu. Benzer şekilde, imanlılar da Tanrı’nın koruyucu armağanı olan doğruluk sayesinde ruhsal korunmaya sahip olmalıdırlar. Pavlus Efesliler’de doğruluğu kutsallıkla, iyilikle ve gerçekle ilişkilendiriyor (Ef. 4:24, Ef. 5:9) ve onun diğer insanlara, özellikle de kilise üyesi olan kardeşlere olan davranışlarda adaletli ve doğru olma özelliği olduğunu düşünüyor.

`İyiliğin, kutsallığın ve gerçeğin bir koruma olabileceği düşüncesini kendi hayatınızda ne şekilde tecrübe ettiniz?`