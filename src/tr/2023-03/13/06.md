---
title:  Savaş Duasını Etmek
date:  21/09/2023
---

Pavlus savaş tavsiyesini sonlandırırken, imanlıları “bütün kutsallar için” (Ef. 6:18) ve aynı zamanda tutsak edilmiş elçi olan kendisi için askerler gibi kritik, devam eden bir yalvarış içinde bulunmaya teşvik ediyor (Ef. 6:19, 20). Bu yalvarışta bulunma çağrısı askeri betimlemelerin bir devamı olarak kabul edilebilir çünkü dua ederek Tanrı’ya (ya da tanrılara) yalvarmak eski zamanda savaş alanlarında sık karşılaşılan bir uygulamaydı. Kutsal Kitap’taki bir örnekten alıntı yapmak gerekirse: Yahaziel’in savaş tavsiyesini dinledikten sonra, “Yahuda halkıyla Yeruşalim’de oturanlar da RAB’bin önünde yere kapanıp O’na tapındılar” (2Ta. 20:18). Dua etmek silahlardan bir diğeri olmasa da, Pavlus’un savaş tavsiyelerinin ve askeri mecazının bölünmez bir parçasıdır.

Pavlus ilk iki dua talebinde, mektubunu okuyanlardan coşkunlukla, ısrarla ve sebatla “bütün kutsallar için” dua etmelerini istiyor (Ef. 6:18). Kilise kötülüğün güçleri karşısında yürüttüğü savaşta başarılı olacaksa, Ruh’un esinlediği dua aracılığıyla Tanrı’ya güven duymalıydı.

Pavlus’un ikinci dua talebi ise kendisi içindi: “benim için de dua edin” (Ef. 6:19). Tanrı’nın, doğru zamanda (“ağzımı her açtığımda”), doğru biçimde aktarmak (“cesaretle bildirebileyim”) ve en önemli konuyu, “Müjde’nin sırrını” duyurmak amacıyla doğru mesajı ona bağışlaması için (“bana gerekli söz verilsin diye”) imanlılardan dua etmelerini istiyor (Ef. 6:19). Bu son cümle, “açık sır” diyebileceğimiz şeyden, yani Tanrı’nın her şeyi kapsayan  “yerdeki ve gökteki her şeyi Mesih’te birleştirme” (Ef. 1:10) tasarısının bir belirtisi olarak, “yeni bir insan yaratarak” (Ef. 2:15, ayrıca bkz. Ef. 2:11-22) Yahudilerle birlikte Uluslardan olanları kurtarmak için Mesih aracılığıyla müdahale etmesinden bahsetmektedir (bkz. Ef. 3:1-13).

`Aşağıdaki Yeni Ahit’teki “dua çağrılarına” göz atın. Size en çok hangisi ilham veriyor? Neden? Luka 18:1-8, Flp. 4:6, Kol. 4:2, 1Se. 5:16–18.`

İmanlılar neden sıklıkla içten, gayretli dualar etmeye teşvik ediliyor? Pavlus’un ordu mecazı önümüze iki cevap koyuyor: (1) Bir dizi ruhsal düşmana karşı yürütülen savaş tehdidi korkunç ve gerçektir (2) Tanrı’nın ruhsal güç ve zafer vaatleri Pavlus’un askeri betimlemeleri aracılığıyla resmedilmektedir (Ef. 6:10-17). İçten ve gayretli dua etmek, bu vaatleri dikkatle dinlememiz için, onları kutlamamız ve lütfunun kaynakları için O’na teşekkür etmek için fırsat sunmaktadır.