---
title:  Ek Çalışma
date:  22/09/2023
---

`Pavlus’un kendisini “zincire vurulmuş elçi” diye tanımlaması ne önem taşıyor? (Ef. 6:20).`

Savaş zamanlarında elçiler zor görevler üstlenirlerdi bu sebeple Pavlus’un kendisini tanımlama biçimi onun asker mecazının bağlamına uyuyor. Elçiler, temsil ettikleri ülkenin ya da kişinin durumuna göre muamele görüyorlardı. Yani evrenin Üstün Hükümdarı’nın elçisi olan Pavlus’un mevkisiyle, zincire vurulmuş olmasıyla belirtilen gördüğü saygısızlık tam bir tezat teşkil etmektedir. Fakat o dönemde elçiler boyunlarına mevkilerini gösteren zincir kolyeler taktıkları için, Pavlus’un zincirden bahsetmesi biraz da ironi olabilir. O bu ironiyle kendi zincirini “seçkinlik belirttiği için giydiği bir nişan olarak görüyor olabilir”—David J. Williams, Paul’s Metaphors: Their Context and Character [Bağlamları ve Özellikleriyle Pavlus’un Mecazları] s. 152.

**Tartışma Soruları**

`1.  Bölünmüş ve savaşta olan bu dünyada, sizin köşenizde “barış için savaşmak” sizin için ve topluluğunuz için ne anlama geliyor? Gittikçe artan bir şekilde saldırganlık ve şiddetle nitelenen dünyamızda, nasıl barışın aracıları olabiliriz?`

`2. Sizin bulunduğunuz yöne hangi belirgin “ateşli oklar” fırlatılıyor? Onları ortadan kaldırmak için “iman kalkanının” yerinde olduğundan nasıl emin olabilirsiniz?`

`3. Bazen “dua savaşçılarından” bahsediyoruz. Efesliler 6:18-20 ayetlerine dayanarak “dua görevini” nasıl yerine getirebiliriz?`

`4. Büyük mücadelenin savaş alanında yara almış olan kişilere nasıl davranmalıyız? Savaş kızıştığında korkup kaçan ya da açıkça düşmana teslim olan Hristiyan imanlıya nasıl davranmalıyız?`