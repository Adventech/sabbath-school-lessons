---
title:  Kutsal Ruh’tan Anlayış Edinmek
date:  10/07/2023
---

`“Ben de sizin için sürekli şükrediyor, sizi dualarımda hep anıyorum. Rabbimiz İsa Mesih’in Tanrısı, yüce Baba, kendisini tanımanız için size bilgelik ve vahiy ruhunu versin diye dua ediyorum” (Ef. 1:16, 17).`

Pavlus dualarından bahsederken Tanrı’nın tahtından istediği çok önemli bir talebi olduğunu belirtiyor. Kutsal Ruh’un ihtida ettikleri anda imanlıların yaşamına gelmiş olduğunu daha önce açıklamıştı (Ef. 1:13, 14). Pavlus burada da İsa’yı daha derinden anlamak için (“kendisini tanımanız için” Ef. 1:17) gerekli olan ruhsal kavrayışı sağlaması için Ruh’un yeni bir bereketini talep ediyor.

`Pavlus Kutsal Ruh’un hangi üç konuda imanlılara özel bir kavrayış sağlaması için dua ediyor? Bkz. Ef. 1:17-19.`

Pavlus, “O’nun çağrısından doğan umut” (Ef. 1:18) konusunda onlar adına kavrayış için dua ederken, onların kurtuluşu için Tanrı’nın zaten gerçekleştirmiş olduğu işlerin (Ef. 1:3-9, 11-13) ve onlar için tasarladığı görkemli geleceğin (Ef. 1:10, 14) farkında olmaları için de dua ediyor.

O’nun “kutsallara verdiği mirasın yüce zenginliği” (Ef. 1:18) konusunda kavrayış için dua ederken, bir Eski Ahit kavramı olan imanlıların Tanrı’nın mirasçıları olması konusunu hatırlatıyor (Yas. 9:29, Yas. 32:9, Zek. 2:12 ayetlerini Ef. 1:11 ile karşılaştırın). Pavlus, onların sadece Tanrı’dan miras almakla kalmadıklarını, aynı zamanda O’nun mirasçısı olduklarını ve O’nun için çok değerli olduklarını anlamalarını istiyor.

Pavlus O’nun “etkin olan kudretinin aşkın büyüklüğü” (Ef. 1:19) konusunda ruhsal anlayış için dua ediyor ayrıca Kutsal Ruh’un, Tanrı’nın kudretinin muazzam büyüklüğü konusunda yeni bir anlayış getireceğini ve onların yaşamlarında bunu hayata geçireceğini hayal ediyor.

Bu duaların her birinde Pavlus bu insanların kendi başlarına onlara İsa’da verileni tecrübe etmelerini istiyor.

`O’nun “etkin olan kudretinin aşkın büyüklüğünü” nasıl daha iyi tecrübe edebilirsiniz? Bu, gündelik yaşamda ne anlama gelmektedir?`