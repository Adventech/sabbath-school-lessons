---
title:  Yüceltilen İsa’nın Kudreti
date:  08/07/2023
---

### Konuyla İlgili Metinler
Ef. 1:15–23; Ef. 3:14–21; 1Se. 5:16–18; Yas. 9:29; 1Ko. 15:20–22; Mez. 110:1.

> <p>Hatırlama Metni</p>
> “O’nun çağrısından doğan umudu, kutsallara verdiği mirasın yüce zenginliğini ve iman eden bizler için etkin olan kudretinin aşkın büyüklüğünü anlamanız için, yüreklerinizin gözleri aydınlansın diye dua ediyorum. Bu kudret, Tanrı’nın, Mesih’i ölümden diriltirken ve göksel yerlerde sağında oturturken O’nda sergilediği üstün güçle aynı etkinliktedir” (Efesliler 1:18-20).

Öyle anlaşılıyor ki insanlar güce doymuyor. Örneğin, otomobil üreticisi Devel Motors, Devel Sixteen adını verdikleri yeni modellerinin prototipini tanıttı. Bu araç 16 silindirli, 12.3 litre hacminde ve 5000 beygir güç üreten bir motora sahip. O da mı yetmedi? Peterbilt aracına bakalım; üzerinde üç adet Pratt & Whitney j34-48 jet motoru bulunuyor. Bu araç 36.000 beygir gücünde, 6 saniyede 400 metre yol yapıyor ve 600 kilometre hıza ulaştıktan sonra durması için üzerinde bulunan iki adet paraşüt açılıyor.

Öte yandan, Pavlus toplumlarının çeşitli güçlerine ve ilahlarına özenme ayartısıyla karşı karşıya bulunan Efes’teki imanlıların, Kutsal Ruh aracılığıyla Tanrı’nın Mesih’te onlara sağladığı kudretin muazzam büyüklüğünü tecrübe etmeleri için dua ediyor. Bu ilahi kudret beygir gücüyle ya da büyüyle ölçülemez fakat evreni değiştiren dört kurtuluş tarihi olayında görülmektedir: (1) İsa’nın ölümden diriltilmesi; (2) O’nun Tanrı’nın tahtına yükseltilmesi; (3) Her şeyin Mesih’e bağımlı kılınması; (4) Mesih’in her şeyin üzerinde baş olarak kiliseye verilmesi (Ef. 1:19-23).

İmanlılar, bu dört olayı göz önünde bulundurduklarında, Tanrı’nın onların faydası için ortaya koyduğu gücün kapsamının ne kadar muazzam olduğunu kavramaya ve tecrübe etmeye başlayabilirler.

_*15 Temmuz Sebt Günü’ne hazırlık için bu haftanın konusunu çalışın._