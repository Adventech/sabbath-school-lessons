---
title:  Ek Çalışma
date:  14/07/2023
---

“Mesih göğün kapılarından geçtiğinde, meleklerin tapınmaları arasında tahta oturdu. Bu tören biter bitmez, Kutsal Ruh zengin ölçüde öğrencilerin üzerine indi ve Mesih gerçekten yüceltildi, hatta ezelden beri Baba’yla birlikteyken sahip olduğu görkemle kuşandı. Pentikost Günü’ndeki dökülüş, Kurtarıcı’nın taç giyme töreninin tamamlandığına dair Göğün bildirisiydi. O, verdiği vaade göre, Kendisinin rahip ve kral olarak gökte ve yerde tüm yetkiyi aldığına ve kendi halkının üzerinde Meshedilmiş Olan olduğuna dair bir işaret olarak, izleyicilerine gökten Kutsal Ruh’u göndermişti.”—Ellen G. White, Elçilerin İşleri, s. 34.

“Baba Oğlu’nu sevgiyle kucaklar ve ‘Tanrı’nın bütün melekleri O’na tapınsın’ diye emir verir. İbraniler 1:6.

“Tüm yöneticiler, krallar ve güç sahipleri tarifsiz bir sevinçle Yaşam Prensi’ne tanıklık ederler. Melekler önünde yere kapanırlar övgü dolu ilahiler söylerler. ‘Kuzu’nun gücü, zenginliği, bilgeliği ve kudreti, saygıyı, yüceliği ve övgüyü almaya layıktır.’ Vahiy 5:12.

“Tüm gökyüzü, meleklerin zafer ezgileriyle ve Kurtarıcı’yı yücelten ilahileriyle yankılandı. Sevgi galip gelmişti. Kaybolan şey yeniden bulunmuştu. ‘Övgü, saygı, yücelik ve güç sonsuzlara dek taht üzerinde oturanın ve Kuzu’nun olsun!’ Vahiy 5:13.”—Sevgi Öğretmeni, s. 820.

**Tartışma Soruları**

`1. Mesih’in yüceltilmesinde “şimdi” ve “henüz değil” durumları üzerinde kafa yorun. İsa hangi anlamda “şimdiden,” her şeyin Rabbi’dir ve kötü güçler de O’na boyun eğmiş durumdadır? Ve hangi anlamda her şey üzerindeki tam egemenliği geleceğe doğru bakmaktadır–yani “henüz değildir”? (Bkz. 1Ko. 15:24-28.)`

`2. Siz ne ölçüde Mesih’in her şey üzerindeki egemenliğinin ışığında yaşam sürüyorsunuz? Ya da ne ölçüde diğer güçlerin ya da yetkileri gitgide azalmakta olan bu düşkün kuvvetlerin yetkisi altında yaşıyorsunuz? Hangisinin hangisi olduğunu nasıl anlıyorsunuz ve kesinlikle yenilgiye uğratılmış olsalar da dünyamızda hâlâ etkili olan kötülüğün bu güçlerinden nasıl uzaklaşabilirsiniz?`