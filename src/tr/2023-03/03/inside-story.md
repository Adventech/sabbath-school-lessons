---
title:  Üç Kitap, Bir Cevap
date:  14/07/2023
---

_John Bradshaw Tarafından_

Çocukken cevabını bulamadığım birçok sorum vardı. Neden günahlarımı bir rahibe itiraf etmem gerekti? İsa duamı kesinlikle duyabilecekken neden azizlere dua edeyim? Tanrı insanları sonsuza kadar cehennemde yakar mı?

Kiliseye gitmekten zevk alıyordum ve İsa'ya inanmaktan mutluydum. Ancak kiliseye gitmek soruları çözmedi. Birçok kiliseye katıldım. Her kilise Kutsal Kitap'a inandığını iddia ediyordu ama hiçbiri sorularıma cevap verememişti.

16 yaşımdayken bir abim bana bir kitap verdi. Garip şeyler yapan başka bir kiliseye katılmıştı - cumartesi günleri kilise mi? - ama bu değişiklik ona oldukça iyi gelmiş gibi görünüyordu. Mutluydu, bu da kitabın okumaya değer olabileceğini düşünmeme neden oldu. Tarih ve kehanet üzerine olduğunu söylediği kitabı okuyacağıma söz vermiştim ama giriş kısmından öteye gidememiştim.

Birkaç yıl sonra bana kitabı okuyup okumadığımı sordu ve ona kitabı okumadığımı söylediğimde bana bir tane daha verdi. Bunu okuyacağıma dair ona güvence verdim. Bu sefer birinci sayfadan başladım. Çoğunu okudum. Birinci sayfanın çoğunu yani. Kitabı daha sonra okumak niyetiyle bıraktım ama bir daha elime almadım.

Aradan yıllar geçti. Kendi ülkem olan Yeni Zelanda'dan ayrılmış, İngiltere'de yaşamaya başlamıştım. İrlanda'ya yaptığım bir gezide, Tanrı ile anlamlı bir ilişki bulma umuduyla kiliseye gittim. Ama oradan ayrılırken, Tanrı'ya "Sen bana gerçeği gösterene kadar bir daha asla kiliseye gitmeyeceğim!" dedim.

Londra'ya döndüğümde bir paket beni bekliyordu. Abime bana iki kez verdiği kitabı nerede bulabileceğim konusunda bir fikri olup olmadığını sormuştum. Birkaç kitapçıya baktım ama bulamadım. Ve gelen postada hayatımı değiştirecek olan kitabın üçüncü nüshası vardı, The Great Controversy (Büyük Çarpışma). Bu kez kitabın ortasından okumaya başladım ve sonuna geldiğimde başa dönüp kaçırdıklarımı okudum. Sadece Kutsal Kitap’ın derin kehanetlerini açıklamakla kalmayan, aynı zamanda beni İsa ile buluşturan bir kitapta Tanrı'nın Sözü’nün gücüyle karşılaştım. Operatöre yapılan bir çağrı beni Londra'daki bir kiliseye bağladı ve böylece İsa ile yürüyüşüm ciddi bir şekilde başladı.

Kurtuluş planına dair yeni lütuflar ve içgörüler bulmaya devam ettiğimi fark ettiğim için hâlâ The Great Controversy’i okuyorum. Kutsal Kitap’tan başka hiçbir kitabın hayatım üzerinde daha büyük bir etkisi olmadı.

2023 ve 2024’te, The Great Controversy'nin toplu tanıtım ve dağıtımında küresel kiliseye katılın. Daha fazla bilgi için greatcontroversyproject.com adresini ziyaret ediniz veya pastörünüze sorunuz.

John Bradshaw, bir Adventist televizyon kuruluşu olan “It Is Written” programında hem konuşmacı, hem de direktördür.