---
title:  Dua ve Şükran
date:  09/07/2023
---

Pavlus, Efes’teki imanlıların İsa’ya imanda ve birbirlerine karşı sevgide geliştiklerine dair aldığı haberlerden sonra (belki de Tihikos’un verdiği haberlerdi bunlar, Ef. 6:21, 22),  motive olarak onlara, onlar için nasıl dua ettiğini anlatıyor.

`Pavlus’un Efesliler’e Mektup’ta bulunan iki dua açıklamasını karşılaştırın–Efesliler 1:15-23 ve Efesliler 3:14-21. Bu iki açıklamada hangi konular ortaktır?`

Bazen dua ederken ki ruh halimiz kasvetli oluyor, o sorun ya da şu problem hakkında kederlenip duruyoruz. Oysa Pavlus’un Efesliler’deki dua açıklamaları, duanın esas dilinin şükretme olduğunu söylüyor. Tanrı’nın bereketlerini toplar ve onlar için O’na teşekkür ederiz. Zor durumlarda Tanrı’nın iş başında olduğunun farkına varmaya çalışırız ve yaşamlarımızdaki dönüştüren varlığı için O’nu överiz. Göğe alınmış İsa’nın lütfunu ve kudretini kutlar (Ef. 1:20-23), etki alanımızda bulunan kişileri bereketlediği için O’na teşekkür ederiz. Pavlus’a göre duanın dönüştüren gizemi şudur: Dua övgü ve şükretmenin anahtarıdır.

Pavlus ayrıca şöyle diyor, “ben de sizin için sürekli şükrediyor, sizi dualarımda hep anıyorum” (Ef. 1:16;  ayrıca bkz. Flp. 1:3, 4; 1Se. 1:2 ve 1Se. 5:16–18).

“Sürekli şükretmek” aslında ne anlama geliyor (1Se 5:17)? Sürekli olarak Tanrı’nın önünde diz çöküp dua etmemiz anlamına geliyor olamaz. Şu anlama geliyor: Tanrı’nın Ruhu tarafından bereketlenmiş olan bizler, Tanrı’nın varlığı ve kudretine açık yüreklerle, O’na şükretmek için işaretler arayarak yaşamın içine dalarız. Bu, yaşamın meselelerini Tanrı’nın varlığında ilerletmeye ve yaşamın karşımıza çıkardığı beklenmedik gelişmelerde ilahi tavsiye aramaya hazır olma anlamına gelmektedir. Bu, Tanrı’ya yabancılaşmış biçimde değil, O’na bağlılık içinde, ilahi yönlendirmeye her zaman açık olarak yaşamak anlamına gelmektedir.

Biz duayı genelde bir ayrıntı, öğrenciliğin, sadece müsait olduğumuz zaman gerçekleştirdiğimiz bir eklemesi olarak görüyoruz. Pavlus ise başka bir görüş ortaya koyuyor. Pavlus, Efes’teki imanlılar için dua etme görevini ciddiye alıyor, bunu da onlar için şükrederek (Ef. 1:16; Ef. 1:3-14 ile karşılaştırın) ve onlar için arabuluculuk ederek (Ef. 1:17-23; Ef. 3:14-21 ile karşılatırın) gerçekleştiriyor. Onun için dua etmek Hristiyan imanı için çok önemli hatta en önemli şeydir. Bu ayetler, dua etmek için harekete geçiren bir çağrı, her birimiz için kendi “dua hizmetimizi” Pavlus’un dua etmeye olan adanmışlığının ışığında gözden geçirme daveti olarak işlev görüyor.

`Dua ederken, şükretmeniz gereken şeyler için, her seferinde Tanrı’ya şükretmek neden çok önemlidir?`