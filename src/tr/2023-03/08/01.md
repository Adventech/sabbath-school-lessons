---
title:  Mesih’in Şekillendirdiği Hayatlar ve Ruh’un İlham Ettiği Konuşma
date:  12/08/2023
---

### Konuyla İlgili Metinler
Ef. 4:17-32; Kol. 3:1–17; Zek. 3:3–5; Zek. 8:16; Yşa. 63:10; Rom. 8:16, 26, 27.

> <p>Hatırlama Metni</p>
> “Önceki yaşayışınıza ait olup aldatıcı tutkularla yozlaşan eski yaradılışı üzerinizden sıyırıp atmayı, düşüncede ve ruhta yenilenmeyi, gerçek doğruluk ve kutsallıkta Tanrı’ya benzer yaratılan yeni yaradılışı giyinmeyi öğrendiniz” (Efesliler 4:22-24).

Jose Antonio, İspanya’nın Palma kentinde evsiz bir adam olarak yıllar boyunca sokaklarda yaşadı. 57 yaşındaydı fakat kırlaşmış, dağınık saçlarıyla ve sakalıyla, olduğundan daha yaşlı gösteriyordu. Bir gün, bir berber dükkanı işleten Salva Garcia yanına yaklaştı ve ona baştan aşağı bakım yapmayı teklif etti.

Jose berber koltuğuna oturduğunda etrafını saran çalışkan bir ekip onun saçını sakalını kesti, yıkadı şekil verdi. Sonra da Jose yeni ve şık kıyafetlere kavuştu. Sıra sonucu görmeye gelmişti! Jose bir aynanın karşısına geçtiğinde gözyaşlarına hakim olamadı. “Bu ben miyim? Çok farklı görünüyorum; kimse ben olduğumu anlıyamayacak!” Sonrasında şöyle diyecekti, “O gün olan sadece görünümde bir değişiklik değildi, aslında hayatımı değiştirdi.”

Efesliler 4: 17-32 ayetlerinde Pavlus imanlıların baştan aşağı bir dönüşüm yaşadıklarını savunuyor. Eski benliklerini bırakmış, yeni kimliklerini benimsemişlerdi. Fakat bu Jose’nin yaşadığı gibi sadece görünüşten ibaret bir dönüşüm değildi. “Düşüncede ve ruhta yenilenmiş,” “gerçek doğruluğu ve kutsallığı” hayata geçirmişlerdi (Ef. 4:23, 24). Bu baştan aşağı bir değişimdi.

_*19 Ağustos Sebt Günü’ne hazırlık için bu haftanın konusunu çalışın._