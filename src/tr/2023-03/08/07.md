---
title:  Ek Çalışma
date:  18/08/2023
---

Siz ve kilisenin her üyesi aşağıdaki gibi bir taahhütlerde bulunup taahhüdünü yerine getirse, topluluğunuz nasıl bir değişim geçirirdi?

- Yedinci Gün Adventist Kilisesi ailesi içinde ve dışındaki etkimin olumlu, canlandırıcı, iman geliştirici ve maneviyat güçlendirici olmasını diliyorum (Ef. 4:39).
- Mesih’in birlik ve sevgi çağrılarını hatırlayarak, yanlış yaptıklarını düşündüğüm kişilerin hatalarını işaret etmek yerine, iyi ve doğru olduğunu düşündüğüm şeyleri söyleyen ve yapanları doğrulamak için çaba sarf edeceğim (Yu. 13:34, 35; Yu. 17:20–23; Ef. 4:1–6; 1Se. 5:9–11).
- Biriyle fikir ayrılığına düştüğümde, imanlı kardeşime saygı duyduğumu açıkça göstereceğim. Onun dürüst ve Mesih’e adanmış olduğunu varsayacağım. Farklı düşüncemi katı bir şekilde değil nazikçe belirteceğim (Ef. 4:31, 32).
- Sevinç içinde yaşayacağım, Mesih’in dönüşünü beklerken kilisedeki kardeşlerimi kuvvetlendirmek ve desteklemek için her fırsatı değerlendireceğim (Ef. 4:29, 30; Gal. 6:2; İbr. 10:24, 25).

**Tartışma Soruları**

`1. Efesliler’e Mektup’ta, Pavlus’un Tanrılık’ın üç üyesinin insanlığın kurtuluşu için nasıl yakın ilişki içinde çalıştığını açıkladığı 11 ayeti gözden geçirin. Bu tekrarlanan vurgu Tanrılık’ı kavrayışımızı nasıl şekillendiriyor? Ef. 1:3–14, Ef. 1:15–23, Ef. 2:11–18, Ef. 2:19–22, Ef. 3:1–13, Ef. 3:14–19, Ef. 4:4–6, Ef. 4:17–24, Ef. 4:25–32, Ef. 5:15–20, Ef. 6:10–20 (burada “Rab” Ef. 6:10 ile kastedilen Mesih’tir).`

`2. Pavlus’un Hristiyan konuşması konusundaki tavsiyesi (Ef. 4:25-32), sıklıkla siber zorbalık ve isimsiz sosyal medya karakterlerini linç etmek için kullanılan “bilgisayar ortamındaki iletişim” çağında nasıl hayata geçirilebilir?`