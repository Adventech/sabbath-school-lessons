---
title:  'Kutsal İyileşme: Bölüm 5'
date:  18/08/2023
---

_Andrew McChesney Tarafından_

Almira, ailesine bir Yedinci Gün Adventisti olma kararından bahsetti. Ayrıca onlara doğaüstü üzerine yasak dersleri aldığından, ona dadanan kötü ruhtan ve uzunca süre yakasını bırakmayan kabuslardan bahsetti.

Annesi ağladı. "Eğer kilise sana yardım edecekse, git kızım," dedi.

Almira, vaftizinden sonra bu kötü ruh bir daha asla onu rahatsız etmedi.

Bugün, 46 yaşındaki Almira H. Yalysheva, Rusya'daki Zaoksky Adventist Üniversitesi'nde dilbilim öğretmenidir. 1990'ların sonunda Zaoksky'de okurken tanışıp evlendiği eşi Kemil K. Yalyshev, bir pastördür ve üniversitede öğrenci işlerinden sorumlu başkan yardımcısıdır. Çift, üniversitede çalışmaya başlamadan önce, 10/40 penceresinin bir parçası olan Rusya'nın Kuzey Kafkasya bölgesindeki Hristiyan olmayan insanlara on yıl misyonerlik yaptı. Daha yakın bir zamanda çift, Filipinler'deki Adventist Uluslararası İleri Araştırmalar Enstitüsü'nden (AIIAS) yüksek öğrenim derecesi aldı.

Almira da bir anne ve evde büyüden bahseden tüm çocuk çizgi filmlerini ve kitaplarını yasaklayan bir kuralı var. Kötü ruhlarla kendi deneyiminden sonra, iyi ya da kötü sihir diye bir şeyin olmadığına inanıyor. Tüm sihir ve onun gibi şeyler, Şeytan'a ve onun kötü güçlerine kapı açar, dedi. Bazen bir ebeveyn ona “Çizgi film izlemezlerse çocuklarım arkadaşlarıyla ne hakkında konuşacak?” Onlara, eğer evlerinde bir ekran olmasını seçerlerse hayvanlar ve doğa hakkındaki belgeseller de dahil olmak üzere izleyecek ve tartışacak daha ilginç şeyler olduğunu söyler.

Almira'nın kız kardeşi Faniya bir Adventisttir ve babaları da, vefat etmeden önce Şabat günü onlarla birlikte tapınmıştır. Şimdi 75 yaşında olan anneleri ise düzenli olarak Kutsal Kitap’ı ve Ellen White'ın yazılarını okuyor. Almira'nın doğaüstü derslerle iyileştirmeyi umduğu baş ağrıları artık yok. Almira vaftiz edildikten sonra kiliseden eve sağlık dergileri getirmeye başladı.

Annesi, getirdiği degileri okudu ve yavaş yavaş yaşam tarzı değişti. Bir zamanlar sadece siyah çay içen bir kadın, içeceğini taze suyla değiştirdi ve fiziksel olarak aktif hale geldi. Baş ağrıları gitti. Almira'nın arzusu yerine geldi ama en başta beklediği şekilde değildi. Annesi iyileşti.

Almira, “Hayatımı İsa'ya vermek için attığım cüretkar adım hayatımı değiştirdi. Şımarık, bencil bir kıza İsa'nın eli ayağı olma ayrıcalığı verilmiştir. En büyük arzum O'na kulluk etmektir.”

Bu misyon öyküsü, Yedinci Gün Adventist Kilisesi'nin "IWillGo!" stratejik planının 2 Numaralı Görev Hedefini göstermektedir: "10/40 Penceresinde ... Adventistlerin erişimini güçlendirmek ve çeşitlendirmek." Daha fazla bilgi için:  IWillGo2020.org.