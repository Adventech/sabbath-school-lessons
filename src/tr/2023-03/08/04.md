---
title:  Birliği Oluşturan, Lütufla Dolu Konuşma
date:  15/08/2023
---

`Pavlus’un imanlıların konuşmaları konusundaki öğütlerle dolu sözlerinden hangisi şu anda sizin için en önemlisi? Neden? (Ef. 4:25-29).`

Pavlus, Efesliler 4:25-32 ayetlerinde ısrarla ilginç bir ifade biçiminden faydalanıyor. Efesliler 4:25 ayetinde bunun bir örneğini görüyoruz: Önce yasaklayıcı bir buyruk (“yalanı üzerinizden sıyırıp atın”); ardından olumlayıcı bir buyruk (“her biriniz komşusuna gerçeği söylesin”) ve son olarak da bir gerekçe (“Çünkü hepimiz aynı bedenin üyeleriyiz” yani şöyle demek istiyor, “tek bir bedeni oluşturan parçalar olduğumuz ve o tek bedenin parçaları olarak birbirimizle yakından ilişki içinde olduğumuz için”). Pavlus’un “gerçeği söyleyin” uyarısı, incelikten yoksun bir şekilde ezberden okunan gerçeklerle diğer kilise üyelerinin karşısına çıkma çağrısı değildi. Pavlus, esenliği beslemek için gerçeği söylemeyi öğütleyen Zekeriya 8:16 ayetini ima ediyor.

Pavlus, Efesliler 4:31 ayetinde öfkeyi ve öfkeyle konuşmayı yasakladığı için, Efesliler 4:26 ayetindeki sözleri kilise içinde öfkelenilmesine izin veriyor değildir. Pavlus yine de öfkenin olabileceğini kabulleniyor fakat şu düşünceyle öfkenin ifade bulmasına sınır getiriyor: “Öfkelendiğinizde, onun günah işlemenize yol açmasına izin vermeyin.”

Pavlus konuşma konusundaki sözlerine hırsızlar hakkındaki yasaklayıcı buyruğuyla bir ara veriyor: “Hırsızlık eden artık hırsızlık etmesin” (Ef. 4:28). Onun yerine, “kendi elleriyle iyi olanı yaparak emek versin” (Ef. 4:28; ayrıca bkz. 1Ko. 4:12, 1Se. 4:11) ve gerekçe de şudur ki, “böylece ihtiyacı olanla paylaşacak bir şeyi olsun” (Ef. 4:28). Pavlus’un hırsızlar hakkındaki sözlerini buraya eklemesinin sebebi, belki de Elçilerin işleri 5:1-11 ayetlerindeki Hananya ve Safira öyküsünde açıklandığı üzere, hırsızlık ve yanıltıcı sözler söylemek arasındaki bağlantıdır. Pavlus’un, Mesih’in dönüştürme gücüne olan inancı o kadar kuvvetli ki, hırsızların iyilik yapan kişiler olacaklarını öngörüyor!

Pavlus daha sonra, “ağzınızdan hiç kötü söz çıkmasın”(Ef. 4:29) diye buyuruyor. Bu, yıkıcı bir sözün, zarar verme işini gerçekleştirmek için dudaklara olan görünürde durdurulamaz yolculuğunu tarif ediyor. Olumlu tarafından ise, Pavlus herhangi olumsuz ifadeye sadece engel olunduğunu değil, şu üç özelliğe sahip bir ifadeyle değiştirildiğini hayal ediyor: (1) “işitenler yararlanmalı,” (2) “ihtiyaca göre” olmalı” ve (3) “başkalarının gelişmesine yaramalı” (Ef. 4:29). Keşke tüm sözlerimiz buna uygun olsa!