---
title:  Kızgınlık Değil, İyi Yüreklilik
date:  17/08/2023
---

Pavlus “kurtuluş gününden” (Ef. 4:30) bahsederek, mektubunu okuyanları Mesih’in ikinci gelişi bağlamında konuşmalarını gözden geçirmeye davet etmişti. O halde Efesliler 4:31, 32 ayetlerinin, biz bu büyük olaya yaklaşırken konuşmalara dikkat edilmesi konusundan bahsettiği düşünülebilir.

`Mesih’in dönüşü ışığında, konuşmayla ilgili hangi tavırlar ve davranışlardan vazgeçmeliyiz? Hangi tavır ve davranışları benimsemeliyiz? Ef. 4:31, 32.`

Pavlus, Efesliler 4:17-32 ayetlerindeki son uyarısında yine yasaklayıcı bir buyrukla başlıyor ve bu sefer “sizden uzak” olması gereken altı kötülüğü tanımlıyor (Ef. 4:31); ardından da, iyi yürekli, şefkatli ve bağışlayıcı olmayı buyuran olumlayıcı bir buyruk ve gerekçesi geliyor (Ef. 4:32). İmanlılar, “Tanrı sizi Mesih’te bağışladığı gibi” birbirlerini bağışlamalıdırlar (Ef. 4:32). Altı kötülük listesi “her kötü niyet” ve “her türlü kin” gibi her şeyi kapsayan ifadelerle başlıyor. Ve daha sonra da dört tane daha ifade ekleniyor: “öfke,” “kızgınlık,” “bağrışma” ve “iftira” (Ef. 4:31).

Bunlardan sonuncusu Grekçeye blasphemia sözcüğüyle tercüme edilmiştir ve aslında Tanrı’ya karşı alçaltıcı söz söylemek anlamına gelir. Fakat bu Grekçe sözcük aynı zamanda Tanrı’yı ve diğer insanları karalayan, “iftira” ya da “kötü konuşma” sözlerini ifade eder. Listede, tavırlar (hoşnutsuzluk, kızgınlık, öfke) sanki galeyana gelip öfkeli konuşmaya (bağrışma, iftira) yol açıyor gibi. Özünde, Pavlus Hristiyan konuşmasını sivilleştiriyordu. Öfkeli sözler söylenmesine yol açan tavırlar ve ondan faydalanan belagat taktikleri Hristiyan envanterinden kaldırılmalıydı. Hristiyan toplumu ancak bu şeylerin bir kenara bırakıldığı yerde gelişebilir, kilisenin birliği ancak orada beslenebilirdi (Ef. 4:1-16 aile karşılaştırın).

Fakat kötü konuşmalar değiştirilerek baskılanıp gizlenmemelidir. Mesih’in ailesindeki –ve aynı zamanda dışındaki– konuşmalarımız ve davranışlarımız öfkeden değil nezaketten, yumuşak kalplilikten ve en yüksek standarttaki bağışlayıcılıktan, Tanrı’nın Mesih’te bize sunduğu bağışlayıcılıktan beslenmelidir (Ef. 4:32). Pavlus “dikey bağışlayıcılığın” (Tanrı’nın bize sunduğu bağışlamanın), “yatay bağışlayıcılığa” (birbirimizi bağışlamamıza) örnek olması gerektiğini söylüyor (Kol. 3:13 ayetini; Mat:6:12, 14, 15 ayetleriyle karşılaştırın).

`Sözlerinizin–ne kadar güçlü olduğunu düşünün. Onların canlandırıcı, yüreklendirici ve iman geliştirici olmasını nasıl sağlayabilirsiniz?`