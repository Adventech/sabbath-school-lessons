---
title:  Işığın Çocukları Olarak Yürümek
date:  21/08/2023
---

Pavlus şöyle yazıyor, “Hiç kimse sizi boş sözlerle aldatmasın. Bu şeylerden ötürü Tanrı’nın gazabı söz dinlemeyenlerin üzerine gelir” (Ef. 5:6).

Pavlus utanmadan ya da pişman olmadan çeşitli günahlar işleyenleri, fuhuş yapanları, pisliğe düşkün olanları ya da açgözlü kişileri tanımlamıştı (bkz. Ef. 5:5). Ve açık sözlü bir değerlendirmede bulunmuştu: Mesih’te olanlar ve kaderlerinde O’nun gelecekteki krallığına ortak olmak olanlar, olmayanlar gibi davranmamalıdırlar (Ef. 5:5). Şimdi de “boş sözlerin” etkisi onu endişelendiriyordu; yani imanlılar açık seçik sözlerle cinsel günahların yasak olmadığına inandırılabilir ve hatta bu günahları işlemeye çekilebilirdiler (Ef. 5:6). Pavlus bu kadar aldanmış olmanın Tanrı’nın son zaman yargısını tehlikeye attığını, “Tanrı’nın gazabı[’nın] söz dinlemeyenlerin üzerine” geleceğini söyleyerek uyarıyor (Ef. 5:6).

“Tanrı’nın gazabı” ifadesi zorlayıcı bir ifadedir. Onun Tanrı’nın gazabı ya da öfkesi olması, olağan aksi insan değişkenliğiyle bir zıtlık içinde olduğunu düşündürüyor (Ef. 4:31 ile karşılaştırın). O, uzun zamandır tahammül gösteren ve haklı olan Tanrı’nın önemsiz bir suça gösterdiği hiddetli tepki değil, inatla kötülüğe bağlanmaya verdiği adaletli karşılıktır. Dahası, ilahi gazaptan genellikle Tanrı’nın gelmekte olan hükümleriyle ilgili esinlenmiş, Kutsal Kitap uyarıları bağlamında bahsedilmektedir (örn. Va. 6:12–17, Va. 16:1–16, Va. 19:11–16). Tanrı gelmekte olan hükümleriyle ilgili uyarıda bulunuyor. Bu bir lütuf eylemidir çünkü insanlar “doğal olarak… gazap çocukları” (Ef. 2:3) oldukları için bu hükümlere tabidirler.

`Pavlus neden imanlıları günahkarlarla ortak ya da paydaş olmamaları için uyarıyor? (Ef. 5:7-10).`

Pavlus, “ışık çocukları olarak yaşayın” (Ef. 5:8) diye uyarıyor ve ardından başka bir buyrukla devam ediyor: “Rab’bi neyin hoşnut ettiğini ayırt edin” (Ef. 5:10). Putperestler “fuhuş, ahlaksızlık ya da açgözlülük” (Ef. 5:3) yoluyla mutluluk arıyordu. İmanlıların amacı ise tamamen farklıydı, onlar kendilerini değil Tanrı’yı mutlu etmeye çalışıyorlardı (“hoşnut etmek” ya da “makbul” anlamlarına gelen aynı Grekçe sözcüğü, euarestos sözcüğünü kullanan Rom. 12:1, 2Ko. 5:9, İbr. 13:21 ayetleriyle karşılaştırın). İmanlı, Mesih’in Kendisini kurban etmesini yansıtmayı amaçlamaktadır, (“Mesih bizi nasıl sevdiyse ve bizim için kendisini… nasıl Tanrı’ya sunduysa, siz de öylece sevgi yolunda yürüyün” Ef. 5:2).

`Günümüzde sakınmamız gereken “boş sözlerden” bazıları nelerdir?`