---
title:  Fırsatı Değerlendirmek
date:  23/08/2023
---

Pavlus Efesliler 5:1-20 ayetlerini iki grup tavsiyeyle sonlandırıyor ve böylelikle bu bölümü cinsel saflık konusundaki endişelerini tekrarlayarak tamamlamış oluyor; Efesliler 5:15-17 ayetlerindeki tavsiyeler ve Efesliler 5:18-20 ayetlerindeki tavsiyeler. Pavlus’un ilk tavsiyesi bir uyarıyla başlıyor, “nasıl yaşadığınıza çok dikkat edin. Bilgelikten yoksun olanlar gibi değil, bilgeler gibi yaşayın” (Ef. 5:15) ve sonra da şu sözlerle aynı düşüncesini tekrarlıyor, “bunun için akılsız olmayın, Rab’bin isteğinin ne olduğunu anlayın” (Ef. 5:17). İkisi arasında da bir “fırsatı değerlendirme” çağrısı bulunuyor (Ef. 5:16).

`Pavlus’un dindar, kavrayışlı bir bilgeliği yansıtacak şekilde bir hayat yaşama tavsiyesini düşünün (Ef. 5:15-17). Bilgelikten yoksun olanlar gibi yaşamakla “bilgeler” gibi yaşamak arasında ne fark var? Ayrıca “fırsatı değerlendirin” ne anlama geliyor?`

Efesliler’de Pavlus sık kullanılan bir Eski Ahit mecazı olan “yürümek” kavramını defalarca yaşam tarzı anlamında kullanıyor (Ef. 2:2, 10; Ef. 4:1, 17; Ef. 5:2, 8). Burada da maksatlı öğrenciliği teşvik etmek için aynı mecazı kullanıyor. Nasıl kötü ya da karanlık bir yolda yürürken “adımlarınıza dikkat etmek” zorundaysanız, imanlılar da “nasıl yaşadıklarına çok dikkat” etmeliydiler (Ef. 5:15). Efesliler 5:15 ayetinin, Efesliler 5:17’de bir benzeri bulunduğu için, bilgeler gibi yaşamanın ne anlama geldiğini öğrenmek amacıyla oraya bakabiliriz. Biz bilgeliği içeride aramıyoruz. Bilge olmak, “Rab’bin isteğinin ne olduğunu anlamak” amacıyla kendimizi aşmak anlamına geliyor (Ef. 5:17).

Pavlus ayrıca maksatlı öğrenciliği canlı bir tasvirle teşvik ediyor. Pavlus, “fırsatı değerlendirin” (Ef. 5:15; “vakti en yararlı biçimde değerlendirin” TC ile karşılaştırın) ifadesinde exagorazō fiilini kullanıyor (Kol. 4:5 ile karşılaştırın). Bu sözcük “satın almak” fiilinin yoğunluklu bir biçimidir ve Mesih’in dönüşünü beklerken, “kelepirleri kapmak” anlamına gelir. Burada “zaman” için kullanılan Grekçe sözcük kairos, bir fırsat anını tarif etmektedir. Son gelene kadar geçen “zaman” umut verici bir dönemdir ve yararlı bir biçimde değerlendirilmelidir. Fakat bu aynı zamanda zor bir dönemdir “çünkü yaşadığımız günler kötüdür” (Ef. 5:16; Ef. 6:13, Gal 1:4 ile karşılaştırın) ve “bu dünyanın gidişine… havadaki hükümranlığın egemeni” hükmetmektedir (Ef. 2:2).

İmanlılar Mesih’in dönüşünü iple çekerken zor bir zamanda yaşıyorlar. Pavlus bu dönemi tehlikeli fakat ümit verici bir Pazar yeri olarak resmediyor. İmanlılar kalan zamanlarını kullanırken, büyük indirimler sunulduğunda ucuz malları satın almak isteyen kelepir avcıları kadar dikkatli olmalıdırlar. Her ne kadar biz kurtuluşumuzu satın alamayacak olsak da, bu hâlâ yerinde bir benzetmedir: bize Mesih’te sunulmuş olanı vakit kaybetmeden alın.