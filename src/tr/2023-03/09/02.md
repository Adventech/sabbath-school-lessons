---
title:  “Bunun Yerine Şükredin”
date:  20/08/2023
---

`Pavlus hangi anlamda imanlıları “Tanrı’yı örnek almaya” teşvik ediyor? Efesliler 5:1, 2 ayetlerine bakın.`

Pavlus Efes’teki imanlıları sevgi yolunda yürümeye teşvik ediyor. Bu çağrı bu bölüm için önemlidir (bkz. Ef. 5:8 ,15). Bu “sevgi yolunda yürüme” (bkz. Ef. 5:2), Mesih’in bizim için kefaret eden kurbanlığında ifade ettiği sevgi örnek alınarak gerçekleştirilmelidir (Ef. 4:32 ile karşılaştırın). Pavlus bu kurbanlık hakkında dört şeyi doğruluyor: 1. Sebebi hem Baba Tanrı’nın (Ef. 5:1) ve Mesih’in Kendisi’nin sevgisidir (Ef. 5:2); 2. Vekaleten yapılmıştır, Mesih bizim yerimize ölmüştür. Mesih edilgen bir kurban değildir, tersine bizim için Kendisini vermiştir; 3. Eski Ahit tapınak hizmetindeki temsilde de, Mesih’in ölümü Tanrı’ya yapılan bir kurbanlıktır; 4. Kurbanlık Tanrı tarafından kabul edilmiştir çünkü o “kokulu bir sunudur” (Ef. 5:2; Çık. 29:18, Lev. 2:9, Flp. 4:18 ayetleriyle karşılaştırın).

Pavlus daha sonra, Efesliler 5:3-5 ayetlerinde cinsel ahlak konusundaki endişelerini ifade ediyor. Efes’teki genç mühtediler Hristiyan çağrılarını ters yüz etme ve Hristiyan tanıklıklarını boşa çıkaracak cinsel davranışlara kapılma tehlikesiyle karşı karşıyaydılar (1Ko. 5:1–11, 1Ko. 6:12–20, 2Ko. 12:21 ayetleriyle karşılaştırın).

Öte yandan, birinci yüzyılın Greko-Romen dünyasında, Yeni Ahit’te başka yerlerde de ifade edildiği üzere ahlaki yozlaşma ve fuhuş çok yaygındı (bkz. 1Ko. 6:9, Gal. 5:19, Ef. 4:17–19, Kol. 3:5). Örneğin zenginlerin ziyafetlerinde her zaman Pavlus’un Efesliler 5:3-14 ayetlerinde bahsettiği davranışlar olurdu: sarhoşluk, budalaca konuşmalar, açık saçık eğlenceler ve edepsiz davranışlar. İlaveten, kent merkezleri edepsiz cinsel uygulamaları besleyen tanınmazlığı ve serbestliği sağlıyordu. Oysa o toplumdaki pek çok kişi faziletli yaşamlar sürüyor ve kati bir ahlakı savunuyordu. Yeni Ahit kötülüğün karşısında erdem listeleri ve hane halkı için kurallar sunmaya başladığında (örn. Ef. 5:21–6:9, Kol. 3:18–4:1), yazarları da geniş Greko-Romen dünyasında bu konulara ayna tutuyordu. Bir zamanlar ahlaksız ve faziletli olan bu dünya, Pavlus’un imanlılara bir yandan davranışlarında ihtiyatlı olmalarını ve bu sayede dışarıdakiler arasında iyi yer edinmelerini tavsiye ederken, Uluslardan olanların edepsiz davranışlarından da uzak durma uyarılarını anlamamıza yardım ediyor.

`Her nerede yaşıyorsanız yaşayın, Pavlus’un cinsel davranışlar konusundaki sözleri sizin toplumunuzda nasıl uygulanabilir?`