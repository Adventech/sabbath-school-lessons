---
title:  Bilge Bir Yaşam Sürmek
date:  19/08/2023
---

### Konuyla İlgili Metinler
Ef. 5:1–20; 1Ko. 5:1–11; Va. 16:1–16; Kol. 4:5; Özd. 20:1; Özd. 23:29–35; Elç. 16:25.

> <p>Hatırlama Metni</p>
> “Öyleyse nasıl yaşadığınıza çok dikkat edin. Bilgelikten yoksun olanlar gibi değil, bilgeler gibi yaşayın. Fırsatı değerlendirin. Çünkü yaşadığımız günler kötüdür. Bunun için akılsız olmayın, Rab’bin isteğinin ne olduğunu anlayın” (Efesliler 5:15–17).

Kısa süre önce İngiltere’de antika bir sürahi açık arttırma sitesinde satışa konuldu. Satıcı açıklamaya “On dokuzuncu Yüzyıl Fransız şarap sürahisi” yazmış ve 200 dolar gibi bir fiyat etiketi koymuştu. İki zeki alıcı sürahinin son derece nadir bulunan, İslam ülkeleri kaynaklı bir ibrik olduğunu fark ettiler. Haklıydılar. Peki, sürahi ne kadar ederdi? 5 milyon sterlin. Sürahiyi ucuza alanların böylesine kelepir bir anlaşma yapmasına sebep olan neydi? Teklif verenler, satıcının bilmediği bir şey biliyorlardı: sürahinin gerçek değerini.

Efesliler 5:1-20 ayetlerinde, Pavlus putperestlerle imanlıların değerlerini karşılaştırıyor. Putperestler açık saçık öyküleri (Ef. 5:4), sarhoşluğu (Ef. 5:18) ve fuhuşu (Ef. 5:3, 5) hayatın büyük hazineleri olarak değerlendiriyorlardı. Fakat imanlılar her şeyin gerçek değerinin belli olacağı nihai değerlendirme gününün yaklaştığını biliyorlar (Ef. 5:5, 6). Onlar eğlenceye ya da sarhoşluğa yatırım yapmıyor, Mesih’teki diğer şeylerle birlikte “her iyiliğe, doğruluğa ve gerçeğe” değer veriyorlar (bkz. Ef. 5:9). Pavlus bu sebeple (hepimiz gibi) sonsuzluğun eşiğinde yaşam süren imanlıları, Mesih’te bulunan kelepirleri hemen satın almaya teşvik ediyor (Ef. 5:15-17).

_*26 Ağustos Sebt Günü’ne hazırlık için bu haftanın konusunu çalışın._