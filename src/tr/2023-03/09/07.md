---
title:  Ek Çalışma
date:  25/08/2023
---

Pavlus, Mesih’in dönüşünü beklerken “ışık çocukları olarak” yaşayacaklarına dair yenilenmiş bir bağlılıkla moral bulan (Ef. 5:8; ayrıca bkz. Ef. 5:15, 16) ve Mesih’in varlığıyla bereketlenen (Ef. 5:14) kilisenin, ibadet etmek için bir araya geldiğini hayal ediyor. Onlar, Tanrı’nın “sevgili çocukları” olarak mevkilerinden ve Mesih’in onlar için ölmüş olmasından (Ef. 5:1, 2) heves buldukları ve Ruh’la dolu oldukları için (Ef. 5:18), birlikte Rableri İsa Mesih’e ve Baba Tanrı’ya şükran ilahileri söyleyerek geçirdikleri ortak ibadetleri canlılık ve neşeyle dolu olmalıydı. Onlar göksel gerçekliklere sıkı sıkıya tutunarak, gelecek için taşıdıkları, Tanrı’nın onlar için yaptıklarını, yapıyor olduklarını ve Rableri İsa Mesih aracılığıyla yapacak olduklarını temel alan umutlarını kucaklıyorlardı (Ef. 5:18-20).

Bu şekilde anlaşıldığında, bu bölüm Hristiyan yaşantısıyla ilgili birbiriyle ilgisi olmayan bir dizi buyruktan daha öte bir şeye dönüşüyor. Son günlerdeki Hristiyan kimliği, Hristiyan adanmışlığı, Hristiyan toplumu ve Hristiyan ibadetiyle ilgili bir peygamberlik çağrısı, Mesih’in dönüşüne kadar geçen günlerde sunulan “fırsatı değerlendirmek” için dokunaklı bir davet oluyor (Ef. 5:16).

**Tartışma Soruları**

`1. Bugün yıkıcı medya araçlarıyla değerlerini virüs gibi 365 gün 24 saat yayan bir kültürle karşı karşıya olan biz imanlılar, Pavlus’un yüksek standartlarını nasıl benimseyebiliriz?`

`2. Bugün imanlılar, “Rab’bi neyin hoşnut ettiğini ayırt” etmek (Ef. 5:10) ve “Rab’bin isteğinin ne olduğunu” anlamak (Ef. 5:17) için hangi taktiklerden faydalanmalıdır?`

`3. Pavlus’un imanlılar arasında cinsel ahlaksızlık konusunda konuşulmasını yasaklamış olmasının (Ef. 5:3, 4), cinsel istismar ve suistimal meseleleriyle uğraşmamamız gerektiği anlamına geldiği düşünülebilir. Fakat bu neden yanlış bir çıkarım olur?`

`4. Çağdaş toplumumuz, Pavlus’un zamanında uğraştığı putperest uygulamalara benzer hangi uygulamaları hayata geçirmektedir?`