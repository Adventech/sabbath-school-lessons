---
title:  Mesih’e Büyümek
date:  10/08/2023
---

`Kilisenin Mesih’e benzeyen olgunluğunu tehdit eden tehlike nedir? Ef. 4:14.`

Pavlus, “her öğretinin rüzgarı” ve “aldatıcı düzenler” gibi çeşitli fikirlerin imanlıların üzerine saldırdığı, bizim içinde bulunduğumuz durumdan çok da farklı olmayan bir ortam olduğunu seziyor. Bu tutarsız teolojinin tehlikelerini açıklamak için üç farklı betimlemeden faydalanıyor: (1) çocukluğun toyluğu “çocuklar olmayacağız”; (2) derin denizlerin tehlikesi, “her öğretinin rüzgarıyla çalkalanıp öteye beriye sürüklenen”; (3) kumarbazlar gibi el çabukluğuyla iş gören kurnaz kişilerce dolandırılmak. Pavlus mecaz olarak Grekçe kubeia (“zar atma”) sözcüğünü, “kurnazlık” anlamında kullanıyor.

Pavlus ayrılıkçılığın önemli bir hata göstergesi olduğuna inanıyor: Bedeni besleyen, büyüten ve bir arada kalmasını sağlayan şey iyidir, öte yandan onu tüketen ve bölen ise kötüdür. Onlar, ayrılıkçı öğretilerden sınanmış ve güvenilir öğretmenlerin öğretisine döndüklerinde (Ef. 4:11), gerçek Hristiyan olgunluğunda ilerleyecek ve Mesih’in bedeninde etkili işlevlere sahip olacaklar (Ef. 4:12, 13; Ef. 4:15, 16 aile karşılaştırın).

`Sağlıklı bir kilise hangi konularda sağlıklı bir insan bedeni gibi işler? Ef. 4:15, 16.`

Efesliler 4:1-6 ayetlerinde Pavlus kilisenin birliğini savunuyor ve onu faal bir biçimde büyütecek muhatapları bir araya topluyor. Kilise teolojik bir katiyet olsa da (Ef. 4:4-6), bizim üstün gayretlerimize ihtiyaç duymaktadır (Ef. 4:3). Birliği büyütmemizin bir yolu da, Mesih’in bedeninin faal “parçaları” olmaktır (Ef. 4:7-16). Her birimiz bedenin bir parçasıyız, onun sağlığına ve gelişmesine katkıda bulunmalıyız (Ef. 4:7, 16). Ayrıca hepimiz elçilerin, peygamberlerin, müjdecilerin ve pastörlerin-öğretmenlerin çalışmasından fayda sağlamalıyız (Ef. 4:11). Bağların, sinirlerin ve “her eklemin” (Ef. 4:16) birleştirici bir işlevi vardır, hep birlikte Mesih’e büyümemizi sağlarlar ve bedenin başında O vardır (Ef. 4:13, 15).

`Bugün kilisemize doğru esen, “her öğretinin rüzgarlarından” bazıları nelerdir ve onlar karşısında nasıl dik durabiliriz? Cevabınızı Sebt günü derste söyleyin.`