---
title:  Ek Çalışma
date:  11/08/2023
---

1. Efesliler 4:9 ayetinin tercümesi. Bazı çeviriler O’nun inişinin yükselişinden önce olduğunu belirtiyor (“Şimdi bu ‘çıktı’ sözcüğü, Mesih önce aşağılara, yeryüzüne indi demek değil de nedir?”; YÇ; ayrıca bkz. CAN). Diğer çeviriler ise Grekçe metne daha sadık kalarak iniş ve çıkışın sıralamasını açık bırakıyorlar (“Ve eğer yerin aşağı kısımlarına indi demek değil ise, bu ‘çıktı’ ne demektir?” KM; ayrıca bkz ThgvcC). Bu yaklaşım, Salı gününün dersinde açıkladığımız gibi Mezmurlar 68:18 ayetindeki sıralamanın, yani önce Mesih’in göğe alınması, sonrasında ise O’nun Ruh’taki inişi sıralamasının takip edilmesini mümkün kılmaktadır.

2. Tutsaklığı tutsak edip götürdü. Pavlus, Efesliler 4:8 ayetinde, Grekçe Eski Ahit olan Septuaginta’daki (Eski Ahit’in ilk Grekçe tercümesi) Mezmurlar 68:18 ayetinden alıntı yaparken, “tutsaklığı tutsak edip götürdü” anlamına gelen bir ifade kullanıyor (bazı çeviriler ifadeyi bu şekilde tercüme etmişlerdir, bkz. KM, CAN) fakat aslında burada ifade edilmek istenen şudur: “Yükseğe çıktı ve tutsakları peşine taktı” (bkz. YÇ, TC). Yedinci Gün Adventistleri genellikle bu ifadenin, Mesih’in göğe yükselirken, O’nun Kendi dirilişi sırasında özel bir biçimde diriltilen kişileri yanında göğe götürmesinden bahsettiğini kabul etmektedir (Mat. 27:51-53). Bunlar, O’nun göğün saraylarına dönüşünde, Baba’ya sunduğu bir “sallamalık demet,” kurtarılanların turfandalarını oluşturmaktadır (bkz. Yedinci Gün Kutsal Kitap Şerhi, 6. Cilt, s.1022; Sevgi Öğretmeni s. 819, Sevgi Öğretmeni s. 774, 775 ile karşılaştırın). Ya da, bu ayette, Koloseliler 2:15 ayetindeki gibi Mesih’in, mağlup edilen tutsaklar olarak tasvir edilen düşmanları –Şeytan ve onun kötü melekleri– karşısındaki zaferi betimleniyor olabilir.

Tartışma Soruları:

`1. 1. Efesliler 4:11 ayetindeki “ruhsal armağanlar” listesini, 1. Korintliler 12:4-11, 27-30; Romalılar 12:4-8 ve 1. Petrus 4:10, 11 ayetleriyle karşılaştırın. Gördüğünüz farklılıklar ve benzerlikler nelerdir?`

`2. Sınıfta, günümüzde kilisede esen “öğreti rüzgarları” hakkında konuşun. Pavlus’un nasıl bu rüzgarlarla sönmememiz gerektiğini söylediğine dikkat edin. Kendimizi ve kilisedeki diğer kişileri, bu rüzgarların bize verebileceği zararlardan korumanın belirli yöntemleri nelerdir?`

`3. Pavlus Efesliler’e Mektup boyunca “birlik” konusunu vurguluyor. Peki, biz her ne olursa olsun birlik olmayı istiyor muyuz? Diğer bir deyişle, hangi aşamada birlik olma arzusu zarar verici bir şeye dönüşebilir? Tartışın.`