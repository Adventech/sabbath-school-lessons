---
title:  Mesih’in Birleşmiş Bedeni
date:  05/08/2023
---

### Konuyla İlgili Metinler
Ef. 4:1-16; Flp. 2:3; Mez. 68:18; Elçilerin İşleri 2; 1Ko. 12:4–11, 27–30; Yşa. 5:4.

> <p>Hatırlama Metni</p>
> “Kendisi kimini elçi, kimini peygamber, kimini müjdeci, kimini önder ve öğretmen atadı. Öyle ki, kutsallar hizmet görevini yapmak ve Mesih’in bedenini geliştirmek üzere donatılsın” (Efesliler 4:11, 12).

Ezop’un “Göbek ve Ayaklar” isminde meşhur bir masalı vardır. Masalda şöyle bir bölüm bulunur: “Göbek ve ayaklar kimin daha önemli olduğunu tartışıyorlardı. Ayaklar mideyi taşıyacak kadar güçlü olduklarını söyleyince, mide şu cevabı verdi, ‘Fakat arkadaşlar ben yemeği almasam siz herhangi bir şeyi taşıyabilecek güçte olmazdınız.’”—Lloyd W. Daly, Aesop Without Morals [Maneviyatsız Ezop], s. 148.

Oysa Pavlus ruhsal bir konuyu vurgulamak için insan bedeninden faydalanmıştı. Pavlus’a göre insan bedeni –ve Mesih’in bedeni olarak kilise– farklı işlevlere sahip çeşitli organlardan meydana geliyordu ve bedenin sağlıklı olması için bunların birlikte çalışması şarttı. Efesliler 4:1-16 ayetlerinde Pavlus, daha önce çok etkili bir biçimde yararlandığı beden mecazından yeniden faydalanıyor (Rom. 12:3-8, 1Ko. 12:12-31). Mesih artık bedenin Başı’dır ve bedenin birleştirilmesine yardım eden, her parçanın –her kilise üyesinin– bir bütün olarak onun becerilerine katkıda bulunduğu “yetenekli” kişilerle birlikte bedeni desteklemektedir.

Pavlus’un sağlıklı, birlik olmuş beden tasviri Tanrı’nın bizim için neyi hedeflediğini anlamamıza yardım ediyor: Mesih’te birlik olmuş verimli kilisenin parçaları olmak.

_*12 Ağustos Sebt Günü’ne hazırlık için bu haftanın konusunu çalışın._