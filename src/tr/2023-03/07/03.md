---
title:  Bir’in İçinde Hep Birlikte Bir Arada
date:  07/08/2023
---

`Pavlus, bu kilisenin birliği konusunu destekleyen hangi yedi “birlikten” bahsediyor? Böyle bir liste yaparak neyi vurgulamaya çalışıyor? (Ef. 4:4-6).`

Pavlus’un yaptığı yedi “birlik” listesinin şiirsel bir havası var ve Efesliler’de kullanılan bir onaylama ilahisini tekrarlıyor olabilir. Liste iki “birlikten” beraber bahsederek başlıyor: “Beden bir” (Kiliseden, Mesih’in bedeni olarak bahsediyor, Ef. 4:12, 16; Ef. 1:23; Ef. 5:23, 29, 30), “Ruh bir” (Ef. 4:4). Üçüncü bir ise “Çağrınızdan doğan tek bir” umuttur (Ef. 4:4; Ef. 4:1 ile karşılaştırın).

Listeye daha sonra üç unsur daha ekleniyor, “Rab bir” (burada Mesih’ten bahsediyor), “iman bir” (yani Hristiyanların inançlarının içeriği, Ef. 4:13; Kol. 1:23; Kol. 2:7; Gal. 1:23; 1Ti. 4:1, 6), “vaftiz bir” (Ef. 5:26 ile karşılaştırın) ve son olarak da Tanrı’nın kapsamlı bir tarifiyle neticelendiriyor, “her şeyden üstün, her şeyle ve her şeyde olan herkesin Tanrısı ve Babası birdir” (Ef. 4:6).

Pavlus Baba Tanrı’nın bu şiirsel betimlemesiyle neyi açıklıyor? O, “herkesin… Babası” olduğu için, Tanrı Yaratan’dır. Cümlenin diğer kısmı ise dünya yaratıldıktan sonra Tanrı’nın yaptığı “her şeyle” nasıl bir ilişki içinde olduğunu açıklıyor. Pavlus burada (Tanrı ile doğayı özdeş sayan) panteizmin ya da (dünyanın Tanrı’nın varlığının içinde olduğunu fakat onu tüketmediğini savunan) panenteizmin sapkınlıklarıyla uğraşmıyor. Tersine, Tanrı’nın aşkın olduğunu (“her şeyden üstün”), fiilen yönetmekte olduğunu (“her şeyle… olan”) ve her yerde bulunduğunu (“her şeyde olan”) açıklıyor.

Kilisenin birliği konusundaki şu iki düşünceye dikkat edin (Ef. 4:1-6). İlk olarak, birlik, kökleri bahsedilen yedi “birlikte” bulunan ruhsal bir hakikat, kutlu bir gerçekliktir (Ef.4:4-6). İkinci olarak, bu birlik onu beslememiz ve büyütmemiz için bizim gayretimize ihtiyaç duymaktadır (Ef. 4:3). Bu birliği hayata geçirirken sıklıkla hatalarımız için gözyaşı dökeceğiz. Fakat hangi hataları yapmış olursak olalım, Mesih’teki Tanrı’nın kiliseyi birleştirme işini yapmaktan zevk almalı, bir ilahi gerçeklik olan “Ruh’un birliğinden” faydalanmalıyız (Ef. 4:3). Bunu yapmak, zor bir iş olan bu birliği geliştirme işine, bunu yaparak Tanrı’nın kendi işini gerçekleştirdiğimize dair taze bir inançla geri dönmemiz için bize güç verecektir.

`Efesliler 4:4-6 ayetlerini tekrar okuyun. Size kendinizi nasıl hissettiriyor? Mesih aracılığıyla Tanrı’da ve Tanrı’yla birliğimiz hakkında söylediklerinin ışığında, size kendinizi nasıl hissettirmelidir?`