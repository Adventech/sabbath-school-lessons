---
title:  Eskiden Kendi Arzularımız Tarafından Kandırılıyorduk
date:  17/07/2023
---

`“Bir zamanlar hepimiz böyle insanların [itaat etmeyenlerin] arasında, benliğin ve aklın isteklerini yerine getirerek benliğimizin tutkularına göre yaşıyorduk. Doğal olarak ötekiler gibi biz de gazap çocuklarıydık” (Ef. 2:3).`

Tanrı’nın müdahaleleri bir yana, insan var oluşu sadece Efesliler 2:2 ayetinde bahsi geçen harici güçlerin değil aynı zamanda dahili güçlerin de hakimiyeti atındadır: “benliğin ve aklın isteklerini yerine getirerek benliğimizin tutkularına göre yaşıyorduk” (Ef. 2:3; Yak. 1:14, 15; 1Pe 1:14 ile karşılaştırın).

`Pavlus, mektubunu dinleyenlerin de bir zamanlar “doğal olarak ötekiler gibi… gazap çocukları” olduklarını söylerken ne demek istiyor (Ef. 2:3)? Efesliler 2:3 ve Efesliler 5:6 ayetlerini karşılaştırın.`

Kayıp hayat, bugün de yeterince acı verici bir hakikat fakat son günlere dair çıkarımları yine de daha korkutucu. “Doğal olarak ötekiler gibi… gazap çocukları” (Ef. 2:3) olan insanlar, zamanın sonunda Tanrı’nın yargılamasının tehdidi altında bulunuyorlar.

“Doğal olarak gazap çocukları” ifadesi aynı zamanda bir başka ürkütücü gerçeğe işaret ediyor. Tanrı’nın suretini taşımaya devam ediyor olsak da, içimizde son derece çarpık bir şey bulunduğu anlaşılıyor. O halde, bir Hristiyan hayatı yaşamak bir iki kötü alışkanlığı yenmekten ya da mevcut durumda korkutucu olan şu veya bu “suçlara ve günahlara” (Ef. 2:1) galip gelmekten ibaret değildir. Biz sadece günahlarla değil günahın kendisiyle savaş halindeyiz. Tanrı’ya isyan etme ve kendimize zarar verme eğilimine sahibiz. İnsanlar, hükmen Şeytan’ın emirlerine (Ef. 2:2) ve kendi tabiatlarından kaynaklanan günahlı arzularına (Ef. 2:3) itaat ederek, kendilerine zarar veren, günahkâr davranışlardan oluşan bir düzenin içine hapsolmuş durumdadırlar. İmanlılar da bir zamanlar “doğal olarak gazap çocuklarıydı.”

Pavlus’un burada geçmiş zaman kullanmış olduğunu unutmamamız önemli–“Doğal olarak ötekiler gibi biz de gazap çocuklarıydık” (Ef. 2:3). Bu, kötülüğe karşı insanın doğasından kaynaklanan eğilimin imanlılar için artık bir realite olmadığı anlamına gelmiyor. Pavlus mektubunun oldukça uzun bir bölümünü (Efesliler 4:17-5:21), günahkâr doğamızdan kaynaklanan günahkâr davranışların Hristiyanlar için bir tehdit olmaya devam ettiği konusunda uyarılarda bulunmak için harcıyor. Fakat şu anlama geliyor: bu “eski yaratılış,” Mesih’in kudreti aracılığıyla “eski yaratılışı üzerinden sıyırıp,” “gerçek doğruluk ve kutsallıkta Tanrı’ya benzer yaratılan yeni yaradılışı giyinmeyi” başarabilen imanlıya bundan sonra egemen olmak zorunda değildir (bkz. Ef. 4:22-24).

`Kendimizi İsa’ya teslim ettikten sonra dahi, doğamızın ne kadar yozlaşmış olduğunu görüp tecrübe etmeyen var mıdır? Bu, hayatımızın her anında O’na sadık kalmamızın ne kadar önemli olduğu konusunda bize ne öğretmelidir?`