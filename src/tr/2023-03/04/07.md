---
title:  Ek Çalışma
date:  21/07/2023
---

- Tanrı’nın “dünyanın kuruluşundan önce” insanları seçmesi (Ef. 1:4, 5, 11).
- Onların geçmişteki kayıp var oluşları (Ef. 2:1–3, 11, 12; Ef. 4:17–19, 22; Ef. 5:8).
- Tanrı’nın onları kurtarmak için Mesih’te müdahale etmesi (Ef. 1:7, 8; Ef. 2:4–6, 13–19; Ef. 4:1, 20, 21; Ef. 5:2, 8, 23, 25, 26).
- Müjdeyi kabul etmeleri (Ef. 1:12, 13 ayrıca başka yerlerde de ima edilmektedir). Bir zamanlar “umutsuz” (Ef. 2:12) olanların, imanlıların ona doğru hareket ettikleri “tek bir umuda” sahip olmaları (Ef. 4:4; Ef. 1:18 ile karşılaştırın).
- Mektubu dinleyenlerin öğrenciler olarak o günkü yaşamları. Tehlikelerle ve kötü güçlerin düşmanlığıyla dolu endişe verici bir zamanda yaşıyor olmalarına rağmen, yüceltilmiş Rableri’nin sağladığı kaynaklardan yararlanabiliyor olmaları (Ef. 1:15–23, Ef. 2:6, Ef. 3:14–21, Ef. 4:7–16, Ef. 6:10–20).
- Tarihin gelecekteki zirvesinde, Ruh’un “güvence” (Ef. 1:13, 14) ya da “mühür” (Ef. 4:30) olarak üstlendiği işlevin amacına ulaşması. O parlak anda, mektubu dinleyenler onlara Mesih’te daha önce bahşedilmiş olan “mirası” sahiplenerek gösterdikleri sadakat için ödüllendirilecekler (Ef. 2:7; Ef. 6:8, 9); ayrıca Mesih’e olan imanları sayesinde gelecek olan, merkezinde Mesih’in olduğu çağda onlara bir yer bahşedilecek (Ef. 1:21; Ef. 2:7, 19–22; Ef. 4:13, 15; Ef. 5:27).

**Tartışma Soruları**

`1. Efesliler’in altında yatan öykü (yukarıdaki) sadece ilk yüzyılda yaşayan imanlıların öyküsü değildir. O bizim kendi öykümüzdür. Bu öykünün hangi önemli adımı ya da aşaması şu anda size en çok umut aşılıyor?`

`2. Sizce Pavlus neden sıklıkla mektubunu dinleyenlerin günahkâr geçmişlerini hatırlatıp, onları ihtida etmeden önceki hayatlarını düşünmeye sevk ediyor?`

`3. Pavlus’un Efesliler 2:8-10 ayetlerindeki müjde özetiyle, Romalılar 1:16-17 ayetlerindeki daha eski tarihli özetini karşılaştırın. Hangi benzer konular ortaya çıkıyor? Hangi şekilde birbirlerinden farklılar?`

`4. İmanlıların iyi işlerinin onların kurtuluşlarında hiçbir işlevi olmamasına rağmen, yani iyi işler insanlara Tanrı’nın huzurunda asla kurtaran bir erdem sağlamıyor olsa da, Tanrı’nın imanlılar için planladıklarında hangi önemli rolü oynamaktadırlar? Ef. 2:10.`