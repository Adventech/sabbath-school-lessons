---
title:  Tanrı Bizi Nasıl Kurtarır?
date:  15/07/2023
---

### Konuyla İlgili Metinler
Ef. 2:1–10; Ef. 5:14; Rom. 5:17; Ef. 5:6; 2Ti. 1:7.

> <p>Hatırlama Metni</p>
> “Ama merhameti bol olan Tanrı bizi çok sevdiği için, suçlarımızdan ötürü ölü olduğumuz halde, bizi Mesih’le birlikte yaşama kavuşturdu. O’nun lütfuyla kurtuldunuz” (Efesliler 2:4, 5).

14 Ekim 1987 tarihinde, 18 aylık bir bebek olan Jessica McClure, teyzesinin arka bahçesinde oyun oynarken yedi metre derinliğindeki eski bir kuyuya düştü. Bu acı olay dünyanın her yerinden basının ilgisini çekti ve gazetecileri olayın yaşandığı yer olan Midland, Texas’a yönlendirdi. Bütün dünya ağlayan, uyuyan, şarkı söyleyen ve annesine seslenen bebek Jessica’yı izlemeye başladı. Bu sırada acil görevlileri kuyuya taze hava üflüyorlardı.

Sonunda, düşüşünden elli sekiz saat sonra bütün dünya Jessica’nın onu hapseden yirmi santim genişliğindeki kuyudan kurtarılışını izledi. Fotoğrafçı Scott Shaw’un Pulitzer ödülü kazanan fotoğrafı ise o anı ölümsüzleştirdi: Jessica’yı kurtarmaya çalışan görevlilerin, olayın merkezinde, aşağıda, sarıp sarmalanmış bir biçimde duran bebeğe bakan endişeli yüz ifadelerinin önünden geçen kurtarma kablosu.

İyi bir kurtarma öyküsü kadar ilgi çekici bir şey yoktur ve Pavlus, Efesliler 2:1-10 ayetlerinde tüm zamanların en yüce kurtarma görevini, Tanrı’nın insanlığı kurtarma girişimini bize çok yakından göstermektedir. Bizim, başkalarının kurtarılışının seyircileri olmakla kalmayıp, aynı zamanda kendi kurtarılışımızın da tanıkları olmamız öykünün heyecanını daha da yükseltiyor.

_*22 Temmuz Sebt Günü’ne hazırlık için bu haftanın konusunu çalışın._