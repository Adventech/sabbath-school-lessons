---
title:  Kötü Güçlerle Güreşmek
date:  14/09/2023
---

`Pavlus sizce Efesliler 1:21, Efesliler 3:10 ve Efesliler 6:10-20 ayetlerinde kötü ruhsal güçler için çeşitli unvanlar kullanırken neyi amaçlıyordu?`

Pavlus “savaşımızı” (Ef. 6:12) tanımlarken, güreşçiler arasındaki müsabakalar için kullanılan Grekçe bir sözcük kullanıyor, (palé). Güreş çok değerli bir savaşa hazırlık olarak kabul edildiği için, bu, ordular çarpıştığında gerçekleşen yüz yüze, göğüs göğse mücadelenin uygun bir tarifi olmaktadır. Pavlus burada imanlıların kötü güçlerle yakından mücadelesinin gerçekliğini vurguluyor.

Bu güçlere verilen unvanlar şunlardır:

<table id="table001" class="Basic-Table"><colgroup><col> <col> <col></colgroup><tbody><tr class="Basic-Table"><td class="Basic-Table"><p class="Body-Text-TR" lang="tr-TR">Efesliler 1:21</p></td><td class="Basic-Table"><p class="Body-Text-TR" lang="tr-TR">Efesliler 3:10</p></td><td class="Basic-Table"><p class="Body-Text-TR" lang="tr-TR">Efesliler 6:12</p></td></tr><tr class="Basic-Table"><td class="Basic-Table"><p class="Body-Text-TR" lang="tr-TR">bütün yönetimler</p></td><td class="Basic-Table"><p class="Body-Text-TR" lang="tr-TR"><span lang="en-AU">yönetimler</span></p></td><td class="Basic-Table"><p class="Body-Text-TR" lang="tr-TR"><span lang="en-AU">yönetimler</span></p></td></tr><tr class="Basic-Table"><td class="Basic-Table"><p class="Body-Text-TR" lang="tr-TR"><span lang="en-AU">(bütün) hükümranlıklar</span></p></td><td class="Basic-Table"><p class="Body-Text-TR" lang="tr-TR"><span lang="en-AU">hükümranlıklar</span></p></td><td class="Basic-Table"><p class="Body-Text-TR" lang="tr-TR"><span lang="en-AU">hükümranlıklar</span></p></td></tr><tr class="Basic-Table"><td class="Basic-Table"><p class="Body-Text-TR" lang="tr-TR"><span lang="en-AU">(bütün) güçler</span></p></td><td class="Basic-Table"></td><td class="Basic-Table"><p class="Body-Text-TR" lang="tr-TR"><span lang="en-AU">bu karanlık dünyanın güçleri</span></p></td></tr><tr class="Basic-Table"><td class="Basic-Table"><p class="Body-Text-TR" lang="tr-TR"><span lang="en-AU">(bütün) egemenlikler</span></p></td><td class="Basic-Table"></td><td class="Basic-Table"><p class="Body-Text-TR" lang="tr-TR"><span lang="en-AU">kötülüğün göksel yerlerdeki ruhsal orduları</span></p></td></tr><tr class="Basic-Table"><td class="Basic-Table"><p class="Body-Text-TR" lang="tr-TR"><span lang="en-US">anılacak bütün adlar</span></p></td><td class="Basic-Table"></td><td class="Basic-Table"></td></tr></tbody></table>

Pavlus ayrıntılı tanımlamalarıyla (“anılacak bütün adlar,” Ef. 1:21; “kötülüğün göksel yerlerdeki ruhsal orduları,” Ef. 6:12), her kötülüğün ve ruhsal gücün Mesih’e boyun eğdiğini tasdik ediyor (Ef. 1:21). Bununla birlikte, herhangi bir savaşta karşı tarafın gücünü hafife almak asla iyi bir taktik olmaz. Pavlus bizim sadece düşman insanlarla değil, hilekâr bir komutan, İblis tarafından idare edilen (Ef. 6:11), “kötülüğün göksel yerlerdeki ruhsal ordularıyla” karşı karşıya olduğumuzu söylüyor (Ef. 6:12). Fakat güçlü düşmanlarımız karşısında her zaman tetikte olmamız gerekmekle birlikte, onlar asla gözümüzü korkutmamalı. Tanrı savaşta bizim yanımızda (Ef. 6:10) ve O bizi en iyi silahlarla, Kendi silahlarıyla, donatmış durumda (Ef. 6:11; Yşa. 59:15-17 ile karşılaştırın). O, gerçeğini, doğruluğunu, esenliğini, imanını, kurtuluşu ve Kutsal Ruh’u bizim kullanımımıza verdi (Ef. 6:13-17). Tanrı önümüzde ilerlerken ve biz baştan aşağı O’nun sağladığı silahlarla kuşanmışken, başarısız olamayız (Rom. 16:20; 1Ko. 15:23, 24; 2Se. 2:8).

`Karşılarında kendi başımıza bütünüyle yardıma muhtaç olduğumuz bu kötü ruhsal güçler gerçeği, Kendisi sadece bu güçlerden daha kudretli olmakla kalmayıp aynı zamanda onları daha önce mağlup etmiş olan Rab İsa’ya neden sıkı sıkıya tutunmamız gerektiği konusunda bize ne öğretmelidir?`