---
title:  Dayanma Çağrısı
date:  09/09/2023
---

### Konuyla İlgili Metinler
Ef. 6:10–20; Yas. 20:2–4; Rom. 13:11–14; 1Se. 5:6–8; 1Ko. 15:23, 24.

> <p>Hatırlama Metni</p>
> “Son olarak Rab’de, O’nun üstün gücüyle güçlenin. İblis’in hilelerine karşı durabilmek için Tanrı’nın sağladığı bütün silahları kuşanın” (Efesliler 6:10, 11).

Uşak mahmur gözlerle yatağından kalktığında korkutucu bir manzarayla karşı karşıya geldi; büyük, teçhizatlı düşman ordusu “askerler, atlılar ve savaş arabalarıyla” kenti kuşatmıştı. Telaş içerisinde kekeleyerek Elişa peygambere “Eyvah, efendim, ne yapacağız?” diye sordu.

Elişa, “Korkma, çünkü bizim yandaşlarımız onlarınkinden daha çok” diye karşılık verdi fakat bu cevap uşağın yüzünde bir izlenim bırakmadı. Elişa onu yanına çekti ve onun için şöyle dua etti: “Ya RAB, lütfen onun gözlerini aç, görsün!” Peygamberin duası derhal yanıtlandı. Uşak surların üzerine bir daha çıktığında bu sefer gözlerindeki görünenle görünmeyeni ayıran perde açılmış olduğu için bir değil aslında iki ordu olduğunu gördü. “RAB uşağın gözlerini açtı. Uşak Elişa’nın çevresindeki dağların atlılarla, ateşten savaş arabalarıyla dolu olduğunu gördü” (2Kr. 6:15-17).

Pavlus, Efesliler 6:10-20 ayetlerini yazarken, imanlıların gelişmiş bir görüşe sahip olmaları ve böylece büyük mücadeleyi tüm gerçekliğiyle kavrayıp, onlara açıkladıkları sayesinde umut dolmaları için dua ediyor.

_*16 Eylül Sebt Günü’ne hazırlık için bu haftanın konusunu çalışın._