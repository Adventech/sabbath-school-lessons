---
title:  Ek Çalışma
date:  15/09/2023
---

Efesliler 6:10-20 ayetleriyle Vahiy kitabı arasındaki bağlantı nedir? Metin, Vahiy kitabındaki savaş motifi gibi aynı temel son zaman olayları ya da eskatoloji görüşünü sergilemektedir (bkz. Vahiy 12, Va. 16:12-16, Va. 19:17-21, Va. 20:7-10). İkisinde de Tanrı’nın halkı “göksel yerlerde” bulunan ve “mevcut çağda faal ve güçlü olan” düşmanın saldırısı alındadır. İkisinde de Tanrı’nın halkına cesaret veren “gelecekteki çağın tasviridir.” Dahası, “her iki senaryo da açıkça düşmanın tamamıyla mağlup edileceği son savaşa ve sonrasında sonsuza kadar varlığını sürdürecek olan yeni çağa işaret ediyor. Bu yeni çağda Tanrı’nın halkının son görkemli var oluşu da düşmanın ebedi kıyameti de aşikar olacak” (Bkz. Yordan Kalev Zhekov, Eschatology of Ephesians [Efesliler’in Eskatolojisi], s. 217, 233–235.)

**Tartışma Soruları**

`1. En açık biçimde ne zaman karanlığın güçleriyle yüzleştiniz? Bu zamanlar için sizce en faydalı taktikler hangileridir?`

`2. Efesliler 6:10-20 ayetlerinden öğrendiklerinize dayanarak, “kötülüğün… ruhsal orduları” (Ef. 6:12) tarafından zulüm görüyor olduğu anlaşılan birine nasıl yardımcı olabilirsiniz?`

`3. “İblis’in hilelerini” (Ef. 6:11) nasıl en iyi şekilde fark edebilir ve reddedebiliriz? Örneğin, ne sıklıkla kurtarılmak için fazla günahkar, fazla yozlaşmış olduğunuzu düşünerek imanınızdan vazgeçmeye hazır gibi hissediyorsunuz? Bu düşünceyi sizin aklınıza sokan kim–Mesih mi yoksa karanlığın güçleri mi? Neden özellikle böyle zamanlarda İsa’da bize verilmiş olan pek çok muhteşem vaadi talep etmelisiniz?`