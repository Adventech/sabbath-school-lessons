---
title:  Müjdenin Sırrı
date:  29/07/2023
---

### Konuyla İlgili Metinler
Efesliler 3; Yak. 11:5–9; Hez. 43:13–16; Amos 7:7, 8; Va. 11:1, 2.

> <p>Hatırlama Metni</p>
> “Tanrı, bizde etkin olan kudretiyle, dilediğimiz ya da düşündüğümüz her şeyden çok daha fazlasını yapabilecek güçtedir. Kilisede ve Mesih İsa’da bütün kuşaklar boyunca sonsuzlara dek O’na yücelik olsun! Amin!” (Efesliler 3:20, 21).

Pavlus Efesliler 3. bölümü daha önce değinmiş olduğu bir konuyla açıyor: “Şöyle ki, öteki uluslar da mirasa ortaktır, aynı bedenin üyeleridir ve Müjde aracılığıyla Mesih İsa’da vaade ortaktır” (Ef. 3:6). Bu, günümüzde büyük ölçüde Uluslardan olanların meydana getirdiği kilisede şaşırtıcı olmasa da, o dönemde mektubu dinleyenlerin pek çoğu için son derece yeni bir şeydi.

Pavlus daha sonra İsa’nın müjdesini Uluslardan olanlara vaaz etmek konusundaki tutkusunu aktararak ilhamlı sözlerine devam ediyor.

Pavlus’un Roma zindanında geçirdiği zor zamanlar da dahil olmak üzere, bu görevini sürdürürken yaşadığı pek çok zorluğu da öğreniyoruz.

Ayrıca müjdenin kalbinde bulunan sırra, kilisede Uluslardan olanların Yahudi kardeşleriyle eşit haklara sahip olmaları sırrına olan bağlılığını öğreniyoruz. Kilise ve onun evrensel görevi için ne kadar heyecanlı olduğunu görüyoruz. Onu, lütfunu kilisesi aracılığıyla gösterdiği için Tanrı’yı överek dua ederken dinliyoruz.

Kısacası, müjdeye duyduğu tutkuda Pavlus’a katılmak için ilham buluyoruz.

_*5 Ağustos Sebt Günü’ne hazırlık için bu haftanın konusunu çalışın._