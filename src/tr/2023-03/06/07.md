---
title:  Ek Çalışma
date:  04/08/2023
---

“Gelişmemiş ruhsal durumumuzu, dolu dolu bilgeliğe sahip olmanın bizim ayrıcalığımız olduğunu söyleyen mevzu bahis metnimizin [Ef. 3:14-19] sunumuyla nasıl uyumlu hale getirebiliriz? Lütuf içinde gelişmek için her türlü ruhsal ve dünyevi üstünlüğe sahip olan bizler imkânlarımızı değerlendirmediğimizde Gök bizi nasıl görecektir? Elçi bu sözleri bizi boş yere ümitlendirmek için, bizi aldatmak için ya da beklentilerimiz yükselsin ve gerçek hayatta hayal kırıklığına uğrayalım diye yazmadı. O bu sözleri, Tanrı’nın krallığının mirasçıları olduğumuzda, ne olabileceğimizi ve ne olmamız gerektiğini bize göstermek için yazdı. Gelişmemiş bir tecrübeyle nasıl Tanrı’nın işçileri olabiliriz? Hristiyan ayrıcalığının bilgisine sahibiz ve Rab’bin bizim sahip olmamızı arzuladığı Tanrı’ya dair şeylerdeki o derin, ruhsal anlayışı arıyor olmalıyız.

“Kutsal Kitap’a gerçekten inanıyor muyuz? Bu metinde bize sunulmuş olan Tanrı’nın bilgisine erişebileceğimize gerçekten inanıyor muyuz? Tanrı’nın ağzından çıkmış olan her söze inanıyor muyuz? Peygamberlerin ve elçilerin sözlerine, her ışık ve bereketin kaynağı olan ve tüm zenginlik ve doluluğun O’nda yaşadığı İsa Mesih’in söylemiş olduğu sözlere inanıyor muyuz? Tanrı’ya ve O’nun Oğlu’na gerçekten inanıyor muyuz?”—Ellen G. White, The Advent Review and Sabbath Herald, 1 Ekim, 1889.

**Tartışma Soruları**

`1. Pavlus’un Efesliler 3:20, 21 ayetlerindeki şükür duasını Yeni Ahit’teki diğer şükür dualarıyla karşılaştırın –Rom. 11:33–36; Rom. 16:25–27; Flp. 4:20; 2Pe. 3:18b; Yah. 24, 25. Bu ayetler içerisinde hangi konular ve fikirlerden bahsediliyor? Onların örnek gösterdiği övgü ve ibadet tavrını nasıl benimseyebiliriz?`

`2. Pavlus’un Grekçe plēroma (“doluluk”) sözcüğünü Efesliler’e Mektup’taki dört kullanımını karşılaştırın (Ef. 1:10, 23; Ef. 3:19; Ef. 4:13). Sizce bu kavram Pavlus için neden çok önemliydi?`

`3. Pavlus’un Efesliler’in 3. bölümünde övdüğü Tanrı’nın tüm işleri içerisinde sizin için en ilham verici olan hangisi? Peki neden?`

`4. Pavlus Efesliler’e Mektup’un ilk yarısını, mektuba başladığı gibi (Ef. 1:3-21), dua ve övgü cümleleriyle sonlandırıyor. Tanrı’nın, Mesih ve Ruh aracılığıyla imanlıların yaşamında var olan gücü onu çok sevindiriyor (Ef. 3:16-21). Biz, Ellen G. White’ın yukarıda yazdığı gibi bu gücü hayatlarımızda nasıl daha iyi tecrübe edebiliriz?`