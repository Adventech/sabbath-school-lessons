---
title:  Ek Çalışma
date:  30/06/2023
---

Luka bize o kitapların 50.000 gümüş ya da 50.000 günlük emek değerinde olduğunu söylüyor. (Bugünün parasıyla kalifiye işçiliğin günlük 1500 lira olduğunu düşünerek hesap yaparsak 75 milyon lira sonucuna varıyoruz!’). Bu ayrıntı o kitapların ne kadar önemli ve onların günlük yaşamlarında ne kadar merkezi olduğunu gösteriyor. “Muskaları, büyüleri, zikirleri ve geleneksel ruhsal güç elde etme yöntemlerini kullanmaya devam ettikleri için tövbe etmeleri gerektiğini tam olarak anlamaları ancak Tanrı’nın ilahi müdahalesi sonrasında olabildi.”—Clinton E. Arnold, Ephesians [Efesliler], s. 34.

Efesliler’e Mektup’un, “kötü niyetli evrensel ‘güçlerin’ süregelen etkileriyle nasıl baş edecekleri konusunda bilgiye muhtaç olan imanlılara yazılmış olduğunu anlıyoruz.”—Clinton E. Arnold, Power and Magic: The Concept of Power in Ephesians [Güç ve Büyü: Efeslilerde Güç Kavramı], s. 165. Efesliler’e Mektup, Pavlus’un cevabıdır. Pavlus bu mektupta O’nun her gücün üzerinde yüceltilmiş olduğunu söyleyerek Mesih’e işaret etmekte (Ef. 1:20-23) ve Tanrı’nın imanlılara sağladığı kudretin üstünlüğünü vurgulamaktadır (Ef. 2:15–19, Ef. 3:14–21, Ef. 6:10–20).

**Tartışma Soruları**

`1. Bugün dünyamızda ve sizin yaşamınızda hangi güçler ya da egemenler faal durumdadır? Bu güçler, bütünüyle göğe alınmış Mesih’e iman etmek yerine kendilerine hürmet edip saygı göstermeleri için imanlıları ayartırken, kendilerini nasıl gösteriyorlar?`

`2. Pavlus, Tanrı’nın “zamanı geldiğinde” her şeyi Mesih’te birleştirmesi tasarısı konusunda, gelecek için umutlu olduğunu ifade ediyor. Efesliler 1:18, Efesliler 2:12 ve Efesliler 4:4 ayetlerinde “umut” sözcüğünü nasıl kullandığına dikkat edin. Pavlus neden gelecekte umut olduğuna inanıyor?`

`3. Efesliler kitabının aşağıdaki ayetlerinde Pavlus Mesih’in dönüşü konusunda ki büyük gelecek umuduna nasıl işaret ediyor? Ef. 1:13, 14; Ef. 1:21; Ef. 2:7; Ef. 4:30; Ef. 5:5. Bu umut şimdi bizim için ne anlama geliyor?`