---
title:  Pavlus ve Efesliler
date:  24/06/2023
---

### Konuyla İlgili Metinler
Elç. 18:18–21; Elç. 19:13–20:1; Elç. 20:17–38; Ef. 1:1, 2; Ef. 6:21–24; Ef. 3:13; Ef. 1:9, 10.

> <p>Hatırlama Metni</p>
> “Tanrı sır olan isteğini, Mesih’te edindiği iyi amaç uyarınca bize açıkladı. Zaman dolunca gerçekleştireceği bu tasarıya göre, yerdeki ve gökteki her şeyi Mesih’te birleştirecek” (Efesliler 1:9, 10).

Bir şeyler yazdığımızda bunu yapmak için bir amacımız olduğu için yaparız, bu bazen çok önemli bir amaç olur. Örneğin Abraham Lincoln meşhur Gettysburg konuşmasını, Amerikan iç savaşında tek bir muharebede 7000 civarı asker öldüğünde kaleme almıştı. Lincoln, bu konuşmasında ülkenin kurucu babalarını hatırlatarak, 1776 yılında kurulmuş olan ulusun, varlığını sürdüreceğini ya da “yeryüzünden silineceğini” belirleyecek olan nihai sınavın iç savaş olduğu konusundaki inancını ifade etmişti.

Pavlus da mektubu yazmasına sebep olan büyük bir gayeye sahipti. Kısmen Pavlus zindana atılmış olduğu için (Ef. 3:13, Ef. 6:20), kısmen de süregelen zulüm ve ayartılar yüzünden Efesliler yılma eğilimindeydiler. Pavlus onlara, Mesih’i Kurtarıcıları olarak kabul ettiklerinde, kilisenin bir üyesi olup ihtida ettiklerinde ne olduğunu hatırlattı. Onlar Mesih’in bedeni (Ef. 1:19-23, Ef. 4:1-16), tapınağın yapı malzemesi (Ef. 2:19-22), Mesih’in gelini (Ef. 5:21-33) ve iyi donanmış bir ordu (Ef. 6:10-20) olmuşlardı. Onlar Tanrı’nın büyük planının, her şeyi Mesih’te birleştirme planının tamamlanmasında çok önemli bir işleve sahipti (Ef. 1:9, 10). Pavlus Efes’teki imanlıların Mesih’in takipçileri olarak sahip oldukları değerli kimliklerin ve ayrıcalıkların farkına varmaları için yazıyordu.

_*1 Temmuz Sebt Günü’ne hazırlık için bu haftanın konusunu çalışın._