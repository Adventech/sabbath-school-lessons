---
title:  Efesliler’e Mektup Okunuyor
date:  27/06/2023
---

Pavlus Efesliler’e Mektup’u büyük Efes’teki imanlıların ev kiliselerinde yüksek sesle okunmasını amaçlayarak yazdı. Pavlus’un ayrılışının ardından gelen yıllarda, Efes’teki Hristiyan hareketi büyümüştü ve ev kiliselerinin sayısı çoğalmıştı. Kurucu elçi Pavlus’un kişisel temsilcisi Tihikos’un aralarına katılıp, ondan gelen bir mektubu yüksek sesle okuması, bu ilk imanlılar için önemli bir olay olmuş olmalı. Mektup’ta da bahsedildiği üzere, bir araya gelen topluluk çoğunlukla ev halkından yani anne, baba, çocuklar ve kölelerden oluşmaktaydı (Ef. 5:21 - 6:9). O dönemde ev halkına başka kişiler de dahil olabiliyordu, örneğin alıcılar (ev sahibine muhtaç olan özgür kişiler) hatta müşteriler gibi. Yani bu kişiler de ailenin diğer fertleri gibi ev kilisesine dahil olabiliyorlardı.

`Aşağıda açıkladığımız ana hatlarını dikkate alarak, tüm mektubu baştan sona, mümkünse sesli olarak okuyun (en fazla 15 dakika sürecektir). Mektubun bütününde hangi konular tekrarlanmaktadır?`

- Açılış selamlaması (Ef. 1:1, 2)
- Bereketleme (Ef. 1:3-14)
- İmanlıların Mesih odaklı bilgeliği edinmesi için dua (Ef. 1:15-23)
- Bir zamanlar ruhsal açıdan ölüydünüz; Şimdiyse Mesih’le birlikte yüceltildiniz (Ef. 2:1-10)
- Mesih’in kiliseyi Yahudilerden ve Diğer Uluslardan olanlardan oluşturması (Ef. 2:11-22)
- Mesih’in Uluslardan olanlara Vaizi olarak Pavlus (Ef. 3:1-3)
- İmanlıların Mesih’in sevgisini tecrübe etmeleri için Dua ediyoruz (Ef. 3:14-21)
- Kilisenin Ruh tarafından esinlenen Birliğine tutunun (Ef. 4:1-16)
- Yeni, birliği besleyen yaşamı tecrübe edin (Ef. 4:17-32)
- Sevgide, ışıkta ve bilgelikte yürüyün (Ef. 5:1-20)
- Hristiyan hanesinde Mesih’in şekillendirdiği yaşamı hayata geçirin (Ef. 5:21-6:9)
- Bir arada durun: Kilise Tanrı’nın ordusudur (Ef. 6:10-20)
- Kapanış selamlaması (Ef. 6:21, -24)

`Bu mektup boyunca karşımıza çıkan anahtar konu nedir? Size ne söylüyor? Hangi belirli nokta ya da noktalar ev konusuna değiniyor?`