---
title:  'Yücelme Saati: Çarmıh ve Diriliş'
date:   14/12/2024
---

### Konuyla İlgili Metinler
Yu. 18:33–19:5; Yu. 19:17–22; Yu. 19:25–27; Luk. 2:34, 35; Yu. 20:1–18; 1Ko. 15:12–20.

> <p>Hatırlama Metni</p>
> “Pilatus, ‘Demek sen bir kralsın, öyle mi?’ dedi. İsa, ‘Kral olduğumu sen söylüyorsun’ karşılığını verdi. ‘Ben gerçeğe tanıklık etmek için doğdum, bunun için dünyaya geldim. Gerçekten yana olan herkes benim sesimi işitir’” (Yuhanna 18:27).

İsa’nın çarmıha gerilişi ve dirilişi Yuhanna Müjdesi’nin doruk noktasıdır. İlk on bölüm yaklaşık üç buçuk yıllık bir süreyi kapsarken, 11-20. bölümler yaklaşık bir ya da iki haftalık bir süreyi kapsamaktadır.

Dört Müjde de İsa’nın ölümünü farklı şekilde sunmuştur. Anlattıkları birbiriyle örtüşüyor olsa da, her yazar özellikle kendi Müjdesi’nin konularıyla bağdaşan kilit noktaları vurgulamıştır. Matta Kutsal Yazı’nın tamamlandığını vurgulamıştır; Markos İsa’nın vaftizi ile çarmıh arasındaki benzerliği vurgulamıştır ve Luka çarmıhın şifa ve kurtuluş olduğuna odaklanmıştır (çarmıhtaki hırsızın öyküsü).

Ancak Yuhanna çarmıhı İsa’nın tahta çıkışı olarak sunmuş, özellikle de kitap boyunca pek çok kez değinilen saat fikriyle ilişkilendirmiştir (Yu. 7:30, Yu. 8:20, Yu. 12:27). Bu tahta çıkış düşüncesi son derece ironik bir imgedir, zira çarmıha germe Romalıların kullandığı en aşağılık ve utanç verici idam yöntemiydi. Bu karşıtlık Yuhanna’nın sunduğu derin ironik betimlemeye işaret etmektedir: İsa utanç verici bir şekilde ölmektedir, fakat bu aynı zamanda O’nun Kurtarıcı olarak görkemli bir şekilde tahta çıkışıdır.

_*21 Aralık Sebt Günü’ne hazırlık için bu haftanın konusunu çalışın._