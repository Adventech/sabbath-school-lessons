---
title:  Ek Çalışma
date:   08/11/2024
---

Ellen G. White, Sevgi Öğretmeni kitabından, 365–378 sayfaları arasındaki “Celile’deki Kriz” ve 613-619 sayfaları arasındaki “Dış Avluda” bölümlerini okuyun.

“ ‘Biz kime gidelim?’ İsrail’in öğretmenleri şekilciliğe köle olmuşlardı. Ferisilerle Sadukiler birbirleriyle sürekli çekişme içindeydiler. İsa’yı terk etmek, ayinler ve törenler konusunda titiz davrananların ve kendilerini yüceltmeye çalışan ihtiraslı kimselerin arasına katılmak demekti. Öğrenciler Mesih’i kabul ettiklerinden beri hayatlarının önceki yıllarında bulduklarından daha fazla huzur ve sevinç bulmuşlardı. Günahkârların Dostu’nu hor gören ve O’na zulmedenlerin yanına nasıl geri dönebilirlerdi? Çoktan beridir Mesih’i aramaktaydılar; şimdi O gelmişti, bu nedenle O’nun huzurundan ayrılarak O’nu öldürmek isteyenlerin ve O’nun izleyicileri oldukları için kendilerine zulmedenlerin arasına katılamazlardı.

“ ‘Biz kime gidelim?’ Mesih’in öğretisinden, O’nun sevgi ve şefkat derslerinden uzaklaşıp, inançsızlığın karanlığına, dünyanın kötülüğüne değil. Kurtarıcı harika işlerine tanık olan pek çok kişi tarafından terk edilirken, Petrus öğrencilerin imanını açıkladı: ‘Sen diri Allah’ın Oğlu Mesih’sin.’ Canları için gemi demiri gibi sağlam olan bu kişiyi kaybetme düşüncesi onları korkuyla ve acıyla doldurdu. Kurtarıcı’dan yoksun kalmak karanlık ve fırtınalı bir denizde sürüklenmek demekti.”—Ellen G. White, Sevgi Öğretmeni, s. 376.

**Tartışma Soruları**:

`Şu zor soru hakkında sınıfta konuşun: İsa’nın Mesih olduğuna ve Hristiyanlığın doğruluğuna dair kanıtlar sunulduğunda, neden bazı insanlar bunları memnuniyetle kabul ederken, başkaları sunulan aynı kanıtları reddediyor?`

`İsa Mesih’in günahlarımız için ölmüş olmasından daha değerli bir hakikat olabilir mi? Peki, bu hayati gerçeği nasıl öğrenebildik? Bilimle mi, tabiat kanunlarıyla mı, doğal ilahiyatla mı, mantıkla mı, akılla mı? Aslında bunlar bizi bir Yaratan Tanrı’ya, bir İlk Neden’e, bir Hareketsiz Hareket Ettirici’ye, her neyse ona inanmaya yönlendirse de, bu disiplinlerin hiçbiri tek başına ya da birlikte bile bilmemiz gereken en önemli gerçeği bize öğretemez: Mesih bizim günahlarımız için ölmüştür. Bu gerçek –tüm bu disiplinlerin ilkesel olarak bile bizi bilmemiz gereken tek gerçeğe götüremeyecek olması– iman meselelerinde Kutsal Kitap’ı son ve mutlak yetkili kılmamızın ne kadar önemli olduğu konusunda bize ne öğretmelidir?`

`Bir kişinin imanı için Tanrı’nın kendi yaşamında yaptıklarını anlatmak neden bu kadar önemli olabilir?`