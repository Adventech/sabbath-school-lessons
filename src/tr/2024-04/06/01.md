---
title:  İsa Hakkında Başka Tanıklıklar
date:   02/11/2024
---

### Konuyla İlgili Metinler
Yu. 3:25–36, Yu. 1:32–36, Dan. 7:18, Yu. 6:51–71, Yu. 5:36–38, Yu. 7:37–53.

> <p>Hatırlama Metni</p>
> “Ben yerden yukarı kaldırıldığım zaman bütün insanları Kendime çekeceğim” (Yuhanna 12:32).

İsa sadece Kendisi, Kim olduğu, O’nu Kimin gönderdiği ya da nereden geldiği konularında çarpıcı şeyler söylemekle kalmamıştır. O gerçekleştirdiği mucizeler ve gösterdiği belirtilerle de Kim olduğunu göstermiştir. Bazılarının İsa hakkında açıkça tanıklık ettiği gibi: “Mesih gelince, bunun yaptıklarından daha mı çok mucize yapacak?” (Yu. 7:31).

O, sözlerinin doğru olduğunu kanıtlayan davranışlarıyla sözlerini desteklemiştir.

Ancak olaylar devam ederken, halk arasında bir bölünme yaşanmaya başladı. Beytesta havuzundaki adamın iyileştirilmesi bazı önderlerin öfkesini uyandırmıştı. Kefarnahum’da 5.000 kişinin doyurulmasının ardından çıkan tartışmalar İsa’nın kalabalıklar tarafından reddedilmesiyle sonuçlandı. Lazar’ın diriltilmesi bazı kişilerin imanını uyandırırken, diğerlerinde İsa’nın yargılanmasına ve idam edilmesine kadar uzanacak bir düşmanlığı tetikledi.

Bu haftaki dersimizde İsa’ya tanıklık eden ve onun hakkında şahitlikte bulunan kişilerden bazılarını ele alacağız. Bu vakaların her birinde İsa’nın gerçekte Kim olduğuna dair bazı unsurlar ortaya çıkmakta ve bunlar birleşerek Mesih İsa hakkında daha derinlikli bir görüş sağlamaktadır.

_*9 Kasım Sebt Günü’ne hazırlık için bu haftanın konusunu çalışın._