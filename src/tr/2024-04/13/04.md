---
title:  Işık ve Karanlık
date:   24/12/2024
---

`Yuhanna 1:4-10; Yuhanna 3:19-21; Yuhanna 5:35; Yuhanna 8:12; Yuhanna 9:5; Yuhanna 11:9, 10; ve Yuhanna 12:35 ayetlerini okuyun. Burada hangi büyük tezat bulunmaktadır ve gerçeği anlamak için bu tezat neden bu kadar esastır?`

Dünya karanlık içindedir; ışıktan kaçınmaktadır ve kendi başına gerçek Tanrı’ya, Yaratılışın, vahyin ve Kurtuluşun kişisel Tanrısına giden yolu bulamaz.

“İnsanlık ilahî olana ilişkin bilgiyi hiçbir zaman kendiliğinden edinemez. ‘Onlar gökler kadar yüksektir, ne yapabilirsin? Ölüler diyarından derindir, nasıl anlayabilirsin?’ Eyüp 11:8. ‘Gözün görmediği ve kulağın işitmediği ve insanın yüreğine girmediği’ Allah’ın derin düşüncelerini bize yalnızca oğulluk ruhu açıklayabilir. ‘Tanrı Ruh aracılığıyla bunları bize açıkladı.’”—Ellen G. White, Sevgi Öğretmeni, s. 401.

Sadece İsa Mesih Baba’yı, O’nu tanıtmıştır (Yu. 1:18). Burada “tanıtmak” için kullanılan, Grekçedeki exēgeomai fiilidir ve “yorumlamak”, “açıklamak”, “izah etmek” anlamlarına gelmektedir. Yuhanna İsa’yı, Tanrı’yı tanımanın ne anlama geldiğini açıklayan göksel haberci diye takdim etmiştir. Yalnızca İsa aracılığıyla Tanrı’yı gerçekten tanıyabiliriz.

`Yuhanna 8:42-44 ayetlerini okuyun. İsa, İsrail’in din önderlerinin imanlarını dayandırdıkları yanlış temeli nasıl tarif ediyor?`

Gerçekte yaşamayan kişiler kendi kaynaklarından konuşurlar. Bir ayetin anlamını sadece beşeri bir bakış açısıyla “görürler”. Biz tersine, Mesih’in dünyanın ışığı olduğunu kabul etmeli ve O’nun Sözü’nü yorumlarken O’nun ardından gitmeliyiz. Buna karşılık İblis “kendininkinden” konuşmaktadır (Yu. 8:44 CAN). Dikkatli olmazsak ve Tanrı’ya iman ve itaatle teslim olmazsak, biz de aynı şeyi yapma tehlikesiyle karşı karşıya kalırız: yani ayeti sadece kendi arzularımıza, isteklerimize ve bakış açılarımıza göre okuruz ki bunu yapmak sandığımızdan çok daha kolaydır.

`“Canınızı yakan” gerçeklere, bu gerçeklere vermeniz gereken karşılığın aksine nasıl karşılık veriyorsunuz?`