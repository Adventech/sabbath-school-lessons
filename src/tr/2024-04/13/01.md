---
title:  'Sonsöz: İsa’yı ve Sözünü Tanımak'
date:   21/12/2024
---

### Konuyla İlgili Metinler
Yuhanna 21; Yu. 11:9, 10; Yu. 8:42–44; Yu. 4:46–54; 2Ti. 3:16; Yu. 15:1–11.

> <p>Hatırlama Metni</p>
> “Kutsal Yazıları araştırıyorsunuz. Çünkü bunlar aracılığıyla sonsuz yaşama sahip olduğunuzu sanıyorsunuz. Bana tanıklık eden de bu yazılardır!” (Yu. 5:39).

Markos’un Müjdesi gibi Yuhanna’nın Müjdesi de Celile’deki bir buluşmayla sona eriyor. Yuhanna Müjdesi hakkındaki son dersimiz bu buluşmayı ele alıyor, ancak bunu İsa’yı ve Tanrı’nın Sözü’nü nasıl tanıdığımız konusuyla, yani dördüncü Müjde boyunca işlenen bir konuyla bütünleştiriyor.

Üç yıldan uzun bir süredir İsa’yla birlikte olmalarına, İsa onlara neler olacağını defalarca anlatmış olmasına rağmen, öğrenciler çarmıha gerilme ve dirilme olaylarına hâlâ büyük ölçüde hazırlıksızdılar.

Ne yazık ki O’nun sözüne inanmamışlardı.

Bugün bizler de aynı şeyi yapma tehlikesiyle karşı karşıya olabiliriz, yani Tanrı’nın Sözü’nü duyuyor, hatta okuyor ama onu dinlemiyor, ona bağlı kalmıyor ve ona itaat etmiyor olabiliriz. Yani, onu düşüncelerimize ve davranışlarımıza rehberlik etmesi gereken ışık olarak kabul etmiyor olabiliriz. Belki de farkında değil ancak pek çok Hristiyan maalesef bu durumdadır.

Yuhanna Müjdesini konu alan bu son haftamızda, Müjde’nin bazı anahtar hususlarını inceleyeceğiz; bu hususlar İsa hakkında sadece zihinsel bilgiye sahip olmanın ötesine geçmemize, O’nu daha iyi tanımamıza, O’na ve Sözüne daha sıkı bir şekilde bağlı kalmamıza yardımcı olabilir.

_*28 Aralık Sebt Gününe hazırlık için bu haftanın konusunu çalışın._