---
title:  Ek Çalışma
date:   06/12/2024
---

Ellen G. White, Sevgi Öğretmeni kitabından 453-466 sayfaları arasındaki “Yaşam Işığı” ve E. Edward Zinke, The Certainty of the Second Coming [İkinci Geliş’in Gerçekliği] kitabından 23-26 sayfaları arasındaki, “The Authority of the Bible and the Certainty of the Second Coming [Kutsal Kitap’ın Yetkisi ve İkinci Geliş’in Gerçekliği]” bölümlerini okuyun.

İsa “Ben dünyanın Işığıyım” dediğinde “tapınağın bilhassa Çardak Bayramı hizmetleriyle bağlantılı olan avlusundaydı. Bu avlunun ortasında, üzerlerinde çok büyük kandillikler olan iki yüksek direk vardı. Akşam sunusundan sonra tüm kandiller yakılıyordu ve bunların ışığı Yeruşalim’i aydınlatıyordu. Bu tören çölde İsrail’e yol gösteren ışık sütununu anmak üzere yapılıyordu, aynı zamanda Mesih’in gelişine işaret ettiği düşünülüyordu. Akşam kandiller yakıldığında, avlu büyük bir sevinç sahnesi oluyordu . . .

“Yeruşalim’in aydınlatılmasında, halk Mesih’in Kendi ışığıyla İsrail’i aydınlatmak üzere gelişine dair umutlarını ifade ediyordu. Ancak İsa’ya göre bu sahnenin daha geniş bir anlamı vardı. Tapınağın parlak kandillerinin çevredeki her şeyi aydınlattığı gibi, ruhsal ışığın kaynağı olan Mesih de dünyanın karanlığını aydınlatır. Ancak bu simge kusurluydu. O’nun Kendi eliyle göğe koyduğu büyük ışık, O’nun görevinin görkeminin daha gerçekçi bir temsiliydi.

“Sabah olmuştu; güneş Zeytin Dağı üzerinden henüz doğmuştu, güneşin ışınları göz kamaştırıcı parlaklıkla mermerden sarayların üzerine düşüyor ve tapınağın duvarlarındaki altını aydınlatıyordu, İsa buraya işaret ederek ‘Ben dünyanın ışığıyım’ dedi.”—Ellen G. White, Sevgi Öğretmeni, s. 453

**Tartışma Soruları**:

`Perşembe gününün son sorusuna verdiğiniz yanıt hakkında sınıfta konuşun. Kutsal Kitap’ın öğrettiği hangi hayati gerçekleri, ilkesel olarak bile, bilimden asla öğrenemeyiz? Örneğin, çarmıh? Ya da diriliş? Ya da İkinci Geliş? Hangi diğer önemli Kutsal Kitap gerçekleri bize açıklanmalıdır –diğer türlü bunları asla bilemezdik?`

`Tanrı ve Tanrı’nın nasıl olduğu konusunda çok fazla zihinsel bilgiye sahip kusursuz bir varlık olan Lusifer’in düşüşünü düşünün. Yine de, tüm bilgisine rağmen O’na isyan etmişti. Bu, bizim de sahip olduğumuz özgür iradenin gerçekliği ve neden irademizi her an Tanrı’ya teslim etmeyi seçmemiz gerektiği konusunda bize ne söylüyor?`