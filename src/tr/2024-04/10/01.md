---
title:  Yol, Gerçek ve Yaşam
date:   30/11/2024
---

### Konuyla İlgili Metinler
Yu. 13:1–20; Yu. 14:1–3; Dan. 7:27; Yu. 14:5–11; Yu. 1:14; Kol. 1:16, 17; Yu. 5:38–40.

> <p>Hatırlama Metni</p>
> “Tanrı’yı hiçbir zaman hiç kimse görmedi. Baba’nın bağrında bulunan ve Tanrı olan biricik Oğul O’nu tanıttı” (Yuhanna 1:18).

Yuhanna Müjdesi dört temel bölüme ayrılmaktadır: Önsöz (Yuhanna 1:1-18), Belirtiler Kitabı (Yuhanna 1:19-12:50), Yücelik Kitabı (Yuhanna 13:1-20:31) ve Sonsöz (Yuhanna 21:1-25). Bugüne kadar yaptığımız derslerde, İsa’nın mucizeleri (belirtiler), konuşmaları ve öğrettikleri aracılığıyla O’nun kim olduğunu ortaya koyan Önsöz ve Belirtiler Kitabı üzerinde durduk. Artık derslerimiz özellikle Yuhanna Müjdesi’nin üçüncü bölümü olan Yücelik Kitabı’na kayıyor.

İlginç bir şekilde, meşhur yedi “BEN’İM” ifadesi Belirtiler Kitabı ile Yücelik Kitabı arasında bir köprü oluşturmaktadır. Bunlar “yaşam ekmeği” (Yu. 6:35, 41, 48, 51), “dünyanın ışığı” (Yu. 8:12, Yu. 9:5), “kapı” (Yu. 10:7, 9), “iyi çoban” (Yu. 10:11, 14), “diriliş ve yaşam” (Yu. 11:25), “yol, gerçek ve yaşam” (Yu. 14:6) ve “gerçek asma”dır (Yu. 15:1, 5).

Bu haftanın dersi, veda konuşmasının maksadı ve onun başlangıcındaki İsa’nın öğrencilerinin ayaklarını yıkaması bölümüyle başlayacaktır. Daha sonra 14. bölümdeki “BEN’İM” (“Yol, gerçek ve yaşam Ben’im”) ifadesine geçeceğiz.

_*7 Aralık Sebt Gününe hazırlık için bu haftanın konusunu çalışın._