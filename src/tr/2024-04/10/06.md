---
title:  Kutsal Yazılar ve Gerçek
date:   05/12/2024
---

Müjde boyunca Kutsal Yazı, yol, gerçek ve yaşam olan O’nu bize anlatmakta önemli bir işlev görmektedir. Kutsal Kitap’ın tümünde, Eski ve Yeni Ahit, Kutsal Yazılar gerçeğin ortaya çıkarılmasında önemli bir işleve sahiptir. Bu İsa’nın kim olduğunu ve ne yapmak için geldiğini bize öğretmek söz konusu olduğunda özellikle doğrudur.

`Yuhanna 5:38-40 ayetlerini okuyun. İsa burada Kutsal Yazılar hakkında ne söylüyor?`

İsa ve öğrencileri O’nun Mesih olduğunu kanıtlamak için tekrar tekrar Kutsal Yazı’ya işaret etmişlerdir. Mesih şöyle demişti, “Musa’ya iman etmiş olsaydınız, bana da iman ederdiniz. Çünkü o benim hakkımda yazmıştır. Ama onun yazılarına iman etmezseniz, benim sözlerime nasıl iman edeceksiniz?” (Yu. 5: 46, 47).

`Luka 24:27 ayetini okuyun. İsa’nın, hizmetinin önemini ortaya koymak için önce Kutsal Yazılar’a işaret etmiş olması neden önemlidir?`

Başka bir yerde, Mısır’dan Çıkış kitabından alıntı yaparken Mesih şöyle demişti, “Tanrı’nın size bildirdiği… sözü okumadınız mı?” (Mat. 22:31). Zekeriya Tanrı’nın vaatlerinden bahsederken, O’nun “Eski çağlardan beri kutsal peygamberlerinin ağzından” bildirdiğini söylemişti (Luk. 1:70). Petrus, Pentikost günündeki vaazında şöyle demişti, “Kardeşler, Kutsal Ruh’un… Davut’un ağzıyla önceden bildirdiği Kutsal Yazı’nın yerine gelmesi gerekiyordu” (Elç. 1:16).

Kutsal Kitap bilim hakkında bir ders kitabı değildir. Atomun nasıl parçalanacağını ya da beyin ameliyatının nasıl yapılacağını açıklamamaktadır. Ancak çok daha önemli bir şey yapmaktadır. Evrenimizin bir anlama sahip olduğu çerçeveyi çizmektedir. O kapıyı açan anahtar, görmeyi mümkün kılan ışıktır. O olmasaydı, Tanrı’nın varlığı, O’nun evrendeki işlevi, kendi kökenimiz, yaşamın anlamı ve gelecek konularında karanlıkta kalırdık.

`Kutsal Kitap’ta öğretilen ve bilimin, teoride bile bize asla öğretemeyeceği bazı gerçekler nelerdir?`