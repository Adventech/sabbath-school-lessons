---
title:  İman Hayati
date:   06/12/2024
---

### İyi Giyimli Bir Kadına Hediye

_Andrew McChesney Tarafından_

İyi giyimli bir kadın, arabasını Bogota, Kolombiya'daki Yedinci Gün Adventist Kilisesi'nin Yukarı Magdalena Konferansı’nın otoparkına sürdü. “Hristiyan mısınız?” diye park görevlisine sordu.

52 yaşındaki Ruben Campos “Evet” diye yanıtladı.

“Hangi dindensiniz?” dedi.

“Biz Yedinci Gün Adventistleriyiz dedi. Size yardımcı olabilir miyiz?”

“Birisi bana Adventistlerin başkalarına yardım etmekten hoşlanmadığını söyledi” dedi.

Ruben şaşırmıştı. “Gelin size yardım edelim” dedi. “Hizmete hazırız.”

Kadın arabasını kilisenin otoparkına park edip edemeyeceğini sordu. Dairesi yakındaydı ama park yeri yoktu ve geceleri arabasını sokakta bırakırken kendini güvende hissetmiyordu.

Ruben, “Evet, buraya park edebilirsiniz” dedi.

“Ücret ne kadar?” diye sordu.

Ruben, “Bunun size hiçbir maliyeti olmayacak,” dedi. “Bu size hediyemiz olsun.”

“Teşekkür ederim!” diye bağırdı. “Size sarılabilir miyim?”

O gece kadın arabasını kapalı otoparka bıraktı. Ertesi gece geri döndü. Üçüncü gece Ruben›den bir Kutsal Kitap istedi.

Daha sonra ikisi Kutsal Kitap’ı incelemeye başladı. Ruben ona bir sandalye getirdi ve onlar ders çalışırken kendisi de kulübesine oturdu. Bir ay sonra kadın Ruben’i kocasıyla tanıştırmak istediğini söyledi. Cep telefonundan aradı. “Onunla Kutsal Kitap çalışıyorum ve vaftiz olmak istiyorum” dedi.

Kadının kocası üst düzey bir Kolombiyalı subaydı ve yurtdışında geçici bir görevdeydi. Ruben’e kendisinin de Kutsal Kitap çalışmaları istediğini söyledi. “Kolombiya’ya döndüğümde başlayabiliriz” dedi.

Ruben, kadın Bogota’daki Yedinci Gün Adventist kilisesinde vaftiz edildiğinde Kolombiya’nın en mutlu park görevlisi olabilirdi. Şimdi kocasının Kutsal Kitap çalışmalarına başlamak üzere ülkeye dönmesini bekliyor.

İsa başkalarına hizmet ederek görevinin yayılmasını sağladı. Dedi ki, “Nitekim İnsanoğlu, hizmet edilmeye değil, hizmet etmeye… geldi” (Matt. 20:28). Ruben O’nun örneğini takip etmeye çalışıyor.

Sekiz yıldır otopark görevlisi olarak çalışan Ruben, “Sadece hizmet edersek birçok kişinin hayatını etkileyebiliriz” dedi. “Yakında birisi yanınıza gelebilir. O kişi kim veya nerede olursa olsun hizmet etmeye hazır olmalısınız.”

_Geçen çeyrekte Kolombiya’daki iki hizmet sosyal yardım projesine yardımcı olan On Üçüncü Şabat Teklifiniz için teşekkür ederiz._