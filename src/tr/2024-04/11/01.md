---
title:  Baba, Oğul ve Ruh
date:   07/12/2024
---

### Konuyla İlgili Metinler
Yu. 14:10, 24; Yar. 3:7–9; Yu. 16:27, 28; Yu. 16:7–11; Yu. 17:1–26.

> <p>Hatırlama Metni</p>
> “Ama Baba’nın benim adımla göndereceği Yardımcı, Kutsal Ruh, size her şeyi öğretecek, bütün söylediklerimi size hatırlatacak” (Yuhanna 14:26).

Yuhanna Müjdesi bir konu mozaiğidir. Yuhanna, İsa’nın peygamberlerin bildirdiği Mesih olduğunu göstermek için belirtilere (mucizelere) başvuruyor. İsa’nın Mesih olduğunu duyurmak için bir dizi tanıktan faydalanıyor. Ayrıca O’nun tanrısallığına işaret etmek için “BEN’İM” ifadelerini kullanıyor.

Yuhanna 1. bölümde Tanrılığın üç üyesinden de söz edilmektedir (Yu. 1:1-4, 14, 18, 32-34). Yüzyıllar boyunca insanlar Tanrılığın tabiatını bütünüyle anlamaya çalışmışlardır, ancak bunu yapamadığımız için pek çok kişi bu düşünceyi reddetmektedir. Oysa bir şeyi sırf bütünüyle anlayamadığımız ya da insan muhakemesinin kısıtlı kalıplarına sığmadığı için reddetmek ne kadar ahmakçadır.

Yuhanna, Tanrı’yı anlamak istiyorsanız, İsa’ya ve Söz’de açığa vurulanlara bakmanız gerektiğini söylüyor. Bu yaklaşım bize yepyeni bir ilişkiler dünyasının kapılarını açıyor –Tanrılığın üç üyesi arasındaki ilişkiler, Tanrılığın üyeleri ile insanlar arasındaki ilişkiler ve insanların kendi aralarındaki ilişkiler. Bu haftanın dersi Yuhanna Müjdesi’nin Baba, Oğul ve Kutsal Ruh’u nasıl sunduğunu inceliyor, ancak bunu Veda Konuşması bağlamında yapıyor (Yuhanna 13-17).

_*14 Aralık Sebt Gününe hazırlık için bu haftanın konusunu çalışın._