---
title:  İman Hayati
date:   13/12/2024
---

### Dallas’ta Bir Rüya

_Andrew McChesney Tarafından_

Samuel, Kutsal Kitap eğitimiyle ilgilenmediğini açıkladı. ABD’nin Teksas eyaletindeki Dallas Birinci Yedinci Gün Adventistleri Kilisesi’nden bir Kutsal Kitap işçisi olan arayan kişi, “Ama Kutsal Kitap öğrenimi ilgi kartında ilgilendiğinize dair onayınız mevcut” dedi. O ve diğer Kutsal Kitap işçilerikilisenin dağıttığı kartları takip ediyorlardı. Samuel, “Eh, ilgilenmiyorum” dedi.

Arayan kişi Kutsal Kitap öğrenimi ilgi kartını bir kenara koydu.

Bir hafta sonra başka bir Kutsal Kitap işçisi Samuel’i aradı.

Samuel, “İlgilenmiyorum” dedi.

Ertesi hafta Kutsla Kitap isçisi tekrar aradı.

“Kutsal Kitap eğitimlerinin ücreti ne kadar?” diye Samuel sordu.

“Ücretsiz.”

İlk Kutsal Kitap incelemesinde Samuel, kendisinin ve karısının bir kilise aradığını söyledi. Oğulları onları kilisesine davet etmişti ama papa ve yedinci gün Şabatı hakkındaki vaazdan rahatsız olmuşlardı. Samuel, “Bir daha asla Yedinci Gün Adventist kilisesine adım atmayacağım” dedi.

Kutsal Kitap İşçisi sessizce dua etti ve Kutsal Kitap’ı incelemeye devam etti.

Birkaç hafta sonra Kutsal Kitap işçisi, Samuel’i Dallas Birinci Yedinci Gün Adventist Kilisesi’ndeki müjdecilik toplantılara davet etti. Samuel’in ne diyeceğini merak ediyordu. Samuel gitmeyi kabul etti.

İlk toplantıda Samuel kiliseye büyük bir ilgiyle baktı. Bina, yuvarlak bir sığınak, yuvarlak bir tavan ve platformun etrafında kavisli sıralar ile benzersiz bir mimariye sahipti. Samuel, Kutsal Kitap işçisini aradı. “Seninle konuşmam lazım” dedi. Kutsal Kitap işçisi ibadetin hazırlanmasına yardım ediyordu ve Samuel’e bekleyip bekleyemeyeceğini sordu. Samuel kabul etti ve oturdu. Konuşmacı Daniel 2 hakkındaki vaazını dikkatle dinledi. Daha sonra Kutsal Kitap işçisini buldu ve ağzından kaçırdı: “Vaftiz edilmek istiyorum!” Kutsal Kitap işçisi şok oldu ve bağırdı: “Ne?”

Samuel 18 yıl önce bir rüya gördüğünü söyledi. “Rüyamda İsa beni bir kiliseye götürdü ve ‘Bu benim kilisem’ dedi” dedi. “Bu akşam kiliseye girdiğimde onu hemen tanıdım. Sonunda rüyamdaki kiliseyi buldum. Vaftiz edilmek istiyorum.”

Kutsal Kitap işçisi, Samuel’i müjdeciye götürdü; o da rüyayı duyunca aynı derecede şaşırdı. Hikayeyi daha da dikkat çekici kılan ise 13 yıl önce kilisenin yanmış olması ve yeni bir binanın inşa edilmiş olmasıydı. Samuel yeni kiliseyi inşa edilmeden beş yıl önce rüyasında görmüştü.

_Şu anda Washington eyaletindeki Spokane Slav Yedinci Gün Adventistleri Kilisesi'nin pastör olan müjdeci Slavik Ostapenko, “Tanrı’nın görevinde O’nunla işbirliği yaptığımızda her şey mümkün” dedi._