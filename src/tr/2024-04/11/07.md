---
title:  Ek Çalışma
date:   13/12/2024
---

Ellen G. White, Sevgi Öğretmeni kitabından 657-680 sayfaları arasındaki “Yüreğiniz Sıkılmasın”, Yedinci Gün Adventist Kutsal Kitap Şerhi 5. ciltten, 911-919 sayfaları arasındaki “Additional Note on [John] Chapter 1 [Yuhanna hakkında Ek Not]”, bölümlerini okuyun.

İsa’ya karşı çıkanlar O’nun kim olduğunu değerlendirirken, “insan gözüyle” (Yu. 8:15), insan ölçütlerine göre yargıda bulundular. Bu muhtemelen “dış görünüşe göre” (Yu. 7:24) yargılamaktan bile daha kötüdür. Burada, Ruh’un ikna edici denetimi olmadan, düşmüş dünyadaki düşmüş insanlığın, bedenin ölçütlerine başvuruyorlardı (bkz. Yu. 3:3-7). O’nun “bedenini” olduğu gibi gördüler ancak beden almış Söz olabileceği ihtimalini asla akıllarına getirmediler (Yu. 1:14). Mesih’i bu kadar sınırlı ölçütlerle değerlendirmek, O’nu dünyevi bir bakış açısıyla tartmak anlamına gelmektedir (2Ko. 5:16).

“Kutsal Ruh, Gerçeğin Ruhu’dur. Görevi gerçeği göstermek ve onu korumaktır. O, Gerçeğin Ruhu olarak ilk önce kişinin yüreğinde konut kurar. Böylece onu teselli eder, çünkü sadece doğrulukta teselli ve huzur vardır. Yanlışlık gerçek huzur ve teselliyi bilmez. Şeytan, yanlış teoriler ye gelenekler sayesinde kişinin düşünceleri üzerinde güç kazanır, insanları yanlış standartlara yönelterek, onların karakterlerini bozar. Kutsal Ruh, Kutsal Yazı sayesinde insanların yüreklerine hitap eder ve onların düşüncelerine gerçeği iletir. Böylece kişiyi yanlışlardan uzaklaştırır. Mesih, Allah’ın sözü aracılığıyla çalışan Gerçeğin Ruhu vasıtasıyla, seçilmiş halkının Kendisine yaklaşmasını sağlar.”—Ellen G. White, Sevgi Öğretmeni, s. 664, 665.

**Tartışma Soruları**:

`Sonsuz yaşam Tanrı’yı tanımaktır (Yu. 17:3). Tanrı’yı tanımak, O’nun hakkında sadece bazı gerçekleri, yani O’nun kudretli, sevgi dolu ya da adaletli bir Tanrı olduğunu bilmekten öte ne anlama gelmektedir? Birisi size “Tanrı’yı tanıyor musun?” diye sorsa ne cevap verirsiniz? İsa bu yanıtınızla ne kadar örtüşüyor?`

`Günlük konuşma dilinde, İsa’nın “senin sözün gerçektir” ifadesi ne anlama gelmektedir? (Yuhanna 17:17).`

`İsa şöyle dua etmişti, “Onları dünyadan uzaklaştırmanı değil, kötü olandan korumanı istiyorum” (Yu. 17:15). Yaptığımız seçimler bu duanın kendi yaşamlarımızda ne kadar iyi yanıt bulacağını nasıl etkiler?`