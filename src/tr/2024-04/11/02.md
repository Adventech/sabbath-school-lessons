---
title:  Göksel Baba
date:   08/12/2024
---

Yuhanna Müjdesi, bizim kökenlerimizden başlayarak Kutsal Kitap’ın genel anlatımının bakış açısından yazılmıştır. “Başlangıçta Tanrı göğü ve yeri yarattı” (Yar. 1:1). Ya da: Başlangıçta Baba, Oğul ve Kutsal Ruh göğü ve yeri yarattı. Var olan her şeyin Kaynağı onlardır. Evreni ve içinde yaşayan tüm varlıkları onlar yarattılar. Gezegenimizde yaşamın özel bir yaratımı mevcuttu ve bu yaratımın en özeli de insandı. Tanrı’nın insanı yaratmaktaki gayesi, O’nunla ve birbirimizle sevgi dolu bir uyum içinde yaşamamızdı.

Ne yazık ki Lusifer bu dünyaya günahı getirdi. Günah, diğer şeylerin yanı sıra, Tanrı’yla olan ilişkimizin bozulması demektir. O, Tanrı’nın kişiliğini yanlış tanıtmaktadır. Bu nedenle İsa, Tanrı bilgisini yeniden tesis etmek ve insanlığa kurtuluş getirmek üzere bizim insan doğamızı Kendi üzerine almıştır.

İsa buradayken yaşamını Baba’ya adamış ve O’nun yönlendirmesine göre yaşamıştır. O şöyle demişti, “Ben ve Baba biriz” (Yu. 10:30). “Baba’nın bende, benim de Baba’da olduğumu bilesiniz” (Yu. 10:38). “Eğer Babam’ın işlerini yapmıyorsam, bana iman etmeyin” (Yu. 10:37).

**Aşağıdaki ayetlerde açıklandığı üzere, Baba’nın işlevlerinin bazıları nelerdir?**

`Yu. 3:16, 17; Yu. 6:57`

`Yu. 5:22, 30`

`Yu. 6:32; Yu. 14:10, 24`

`Yu. 6:45`

`Yu. 15:16, Yu. 16:23`

`Bu ayetler Baba’yı Oğlu İsa Mesih’le yakın bir ilişki içinde göstermektedir. Baba’nın dünyamızla yakın bir ilişkisi ve kurtuluşumuza derin bir ilgisi bulunmaktadır. Bu gerçek Tanrı’nın bizlere duyduğu sevgi hakkında bize ne öğretiyor?`