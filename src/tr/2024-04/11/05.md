---
title:  Kutsal Ruh
date:   11/12/2024
---

Kutsal Ruh, Yuhanna Müjdesi’nde Baba ve Oğul kadar belirgin değildir. Yine de O’nun üstlendiği işlev İsa’nın görevinin başarıya ulaşması için çok önemlidir.

`Yuhanna 1:10-13 ayetlerini okuyun. Bu ayet Kutsal Ruh’un geçiş için önemi konusunda bize ne öğretiyor?`

Yuhanna Müjdesi’nin ilk bölümünde Kutsal Ruh’un işlevinin ne kadar hayati olduğunu görebiliriz. Yuhanna bize Söz’ü kabul edenlerin, yani O’na iman edenlerin, “ne kandan, ne beden ne de insan isteğinden” (Yu. 1:13) doğmamış olduklarını, onların Tanrı’nın çocukları olduklarını söylüyor. Bu sadece Kutsal Ruh’un çalışmasıyla mümkün olmaktadır.

`Aşağıdaki ayetler Kutsal Ruh’un faaliyetleri hakkında ne anlatıyor? Yuhanna 3:5-8, Yuhanna 6:63, Yuhanna 14:26, Yuhanna 15:26, Yuhanna 16:7-11.`

“İsa, Kutsal Ruh’un yaptığı çalışmayı anlatarak öğrencilerini yüreğini sevinç ve umutla doldurmaya çalıştı. İmanlılar için sağladığı yardım O’nu sevindirdi. Kutsal Ruh, halkının yararı için İsa’nın Allah’tan istediği en büyük dilekti. Kutsal Ruh, O’nun halkını güçlendirecekti ve O’nsuz İsa’nın yaptığı büyük fedakarlığın gerçek önemi anlaşılamazdı. Kötülük yüzyıllardır güçlenmeye devam ediyordu ve insanoğlunun bu şeytanî boyunduruğa teslim olması hayret vericiydi. Ancak değiştirilmiş enerjiyle değil ama ilahî kudretin doluluğuyla gelen Tanrılığın üçüncü şahsının güçlü aracılığıyla günaha karşı direnilebilir ve galip gelinebilirdi.”—Ellen G. White, Sevgi Öğretmeni, s. 665.

O halde, Tanrı’nın gerçek olduğunu tasdik eden Kutsal Ruh’u kabul etmek ne büyük bir berekettir (Yu. 3:33). Günah, doğruluk ve yargı konusunda bizi ikna eden Ruh’tur (Yu. 16:8-11). Dolayısıyla, neyin doğru, neyin gerçek, neyin iyi olduğunu bilmemizin anahtarı, Kutsal Ruh’un ikna edici ve inandırıcı gücü vasıtasıyla aklımızı ve hayattaki tecrübelerimizi Tanrı’nın Sözü’ne tabi kılmaktır.