---
title:  İsa’nın Mesih Olduğuna Tanıklık Edenler
date:   19/10/2024
---

### Konuyla İlgili Metinler
Yu. 1:19–23; Yşa. 40:1–5; Yu. 1:29–37; Rom. 5:6; Yu. 1:35–39; Yu. 1:43–51; Yu. 3:1–21.

> <p>Hatırlama Metni</p>
> “İsa ona şu karşılığı verdi: ‘Sana doğrusunu söyleyeyim, bir kimse yeniden doğmadıkça Tanrı’nın Egemenliği’ni göremez’” (Yuhanna 3:3)

Hiç kuşku yok ki, İsa Kendisi hakkında ileri sürdüğü iddiaları desteklemek amacıyla insanlara Kutsal Yazılar’dan güçlü kanıtlar sunmuştur: “Size doğrusunu söyleyeyim, iman edenin sonsuz yaşamı vardır” (Yu. 6:47).

Fakat dahası var. Suyu şaraba dönüştürdü; birkaç somun ekmekle binlerce kişiyi doyurdu; soylu bir adamın oğlunu iyileştirdi; Beytesta havuzundaki adamı sağlığına kavuşturdu; doğuştan kör olan bir kişiye görme yetisini kazandırdı; Lazar’ı ölümden diriltti. Müjdeci, İsa’nın kim olduğuna tanıklık etmeleri için Yahudi, uluslardan olan, zengin, fakir, erkek, kadın, yönetici, halktan, eğitimli, eğitimsiz çeşitli olay ve kişilere çağrıda bulunuyor.

Yuhanna, Baba’nın Kendisinin tanıklığına ve Kutsal Yazı’ya işaret ederek, hepsinin O’nun kimliğine dair kanıtlar sunduğunu söylüyor.

Bu hafta Vaftizci Yahya’nın güçlü tanıklığıyla başlıyor. Sonrasında, başka tanıklar da sahneye çıkıyor: Andreas ve Simun Petrus, Filipus, Natanel ve hiç beklenmedik bir tanık, Ferisi Nikodim. Ancak gölgede kalan başka bir tanık daha bulunmaktadır (Yuhanna 1:35, 40 ayetlerinde Andreas’ın yanındaki diğer öğrenci) –Yuhanna’nın kendisi.

_*26 Ekim Sebt Gününe hazırlık için bu haftanın konusunu çalışın._