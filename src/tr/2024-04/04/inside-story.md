---
title:  İman Hayati
date:   25/10/2024
---

### Özbekistan'da Duanın Gücü

_Andrew McChesney Tarafından_

36 yaşındaki Nigora, ambulansla Özbekistan’ın Taşkent kentindeki hastaneye kaldırıldı. Zar zor konuşabiliyordu. Kolları uyuşmuştu. Yutkunmakta zorlanıyordu. Doktor onun durumuna teşhis koyamadı.

Nigora hastanede sonraki ay daha da kötüleşti. Günde 15 dakikadan fazla uyuyamıyordu. Röntgenler beyninde alışılmadık bir aktivite gösteriyordu.

Daha sonra ikinci bir doktor Nigora’nın ölümcül bir hastalığa yakalandığını söyledi. Doktor hiçbir umut göremiyordu.

Nigora İsa’ya inanmıyordu ama imanlı Yedinci Gün Adventist komşuları vardı. Onu yoğun bakımda ziyaret ettiler ve kiliselerinin pastörünü onunla dua etmeye davet etmek için izin istediler. “Hayır, hayır” dedi Nigora. “İyi değilim. Berbat görünüyorum. Kendimi daha iyi hissettiğimde gelmesini söyle.”

Ancak komşular ısrar etti. “Bırak gelip senin için dua etsin” dediler.

Nigora gönülsüzce kabul etti. Bir gün sonra pastör ve karısı Nigora’nın yatağına geldiler. Pastör 23. Mezmur’u okudu, Nigora’nın alnına yağ sürdü ve şöyle dua etti: “Tanrım, kız kardeşimize sağlık ver. Ona şifa ver ki tamamen iyileşebilsin.” Nigora duadan sonra farklı hissetmedi.

Ertesi gün pastör ve karısı geri döndüler. Pastör yine Kutsal Kitap okudu, onun üzerine yağ sürdü i ve dua etti. Nigora yine farklı hissetmedi. Ancak o gece sadece 15 dakika değil, birkaç saat uyuyabildi.

Üçüncü gün pastör ve karısı geri döndüler. Pastör yine Kutsal Kitap okudu, onu üzerine yağ sürdü ve dua etti. Nigora yine bir değişiklik hissetmedi. Ama o gece bütün gece uyudu. Ondan sonra her gece rahat uyudu.

Pastör ve eşi ziyarete devam etti. Yavaş yavaş Nigora’nın konuşması düzeldi. Kolları ve bacakları çalışmaya başladı. Hastane röntgenleri beyin aktivitesinin normale döndüğünü gösterdi. Doktor hayrete düşmüştü.

“İyileşmen, üstüne bu kadar çabuk, bu imkansız bir şey” dedi doktor.

Pastörün dua etmeye başlamasından dört ay sonra Nigora arabasını sürüyordu ve işine geri dönüyordu.

Tanrı'ya inanmayan kadın, iyileştiği için O'na hamdetti.

“Bu Tanrı’nın bir mucizesi,” dedi Nigora.

Kendisiyle ilgilenen komşuları olduğu için çok mutlu. Adventist Hizmeti ile yaptığı bir röportajda yavaş ama net bir şekilde konuşarak, “Bana aile gibi olan böyle arkadaşlar verdiği için Tanrı’ya çok minnettarım” dedi.

_Nigora Tanrı’ya inanmasına rağmen kalbini henüz O’na adamamıştır. Bu cesaret kırıcı faktör, Özbekistan’daki birçok insanın Yedinci Gün Adventistlerini bir mezhebin üyeleri olarak görmesi olabilir. Lütfen Nigora ve onun gibi, yaşamlarında Tanrı’nın gücüne tanık olan ancak henüz O’nun adına bir karar verememiş olanlar için dua edin. (Nigora bir takma addır.)_