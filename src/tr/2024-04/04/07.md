---
title:  Ek Çalışma
date:   25/10/2024
---

Ellen G. White, Sevgi Öğretmeni kitabından 151-159 sayfaları arasındaki “Nikodim” bölümünü okuyun.

Nikodim, “Kutsal Yazıları, bir kuramı tartışmak amacıyla değil, fakat canının yaşama kavuşması için, yeni bir şekilde inceledi. Kendisini Kutsal Ruh’un yönlendirişine teslim ettiğinde göğün krallığını görmeye başladı. . .

“İman yoluyla Allah’ın lütfunu alırız; fakat iman bizim Kurtarıcımız değildir. Hiçbir şey kazandırmaz. Bu, Mesih’e sarıldığımız ve günahın çaresi olan O’nun erdemlerini aldığımız eldir . . . Tıpkı bağışlanma gibi, tövbe de Mesih’ten gelir.

“Öyleyse, biz nasıl kurtulacağız? ‘Musa çölde yılanı nasıl yukarı kaldırdıysa’ İnsanoğlu da yukarı kaldırılmıştır, böylece yılan tarafından aldatılan ve ısırılan herkes bakıp yaşayabilir. ‘İşte, dünyanın günahını ortadan kaldıran Tanrı Kuzusu!’ Yuhanna 1:29. Çarmıhtan parlayan ışık Allah’ın sevgisini gösterir. O’nun sevgisi bizi Kendisine çekmektedir. Bu çekime karşı koymazsak, Kurtarıcı’nın çarmıha gerilmesine neden olan günahlardan tövbe ederek, çarmıhın dibine getirileceğiz. O zaman, Allah’ın Ruhu iman aracılığıyla canda yeni bir yaşam meydana getirir. Düşünceler ve arzular Mesih’in isteğine itaate yönlendirilir. Kalp ve zihin, her şeyi Kendisine bağımlı kılmak için içimizde çalışan Kişi’nin suretinde yeniden yaratılır. O zaman Allah’ın yasası zihne ve kalbe yazılır, biz de Mesih’le birlikte ‘Ey Tanrım, senin isteğini yapmaktan zevk alırım ben’ diyebiliriz. Mezmurlar. 40:8.”—Ellen G. White, Sevgi Öğretmeni, s. 157, 158.

**Tartışma Soruları**:

`Vaftizci Yahya İsa için yolu hazırlamak üzere gelmişti. En azından insani bakış açısından, onun hizmetinin ne kadar başarılı olduğunu düşünüyorsunuz? Ayrıca, yanıtınızı düşünürken şu önemli soruyu da sorun: Manevi konularda “başarıyı” nasıl tanımlıyorsunuz?`

`İlerleyen günlerde Vaftizci Yahya bazı samimi kuşkularını dile getirdi (Mat. 11:2, 3; Luk. 7:19). Onu bu soruları sormaya iten sebep neydi ve biz bu sorulardan nasıl imanımızda sağlam durabileceğimiz konusunda ne öğrenebiliriz?`

`Nikodim gibi doğru kilisede bir yönetici olan ve mutlaka çok fazla bilgiye sahip olan birinin nasıl olup da gerçekten önemli olan şeyler konusunda ruhsal açıdan bu kadar cahil olabileceği fikrini sınıfta tartışın. Onun içinde bulunduğu durumdan ne gibi dersler çıkarabiliriz?`