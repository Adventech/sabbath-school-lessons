---
title:  Samiriyelilerin Tanıklığı
date:   26/10/2024
---

### Konuyla İlgili Metinler
Yu. 4:1–42; Yu. 3:26–30; Yer. 2:13; Zek. 14:8; Hez. 36:25–27.

> <p>Hatırlama Metni</p>
> “Bunlar kadına, ‘Bizim iman etmemizin nedeni artık senin sözlerin değil’ diyorlardı. ‘Kendimiz işittik, O’nun gerçekten dünyanın Kurtarıcısı olduğunu biliyoruz’ ” (Yuhanna 4:42).

Samiriyeliler kimdi? Kuzey İsrail Krallığı M.Ö. 722 yılında Asurlular tarafından teslim alınmıştı. Asurlular siyasi istikrar sağlamak için tutsaklarını imparatorluklarının dört bir yanına dağıtıyorlardı. Benzer şekilde, kuzey krallığına yerleştirmek üzere başka uluslardan tutsaklar getirildi ve bunlar kendi Yahudilik tarzlarını benimsemiş olan Samiriyelilerdi.

Ancak Samiriyelilerin Yahudilerle ilişkileri iyi değildi. Örneğin, Yahudiler Babil’den döndüklerinde Samiriyeliler tapınağın yeniden inşa edilmesine karşı çıkmışlardı. Bu arada Samiriyeliler Gerizim Dağı’nda kendi tapınaklarını inşa etmişlerdi. Ancak bu tapınak M.Ö. 128 yılında Yahudi yönetici Yohanan Hurkanus tarafından yıkıldı.

İsa’nın zamanında da bu husumet devam ediyordu. Yahudiler mümkün olduğunca Samiriye’den uzak duruyorlardı. Aralarında ticaret devam etmiş olsa da, diğer temaslar bir tabu haline gelmişti. Yahudiler Samiriyelilerden borç almaz, hatta onlardan iyilik bile görmezlerdi. İşte bu ortamda Yuhanna, İsa, kuyu başındaki kadın ve bir Samiriye kenti olan Sihar’ın halkı arasındaki karşılaşmayı aktarmıştır.

_*2 Kasım Sebt Günü’ne hazırlık için bu haftanın konusunu çalışın._