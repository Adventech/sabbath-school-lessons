---
title:  Ek Çalışma
date:   01/11/2024
---

Ellen G. White, Sevgi Öğretmeni kitabından 167-178 sayfaları arasındaki “Yakup’un Kuyusunda” bölümünü okuyun.

“Samiriyeli kadın Kurtarıcı’yı bulduğunda, hemen başkalarını da O’na getirdi. O’nun kendi öğrencilerinden daha etkili bir müjdeci olduğunu gösterdi. Öğrenciler Samiriye’de burasının teşvik edici bir alan olduğuna dair hiçbir belirti görmediler. Düşünceleri, gelecekte yerine getirilecek olan büyük işe odaklanmıştı. Hemen yakınlarında toplanacak bir hasat olduğunu görmediler. Fakat küçümsedikleri kadın aracılığıyla, bir kentin tüm halkı Kurtarıcı’yı dinlemeye geldi. Kadın ışığı hemen yurttaşlarına iletti.

“Bu kadın Mesih’e olan tatbiki imanın işleyişini temsil ediyor. Her gerçek öğrenci Allah’ın krallığına bir müjdeci olarak doğar. Diri suyu içen bir hayat pınarı olur. Alan, verene dönüşür. Mesih’in canda bıraktığı lütuf, herkesi tazelemek için fışkıran ve mahvolmak üzere olanları hayat suyundan içmeye istekli hale getiren çöldeki bir pınar gibidir.”—Ellen G. White, Sevgi Öğretmeni, s. 177, 178.

**Tartışma Soruları**:

`Sınıfta, Pazar gününün son sorusuna verdiğiniz yanıtların üzerinden geçin. Bu konuda son derece dürüst olun. Yaşadığınız toplumda var olan ve gerçekten diğer insanlara tanıklık etmenizi engelleyebilecek tabular ve önyargılar nelerdir?`

`Sizce İsa neden kendi halkından olan bazı kişilerin aksine Samiriyeliler arasında bu kadar sıcak karşılandı?`

`Kendinizi o Samiriyeli kadının yerine koyun. Hiç tanımadığı biri geliyor ve ona en mahrem sırlarını bildiğini söylüyor. Bırakın bir yabancıyı, herhangi biri bunları nasıl biliyor olabilir? Kadının İsa’dan etkilenmiş olmasına şaşmamalı. Bu öykü Rab’bin bizimle ilgili her şeyi, hatta kimsenin bilmesini istemediğimiz en gizli, en karanlık sırları bile bildiği konusunda bize ne söylemelidir? Ve yine de İsa’nın kadına davranış biçimi, sırlarımızı biliyor olsa da bizimle nasıl ilgilenmek istediği konusunda bize ne anlatıyor? Bu gerçekten nasıl teselli bulabilirsiniz?`

`Yuhanna Müjdesi’nde bugüne kadar incelediğimiz hangi konular İsa’nın kuyu başındaki Samiriyeli kadına hizmetinde yer almaktadır?`