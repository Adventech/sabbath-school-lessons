---
title:  Ek Çalışma
date:   18/10/2024
---

Ellen G. White, Sevgi Öğretmeni kitabından 13-21 sayfalarındaki “Allah Bizimle” bölümünü okuyun.

“Tanrı’nın ilahi Oğlu Rab İsa Mesih ezelden beri vardı, ayrı bir kişiydi ama Baba’yla birdi. O, göğün yüce görkemiydi. Göksel varlıkların önderiydi, meleklerin O’na tapınmaları ve itaat etmeleri O’nun hakkı olarak kabul edilmişti. Bu, Tanrı’dan çalınan bir şey değildi [Özd. 8:22-27 ayetlerinden alıntı].

“Dünya var olmadan önce Mesih’in Baba’yla Bir olduğu gerçeğinde ışık ve yücelik bulunmaktadır. Bu, karanlık bir yerde parlayarak onu tanrısal, gerçek görkemle ışıldatan bir ışıktır. Kendi içinde sonsuz derecede gizemli olan bu gerçek, diğer gizemli ve başka türlü açıklanamayan gerçekleri açıklamakta, ulaşılamaz ve kavranamaz bir ışık içinde saklanmaktadır.”—Ellen G. White Yorumları, The SDA Bible Commentary [Yedinci Gün Adventist Kutsal Kitap Şerhi], 5. cilt, s.1126.

“İsa, ‘Ben yerden yukarı kaldırıldığım zaman bütün insanları kendime çekeceğim’ demiştir (Yuhanna 12:32). Mesih, günahkâra dünyanın günahları için ölen bir Kurtarıcı olarak açığa vurulmalı; ve Kafatası’nda çarmıhta Tanrı Kuzusu’nu görünce, kurtuluşun gizemi zihinlerimize açılmaya başlar ve tövbeye yol açar. Mesih, günahkârlar adına ölmekle akıl almaz bir sevgi gösterdi; ve günahkâr bu sevgiyi gördükçe, sevgi kalbi yumuşatır, zihni etkiler ve ruhta tövbekârlığa doğru ilham verir. . . . [İnsanlar] ne zaman samimi bir doğru yapma isteğinden kaynaklanan bir değişim uygulamaya çalışsalar, onları çeken Mesih’in gücüdür. Farkında olmadıkları bir güç ruhları üzerinde çalışıyordur, vicdan canlanır ve hayatın düzelişi dışarıdan bile görülür. Ve Mesih onları çarmıhına bakmaya, günahlarının deştiği Kişi’yi görmeye doğrulttukça, buyruk vicdana oturur.”—Ellen G. White, Yol Gerçek ve Yaşam, s. 15.

**Tartışma Soruları**:

`Yuhanna neden İsa’nın Yaratıcı olarak üstlendiği işlevden bahsetmeye başlıyor? Bu, Yaratılış’ın tüm ilahiyattaki önemi hakkında bize ne anlatıyor? O halde, Kutsal Yazı’da açıklandığı şekliyle Yaratılış konusunda doğru bir kavrayışa sahip olmamız neden önemlidir?`

`Pazar günü dersinin sonundaki soru üzerinde biraz daha düşünün. Çarmıhta ölen ebedi Tanrı değil de yaratılmış bir varlık olsaydı, ne olurdu? İsa ebedi Tanrı dışında bir şey olsaydı ne kaybedecektik?`