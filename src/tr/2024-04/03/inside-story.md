---
title:  İman Hayati
date:   18/10/2024
---

### Bir Şabat Tohumu

_Andrew McChesney Tarafından_

Yerli Amerikalı bir adam inşaat alanına girdi.

“Siz burada ne inşa ediyorsunuz?” diye sordu, gönüllülerin ABD’nin Washington eyaletindeki bir kasaba olan Wapato’daki Tüm Milletler Merkezi’nin beton temeline kütük duvarlar yerleştirmesini izlerken. “Başka bir kilise mi?” dedi başını sallayarak. “Siz haftanın hangi gününü kutlayacağınızı bile bilmiyorsunuz.”

İnşaat lideri Jeff Weijohn, Yedinci Gün Adventistleri›ni hiç duymamış olan adamla sohbet etmeye başladı. Adam yeni kilisenin Pazar günü ibadete açık olacağını düşünüyordu ama Cumartesi günü Yaradan›a tapınılması gerektiğine inanıyordu.

Jeff şaşırmıştı. Jeff bir röportajda, “Bazı Yerli Amerikalıların Şabat’ı tutma geçmişine sahip olduğunu ilk kez o an duydum” dedi.

Daha sonra Jeff, Kızılderili tarihine aşina bir tarihçiden açıklama istedi. Tarihçi, Wapato’nun bulunduğu Yakama Kızılderili Bölgesi’ndeki bir veya iki kabilenin geleneksel olarak yedinci günün Yaradan’ın günü olduğuna inandığını ve o günde O’na ibadet ettiğini doğruladı.

Tanrı’nın yerlilerin kalplerine bir Sebt tohumu ektiğini fark etmek, Jeff ve karısı Terri’ye Yerli Amerikalılara yönelik yapılacak sosyal yardım görevinde güç verdi.

Sosyal yardım programı, 1990 yılında On Üçüncü Şabat Sunusunun yardımıyla başladı. Programın öne çıkan yönlerinden biri, 2001 yılında açılan ve çok amaçlı bir bina olarak tasarlanan Tüm Milletler Merkezidir. İnsanların Şabat sabahları ibadet etmek için toplandıkları bir ibadet köşesi vardır; yemeklerin servis edildiği ve yıllık Anneler Günü sabah yemeğinin 300 ila 400 kişiyi çektiği bir yemek alanı; ve 200 kadar çocuğun ve ebeveynlerinin oyun geceleri için geldiği bir voleybol ve basketbol sahası vardır. Merkez ayrıca günlük kamplar, Tatil Kutsal Kitap Okulları ve okul sonrası dersler sunmaktadır.

Yerli Amerikalılar ve başkaları da alan kiralayabiliyorlar. Jeff, “ Bu Tesis’i inşa etmemizin bir nedeni de toplumun buluşacak hiçbir yerinin olmamasıydı” dedi.

Dikkate değer bir örnekte, bir Kızılderili lideri, kumarın halkını yok ettiğini söyleyerek, sağlık seminerleri düzenlemek için yerlilere ait bir kumarhane yerine bu siteyi tercih etti. Jeff, “Bu onun, kumarhaneyle alakalı hiçbir şey yapmak istemediğinin güçlü bir kanıtıydı” dedi.

Merkezin kültürel açıdan hassas konseptinin kanıtladığı büyük başarı örnek alınarak, Kanada da dahil olmak üzere başka yerlerde de benzerlerinin uygulandığını söyledi.

_Fark yaratmaya devam eden On Üçüncü Şabat Sunularınız için teşekkür ederiz. Tanrı’nın, ebedi müjdeyi her kabileye, dile, halka ve millete duyurmak için bunları kullanması için dua edin._