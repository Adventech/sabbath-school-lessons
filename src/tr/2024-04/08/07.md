---
title:  Ek Çalışma
date:   22/11/2024
---

Ellen G. White, Sevgi Öğretmeni kitabından 657-675 sayfaları arasındaki “Yüreğiniz Sıkılmasın” bölümünü okuyun.

“Gerçek, altından bir hazine gibi İbrani halkına teslim edilmişti. Göğün imzasını taşıyan Yahudi sistemi, Mesih’in Kendisi tarafından tesis edilmişti. Kurtuluşa dair muazzam gerçekler, örnekler ve simgelerle gizlenmişti. Ancak Mesih geldiğinde, Yahudiler tüm bu simgelerin işaret ettiği Kişi’yi tanımadılar. Ellerinde Allah’ın sözü vardı; fakat nesilden nesile aktarılan gelenekler ve Kutsal Yazılar’ın insani yorumları, İsa’da olan gerçeği onlardan gizledi. Kutsal yazıların ruhsal anlamı kayboldu. Tüm bilginin hazine dairesi onlara açıktı, fakat onlar bunu bilmiyordu.

“Allah Kendi gerçeğini insanlardan gizlemez. Onlar kendi eylem biçimleriyle bunu kendileri için anlaşılmaz hale getirirler. Mesih Yahudi halkına Kendisinin Meshedilmiş Kişi olduğuna dair bol miktarda kanıt verdi; fakat öğretisi onların hayatlarında kesin bir değişim gerektiriyordu. Mesih’i kabul etmeleri halinde değer verdikleri ilkelerinden ve geleneklerinden, bencilce ve tanrısızca uygulamalarından vazgeçmeleri gerekeceğini gördüler. Değişmez, ebedi gerçeğe sahip olmak için fedakârlıkta bulunmak gerekiyordu. Bu nedenle Allah’ın Mesih’e imanı tesis etmek için verebileceği en kesin kanıtı bile kabul etmeye yanaşmadılar. Eski Ahit Yazıları’na inanma iddiasındaydılar, ancak bunlarda yer alan Mesih’in hayatına ve karakterine dair tanıklığı inatla reddettiler. İhtida etmesinler ve önyargılı görüşlerinden vazgeçmeye zorlanmasınlar diye, ikna olmaya korkuyorlardı. Müjdenin hazinesi, Yol, Gerçek ve Yaşam aralarındaydı, fakat onlar Göğün bahşedebileceği en büyük armağanı reddettiler.”—Ellen G. White, Mesih’in Örnek Dersleri, s. 105.

**Tartışma Soruları**:

`İsa’nın yaşamında tamamlanan peygamberlik sözleri imanı nasıl geliştirmektedir?`

`Din önderlerinin İsa’ya iman etmelerinin önündeki üç ya da dört büyük engel hangileridir? Aynı ilkeler günümüzde de nasıl ortaya konmaktadır?`

`Bugün güveninizin nereye dayandığına dair kişisel bir değerlendirme yapın. Sizce hangi adımlar imanınızı güçlendirebilir?`

`Pazartesi gününün dersinin sonundaki soruya verdiğiniz yanıt Kutsal Yazı’nın yetkisi konusunda bize ne öğretmelidir ve Kutsal Yazılar’ın nihai ve mutlak yetkisine gölge düşüren her şeyi neden reddetmeliyiz?`