---
title:  'İsa Hakkındaki Eski Ahit Peygamberlik Sözleri: 2. Bölüm'
date:   20/11/2024
---

İsa din önderlerine şöyle demişti: “Kutsal Yazıları araştırıyorsunuz. Çünkü bunlar aracılığıyla sonsuz yaşama sahip olduğunuzu sanıyorsunuz. Bana tanıklık eden de bu yazılardır!” (Yu. 5:39). Kendi hakkında ileri sürmek için ne müthiş bir iddia!

Yapılan değerlendirmeler farklılık gösterse de, bazı araştırmacılar Nasıralı İsa’nın Eski Ahit’teki yüzlerce peygamberlik sözünü yerine getirdiğini iddia etmektedir. Sayı ne olursa olsun, bir kişinin bırakın hepsini, birkaç tanesini bile yerine getirmiş olma ihtimali hayret vericidir. Ara sıra birileri şöyle bir benzetme yapar: Teksas büyüklüğünde bir alanı iki metre yüksekliğinde madeni parayla doldurduğunuzu ve paralardan bir tanesini pembeye boyadıktan sonra hepsini karıştırdığınızı düşünün. Sonra da gözleri bağlı bir kişiye pembe parayı bulması için bir şans verin. Tek seferde pembe parayı bulma olasılığı nedir?

Şüphesizdir ki, Mesih’in doğumu, yaşamı ve ölümü Eski Ahit tarafından önceden bildirilmiştir ve bu da O’nun beklenen Mesih olduğunun çarpıcı bir kanıtıdır. Yuhanna, İsa’nın Kim olduğu, ayrıca neden O’na iman etmemiz ve sunduğu kurtuluşu kabul etmemiz gerektiği konusunda tam da bu noktayı vurgulamak için tekrar tekrar şu Eski Ahit ayetlerine işaret etmektedir.

**Yuhanna Müjdesi’ndeki aşağıdaki ayetlerin her biri, İsa’nın Mesih hakkındaki peygamberlik sözlerinin tamamlayıcısı olduğunu ne şekilde göstermektedir?**

`Yu. 12:13, Mez. 118:26`

`Yu. 12:14, 15; Zek. 9:9`

`Yu. 13:18, Mez. 41:9`

`Yu. 19:37, Zek. 12:10, Zek. 13:6`

`İman ettiğiniz şeye ne kadar sıkı bir şekilde bağlısınız? Birisi size İsa’nın Mesih olduğuna neden inandığınızı soracak olsa, hangi yanıtları verebilirsiniz ve bu inancı savunmak için nereye ve neden gidersiniz?`