---
title:  'İsa Hakkındaki Eski Ahit Peygamberlik Sözleri: 1. Bölüm'
date:   19/11/2024
---

İsa, din önderleriyle Kim olduğu konusunda yaptığı bir tartışmada Kutsal Yazı’nın yetkisini onaylamıştır. İlk bakışta, din önderleri Kutsal Yazılara inandıkları için O’nun bunu yapması gerekmezmiş gibi görünebilir. Yine de, onların karşısında bile, İsa Kutsal Yazılar’ın yetkisini vurgulamış ve yürekleri ne kadar katı olursa olsun ve ikna olmamak için ne kadar uğraşırlarsa uğraşsınlar, bunu Kim olduğunu onlara göstermek için yapmıştır.

Bu arada Yuhanna, Eski Ahit’ten birçok doğrudan alıntı yaparak ve göndermeden bahsederek, İsa’nın Eski Ahit’teki Mesih vaadinin yerine gelmesi olduğuna işaret etmiştir.

**Aşağıdaki Yeni Ahit ve Eski Ahit ayetleri birbiriyle nasıl bağlantılıdır? Yani, Yeni Ahit bu ayetleri İsa’ya tanıklık etmek için nasıl kullanmaktadır?**

`Yu. 1:23, Yşa. 40:3`

`Yu. 2:16, 17; Mez. 69:9`

`Yu. 7:38, Yer. 2:13`

`Yu. 19:36, Say. 9:12`

Sadece Yuhanna değil, Petrus, Pavlus, Matta, Markos, Luka ve tüm Yeni Ahit yazarları, Kutsal Ruh’un esini sayesinde, Nasıralı İsa’nın yaşamının, ölümünün, dirilişinin ve Tanrı’nın tahtına yükselişinin Eski Ahit’teki peygamberlik sözlerinin tamamlanması olduğunu tekrar tekrar vurgulamışlardır.

İsa öğrencilerine sürekli olarak O’nun hizmetini önceden bildiren Kutsal Yazılar’ı işaret etmesine rağmen, öğrenciler Kutsal Yazılar’ın O’nun ölümüne ve dirilişineişaret ettiğini sonunda ne zaman anladılar? Bu ancak O öldükten, dirildikten ve onlara göründükten sonra gerçekleşti. “İsa ölümden dirilince öğrencileri bu sözü söylediğini hatırladılar, Kutsal Yazı’ya ve İsa’nın söylediği bu söze iman ettiler” (Yu. 2:22; ayrıca bkz. Yu. 20:9).