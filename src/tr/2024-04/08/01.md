---
title:  Eski Ahit Peygamberlik Sözlerinin Tamamlanması
date:   16/11/2024
---

### Konuyla İlgili Metinler
Yu. 5:17, 20, 36–40, 46, 47; Yu. 13:18; Yu. 17:12; Yer. 2:13; Zek. 9:9; Yu. 8:12–30.

> <p>Hatırlama Metni</p>
> “Ama benim, Yahya’nınkinden daha büyük bir tanıklığım var. Tamamlamam için Baba’nın bana verdiği işler, şu yaptığım işler, beni Baba’nın gönderdiğine tanıklık ediyor” (Yuhanna 5:36).

Yuhanna kitabında İsa’nın söylediği ve yaptığı, Mesih’in (hammashiach) gerçekten de İsrail’e gelmiş olduğunu ortaya koyan her şeyi tekrar tekrar görebiliriz. Ve aslında tam olarak Kutsal Yazıların öngördüğü gibi, içlerinden biri olarak, Beytlehem’de doğmuş bir Yahudi olarak gelmişti.

Yine de Yuhanna’nın yazdığı gibi, “O, dünyadaydı, dünya O’nun aracılığıyla var oldu, ama dünya O’nu tanımadı” (Yu. 1:10).

O dünyadaydı, dünya O’nun aracılığıyla yaratılmıştı ve yine de dünya O’nu tanımadı öyle mi? Bu çok şaşırtıcı bir tespit. Yuhanna’da ve diğer Müjdelerde görebileceğimiz gibi, özellikle de İsa’nın yaptığı ve söylediği onca şey nedeniyle ve daha da önemlisi, Eski Ahit kutsal yazıları O’na işaret ettiği için, O’nu tanıması gerektiği halde tanımayan birçok insan oldu.

Bu hafta Yuhanna’nın İsa’nın Mesih olduğunu ortaya koymak için kullandığı diğer yöntemleri inceleyeceğiz ve ayrıca O’nun Mesih olduğunu doğrulayan tüm güçlü gerekçelere rağmen bazı insanların neden hala O’nu reddetmeye devam ettiklerini göreceğiz.

Onların hatalarından ne öğrenebiliriz?

_*23 Kasım Sebt Günü’ne hazırlık için bu haftanın konusunu çalışın._