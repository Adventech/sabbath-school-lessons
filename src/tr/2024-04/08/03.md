---
title:  Kutsal Yazı’nın Yetki Sahibi İşlevi
date:   18/11/2024
---

Yuhanna, İsa’nın Mesih olduğuna işaret etmek için kullandığı özel belirtiler ve tanıklıklara ilaveten, Eski Ahit’in yetkisine ve Mesih’in işini önceden bildiren peygamberlik sözlerine de başvurmuştur. Eski Ahit sadece Yuhanna’nın Müjdesi için değil, tüm Yeni Ahit için merkezi bir öneme sahiptir. İsa’nın gerekçelendirilmesi, O’nun Kim olduğu, nereden geldiği, ne yaptığı ve ne yapacağı, Kutsal Yazı’ya, bu durumda Eski Ahit’e dayanmaktadır.

`Aşağıdaki ayetleri okuyun: Yuhanna 5:39, 40, 46, 47. Bunlar İsa’nın Kutsal Yazı’nın yetkisi konusundaki tutumu hakkında bize ne öğretiyor?`

Müjdeler boyunca, İsa defalarca Kutsal Yazı’nın yetkisini Kendisi için kilit bir tanık olarak işaret etmektedir. Örneğin, İsa Kendisine ve yaptığı işlere işaret etmek için sık sık Eski Ahit’teki olaylardan faydalanmıştır. Aşağıda bu vakalardan biri olan Çölde Sayım 21:5-9 ayetlerindeki olayı ele almaktadır. “Musa çölde yılanı nasıl yukarı kaldırdıysa, İnsanoğlu’nun da öylece yukarı kaldırılması gerekir” (Yu. 3: 14). İsa burada sadece öyküye atıfta bulunmakla kalmıyor, aynı zamanda onu Kendisine işaret etmek için kullanarak, bize öykünün anlatmak istediği şeyin yetkili yorumunu sunuyor.

Ve sadece İsa değil, başkaları da İsa’ya işaret etmek için Eski Ahit’i kullanmıştır. Örneğin, Yuhanna Müjdesi’nin başlarında Filipus’un şu sözlerini okuyoruz: “Musa’nın Kutsal Yasa’da hakkında yazdığı, peygamberlerin de sözünü ettiği kişiyi, Yusuf oğlu Nasıralı İsa’yı bulduk” (Yu. 1:45).

`Aşağıdaki ayetleri okuyun: Yuhanna 13:18; Yuhanna 17:12; Yuhanna 19:24, 28, 36. İsa ve Yuhanna tarafından anlaşıldığı şekliyle Kutsal Yazı’nın yetkisi konusunda ne öğretiyorlar? Bu, Kutsal Yazı’nın tümünün bizim imanımız için sahip olması gereken hayati işlev hakkında bize ne söylemelidir?`

`Günümüzde Kutsal Kitap’ın yetkisine olan inancımızı sarsmak için gizli ya da açıkça faaliyet gösteren güçler nelerdir? Cevabınızı Sebt günü sınıfta paylaşın.`