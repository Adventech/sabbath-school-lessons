---
title:  İman ve Yeniden Doğuş
date:   26/11/2024
---

`Yuhanna 1:12, 13 ayetlerini okuyun. Burada Hristiyan olmakla ilgili hangi aşamalar açıklanmaktadır?`

Yuhanna, Müjde’sini İsa’ya iman edelim ve iman ederek O’nun adıyla sonsuz yaşama kavuşalım diye yazmıştır (Yu. 20:31). Yuhanna 1:12, 13 ayetlerinde bu süreç iki aşamada açıklanmaktadır. İlk olarak, O’nu kabul ederiz, yani O’na iman ederiz. İkinci olarak, O Tanrı’nın çocukları olmamız için bize hak ya da güç verir; bu 13. ayette Tanrı’dan doğmak diye tanımlanmıştır. Yani Hristiyan olmanın hem insani hem de ilahi bir boyutu bulunmaktadır. İmanla harekete geçmeli, O’nu kabul etmeli, ışığa açık olmalıyız, ancak yüreği dönüştürecek olan O’dur.

Aslında imanın kendisi Tanrı’nın Sözü’nü duymakla gelen bir O’nun bir armağanıdır (Rom. 10:17). “Mesih’e gerçek ve daimi bir imana sahip olmak için, O’nu Söz’de sunulduğu haliyle tanımalıyız.”—Ellen G. White, Fundamentals of Christian Education [Hristiyan Eğitiminin Temelleri], s. 433. “İnsan zihni üzerinde işleyen ve onu aydınlatan Ruh, Tanrı’ya iman etmeyi sağlar.”—Ellen G. White Yorumları, The SDA Bible Commentary [Yedinci Gün Adventist Kutsal Kitap Şerhi], 7. cilt, s. 940.

Oğul’a Mesih olarak iman eden ya da onu kabul edenler sonsuz yaşama kavuşurlar. Yuhanna ayrıca İsa’nın söylediği Söz’ü kabul etmeyi ya da ona inanmayı da vurgulamıştır (Yu. 5:24, 38, 47). İkna etmek Kutsal Ruh’un görevidir (Yu. 16:7, 8; Rom. 8:16 ile karşılaştırın).

`Romalılar 8:16 ayetini okuyun. Burada İsa’daki kurtuluşla ilgili hangi ilke bulunmaktadır?`

Kutsal Ruh’un yüreklerimizdeki işine dayanan iman, Kutsal Kitap imanı, imanımızın temelidir. “İman büyük bir nimettir, gören göz, işiten kulaktır.”—Ellen G. White, In Heavenly Places [Göksel Yerlerde], s. 104. İman konusuna insani bakış açısı, iman için bir temel, bir ölçüt bulmamız ve daha sonra inanmamız gerektiğini söyler. Kutsal Kitap’a dayanan yaklaşım ise bunun aksine, imanın temel olduğunu ve Tanrı’nın bir armağanı olduğunu belirtmektedir (Ef. 2:8, 1Ko. 1:17-24, 1Ko. 2:1-6). İman temeliyle başlar ve ardından anlayış ve lütufla büyürüz.

`Biri size imanınızın neye dayandığını sorsa, nasıl yanıt verirsiniz?`