---
title:  Ek Çalışma
date:   29/11/2024
---

Ellen G. White, Sevgi Öğretmeni kitabından 13-21 sayfaları arasındaki “Allah Bizimle” ve 591-599 sayfaları arasındaki “Mücadele” bölümlerini okuyun.

“İsa, insan özdeşliğini almak için alçalarak, Şeytan’ınkine zıt bir karakter sergiledi. İsa tevazu yolunda sürekli mütevazı adımlar attı. ‘İnsan biçimine bürünmüş olarak ölüme, çarmıh üzerinde ölüme bile boyun eğip kendini alçalttı.’ Filipililer 2:8. Başkahinin, göz alıcı kâhin cübbesini bir kenara bırakıp, beyaz ketenden normal kâhin elbisesiyle görevini sürdürdüğü gibi, Mesih uşak özdeşliğini aldı ve bir kurban sundu. Kâhin de, kurban da kendisiydi. ‘Fakat bizim günahlarımızdan dolayı yaralandı. Kötülüklerimiz yüzünden zedelendi. Kurtuluşumuz için olan ceza, O’nun üzerine indi ve O’nun yaraları ile biz şifa bulduk.’ Yeşaya 53:5.

“Bize, O’nun hak ettiği gibi davranılabilmesi için, O’na, bizim hak ettiğimiz gibi davranıldı. Bizim, içinde hiçbir payımız olmayan O’nun doğruluğuyla aklanmamız için O, içinde kendisinin hiçbir payının bulunmadığı bizim günahlarımızdan dolayı mahkum edildi. O, aslında kendisinin olan yaşama bizim de kavuşabilmemiz için, bizim hak ettiğimiz ölüme gitti. ‘O’nun yaraları ile biz şifa buluruz.’”—Ellen G. White, Sevgi Öğretmeni, s. 19, 20

**Tartışma Soruları**:

`İsa dünyayı kurtarmak için çok şey verdi. Başkalarının bu muhteşem gerçeği görmelerine ve imanla O’na gelmelerine yardımcı olmanın en iyi yolunun ne olduğunu düşünüyorsunuz?`

`İnsani, dünyevi bir düzlemde karar vermekle ilahi vahyi temel alarak karar vermek arasındaki önemli farklar nelerdir?`

`Mantık ve muhakeme gibi kavramlar Tanrı’nın Sözü’nü anlamakla nasıl bağdaşır? İmana gelmek için hangi mantıklı ve akılcı gerekçelere sahibiz? Peygamberlik sözlerinin tamamlanması ya da yaratılmış olan dünyanın şaşırtıcı güzelliği ve karmaşıklığı gibi şeyler bizi mantıksal ve akla uygun olarak Tanrı’nın varlığına ve kurtuluş tasarısının gerçekliğine nasıl yönlendirmektedir?`

`Salı gününün dersinin sonundaki soruya verdiğiniz yanıt hakkında sınıfta konuşun. İmanınızın dayanağı nedir? Birisi size İsa’ya ve Müjde’nin iddialarına neden inandığınızı soracak olsa, nasıl yanıt verirsiniz?`