---
title:  Yaşam Pınarı’nın Reddetmek
date:   27/11/2024
---

Tüm Kutsal Yazı’daki en üzücü öykülerden bazıları Yuhanna Müjdesi’nde yer almaktadır. “Işık karanlıkta parlar. Karanlık onu alt edemedi . . . [Işık] dünyadaydı, dünya O’nun aracılığıyla var oldu, ama dünya O’nu tanımadı. Kendi yurduna geldi, ama kendi halkı O’nu kabul etmedi” (Yu. 1:5, 10, 11). “BEN’İM” kendi halkının çoğunluğu tarafından reddedilmişti.

Daha sonraları Pavlus’un “cesaretinizi yitirmeyin” (İbr. 10:35) diye uyarmasına şaşmamalı. Tekrar tekrar gördüğümüz gibi, halk O’nun Sözü’nü kabul etmediği için Mesih reddedilmiştir.

“Günümüzün beşeri düşünce biçimi şüphe etmekle başlar. İnsanlar neyin gerçek olduğunu belirlemek için her şeyi sorgularlar. Çapraz sorgulamanın imtihanından başarıyla çıkanları kaya gibi sağlam bir bilgi, iman edilecek bir şey olarak kabul ederler. Bazı kişiler de aynı yöntemi Kutsal Kitap’a uygulayarak Kutsal Kitap’ta neyin doğru olduğunu belirlemek için her şeyi bilimsel, tarihi, psikolojik, felsefi, arkeolojik ya da jeolojik açılardan sorgulamaktadır. Bu yöntemin kendisi Kutsal Yazı’nın gerçekliğinden şüphe etmekle başlar ve bunun üzerine inşa edilir. Mesih, “İnsanoğlu geldiği zaman acaba yeryüzünde iman bulacak mı?”diye sormuştu (Luk. 18:8).”—E. Edward Zinke ve Roland Hegstad, The Certainty of the Second Coming [İkinci Gelişin Gerçekliği], s. 96.

`Çölde Sayım 13:23-33 ayetlerini okuyun. Casusların Kenan ülkesi hakkında getirdikleri iki rapor arasındaki fark nereden kaynaklanıyordu?`

Kadeş-Barnea’dayken İbranilerin işlediği günah, Tanrı’nın Sözü’nden kuşku duymaktı. Tanrı onlardan ilerlemelerini ve ülkeyi ele geçirmelerini istemişti. Ülkeyi araştırmaları için Kenan topraklarına on iki casus gönderdiler. Casuslar iki farklı raporla geri döndüler. Çoğunluk olumsuz bir rapor verdi. Ülkede devler, surlarla çevrili kentler, daha önce hiç görmedikleri silahlar ve iyi eğitilmiş orduları vardı. Buna karşılık kendileri geçmişte Mısır ülkesinde kölelerdi ve çok az askeri deneyimleri vardı. On casus, insani bakış açısının sağladığı ezici kanıtlara dayanarak hayır oyu verdi. İki casus ise Tanrı’nın Sözü’nün üstün gücüne olan inançlarına dayanarak evet oyu verdi.

`Burada yapılan aynı hatayı yapmaktan nasıl kaçınabiliriz? Öte yandan, varsayımda bulunmaktan, yani ahmakça bir şey yapmaktan fakat Tanrı’nın isteğini yerine getirdiğimize ve bu nedenle de başarısız olamayacağımıza inanmaktan nasıl kaçınabiliriz?`