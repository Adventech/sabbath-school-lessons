---
title:  Yaşam Pınarı
date:   23/11/2024
---

### Konuyla İlgili Metinler
Yu. 1:4; Yu. 10:10; Yu. 1:12, 13; Yu. 6:61–68; Say.13:23–33; Mat. 4:1–4.

> <p>Hatırlama Metni</p>
> “Yol, gerçek ve yaşam Ben’im… Benim aracılığım olmadan Baba’ya kimse gelemez” (Yu. 14:6).

Yuhanna Müjdesi’nde, İsa Kendisine kim olduğu sorulduğunda, tanrılığı ifade eden bir sözle yanıt vermiştir. “BEN’İM”, yanan çalıda Musa’ya görünen Rab’bin Kendisine açık bir göndermeydi. Musa’ya, “Ben Ben’im” demişti (Çık. 3:14). Ve bu aynı Tanrı, “BEN’İM”, daha sonra “insan olup aramızda yaşadı. O’nun yüceliğini –Baba’dan gelen, lütuf ve gerçekle dolu biricik Oğul’un yüceliğini– gördük” (Yu. 1:14).

“BEN’İM” konusu Yuhanna Müjdesi boyunca karşımıza çıkmaktadır. Bu haftanın hatırlatma metni de bu konuyu yansıtmaktadır: “Yol, gerçek ve yaşam Ben’im” (Yu. 14:6). “BEN’İM” dünyanın Işığı, Yaşam Ekmeği, koyunların Kapısı, İyi Çoban ve Gerçek Asma’dır.

Bu hafta Yuhanna Müjdesi’nde bize verildiği şekliyle Tanrı’nın açıklanmasıyla devam ediyor. Öte yandan, İsa’nın Mesih olduğuna dair güçlü kanıtlara rağmen, O’nu reddeden bazılarının bulunduğu diğer tarafı da daha kapsamlı bir şekilde inceleyeceğiz. Bu konuyu iki nedenden dolayı ele alacağız: aynı hataya düşmekten kaçınmak için ve ayrıca bu hatayı yapma tehlikesi altında olanlara nasıl ulaşabileceğimizi değerlendirmek için.

_*30 Kasım Sebt Günü’ne hazırlık için bu haftanın konusunu çalışın._