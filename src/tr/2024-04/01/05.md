---
title:  Katı Yürekler
date:   02/10/2024
---

Belirtiler, harikalar ve mucizeler tek başlarına o şeyin Tanrı’dan geldiğini kanıtlayamazlar. Öte yandan, Tanrı’dan geldiklerinde, onları inkâr etmek tehlikeli bir tutumdur.

`Yuhanna 5:10-16 ayetlerini okuyun. Yahudi din önderlerinin İsa’ya ve az önce gerçekleştirdiği mucizeye karşı yüreklerinin inanılmaz katı oluşundan ne gibi dersler çıkarabiliriz?`

İsa iyileşen adama Kendisini gösterdiğinde, adam hemen din önderlerine kendisini iyileştirenin İsa olduğunu söyledi. Bunun Tanrı’yı yüceltmek için uygun bir fırsat olduğu düşünülebilir, ancak bunun yerine Yahudi yetkililer “Şabat Günü böyle şeyler yaptığı için İsa’ya zulmetmeye başladılar” (Yu. 5:16).

Sebt Günü’nde yalnızca acil durumlarda şifa verilmesine izin veriliyordu. Bu adam 38 yıldır sakattı; dolayısıyla iyileştirilmesi acil bir durum sayılmazdı. Ayrıca, şiltesini toplamasına da ne gerek vardı? Böyle bir mucizeyi gerçekleştirecek Tanrı gücüne sahip birinin, Sebt günü şilte toplamanın uygun olup olmadığını da bilmesi gerekirdi. Açıkça anlaşılıyor ki, İsa onları, bazı durumlarda gerçek imanı bastıran insan yapımı kural ve düzenlemelerin ötesindeki derin Kutsal Kitap gerçeklerine yönlendirmeye çalışıyordu.

`Bu diğer hikayeler, ne kadar kanıt olursa olsun, insanların ruhsal açıdan ne kadar katı olabilecekleri konusunda ne öğretiyor? (Yu. 9:1-16; Mar. 3:22, 23; Mat. 12:9-14).`

Bu din önderleri nasıl bu kadar kör olabiliyorlardı? Muhtemelen kendi yozlaşmış yürekleri, Mesih’in onları derhal Roma’dan kurtaracağına dair yanlış inançları, güce duydukları sevgi ve Tanrı’ya teslim olmamaları yüzünden. Tüm bunlar hemen önlerinde durmakta olan gerçeği reddetmelerine neden oldu.

`Yuhanna 5:38-42 ayetlerini okuyun. İsa ne uyarıda bulunuyor? Bu sözlerden ne öğrenebiliriz? Yani, içimizde bizi bilmemiz ve kendi hayatlarımıza uygulamamız gereken gerçeklere karşı kör eden ne olabilir?`