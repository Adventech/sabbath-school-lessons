---
title:  Ek Çalışma
date:   04/10/2024
---

“İsa ona [felçli adama] hiçbir ilahî yardım güvencesi vermemişti. Adam şüpheye düşebilir ve tek iyileşme şansını kaybedebilirdi. Fakat Mesih’in sözüne iman etti buna göre hareket ederek güç aldı.

“Aynı iman aracılığıyla biz de ruhsal şifa bulabiliriz. Günah yüzünden Allah’ın hayatından kesilip ayrıldık. Canlarımız felçlidir. Kendi başımıza, kutsal bir yaşam sürme yeterliliğimiz kötürüm adamın yürüme yeterliliğinden daha fazla değil . . . Mücadele eden bu ümitsizler yukarı bakmalıdırlar. Kurtarıcı Kendi kanıyla satın aldıklarının üzerine eğilir, tarifsiz bir şefkat ve merhametle ‘İyi olmak ister misin?’ der. Size sağlıkla ve selametle ayağa kalkmanızı söyler. İyileştiğinizi hissetmek için beklemeyin. O’nun sözüne inanın, böylece bu söz yerine gelecektir. İradenizi Mesih’in tarafına koyun. O’na hizmet etmeyi isteyin, böylece O’nun sözüne göre hareket ettiğinizde güçlenirsiniz. Kötü eylem ne olursa olsun, uzun zaman beslenerek hem ruhu hem bedeni bağlayan temel ihtiras ne olursa olsun, Mesih muktedirdir ve vermeyi arzular. ‘Suçlardan... ötürü ölü’ olan cana hayat verir. Efesliler 2:1. O, zayıflığın ve talihsizliğin tutsak ettiği, günahın zincirleriyle bağlı esirleri özgür kılacaktır.”—Ellen G. White, Sevgi Öğretmeni, s. 184, 185.

“İsa küfür suçlamasını reddetti. ‘Beni suçladığınız işi yapma yetkim, Tanrı’nın Oğlu olmamdan, O’nunla doğada, iradede ve tasarıda bir olmamdan kaynaklanmaktadır’ dedi.”—Ellen G. White, Sevgi Öğretmeni, s. 190.

**Tartışma Soruları**:

`Bu haftanın dersi üzerinde düşünün. Bu iyileşmeleri mümkün kılan anahtar imandı. Öte yandan din önderleri şüphe ve imansızlığın ne kadar tehlikeli olduğunu gösterdiler. Neden kafamızda soru işaretleri olmasını (ki hepimizin kafasında vardır) kuşku duymakla karıştırmamalıyız? Bunlar neden aynı şey değildir ve aralarındaki farkı anlamak neden önemlidir?`

`Perşembe gününün son sorusuna bakın. Yedinci Gün Adventistleri olarak bu tehlikeye karşı neden özellikle dikkatli olmalıyız? Örneğin, doğru Sebt gününü bilmek ve hatta tutmak ya da ölülerin durumu hakkında bilgi sahibi olmak son derece önemli olsa da, bu gerçekler bizi neden kurtaramaz? Bizi ne ve nasıl kurtarır?`

`Yuhanna 5:47 ayetine dikkatle bakın. Bugün örneğin Tufan’ın evrensel olduğunu ya da altı gün süren Yaratılış’ı inkâr eden kişiler nasıl tam da İsa’nın burada uyardığı şeyi yapıyorlar?`