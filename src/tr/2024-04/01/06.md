---
title:  İsa’nın İddiaları
date:   03/10/2024
---

Beytesta Havuzundaki mucize Yuhanna’ya İsa’nın kim olduğunu vurgulaması için mükemmel bir fırsat sağlamıştı. Yuhanna mucizeyi açıklamak için dokuz ayet ve mucizeyi gerçekleştiren Kişi’yi tanımlamak için yaklaşık 40 ayet (aşağıya bakın) yazmıştır.

`Yuhanna 5:16-18 ayetlerini okuyun. İsa Sebt günü gerçekleştirdiği iş yüzünden neden zulüm gördü?`

Yuhanna 5:18 ayeti rahatsız edici olabilir çünkü İsa’nın Sebt Günü emrini çiğnediğini söylüyor gibi görünmektedir. Ancak, Yuhanna 5:16-18 ayetlerine daha yakından bakıldığında, İsa’nın Sebt günü yaptığı “işin” Baba’sıyla olan ilişkisiyle aynı doğrultuda olduğunu savunduğu görülüyor. Tanrı Sebt gününde evreni ayakta tutmayı bırakıyor değildir. Dolayısıyla, İsa’nın Sebt günü gerçekleştirdiği iş, O’nun tanrısallık iddiasının bir parçasıydı. Din önderleri İsa’ya, sözde Sebt gününü ihlal ettiği ve Tanrı’ya eşit olduğunu iddia ettiği için zulmettiler.

`Yuhanna 5:19-47 ayetlerini okuyun. İsa, önderlerin O’nun gerçekte kim olduğunu, az önce gerçekleştirdiği mucizeyle çok güçlü bir şekilde kanıtlanan iddiasını görmelerine yardımcı olmak için ne söylüyordu?`

İsa yaptıklarını üç aşamada savunuyor. İlk olarak, Baba’yla olan yakın ilişkisini açıklıyor (Yu.5:19-30). İsa Babası’yla uyum içinde hareket ettiklerini, öyle ki Kendisinin hem yargılama hem de ölüleri diriltme gücüne sahip olduğunu belirtiyor (Yu. 5:25-30).

İkinci olarak, İsa kendisini savunmak için peş peşe dört “tanık” çağırıyor: Vaftizci Yahya (Yu. 5:31-35), İsa’nın gerçekleştirdiği mucizeler (Yu. 5:36), Baba (Yu. 5:37, 38) ve Kutsal Yazılar (Yu. 5:39). Bu “tanıkların” her biri İsa’nın lehinde tanıklık ediyorlar.

Son olarak, Yuhanna 5:40-47 ayetlerinde İsa, kendisini suçlayanların önüne kendi mahkumiyetlerini sererek, Kendi hizmeti ile onların kişisel çıkarları arasındaki karşıtlığı ortaya koyuyor. Onları suçlayacak olanın, umutlarını bağladıkları Musa olduğunu söylüyor (Yu. 5:45-47).

`Tanrı’ya iman etme, hatta doğru öğretilere sahip olma, ancak Mesih’e bütünüyle teslim olmama tuzağına düşmemek için nelere dikkat etmeliyiz? Cevabınızı Sebt günü sınıfta paylaşın.`