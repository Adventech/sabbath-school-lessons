---
title:  Yolu Gösteren İşaretler
date:   28/09/2024
---

### Konuyla İlgili Metinler
Yu. 2:1–11; Yu. 4:46–54; Yu. 5:1–16; Mar. 3:22, 23; Mat.. 12:9–14; Yu 5:16–47.

> <p>Hatırlama Metni</p>
> “İsa, öğrencilerinin önünde, bu kitapta yazılı olmayan başka birçok doğaüstü belirti gerçekleştirdi. Ne var ki yazılanlar, İsa’nın, Tanrı’nın Oğlu Mesih olduğuna iman edesiniz ve iman ederek O’nun adıyla yaşama kavuşasınız diye yazılmıştır” (Yuhanna 20:30, 31).

Yuhanna Müjde’sini neden yazdı? İsa’nın mucizelerini mi vurgulamak istiyordu? Yoksa İsa’nın belirli bazı öğretilerini mi vurgulamak istiyordu? Bunları yazmasının nedeni neydi?

Yuhanna, Kutsal Ruh’un gücü ve etkisi altında bunun nedenini açıklıyor. Mesih’in yaşamı hakkında daha pek çok şey yazılabilecek olmasına rağmen (Yu. 21:25), Müjdesi’ne dahil ettiği hikayelerin “İsa’nın, Tanrı’nın Oğlu Mesih olduğuna iman edesiniz ve iman ederek O’nun adıyla yaşama kavuşasınız diye” yazıldığını söylüyor (Yu. 20:31).

Bu hafta Yuhanna Müjdesi’nde, bir düğün şöleninde suyu şaraba dönüştürmesinden, birinin çok hasta olan oğlunu sağlığına kavuşturmasına ve Beytesta havuzundaki adamı iyileştirmesine kadar İsa’nın ilk mucizelerinden bazılarını inceleyeceğiz.

Yuhanna bu mucizeleri “belirtiler” diye adlandırıyor. Bunu söylerken bir sokak tabelası gibi bir şeyi değil, daha derin bir gerçekliğe işaret eden mucizevi bir olayı, İsa’nın Mesih olduğunu kastediyor. Tüm bu öykülerde, imanla karşılık veren insanların örneklerini görüyoruz. Ve onların örnekleri bizi de aynı şeyi yapmaya davet ediyor.

_*5 Ekim Sebt Gününe hazırlık için bu haftanın konusunu çalışın._