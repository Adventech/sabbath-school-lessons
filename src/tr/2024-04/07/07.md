---
title:  Ek Çalışma
date:   15/11/2024
---

Ellen G. White, Geçmişten Sonsuzluğa 1. Cilt’ten, 73-79 sayfaları arasındaki “İshak’ın Sunusu: İmanın Denenmesi” ve Sevgi Öğretmeni kitabından 713-731 sayfaları arasındaki “Pilatus’un Mahkemesinde” bölümlerini okuyun.

Tomas “sevinçle İsa’nın ayaklarına kapanarak ‘Rab’bim ve Allah’ım!’ diye haykırdı.”

“İsa, Tomas’ın kendisini tanımasını kabul etti; fakat inançsızlığından dolayı O’nu kırmamaya özen göstererek kınadı. ‘Beni gördüğün için mi iman ettin? Görmeden iman edenlere ne mutlu!’ dedi. Tomas diğer öğrencilerin tanıklıklarına inanmış olsaydı bu, İsa’yı daha çok sevindirirdi. Eğer yeryüzündeki herkes Tomas gibi davransaydı, hiç kimse kurtuluşa inanmazdı; çünkü Mesih’i kabul eden herkes başkalarının tanıklıklarına inanmalıdır.

“Şüpheye eğilim gösteren birçok kimse Tomas’a anlatılan tanıklık eğer kendilerine de anlatılmış olsa mutlaka inanacaklarını söyleyerek, yüreklerindeki şüpheye mazeret bulmaya çalışırlar. Aslında bu tanıklıktan çok daha fazlasına sahip olduklarının farkında değildirler. Tomas gibi düşünceleri şüphe ile körelen kişiler inançsızlık batağına her gün biraz daha fazla batacaklardır. Olayları sürekli olumsuz yönleri ile görmeye çalışan ve her şeyden şikayetçi olmayı alışkanlık haline getirenler sonunda ne yaptıklarını bilemez hale gelirler. Ektikleri şüphe tohumlarının ürününü alırlar. İman ve güvene en fazla ihtiyaç duydukları an kendilerinde umut edecek ve inanacak gücü bulamazlar.”—Ellen G. White, Sevgi Öğretmeni, s. 794.

**Tartışma Soruları**:

`İbrahim ve Tomas’ın iman ifadelerindeki temel farklılık neydi? Onların öykülerinden ne öğrenebiliriz?`

`Yuhanna Müjdesi’nde yapıldığını gördüğümüz gibi, istekli olanların sınıfta İsa’ya tanıklık etmesine izin verin. Her birinin öyküsü farklı olsa da, insanlar ne söylüyorlar ve hepsi aynı Rab’be nasıl tanıklık ediyor?`

`Pilatus çok felsefi bir soru sormuştu: “Gerçek nedir?” Yuhanna Müjdesi’nde öğrendiklerimiz ışığında bu soruya kendi yanıtınızı verin.`

`Daniel 2. ve 7. bölümlerdeki peygamberlik sözlerine bakın. İsa’nın zamanında yaşayanlar da bu iki bölümü biliyordu, ancak bugün bu peygamberlik sözlerinin gerçekleştiğini gördüğümüz ve dolayısıyla iman etmek için daha fazla gerekçeye sahip olduğumuz için o dönemde yaşayanların sahip olmadıkları hangi büyük avantaja sahibiz?`