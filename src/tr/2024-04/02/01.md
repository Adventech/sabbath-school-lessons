---
title:  Tanrısallığın Belirtileri
date:   05/10/2024
---

### Konuyla İlgili Metinler
Yu. 6:1–15, Yşa. 53:4–6, 1Ko. 5:7, Yu. 6:26–36, Yu. 9:1–41, 1Ko. 1:26–29, Yuhanna 11.

> <p>Hatırlama Metni</p>
> “İsa ona, ‘Diriliş ve yaşam Ben’im’ dedi. ‘Bana iman eden kişi ölse de yaşayacaktır. Yaşayan ve bana iman eden asla ölmeyecek. Buna iman ediyor musun?’” (Yuhanna 11:25, 26).

Kutsal Kitap, İsa Mesih’in ölümsüz Oğul olduğu, Baba’yla bir olduğu, türetilmemiş ve yaratılmamış olduğu konusunda açıktır. İsa yaratılmış olan her şeyi Yaratan’dır (Yu. 1:1-3). Dolayısıyla, İsa her zaman var olmuştur; O’nun var olmadığı bir zaman asla olmamıştır. İsa bu dünyaya gelip bizim insanlığımızı üzerine almış olsa da, tanrısallığını her zaman korumuştur ve belirli zamanlarda bu tanrısallığı açığa vuran şeyler söylemiş ve yapmıştır.

Bu gerçek Yuhanna için önemliydi, bu nedenle İsa’nın bazı mucizelerini aktarırken bunları Mesih’in tanrısallığına işaret etmek için kullandı. İsa sadece tanrısallığını açığa vuran sözler söylemekle kalmamış, sözlerini tanrısallığını sergileyen işlerle desteklemiştir.

Bu haftaki dersimizde İsa’nın tanrısallığının en büyük üç belirtisini inceleyeceğiz. Çarpıcı olan, bu üç vakada da bazı insanların mucizeye inanmamış ya da mucizenin önemini anlamamış olmasıdır. Bu bazılarının İsa’dan yüz çevirdiği, bazılarının körlüğünün derinleştiği, bazılarının da İsa’yı öldürmek için planlar yaptığı bir zamandı. Ancak diğerleri için İsa’nın Mesih olduğuna iman etme zamanıydı.

_*12 Ekim Sebt Gününe hazırlık için bu haftanın konusunu çalışın._