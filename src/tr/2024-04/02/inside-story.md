---
title:  İman Hayati
date:   11/10/2024
---

### Kırsal Kolombiya’da Diriliş

_Andrew McChesney Tarafından_

Pablo Yedinci Gün Adventistlerini hiç duymamıştı. Kolombiya’daki Sikuani yerli halkının lideriydi ve Şabat Günü ibadetine davet edildiğinde evinden çok uzaktaydı.

Birisi “Bu cumartesi bir toplantı yapacağız” dedi. “Gel!”

Pablo sabah ibadet toplantısına gitti ve insanların Kutsal Kitap’ı incelediğini gördü. Öğleden sonraki ibadet toplantısı için geri döndü ve insanların Kutsal Kitapla ilgili sorular sorduğunu duydu. Sabah ibadetini yöneten 25 yaşındaki misyoner Cristian Camilo'nun kutsal Kitaptan gelen her soruyu yanıtlamasına şaşırmıştı.

Fırsat bulduğunda kendi sorusunu sordu. “Yedinci Gün Adventist Kilisesi’nin üyesi olmak için ne yapmam gerekiyor?” diye sordu.

“Kutsal Kitap çalışmalarına başlayabiliriz,” dedi Cristian.

Pablo’ya kendi ana dili olan Sikuani dilinde Kutsal Kitap dersleri içeren 20lik bir set verdi. Pablo memnun oldu ve ailesinin geri kalanı için eğitim istedi.

Cristian, Pablo’ya bir Kutsal Kitap verdi ve ailesine dersler vermek üzere onun topluluğuna geleceğine dair söz verdi.

Cristian geniş bir bölgeden sorumluydu ve Pablo’yu ziyaret edebilmesi için üç ay geçmesi gerekti. Pablo’nun kırsaldaki topluluğunu onların yardımı olmadan bulamadığı için iki Sikuani Adventistiyle birlikte seyahat etti.

Pablo, Cristian’ı karşıladı ve 20lik Kutsal Kitap ders setini çalışmayı bitirdiğini duyurdu. Ayrıca ailesine ve topluluğun geri kalanına Kutsal Kitap dersleri verdiğini ve 15 kişinin vaftiz edilmeye hazır olduğunu söyledi.

Cuma günü gelen Cristian, günün geri kalanını Kutsal Kitapla ilgili soruları yanıtlayarak ve topluluğun vaftize hazır olup olmadığını kontrol ederek geçirdi. Güneş battığında akşam ibadet programını yönetti.

Şabat sabahı Cristian topluluğa ilahi ibadet hizmetinde liderlik etti. Daha sonra bir adam, “Orada bir göl var” dedi. Bir diğeri, “Hemen şimdi vaftiz edilmek istiyoruz!” dedi. O Şabat’ta beş kişi vaftiz edildi: Pablo, annesi, iki erkek kardeşi ve bir görümcesi.

Bugün Pablo halkına Kutsal Kitap desrleri veriyor.

Cristian, “Toplulukta Tanrı’nın Sözü’ne aç olan birçok insan var” dedi. “Pablo gibi ulaşılmayı bekleyen pek çok insan var.”

Cristian gibi Kolombiya’da ve dünyanın başka yerlerinde ulaşılamayan insan gruplarına ulaşmada büyük zorluklarla karşılaşan misyonerler için dualarınız için teşekkür ederiz. Adventist Misyonu’nun ulaşılamayan insan gruplarına ulaşmaya yönelik çalışmaları hakkında şu adresten bilgi alabilirsiniz: https://bit.ly/GMPioneers.