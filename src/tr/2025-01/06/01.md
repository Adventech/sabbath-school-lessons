---
title:  Tanrı’nın Adalet Sevgisi
date:   01/02/2025
---

### Konuyla İlgili Metinler

Mez. 33:5, Mez. 85:10, Yas. 32:4, Yak. 1:17, Tit. 1:2, Çık. 32:14, Mat. 5:43–48.

> <p>Hatırlama Metni</p>
> “ ‘Dünyada iyilik yapanın, adaleti, doğruluğu sağlayanın Ben RAB olduğumu anlamakla ve beni tanımakla övünsün övünen. Çünkü ben bunlardan hoşlanırım’ diyor RAB” (Yeremya 9:24).

Eski Yakın Doğu’da ulusların “tanrıları” sadece sebatsız, ahlaksız ve öngörülemez değildi, aynı zamanda çocuk kurban etmek gibi gaddarlıkları da emrediyorlardı. Ve bu durumlarda bile, putperest kitleler onların lütuflarına güvenemiyor ve bu yüzden kabile “ilahlarına” karşı gelmeye cesaret edemiyorlardı.

Yasanın Tekrarı 32:17 ayetine göre, bu tür “tanrıların” arkasında cinler bulunuyordu (ayrıca bkz. 1Ko. 10:20, 21). Ve tapınma biçimleri sömürülmeye çok müsaitti, bu da halkları büyük bir ruhsal ve ahlaki karanlık içinde bırakıyordu.

Kutsal Kitap’ın Tanrısı bu şeytani güçlerden son derece farklıydı. Yahve tamamıyla iyidir ve karakteri değişmezdir. Ve yalnızca Tanrı’nın değişmez iyiliği sayesinde şimdi ve sonsuza dek bir umuda sahip olabiliriz.

Eski dünyanın sahte tanrılarının ve hatta günümüzün modern “tanrılarının” tam aksine, Yahve kötülük, acı, adaletsizlik ve zulümle derinden ilgilenmektedir –bunların hepsini sürekli ve kesin bir şekilde kınamaktadır. Ve en önemlisi, bir gün bunların hepsini ortadan kaldıracaktır.

_*8 Şubat Sebt Günü’ne hazırlık için bu haftanın konusunu çalışın._