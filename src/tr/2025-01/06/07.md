---
title:  Ek Çalışma
date:   07/02/2025
---

Ellen G. White, Yol Gerçek ve Yaşam kitabından, 3-8 sayfaları arasındaki “Allah’ın İnsana Duyduğu Sevgi” bölümünü okuyun.

“Allah’ın sözü, bize O’nun karakterini anlatır. Kendisi sonsuz sevgisini ve merhametini ilan etmiştir. Musa, ‘Lütfen görkemini bana göster’ diye dua ettiğinde Allah, ‘Bütün iyiliğimi önünden geçireceğim’ diyerek karşılık verdi (Mısırdan Çıkış 33:18, 19). Budur O’nun görkemi. Rab önünden geçerek ‘Ben RABB’im’ dedi, ‘RAB, acıyan, lütfeden, tez öfkelenmeyen, sevgisi engin ve sadık Tanrı. Binlercesine sevgi gösterir, suçlarını, isyanlarını, günahlarını bağışlarım’ (Mısırdan Çıkış 34:6, 7). O, ‘geç öfkelenen, ve inayeti çok’ Tanrı’dır ‘çünkü merhametten hoşlanır’ (Yunus 4:2; Mika 7:18 [KM]).

“Tanrı, kalplerimizi O’na gökte ve dünyadaki sayısız simgelerle bağlamıştır. Doğadaki şeyler ve insan kalbinin bilebileceği en derin ve sevgi dolu dünyasal bağlar aracılığıyla, kendini bize göstermeye çalışmıştır. Ancak bunlar O’nun sevgisinin sadece kusurlu bir örneğidir. Bütün bu örneklerin verilmesine rağmen, iyiliğin düşmanı insanların aklını kör ederek onların Tanrı’ya korkuyla bakmalarını sağladı. O’nu sert ve acımasız olarak gördüler. Şeytan, insanları, Allah’ı baş niteliği acımasız adalet olan bir varlık olarak düşünmeye yöneltti –sert bir yargıç, haşin ve hoşgörüsüz bir alacaklı. O’nu insanları cezalandırabilsin diye kıskanç bir gözle her hatayı arayan bir varlık olarak resmetti. İsa’nın insanlar arasında yaşamaya gelmesinin sebebi, dünyaya Allah’ın sonsuz sevgisini göste­rerek bu karanlık gölgeyi kaldırmaktı.”—Ellen G. White, Yol, Gerçek ve Yaşam, s. 4.

**Tartışma Soruları**:

`1. Tanrı’nın yüceliğinin O’nun iyiliğiyle ilişkili olduğunu kabul etmek neden bu kadar önemlidir? Bu, Tanrı’nın sevgisini ve karakterini vurgulamadan salt gücü ön plana vurgulayan bir yücelik teolojisini nasıl düzeltmektedir?`

`2. Tanrı’nın iyiliğini hiç sorguladınız mı? Tanrı’yı izlediğini iddia eden kişilerin zaman zaman sergiledikleri davranışlar ya da sadece dünyadaki kötülükler nedeniyle Tanrı’nın iyiliğini sorgulayan birini tanıyor musunuz? Siz bu meseleyle nasıl başa çıktınız ve Tanrı’nın iyiliği konusunda tereddüt yaşayan birine nasıl yardımcı olabilirsiniz? Gelecek haftanın dersine bakın.`

`3. Pazartesi günkü sorunun yanıtını sınıfta detaylandırın. Büyük mücadele gerçeği günümüzde var olan tüm kötülükleri anlamamıza nasıl yardımcı olmaktadır?`