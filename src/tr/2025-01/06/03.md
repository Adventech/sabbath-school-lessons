---
title:  Tanrı Bütünüyle İyi ve Adildir
date:   03/02/2025
---

Tanrı sadece adaleti sevdiğini iddia ediyor, insanları sevmeye ve adaletli davranmaya çağırıyor değildir; Tanrı Bizzat bu nitelikleri kusursuz ve tereddütsüz bir şekilde sergilemektedir. Kutsal Yazı Tanrı’nın bütünüyle kutsal, sadık, doğru ve sevgi dolu olduğunu öğretmektedir. Tanrı sadece ve her zaman sevgi dolu, doğru ve adil olanı yapar. O asla yanlış yapmaz.

`Yasanın Tekrarı 32:4 ve Mezmurlar 92:15 ayetlerini okuyun. Bu ayetler Tanrı’nın sadakati ve doğruluğu hakkında ne öğretiyor?`

Bu ve diğer birçok ayet Tanrı’nın adil ve sevgi dolu olduğunu bildirmektedir –”O’nda haksızlık bulunmaz!” (Mez. 92:15, Mez. 25:8, Mez. 129:4 ile karşılaştırın). Tanrı “haksızlık etmez, aksatmadan dağıtır adaletini her yeni günün sabahında. Ne var ki, bu yetmiyor haksızları utandırmaya” (Sef. 3:5). Tanrı’nın karakterinin adaletsizliği sevenlerin karakteriyle ne kadar zıt olduğuna dikkat edin.

Tanrı herkes için en iyi olanın ne olduğunu bilmektedir, herkes için en iyi olanı istemektedir ve sürekli olarak herkes için en iyi sonucu elde etmek amacıyla çalışmaktadır.

`Mezmurlar 9:7, 8 ve Mezmurlar 145:9-17 ayetlerini okuyun. Bu ayetler Tanrı hakkında bize ne öğretiyor?`

Kutsal Kitap’ın Tanrısı “adil bir yargıçtır” (Mez. 7:11) ve kötülük O’nun yanında barınmaz (Mez. 5:4) 1. Yuhanna 1:5 ayetinin öğrettiği gibi, “Tanrı ışıktır, ve O’nda hiç karanlık yoktur.” Gerçekten de Tanrı sadece kusursuz bir şekilde iyi olmakla kalmaz, aynı zamanda Yakup 1:13 ayetine göre Tanrı kötülükle ayartılamaz (Hab. 1:13 ile karşılaştırın).

Tüm bunlarda Tanrı’nın iyiliği ve yüceliği ayrılmaz bir biçimde birbirine bağlıdır. Birçokları gücü putlaştırırken, Tanrı her şeye gücü yetendir, ancak gücünü sadece adaletli ve sevgi dolu yöntemlerle uygulamaktadır. Musa Tanrı’ya, “Lütfen görkemini bana göster” dediğinde, Tanrı’nın, “Bütün iyiliğimi önünden geçireceğim” diye karşılık vermesi tesadüf değildir (Çık. 33:18, 19).

`Böylesine iyi bir Tanrı neden bu dünyada bu kadar çok kötülük olmasına izin veriyor? Yanıtınızı sınıfta tartışın.`