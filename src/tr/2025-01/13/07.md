---
title:  Ek Çalışma
date:   28/03/2025
---

Ellen G. White, Sevgi Öğretmeni kitabından 631-635 sayfaları arasındaki “En Basit Kardeşimden Bile” bölümünü okuyun.

“Başkalarına yardım edene de Kurtarıcı yardım edecektir. Onlar kendileri yaşam suyundan içecekler ve susuzluklarını gidereceklerdir. Onlar, yaşamları boyunca değişik zevklerin ve heyecanların peşinde koşmayacaklardır ve düşündükleri tek şey insanların kurtuluşu için çalışmak olacaktır. Çevrelerindeki insanlarla iyi ilişkiler kuracaklardır. Kurtarıcı’nın sevgisi onları bütünleştirecektir.

“Allah ile birlikte çalışan kişiler olduğumuzun farkında olduğumuzda, O’nun vaatleri göz ardı edilmez. Bu vaatler yüreklerimizi yakacak dudaklarımızı tutuşturacaktır. Bilgisiz, disiplinsiz ve asi insanları yola getirmesi için Musa’yı çağırdığında Allah ona şöyle dedi. ‘Kuşkun olmasın, ben seninle olacağım. Varlığım sana eşlik edecek. Seni rahata kavuşturacağım.’ Çık. 33:14, 3:12. Bu vaat yoksul ve acı çeken insanlara yardım eden herkes için verilmiştir.”—Ellen G. White, Sevgi Öğretmeni, s. 635.

**Tartışma Soruları**:

`1. Korintliler 13:4-8 ayetlerini okuyun. 1. Korintliler 13. bölüm nasıl insanlar olmamız gerektiği konusuna nasıl ışık tutuyor?`

`2. Matta 25:31-46 ayetlerinde koyunlarla keçileri birbirinden ayıran nedir? İsa’nın burada söylediklerini işlerle kurtuluşu öğretmeden nasıl anlayabiliriz?`

`3. Şu düşünce sizin için ne anlam ifade ediyor: “Dünyayı O’nun sevdiği gibi sevdiğimizde, bizim açımızdan O’nun görevi tamamlanmış olur. Artık göğe hazırızdır; çünkü gök bizim yüreğimizdedir” (Perşembe gününün dersine bakın)? Bu, Tanrı’nın doğası ve göğün doğası hakkında bize ne söylüyor? Bu bağlamda, Tanrı’nın sevgisini ezilenlere ışık ve adalet getirecek şekilde yaymakla ilgili olarak, burada nasıl daha fazla göğün bir vatandaşı gibi yaşayabiliriz?`

`4. Semt toplumunuza Tanrı’nın sevgi ve adalet konularındaki ilgisini yansıtmak için, yerel kiliseniz tarafından hangi somut adımlar atılmalıdır? Yaşadığınız toplumda neleri iyi yapıyorsunuz? Neleri geliştirmeniz ve nelere daha fazla odaklanmanız gerekiyor? Tanrı’nın sevgisi ve adaleti hakkında öğrendiklerimizi hayata geçirmek için bireysel ve toplu olarak hangi somut adımları atabilirsiniz?`