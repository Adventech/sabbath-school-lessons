---
title:  Sevgi Yasanın Yerine Getirilmesidir
date:   22/03/2025
---

### Konuyla İlgili Metinler

Çık. 20:1–17; Rom. 6:1–3; Rom. 7:7–12; Yer. 31:31–34; Mat. 23:23, 24; Yak. 2:1–9.

> <p>Hatırlama Metni</p>
> “Birbirinizi sevmekten başka hiç kimseye bir şey borçlu olmayın. Çünkü başkalarını seven, Kutsal Yasa’yı yerine getirmiş olur” (Romalılar 13:8).

Sorunlu bir üyeyle uğraştıkları sırada, kilise yönetim kurulundan biri pastöre “Merhamete dayanan kararlar alamayız” dedi. Öyle mi? Pastör bu kişinin Tanrı ve Tanrı’nın yasası hakkındaki anlayışının ne olduğunu sorgulamaya başladı. İnsanlara, özellikle de yanlış yapan insanlara yaklaşımımızda şefkat kesinlikle merkezi bir işleve sahip olmalıdır. Merhamet sevginin ayrılmaz bir parçasıdır ve Romalılar 13:8 ayetinin de bize söylediği gibi, komşunu sevmek yasayı yerine getirmektir.

Sevgi gerçekten de yasanın yerine getirilmesiyse, o halde yasayı sevgiden ayrı bir şey olarak değerlendirmemeye ya da sevginin yasadan kopuk bir şey olduğunu düşünmemeye dikkat etmeliyiz. Kutsal Yazı’da sevgi ve yasa birbirlerine bağlıdır. İlahi Yasa Koyucu sevgidir, bu sebeple Tanrı’nın yasası sevgi yasasıdır. Ellen G. White’ın da dediği gibi; Tanrı’nın karakterinin açıklamasıdır. (Bkz. Mesih’in Örnek Dersleri.)

Tanrı’nın yasası bir dizi soyut ilke değil, gelişimimiz için emir ve talimatlardır. Tanrı’nın yasası, bütününde, Tanrı’nın Kendisinin ifade ettiği şekliyle bir sevgi ifadesidir.

_*29 Mart Sebt Günü’ne hazırlık için bu haftanın konusunu çalışın._