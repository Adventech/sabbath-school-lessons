---
title:  Coşkuyla Sevinmek
date:   13/01/2025
---

Hayal etmesi bizim için ne kadar zor olsa da, Tanrı her bir insanı hesaplanamayacak kadar değerli görmektedir, bu yüzden tek bir canın bile kurtulmasından sevinç duymaktadır.

`Sefanya 3:17 ayetini okuyun. Bu ayet kayıp oğul benzetmesine nasıl aydınlatıyor?`

Sefanya 3:17 ayeti vurgulu bir şekilde Tanrı’nın kurtarılmış halkından sevinç duyduğunu ifade etmektedir. İbranicede sevinç ve neşe anlamına gelen hemen hemen her sözcük, Tanrı’nın kurtarılmış halkından duyduğu sevinci anlatan bu tek ayette geçmektedir. Sanki sözcüklerden hiçbiri tek başına Tanrı’nın o günkü sevincinin büyüklüğünü anlatmaya yetmiyor gibidir.

Bu ayete göre Tanrı’nın nerede olduğuna da dikkat edin –halkının “içinde” [KM]. Sevgi ilişkisinden kaynaklanan barışıklık, Tanrı’nın dolaysız varlığıyla gerçekleşir. Tıpkı oğlunu uzaktan gördüğünde koşarak gelen baba gibi, burada da Tanrı halkının içindedir.

Yeşaya 62:4 ayetinde benzer tasvirler bir evlilik benzetmesiyle ifade edilmiştir. Yeşaya 62:4 ayetine göre, Tanrı’nın halkına “sevincim sendendir” anlamına gelen “Heftsi-ba”, ülkeye de “evli” anlamına gelen “Beula” adı verilecektir. Peki Neden? Çünkü ayette şöyle deniyor: “RAB seni seviyor, ülken de evli sayılacak.” Tanrı’nın sevincinin zirvesi, halkını kabul edeceği ve bizim için, babanın kaybolan oğlu için sevindiği gibi sevineceği yenilenme gününe saklanmıştır.

`Efesliler 5:25-28 ayetlerini okuyun. Bu, bizden de göstermemiz istenen sevgi biçimi hakkında ne söylüyor?`

Bu paragraf kocaları, “Mesih kiliseyi nasıl sevip onun uğruna kendini feda ettiyse” karılarını öyle sevmeye, onları “kendi bedenleri gibi” sevmeye teşvik ediyor (Ef. 5:25, 28). Bu ayetler sadece bir kocanın karısına karşı ne denli özverili ve fedakâr bir sevgi beslemesi gerektiğini vurgulamakla kalmayıp, aynı zamanda Mesih’in de halkını (kiliseyi) kendisinin bir parçası gibi sevdiğini gösteriyor.