---
title:  Ek Çalışma
date:   17/01/2025
---

Ellen G. White, Sevgi Öğretmeni kitabından 657-675. sayfalarındaki “Yüreğiniz Sıkılmasın” bölümünü okuyun.

“Halkının, kendisini değersiz kimseler olarak görmesi Rab’bi çok üzer. Seçilmiş halkının, onların uğruna yaptığı büyük fedakarlığa göre kendisine değer vermesini ister. Allah, insanlığın kurtulmasını istiyordu; aksi takdirde onların kurtuluşu uğruna böylesine yüce ye zor bir görevi gerçekleştirmesi için kendi Oğlu’nu göndermezdi. İsmini yüceltmek için kendilerinden dilekte bulunmaları Allah’ı memnun eder. İnsanlar, O’nun vaatlerine iman ettiklerinde Allah onlara daha büyük nimetler sunar.

“Fakat İsa’nın adıyla dua etmenin çok daha derin anlamı vardır. Bu, O’nun karakterini kabul ederek buna göre davranışlarımızı düzelttiğimiz ve O’nun yaptığı çalışmaları bizim de sürdürdüğümüz anlamına gelir. İsa, şöyle demişti: ‘Beni seviyorsanız, buyruklarımı da yerine getirirsiniz.’ O, insanları günahın içinde değil; bilakis günahtan uzaklaştıkları zaman kurtarır; ve yüreğinde O’na sevgi duyanlar, O’na olan bağlılıklarıyla bu sevgiyi açıkça göstereceklerdir.

“Gerçek bağlılık tamamen yürekten kaynaklanır. İsa da aynı şekilde davranmıştır. İsa’ya bağlı olduğumuz takdirde O, bizim yüreğimizi ve düşüncelerimizi kendisinin isteğini yerine getirmemize uygun hale getirecektir. Böylece yüreğimiz, kötü düşüncelerden tamamen arınacaktır. Kötülüklerden arman ve kutsanan yüreğimizle, O’na hizmet etmekten zevk duyarız. Allah’ı tanımak bizim için bir ayrıcalıktır ve O’nu tanıdığımızda itaat dolu bir yaşam süreriz. İsa’nın karakterinin mükemmelliğini örnek alıp Allah ile bütünleştiğimizde günahtan nefret ederiz.”—Ellen G. White, Sevgi Öğretmeni, s. 661.

**Tartışma Soruları**:

`1. “Özveriyle almak” ne anlama geliyor olabilir? Sizce gökte ve yeni yeryüzünde verme ve alma ilişkisi nasıl olacak?`

`2. Evrenin uzak bir köşesinden –belki de James Webb Uzay Teleskobu’nun en keskin görüşlü gözlerinin bile ulaşamayacağı kadar uzaktan– gelen göksel elçiler Daniel peygambere şamudot, yani “sevgili, arzu edilen, değerli” diye hitap ettiler. Ve bunu üç kez yaptılar. Daniel 9:23 ayetinde Cebrail ki şamudot attah, “çünkü sen çok sevilen birisin” diyor. Daniel 10:11 ayetinde, göksel bir varlık (belki yine Cebrail) ona ish şamudot, “sen ki çok sevilen birisin” diye sesleniyor, bu ifade daha sonra da Daniel’e tekrar söyleniyor (Dan. 10:19). Bunun Tanrı ve O’nun bize ne kadar yakın olduğu konusunda ne anlattığını düşünün. Bu muhteşem gerçekten kendiniz için nasıl bir umut çıkarabilirsiniz?`

`3. İbraniler 11. bölümde ele alınan iman kahramanlarının örnekleri bu haftanın dersinin içeriğiyle nasıl ilişkilidir? Bilhassa, bu tür örnekler kişinin imanla nasıl “Tanrı’yı hoşnut edebileceği” konusunda neyi açığa çıkarmaktadır? Bu tür iman ve sadakat örneklerinden ne öğrenebilir ve gündelik yaşamınıza uygulayabilirsiniz?`