---
title:  Diri Taşlar
date:   15/01/2025
---

Düşmüş, günahkâr varlıklar olarak nasıl oluyor da kutsal olan Tanrı’yı hoşnut edebiliyoruz?

`Romalılar 8:1 ve Romalılar 5:8 ayetlerini okuyun. Bu ayetler Tanrı’nın huzurundaki konumumuz hakkında ne öğretiyor?`

Tanrı insanlara onların herhangi bir davranışından önce lütuf bahşetmektedir. Söylediğimiz ya da yaptığımız herhangi bir şeyden önce, Tanrı bize uzanmakta ve bize sevgisini kabul etme ya da reddetme olanağı sunmaktadır. Romalılar 5:8 ayetinde belirtildiği gibi, “Tanrı ise bizi sevdiğini şununla kanıtlıyor: Biz daha günahkârken, Mesih bizim için öldü”(Yer. 31:3 ile karşılaştırın). Ve kurtarıcımızın yaptıklarına iman ederek Tanrı’yla barışabilir ve hatta O’nu hoşnut edebiliriz.

`1. Petrus 2:4-6 ayetlerini okuyun ve İbraniler 11:6 ayetiyle karşılaştırın. Bu, Tanrı’yı nasıl hoşnut edebileceğimiz konusunda bize ne söylüyor?`

Tanrı’nın müdahalesi olmazsa, düşmüş insan Tanrı’ya değerli bir şey sunmaktan acizdir. Ancak Tanrı lütfu ve merhametiyle Mesih’in yaptıkları aracılığıyla bir yol açmıştır. Bilhassa, “İsa Mesih aracılığıyla Tanrı’nın beğenisini kazanan ruhsal kurbanlar” sunabiliriz (1Pe. 2:5). “İman olmadan Tanrı’yı hoşnut etmek olanaksız” (İbr. 11:6) olsa da, Tanrı Mesih’in arabuluculuk işi sayesinde Tanrı imanlıları “her iyilikle donatsın; kendisini hoşnut eden şeyi İsa Mesih aracılığıyla bizlerde gerçekleştirsin. Mesih’e sonsuzlara dek yücelik olsun! Amin” (İbr. 13:21). Tanrı’ya imanla karşılık verenler, doğruluğu kabul edilebilir yegane varlık olan Mesih’in arabuluculuğu sayesinde O’nun katında doğru sayılmaktadırlar. Tanrı’nın sevgiyle yaptığı çağrılara karşılık verenler de Mesih’in arabuluculuğu sayesinde layık görülürler (Luk. 20:35) ve Tanrı onları kendi benzerliğine dönüştürür (1Ko. 15:51-57, 1Yu. 3:2). Tanrı’nın kurtarıcı işi sadece bizim için değil, aynı zamanda bizim içimizde var olmaktadır.

`Mesih’in gökte sizin için arabuluculuk ettiği düşüncesi neden bu kadar cesaret vericidir?`