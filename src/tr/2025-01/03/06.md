---
title:  Değerli Bir Hedef
date:   16/01/2025
---

Tanrı’nın merhametinin ve arabuluculuğunun şemsiyesi altında Tanrı, sevgisine verilen en küçük olumlu karşılıktan bile hoşnut olur. Sevgiye layık ve Kendisi kusursuz bir şekilde doğru olan yegâne Varlık aracılığıyla her birimiz doğru sayılabilir ve sonsuza kadar O’nunla kusursuz bir sevgi içinde yaşayacak olan Tanrı’nın sevdikleri arasında sayılabiliriz. Bu, yüce kurtuluş umududur ve Mesih’in bizim için gökte yaptığı işleri içermektedir.

Ancak, bu beni bile kapsıyor mu? Ya ben yeterince iyi değilsem? Ya yeterli imana sahip olmadığımdan korkuyorsam? diye merak ediyor olabilirsiniz.

`Markos 9:17-29 ayetlerini okuyun. Tanrı hikayedeki adama nasıl yanıt veriyor? İmanın ne kadarı yeterlidir?`

Öğrenciler cini kovmayı başaramamışlardı; bütün umutlar kaybolmuş gibiydi. Ancak İsa geldi ve babaya, “İman eden biri için her şey mümkün!” dedi (Mar. 9:23). Çocuğun babası gözyaşları içinde, “İman ediyorum, imansızlığımı yenmeme yardım et!” diye yanıtladı (Mar. 9:24).

Dikkat edin, İsa adama, “Daha çok imanın olduğunda bana geri gel” demedi. Aksine, adamın “İmansızlığımı yenmeme yardım et” diye feryat etmesi yeterli oldu.

İman olmadan Tanrı’yı hoşnut etmek mümkün değildir (İbr. 11:6), ancak İsa en küçük imanı bile kabul etmektedir ve imanla (Mesih’in arabuluculuğu sayesinde) O’nu hoşnut edebiliriz. İman aracılığıyla ve Mesih’in bizim adımıza yaptığı iş sayesinde, tıpkı çocuğu kendisine normalde değersiz olan bir hediye getirdiğinde bir babanın hoşnut olması gibi, Tanrı’yı hoşnut edecek şekillerde karşılık verebiliriz.

Bu nedenle, Pavlus’un Tanrı’yı “hoşnut etmeyi” amaç edinme öğüdünü tutmalıyız (2Ko. 5:9, 10; Kol. 1:10, 1Se. 4:1, İbr. 11:5 ile karşılaştırın). Ve Tanrı’dan isteklerimizi sevdiklerimizin iyiliğini de kapsayacak şekilde dönüştürmesini ve sevgimizi başkalarına da ulaşacak şekilde büyütmesini istemeliyiz. “Birbirinize kardeşlik sevgisiyle bağlı olun. Birbirinize saygı göstermekte yarışın. Gayretiniz eksilmesin. Ruhta ateşli olun. Rab’be kulluk edin. Umudunuzla sevinin. Sıkıntıya dayanın. Kendinizi duaya verin. İhtiyaç içinde olan kutsallara yardım edin. Konuksever olmayı amaç edinin” (Rom. 12:10-13).

`Tanrı Mesih aracılığıyla bizi kabul ediyorsa, bizim de diğer insanları çok daha güçlü bir şekilde kabul etmemiz gerekmez mi? Komşunu kendin gibi sev buyruğu (Lev. 19:18, Mat. 22:39) ve altın kural olan insanlara sana davranılmasını istediğin gibi davran bu düşünceye nasıl aydınlatıyor?`