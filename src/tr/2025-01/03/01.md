---
title:  Tanrı’yı Hoşnut Etmek
date:   11/01/2025
---

### Konuyla İlgili Metinler

Luk. 15:11–32, Sef. 3:17, Ef. 5:25–28, Yşa. 43:4, Rom. 8:1, Rom. 5:8, Mar. 9:17–29.

> <p>Hatırlama Metni</p>
> “Tanrın RAB, o güçlü Kurtarıcı seninle. Alabildiğine sevinecek senin için, sevgisiyle seni yenileyecek, ezgilerle coşacak” (Sefanya 3:17).

Şöyle bir durum hayal edin: Beş yaşında bir çocuk Babalar Günü’nde elinde özensizce paketlenmiş bir armağanla babasının yanına geliyor. Heyecanla armağanı babasına uzatıyor.

Babanın şöyle dediğini düşünün: “Oğlum, aldığın armağan umurumda değil. Sonuçta, bana verebileceğin hiçbir şey beni memnun edemez. Bana verebileceğin her şeyi kendim de alabilirim ve bana verdiğin her şey ya benim paramla alındı ya da benim verdiğim malzemelerden yapıldı. O yüzden armağanın sende kalsın. Ona ihtiyacım yok, istemiyorum da. Ama yine de seni seviyorum.”

Of!

Bu babanın verdiği tepki hakkında ne düşünüyorsunuz? İnsanın aklına “kalpsiz”, “soğuk” ve “duygusuz” gibi sözcükler geliyor. Tanrı bize bu şekilde mi karşılık veriyor? Tanrı’yı gerçekten hoşnut edebilir miyiz? Hayal etmesi ne kadar zor olsa da, düşmüş, günahla bozulmuş ve kötülüğe meyilli varlıklar olarak bizler bile –evet, Tanrı’yı hoşnut edebiliriz! Diğer bir deyişle, Tanrı bize ya da O’na sunduğumuz armağanlara o babanın baktığı gibi bakmaz. Tersine, Tanrı’yı hoşnut edebiliriz, ancak bunu sadece Mesih aracılığıyla yapabiliriz.

_*18 Ocak Sebt Günü’ne hazırlık için bu haftanın konusunu çalışın._