---
title:  Tanrı Tutkulu ve Merhametlidir
date:   18/01/2025
---

### Konuyla İlgili Metinler

Mez. 103:13, Yşa. 49:15, Hoş. 11:1–9, Mat. 23:37, 2Ko. 11:2, 1Ko. 13:4–8.

> <p>Hatırlama Metni</p>
> “Ama RAB, ‘Kadın emzikteki çocuğunu unutabilir mi?’ diyor, ‘Rahminden çıkan çocuktan sevecenliği esirger mi?’ Kadın unutabilir, ama ben seni asla unutmam” (Yeşaya 49:15).

Duygular sıklıkla istenmeyen ve kaçınılması gereken şeyler olarak değerlendirilir. Bazı insanlar için duygular özünde mantık dışıdır ve bu yüzden iyi bir erkek ya da kadın “duygusal” olarak tanımlanmaz. Bazı antik Yunan filozoflarınca, (çoğunlukla) tutkulara kapılmayan ya da hislerini duygusal olmayan bir akıl yoluyla yöneten “akılcı” insan kavramı ideal olarak kabul edilmiştir.

Evet, dizginlenemeyen duygular sorun yaratabilir. Ancak, Tanrı insanları duygulara sahip olarak yaratmıştır ve Kutsal Yazı boyunca Tanrı’nın Kendisi de yoğun duygulara sahip olarak resmedilmiştir. Tanrı, Kutsal Kitap’ın istikrarlı bir şekilde tasvir ettiği gibi yoğun duygular yaşayabiliyorsa, o halde duygular özü itibariyle kötü ya da mantıksız olamaz –çünkü Kutsal Kitap’ın Tanrısı kusursuz bir şekilde iyidir ve kusursuz bilgeliğe sahiptir.

Aslında, Tanrı’nın bize olan sevgisinin güçlü bir duygusal sevgi olduğunun farkına varılmasıyla kazanılacak harika gerçekler bulunmaktadır, ancak Tanrı’nın (duygusal ya da başka türlü) sevgisi kusursuz olsa da, insanların hissettiği duygularla özdeş olarak düşünülmemesi gerektiği asla unutulmamalıdır.

_*25 Ocak Sebt Günü’ne hazırlık için bu haftanın konusunu çalışın._