---
title:  Ek Çalışma
date:   24/01/2025
---

Ellen G. White, Bereket Dağı’ndan Düşünceler kitabından, 14-47 sayfaları arasındaki “Mutluluk Vaatleri” bölümünü okuyun.

“Canlarındaki büyük fakirliğin farkında olan herkes, kendilerinde iyi olan hiçbir şey olmadığını hissedenler, İsa’ya bakarak doğruluğa ve güce kavuşabilirler. O, ‘Ey bütün yorgunlar ve yükü ağır olanlar! Bana gelin’ demektedir. Matta 11:28. Fakirliğinizi, O’nun lütfunun zenginliğiyle değiştirmenizi buyurmaktadır. Biz Allah’ın sevgisine lâyık değiliz, fakat güvencemiz olan Mesih lâyıktır ve O’na gelen herkesi kurtarmaya fazlasıyla muktedirdir. Geçmişteki tecrübeniz ne olmuşsa olsun, şu andaki durumunuz ne kadar umut kırıcı olursa olsun, İsa’ya olduğunuz gibi, zayıf, çaresiz ve umutsuz bir halde gelirseniz, müşfik Kurtarıcımız sizi ta uzaktan karşılayacak ve sevgi dolu kollarıyla sizi kucaklayarak, Kendi doğruluk kaftanını size giydirecektir. Bizi, Kendi karakterinin beyaz giysisiyle kuşanmış olarak, Baba’nın huzuruna sunar. Allah’ın önünde bizi savunarak, şöyle der: Ben günahkâr olanın yerini aldım. Şeytan, bizi günahla suçlayarak ve kendisine ait ganimetler olduğumuzu iddia ederek, canlarımıza karşı ne kadar yüksek sesle karşı gelirse gelsin, Mesih’in kanı ondan daha da büyük bir güçle şefaate bulunur.”—Ellen G. White, Bereket Dağından Düşünceler, s. 16, 17.

**Tartışma Soruları**:

`1. İsa sayesinde Baba’ya nasıl takdim edildiğimiz konusunda ilhamın yukarıda söylediklerine bakın. “Bizi, Kendi karakterinin beyaz giysisiyle kuşanmış olarak, Baba’nın huzuruna sunar.” Hatalarımız ve kusurlarımız yüzünden zaman zaman cesaretimiz ne kadar kırılırsa kırılsın ya da Tanrı’nın bize gösterdiği gibi bir sevgiyi başkalarına yansıtmakta ne kadar başarısız olursak olalım, neden İsa “bizi Kendi karakterinin beyaz giysisiyle kuşanmış olarak, Baba’nın huzuruna sunduğu” için Baba tarafından kabul edildiğimizi bildiren harika habere her zaman geri dönmek zorundayız?`

`2. Süleyman’ın huzuruna gelip bebeğin kendilerine ait olduğunu iddia eden iki kadının vakasında annenin neler hissetmiş olabileceğini düşünün. Bir kez daha 1. Krallar 3:26 ayetindeki duygusal anlatımı düşünün. Bu, Hoşea 11:8 ayetinde Tanrı’nın halkına yönelik duygularını tarif etmek için kullanılan aynı tarz ifadeleri nasılaydınlatıyor?`

`3. Müjdeler boyunca İsa’nın sıklıkla insanların ihtiyaçlarından etkilendiğini gördük. Peki O bu durumlarda ne yaptı? İnsanların ihtiyaçlarını karşılamak için harekete geçti. Bireysel olarak, hatta belki de sınıf olarak, rahatlatılmaya ihtiyacı olanların ihtiyaçlarını karşılayabileceğiniz somut yöntemler nelerdir?`