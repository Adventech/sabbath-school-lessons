---
title:  Şüpheci Teist
date:   11/02/2025
---

Tanrı Yeşaya 55:8, 9 ayetlerinde şöyle diyor: “ ‘Benim düşüncelerim sizin düşünceleriniz değil, sizin yollarınız benim yollarım değil’ diyor Rab. ‘Çünkü gökler nasıl yeryüzünden yüksekse, yollarım da sizin yollarınızdan, düşüncelerim düşüncelerinizden yüksektir.’ ”

Tanrı’nın düşünceleri bizimkilerden çok daha yüksektedir. Tanrı’nın tarihle ilgili tasarısının ne kadar karmaşık olduğunu hayal bile edemeyiz. Bu durum göz önünde bulundurulduğunda, neden Tanrı’nın muhtelif olaylar karşısında yaptıklarının ya da yapmadıklarının gerekçelerini bilecek bir konumda olmayı beklemeliyiz ki?

Kötülük sorununa ne kadar az şey bildiğimizi kabul ederek yaklaşmanın bir yöntemi “şüpheci teizm” olarak adlandırılır. Şüpheci teist, Tanrı’nın bu şekilde hareket etmek için iyi nedenleri olduğuna inanan kişidir, ancak sınırlı bilgimiz göz önüne alındığında, bu gerekçelerin tam olarak ne olduğunu bilebilecek bir konumda olmayı beklememeliyiz. Şüpheci teist, insanın Tanrı’nın bu dünyadaki kötülükle ilgili gerekçelerinin farkında olma ya da bunları tam olarak anlama kapasitesinden şüphe duymaktadır. Örneğin, etrafımızda havada uçuşan mikropları göremiyor olmamız, etrafımızda havada uçuşan mikroplar olmadığı anlamına gelmemektedir. Tanrı’nın gerekçelerinin ne olduğunu bilmemek, Tanrı’nın iyi gerekçeleri olmadığı anlamına kesinlikle gelmemektedir.

`73. Mezmuru okuyun. Mezmurcu çevresindeki kötülüğe ve adaletsizliğe nasıl yaklaşıyor? Anlayışını farklı bir bakış açısına çeviren ne görüyor?`

Mezmurcu dünyadaki kötülük yüzünden derin bir sıkıntı içindeydi. Etrafına bakıyor ve kötülerin başarıya ulaştığını görüyordu. Her şey adaletsiz ve haksız görünüyordu. Verecek hiçbir cevabı yoktu. Tanrı’ya inanmaya ve O’na kulluk etmeye değip değmeyeceğini düşünüyordu. Ta ki tapınağa bakana kadar.

Tapınak, kısmen kötülük sorununa bir anahtar sunmaktadır –o anahtar, zamanı geldiğinde adaleti ve yargılamayı sağlayacak olan adil bir Yargıç’ın var olduğunu kabul etmektir.

`Adventistlerin yargı anlayışı ve tapınak öğretisi kötülük sorununa nasıl aydınlatıyor ? Şu anda pek çok sorumuz olsa da, tarihin gerçeklerinin ve Tanrı’nın doğru hükümlerinin nihayetinde ortaya çıkacağını bilmenin size yardımı oluyor mu?`