---
title:  Ek Çalışma
date:   14/02/2025
---

Ellen G. White, Geçmişten Sonsuzluğa 1. Ciltten 9-14 sayfaları arasındaki “Günaha Neden İzin Verildi?” bölümünü okuyun.

“Sınırsız Hikmetin Sahibi, gökten atıldığında dahi Şeytan’ı hemen yok etmedi. Ancak sevgiyle yapılan hizmet Allah’a makbul olacağından, yaratıklarının O’na bağlılığı da O’nun adaletine ve iyiliğine ikna olma temeline dayanmalıdır. Göğün ve diğer tüm dünyaların sakinleri, günahın niteliğini veya sonuçlarını kavramaya hazırlıksız olduklarından, Allah’ın Şeytan’ı yok etmesindeki adaleti göremeyebilirlerdi. Varlığına hemen son verilseydi, bazıları Allah’a sevgiden çok korkudan ötürü kulluk edeceklerdi. Aldatıcının etkisi tümüyle yok edilmemiş, isyan ruhu tamamen silinip atılmamış olacaktı. Tüm evrenin aralıksız çağlar boyunca yararına olarak, ilkelerini tam olarak geliştirmelidir, böylece ilahî yönetime karşı yönelttiği suçlamalar tüm yaratılmış varlıklar tarafından gerçek görünümüyle görülebilir, Allah’ın adaleti ve merhameti ile O’nun yasasının değişmezliği her şüpheden sonsuza dek uzak olur.

“Şeytan’ın isyanı gelecek tüm çağlar boyunca evrene bir ders olacak, günahın niteliğine ve korkunç sonuçlarına sürekli olarak tanıklık edecekti. Şeytan’ın yönetiminin işleyişi, bunun hem insanlar hem de melekler üzerindeki etkileri, ilahî yetkiyi bir kenara atmanın sonucunun ne olacağını gösterecekti. Allah’ın yarattığı tüm varlıkların iyiliğinin O’nun yönetimine bağlı olduğuna tanıklık edecekti. Böylece bu korkunç isyan deneyiminin tarihi, tüm kutsal varlıkların suçun doğasıyla ilgili olarak aldanmalarını önleyecek ve onları günah işlemekten ve cezasını çekmekten koruyacak sürekli bir güvence olacaktı.”—Ellen G. White, Atalar ve Peygamberler, s. 42,43

**Tartışma Soruları**:

`1. “Teodise” kötülük karşısında Tanrı’nın temize çıkarılması için kullanılan bir kavramdır. Ancak kötülüğün kendisinin meşrulaştırılması değildir. Gökte birinin şöyle dediğini hayal edin: “Evet, İsa, şimdi gözlerimin önünde aileme neden işkence edildiğini ve öldürüldüklerini anlıyorum. Evet, şimdi her şey çok anlamlı geliyor. Teşekkür ederim, İsa!” Bu çok saçma. Büyük mücadelede sonunda haklı çıkanın kötülük değil Tanrı olduğunu nasıl kavrayabiliriz? (Dokuzuncu derse bakınız.)`

`2. Hiç Eyüp gibi hissettiğiniz oldu mu? Hiç sizin ya da sevdiklerinizin çektiği acıların makul bir açıklaması olamayacağını düşündüğünüz oldu mu? Eyüp’ün sonunda “anlamadığım şeyleri konuştuğunu” (Eyüp 42:3) fark etmesi, kendi sorularımızla ilgili olarak içinde bulunduğumuz duruma nasıl aydınlatıyor ?`