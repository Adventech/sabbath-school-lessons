---
title:  Kötülük Sorunu
date:   08/02/2025
---

### Konuyla İlgili Metinler

Eyüp 30:26; Mat.27:46; Eyüp 38:1–12; 73. Mezmur; Yar. 2:16, 17; Va. 21:3, 4.

> <p>Hatırlama Metni</p>
> “Onların gözlerinden bütün yaşları silecek. Artık ölüm olmayacak. Artık ne yas, ne ağlayış, ne de ıstırap olacak. Çünkü önceki düzen ortadan kalktı” (Vahiy 21:4).

Belki de Hristiyanlığın karşı karşıya olduğu en büyük sorun kötülük sorunudur; yani Tanrı’nın kusursuz bir şekilde iyi ve sevgi dolu olduğu gerçeği ile bu dünyadaki kötülük gerçeğinin nasıl uzlaştırılacağıdır. En kısa ifadeyle, Tanrı bütünüyle iyiyse ve her şeye gücü yetiyorsa, neden kötülük var, hem de bu kadar çok?

Bu sadece bilimsel bir sorun değil, birçok insanı derinden rahatsız eden ve bazılarını Tanrı’yı tanımaktan ve sevmekten alıkoyan bir sorundur.

“Günahın kökeni ve var oluşunun nedeni, pek çok kişinin aklını karıştıran büyük bir muammadır. Kötülüğün işlerini, neden olduğu korkunç sonuçları, üzüntüyü ve yıkımı görerek, tüm bunların bilgeliği, gücü ve sevgisi sınırsız olan Varlık’ın egemenliği altında nasıl var olabildiğini sorguluyorlar. Bu, hiçbir açıklama bulamadıkları bir sır.”—Ellen G. White, Büyük Mücadele, s. 496.

Birçok ateist, ateist olmalarının sebebini kötülük sorunu olarak gösteriyor. Ancak bu hafta ve gelecek haftalarda göreceğimiz üzere, Kutsal Kitap’ın Tanrısı bütünüyle iyidir ve düşmüş dünyamıza bulaşmış olan kötülüğe rağmen O’na güvenebiliriz.

_*15 Şubat Sebt Günü’ne hazırlık için bu haftanın konusunu çalışın._