---
title:  “Bilmediğimiz Pek Çok Şey Var”
date:   10/02/2025
---

Tarih, sevginin kötülük karşısındaki zaferi ile sona erecektir. Ancak, bu arada, pek çok can sıkıcı soru varlığını sürdürmektedir. Kötülük sorunu hakkında faydalı olabilecek biçimde nasıl düşünebilir ve konuşabiliriz?

`Eyüp 38:1-12 ayetlerini okuyun. Tanrı’nın Eyüp’e verdiği yanıt kötülük sorununa nasıl aydınlatıyor? Perde arkasında nelerin olup bittiği konusunda ne kadar bilgiye sahibiz ya da değiliz?`

Hikayede Eyüp çok acı çekiyor ve başına neden bu kadar çok kötülük ve sıkıntı geldiğine dair birçok soruyu bizzat dile getiriyor. Sorularına yanıt aramak için Tanrı’dan bir görüşme talep ediyor, ancak perde arkasında, göksel sarayda çok daha fazlasının olup bittiğini bilmiyor (bkz. Eyüp 1-2).

Tanrı’nın Eyüp’e verdiği yanıt çok çarpıcı. Özellikle şu ayet: “RAB kasırganın içinden Eyüp’ü şöyle yanıtladı: ‘Bilgisizce sözlerle tasarımı karartan bu adam kim?’” (Eyüp 38:1, 2). Bir çeviri ise şu şekilde ifade ediyor: “Bilgisizce sözlerle Takdiri karartan bu adam kim? (Eyüp 38:2 KM). Ve Eyüp 38:4 ayetinde Tanrı şöyle ekliyor: “Ben dünyanın temelini atarken sen neredeydin? Anlıyorsan söyle.”

`Eyüp 42:3 ayetini okuyun. Eyüp’ün yanıtı kendi durumumuz hakkında neyin farkında olmamız gerektiğini nasıl aydınlatıyor?`

Tanrı Eyüp’e verdiği yanıtlarla, bilmediği ve anlamadığı pek çok şey olduğunu ona açıkça göstermiştir. Eyüp gibi biz de, dünyada ve perde arkasında, hakkında hiçbir şey bilmediğimiz pek çok şeyin yaşandığını alçak gönüllülükle kabul etmeliyiz. Sorularımızın yanıtlarını bilmiyor olmamız, iyi yanıtların olmadığı ya da bir gün her şeyin açıklığa kavuşmayacağı anlamına gelmiyor. O zamana kadar, bize pek çok yolla gösterilmiş olan Tanrı’nın iyiliğine güvenmemiz gerekmektedir.

`Herhangi bir şey hakkında ne kadar az şey bildiğimizi düşünün. O halde neden en zor meseleler olan kötülük ve acı hakkında cevaplanmamış sorularla yaşamayı öğrenmeliyiz?`