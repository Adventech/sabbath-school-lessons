---
title:  Tanrı Karşılıksız Sever
date:   28/12/2024
---

### Konuyla İlgili Metinler

Çık. 33:15–22; Hoşea 14:1–4; Va. 4:11; Yu. 17:24; Mat. 22:1–14; Yu. 10:17, 18.

> <p>Hatırlama Metni</p>
> “Onların dönekliğini düzelteceğim, gönülden seveceğim onları, çünkü onlara karşı öfkem dindi” (Hoşea 14:4).

Tam olarak İsa’nın önceden bildirdiği gibi (Mat. 26:34), Petrus İsa’yı üç kez inkâr etmiş olsa da, bu inkârlar hikayenin sonu değildi. Dirilişten sonra İsa Petrus’a, “Beni bunlardan daha çok seviyor musun?” diye sordu. Petrus, “Evet, ya Rab” dedi, “Seni sevdiğimi bilirsin.” İsa ona, “Kuzularımı otlat” dedi. İkinci kez yine ona, “Yuhanna oğlu Simun, beni seviyor musun?” diye sordu. O da, “Evet, ya Rab, seni sevdiğimi bilirsin” dedi. İsa ona, “Koyunlarımı güt” dedi. Üçüncü kez ona, “Yuhanna oğlu Simun, beni seviyor musun?” diye sordu. Petrus kendisine üçüncü kez, “Beni seviyor musun?” diye sormasına üzüldü. “Ya Rab, sen her şeyi bilirsin, seni sevdiğimi de bilirsin” dedi. İsa ona, “Koyunlarımı otlat” dedi (Yu. 21:15-17). Petrus’un İsa’yı üç kez inkâr etmesi gibi, İsa da “Beni seviyor musun?” şeklindeki can alıcı sorusuyla Petrus’u üç kez yenilemiştir.

İçinde bulunduğumuz koşullar Petrus’unkinden çok farklı olsa da, ilke pek çok açıdan aynıdır. Yani, İsa’nın Petrus’a sorduğu soru aslında Tanrı’nın her birimize kendi zamanımızda ve yerimizde yönelttiği nihai sorudur: Beni seviyor musun?

Her şey bu soruya vereceğimiz cevaba bağlıdır.

_*4 Ocak Sebt Günü’ne hazırlık için bu haftanın konusunu çalışın._