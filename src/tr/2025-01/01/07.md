---
title:  Ek Çalışma
date:   03/01/2025
---

Ellen G. White, Mesih’in Örnek Dersleri kitabından 330 -342 sayfalarındaki“Güveyi Karşılamaya Çıkanlar” bölümünü okuyun.

“Dünyayı saran, Allah’ın yanlış algılanmasının karanlığıdır. İnsanlar O’nun karakterine dair bilgilerini kaybetmektedirler. Şimdiye dek yanlış anlaşılmış ve yanlış yorumlamıştır. Bu zamanda Allah’tan gelen bir mesaj, etkisinde aydınlatıcı, kudretinde kurtarıcı olan bir mesaj duyurulmalıdır. O’nun karakteri bildirilmelidir. Dünyanın karanlığına O’nun yüceliğinin ışığı, O’nun iyiliğinin, merhametinin ve gerçeğinin ışığı tutulmalıdır.

“Bu, Yeşaya peygamber tarafından şu sözlerde özetlenen iştir: ‘Yeruşalim’e müjde getiren, sesini kuvvetle yükselt; yükselt, korkma; Yahuda şehirlerine de: İşte, Allahınız! İşte, Rab Yehova yiğit gibi gelecek, ve kendisi için bazusu saltanat sürecek; işte, ücreti kendisiyle beraberdir, ve mükâfatı kendi önündedir.’ Yşa. 40:9, 10.

“Güvey’in gelişini bekleyenler halka ‘İşte Tanrınız’ demelidir. Son merhametli ışık huzmeleri, dünyaya verilecek olan son merhamet mesajı, O’nun sevgi karakterinin bir açıklamasıdır. Allah’ın çocukları O’nun görkemini sergilemelidir. Kendi hayatlarında ve karakterlerinde Allah’ın lütfunun kendileri için yaptığını ortaya koymalıdırlar.

“Doğruluk Güneşi’nin ışığı iyi işlerde –gerçek sözlerinde ve kutsallık eylemlerinde– parlamalıdır.”—Ellen G. White, Mesih’in Örnek Dersleri,s. 335 , 336.

**Tartışma Soruları**:

`1. Tanrı’nın olmadığı düşüncesinden daha kötüsü, Tanrı’nın bizden nefret ettiği düşüncesi olurdu. Gerçek bu olsaydı ne kadar farklı bir dünyada yaşıyor olurduk?`

`2. Sizce bugün dünyamızda Tanrı’nın karakteri hakkında neden bu kadar çok yanlış anlaşılma var? İnsanların Tanrı’nın sevgi karakterini daha açık bir şekilde görmelerine nasıl yardımcı olabileceğinizi düşünün ve tartışın.`

`3. Günümüzde Tanrı’nın karakteri hakkında duyurulması gereken mesaj nedir? Tanrı’nın sevgisi gerçeğine henüz aşina olmayan birine bu mesajı nasıl açıklarsınız? O’nun sevgisinin gerçekliğini ve harika karakterini gösteren hangi kanıtlara başvurabilirsiniz?`

`4. Tanrı’nın sevgisi hakkında konuşmak başka bir şeydir. Bu sevgiyi yaşamlarımızda göstermek ve yansıtmak başka bir şeydir. Çevremizdeki kişilere Tanrı’nın sevgisini gösterecek “kutsallık eylemleri” neler olabilir?`