---
title:  Özgür İrade, Sevgi ve İlahi Takdir
date:   15/02/2025
---

### Konuyla İlgili Metinler

Luka 13:34; Yer. 32:17–20; İbr. 1:3; Yas. 6:4, 5; Ef. 1:9–11; Yu. 16:33.

> <p>Hatırlama Metni</p>
> “Bunları size, bende esenliğiniz olsun diye söyledim. Dünyada sıkıntınız olacak. Ama cesur olun, ben dünyayı yendim!” (Yuhanna 16:33).

İlahi takdir, Tanrı’nın dünyadaki faaliyetlerini tanımlamak için kullanılan bir kavramdır. Tanrı’nın takdiri hakkındaki düşüncelerimiz, Tanrı’yla nasıl ilişki kurduğumuz, diğer insanlarla nasıl ilişki kurduğumuz ve kötülük sorunu hakkındaki düşüncelerimiz üzerinde büyük bir etki yaratır.

Hristiyanlar ilahi takdir konusunda çeşitli anlayışlara sahiptir. Bazıları Tanrı’nın kudretini tüm olayların tam olarak oldukları gibi meydana gelmesini belirleyecek şekilde kullandığına inanır. Hatta kimin kurtulacağını ve kimin kaybedileceğini seçen bile O’dur! Bu görüşe göre, insanlar Tanrı’nın buyurduğu dışında bir seçim yapmakta özgür değildir. Esasında, bu görüşe inanan kişiler insanların arzularının bile Tanrı tarafından belirlendiğini savunuyorlar.

Buna karşın, Kutsal Kitap’taki güçlü kanıtlar Tanrı’nın meydana gelen her şeyi belirlemediğini göstermektedir. Aksine, O insanlara, onların (ve meleklerin) doğrudan O’nun isteğine aykırı hareket etmeyi dahi seçebilecekleri ölçüde özgür irade bahşetmiştir. Düşüşün, günahın ve kötülüğün tarihi, bu özgür iradenin yanlış kullanılmasının doğurduğu sonuçların çarpıcı ve üzücü bir ifadesidir. Kurtuluş tasarısı, özgür iradenin yanlış kullanılmasının yol açtığı trajediyi telafi etmek için oluşturulmuştur.

_*22 Şubat Sebt Günü’ne hazırlık için bu haftanın konusunu çalışın._