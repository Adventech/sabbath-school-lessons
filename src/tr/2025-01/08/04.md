---
title:  Tanrı’yı Sevmek
date:   18/02/2025
---

Tanrı’nın her şeye gücü yetiyor olması, mantıken imkânsız olan şeyleri yapabileceği anlamına gelmemektedir. Dolayısıyla, Tanrı bir kimsenin kendisini özgür iradesiyle sevmesini nedensellikle belirleyemez. Bir şeyi özgür iradeyle gerçekleştirmek, o şeyi yapılması belirlenmemişken gerçekleştirmek anlamına geliyorsa, tanım gereği bir kimsenin bir şeyi özgür iradesiyle gerçekleştirmesini sağlamak mümkün değildir. Kısacası, daha önce belirttiğimiz ve tekrar vurgulamamız gerektiği gibi, Tanrı hiç kimseyi Kendisini sevmeye zorlayamaz, çünkü zorlandığı andan itibaren artık sevgi olmaktan çıkacaktır.

`Matta 22:37 ve Yasanın Tekrarı 6:4, 5 ayetlerini okuyun. Bu ayetler özgür irade gerçeği hakkında ne öğretiyor?`

En önemli buyruk olan Tanrı’yı sevmek, Tanrı’nın gerçekten de herkesin O’nu sevmesini istediğinin kanıtıdır. Ancak herkes Tanrı’yı sevmemektedir. O zaman, Tanrı neden herkesin Kendisini sevmesini sağlamıyor? Yine bunun nedeni, sevginin sevgi olabilmesi içinözgürce verilmesi gerekmektedir.

`İbraniler 6:17, 18 ve Titus 1:2 ayetlerini okuyun. Bu ayetler Tanrı hakkında ne öğretiyor?`

Çölde Sayım 23:19 ayetine göre, “Tanrı insan değil ki yalan söylesin.” Tanrı asla yalan söylemez (Tit. 1:2); Tanrı her zaman sözünü tutar ve asla verdiği vaatten dönmez (İbr. 6:17, 18). Dolayısıyla, Tanrı bir şey vaat etmiş ya da taahhüt etmişse, gelecekteki davranışları ahlaki açıdan bu vaatle sınırlandırılmıştır.

Bu, Tanrı’nın yaratılmışlara çoğu durumda O’nun arzu ettiğinden başka bir şeyi seçme özgürlüğü verdiği ölçüde, insanların nasıl bir seçim yapacaklarının Tanrı’ya bağlı olmadığı anlamına gelmektedir. Tanrı yaratılmışlara özgür irade vermeyi taahhüt etmişse, insanlar da özgür iradelerini Tanrı’nın arzu ettiğine ters düşecek şekilde kullanabilme imkânına sahiptir. Üzücüdür ki, pek çok insan özgür iradesini bu yönde kullanmaktadır dolayısıyla da Tanrı’nın olmasını istemediği, ancak kesinlikle Tanrı’ya bağlı olmayan pek çok şey meydana gelmektedir.

`Tanrı’nın yapmanızı istemediğini bildiğiniz ne yaptınız? Bu, özgür irade gerçeği –ve olası korkunç sonuçları– hakkında size ne öğretiyor?`