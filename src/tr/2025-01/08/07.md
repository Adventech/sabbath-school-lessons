---
title:  Ek Çalışma
date:   21/02/2025
---

Ellen G. White, Sevgi Öğretmeni kitabından 13-21 sayfalarındaki “Allah Bizimle” bölümünü okuyun.

“Kurtuluşumuz için hazırlanmış olan plan sonradan akla gelen bir düşünce, Adem’in düşüşünden sonra şekillendirilen bir plan değildi. Bu plan, ‘sonsuz çağlardan beri gizli tutulan sırrın açıklanmasıydı.’ Romalılar 16:15. Sonsuz çağlardan beri Tanrı’nın Egemenliğinin temeli olan ilkelerin göz önüne serilmesiydi. Tanrı ve İsa, Şeytan’ın dönekliğini ve onun aldatıcı gücü yüzünden insanın günah işleyeceğini baştan beri biliyorlardı. Günahın var olmasını Tanrı emretmedi, fakat onun var olacağını önceden gördü ve sebep olacağı kötü sonuçlara karşı önlemler aldı. ‘Çünkü Tanrı dünyayı o kadar çok sevdi ki, biricik Oğlu’nu verdi. Öyle ki, O’na iman edenler, sonsuz yaşama kavuşsun.’ Yuhanna 3:16.”—Ellen G. White, Sevgi Öğretmeni, s. 16.

**Tartışma Soruları**:

`1. Eğer Tanrı her zaman istediğini elde edemiyorsa, bu gerçek bu dünyada olup bitenler hakkındaki düşüncelerinizi nasıl etkiliyor? Tanrı’nın gerçekleşmemiş arzuları olduğunu kavramanın somut çıkarımları nelerdir?`

`2. Perşembe gününün dersindeki pasta benzetmesine geri dönersek, “Tanrı ve Mesih’in Şeytan’ın dönekliğini bildikleri halde” neden yine de devam edip bizi yarattıklarını anlayabiliriz. Sevgi de işin içinde olmalıydı ve sevgi özgürlük demekti. Tanrı bizi sevgiyi bilmeyen varlıklar olarak yaratmaktansa, sevebilelim diye yarattı, ve bunu nihayetinde İsa’yı çarmıha götüreceğini bilmesine rağmen yaptı. Mesih’in, bizi sevginin doğasında var olan özgürlükten mahrum bırakmaktansa çarmıhta acı çekmesi, Tanrı’nın yönetimi için sevginin ne kadar kutsal, ne kadar önemli olduğu konusunda bize ne anlatmalıdır?`

`3. Sıklıkla bu dünyadaki kötülük ve sıkıntılardan yakınıyoruz, ancak Tanrı’nın Kendisinin de sıkıntı ve kötülükten yakındığını ve kederlendiğini düşünmek için ne kadar zaman ayırıyorsunuz? Tanrı’nın Kendisinin kötülük yüzünden sıkıntı çektiğini fark etmek kötülük ve sıkıntı kavramlarını anlayışınızda ne gibi bir fark yaratıyor?`

`4. Bu dünyada Tanrı’nın istemediği pek çok şeyin meydana geldiği gerçeği, kendi acılarınız özellikle de anlamsız ve hiçbir iyiliğe yol açmıyor gibi göründüğünde, onlarla başa çıkmanıza nasıl yardımcı oluyor?`