---
title:  Ek Çalışma
date:   14/03/2025
---

Ellen G. White, Testimonies for the Church [Kilise İçin Tanıklıklar] 9. Ciltten, 285-288 sayfaları arasındaki “The Reward of Earnest Effort [Özverili Çabanın Ödülü]” bölümünü okuyun.

“Tanrı’nın takdirleri içerisinde bizim kafamızı karıştıran her ne varsa, öbür dünyada açıklanacak. Kavraması zor olan şeyler o zaman anlam kazanacak. Lütfun gizemleri gözlerimiz önünde açılacak. Sınırlı zihinlerimizin sadece karışıklık ve bozulmuş vaatler gördüğü yerde en kusursuz ve en güzel uyumun olduğunu göreceğiz. En zorlayıcı görünen tecrübeleri sınırsız sevginin emretmiş olduğunu anlayacağız. Bizim iyiliğimiz için her şeyin birlikte işlemesini sağlayan O’nun bizi şefkatle gözettiğini fark ettiğimizde, sözle anlatılamaz bir neşe ve görkemle dolup sevineceğiz.”—Ellen G. White, Testimonies for the Church [Kilise İçin Tanıklıklar], 9. Cilt, s. 286.

**Tartışma Soruları**:

`1. Tanrı’nın takdirlerini anlamaya çalışırken kafanız karışıyor mu? Bütün bu şeylerin sonunda açıklığa kavuşacağını bilmek sizi nasıl teselli ediyor?`

`2. Mesih’in insan olmak ve bu dünya uğruna ölmek için nelerden vazgeçtiğini düşünün. Bunun, Tanrı’nın sevgisi ve Tanrı’ya güvenilip güvenilemeyeceği konusunda bize ne söylediği üzerinde daha fazla düşünün. Daha fazla ne yapabilirdi?`

`3. Tanrı’nın “adı” hakkında bu kadar önemli olan nedir? Bunun kendini Hristiyan olarak adlandıran bizler için ne gibi çıkarımları bulunmaktadır? Hristiyanlar zaman zaman hangi şekillerde Mesih’in adına gölge düşürmüşlerdir ve yerel topluluklarımızda insanlara Mesih’in ardından gitmenin gerçekte nasıl bir şey olduğunu göstermek için ne yapabiliriz?`

`4. Sonuç olarak, kötülük sorununa ilişkin en iyi “cevaplarımız” bile şimdilik eksiktir. Kötülük sorununa sadece Tanrı’nın sunabileceği nihai, eskatolojik çözümü beklerken, acı çekenlere yakınlaşmak ve bu dünyadaki acıları dindirmenin aracıları olmak için fiilen ne yapabiliriz?`

`5. Yeşaya 53:4 ayeti, yani Mesih’in “hastalıklarımızı” ve “acılarımızı” yüklendiği gerçeği üzerinde biraz daha düşünün. Kurtuluş tasarısını ve Tanrı’nın bizi kurtarmasının neye mal olduğunu anlamamıza yardımcı olan Çarmıh’ta bütün olarak ne oldu?`