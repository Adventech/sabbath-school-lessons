---
title:  Adil ve Aklayan
date:   10/03/2025
---

Mesih’in işi her fırsatta iblisin işini boşa çıkarır. Ve 1. Yuhanna 3:8 ayetine göre İsa, “İblis’in yaptıklarına son vermek için” (1Yu. 3:8) ve “ölüm gücüne sahip olanı, yani İblis’i, ölüm aracılığıyla etkisiz kılmak üzere” (İbr. 2:14) ortaya çıkmıştır. Ancak düşmanın egemenliğinin tamamen yenilgiye uğratılması iki aşamada gerçekleşmektedir. İlk olarak, Mesih Çarmıhta gerçekleştirdiği iş aracılığıyla Şeytan’ın iftiralarını boşa çıkarmıştır. Daha sonra da Şeytan ve krallığı yok edilecektir.

`Romalılar 3:23-26 ve Romalılar 5:8 ayetlerini okuyun. Bu ayetler Mesih’in iblisin iddialarını nasıl çürüttüğü konusunda ne açıklıyor?`

Daha önce de gördüğümüz üzere, düşman Tanrı’nın tam olarak adil ve sevgi dolu olmadığını iddia etmektedir. Ancak Tanrı, doğruluğunun ve sevgisinin mutlak tezahürünü Mesih’te sunmuştur ve bunu Çarmıh aracılığıyla yapmıştır.

İsa’nın ölümünden sonra, “Şeytan, maskesinin düştüğünü anladı. Kurduğu tuzaklar, günahsız olan meleklerin ve tüm evrenin gözü önünde açıkça ortaya çıkmış ve kendisini bir katil olarak açıkça göstermişti. Tanrı’nın Oğlu’nun kanını dökerek gökyüzünün tüm nefretini topladı.”—Ellen G. White, Sevgi Öğretmeni, s. 752.

`Vahiy 12:10-12 ayetlerini Yaratılış 3:15 ayeti ışığında okuyun. Bu ayetler Mesih’in Çarmıh’taki zaferinin evrensel boyutta taşıdığı önemi nasıl aydınlatıyor?`

Kurtuluş tarihi, Tanrı’nın her zaman nihayetinde herkes için iyi olanın gerçekleşmesi için çalıştığından emin olalım diye bol miktarda kanıt sunmaktadır. Kutsal Yazı’nın Tanrısı, büyük mücadelede Kendisine sunulan imkânlar göz önünde bulundurulduğunda, her zaman iyi ve tercih edilebilir olan şeyi yapar (Yas. 32:4, 1 Sam. 3:18, Mez. 145:17, Dan. 4:37, Hab. 1:13, Va. 15:3, Yar. 18:25).

`Evrensel mücadelede Tanrı’nın doğruluğunun ve sevgisinin sergilenmesi neden bu kadar önemlidir? Çarmıh ve Tanrı’nın kurtuluş tasarısındaki tüm işleri üzerinde düşündüğünüzde, denemeler ve sıkıntılar içerisinde bile Tanrı’nın işleri nasıl O’nun sevgisine güvenmenizi sağlıyor?`