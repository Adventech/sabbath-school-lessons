---
title:  İman Hayati
date:   14/03/2025
---

### Israrla Arayan: 3. Bölüm

Yazan _Andrew Mcchesney_

Çocuk doktoru Colette Reahl, 13 yaşındaki Alaska yerlisi kızı Sebt saatleri başlamadan önce eve getirebilmeyi umuyordu. Matrona'ya Yedinci Gün Adventisti olduğunu söylemişti, ancak ilk Sebt günlerini birlikte geçirmeden önce Anchorage'daki eve yerleşmesinin iyi bir fikir olduğunu düşünüyordu.

Ancak Alaska'daki evlat edinme memurlarının başka düşünceleri vardı. Colette'e kızı Sebt günü alabileceğini söylediler.

Büyük taşınmadan bir gün önce Colette, Matrona'yı Anchorage'daki yurdundan aradı. “Genelde Sebt günleri kiliseye giderim,” dedi. “Benimle gelmek ister misin?”

Matrona “Hayır,” dedi.

Matrona ertesi sabah geldiğinde televizyon izlemek istediğini söyledi.

Colette, “Bizim evde Sebt günlerinde Hristiyan içerikli programlar ya da doğa videoları izleriz,” diye cevap verdi.

Matrona şaşırdı. Acaba onun yerine vahşi hayvanlarla ilgili bir çizgi film izleyebilir miyiz diye sordu.

Colette ve Matrona, Colette'in bir hastanede yeni bir işe girdiği Bethel'e taşınmadan önce Anchorage'da birlikte iki ay boyunca güzel zaman geçirdiler. Bu süre zarfında birlikte alışkanlıklar edindiler ve ilişkilerini geliştirdiler. Hem sabahları hem de akşamları ibadet ediyorlardı ve Matrona ruhsal açıdan büyüyordu.

Bugün Matrona 15 yaşında ve evde eğitim gördüğü, piyano dersleri aldığı, birçok arkadaşa sahip olduğu ve Yedinci Gün Adventist Kilisesi'nin faaliyetlerine etkin bir şekilde katıldığı Bethel'de yaşamayı çok seviyor.

Çocuk doktoru olarak çalışmanın yanı sıra Kutsal Kitap işçisi ve kilisenin eş yöneticisi olarak da görev yapan Colette, “Tanrı her şeyi ayarladı,” diyor.

“İlk defa telefonda görüştüğüm o şımarık Matrona ile şimdiki Matrona çok farklı,” diyor. “O kilisedeki ve toplumdaki çocuklar için bir önder. Tanrı'nın onun yaşamında çalıştığını ve imanını olgunlaştırdığını görüyorum.”

Matrona, Colette'in ısrarlı telefon aramaları ve şimdilerde de bir anne olarak ısrarlı sevgisi için minnettarlığını dile getiriyor. “Eğer bana ulaşmak için çaba göstermemiş ve uğraşmamış olsaydı, Tanrı'nın kim olduğunu bilemezdim” diyor.

Tanrı'nın yaşamını değiştirmek için Colette'i kullandığını söylüyor. “Beni bulması tesadüf değildi,” diyor. “Tanrı'nın onu bana yönlendirdiğini ve beni de ona yönlendirdiğini hissediyorum. Tanrı beni iyi bir yere getirdi ve bana esenlik verdi.”

_Bu müjdecilik öyküsü 2024 On Üçüncü Sebt Günü Sunusunun bir kısmını almış olan Bethel (Alaska) Yedinci Gün Adventist Kilisesi'ne yakından bir bakış sunuyor. Bu çeyrekte 29 Mart tarihindeki On Üçüncü Sebt Sunusu ile müjdenin yayılmasına yardımcı olduğunuz için teşekkür ederiz._