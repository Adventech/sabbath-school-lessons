---
title:  Muzaffer İsa
date:   09/03/2025
---

Her ne kadar Mesih’in Kendisinin “bu dünyanın egemeni” diye bahsettiği (gaspçı) bir düşman iş başında olsa da, evrenin gerçek kralı İsa Mesih’tir. İsa bizim için zafer kazanmıştır ve biz zorluklar ve acıların ortasındayken dahi O’nda zafere ulaşabiliriz. Gerçekten de Mesih’in yaptığı iş düşmana her fırsatta karşı koymaktadır.

Kutsal Yazı’nın iblisi şöyle tanımladığını görmüştük:

(1) Başlangıçtan beri tüm dünyanın aldatıcısı (Va. 12:9, Mat. 4:3, Yu. 8:44, 2Ko. 11:3, 1Yu. 3:8).

(2) Tanrı’ya ve O’nun göklerdeki halkına iftira atan ve onları suçlayan (Va. 12:10; Va. 13:6; Eyüp 1-2; Zek. 3:1, 2; Yahuda 9).

(3) Bu dünyanın gaspçı hükümdarı (Yu. 12:31, Yu. 14:30, Yu. 16:11, Elç. 26:18, 2Ko. 4:4, Ef. 2:2, 1Yu. 5:19).

`Yuhanna 18:37 ayetini okuyun. Bu, Mesih’in düşmanın aldatmacalarına karşı koyma işi hakkında bize ne anlatıyor? İsa’nın Kral olması ne anlama gelmektedir?`

Kutsal Yazı, Şeytan’ın baş aldatıcı, iftiracı, suçlayıcı ve bu dünyanın gaspçı egemeni olduğunu öğretmesine rağmen, aynı zamanda İsa’nın Şeytan’a karşı her şekilde galip geldiğini de öğretmektedir.

(1) İsa bu dünyaya “gerçeğe tanıklık etmek için” geldi (Yu. 18:37).

(2) İsa çarmıh aracılığıyla Tanrı’nın kusursuz doğruluğunu ve sevgisini üstün bir şekilde göstermiş (Rom. 3:25, 26; Rom. 5:8), böylece iblisin iftira dolu iddialarını çürütmüştür (Va. 12:10, 11) ve

(3) İsa “zamanının az olduğunu” (Va. 12:12; Rom. 16:20 ile karşılaştırın) bilen iblisin krallığını sonunda yıkacak ve Mesih “sonsuzlara dek egemenlik sürecek” (Va. 11:15).

Nihayetinde, Şeytan ne yaparsa yapsın, o çoktan mağlup olmuş bir düşmandır ve bizim için kilit nokta, Mesih’in zaferini her gün, an be an kendimiz için talep etmek ve ayrıca çarmıhın bize sunduğu vaatleri talep etmektir.

`Büyük mücadelede hangi tarafın kazanacağını biliyoruz. Her gün yaptığımız tercihler sonunda hangi tarafta yer alacağımızı nasıl etkilemektedir? Şu anda bile kazanan tarafta olduğumuzdan nasıl emin olabiliriz?`