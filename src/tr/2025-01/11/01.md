---
title:  Daha Fazla Ne Yapabilirdim?
date:   08/03/2025
---

### Konuyla İlgili Metinler

Yu. 18:37, Rom. 3:23–26, Rom. 5:8, Yşa. 5:1–4, Mat. 21:33–39, Yşa. 53:4, Rom. 3:1–4.

> <p>Hatırlama Metni</p>
> “Pilatus, ‘Demek sen bir kralsın, öyle mi?’ dedi. İsa, ‘Kral olduğumu sen söylüyorsun’ karşılığını verdi. ‘Ben gerçeğe tanıklık etmek için doğdum, bunun için dünyaya geldim. Gerçekten yana olan herkes benim sesimi işitir’” (Yuhanna 18:27).

Birkaç yıl önce Guide dergisinde etkileyici bir çocuk hikayesi yayımlandı. Hikayenin odağında, ortaçağda bir ailenin yanında evlatlık olarak yaşayan Denis adında yetim bir çocuk bulunuyordu. Denis ülkesinin kralından şiddetle nefret ediyordu çünkü anne ve babası hastalandığında kralın askerleri onu alıp götürmüş ve bir daha anne babasını hiç görmemişti. Kralın, hayatta kalanları Kara Veba’nın tüm dehşetinden kurtarmak için onları birbirinden ayırdığını ancak çok sonradan öğrendi. Kral hakkındaki gerçek, Denis’i neredeyse tüm hayatı boyunca beslediği nefretten kurtardı. Kral her zaman ve her durumda halkına olan sevgisiyle hareket etmişti.

Günümüzde pek çok kişi Tanrı’yı, Denis’in kralı gördüğü gibi görmektedir. Tanık oldukları ya da başlarından geçen kötülükler onları Tanrı’dan nefret etmeye ya da O’nu reddetmeye itmiştir. Acı çekilirken Tanrı nerededir? Tanrı iyiyse, neden bu kadar çok kötülük bulunmaktadır? Evrensel mücadele bu hayati meseleye ışık tutmaktadır, ancak pek çok soru da cevapsız kalmaktadır. Yine de, cevaplara yönelik tüm çabalarımız tatmin edici olmadığında, çarmıhtaki İsa’ya bakabilir ve şimdilik cevapsız kalan tüm sorulara rağmen Tanrı’ya güvenilebileceğini O’nda görebiliriz.

_*15 Mart Sebt Günü’ne hazırlık için bu haftanın konusunu çalışın._