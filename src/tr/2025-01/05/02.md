---
title:  Kötülük Tarafından Kederlendirildi
date:   26/01/2025
---

Kutsal Kitap’ın Tanrısı adaleti sevmekte ve kötülükten nefret etmektedir. Bu nedenle günah ve kötülük O’nu öfkeye, ezilen ve suistimal edilenler adına ve hatta kişinin yaptığı kötülüğün öncelikle kendisini etkilediği durumlarda bile ortaya çıkan bir öfkeye sevk etmektedir. Tanrı kötülükten nefret etmektedir çünkü kişi kendisine kötülük yaptığında dahi, kötülük her zaman O’nun yarattıklarına zarar vermektedir. Kutsal Kitap hikayelerinde Tanrı, Kutsal Kitap araştırmacılarının isyankârlık döngüsü diye adlandırdıkları şey tarafından tekrar tekrar öfkelenmeye sevk edilmektedir. Bu döngü şu şekilde gerçekleşir:

Halk Tanrı’ya isyan eder ve çocuk kurban etme ve başka türlü iğrenç şeyler gibi Tanrı’nın nazarında korkunç olan gaddarlıklar yaparlar.

Halkın tercihleri uyarınca Tanrı onlardan uzaklaşır.

Yabancı uluslar halkı baskı altına alır.

Halk kurtuluş için Tanrı’ya yakarır.

Tanrı lütfederek halkı kurtarır.

Halk, çoğu durumda öncekinden daha da korkunç bir şekilde Tanrı’ya yeniden isyan eder.

Fakat bu korkunç kötülük ve sadakatsizlik döngüsü karşısında, Tanrı insanların sadakatsizliğini tekrar tekrar, ancak sonsuz bir sadakatle, sonsuz bir hoşgörüyle, olağanüstü bir lütufla ve engin bir şefkatle karşılar.

`78. Mezmuru okuyun. Bu bölüm Tanrı’nın halkının tekrar tekrar isyan etmesine ne şekilde karşılık verdiğini anlatıyor?`

Kutsal Kitap’a göre sevgi ve adalet birbiriyle bağlantılıdır. İlahi öfke sevginin kötülüğe verdiği yerinde karşılıktır çünkü kötülük her zaman Tanrı’nın sevdiği birine zarar vermektedir. Kutsal Yazılar’da Tanrı’nın keyfî olarak ya da haksız yere öfkelendiği ya da hiddetlendiği hiçbir örnek bulunmamaktadır.

Ve Tanrı’nın halkı defalarca O’nu terk etmiş ve O’na ihanet etmiş olsa da, Tanrı asırlar boyunca sabırla ve tüm makul beklentilerin ötesinde onlara merhamet etmeye devam etmiş (Neh. 9:7-33), böylece sonsuz şefkatinin ve merhametli sevgisinin akıl almaz derinliğini sergilemiştir. Gerçekten de Mezmurlar 78:38 ayetine göre, Tanrı “Yine de Tanrı sevecendi, suçlarını bağışlıyor, onları yok etmiyordu; çok kez öfkesini tuttu, bütün gazabını göstermedi.”

`Mutlaka diğer insanlara yapılan kötülüklerden dolayı öfkelenmişsinizdir. O halde bu duygu Tanrı’nın kötülük karşısındaki öfkesini daha iyi anlamanıza nasıl yardımcı olabilir?`