---
title:  Ek Çalışma
date:   31/01/2025
---

Ellen G. White, Geçmişten Sonsuzluğa 1. Cilt, 174-182 sayfaları arasındaki “İsrail Altın Bir Buzağıya Tapıyor” bölümünü okuyun.

Ellen G. White Altın buzağıya tapınma günahı konusunda şöyle yazıyor: “İsrailliler ihanet suçunu işlemişlerdi, üstelik bu ihaneti üzerlerine ayrıcalıklar yağdıran ve yetkisine itaat etmeyi gönüllü olarak üzerlerine aldıkları bir Kral’a karşı işlemişlerdi. İlahî yönetimin sürdürülebilmesi için hainlerin adaletle yargılanmaları gerekiyordu. Ancak burada dahi Allah’ın merhameti sergilendi. Allah Kendi yasasını idame ettirirken, herkese seçme özgürlüğü ve tövbe fırsatı da vermiştir. Yalnızca isyanda ısrar edenler yok edildi.

“Bu günahın, Allah’ın putperestlikten nefretine ilişkin çevredeki uluslara bir tanıklık olarak, cezalandırılması gerekiyordu. Allah’ın aracı olan Musa, suçluların hükmünü infaz ederek, suçlarına ilişkin ciddi ve alenî bir itirazı kayda geçirmeliydi. İsraillilerin bundan böyle komşu ulusların putperestliklerini kınamaları gerekeceğinden, düşmanları Tanrılarının Yehova olduğunu iddia eden halkın Horev’de bir buzağı yaparak ona taptıkları suçlamasını yüzlerine vurabilirlerdi. Böylece İsrail, her ne kadar utanç verici gerçeği kabul etmek durumunda kalsa da, kendi günahlarının onaylanmadığının veya mazur görülmediğinin kanıtı olarak suçluların korkunç kaderine işaret edebilecekti.

“Adalet kadar sevgi de bu günaha karşılık adaletle hüküm verilmesini gerektiriyordu . . . Milyonlarca kişinin yargıya uğraması gereğini önlemek için binlercesinin acı çekmesi Allah’ın merhametiydi. O, birçoklarını kurtarmak için birkaç kişiyi cezalandırmalıdır.”—Ellen G. White, Atalar ve Peygamber, s.324, 325.

**Tartışma Soruları**:

`1. Sizce neden bu kadar çok insan Tanrısal öfke kavramını anlamakta zorlanıyor? Bu konuyu anlamanıza ne yardımcı olabilir?`

`2. İnsanlar intikam almak istediğinde her zaman ortaya çıkan ancak Tanrı intikam almak istediğinde asla karşılaşılmayan sorunlar nelerdir?`

`3. Altın buzağı isyanı sonrasında Tanrı’nın İsraillilere verdiği hüküm de nasıl ilahi merhametin bir örneğiydi? Kutsal Yazılar’daki başka hangi örnekler Tanrı’nın verdiği hükmün bile bir sevgi eylemi olduğunu göstermektedir?`

`4. Tanrı’nın kötülük karşısında haklı olarak öfkelendiğini ve kusursuz bir adaletle hüküm verdiğini anlamamıza rağmen, diğer insanları suçlamaktan kaçınmak bizim için ne kadar önemlidir? Bunu özellikle 1. Korintliler 4:5 ayetinin ışığında tartışın.`