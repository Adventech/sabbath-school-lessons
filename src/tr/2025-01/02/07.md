---
title:  Ek Çalışma
date:   10/01/2025
---

Ellen G. White, Yol Gerçek ve Yaşam kitabından, 60-68 sayfalarındaki “Dua Etme Ayrıcalığı” bölümünü okuyun.

“İhtiyaçlarınızı, mutluluklarınızı, üzüntülerinizi, endişelerinizi ve korkularınızı Allah’ın önünde tutun. O’na sıkıntı veremezsiniz; O’nu yoramazsınız. Başınızdaki saçların sayısını bilen Kişi çocuklarının ihtiyaçlarına kayıtsız değildir. ‘Rab, şefkat ve acımayla doludur ve merhametlidir.’ Yakup 5:11. O’nun sevgi dolu kalbi üzüntülerimizden ve onlardan söz etmemizden bile etkilenir. Aklı karıştıran her şeyi O’na götürün. Hiçbir şey O’nun kaldıramayacağı kadar ağır değildir, zira O dünyaları yerinde tutar ve evrenin tüm meselelerini yönetir. Huzurumuzu herhangi bir şekilde ilgilendiren hiçbir şey O’nun fark edemeyeceği kadar küçük değildir. Deneyimimizde hiçbir bölüm O’nun okuyamayacağı kadar karanlık değildir; hiçbir karışıklık O’nun çözemeyeceği kadar zor değildir. O’nun çocuklarının en zavallısının bile başına hiçbir facia gelmez ki, hiçbir endişe ruhu taciz etmez ki, hiçbir neşe mutluluk vermez ki, hiçbir samimi dua dudaklardan kaçmaz ki göksel Babamız görmesin veya hemen ilgi göstermesin. ‘O kırık kalplileri iyileştirir, yaralarını sarar.’ (Mezmur 147:3). Allah ile her can arasındaki ilişki, yeryüzünde O’nun gözetimini paylaşacak başka hiçbir can, onun için sevgili Oğlu’nu vermiş olduğu hiçbir can yokmuş gibi belirgin ve doludur.”—Ellen G. White, Yo, Gerçek ve Yaşam, s. 65.

**Tartışma Soruları**:

`1. Yukarıdaki şu cümle üzerinde düşünün: “Allah ile her can arasındaki ilişki, yeryüzünde O’nun gözetimini paylaşacak başka hiçbir can, onun için sevgili Oğlu’nu vermiş olduğu hiçbir can yokmuş gibi belirgin ve doludur.” Bu size nasıl bir teselli sağlıyor ve Tanrı’nın size olan yakınlığının ve sizinle ilgilendiğinin bilincinde olarak hayatınızı nasıl yaşamalısınız? Bu harika vaadin gerçekliğiyle yaşamayı nasıl öğrenebilirsiniz? Her geçen gün buna gerçekten inanabildiğinizi hayal edin.`

`2. Bu haftaki dersin ışığında Mezmurlar 103:17, 18 ayetlerini nasıl anlıyorsunuz? Bu ayetler, Tanrı’nın sevgisinin nasıl sonsuza dek kalıcı olduğu ve yine de Tanrı’yla bir ilişkiye sahip olmanın faydalarının O’nun sevgisini kabul edip etmeyeceğimize nasıl bağlı olduğu konusunda ne söylüyor?`

`3. Bunun bilincinde olmak Tanrı’yla olan ilişkinizde ne gibi bir fark yaratıyor? Diğer insanların üzüntüleri hakkındaki düşüncelerinizi nasıl etkiliyor?`