---
title:  Antlaşmaya Dayalı Sevgi
date:   04/01/2025
---

### Konuyla İlgili Metinler

2 Pet. 3:9, Yas. 7:6–9, Rom. 11:22, 1Yu. 4:7–20, Yu. 15:12, 1Yu. 3:16

> <p>Hatırlama Metni</p>
> “İsa ona şu karşılığı verdi: ‘Beni seven sözüme uyar, Babam da onu sever. Biz de ona gelir, onunla birlikte yaşarız” (Yuhanna 14:23).

Birçok kişiye Grekçedeki agape sözcüğünün Tanrı’ya özgü bir sevgiyi ifade ettiği, phileo gibi diğer sevgi sözcüklerinin ise agape’ye kıyasla daha yetersiz olan farklı sevgi türlerine işaret ettiği öğretilmiştir. Bazıları da agape sözcüğünün tek taraflı bir sevgiyi, yalnızca veren ama asla almayan bir sevgiyi, insanın vereceği karşılıktan tamamen bağımsız bir sevgiyi işaret ettiğini iddia etmektedir.

Ancak Kutsal Yazı’da ilahi sevgi kavramı dikkatli bir şekilde incelendiğinde, bu yaygın görüşlerin yanlış olduğu anlaşılmaktadır. İlk olarak, Grekçedeki agape sözcüğü sadece Tanrı’nın sevgisini değil, aynı zamanda insan sevgisini, hatta bazen yanlış yönlendirilen insan sevgisini de ifade etmektedir (2Ti. 4:10). İkincisi, Kutsal Yazı boyunca Tanrı’nın sevgisinden bahsederken agape dışında pek çok sözcük kullanılmıştır. Örneğin, İsa şöyle öğretmiştir: “Çünkü beni sevdiğiniz [phileo]… için Baba’nın kendisi sizi seviyor [phileo]” (Yu. 16:27). Burada Grekçedeki phileo sözcüğü sadece insanların sevgisi için değil, Tanrı’nın insanlara olan sevgisi için de kullanılmıştır. Dolayısıyla, phileo sözcüğü yetersiz bir sevgi türüne değil, bizzat Tanrı’nın sevgisine atıfta bulunmaktadır.

Kutsal Yazı ayrıca Tanrı’nın sevgisinin tek taraflı değil, son derece karşılıklı ilişkiye dayalı olduğunu, insanların O’nun sevgisini O’na ve diğer insanlara yansıtmasının ya da yansıtmamasının Tanrı için önemli bir fark yarattığını öğretmektedir.

_*11 Ocak Sebt Günü’ne hazırlık için bu haftanın konusunu çalışın._