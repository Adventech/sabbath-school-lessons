---
title:  Tanrı’nın Sonsuza Dek Kalıcı Sevgisi
date:   05/01/2025
---

Kutsal Yazı çok açıktır: Tanrı herkesi seviyor. Kutsal Yazı’nın en bilinen ayeti olan Yuhanna 3:16 bu gerçeği ilan eder: “Çünkü Tanrı dünyayı o kadar çok sevdi ki, biricik Oğlu’nu verdi. Öyle ki, O’na iman edenlerin hiçbiri mahvolmasın, hepsi sonsuz yaşama kavuşsun.”

`Mezmurlar 33:5 ve 145:9 ayetlerini okuyun. Bu ayetler Tanrı’nın sevecenliğinin, şefkatinin ve merhametinin ne kadar kapsamlı olduğu konusunda ne öğretiyor?`

Bazı kişiler kendilerinin sevilmediğini ya da Tanrı’nın herkesi sevdiğini ama onları sevmediğini düşünebilir. Oysa Kutsal Kitap sürekli olarak her bir kişinin Tanrı tarafından sevildiğini bildirmektedir. O’nun sevmediği hiç kimse yoktur. Ve Tanrı herkesi sevdiği için, herkesin kurtarılmasını da istemektedir.

`2. Petrus 3:9, 1. Timoteos 2:4 ve Hezekiel 33:11 ayetlerini okuyun. Bu ayetler Tanrı’nın herkesi kurtarma isteği hakkında ne öğretiyor?`

Yuhanna 3:16’dan sonraki ayet şöyle ekliyor: “Çünkü Tanrı dünyayı o kadar çok sevdi ki, biricik Oğlu’nu verdi. Öyle ki, O’na iman edenlerin hiçbiri mahvolmasın, hepsi sonsuz yaşama kavuşsun” (Yu. 3:17). Eğer sadece Tanrı’ya kalsaydı, her insan O’nun sevgisini kabul eder ve kurtarılırdı. Ancak Rab kimseye Kendi sevgisini dayatmayacaktır. İnsanlar onu kabul etmekte ya da reddetmekte özgürdür.

Ve bazıları onu reddetse dahi, Tanrı onları sevmekten asla vazgeçmez. Yeremya 31:3 ayetinde Tanrı halkına şöyle sesleniyor: “Seni sonsuz bir sevgiyle sevdim, bu nedenle sevecenlikle seni kendime çektim.” Kutsal Kitap başka yerlerde de Tanrı’nın sevgisinin sonsuza dek sürdüğünü tekrar tekrar öğretmektedir (örneğin bkz. 136. Mezmur). Tanrı’nın sevgisi asla tükenmez. O sonsuza dek kalıcıdır. Bunu anlamak bizim için zordur, çünkü çoğu zaman başkalarını sevmemek bize kolay gelir, öyle değil mi?

Ancak, birey olarak bizler bu sevginin gerçekliğini tecrübe etmeyi öğrenebilseydik –yani Tanrı’nın sevgisini kendimiz bilebilseydik– çok daha farklı yaşayabilir ve diğer insanlara farklı davranabilirdik.

`Tanrı herkesi seviyorsa, bu oldukça alçak karakterleri de sevmesi gerektiği anlamına geliyor, çünkü dışarıda bazı (aslında çok sayıda) alçak karakter bulunuyor. Tanrı’nın bu insanlara olan sevgisi, onlarla nasıl ilişki kurmamız gerektiği konusunda bize ne öğretmelidir?`