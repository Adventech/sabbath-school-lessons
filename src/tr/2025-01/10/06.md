---
title:  Sınırlamalar ve Kurallar
date:   06/03/2025
---

Evrensel mücadele temelde, iblisin Tanrı’nın iyiliğine, adaletine ve egemenliğine yönelik iftiralarından kaynaklanan, Tanrı’nın karakteri hakkındaki bir ihtilaftır. Bu bir çeşit evrensel antlaşma davasıdır.

Böyle bir ihtilaf salt güçle çözümlenemez, ancak ispat gerektirir.

Yönetimdeki bir kişiye karşı ciddi iddialar ortaya atıldığında, bu iddiaları boşa çıkarmanın en iyi (ve belki de yegane) yolu özgür, adil ve açık bir soruşturmaya izin vermektir. Eğer iddialar tüm (sevgi) yönetimini tehdit ediyorsa, basitçe halının altına süpürülemezler.

Tüm bunlar evrensel mücadeleyi anlamak ve kötülük sorununa eğilmek açısından ne anlama geliyor? Tanrı bir söz verdiğinde, sözünden döner mi? Tabi ki hayır. Tanrı çatışma kurallarını kabul ettiği sürece, gelecekteki faaliyetleri (ahlaki açıdan) sınırlandırılmış olacaktır. Bu nedenle, kötülük karanlığın krallığının geçici hakimiyet alanına girecektir.

`Markos 6:5 ve Markos 9:29 ayetlerini okuyun. Bu ayetler, ilahi faaliyetin bile iman ve dua gibi etmenlerle nasıl bütünsel bir ilişki içinde olabileceğine dair ne gösteriyor?`

Her iki hikayede de, iman ve dua gibi unsurlarla doğrudan ilişkili olan bazı sınırlamalar ya da çatışma kuralları mevcut gibi görünmektedir. Başka durumlarda duanın bu dünyada bir fark yarattığına ve ilahi faaliyet için başka türlü (ahlaki açıdan) mümkün olmayacak yollar açtığına dair bol miktarda kanıt görüyoruz. Ancak, iman ve duanın tek etmen olduğunu düşünme hatasına düşmemeliyiz. Muhtemelen farkında olmadığımız pek çok başka etmen de bulunmaktadır.

Bu, daha önce çatışma kuralları hakkında öğrendiklerimizle örtüşmektedir. Daha önce de belirttiğimiz gibi, büyük mücadelede Tanrı’nın ahlaki olarak yapabileceklerini en azından şimdilik sınırlayan bazı çatışma kuralları bulunmaktadır. Bu nedenle, bazı kötülükler karanlığın krallığının geçici hakimiyet alanına girebilir.

`Romalılar 8:18 ve Vahiy 21:3, 4 ayetlerini okuyun. Bu ayetler bilmediğimiz pek çok şey olmasına rağmen, Tanrı’nın en iyisini bildiğine, en iyisini istediğine ve kötülüğe son verip sonsuz bir mutluluk getireceğine itimat edebileceğimize dair size nasıl bir güven veriyor?`