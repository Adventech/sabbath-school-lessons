---
title:  Çatışmanın Kuralları
date:   01/03/2025
---

### Konuyla İlgili Metinler

Dan. 10:1-14, Va. 13:1–8, Eyüp 1:1–12, Eyüp 2:1–7, Yu. 12:31, Yu. 14:30, Mar. 6:5, Mar. 9:29.

> <p>Hatırlama Metni</p>
> “Günah işleyen, İblis’tendir. Çünkü İblis başlangıçtan beri günah işlemektedir. Tanrı’nın Oğlu, İblis’in yaptıklarına son vermek için ortaya çıktı” (1. Yuhanna 3:8).

Evrensel mücadelenin doğasını ortaya koyan güçlü bir hikaye, 1. Krallar 18:19-40 ayetlerinde, İlyas’ın Karmel Dağı’nda Rab’bin ulusların sözde tanrılarını ifşa ettiği anlatıda bulunabilir. Ancak bu “tanrıların” sadece putperest hayal gücünün ürünü olmalarının ötesinde, perde arkasında çok daha fazlası bulunmaktaydı. İsrail’i çevreleyen ulusların tapındıklarını sandıkları “tanrıların” arkasında aslında başka bir şey yatıyordu.

“Tanrı olmayan cinlere, tanımadıkları ilahlara, atalarınızın korkmadıkları, son zamanlarda ortaya çıkan yeni ilahlara kurban kestiler” (Yas 32:17). Pavlus da şöyle ekliyor, “Putperestler kurbanlarını Tanrı’ya değil, cinlere sunuyorlar. Cinlerle paydaş olmanızı istemem” (1Ko. 10:20).

Yani ulusların sahte “tanrılarının” arkasında aslında kılık değiştirmiş cinler bulunmaktaydı. Bu da Kutsal Yazı’da putperestlik ve yabancı tanrılarla ilgili tüm ayetlerin “evrensel mücadele” hikayeleri olduğu anlamına gelmektedir.

Bu arka plan sayesinde evrensel mücadele kavramı çok daha iyi anlaşılmaktadır. Ve bu gerçek, bu çatışmanın doğasının ve kötülük sorununa nasıl ışık tuttuğunun daha iyi anlaşılması açısından muazzam çıkarımlar sağlamaktadır.

_*8 Mart Sebt Günü’ne hazırlık için bu haftanın konusunu çalışın._