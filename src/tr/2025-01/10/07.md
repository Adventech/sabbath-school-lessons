---
title:  Ek Çalışma
date:   07/03/2025
---

Ellen G. White, Testimonies for the Church [Kilise İçin Tanıklıklar] 1. Ciltten, 341-347 sayfaları arasındaki “The Power of Satan [Şeytan’ın Gücü]” bölümünü okuyun.

“Düşmüş olan insan Şeytan’ın meşru tutsağıdır. Mesih’in görevi onu büyük düşmanının iktidarından kurtarmaktı. İnsan doğal olarak Şeytan’ın telkinlerine kapılmaya meyillidir ve kudretli Fatih Mesih onun içinde yaşamadıkça, arzularını yönlendirmedikçe ve ona güç vermedikçe, böylesine korkunç bir düşmana karşı başarıyla karşı koyamaz. Şeytan’ın gücüne yalnızca Tanrı sınır koyabilir. O yeryüzünde bir o yana bir bu yana gidip gelmekte, bir aşağı bir yukarı gezip dolaşmaktadır. Canları mahvetme fırsatını kaybetme korkusuyla gözlerini bir an bile olsun kapatmamaktadır. Tanrı’nın halkı onun tuzaklarından kaçabilmek için bunu anlamalıdır. Şeytan, Tanrı’nın halkına karşı son saldırısında işin arkasında onun olduğunu anlamasınlar diye aldatmacalarını hazırlamaktadır. 2. Korintliler 11:14: ‘Buna şaşmamalı. Şeytan da kendisine ışık meleği süsü verir.’ Bazı aldatılmış canlar onun var olmadığını savunurken, Şeytan onları tutsak almakta ve büyük ölçüde onlar aracılığıyla iş görmektedir. Şeytan, güçlerini Mesih’ten aldıklarında kendisi üzerinde sahip olabilecekleri kudreti Tanrı’nın halkından daha iyi bilmektedir. Yardım için kudretli Fatih’e alçakgönüllülükle yalvardıklarında, gerçeğin en zayıf imanlısı, Mesih’e sıkı bir şekilde tutunarak, Şeytan’ı ve tüm ordusunu başarıyla geri püskürtebilir. Şeytan, ayartmalarıyla açık bir şekilde, yiğitçe ortaya çıkamayacak kadar kurnazdır; çünkü o zaman Hristiyanın uyuşmuş olan kuvveti uyanacak, güçlü ve kudretli Kurtarıcı’ya bel bağlayacaktır. Ancak o fark edilmeden içeri girmekte ve kılık değiştirerek dindarlık iddiasında bulunan itaatsiz çocukları aracılığıyla iş görmektedir.”—Ellen G. White, Testimonies for the Church [Kilise İçin Tanıklıklar], 1. Cilt, s. 341.

**Tartışma Soruları**:

`1. “Şeytan’ın meşru tutsağı” olmak ne anlama geliyor? Bu, iblisin insanlara istediği her şeyi yapabileceği anlamına mı gelmektedir? Gelmiyorsa, neden gelmiyor? Bunun evrensel mücadeledeki “çatışma kuralları” diye adlandırabileceğimiz şeyle nasıl bir ilişkisi bulunmaktadır?`

`2. Tanrı evrensel mücadelede geçici bir süre için bile olsa Şeytan’a neden yetki vermiş olabilir? Bu, Tanrı’nın Şeytan’ın suçlamalarına nasıl cevap vermeye çalıştığı konusunda bize ne anlatıyor?`

`3. Şeytan’ın gerçek, şahsî bir varlık olduğunu inkâr edenlere, hatta bunu yapan Hristiyanlara nasıl yanıt veriyorsunuz? Şeytan’ın varlığını kanıtlayamasak da, büyük ölçüde aldanmış bir kişiye yardımcı olabilecek hangi kanıtları sıralayabilirsiniz?`