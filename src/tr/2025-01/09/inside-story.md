---
title:  İman Hayati
date:   28/02/2025
---

### Israrla Arayan: 1. Bölüm

Yazan _Andrew Mcchesney_

Zoom araması bir türlü gerçekleşmiyordu.

Matrona, "İşe yaramıyor!" diye bağırdı.

Colette telefondan Matrona'nın yurttaki bilgisayarda Zoom şifresini tekrar tekrar yazdığını duyabiliyordu.

Bu, o hafta içinde defalarca denedikleri bir görüşmeydi. Matrona, Alaska'daki yurtlarda ve koruyucu ailelerin yanında yaşayan pek çok Alaska yerlisi çocuktan biriydi ve Colette ile tanışmak için sabırsızlanıyordu.

Şifreyi tekrar denedi. “İşe yaramıyor!” diye bağırdı.

“Sorun yok,” dedi Colette.

“Sorun var! Tekrar denemek istiyorum,” dedi Matrona.

Yine işe yaramayınca Colette zoom görüşmesi yerine telefondan konuşmalarını önerdi.

Anchorage'da Yedinci Gün Adventisti bir çocuk doktoru olan Colette Reahl da Matrona ile tanışmak için can atıyordu. Alaska yerlisi bir kız olan Matrona, 580 kilometre uzaklıktaki Fairbanks'te bulunan bir yurtta evlat edinilmeyi bekliyordu.

Matrona gönülsüz bir şekilde telefonla konuşmayı kabul etti. Sorduğu ilk soru, “Evinizin kuralları nelerdir?” oldu.

Colette, “Bu, eve geldiğinde hakkında daha ayrıntılı konuşabileceğimiz bir konu,” dedi. “Fakat benim evimde saygı oldukça önemlidir.”

Matrona sonraki 30 dakika boyunca Colette'e sorular sordu. Konuşmanın sonunda, “Koruyucu annem beni evlat edinecek, biliyorsun değil mi?” dedi.

Sekiz yıldır kocasıyla birlikte Alaska'da yaşayan Florida doğumlu Colette bunu bilmiyordu. “Matrona çok ilgi çekici ve çok güçlü bir kişiliğe sahip. Bu tam bir macera olacak!” diye düşündü.

Öte yandan Matrona Colette'in onu evlat edinmek istediğini biliyordu ama incinmek istemiyordu. Bu yüzden Colette'in onunla yakınlaşmasını zorlaştırdı.

Colette ne sıklıkla arayabileceğini sordu ve Matrona haftada bir Salı günleri aramasını söyledi. Ancak Colette aradığında Matrona ya müsait olmuyor ya da cevap vermiyordu. Görüşme günlerini önce Perşembe, sonra da Cumartesi olarak değiştirdiler.

Colette, Matrona'nın canının sıkkın olduğunu hissediyor ama nedenini anlayamıyordu. Matrona konuşmak istese de istemese de her hafta aramaya devam etmeye karar verdi. Koşulsuz sevgiyle aramayı sürdürünce, Matrona'nın kalbi yumuşamaya başladı.

_Bu müjdecilik öyküsü, daha önceki bir On Üçüncü Sebt projesine yakından bir bakış sunuyor. Çocuk doktoru Colette Reahl aynı zamanda 2024 On Üçüncü Sebt Sunusunun bir kısmını almış olan Bethel (Alaska) Yedinci Gün Adventist Kilisesi'nin eş yöneticisidir. Bu çeyrekte 29 Mart tarihindeki On Üçüncü Sebt Sunusu ile müjdenin yayılmasına yardımcı olduğunuz için teşekkür ederiz. Colette ve Matrona hakkında daha fazlasını gelecek hafta okuyabilirsiniz._