---
title:  Bunu Bir Düşman Yapmıştır
date:   23/02/2025
---

`Matta 13:24-27 ayetlerini okuyun. Bu benzetme dünyamızdaki kötülüğü anlamamıza nasıl yardım edebilir?`

İsa tarlasına sadece iyi tohumlar eken bir toprak sahibinin hikayesini anlatıyor. Fakat buğdayların arasından deliceler fışkırır. Toprak sahibinin köleleri bunu gördüklerinde ona sorarlar: “Efendimiz, sen tarlana iyi tohum ekmedin mi? Bu deliceler nereden çıktı?” (Mat. 13:27). Bu, günümüzde de kötülük sorunuyla ilgili olarak sıkça sorulan soruya benzemektedir: Tanrı dünyayı tümüyle iyi yarattıysa, neden içinde kötülük var?

`Matta 13:28-30 ayetlerini Mesih’in Matta 13:37-40 ayetlerindeki açıklamasının ışığında okuyun. Bu aynı zamanda evrensel mücadelenin doğasına nasıl aydınlatıyor?`

Efendi kölenin sorusuna şöyle yanıt verir: “Bunu bir düşman yapmıştır” (Mat. 13:28). İsa daha sonra “iyi tohumu eken” kişiyi “İnsanoğlu” olarak tanımlıyor, bu kişi İsa’nın Kendisidir (Mat. 13:37). Tarlanın dünya olduğunu (Mat. 13:38) ve deliceleri eken düşmanın “İblis” olduğunu (Mat. 13:39) açıklayarak, Mesih ile Şeytan arasındaki evrensel mücadeleyi açıkça tasvir ediyor. Dünyada neden kötülük var? Kötülük, efendiye karşı çıkan düşmanın (iblisin) eseridir. “Bunu bir düşman yapmıştır” (Mat. 13:28).

Ancak bu yanıt, “Gidip deliceleri toplamamızı ister misin?” sorusunu da beraberinde getiriyor. Başka bir deyişle, neden kötülüğü hemen kökünden söküp atmayalım? Efendi, “Hayır”, diye yanıtlar, “Deliceleri toplarken belki buğdayı da sökersiniz. Bırakın biçim vaktine dek birlikte büyüsünler” (Mat. 13:29; Mar. 4:29 ile karşılaştırın). Benzetmede anlatıldığına göre, Tanrı nihayetinde kötülüğe bir son verecektir, ancak onu zamanından önce kökünden sökmek, iyilere zarar veren, geri dönüşü olmayan istenmeyen hasarlara yol açacaktır.

`Deliceleri hemen şimdi buğdaydan ayırmaya çalışmanın tehlikeleri nelerdir? Bu, aynı zamanda neden karşımıza çıkan kötülükleri görmezden gelmemiz anlamına gelmiyor?`