---
title:  Yeryüzündeki Mücadelenin Kökeni
date:   24/02/2025
---

Benzetmedeki soruya –yani tarlanın sahibi sadece iyi tohum ektiyse tarlada neden kötü tohum olduğu sorusuna– paralel başka bir soru daha bulunmaktadır: Tanrı dünyayı tamamen iyi olarak yarattıysa, burada kötülük nasıl ortaya çıkmıştır?

`Yaratılış 1:31 ayetini okuyun. Tanrı’nın sözleri, yaratmayı bitirdiğinde yaratımın durumu hakkında ne anlatıyor ve bu cevap neden önemlidir?`

Yaratılış 1:31 ayetine göre, Tanrı dünyayı yaratmayı bitirdiğinde, dünya “çok iyiydi”. Yaratılış 1. bölümde, Tanrı bu gezegeni yarattığında kötülüğün var olduğuna dair hiçbir işaret bulunmamaktadır. O halde kötülük insan yaşamına nasıl girmiştir?

`Yaratılış 3:1-7 ayetlerini okuyun. Bu, kötülüğün yeryüzüne nasıl geldiği konusunda bize ne anlatıyor? Evrensel mücadelenin doğasına nasıl aydınlatıyor? (Ayrıca bkz. Va. 12:7-9.)`

Bu hikayede, Vahiy 12:7-9 ayetlerinde İblis’in kendisi (“o eski yılan”) diye tanımlanan yılanın Tanrı’nın karakteri hakkında uydurduğu yalanları görüyoruz. Yılan önce Tanrı’nın buyruğu hakkında şüphe uyandırmak amacıyla Tanrı’nın buyruğunu neredeyse ters yüz eden bir soru yöneltiyor. Daha sonra da Havva’ya “Kesinlikle ölmezsiniz” (Yar. 3:4) diyerek Tanrı’nın söylediklerine doğrudan meydan okuyor.

Birisi, ya yılan ya da Tanrı, Havva’ya yalan söylemiştir ve şimdi Havva Tanrı’nın söylediklerine mi yoksa yılanın söylediklerine mi inanacağı konusunda bir seçim yapmalıdır.

Burada ve Kutsal Yazı’nın başka yerlerinde, bu mücadelenin doğası öncelikle neye ve kime iman edileceği üzerinedir ve bu da bütünüyle sevgiyle ilişkilidir. Çünkü bir kişi hakkındaki inancınız, onun nasıl bir kişi olduğu ve ona güvenilip güvenilemeyeceği, onu sevip sevmeyeceğinizi, ona güvenip güvenmeyeceğinizi ve bu durumda bu kişinin size söylediklerini dinleyip dinlemeyeceğinizi derinden etkileyecektir.

`Yaratılış 3:15 ayetini okuyun. Tanrı’nın Mesih’i kastederek yılana kadının Soyu’nun yılanın başını ezeceğini söylemesi genellikle Kutsal Yazı’daki ilk müjde (protoevangelium) olarak tanımlanır. Bu bir yandan mücadelenin gerçekliğini pekiştirirken, bir yandan da bu mücadelenin ortasındaki bizlere nasıl bir umut veriyor?`