---
title:  Ek Çalışma
date:   28/02/2025
---

Ellen G. White, Büyük Mücadele kitabından 496-508 sayfaları arasındaki “Kötülüğün kökeni” bölümünü okuyun.

“Kutsal Yazı’da, Allah’ın hiçbir şekilde günahtan sorumlu olmadığı; ilahi lütfun keyfi bir şekilde geri çekilmediği ve ilahi yönetimde isyana neden olacak herhangi bir kusur olmadığı, başka hiçbir konuda verilmeyen bir açıklık ile öğretilmektedir. Günah, varlığı hakkında hiçbir neden belirtilemeyen bir davetsiz misafirdir. Gizemli ve anlaşılmazdır; ona mazeret bulmak, onu savunmak olur . . . [Şeytan’ın] varlığına hemen son verilseydi, onlar [göğün ve diğer dünyaların sakinleri] Allah’a sevgiden çok korkudan ötürü kulluk edeceklerdi. Aldatıcının etkisi tümüyle yok edilmemiş, isyan ruhu tamamen silinip atılmamış olacaktı. Kötülüğün olgunlaşmasına izin verilmesi gerekmektedir. Tüm evrenin aralıksız çağlar boyunca iyiliği için, Şeytan ilkelerini daha kapsamlı bir şekilde geliştirmelidir, böylece ilahî yönetime karşı yönelttiği suçlamalar tüm yaratılmış varlıklar tarafından gerçek görünümüyle görülebilir, Allah’ın adaleti ve merhameti ile O’nun yasasının değişmezliği her şüpheden sonsuza dek uzak olabilir.”—Ellen G. White, Büyük Mücadele, s. 496, 497, 503.

**Tartışma Soruları**:

`1. Birçok insan Lusifer gibi günahsız bir varlığın nasıl olup da ilk günahı işlediğini merak etmektedir. Günah neden bu kadar “gizemli” ve “anlaşılmazdır”? Bu ilk günahı, onu mazur göstermeden ya da haklı çıkarmadan nasıl açıklayabiliriz? Yani, günahın kökenini açıklamak neden onu aklamakla aynı anlama gelsin ki?`

`2. Tanrı neden derhal Şeytan’ın varlığını ortadan kaldırmadı? Neden “kötülüğün olgunlaşmasına izin verilmesi gerekmektedir”? Bu neden “aralıksız çağlar boyunca tüm evrenin iyiliği” içindir?`

`3. Tanrı ve Şeytan arasındaki mücadelenin salt bir güç mücadelesi değil, farklı tür bir mücadele olduğunu anlamak neden son derece önemlidir? Karakter konusundaki bir mücadele, salt güç üzerine bir mücadelenin yapamayacağı şekilde nasıl bir anlam ifade etmektedir?`

`4. Mücadelenin doğasını anlamak, tabiri caizse, kendi yaşantınızın evrensel mücadelenin bir mikro evreni olabileceğini gösteren perdeyi nasıl aralayabilir? Şu anda bile bu mücadelenin gerçekliğini ne şekilde tecrübe ediyorsunuz? Gerçek anlamda kimin tarafında olduğunuzu göstermek için nasıl karşılık vermelisiniz?`