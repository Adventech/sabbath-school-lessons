---
title:  Peki Komşum Kim?
date:   20/03/2025
---

Luka’nın anlattığına göre, İsa en önemli iki buyruğu, Tanrı’yı sevmeyi ve komşuyu sevmeyi açıkladıktan hemen sonra, Kutsal Yasa uzmanı “kendini haklı çıkarmak isteyerek” İsa’ya, “Peki komşum kim?” diye sordu (Luka 10:29). Bu soruya cevaben İsa, artık aşina olduğumuz ancak o zaman için son derece şaşırtıcı olan iyi Samiriyeli benzetmesini anlattı.

`Luka 10:25-37 ayetlerindeki iyi Samiriyeli benzetmesini okuyun. Bu ayetler peygamberlerin merhamet ve adalet feryatları ve farklı insan topluluklarının insanlık tarihi boyunca “ötekilere” uyguladıkları haksızlıkların ışığında ne söylemektedir?`

İsa adalet hakkında konuşmakla kalmadı; O adaleti tesis etmeye geldi. O, peygamberlik çağrısının ve adalet özleminin yerine getirilmesiydi ve öyle olacaktır (Yşa. 61:1, 2 ayetlerinin ışığında Luka 4:16-21 ayetlerine bakınız). O, tüm ulusların, özellikle de kurtarılmaya ihtiyaçları olduğunu kabul edenlerin özlemidir.

Gücü ele geçirmeye ve Tanrı’nın tahtını gasp etmeye çalışan düşmanın tam tersine, İsa Kendisini alçaltmış, günah gücünü altında olan, adaletsizlik ve baskı altında olan insanlarla (günaha bulaşmadan) Kendisini özdeşleştirmiş ve iman eden herkesin adaleti ve Aklayıcısı olarak adaleti tesis etmek üzere sevgiyle Kendisini vererek düşmanı yenilgiye uğratmıştır. Mesih’in yasanın daha önemli konuları dedikleriyle ilgilenmezsek, Mesih’in savunmak için öldüğü yasayla ilgilendiğimizi nasıl iddia edebiliriz?

Mezmurlar 9:8, 9 ayetinde şöyle denmektedir, “O yönetir doğrulukla dünyayı, O yargılar adaletle halkları. RAB ezilenler için bir sığınak, sıkıntılı günlerde bir kaledir.” Benzer şekilde, Mezmurlar 146:7-9 ayetleri şöyle ekliyor, “Ezilenlerin hakkını alan, açlara yiyecek sağlayan O’dur. RAB tutsakları özgür kılar, körlerin gözünü açar, iki büklüm olanları doğrultur, doğruları sever. RAB garipleri korur, öksüze, dul kadına yardım eder, kötülerin yolunuysa saptırır.”

Çevremizde muhtaç durumda olan ve acı çeken kişilere nasıl hizmet etmemiz gerektiği konusunda Tanrı’nın Sözü daha ne kadar açık olabilir?

`İhtiyaç içinde olanlara ulaşmak konusunda İsa’nın yaşamından ve hizmetinden ne öğrenebiliriz? O’nun yaptığı gibi mucizeler gerçekleştiremesek de, zarar görmüş pek çok insan için yardımımız nasıl yeterince “mucizevi” kabul edilebilir?`