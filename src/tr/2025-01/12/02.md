---
title:  En Önemli İki Buyruk
date:   16/03/2025
---

Dünyamızda Tanrı’nın sevgisini ve adaletini ileriye taşımak için bireysel ve topluluk olarak neler yapabileceğimiz üzerinde düşünmek için, Tanrı’nın bize ne buyurduğuna odaklanarak başlamak uygun olacaktır.

`Matta 22:34-40 ayetlerini okuyun. İsa yasa uzmanının sorusuna nasıl yanıt verdi?`

İsa’nın Kendisine göre, “ ‘Tanrın Rab’bi bütün yüreğinle, bütün canınla ve bütün aklınla seveceksin.’ İşte ilk ve en önemli buyruk budur.” Ve İsa şöyle ekliyor: “İlkine benzeyen ikinci buyruk da şudur: ‘Komşunu kendin gibi seveceksin.’” Ancak bu buyruklar tek başına değildir. İsa şöyle öğretiyor: “Kutsal Yasa’nın tümü ve peygamberlerin sözleri bu iki buyruğa dayanır” (Mat. 22:37-40). Gerçekten de bu buyruklar Eski Ahit’ten alıntı yapılmıştır.

`Matta 19:16-23 ayetlerini okuyun. İsa’nın zengin genç yöneticinin sorularına verdiği yanıtlar, Matta 22. bölümde yasa uzmanının sorusuna verdiği yanıtlarla ne şekilde bağlantılıdır?`

Burada neler oluyor? İsa bu adama neden böyle cevap verdi? Ve bu karşılaşmalar, yaşamdaki konumumuz ya da mevkiimiz ne olursa olsun, hepimize ne söylemelidir?

“İsa onun için bir imanlının karakterini mükemmelleştirebilen tüm imkanları sağladı. Bazen sert bir ses tonuyla konuşsa da, sözleri her zaman akıl dolu ve mantıklıydı. Bu sözleri kabul etmek ve onlara uymak genç adamın tek kurtuluş umuduydu. Saygın bir konumda ve zengin olması, onun karakterini kötü yönde etkiliyordu. Dünyasal değerlere duyduğu ilgiden vazgeçmediği takdirde bu, onun Allah’tan daha da uzaklaşmasına neden olurdu. Allah’tan az ya da çok uzaklaşmak, onun karakterindeki gücün ve yeterliliğin azalmasına yol açardı; çünkü değersiz bile olsalar, eğer dünyasal değerlere gereğinden fazla ilgi duyulursa, onlar yaşamımızı tümüyle işgal ederler ve bizi Allah’tan uzaklaştırırlar.”—Ellen G. White, Sevgi Öğretmeni, s. 511.

`Hepimizden, bu zengin genç yöneticiden istendiği gibi, sahip olduğumuz her şeyi satmamız istenmiyor olsa da, siz kişisel olarak, vazgeçmediğiniz takdirde ebedi mahvınıza yol açabilecek neye tutunuyor olabilirsiniz?`