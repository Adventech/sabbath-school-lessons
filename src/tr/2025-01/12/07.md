---
title:  Ek Çalışma
date:   21/03/2025
---

Ellen G. White, Sevgi Öğretmeni kitabından 261-270 sayfaları arasındaki “Sebt Günü” bölümünü okuyun.

“Ajanlar kalabalığın önünde İsa’ya cevap vermeye cesaret edemediler. Çünkü zor durumda kalmaktan korkuyorlardı. O’nun söylediklerinin gerçek olduğunu biliyorlardı. Sahibinin maddi zarara uğramaması için hasta hayvanı iyileştirmeye çalışırlarken, geleneklerine ters düşmemek için hasta insanlara yardım etmekten çekinerek onları acı çekmeye terk ediyorlardı. Allah’ın görünüşünde yaratılan insana hayvandan daha az değer veriyorlardı. Bu bütün sahte dinlerde böyledir. Onlar, insanda kendisini Allah’tan üstün görme arzusunu uyandırırlar. Fakat gerçekte insana, hayvandan daha az değer verirler. Allah’ın Hükümranlığı’na karşı savaşan her din, insanı, onun yaratılışında verilen; fakat onu yitirmiş bile olsa, O’na, İsa tarafından tekrar verilecek olan görkemden yoksun bırakır. Her yanlış din yandaşlarına, insanların ihtiyaçlarına, çektikleri acılara ve haklarına ilgi göstermemelerini öğretir. Müjde’nin mesajı, İsa’nın, uğruna kendi hayatını feda ettiği insanlığa büyük değer verir. İnsanların ihtiyaçları ve sorunları ile yakından ilgilenmeyi öğretir. Rab ‘İnsanı saf altından, Ofir altınından daha ender kılacağım’ der. Yşa. 13:12

“İsa Ferisilere Sebt günü iyilik yapmanın mı, kötülük yapmanın mı, can kurtarmanın mı, yoksa öldürmenin mi doğru olduğunu sorduğunda, onların kötü amaçlarını yüzlerine vurdu. İsa hayat kurtarıp büyük kalabalıklara mutluluk getirirken, Ferisiler şiddetli bir nefretle dolu olarak O’nu öldürmenin yollarını arıyorlardı. Onların planladığı gibi, Sebt gününde bir kişiyi katletmek, İsa’nın yaptığı gibi hastaları iyileştirmekten daha mı iyiydi? Allah’ın kutsal gününde birini öldürmeyi düşünmek, merhamet işlerinde ifade bulan şekilde tüm insanları sevmekten daha mı doğruydu?”—Ellen G. White, Sevgi Öğretmeni, s. 267.

**Tartışma Soruları**:

`1. “Her yanlış din yandaşlarına, insanların ihtiyaçlarına ilgi göstermemelerini öğretir” ifadesi neden ve nasıl doğrudur? Kilise topluluklarımızda ve dışında bu tür bir dikkatsizlikten kaçınmak için nasıl bilinçli bir şekilde hareket edebiliriz?`

`2. Benim komşum kim? Sizin komşunuz kim? Mesih’in ardından gitmek bizi hangi somut yöntemlerle sevgisini göstermek için kendi zamanının sınırlarını aşan Samiriyeli gibi yapmalıdır?`

`3. Tanrı adaleti ve merhameti seviyorsa, Tanrı için en önemli olan şeye uygun olarak nasıl hareket etmeliyiz? İsa’nın “yasanın daha önemli konuları” dediği şeylere nasıl daha fazla odaklanabiliriz?`

`4. Yargılama hakkında düşünürken ve konuşurken, İsa’nın yargılamadan bahsederken temel aldığı noktalardan birinin birbirimizi, özellikle de ezilen ve baskı altında olan kişileri etkin bir şekilde sevip sevmediğimiz ve ne ölçüde sevdiğimiz olduğunu ne sıklıkla vurguluyoruz? Matta 25:31-46 ayetlerinin ışığında bu konu üzerinde düşünün.`