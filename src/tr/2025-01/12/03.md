---
title:  En Büyük İki Günah
date:   17/03/2025
---

İsa’nın Kendisine göre en önemli iki buyruk Tanrı’yı sevmek ve birbirimizi sevmektir. Ve bu buyrukları yerine getirmek, diğer insanlara duyulan sevgiyi somut bir şekilde ortaya koyan fedakârlıklar yapmayı gerektirmektedir ki İsa’nın adımlarını takip etmek de aslında tam olarak budur.

Peki, en önemli iki buyruk Tanrı’yı sevmek ve başkalarını sevmekse, en büyük iki günah nedir?

`Mezmurlar 135:13-19 ayetlerini okuyun. Bu, Kutsal Yazı boyunca üzerinde durulan yaygın bir günah hakkında neyi açığa çıkarmaktadır?`

Eski Ahit devamlı olarak Tanrı sevgisinin her şeyden önemli olduğunu vurgulamaktadır (bkz. Yas. 6:5). Bu, Tanrı sevgisinin tam zıddı olan büyük günah putperestlikle yakından ilişkilidir.

`Zekeriya 7:9-12 ayetlerini okuyun. Bu ayetlerde Zekeriya peygambere göre Tanrı neye öfkeleniyor? Bu ve putperestlik günahı iki önemli buyrukla nasıl ilişkilidir?`

Tanrı’nın sevgiden kaynaklanan bir öfkeyle tepki verdiği şey sadece putperestlik değil, ister bireysel olarak ister toplu halde olsun, halkının kötü davranmasıdır. Tanrı adaletsizliğe öfkelenir çünkü Tanrı sevgidir.

Eski Ahit boyunca üzerinde durulan iki büyük günah, iki önemli buyruğa ilişkin başarısızlıklardır: Tanrı’yı sevmek ve birbirimizi sevmek. En büyük iki günah, sevgi konusundaki başarısızlıklardır. O halde kısacası, Tanrı’yı ve başkalarını sevmezseniz buyrukları yerine getiremezsiniz.

Nitekim 1. Yuhanna 4:20, 21 ayetlerinde şöyle denmektedir: “ ‘Tanrı’yı seviyorum’ deyip de kardeşinden nefret eden yalancıdır. Çünkü gördüğü kardeşini sevmeyen, görmediği Tanrı’yı sevemez. ‘Tanrı’yı seven kardeşini de sevsin’ diyen buyruğu Mesih’ten aldık.”

`Tanrı’ya duyulan sevginin diğer insanlara duyulan sevgiden neden ayrı tutulamayacağını nasıl açıklarsınız? Bu koparılamaz bağdan ne anlıyorsunuz?`