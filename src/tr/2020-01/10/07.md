---
title:  Ek Çalışma
date:   06/03/2020
---

Aşağıda, Daniel 9:24–27 ayetlerindeki 70 haftalık peygamberlik sözünün Daniel 8:14 ayetindeki 2300 yıllık peygamberlik sözüyle ne şekilde bağlantılı olduğunu ve onun başlangıç noktasını oluşturduğunu açıklayan bir tablo var. 2300 yıllık süreyi (var olmayan 0 yılını silmeyi de anımsayarak) mö 457 tarihinden başlatırsan, 1844 yılına ulaşırsın; ya da ms 34 yılından başlayarak kalan 1810 yılı (2300 eksi ilk 490 yıl) eklersen, yine 1844 yılına ulaşırsın. O halde, Daniel 8:14 ayetindeki tapınağın arındırılmasının 1844 yılında başladığı ortaya konulabilir.

1844 tarihinin Daniel 7. ve 8. bölümlerde gördüklerimizle nasıl uyuştuğuna dikkat et. Yani, Daniel 8. bölümdeki tapınağın arındırılmasıyla aynı şey olan Daniel 7. bölümdeki yargılama (son iki haftanın derslerine bak), 1260 yıllık zulümden sonra (Dan. 7:25) fakat İsa’nın İkinci Gelişi’nden ve O’nun sonsuz krallığının kurulmasından önce gerçekleşiyor.

<img style="max-width:100%" src="https://sabbath-school-stage.adventech.io/api/v1/tr/quarterlies/2020-01/lessons/10/days/prophecy.png" />

**Tartışma Soruları**

`Bilginler 2300 günlük peygamberlik sözüyle 70 haftalık peygamberlik sözünün aslında tek bir peygamberlik sözü olduğunu –haklı olarak– söylemişlerdir. Peki neden böyle söylediler? Bu savı destekleyecek hangi kanıtları bulabilirsin?`

`Daniel’in arabuluculuk duasından, kendi arabuluculuk duası hayatımızda bize yardım edebilecek ne öğrenebiliriz?`

`Mesih’in bizim yararımıza kurbanlığı sahip olduğumuz tek umuttur. Bu, alçakgönüllü kalmamızı ve daha da önemlisi başkalarına karşı daha sevgi dolu ve bağışlayıcı olmamızı ne şekilde sağlamalı? Luka 7:40–47 ayetleri hepimize ne söylemeli?`

`Daniel’in duasında ve umudunda Kutsal Yazılar’ın ne kadar merkezi olduğuna bak. Sonuçta, ulus ağır bir bozguna uğramış, halk tutsak edilmiş, toprakları yağmalanmış, başkentleri yerle bir edilmişti. Fakat tüm bunlara rağmen, onun insanların evlerine döneceğine dair umudu vardı. Kutsal Kitap ve içinde yazan Allah’ın vaatleri olmasa, bu umudu başka nereden edinebilirdi? Bu, bizim de Söz’deki vaatlere dayanarak sahip olabileceğimiz umuda dair bize ne anlatmalı?`