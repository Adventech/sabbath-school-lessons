---
title:  Acı Sular
date:  11/07/2022
---

> <p></p>
> “RAB’bin buyruğu uyarınca, bütün İsrail topluluğu Sin Çölü’nden ayrıldı, bir yerden öbürüne göçerek Refidim’de konakladı. Ancak orada içecek su yoktu” (Mısır'dan Çıkış 17:1)

Tanrı'dan her istediğimiz şeyi alamayabiliriz ama ihtiyacımız olan her şeyi beklemek hakkımız değil mi? Kendi düşüncemize göre kurduğumuz ihtiyaçlar değil ama hiç olmazsa gerçekten ihtiyaç duyduklarımızı?

İsraillilerin mutlaka ihtiyaç duydukları tek şey vardı ve bu da suydu. Tanrı'nın İsraillileri Kızıl Deniz’in ötesine geçirerek bir bulut sütunuyla rehberlik etmesinden hemen sonra O’nu sıcak ve kurak çölde tam üç gün boyunca izlemişlerdi. Bilhassa suyun nadiren bulunduğu çölde onların umutsuzluğu anlaşılabilirdir. İhtiyaç duydukları suyu ne zaman elde edebilirlerdi?

O halde Tanrı onları nereye götürdü? Bulut sütunu onları en azından suyun bulunduğu Mara’ya götürdü. Çok şaşırmış olmalıydılar. Ancak suyu tattıklarında acı olduğundan içemediler ve hemen tükürdüler. “Halk, ‘Ne içeceğiz?’ diye Musa’ya yakınmaya başladı” (Mısır'dan Çıkış 15:24).

Birkaç gün sonra Tanrı bunu yeniden yaptı. Ancak bulut sütunu bu kez hiç suyun olmadığı bir yerde durdu (Mısır'dan Çıkış 17:1).

`Mısır'dan Çıkış 15:22-27 ve 17:1-7’yi okuyun. Tanrı İsrail’e Mara ve Refidim’de kendisi hakkında ne açıkladı? Buradan nasıl bir ders çıkarmalıydılar?`

`Refidim’de İsrail halkı hangi soruyu sordu? Mısır'dan Çıkış 17:7. Sen de hiç aynı soruyu sordun mu? Öyleyse neden? Nasıl hissettin ve soruna yanıt verildikten sonra bundan nasıl bir ders aldın? Hep birlikte sormaya bir son vermeden önce kaç kez yanıt almamız gerekir?`