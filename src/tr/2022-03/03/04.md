---
title:  Çöldeki Büyük Mücadele
date:  12/07/2022
---

> <p></p>
> “Kutsal Ruh’la dolu olarak Şeria Irmağı’ndan dönen İsa, Ruh’un yönlendirmesiyle çölde dolaştırılarak kırk gün İblis tarafından denendi. O günlerde hiçbir şey yemedi. Dolayısıyla bu süre sonunda acıktı” (Luka 4:1, 2).

`Luka 4:1-13’ü oku. Ayartmaların üstesinden gelmek ve günaha düşmemek konusunda bu öyküden nasıl bir ders çıkarabilirsin?`

Ayartmalar çok zor olabilir, zira gerçekten arzu ettiğimiz şeylere başvururlar ve her zaman en zayıf olduğumuz bir anda bizleri yakalarlar.

Luka 4, İsa’nın Şeytan tarafından ayartılmak istendiği öykünün başlangıcıdır ve bazı zor meseleleri de dikkatimize sunar. İlk bakışta Kutsal Ruh’un İsa’yı ayartmaya kalkıştığı görünümü verir. Ancak Tanrı hiçbir zaman bizleri ayartmaz (Yak 1:13). Bilakis daha önce de gördüğümüz gibi Tanrı bizleri birtakım zorlu denenmelerden geçirir. Luka 4’te çarpıcı olan şey, Kutsal Ruh’un bizleri varlığımızı Şeytan’ın azgın ayartmalarıyla karşı karşıya bırakmak ta dahil olmak üzere, sınanmalara yönlendirebildiğidir. Bazı anlar bu ayartılmaları çok kuvvetli olarak hissettiğimizde, yanlış anlayabilir ve Tanrı'yı doğru bir şekilde izlemediğimizi düşünebiliriz. Fakat bu doğru olmayabilir. “Zor bir duruma düştüğümüzde çoğu zaman Allah’ın Ruh’unun bizi yönlendirmekte olduğundan şüphe ederiz. Fakat İsa’yı, Şeytan tarafından denenmek üzere çöle getiren, Kutsal Ruh’un O’nu yönlendirmesiydi. Allah bizi sıkıntılı bir duruma getirdiğinde, O’nun, bizim iyiliğimiz için gerçekleştireceği bir amacı vardır. Mesih hemen günaha kapılmadı ve Allah’ın vaatlerini suiistimal etmedi. İsa’nın, Şeytan O’nu ayartmak için üzerine geldiğinde umutsuzluğa düşmediği gibi, benzer bir durumda biz de umudumuzu yitirmemeliyiz.”—Ellen G. White, Sevgi Öğretmeni, S. 113.

Bazen zorlu denenmelerde aklanmaktan çok yanarız. Bu yüzden ayartılma altında kıvrandığımızda yeniden umut edebiliriz, zira İsa’nın dimdik durmuş olduğunu bilmek rahatlık vericidir. İyi haber şu ki, Günah Taşıyıcımız İsa’dan dolayı, bu ayartılmalara katlanarak (her ne ise) bizim zayıflıklarımız için ceza ödediğinden dolayı, her birimizin karşılaşabileceği en kötü denenmeye O gittiğinden dolayı, bizler bir kenara atılmadık ya da Tanrı tarafından unutulmadık. Günahkârların “en kötüsü” için bile bir umut vardır (1Ti 1:15).

`Şu an hangi ayartılmayla karşı karşıyasın? Duayla kendine zaman ayırarak, Rab’be İsa’nın örneğinden senin yaşamına da bir şeyler tatbik ederek öğretmesi için dilekte bulun. Artık ayartmalara pes etmek zorunda olmadığını hatırla! Ayrıca eğer böyle yaparsan yanında bir Kurtarıcın olduğunu da hatırla.`