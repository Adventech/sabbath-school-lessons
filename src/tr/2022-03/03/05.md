---
title:  Kalıcı Miras
date:  13/07/2022
---

`1.Petrus 1:6, 7’yi oku. Burada Petrus ne söylemektedir?`

Petrus, zorluklara karşı savaş vermiş ve çoğunlukla kendini çok yalnız hisseden insanlara yazmıştı. O, “Pontus, Galatya, Kapadokya, Asya İli ve Bitinya’ya dağılmış ve buralarda yabancı olarak yaşayan seçilmişlere” (1Pe 1:1) yazmıştı. Bugün bu bölgeler Türkiye’nin batısında yer almaktadır. Birkaç ayet sonra Petrus onların “her çeşit denenmede acı çekerek” (6. ayet) tecrübe kazandıklarından bahsetmektedir.

`Onların “yabancı” ve “dağılmış” olmaları ne anlama gelmektedir? Bu durumun onların denenmelerine katkısı nedir?`

Bu zamanlarda inanlı olmak yeni bir olguydu; çok az sayıda ve çeşitli yerlerde azınlık olarak görülen, sık sık en iyimser bir bakışla yanlış anlaşılan ve en kötümser bir bakışla işkence gören inanlılar vardı. Ancak Petrus onlara bu denenmelerin tesadüf eseri veya karmaşık olmadığı güvencesini vermektedir (1Pe 1:6, 7). “Her çeşit denenmeye” karşı sabredenler için gerçek iman bir hedefti.

`1.Petrus 1:6-9’u oku. Petrus, denenmeler içerisindeki bu insanlara hangi nihaî güvenceyi vermeye çalışmaktadır? Bu umudun bizler için anlamı nedir?`

Denenmeleri ne olursa olsun, ne tür bir acı çekerlerse çeksinler, İsa döndüğünde onları bekleyen sonsuzlukla nasıl kıyaslanabilir? Onlara Petrus’un söylediği sözler, ne ile karşılaşırsak karşılaşalım aynı zamanda Tanrı'nın bizlere söylediği sözlerdir. Denenmelerimiz ne kadar zor ve sancılı olsa da nihaî sonu, acısız, dertsiz veya ölümsüz yeni bir gök ve yeni bir yeryüzündeki sonsuz yaşamı hiçbir zaman gözden kaçırmamalıyız. Önümüzde duran böyle bir vaatle, İsa’nın ölümü aracılığıyla bizlere garanti edilen bir vaatle, bu imanı kaybetmemek ama denenmeler içinde iken iman yolumuzda duran her türlü engeli, her şeyi Rab’bin temizlemesini dilemek ne kadar önem taşımaktadır.