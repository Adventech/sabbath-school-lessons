---
title:  Ateşle Deneme
date:  14/07/2022
---

Genç bir adam vardı. Adı Alex olsun. Çok zor bir gençlik yaşantısı olmuştu: uyuşturucular, şiddet, hatta bazen hapis hayatı. Ancak sonraları imanlı biri aracılığıyla (ki Alex ondan bir şey çalmıştı) Alex Rab’bi öğrenir ve kalbini İsa’ya verir. Sorunları ve mücadeleleri olmasına ve halâ geçmişten gelen bazı unsurlar taşımasına rağmen Alex artık İsa’da yeni bir şahıstır. O Tanrı’yı sevmiş ve bu sevgisini O’nun emirlerine uymak suretiyle göstermiştir (1Yu 5:1, 2). Bir noktadan sonra Alex rahip olmaya karar verir. Her şey buna işaret etmektedir. O da hiç şüphe etmeden Rab’bin çağrısına yanıt verir.

Başlangıçta kolejde her şey yolunda gider. Sonraları birbiri ardına her şey ters gitmeye başlar ve yaşamı altüst olur. Para kaynağı kurumaya başlar; yakın arkadaşı ona sırtını döner, onun hakkında itibarını lekeleyici yanlış suçlamalarda bulunur. Daha sonra hastalanır; hiç kimse hastalığının ne olduğunu bilemez ama bu durum çalışmalarını etkiler ve bir noktadan sonra okulu tamamen bırakmayı bile düşünür. Hepsinin ötesinde uyuşturucuyla mücadele etmek zorunda kalır. Bir noktada kendisi de bu batağa düşer. Alex neden bunların başına geldiğini bir türlü anlayamaz, özellikle de bu okula başlaması için Rab’bin onu yönlendirdiğinden bu kadar eminken. Acaba Alex bu düşüncesinde hatalı mıydı? Eğer öyleyse Allah ile olan tüm tecrübesi büyük bir hata mıydı? İmanının en temel unsurlarından bile artık şüphe eder olmuştur.

`Diyelim ki bu sorunlar ortasında Alex sana gelmiş olsun ve nasihat istesin. Ona ne söylerdin? Onun gibi birine yardım edebilmek açısından ne gibi tecrübelere sahipsin? Hangi Kutsal Kitap ayetlerini kullanırdın? Böyle bir durumda şu ayetler nasıl yardımcı olabilir? Özdeyişler 3, Yer 29:13, Rom 8:28, 2Ko 12:9, İbr 13:5.`

`Rab’bi izleyen hemen herkes O’nun yönetiminden kuşku duymak için ayartılmıştır. Böyle bir durumda önemli olan husus vaatlere sarılmak, geçmişte Rab’bin yönetimini hatırlamak, iman ve sabır için dua etmektir. Rab hiçbir zaman bizleri bırakmaz; O’nu terk etmemek için denenmelerle mücadele etmesi gereken bizleriz.`