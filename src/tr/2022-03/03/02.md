---
title:  Ölümcül Yoldan Vaat Edilen Ülkeye Doğru
date:  10/07/2022
---

> <p></p>
> “Firavun yaklaşırken, İsrailliler Mısırlıların arkalarından geldiğini görünce dehşete kapılarak RAB’be feryat ettiler” (Mısır'dan Çıkış 14:10).

Hiç seni tuzağa veya ölümcül sona götüren bir düzen kuruldu mu? Bazen hiç beklemedik bir anda bir odaya girdiğinde arkadaşların hep bir ağızdan, “Sürpriz! Mutlu Yıllar” diye bağırdıklarında hoş olabilir. Bazen de bu durum şok edici hatta tatsız bile olabilir. Okuldaki kabadayılar veya işteki arkadaşların herkesin önünde seni küçük düşürebilirler.

İsrailliler Mısır’ı terk edip Vaat Edilen Ülke’ye varıncaya kadar “Gece gündüz ilerlemeleri için, RAB gündüzün bir bulut sütunu içinde yol göstererek, geceleyin bir ateş sütunu içinde ışık vererek onlara öncülük ediyordu” (Çıkış 13:21). Yolculuklarının her kısmında bizzat Tanrı tarafından yönlendiriliyorlardı. Ancak bakın onları önce nereye götürdü: önlerinde deniz bulunan, her iki yanda dağlar olan ve Firavun’un ordusunun da hemen arkalarından gelmekte olduğu bir yere!

`Mısır'dan Çıkış 14’ü okuyun. Tanrı İsraillilerin dehşete kapılacaklarını bile bile neden bu yere getirmişti?`

“Sütunu” izlemek, her zaman mutlu olmamızı garanti etmez. Çetin bir tecrübe de olabilir, zira doğrulukta sınanma, bizleri çok doğal olarak hilekâr olan kalplerimizin sınandığı bir yere götürür (Yer 17:9). Bu zorluklar boyunca gerçekten sadık bir şekilde Tanrı'yı izlemek, denenmenin veya acının olmamasını gerektirmez, aksine Tanrı'nın talimatlarına açık olmayı, aklımızın ve kalbimizin O’nun yönetimine sürekli bir şekilde itaat etmesini gerektirir.

`İsrailliler bu tecrübeden nasıl bir ders çıkardılar? Mısır'dan Çıkış 14:31.`

`Bizler için harika vaatleri olduğunu bilmemize rağmen, Tanrı'ya güvenmek neden bazen zor gelebilir? Rab’bin sana “inanmayı” ve “korkmayı” öğrettiği bazı zor durumları aklına getir.`