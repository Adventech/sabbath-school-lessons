---
title:  Ek Çalışma
date:  15/07/2022
---

“Fakat Rab eskiden halkını Refidim’e götürdü ve bizi de oraya götürmeyi seçtiğinde, bağlılığımızı sınamak isteyebilir. O, bizleri her zaman hoş yerlere götürmez. Eğer böyle yapsaydı, kendimizi beğenmişliğimiz içerisinde O’nun yardımcımız olduğunu unuturduk. O kendisini bizlere açıklamaya özlem duyar, bizim yararımıza acil ihtiyaçlarımızı giderir ve çaresizliğimizi fark edebilmemiz için denenmelere ve düş kırıklıklarının başımıza gelmesine ve yardım için O’nu çağırmayı öğrenmemize izin verir. Sert kayalardan soğuk pınarların akmasına O neden olur. Rab ile yüz yüze gelinceye dek, göründüğümüz gibi görünceye, bilindiğimiz gibi bilinceye dek, çocuksu bir imanla O’na getirdiğimiz yükü ne kadar taşıdığını, ne kadar yükü taşımaktan hoşnut olduğunu hiçbir zaman anlayamayız.”—Ellen G. White, “Rephidim,” Review and Herald, 7 Nisan 1903.

**Tartışma Soruları**

`1. Çoğunlukla denenmeleri bireysel bir şeymiş gibi algılarız ve tabii ki böyledir. Aynı zamanda, inanlı topluluğu ya da yerel inanlı topluluğu ailesi olarak grupça korumamız gereken toplu denenmeler de var mıdır? Varsa, nelerdir?`

`2. “Hoş olmayan yerlerden” bahsetmek isteyen birisi var mı? Neden hoş değildi? Bugün oraları yeniden ziyaret etmeleri gerekse daha farklı bakarlar mıydı?`

`3. Hepimiz Tanrı'nın denenmeler yoluyla bizleri arındırmasının arkasında yatan ilkeyi anlayabiliriz. Ancak denenmelerin hiçbir değer taşımıyormuş gibi göründüğü durumları nasıl anlayabiliriz (örneğin araba kazasında ölen birisi)? Sınıfça mümkün olan yanıtlar üzerinde tartışın.`

`4. Sınıfça, her birinizin denenmelere katlanabilmesi ve inanlı kalabilmesine cesaret vermesi için birbirinize dua etmek suretiyle kendinize zaman ayırın.`

`5. Sınıfta, denenmelerle karşılaşınca yolunu kaybeden birini tanıyanlar var mı? Eğer varsa, çok somut bir yolla bu kişiyi geri kazanabilmek için sınıfça nasıl bir yardımda bulunabilirsiniz?`