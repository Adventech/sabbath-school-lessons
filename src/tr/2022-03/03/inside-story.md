---
title:  'Bölüm: Baba Tarafından Terk edilmek'
date:  15/07/2022
---

_Andrew McChesney Tarafından_

Anne ne zaman Adventist kilisesine gideceğini söylese baba her zaman sinirleniyordu. Her küçük şey onu sinirlendiriyordu. Bir gece, anne bir kilise etkinliğinden eve geç geldiğinde öfkeden patladı.

Ertesi sabah anne, Brezilya’nın Manaus kentinde sekreter olarak çalıştığı diş kliniğine geldi ve artık bir işi olmadığını öğrendi. Klinik kapanmıştı. Eve gidene kadar bunu babasına nasıl söyleyeceğini düşündü. Ama baba evde değildi ve telefonlara cevap vermiyordu. Sonra anne kıyafetlerinin eksik olduğunu fark etti. Evi terk etmişti.

Annesi, oğlu Junior’a tek kelime etmedi. Okul ve oyun kulübüyle meşgul olan çocuk, babasının gittiğini ancak üç gün sonra cep telefonuna bir WhatsApp görüntülü mesajı geldiğinde fark etti. Baba, Adventizm ve onun inancı olan Candomblé’nin aynı çatı altında bir arada yaşayamayacağını söyledi.

Anneye ayrıca bir WhatsApp mesajı geldi. Baba, bir baş rahip olarak kötü ruhlara taptığı Candomblé tapınağına taşındığını söyledi.

Dinimden asla vazgeçmem” dedi. “Bunu kabul etmelisin.”

Anne, Mesih ve Şeytan arasındaki büyük mücadeleyi hiç duymamıştı. Ama endişeliydi ve Alfa Yedinci Gün Adventistleri Topluluğu Kilisesi pastörü Ricardo Coelho ile bir araya geldi. Ağlayarak, eşinin bir Candomblé baş rahibi olarak çalıştığını ve aileyi terk ettiğini söyledi.

Pastör Ricardo anneyi teselli etti ve Kutsal Kitap’ını açarken nazikçe, «Size bir öğüt vereyim,» dedi. 1 Korintliler 7:3›ü okudu: “Erkek karısına, kadın da kocasına hakkını versin.” (Yeni Çeviri). Süleymanın Özdeyişleri 14:1’de şöyle der: “ Bilge kadın evini yapar, Ahmak kadın evini kendi eliyle yıkar.” Anneye bakarak, “Kocan Eduardo’ya iyi bir eş ol ve onun için dua et,” dedi.

Kutsal Kitap ayetleri anneyi cesaretlendirdi ve o daha çok dua etmeye karar verdi.

Haftalar geçti ve annenin parası tükendi. Kutsal Kitap ile güç buldu ve Yeşu 1:9’un vaadi için dua etti: “Korkma, yılma. Çünkü Tanrın RAB gideceğin her yerde seninle birlikte olacak.”

Babasının annesi olan çocuğun babaannesi, ailenin yemeğinin azaldığını öğrendiğinde, oğlunu aradı ve bundan sonra onlara yiyecek vermeye başladı.

Bir gün babaannesi, Junior’un annesine ruhların onu ve Junior’ı tapınağa çağırdığını söyledi. Çift geldiğinde baba kendisinin aracılığıyla alçak, çarpık bir sesle konuşan kötü bir ruh tarafından ele geçirildi. Ruh, Babanın eve dönebileceğini söyledi, ancak Anne ya da Junior ona dinlerini öğretmeye çalışırsa ya da onu kiliseye davet ederse onu öldürmekle tehdit etti.

Baba o gün eve döndü. İki aydır eve gelmemişti. Anne daha çok dua etti.

Onüçüncü Sebt Sununuz, Baba (Eduardo Ferreira dos Santos) ve ailesinin yaşadığı Brezilya’da dördü de dahil olmak üzere Güney Amerika Bölümünde sekiz kilisenin açılmasına yardımcı olacaktır.