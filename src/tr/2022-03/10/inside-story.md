---
title:  'Bölüm : Bir Adın Gücü'
date:  02/09/2022
---

_Andrew McChesney Tarafından_

Baba, Brezilya’nın Manaus kentinde boğazını tutan görünmez eller tarafından uyandırıldı. Onların ellerini kendinden çekmeye çalıştı ama boşunaydı. Sonunda, “Tanrım, lütfen bana yardım et!” dedi. Ama onların elleri daha da ağırlaştı ve daha sıkı sıkmaya başladılar. Tüm umutlar kaybolmuş gibi göründüğünde, yumuşak bir sesin, “İsa’dan yardım etmesini iste. İsa’nın adını söyle” dedi.

Baba, “İsa, kurtar beni!” diye bağırdı. Görünmeyen eller hemen onu bıraktılar. Baba, nefes nefese, ilk kez İsa›nın adının gücünü anladı. Yatakta hâlâ yatarken sevinçle haykırdı: «İsa›nın adıyla kurtuldum! İsa›nın kanıyla ve İsa›nın kendini feda etmesiyle kurtuldum!” O günden itibaren, ne zaman kötü ruhlar onu rahatsız etse, baba İsa’nın adını söyledi.

Vaftiz çalışmaları devam ederken, Baba, Tanrı’nın Candomblé tapınağında uyguladığı ruhçuluğu yasakladığını öğrenince şaşırdı. Yasa’nın Tekrarı 18:9-14’te şunları okudu: “ Aranızda oğlunu ya da kızını ateşte kurban eden, falcı, büyücü, muskacı, medyum, ruh çağıran ya da ölülerin ruhlarına danışan kimse olmasın. Çünkü RAB bunları yapanlardan tiksinir.” (Yeni Çeviri). On Emir’de, “Benden başka tanrın olmayacak” (Çıkış 20:3) kısmını okudu  “Başka ilahlara tapıyordum” diye düşündü. Bölümün devamında, “Kendine yukarıda gökyüzünde, aşağıda yeryüzünde ya da yer altındaki sularda yaşayan herhangi bir canlıya benzer put yapmayacaksın” yazıldığını gördü ve kendi kendine, “Tanrı’nın iğrenç dediği her şeye uydum” dedi. Dördüncü Emir’e geldiğinde - “Şabat Günü’nü kutsal sayarak anımsa” kısmını okudu ve eşine, “Yanlış günü tuttum. Ruhlar bana başka bir günü kutsal sayarak anımsamamı söyledi” dedi.

Vahiy 21:8’de şunları okudu: “Ama korkak, imansız, iğrenç, adam öldüren, fuhuş yapan, büyücü, putperest ve bütün yalancılara gelince, onların yeri, kükürtle yanan ateş gölüdür. İkinci ölüm budur.” Eşinin Sebt Okuluna ilk gittiğinde okuduğu ve kendisini için dua etmeye başlaması için harekete geçirdiği ayetin aynısıydı. Baba ayeti okuyunca ateş gölüne doğru yöneldiğini anladı.

Kutsal Kitap çalışması ölülerin durumuna odaklandığında baba bir dönüm noktasına ulaştı. İnsanların öldükten sonra uyuduklarını ve etrafta uçuşan ruhların olmadığını okudu. “Beden ölüyor ve bu son” dedi eşine şaşkınlıkla. “Yaşam armağanı, Tanrı’ya geri dönen şeydir.” Kötü ruhlar, insanların ruhlarının bedenleri öldükten sonra etrafta dolaştığını öğretmişti ve bu ruhlardan bazıları Candomblé liderlerine eşlik eden kötü ruhlar ordusunun arasındaydı.

Kötü ruhlar babayı öfkelendirmeye devam etti. Ama onlar saldırdıkça, Baba daha çok İsa’nın adını haykırdı. İçinde başkalarını Mesih’e yönlendirme arzusu büyüdü. “İnsanlara karanlığın yolunu öğretmek yerine, aydınlığa yönlendirmek için bilgimi ve kendi deneyimimi kullanmalıyım” diye düşündü.

Onüçüncü Sebt Sununuz, Baba (Eduardo Ferreira dos Santos) ve ailesinin yaşadığı Brezilya’da dördü de dahil olmak üzere Güney Amerika Bölümünde sekiz kilisenin açılmasına yardımcı olacaktır.