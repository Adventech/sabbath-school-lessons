---
title:  Ek Çalışma
date:  02/09/2022
---

“Karşılaştığımız zorluklar, İsa’da gizli olan tevazu ile büyük ölçüde azalabilir. Mesih’in mütevazılığına biz de sahip olursak, her gün karşılaştığımız zorlukların, bize yapılan hakaretlerin ve kötülüklerin üstesinden geliriz. Onlar ruhumuzu artık karartamazlar. İsa’ya inanan bir kişinin asilliğinin en büyük kanıtı, onun kendi iradesine hakim olmasıdır. Yaptığı kötülük ve zalimliklerle dürüstlüğünü yitiren kişi, Tanrı’nın kendisi aracılığıyla göstermek istediği kutsal karakterini yansıtmasına engel olur. Kalbin mütevazılığı, İsa’nın yolundan gidenlere zafer getiren güçtür; bu, onların gökyüzüne olan bağlılıklarının bir simgesidir.”—Ellen G. White, Sevgi Öğretmeni, S. 282, 283.

**Tartışma Soruları**

`1. Alçakgönüllülük, acılar ve sıkıntılar karşısında bizleri nasıl “yüceltir”? Bunu kendimizde başarabilmek açısından alçakgönüllülüğün en önemli özelliğinin ne olduğunu düşünüyorsun?`

`2. Kendi özgün kültüründe, tevazunun ve alçakgönüllülüğün özelliklerine nasıl bakılmaktadır? Bunlara saygı gösterilmekte midir yoksa hor görülmekte midir? Kendi kültüründe bu özellikleri beslemene karşı olacak ne gibi baskılarla karşılaşıyorsun?`

`3. Bugün için tevazu ve alçakgönüllülük örneği olarak gösterilebilecek, yaşayan insanlar var mıdır? Eğer varsa kimlerdir, bu özelliklerini nasıl vurgulamaktadırlar ve onlardan neler öğrenebilirsin?`

`4. Neden tevazu ve alçakgönüllülüğü çoğunlukla zayıflıkla karıştırıyoruz?`

`5. Davut’un Rab’bi nasıl sığınak olarak aradığını gördük. Fakat bu nasıl olmaktadır, bu sığınak nasıl belirginleşmektedir? Diğer bir deyişle inanlı topluluğu olarak sığınma ihtiyacı duyanlara nasıl sığınak olabiliriz? İnanlı topluluğun nasıl bir sığınak sağlıyor? Sığınma ihtiyacı olanlara bir yer sağlayabilmek için nasıl yardımda bulunabilirsin?`