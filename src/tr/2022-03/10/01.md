---
title:  Denenmede Alçakgönüllülük
date:  27/08/2022
---

### Konuyla İlgili Metinler
Çıkış 32:1-14, Mez 62:1-8, Hez 24:15-27, Mat 5:43-48, 1Pe 2:18-25.

> <p>Hatırlama Metni</p>
> “Ne mutlu yumuşak huylu olanlara! Çünkü onlar yeryüzünü miras alacaklar” (Matta 5:5).

Artık yumuşak huylu (mütevazi) sözcüğünü pek duyamıyoruz, İsa’nın Matta kitabında veya Musa hakkında öğrettiği sözler hariç tabii. Bunun nedenini anlamak o kadar da zor değil. Mütevazilik, “her türlü incinmeye karşı sabırla ve gücenmeden katlanma” olarak tarif edilebilir. Neden bu ifadeyi pek duymadığımıza şaşırmamak gerekir; bugünün kültüründe bu özellik pek saygı görmemektedir. Bazen Kutsal Kitap bu sözcüğü, “alçakgönüllülük” olarak tercüme eder. Yine alçakgönüllülük te çoğu kültürde arzu edilen bir özellik olarak görülmez.

Fakat tevazu, her türlü incinmeye karşı sabırla ve gücenmeden katlanma, İsa’nın ve takipçilerinin en güçlü özelliklerinden biridir. Ancak bu kadarla kalmaz: ruhsal tevazu, acılar ve ızdıraplar içindeki birinin elinde çok güçlü bir silah olabilir. Aslında zorlu denenmeler, kalpteki tevazuyu öğrenmenin başlıca ortamlarındandır, zira tevazumuz ve kırık kalbimiz aracılığıyla Tanrı için çok güçlü bir tanık olabiliriz.

_*3 Eylül Sebt Günü’ne hazırlık için bu haftanın dersini çalışın._