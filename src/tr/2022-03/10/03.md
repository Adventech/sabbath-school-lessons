---
title:  Lütuf İçin Arabuluculuk
date:  29/08/2022
---

`Mısır'dan Çıkış 32:1-14’ü okuyun. Burada Musa nasıl bir rol oynamaktadır?`

İnsanlar altın buzağıya tapmaya başladığında, Tanrı artık onların sınırı aştığına karar verdi ve onları yok edeceğini, Musa’yı da büyük bir ulus yapacağını ilan etti. Fakat Tanrı'nın teklifini kabul etmek yerine, Musa Tanrı'nın halkına merhamet göstermesi için yalvardı, Tanrı da bunun üzerine insafa geldi.

Çıkış 32:1-14, iki önemli meseleyi ortaya koyar. Birincisi, Tanrı'nın isyankâr insanları yok etmesi ve Musa’yı kutsaması, onu sınamak içindi. Tanrı, Musa’dan bu aşırı itaatsiz halk için ne kadar merhamet duyduğunu göstermesini istiyordu. Ve Musa sınavı geçti. İsa gibi o da günahkârlar için merhamet dilemişti. Bu da çok önemli bir şeyi ortaya koyar: Bazen Tanrı, tutarsız insanlara karşı ne kadar merhametli olduğumuzu O’na, tüm evrene, ve kendimize gösterebilmemiz için muhalefetle karşılaşmamıza, zorlu denenmeler içinde olmamıza izin verir.

`Musa, Rab’bin İsrail’i yıkıma uğratmaması için nasıl bir sebep gösterdi?`

İkincisi bu pasaj, muhalefetin ve itaatsizliğin merhametin açığa çıkması açısından bir çağrı olduğunu göstermektedir. Merhamet, insanlar ona en az derecede layık olduğunda gereklidir. Fakat ona en az derecede layık oldukları zaman, en az derecede kendilerini bağışladıkları andır. Ancak Musa’nın kız kardeşi Miryam onu eleştirdiğinde, Rab’be onu cüzam hastalığından kurtarması için yalvarmıştı (Say 12). Tanrı Korah’a ve onun yoldaşlarına kızdığında ve onları yok etmekle tehdit ettiğinde Musa yüzüstü yere kapanmış ve yaşamaları için yalvarmıştı. Ertesi gün İsrail, isyankârların ölümü için Musa’ya karşı yakındığında ve Tanrı onları yine ölümle tehdit ettiğinde, Musa yine yüzüstü kapanmış ve hemen Harun’dan onlar için kefaret ödemesini ısrar etmişti (Say 16). Bu zorlu denenmeler arasında Musa, kendi alçakgönüllülüğüyle, kendi özverisiyle onu kesinlikle hak etmeyenlerin yararına merhamet dilenmişti.

`Çevrene bak ve merhameti çok az hak edenleri göz önüne getir. Tevazun ve alçakgönüllülüğünle bu insanlara Tanrı'nın merhametini nasıl açıklayabilirsin?`