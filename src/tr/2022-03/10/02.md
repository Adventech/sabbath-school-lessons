---
title:  Kırılan Ekmek ve Dökülen Şarap
date:  28/08/2022
---

`Oswald Chambers, bizim başkaları için “kırılan ekmek ve dökülen şarap olmamız” gerektiğini söylemişti. Bu ifadeyle ne anlatmak istiyor?`

Kutsal Kitap boyunca, başkalarına hizmet ederken “kırılan” insanların örnekleri yer alır. Musa, halkını Vaat edilen Ülke’ye götürürken, sonu gelmez dedikodular ve eleştiriler dalgasına katlanmak zorunda kalmıştı. Yusuf, Mısır’daki hizmetine başlamadan önce, ihanet ve hapsedilmeyi de kapsayan zorlu bir yolculuk yapmak zorunda kalmıştı. Her iki durumda da Tanrı, sadece kendileri için değil, başkalarının da iyiliği için onların yaşamlarının, lütfunun ve himayesinin seyirliği olmasına izin vermiştir. Tanrı aynı şekilde bizleri de kullanabilir. Böyle durumlarda kızgınlık veya küskünlük hissetmek çok kolaydır. Fakat dün de belirttiğimiz gibi, tevazu “sabırla ve küsmeden” katlanmayı gerektiren, Tanrı tarafından verilmiş bir yetenektir.

`Hezekiel 24:15-27’yi okuyun. Burada neler olmaktadır? Hezekiel neden böyle zorlu bir denenmeye bulaştırılmıştır?`

24. ayette Tanrı şöyle söylüyor, “Hezekiel sizin için bir belirti olacak; o ne yaptıysa, siz de aynısını yapacaksınız. Bunlar olunca, benim Egemen RAB olduğumu anlayacaksınız”. Hezekiel’in örneğiyle, Hezekiel’in yaşamının sembolize ettiği peygamberliğin gerçekleşmesi yoluyla, İsrail halkı Tanrı hakkındaki gerçeği, Egemen Rab’bin kim olduğunu anlayacaklardı. Fakat bunu sadece onlar için Tanrı'nın ellerinde kırılan Hezekiel’den dolayı göreceklerdi. Kim bilir kaç kişi bizler kırıldığımız için “Egemen Rab’bi” görme şansına sahip olabilecek?

`Er ya da geç yaşam bizleri bir şekilde kıracaktır. Tecrübene göre bu kırılmayla neler oldu? Ne gibi dersler aldın? Kırılan ruhun, Rab tarafından başkalarına yardım edebilmek için nasıl kullanılabilir?`