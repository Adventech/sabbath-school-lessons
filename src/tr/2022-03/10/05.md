---
title:  Kapalı Bir Ağız
date:  31/08/2022
---

Zorlu denenmelerde mütevazi olmanın en güçlü örneği İsa’dan gelmektedir. “Benden öğrenin. Çünkü ben yumuşak huylu, alçakgönüllüyüm” (Mat 11:29), dediğinde, belki de bizim bunu hiç hayal bile edemeyeceğimizi kastetmişti.

`1.Petrus 2:18-25’i okuyun. Petrus, kölelere bazı şaşırtıcı öğütler vermektedir. İsa’nın adaletsizliğe ve işkencelere nasıl yanıt verdiğini tarif etmekte ve onlara İsa hakkında şunları söylemektedir, “izinden gidesiniz diye uğrunuza acı çekerek size örnek oldu” (1Pe 2:21). Burada Petrus tarafından vurgulanan İsa’nın örneğinden, zorlu denenmeler içinde bile tevazu ve alçakgönüllülüğü elden bırakmamak adına ne gibi prensipler edinebilirsiniz?`

Başkasına adaletsizce davranan birine bakmak korkunçtur. Ve böyle bir davranış bize karşı uygulandığında sonuç çok daha acı verici olur. Çünkü normal olarak adalet konusunda çok güçlü hislere sahibiz, adaletsizlik meydana geldiğinde içgüdülerimiz neyin adil, neyin öfkelendirici olduğuna inanmamız konusunda doğru olanı seçmeye uğraşır.

Bu şekilde yaşamak kolay değildir. Herhalde şu kritik gerçeği—adaletsiz olan tüm durumlarda göklerdeki Babamız’ın kontrolü elinde tuttuğunu ve istemi doğrultusunda bizim yararımıza çalışacağını—benimsemedikçe mümkün de olamaz. Bu ayrıca tıpkı İsa gibi her zaman adaletsizlikten kurtulamayacağımız olasılığına açık olmamız anlamına da gelir. Fakat her zaman hatırımızda tutmamız gereken şey, göklerdeki Babamız’ın halâ bizlerle birlikte olduğu ve bizim için çalıştığıdır.

İsa’nın yaşamından örneklenmiş Petrus’un tavsiyesi şaşırtıcıdır, çünkü adil olmayan acılar karşısında suskun kalmak, “insanları doğru yola getirmekten” ziyade, Tanrı'nın onurlandırılmasına yönelik büyük bir tanıklıktır. Kayafa ve Pilatus tarafından sorgulandığında, durumu düzeltmek ve kendini haklı çıkarmak için İsa çok şey söyleyebilirdi, ama yapmadı. Suskunluğu O’nun alçakgönüllüğünün bir kanıtıydı.

`Sana adaletsiz bir şekilde davranıldığı durumlarda nasıl karşılık veriyorsun? Bugün için bu prensiplerden bazılarına bakarak, kendi yaşamına nasıl daha iyi tatbik edebilirsin?`