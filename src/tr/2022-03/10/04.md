---
title:  Bizi İncitenleri Sevmek
date:  30/08/2022
---

Birisi şöyle demişti: “O zaman düşmanlarımızı sevmek demek, incinin içinde bulunduğu çamuru değil, bilakis çamurun içinde yatan inciyi sevmek demektir… Tanrı tabiatımızda sevilebilir olduğumuz için bizleri sevmez. Fakat O bizleri sevdiği için, bizler sevilebilir hale geliriz.”

`“Düşmanlarına” baktığında normal olarak ne görüyorsun—inciyi mi çamuru mu?`

`Matta 5:43-48’i okuyun. İsa, düşmanlarımıza sevgi göstermemizi ve onlar için dua etmemizi buyurmuştur. İsa, düşmanlarımızı neden sevmemiz gerektiğini anlamamıza yardımcı olmak açısından tabiattan ne gibi örnek vermiştir? Bunu öğretmesinin amacı nedir?`

45. ayette İsa, bizleri incitenlere, bizlere en zorlu denenmeleri yaşatanlara nasıl davranmamız gerektiğini göstermek açısından, göklerdeki Baba’sının örneğini kullanmıştır. İsa bereket yağmurlarını hem doğruların hem eğrilerin üzerine yağdıranın Baba’sı olduğunu söylüyor; eğer Tanrı eğrilerin bile üzerine yağmur yağdırıyorsa, bizler onlara nasıl davranmalıyız?

İsa, bu mümkün olsa bile, bizlere sorun yaratan herkese karşı, her zaman sıcak ve candan bir duygusallık içinde olmamızı kastetmiyor. Aslında düşmanlarımızı sevmek demek, onlara duygusal olarak yaklaşmamız anlamına gelmez, bilakis onlar için kaygılandığımızı ve onları önemsediğimizi gösteren belirgin eylemleri içerir.

İsa bu pasajı, sık sık tartışma konusu olan bir ayetle kapatmıştı: “Bu nedenle, göksel Babanız yetkin olduğu gibi, siz de yetkin olun” (48. ayet). Fakat bağlam içinde anlamı çok açıktır: Tanrı gibi yetkin olmak isteyenler, Tanrı'nın gösterdiği gibi düşmanlarına da sevgi göstermek zorundadırlar. Tanrı'nın gözünde yetkin olmak, karşıt olanı da sevmek demektir; ve bunu başarabilmek, sadece Tanrı’nın verebileceği alçakgönüllülüğü almakla mümkündür.

`Tevazu hakkındaki tarifimizi (“her türlü incinmeye karşı sabırla ve gücenmeden katlanma”) göz önünde tutarak, “düşmanlarına” karşı olan davranışlarında doğru davranışları göstermene yardımcı olması açısından Tanrı'nın da sana aynı alçakgönüllülüğü vermesi için, ne tür değişiklikler yapman gerektiğinin bir listesini yap.`