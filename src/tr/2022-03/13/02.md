---
title:  Eski Günler
date:  18/09/2022
---

Kutsal Yazı bizlere İsa’nın ilk yılları hakkında çok az bilgi verir. Ancak birkaç ayet o zamanki durum ve Kurtarıcı’nın geldiği dünya hakkında bazı şeyler söyler.

`Luka 2:7, 22-24 (ayrıca bkz. Lev. 12:6-8) ve Matta 2:1-18’i okuyun. Bu ayetlerde, başlangıçta İsa’nın yaşamı hakkında ne gibi işaretler görmekteyiz?`

Tabii ki İsa, gençlik çağlarından beri yoksulluk içinde olan ve kendisini öldürmek isteyenlerin hedefi olan ilk kişi değildi. Ancak burada, Mesih’in daha en başından beri acı çekmesinin eşsizliğini anlamamıza yardımcı olacak başka unsurlar da vardır?

`Yu 1:46’yı okuyun. Genç İsa’nın karşılaştığı acıları anlamamız için burada ne gibi unsurlar bulunmaktadır?`

Düşüşten önceki Adem ve Havva’nın durumu hariç, dünya üzerinde günahsız olarak yaşamış tek insan İsa idi. Tüm saflığı ve günahsızlığıyla, günah dünyasına batmıştı. Kim bilir çocuk olarak bile, O’nun saf ruhunun sürekli günahla ilişki içinde olması, O’na ne tür bir eziyet veriyor olmalıydı. Günahtan dolayı katılaşmış olsak bile, antipatik bulduğumuz günah ve kötülüklerde çoğunlukla kendimizi geri çekeriz. Ruhu o kadar saf olan, günahla hiç lekelenmemiş Mesih için durumun ne kadar acıklı olduğunu hayal edin. Bu manada kendisi ve çevresindeki diğer kişiler arasındaki keskin zıtlığı düşünün. Bu, O’nun için son derece acı verici olmalıydı.

`Kendine şunu sor, “Çevremizde mevcut olan günahlara karşı ne kadar duyarlıyım?” Eğer ona karşı kalbin katılaşmışsa, belki de okuduğun, seyrettiğin ve hatta yaptığın şeylerden dolayıdır. Bunun üzerinde düşün.`