---
title:  Ek Çalışma
date:  23/09/2022
---

“İsa, üç kez bu duayı etti; tam üç kez içindeki insanlığı şerefli kurbanlığından dolayı korkutuldu. Fakat şimdi insanlık soyunun tarihi dünyanın Kurtarıcısı’nın gözlerinin önüne gelir. Kendine güvenerek yasayı çiğneyenlerin yok olacağını görür. İnsanlığın çaresizliğini ve günahın gücünü görür. Yok olmaya doğru giden bir dünyanın kederi ve yası gözlerinin önüne gelir. Dünyanın yaklaşan kaderini görür ve kararını verir. Kendisi için her ne pahasına olursa olsun insanlığı kurtaracaktır. Yok olmak üzere olan milyonlarca kişinin, onun aracılığıyla sonsuz yaşama kavuşacağı kanlı vaftizi kabul eder. O, bir tek kayıp koyunu, yasayı çiğneyerek kaybolmuş olan dünyayı kurtarmak için mutluluk, dürüstlük ve görkemle dolu olan göksel saraylardan vazgeçmiştir. Hizmetinden asla dönmeyecektir. Günahkar bir soyun kefili olacaktır. Duasında Tanrı’nın isteğine olan bağlılığını açıkça ifade eder: “Eğer ben içmeden bu kasenin uzaklaştırılması mümkün değilse, senin istediğin olsun.”—Ellen G. White, Sevgi Öğretmeni, S. 682,683.

**Tartışma Soruları**

`1. Tanrı'nın bizzat Mesih şahsiyetinde, hepimizden daha çok acılar yaşadığını bilmek, kendi acılarımızla baş etmemizde nasıl yardımcı olmaktadır? Mesih’in bizin yararımıza acılar çekmesi ne anlama gelmektedir? Bu şaşırtıcı gerçekten nasıl bir teselli çıkartabiliriz? Yanıtın hakkında düşünürken, Ellen White’ın şu ifadesini aklında tut: “Günahın neticesi olan tüm acılar, Rab’bin günahsız Oğlu’nun kucağına döküldü.”—Ellen G. White, Selected Messages, 3. kitap, S. 129.`

`2. Sınıfça, bu haftaki dersimizde gördüğümüz Mesih’in acılarını gözden geçirin. Mesih’in karşılaştığı acı dolu denenmeler nelerdi? Ne şekilde seninkilere benziyor; seninkilerden farkı ne? O’nun bu mücadeleyi ele alış biçiminden, kendi zorlu denenmelerimiz içinde olan bizler neler öğrenebiliriz?`

`3. Kutsal Kitap’ta en sevdiğin vaatler, acı ve ızdırap içindeyken bile tutunabileceğin vaatler nelerdir? Bunları yaz, kendin için talep et ve sınıfta diğerleriyle paylaş.`

`3. Bu çeyrek yıldaki çalışmamızdan elde ettiğin ana fikri ortaya koyan bir özet paragraf yaz. Senin için hangi sorular çözümlendi? Hangi meseleler henüz daha yanıtlanmadı? Halâ kafamızı karıştıran ve bizleri zora sokan şeyler için birbirimizin çalışmalarına nasıl yardımcı olabiliriz?`