---
title:  İsa Getsemani’de
date:  20/09/2022
---

> <p></p>
> “Onlara, ‘Ölesiye kederliyim’ dedi. ‘Burada kalın, uyanık durun’” (Mar 14:34).

Burada dünya üzerinde 33 yıl boyunca çektiği acılar, çarmıha gitmeden önceki son saatlerde karşılaşmaya başladığı acıyla kıyaslanamaz bile. Dünyanın kuruluşundan beri (Ef 1:1-4; 2Ti 1:8, 9; Titus 1:1, 2), dünyanın günahlarına sunulması için İsa’nın kurbanlığı planlanmıştı ve şimdi her şey gerçekleşiyordu.

`Şu ayetler, İsa’nın Getsemani bahçesindeki acıları hakkında ne söylüyor? Mat 26:39, Mar 14:33-36, Luka 22:41-44.`

“Kendisini görebilecekleri ve duyabilecekleri kadar ilerledi ve yüz üstü yere kapanıp dua etmeye başladı. Günah yüzünden Babasından uzaklaştığını hissediyordu. Uçurum öylesine derin ve karanlıktı ki, onun önünde adeta ruhu ürperdi. Bu acıdan kurtulmak için ilahi gücünü kullanamayacaktı. İnsan özdeşliğinde, insanların günahlarının sebep olduğu acıya katlanacak ve Tanrı’nın günaha duyduğu öfkeye katlanacaktı.

“İsa’nın şu anki konumu, daha öncekinden çok farklıydı. Yüreğindeki büyük acı, Zekarya peygamberin şu sözleriyle en açık bir şekilde ifade edilebilir: “‘uyan, ey kılıç! Çobanıma, yakınıma karşı harekete geç’ diyor her şeye egemen Rab.’” İsa, günahkar insanlığın yerine şu anda kapsamlı bir şekilde anladığı ilahi yargının hükmü altında acı çekiyordu. İsa, o zamana dek sürekli başkalarını korumak için elçilik etmişti; fakat şimdi kendisi bir koruyucuya sahip olmayı istiyordu.”—Ellen G. White, Sevgi Öğretmeni, S. 678.

`Getsemani’de İsa’ya olanlar konusunda derin bir şekilde düşün. Dünyanın günahları O’nun üzerine düşmeye başlamıştı. Bunun ne gibi bir şey olacağını hayal etmeye çalış. Şimdiye kadar hiçbir insan varlığı böyle bir şey yapmaya çağrılmamıştı. Bu durum, Tanrı'nın bizlere karşı sevgisi konusunda ne anlatıyor? Buradan kendin için nasıl bir umut çıkarabilirsin?`