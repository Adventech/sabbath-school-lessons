---
title:  Acı Çeken Tanrı
date:  22/09/2022
---

Belki şu duruma alışığız: Burada, bu dünyada olduğumuz sürece acı çekmek zorundayız. Düşmüş yaratıklar olarak bu bizim kaderimiz. Kutsal Kitap’ta hiçbir ayet bizlere farklı bir şey vaat etmiyor. Tam aksine…

`Şu ayetler, şu anki başlığımız hakkında ne söylüyorlar? Elç 14:22, Flp 1:29,2Ti 3:12.`

Yine de acılarımız arasında iki şeyi akıldan çıkarmamalıyız.

Birincisi, Rab’bimiz Mesih, hepimizin dayanabileceğinden daha ağır acılar çekti. Çarmıhta “hastalıklarımızı o üstlendi, acılarımızı yüklendi” (Yşa 53:4); birey olarak bildiğimiz tek şey, O’nun hepimiz için toplu olarak acı çektiğidir. Günahsız Olan, “bizler için günah sunusu” oldu (2Ko 5:21), günahkâr yaratıklar olarak hayal bile edemeyeceğimiz tarzda acılara mahkum edildi.

Fakat ikinci olarak, bizler acı çekerken Mesih’in acılarının neticelerini, yani Mesih’in bizler için yaptığına dair bizlere ne vaat edildiğini hatırlamalıyız.

`Yu 10:28, Romalılar 6:23, Titus 1:2, ve 1Yu 2:25’i okuyun. Bizlere ne vaat edilmiştir?`

Buradaki acılarımız ne olursa olsun, İsa’ya şükürler olsun, günahlarımız için cezayı kendi üzerine almasına şükürler olsun, müjdenin büyük hükmüne şükürler olsun,—ki imanla şu an mükemmel bir biçimde İsa’nın huzurunda durabiliriz—sonsuz yaşam vaadine sahibiz. Mesih’in yaptıklarından dolayı vaade sahibiz, çünkü O’nun mükemmel yaşamındaki ve mükemmel kurbanlığındaki doluluğu ve bütünlüğünden dolayı, bu dünyadaki acıyla dolu mevcudiyetimiz, düş kırıklığımız, ve kayboluşumuz bizleri bekleyen sonsuzlukla, günahlardan, acıdan ve ölümden arınmış yeni bir gökte ve yeni bir yeryüzündeki sonsuzlukla kıyaslandığında artık o kadar ani ve şiddetli acılara maruz değildir. Bütün bunlar, Mesih’ten ve giriştiği zorlu denenmeden dolayı, çok yakında gelecek olan bir zamanda bizlere, yani “canını feda ettiği için gördükleriyle hoşnut olacağı” (Yşa 53:11) insanlara vaat edilmiştir.