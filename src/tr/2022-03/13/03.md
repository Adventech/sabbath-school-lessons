---
title:  İnsanlar Tarafından Hor Görülmek ve Reddedilmek
date:  19/09/2022
---

`İsa’nın ilahîliğini, tüm dünyanın günahları için kendini kurban etmeye gelen gökyüzünün ve yeryüzünün Yaratıcısı olduğunu hep göz önünde tutarak şu ayetleri okuyun (Mat 12:22-24; Luka 4:21-30; Yu 8:58, 59). Bu ayetler İsa’nın bu dünyada karşılaştığı acıları anlamamıza nasıl yardımcı olmaktadır?`

İster liderler, isterse sıradan insanlar tarafından olsun, İsa’nın yaşamı, eylemleri ve öğretileri sürekli yanlış anlaşılmış, kurtarmaya geldiği insanların O’nu reddetmesine ve nefret etmesine yol açmıştır. Bu, bir anlamda, yardıma ihtiyacı olduğunda dik başlı çocuğu için her şeyini vermeye razı olan bir ailenin durumuna benzer, anne ve baba çocuk için her şeyini adıyorken, çocuk ailesini hiçe saymakta, belki de çocuğu mutlak yıkımdan kurtaracak tek çare olmalarına rağmen, onları küçümsemeye ve reddetmeye başvurmaktadır. İşte İsa’nın yeryüzünde karşılaştığı şey budur. O’nun için ne kadar acı verici olmalı.

`Mat 23:37’yi okuyun. Bizlere, İsa’nın reddedilme hakkında hissettikleri konusunda ne söylemektedir? Okurken kendine şunu da sor, “Kendisini kötü hissetti mi [reddedildiğimizde çoğumuzun yaptığı gibi], yoksa başka bir şey mi hissetti?” Başka bir neden varsa ne olabilir?`

Hepimiz reddedilme acısını yaşamışızdır, ve belki de acılarımız, fedakârlık açısından Mesih’inkine benzeyebilir: Reddedildiğimiz için değil, seni reddeden kişi için reddetmenin ne anlama geldiğinden dolayı acı çekmişizdir (belki Mesih’teki kurtuluşu kabul etmeyi reddeden birine olan kaygından). Aslında bir taraftan onları kurtarmak adına ne ile karşılaşacağının tam olarak farkında olurken, aynı zamanda onların reddedişlerinin neticelerinden de tam olarak haberdar olan İsa’nın ne hissetmiş olabileceğini hayal et. “Mesih, kendi masumiyetinden dolayı Şeytan’ın saldırılarını şiddetli bir şekilde hissetti.”—Ellen G. White, Selected Messages, 3. kitap, S. 129.

`Reddedilme acısı ile daha iyi baş edebilmene yardımcı olması için Mesih’ten ne öğrenebilirsin? O’nun örneği sana neyi gösterir? Bunu kendi yaşamında nasıl tatbik edebilirsin?`