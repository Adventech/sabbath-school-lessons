---
title:  Çarmıha Gerilen Tanrı
date:  21/09/2022
---

Çarmıhta ölüm, Romalıların insanlara uyguladığı en sert cezalandırma yöntemlerinden biriydi. En kötü ölüm biçimi olarak görülürdü. Bu nedenle bu şekilde öldürülmek bir insan için ne kadar korkunçsa, Rab’bin Oğlu için de öyleydi! Hep hatırlamamız gereken şey, İsa’nın tıpkı bizler gibi insan bedeninde dünyaya gelişidir. Tekmelenmeler, kırbaçlamalar, ellerine ve ayaklarına çakılan çiviler, çarmıhtaki bedeninin ağırlığından dolayı yaralarından akan kanlar, ve çektiği her türlü fiziksel acı dayanılmaz derecede olmalıydı. Bu çok acımasızdı, en kötü suçlu için bile; o halde tamamen masum olan İsa’nın böyle bir kaderle yüzleşmesi ne kadar adaletsiz.

Fakat bildiğimiz gibi, Mesih’in fiziksel acıları, gerçekte olanlarla kıyaslanırsa çok yumuşak kalır. Bu masum bir insanı öldürmekten çok daha fazladır.

**İsa’nın ölümünü kuşatan hangi olaylar, o anı yaşayan çoğu insanın anladığından çok farklı şeylerin meydana geldiğini göstermektedir? Bu ayetlerin her birinde, burada olanları açıklamaya yardımcı olacak ne gibi işaretler bulabiliriz?**

`Mat 27:45`

`Mat 27:51, 52`

`Mar 15:38`

Açıkçası burada ne kadar adaletsiz olsa da masum birinin öldürülmesinden çok daha fazla şeyler meydana gelmektedir. Kutsal Yazı’ya göre Tanrı'nın günah’a olan öfkesi, bizim günahlarımız İsa’nın üzerine dökülmüştür. Çarmıhtaki İsa, sadece günahkâr insanlığın adil olmayan öfkesinin acısını değil, aynı zamanda günah karşısında adil Tanrı'nın adil kızgınlığını da üzerine çekmek zorunda kalmıştır. Bundan başka İsa, insan varlığının o güne kadar hiç bilmediği veya yaşamadığı acıların daha derinini, daha karanlığını ve daha acı vericisini yaşadı.

`Karşılaştığın acılarla mücadele ederken, Mesih’in çarmıhta çektiği acı gerçeğinden ne gibi bir umut ve teselli çıkarabilirsin?`