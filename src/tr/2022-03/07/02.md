---
title:  Büyük Resim
date:  07/08/2022
---

İncindiğimizde, sadece bizlere ne olduğu önem taşır. Fakat burada sadece “ben” den daha geniş bir resim vardır (bkz. Vah 12:7, Rom 8:22).

`Habakkuk 1:1-4’ü okuyun. Habakkuk nasıl bir durum ile karşılaşıyor?`

Tanrı'dan şunu bekleyebilirsiniz, “Bu gerçekten çok kötü Habakkuk; geleyim de hemen sana yardım edeyim.” Fakat Rab’bin yanıtı bunun tam tersidir. Habakkuk’a işlerin daha da kötüye gideceğini söyler. Habakkuk 1:5-11’i okuyun.

İsrail Asurlular tarafından esir edilmiştir, fakat Rab daha kötüsünün geleceğini vaat etmektedir: Babilliler şimdi Yahuda halkını sürgüne gönderecektir. Habakkuk 12-17. ayetlerde yeniden ağlar ve Tanrı'nın ne söyleyeceğini bekler.

`Habakkuk 2:2, 3’te Tanrı'nın Babil’in yıkımı hakkında verdiği vaat nasıl bir umut getirir?`

Habakkuk 2, Babil’in yıkımı ile ilgili Tanrı'nın vaadini içerir. İbraniler 10:37, Habakkuk 2:3’den alıntı yaparak, bu vaadin geleceğe uyarlamasını ima eder. Babil’in yıkım vaadinin güvencesiyle, bizler “Büyük Babil’in” yıkım güvencesine de sahip oluruz (Vah 18:2).

Habakkuk, çevresindeki büyük kötülük ile, Tanrı'nın daha kötüsünün geleceğini veren vaadi arasında sıkışıp kalmıştı. Ancak kurtuluş tarihinde bulunduğumuz yer tam olarak budur. Büyük kötülükler çevremizde dolaşıyor, fakat Kutsal Kitap bundan daha da kötüsünün geleceğini önbildiriyor. Habakkuk’un sağ kalmasının anahtarı, ona resmin bütününün gösterilmesinde yatmaktadır. Bu nedenle Habakkuk 3. bölümde Tanrı'nın gelecekte neler yapacağını bildiği için inanılmaz bir övgü duası yapar.

`Habakkuk 3:16-19’u okuyun. Habakkuk umuduna gerekçe olarak nasıl bir saptama yapar? Son kehanet olaylarının gerçekleşmesini beklerken, Tanrı'nın halkının umudu nedir? Bu umudu nasıl kendininmiş gibi benimseyebilirsin?`