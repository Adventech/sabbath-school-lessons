---
title:  Babamız’ın Varlığı
date:  09/08/2022
---

> <p></p>
> “Çünkü sağ elinden tutan, ‘Korkma, sana yardım edeceğim diyen Tanrın RAB benim” (Yşa 41:13).

Biri şöyle demişti, “Tanrı uzak gözüktüğünde, uzaklaşan hangisi?” Problemler ortaya çıktığında, Tanrı’nın bizi terk ettiğini sanırız. Gerçekte O hiçbir yere gitmemiştir.

Sürgünde yaşayan Yahudiler’e Tanrı'nın varlığı çok uzakta görünmüştü. Fakat Tanrı gelecekteki kurtuluşlarını Yeşaya aracılığıyla müjdeledi. Kudüs’e gerçekten dönmeleri gelecekte çok uzun yıllar sonra olsa da, Tanrı halkından uzaklaşmadığını ve umut etmeleri için birçok nedenleri olduğunu bilmelerini istiyordu.

`Yeşaya 41:8-14’ü okuyun. Gelecekteki kurtuluşlarını hevesle bekleyen insanların umutlarına yönelik nasıl bir nedenleri olabilir? Dünya üzerindeki sürgünümüzün sona ermesini bekleyen bizler için bu vaat nasıl yardımcı olabilir?`

Bu ayetlerdeki en güçlü betimlerden biri de 13. ayette bulunmaktadır. Evrenin yüce Tanrı’sı halkının korkmamasını söylüyor, çünkü “seni sağ elinden tutan” O’dur. Tanrı'nın dünya üzerindeki olayları büyük tahtından milyarlarca ışık yılı uzaktan yönettiğini hayal etmek çok zor. Fakat bununla birlikte çok sevdiği halkının elinden tutacak kadar yakınlaştığını fark etmek bundan daha farklı bir resim.

Bizler meşgulken, Tanrı'nın bizlere çok yakın olduğunu hatırlamak güç olabilir. Fakat O’nun İmanuel, yani “Tanrı bizimle” olduğunu hatırladığımızda durum farklılaşır. Tanrı'nın varlığı bizlerle olunca O’nun amaçları, vaatleri ve değiştirici gücü de bizimle birliktedir.

`Birkaç gün içinde bir deney yap. Mümkün olan her an evrenin Tanrı’sının sana elini verecek kadar yakın olduğunu ve sana kişisel olarak yardım etmeyi vaat ettiğini hatırlamaya çalış. Bunun yaşam tarzını nasıl değiştirdiğini kaydet. Bu deneyini Sebt günü sınıfta tartışmak için hazırlan.`