---
title:  Babamız Kim?
date:  08/08/2022
---

Oswald Chambers şöyle yazmıştı, “Hiç Tanrı'ya ne yapacağını sordun mu? Sana hiçbir zaman söylemez. Tanrı sana ne yapacağını söylemez; O sana Kim olduğunu açıklar.”—My Utmost for His Highest (Uhrichsville, Ohio: Barbour & Company, Inc., 1963), Ocak 2.

`Chambers burada ne demek istiyor?`

Bildiğimiz gibi Eyüp kitabı, Eyüp’ün büyük kişisel trajedisi ile başlamaktadır. Yaşamında, karısı hariç her şeyini kaybeder ve karısı ona “Tanrı’ya söv de öl bari!” (Eyüp 2:9) tavsiyesinde bulunur. Bunu, arkadaşlarının bütün bunların nedenini araştırmak için yaptıkları tartışmalar takip eder. Tüm bu tartışmalar boyunca Tanrı sessizliğini korur.

Sonra Eyüp 38’de birden Tanrı ortaya çıkar ve konuşur: “Bilgisizce sözlerle tasarımı karartan bu adam kim?” (2. ayet). Sonra hiç ara vermeden Tanrı Eyüp’e ardı ardına 60 adet soru sordu. Kutsal Kitap’ını açarak Eyüp 38 ve 39’u oku.

Son sorudan sonra Eyüp şöyle karşılık verdi, “Bak, ben değersiz biriyim, Sana nasıl yanıt verebilirim? Ağzımı elimle kapıyorum. Bir kez konuştum, yanıt almadım, ikinci kez konuşamam artık” (Eyüp 40:4, 5). Fakat Tanrı daha sözünü bitirmemişti. Sonra tekrar başlar ve ardı ardına diğer “büyük” sorularını sıralar.

`Eyüp 42:1-6’da Eyüp’ün son yanıtını okuyun. Tanrı Eyüp’e ne anlatmaya çalışıyordu ve bunun onun üzerindeki etkisi ne oldu?`

Tanrı Eyüp’ün arkadaşlarının hiçbir “neden” sorusunu yanıtlamadı. Fakat Tanrı şaşırtıcı yaratılış işi aracılığıyla açıklanan eşsiz yüceliğinin resmini çizer. Bundan sonra artık Eyüp’ün başka bir yanıta ihtiyacı kalmamıştır. Açıklama ihtiyacı, Tanrı'nın muhteşemliğinin karşı konulmaz resmi altında kararmıştır.

Bu öykü etkileyici bir paradoksu göstermektedir. Umut ve cesaret, çok az bildiğimiz bir gerçekten kaynaklanır. İçgüdüsel olarak her şeyi bilmekten rahatlık duymaya çalışırız ve bilemediğimizde de düş kırıklığına uğrarız. Fakat bazen Tanrı bizim cahilliğimizi aydınlatır, böylelikle bizler insanî umudun sadece kendimizden çok daha büyük bir Varlık’ta güvence bulduğunu fark ederiz.

`Şu an hiç anlayamadığın şeyler oluyor mu? O zaman Tanrı'nın karakterine odaklan. Böyle davranmak, şu an için anlaşılmaz olan şeyleri anlamada sebat etmen açısından sana nasıl umut verir?`