---
title:  Umut Aracılığıyla Sağ Kalmak
date:  27/07/2022
---

> <p></p>
> “Dayanabileceğimizden çok ağır bir yük altındaydık. Öyle ki, yaşamaktan bile umudumuzu kesmiştik. Ölüme mahkûm olduğumuzu içimizde hissettik. Ama bu, kendimize değil, ölüleri dirilten Tanrı’ya güvenmemiz için oldu” (2Ko 1:8, 9).

Tanrı’nın seçtiği bir elçi olan Pavlus, birçok insandan daha fazla dayandı. Ama Pavlus yılmadı. Aksine Rab’be yaptığı övgülerle daha da gelişti. 2.Korintliler 11:23-29’da onun bu cefalarının listesini okuyun. Şimdi de 2.Korintliler 1:3-11’i okuyun.

`4. ayette, Pavlus Tanrı'nın merhametini ve tesellisini almak için gerekli nedeni şöyle vurguluyor, “Kendisinden aldığımız teselliyle her türlü sıkıntıda olanları teselli edebilmemiz için bizi bütün sıkıntılarımızda teselli ediyor”. Acı çekmemiz, başkalarına olan hizmetimize nasıl bir katkıda bulunabilir? Bu olanak için nasıl daha uyanık olabiliriz?`

Tanrı bizlerden acı çeken insanlara hizmet etmemizi istemektedir. Bu demektir ki, Tanrı aynı acıları önce bizlerin de yaşamasına izin verir. Sonra da bizler teoride değil, Tanrı'nın merhameti ve tesellisine ilişkin kendi tecrübelerimize dayanarak başkalarına cesaret verebiliriz. İşte İsa’nın yaşamındaki prensip budur (bkz. İbr 4:15).

Pavlus’un bu cefaları çok canlı bir şekilde açıklaması bizleri üzüntüye boğmak için değildir. Bunlar, derinlerde olsak bile, Baba’nın merhametini ve tesellisini getirmek için araya gireceğini bilmemiz için açıklanmışlardır. Yaşamlarımız için umutsuzluğa düşebilir, hatta öldürülebiliriz, fakat korkmayalım, Tanrı kendisine inanmamızı öğretiyor. O’na güvenebiliriz, zira Tanrı’mız “ölüleri diriltir” (2Ko 1:9).

Pavlus, gözlerini müjdeyi ilan etmeye diktiğinde, gelecekte Allah’ın kendisini kurtaracağını biliyordu. Pavlus’un kararlı bir şekilde duruş kabiliyeti, 2.Korintliler 1:10, 11’de belirttiği gibi üç şey tarafından destekleniyordu. Birincisi, Tanrı’nın kanıtlanmış yol haritası: “Tanrı bizi böylesine büyük bir ölüm tehlikesinden kurtardı; daha da kurtaracaktır.” (10. ayet). İkincisi, Pavlus’un kararını bizzat Tanrı üzerinde yoğunlaştırması: “Umudumuzu O’na bağladık… bizi yine kurtaracaktır (10. ayet). Üçüncüsü, kutsalların sürekli şefaati: “Siz de dualarınızla bize yardım ettikçe” (10. ayet).

`Bu mücadeleler arasında kendine acıma tuzağına düşmemende Pavlus’tan sana yardımcı olacak ne gibi şeyler öğrenebilirsin?`