---
title:  Aşırı Sıcak
date:  28/07/2022
---

Bu çeyrek yılda şu ana kadar öğrendiklerimiz içinde, Tanrı'nın yaşamlarımıza saflık ve Mesih benzerliği getirmesi konusunda bir çok zorlu denenme örnekleri gördük. Ancak bazıları bu örnekleri görüp, Tanrı'yı acımasız ve çok şey isteyen bir patronmuş gibi algılayabilir. Tabii ki bazıları şöyle diyebilir, “Tanrı'nın bizim için iyi şeyler istediğini biliyoruz, fakat bu örnekler daha çok ihtimam ve sevgiyi göstermiyorlar. Aksine, Tanrı daha çok zorba biri gibi görünüyor. O, bizleri bir hayli zor anlar içine sokma amacını güdüyor ve bu konuda yapabileceğimiz hiçbir şey yok.”

Bu günahla dolu dünyada yaşarken, neden bunların olduğu konusunda çok az şey anlayabiliriz. Cennette daha çok şey anlayacağız (1Ko 4:5, 13:12), ancak şu an için her şey pek yolunda gitmiyor gibi gözükse de Tanrı'nın mevcut olduğu ve bizler için kaygı duyduğuna inanarak yaşamalıyız. Yeşaya bu gerilimi çok iyi açıklamaktadır.

Yeşaya 43:1-7’yi okuyun. 2. ve 3. ayetlerde Tanrı, halkını ırmakların ve ateşlerin içinden geçireceğini söylemektedir. Bunlar, aşırı tehlikeleri göstermesi açısından mecazidir, fakat belki her ikisi de korku dolu anlar içeren, ancak yeni bir yaşama yolu açan Kızıl Deniz’i ve Ürdün Nehri’ni geçmeyi üstü kapalı ima ediyor olabilirler. Tanrı'nın belki de halkını bu tehlikelerden koruyacağını, daha kolay bir yoldan götüreceğini bekleyebilirsin. Fakat tıpkı Mezmurlar 23’deki Çoban gibi, zor anlar gelip çattığında Tanrı'nın halkının şaşkına dönmemesi gerektiğini—Tanrı'nın onlarla birlikte olacağını söylüyor.

`Tekrar Yeşaya 43:1-7’ye bakalım. Sudan ve ateşten geçerken yaşanan zor anlarda Tanrı'nın halkını değişik yollarla teselli edişini yaz. Bu senin zihninde nasıl bir Tanrı resmi canlandırıyor? Kendin için hangi vaatlere sahip çıkabilirsin?`

Tanrı'nın zorlu denenmeleri hakkındaki öğrendiklerimizi üç şekilde özetleyebiliriz: Birincisi, Tanrı'nın aşırı sıcağı bizleri değil, günahlarımızı yok etmek içindir. İkincisi, Tanrı'nın aşırı sıcağı bizleri sefilleştirmek için değil, tıpkı yaratıldığımız anda olduğu gibi saflaştırmak içindir. Üçüncüsü Tanrı'nın her şeye karşın bizleri himayesi sürekli ve şefkat doludur—O, ne olursa olsun bizleri hiçbir zaman yalnız bırakmaz.

`Şu ayetler Tanrı'nın eylemleri ve karakteri hakkında ne öğretiyorlar? Mez 103:13, 14; Mat 28:20; 1Ko 10:13; 1Pe 1:7. Bu ayetlerin gerçekliğini kendi yaşamında nasıl tecrübe edindin?`