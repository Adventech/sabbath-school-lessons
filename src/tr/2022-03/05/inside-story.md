---
title:  'Bölüm: Davetsiz Misafir'
date:  29/07/2022
---

_Andrew McChesney Tarafından_

Junior’ın vaftiz günü gelmişti. Junior dahil beş kişi, saat 16.00’da Manaus, Brezilya’daki Alfa Seventh-day Adventist Topluluğu Kilisesi’nde vaftiz edilecekti. “Gitmeyeceğim” dedi baba. “Beni tapınağa götür.”

Kiliseye giderken anne, babanın Candomblé tapınağından baş rahiplik cübbesi içinde gelip gelemeyeceğini merak etti. Junior, “Babamın cübbesiyle gelmesi umurumda değil,” dedi. “Onu kabul edeceğim” dedi.

Kilisede, Pastör Ricardo önce Junior’ın vaftiz edileceğini duyurdu ve vaftiz havuzunun yanında dururken onu hikayesini paylaşmaya davet etti. Junior okulda nasıl zorbalığa uğradığını ve sınıf arkadaşı Clifferson’ın onu İsa hakkında şarkı söyleyen ve Kutsal Kitap’ı konuşan bir video oyuncuları kulübüne davet ettiğini anlattı. Junior işini bitirdiğinde vaftiz havuzuna girdi ve cemaate bakmak için döndü. O anda, baş rahip cübbesini giyen babası tapınağa girdi. Anne gözyaşlarına boğuldu. “O burada,” dedi. “Gelmeyeceğini söyledi, ama burada.”

Tüm insanlar salonun arkasına bakmak kafasını çevirdi. Anne sessizce dua etti ve babanın işini bilen her kilise üyesi de dua etti. Diğerleri, babanın uçuşan cüppesine hayretle baktılar. Herkes ona saygılı davrandı.

Bir kilise hizmetlisi rahibin yanında durarak onu selamladı. “Hoş geldin Eduardo!” dedi diyakon Roberto Fernandez. “Seni bekliyorduk. Gel!” Babayı, Junior’ın vaftiz edilmeyi beklediği vaftiz havuzuna götürdü.

Junior’ın zihnini milyonlarca düşünce doldurdu. “Tanrı her şeyi plânladı” diye düşündü. “İlk önce vaftiz olacağımı kimse önceden bilmiyordu ve ben havuza girerken babam geldi. Tanrı’nın plânları kusursuzdur!”

Beş vaftizin her birinin 10 dakika sürmesi gerekiyordu, ancak Junior’ın bir saat sürdü. Video oyuncuları kulübünden birkaç arkadaş, Junior’ın kararı için Tanrı’yı övmek ve onu sadık olmaya teşvik etmek için ayağa kalktı. Pastör Ricardo, Pathfinder’lar [Kaşifler]’dan şarkı söylemelerini istedi ve herkes katıldı.

Junior sudan çıkarken Pathfinderların sarı bayraklarını sevinçle salladı. Junior, sırılsıklam ıslak halde babasını kucakladı. “Baba, senin dinine rağmen seni çok seviyorum” dedi. Onları izleyenlere bakarak, “Burada olduğunuz için teşekkür ederim. Ama en çok babama burada olduğu için teşekkür ediyorum.”

Sonra babası Junior’a seslendi. “Oğlum, senin dinini kabul ediyorum çünkü birçok doğaüstü olay yaşandı” dedi. “Bunca zaman seni dinimden uzak tuttum ve hiçbir dine girmeni istemedim. Ancak, şu anda doğaüstü bir enerji sezdiğim için dininizi kabul ediyorum. Tek dileğim, İsa’ya giden yolumun acı verici olmamasıdır.”

Daha sonra aile arabaya binerken baba, “Burası çok güzel bir yer ve insanlar çok iyi” dedi. Sevinçle parlıyordu.

Onüçüncü Sebt Sununuz, Baba (Eduardo Ferreira dos Santos) ve ailesinin yaşadığı Brezilya’da dördü de dahil olmak üzere Güney Amerika Bölümünde sekiz kilisenin açılmasına yardımcı olacaktır.