---
title:  Ek Çalışma
date:  29/07/2022
---

“İmanlının karakterinin cüruftan arınması ve altın saflığına kavuşması için ocağın yakıcı sıcaklığı gereklidir. Tanrı kullarını sıkıntılı sınavlardan geçirerek terbiye eder. İmanlılara kendi etkinliğini yürütmeleri için çeşitli güçler vermiştir. Onların karakterini sınamak, bilmedikleri zayıflıklarını göstermek amacıyla denenmelerden geçirir. Ortaya çıkan kusurlarını düzeltmeleri için onlara fırsat tanır. Zayıflıklarını gözler önüne sererek kendisine güvenmelerini sağlar. Böylece imanlılar, eğitilmiş, yetiştirilmiş, terbiye edilmiş ve Tanrı’nın kendilerine bağışladığı güçleri O’nun tasarısı doğrultusunda kullanabilmeleri için hazırlanmış olurlar.—Ellen G. White, Geçmişten Sonsuzluğa, 1. Cilt, S. 63, 64.

“Eğer Allah’ın takdiriyle denenmelere katlanmaya çağrıldıysak, çarmıhı kabullenelim ve acı kaseyi içelim, bunu bizim dudaklarımıza götürenin Baba’nın eli olduğunu hatırlayalım. Gün ışığında olduğu gibi karanlıkta da O’na güvenelim. O’nun bizlerin yararına her şeyi vereceğine inanmayalım mı?… Izdırabın karanlığında bile çarmıhta vurgulanan sevgiyi hatırladığımızda kalbimizi ve sesimizi övgü dolu dualarla yükseltmeyi nasıl reddedelim?”—Ellen G. White, Testimonies for the Church, Cilt 5, S. 316.

**Tartışma Soruları**

`1. Sınıfınızda İbrahim gibi bir iman sınavı vermiş olanınız var mı? Onun tecrübesinden, başarısından veya zayıflıklarından neler öğrenebilirsin?`

`2. Mesih’in son 24 saatini incele. Ne gibi zorluklarla karşılaşmıştı? Nasıl dayanmıştı? O’nun bu örneğinden ne gibi prensipler alabilir ve zorlu denenmelerimiz arasında kendimiz için nasıl uygulayabiliriz?`

`3. Bu hafta değindiğimiz, kendi acılarımız varken, acı çeken başkalarına nasıl hizmet edebiliriz fikri üzerinde tartışın. Ne kadar doğru olursa olsun bu düşüncenin ışığında mücadele etmemiz gereken sorunlar neler olabilir?`

`4. Ellen White yukarıda şöyle yazmıştı: “Gün ışığında olduğu gibi karanlıkta da O’na güvenelim.” Bunu söylemesi kolay. Böyle bir imanı geliştirebilmek için birbirimize nasıl yardım edebiliriz. Kötü anlarda Tanrı'ya güvenmek neden önemlidir?`