---
title:  İbrahim Zorlu Denenmede
date:  24/07/2022
---

Yaratılış 22’yi okuyun. Ortada hiçbir şey yokken ve hiçbir açıklama yapmadan, Tanrı aniden İbrahim’e oğlunu yakmalık sunu olarak kurban etmesini buyurdu. İbrahim’in o an neler hissettiğini hayal edebiliyor musun? İnsanî açıdan bakarsak, Tanrı'nın insanın kendi çocuğunun kurbanını talep etmesi iğrenç bir düşüncedir. Dinî açıdan bakarsak, eğer İbrahim bunu kabul edilebilir olarak düşünseydi, o zaman da Tanrı'nın miras konusundaki vaadine ne olacaktı? Oğlu olmayınca vaat te ortadan kalkacaktı.

`Tanrı neden İbrahim’den böyle bir kurban sunmasını istedi? Eğer Tanrı her şeyi biliyorsa, amacı neydi?`

Tanrı'nın talebi ve zamanlaması bir tesadüf değildi. Doğrusu bu, en derin ızdırabı kullanmak için hesaplanmıştı, “Ancak Tanrı, İbrahim için en zorlu sınavı, artık istirahata çekilmesi gereken ömrünün son yıllarına saklamıştı.”—Ellen G. White, Geçmişten Sonsuzluğa, 1. Cilt, S. 75. Bu çılgın bir Tanrı’nın sınaması mıydı? Kesinlikle değil, “O korkutucu sınava karanlık günlerde dayanan İbrahim’e insanlığın kurtuluşu için sunulacak kurbanın yüceliği açıklanmıştı.”—S. 78.

Bu sadece bir sınavdı—Tanrı hiçbir zaman İbrahim’in oğlunu öldürmesini kastetmemişti. Bu ilginç olaylar, Tanrı'nın işleyiş tarzı için bazen çok önem arz etmektedir. Tanrı bazen bizlerden bitirmek zorunda olmayacağımız şeyleri yapmamızı da isteyebilir. Hiçbir zaman varamayacağımız yerlere gitmemizi isteyebilir. Tanrı için önemli olan, her zaman işin sonucu olmayabilir, fakat bizler bu süreçte yeniden şekillenmeyi öğrenebiliriz.

İsa Yahudilere, “Babanız İbrahim günümü göreceği için sevinçle coşmuştu. Gördü ve sevindi” (Yu 8:56) derken, herhalde İbrahim’in bu tecrübesini düşünmüş olmalıydı. İbrahim bu anlayışı atlamış, Şeytan’dan gelen talimatları reddetmiş olabilirdi. Tüm süreç içerisinde İbrahim’in hayatta kalması ve öğrenmesinin anahtarı, Tanrı'nın sesini tanıyor olmasıydı.

`Tanrı'nın sesini nasıl tanıyorsun? Tanrı'nın seninle konuştuğunu nasıl anlıyorsun? Tanrı'nın istemini sana iletmesinin yolları nelerdir?`