---
title:  İbadet Aracılığıyla Sağ Kalmak
date:  26/07/2022
---

`Eyüp 1:6–2:10’u oku. Eyüp’ün acı çekmesine neden olan şey neydi?`

Burada şaşırtıcı bir şey vardır. Melekler Allah’ı görmeye geliyorlar, Şeytan da onlarla birlikte geliyor. Tanrı Şeytan’a nereden geldiğini soruyor ve Şeytan da “dünyada gezip dolaşmaktan” (7. ayet) diyor. Sonra Tanrı şu soruyu yöneltiyor: “Kulum Eyüp’e bakıp da düşündün mü?” (8. ayet). Sorunun kendisi dikkat çekici değil; asıl dikkat çekici olan bunu soranın Kim olduğu. Soruşturma yapmak için Eyüp’e işaret eden Şeytan değil, aksine Allah’tı. Ne olup bittiğini tam olarak bilmesine rağmen Tanrı Şeytan’a Eyüp’ü işaret etti. Dünyaya döndüğümüzde Eyüp’ün kendisini ne tür bir belanın beklediğinden haberi bile yoktu. Ve Eyüp’e bu belaları verenin Tanrı değil, Şeytan olduğu çok açık olsa da, Eyüp’ün mallarını, çocuklarını ve fiziksel sağlık durumunu bozacak ve ortadan kaldıracak bu belirgin izni Şeytan’a verenin de Tanrı olduğu aşikardır. Eğer Tanrı Eyüp’ün acı çekmesine izin verdiyse, ona bu acıları yükleme işini Tanrı'nın mı ya da Şeytan’ın mı verdiği ne fark eder? Eyüp’ün böyle bir acı çekmesinde aracı olan Şeytan’ı yönlendiren Tanrı, nasıl hem adil hem de kutsal olabilir? Bu durum özel bir ayrıcalık mı, yoksa Tanrı’nın bugün bizlerle olan meselelerdeki karakteristik tarzı mı?

`Eyüp 1:20, 21’de Eyüp denenmelere nasıl karşılık veriyor?`

Böyle bir acıda iki şekilde yanıt vermek mümkündür. Ya hiddetlenerek ve kızarak, kötü veya var olmayan bir Tanrı'ya sırtımızı döneriz veya Tanrı'ya daha sıkı bağlanırız. Eyüp bu felaket durumda bile Tanrı'nın mevcudiyetine inanmış ve O’na tapınmıştı.

Eyüp 1:20, 21’de, ızdırap anında bizlere yardımcı olması açısından, tapınmasının üç değişik yanını görmekteyiz. Birincisi Eyüp çaresizliğini ve hiçbir iddiası olmadığını kabul eder: “Bu dünyaya çıplak geldim, çıplak gideceğim” (21. ayet). İkincisi, Eyüp Tanrı'nın halâ tamamen kontrolü elinde tuttuğunu kabul eder: “RAB verdi, RAB aldı” (21. ayet). Üçüncüsü, Eyüp Tanrı'nın dürüstlüğüne olan inancını yeniden savunur. “RAB’bin adına övgüler olsun” (21. ayet)..

`Denenme içinde misin? Eyüp’ün attığı adımları izleyin. Bu adımlar aynı şekilde bizlere de nasıl yardımcı olur?`