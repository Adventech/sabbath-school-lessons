---
title:  Asi İsrail
date:  25/07/2022
---

Hoşea’nın öyküsünden öğrenebileceğimiz bazı güçlü dersler vardır. Hoşea’nın durumu çok dikkat çekicidir. Eşi Gomer zina yapmış ve başka erkeklerden çocuklar edinmiştir. Karısı başkalarıyla yatarken, Tanrı Hoşea’ya eşini geri almasını ve ona tüm sevgisini yeniden göstermesini buyurmuştu. Bu öykü, Tanrı ve İsrail hakkında bir benzetmeyi ifade etmektedir. İsrail Tanrı'yı terk etmiş ve diğer tanrılarla dini anlamda zina yapmaktadır, ama Tanrı yine de onu sevmekte ve sevgisini ona göstermek istemektedir. Şimdi Tanrı'nın metotlarına bir bakalım!

**Hoşea 2:1-12’yi oku. Tanrı İsrail’i yine kendisine çekmek için hangi metodu kullanacağını söylüyor? Bu tecrübeler nasıl hissedildi?**

`Hoşea 2:2, 3`

`Hoşea 2:5-7`

`Hoşea 2:8, 9`

`Hoşea 2:10`

Bu öykü, Tanrı bizleri tövbe etmeye çağırdığında, Rab’bi hangi tarzda tecrübe edeceğimiz hakkında iki önemli meseleyi ortaya koymaktadır.

Birincisi, Tanrı'nın işlevini tanımama riskine girebiliriz. İsrail bu kadar çetin ve acı dolu tecrübe yaşadıktan sonra, kurtuluşları için Tanrı'nın çalıştığını kabul etmeleri çok zor olmalıydı. Eğer yolumuza dikenli çit çekilmişse veya nereye gideceğimizi bilemeyecek kadar yolumuza duvar örülmüşse, (6. ayet)—bu Tanrı’nın işi midir? Eğer en temel ihtiyaçlarımız yok olmuşsa veya sıkıntı içindeysek (9, 10. ayetler)—Baba’mızın bunda bir payı var mıdır? Gerçek şu ki, ne hissedersek hissedelim, Rab her zaman bizlere tövbe etmemiz için çağrı yapar, zira O bizleri çok sever.

İkincisi, Tanrı işlevini yapıyorken, yanlış anlama riskine girebiliriz. Tanrı'nın işlevini yapıyor olmasını anlayabiliriz, fakat O’nun yaptıklarını sevmeyebiliriz. Acı hissettiğimizde ve sıkıntıya düştüğümüzde, Tanrı'yı kötü olmakla, araya girmemekle veya bizlerle ilgilenmemekle suçlarız. Fakat Tanrı her zaman antlaşmadaki sevgisiyle bizleri yenilemeye çalışmaktadır.

`Hoşea 2:14-23’ü okuyun. Bu pasaj Tanrı hakkında ne açıklıyor? Kutsal Ruh’tan sana yaşamının herhangi bir alanında Tanrı'dan kaçtığın yerleri göstermesini dile. Eğer suçunu kabullendiysen o halde neden acı denenmelere girmek için bekliyorsun? Her şeyini Rab’be adamaktan seni alıkoyan şey nedir?`