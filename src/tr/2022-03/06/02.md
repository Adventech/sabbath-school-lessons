---
title:  Gerçeğin Ruhu
date:  31/07/2022
---

Hiç, “Rabbim lütfen beni iyi yap!” diye dua edip te, çok az değişiklik yaşadığın oldu mu? Tanrı'nın içimizdeki büyük değiştirici gücü için dua edip te, yaşamımızın hiç değişmeden aynı kalmış gibi görünmesi nasıl mümkün olmaktadır? Tanrı'nın bizlere hevesle ve bedelsiz olarak sunduğu sınırsız doğaüstü güç kaynakları olduğunu biliyoruz. Gerçekten bunlardan yararlanmak istiyoruz ama yaşantımız Tanrı'nın sunduklarına kıyasla sanki bir değişiklik göstermiyor gibi.

Neden? Bunun çok rahatsız edici basit bir nedeni var: Ruh’un bizleri değiştirici sınırsız gücü olmasına rağmen kendi tercihlerimizden dolayı Tanrı'nın işlevini kısıtlayabiliriz.

`Yu 16:5-15’i okuyun. Bu pasajda İsa, Kutsal Ruh’u “Gerçeğin Ruhu” (13. ayet) olarak adlandırıyor. Kutsal Ruh’un bizim için yaptıkları ne anlama geliyor?`

Kutsal Ruh bizim günahkarlığımıza gerçeği getirmesine rağmen, bizlere tövbe ettirmez. O bizlere Tanrı hakkındaki en büyük gerçeği gösterebilir, ama O’na inanmaya veya itaat etmeye zorlamaz. Eğer Tanrı en basit tarzda bile olsa bizleri zorlasaydı, özgür irademizi kaybederdik, Şeytan da Tanrı’yı düşüncelerimizi ve kalbimizi manipüle etmekle suçlardı ve böylece büyük mücadelede Tanrı'yı hilekârlıkla suçlayabilme şansına sahip olabilirdi. Göklerin görkeminde büyük mücadele patlak verdiğinde, Baba’mız Şeytan’ı veya herhangi bir meleği kendisinin iyi ve adil olduğuna inanması konusunda zorlamaz ve melekleri tövbe etmeye mecbur etmez. Aden bahçesinde bu kadar risk varken bile Tanrı bahçenin ortasındaki ağaç hakkındaki gerçekleri açıkladı ama Havva ve Adem’in itaatsizliklerine dair özgür iradelerini ortaya koymasına hiç karışmadı. Tanrı bugün de bizlere farklı davranmıyor. O halde Ruh, Tanrı ve günah hakkındaki gerçeği ortaya koyduktan sonra bizlere şöyle der, “Sana gösterdiklerim ışığında ne yapacaksın?”

Zorlu denenmeler açısından da durum aynıdır. Bazen itaat etmediğimiz veya günahlarımızdan dolayı tövbe etmediğimizden dolayı denenmeler yerindedir. Böyle bir durumda Baba’mızın işlevini yapması, Tanrı'nın gücünün içimize girmesi, bizleri değiştirebilmesi için kasıtlı olarak tövbe ve itaat kapısını sonuna kadar açmamız gereklidir.

`Son zamanlarda “Gerçeğin Ruhu” seni hangi kanaate getirdi? O’nun sesine ne kadar kulak verdin? Ve hepsinden önemlisi özgür iradenle hangi kararları veriyorsun?`