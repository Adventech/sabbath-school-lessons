---
title:  İlahî-İnsanî Kombinasyon
date:  01/08/2022
---

En büyük başarımın nedir? Neyi başarmış olursan ol, şans sabahleyin yataktan kalkar kalkmaz gelmez. Eğer bu yaşamda kayda değer bir şeyler başarmak istiyorsak, zaman ve çaba harcamamız gerekir. Mesih’e olan öğrenciliğimiz de bundan farklı değildir.

`Koloseliler 1:28, 29’u okuyun. Pavlus, Tanrı'nın onun içindeki çalışmasından bahsetmesine rağmen, o da ne tür bir insanî çaba göstermektedir? Ayrıca bkz. Yas 4:4, Luka 13:24, 1Ko 9:25, İbr 12:4.`

Koloseliler 1:29’dan anladığımız kadarıyla, bu çaba içinde Pavlus’un Tanrı ile olan ilişkisinde çok önemli bir anlayış vardır. Uğraşıp emek verdiğini söylüyor—ama Tanrı’nın kudretiyle.

“Emek” sözcüğü, “zahmetle gelişmek” ve “yoruluncaya kadar çalışmak” anlamlarına gelmektedir. Bu sözcük bilhassa antrenman yapan atletler için kullanılırdı. “Uğraşmak” sözcüğü ise bazı dillerde “acı çekmek” anlamına da gelir. O halde bu sözcükle, kazanmak için her şeyini ortaya koyan atletlerin tasviri yapılmaktadır. Fakat Pavlus daha sonra bu fikri ekleme yaparak genişletir, çünkü sadece kendi çabasıyla değil, Tanrı'nın ona verdiği güçle emek vermektedir. Böylece Pavlus’un hizmeti hakkında basit bir neticeye varırız. Bu hizmet büyük kişisel bir gayretle ve disiplinle yapılmaktadır—ama tabii ki Tanrı'nın kudretiyle. Bu ilişki, tıpkı Mesih’in karakterinin bizlerdeki gelişiminin peşinde koştuğumuz gibi aynı şekilde işlemektedir.

Bunu unutmamak çok önemlidir, zira daha az çaba göstererek daha çok şey isteyen bir dünyada yaşıyoruz. Bu düşünce tarzı aynı zamanda inanlıların yaşamına da sızmıştır. Bazı din adamlarına göre, eğer inanırsan, Kutsal Ruh senin üzerine olağanüstü bir güçle inecek ve büyük mucizeler gerçekleştirecektir. Fakat bu tehlikeli bir yarı gerçekliktir, zira bu düşünce, insanları rahat bir şekilde koltuklarında otururken Tanrı'nın kudretinin gelişini beklemesi gibi bir sonuca götürür!

`Pavlus’un sözünü ettiği gayretin sendeki yansıması nasıldır? Emek vermen için Tanrı kalbine ne gibi şeyler koydu? Tanrı'nın istemine itaat etmeyi nasıl öğrenebilirsin?`