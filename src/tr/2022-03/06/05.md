---
title:  Radikal Söz
date:  03/08/2022
---

> <p></p>
> “Eğer sağ gözün günah işlemene neden olursa, onu çıkar at. Çünkü vücudunun bir üyesinin yok olması, bütün vücudunun cehenneme atılmasından iyidir” (Mat 5:29).

`İsa’nın yukarıdaki ayeti üzerinde düşün. Bunları radikal bir eylem olarak adlandırabilir misin? Eğer öyleyse, neden?`

Tanrı'nın inanlı yaşamını zor hale getirdiği için değil, bilakis biz ve kültürümüz, Tanrı'nın bizim için olan planından gittikçe uzaklaştığı için radikal eylemler gereklidir. İnsanlar çoğu zaman uyanırlar ve kendilerine şöyle şaşırırlar, “Tanrı'dan nasıl bu kadar uzaklaşabildim?” Yanıt hep aynıdır: adım adım.

Matta 5:29, 30’u oku. İsa cinsel günah bağlamında konuşuyor. Ancak bunun altında yatan prensip, diğer günahlara da aynı şekilde uygulanabilir. Aslında bu prensipler genelde Mesih’teki gelişmemizde de uygulanabilir.

`İsa bu sözlerle hangi önemli noktayı açığa kavuşturmaktadır? Gerçekten kendimizi sakatlamamız mı söyleniyor?`

İsa bedenimize fiziksel bir zarar vermemizi kastetmiyor—kesinlikle değil! Aksine bizlerden ne pahasına olursa olsun zihinlerimizi, dolayısıyla da bedenimizi kontrol altına almamızı buyuruyor. Ayette, dua etmemiz gerektiği ve böylelikle Tanrı’nın yaşamımızdan derhal günahkâr eğilimleri yok edeceğinin söylenmediğine dikkat edin. Bazen Tanrı'nın lütfuyla bunu yaptığı olur, fakat çoğunlukla hiç arzu etmediğimiz halde herhangi bir şeye son vermek veya başlamak konusunda radikal bir karar vermemizi söyler. Çok zor bir denenme yaşayabiliriz! Ne kadar çok doğru kararlar verirsek o kadar güçleniriz ve yaşamımızda ayartmanın gücü de o ölçüde azalır.

Tanrı bazen çevremizde kafa karıştırıcı nesneler varsa, dikkatimizi çekmek için zorlu denenmeler kullanır. Böylece Tanrı'dan ne ölçüde uzaklaştığımızı fark edebiliriz. Bu zorlu denenme, belki de Baba’mızın planına geri dönmeye yönelik radikal bir karar vermemiz için Tanrı'nın yaptığı bir çağrı olabilir.