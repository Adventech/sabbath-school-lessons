---
title:  Sebat Gerekliliği
date:  04/08/2022
---

`Yakup’un Tanrı ile güreştiği öyküsünü okuyun (Yaratılış 32). Bu öykü bizlere büyük düş kırıklıkları içinde bile sebat etme konusunda ne söylüyor? (Yanıt vermeden önce Yakup’un durumunu göz önünde bulundurun.)`

Neyin doğru olduğunu bilebilir ve irademizi doğru şeyler yapması için eğitebiliriz; ancak baskı altındayken Rab’be ve O’nun vaatlerine tutunmak çok zor olabilir. Çünkü bizler zayıf ve korkak bir yaratılışa sahibiz. Bu nedenle bir inanlının en önemli dirençlerinden birisi de sebat etmek, son vermek yerine devam etmek becerisidir.

Kutsal Kitap’taki en büyük sebat örneklerinden birisi de Yakup’tur. Uzun yıllar önce ilk oğulluk hakkına sahip olabilmek için kardeşi Esav’ı ve babasını kandırmıştı (Yaratılış 27), ve o zamandan beri Esav’ın kendisini öldüreceğinden korkarak kaçıyordu. Göklere kadar uzanan bir merdiven gördüğü rüyasında, kendisine Tanrı'nın kılavuzluğu ve bereketi üzerine harika vaatler verilmiş olmasına rağmen (Yaratılış 28), yine de korkuyordu. Yakup, kabul edildiği ve yıllar önce kendisine yapılan vaadin geçerli olduğu konusunda Tanrı'nın güvencesinden emin değildi. Gerçekte İsa ile güreşirken, Yakup’un uyluk kemiği çıkmıştı. Bu andan itibaren acısı çok ızdırap verdiğinden artık dövüşmesi mümkün değildi. Burada dövüşmekten ziyade tutunmaya doğru bir değişim oldu. Yakup dayanılmaz ağrısına rağmen, kutsandığına dair güvenceyi alıncaya kadar İsa’yı bırakmıyordu. Bu durumda İsa ona şöyle dedi, “Bırak beni, gün ağarıyor” (Yar 32:26).

Yakup kutsamayı aldı, çünkü acısına rağmen sebat etmişti. Bizler için de durum böyledir. Tanrı belki önce “uyluk kemiğimizi” incitecek ve sonra da acımızdan dolayı kendisine tutunmamızı isteyecek. Aslında Tanrı acı veren yaranın sürmesine izin vermiş—Yakup kardeşi ile karşılaşıncaya dek topallamaya devam etmişti. Dışarıdan bakanlar için bu bir zayıflık gibi görünebilir ama Yakup için cesaretinin bir göstergesiydi.

`Düş kırıklıkları ve ayartılmalar içindeyken bile, Rab’be daha iyi tutunabilmek açısından vereceğin bazı pratik kararlar (işbirliği, yaşam tarzı, okunacak materyalleri, sağlık alışkanlıkları, ruhsal yaşam) nelerdir?`