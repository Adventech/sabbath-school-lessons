---
title:  Denetim Altındaki İrade
date:  02/08/2022
---

İrademizin en büyük düşmanlarından biri de yine kendi duygularımızdır. Hiç farkında olmadan resimler, müzikler ve her türlü medya aracılığıyla bombardıman edilerek direkt olarak hislerimizi hedef alan, duygularımızı tetikleyen—öfke, korku veya şehvet—kültürü içinde yaşıyoruz. Sık sık şöyle düşündüğümüz olur, “Canım ne yemek ister?” “Bugün canım ne yapmak ister?” “Şunu satın alsam kendimi nasıl hissederim?” Duygular, verdiğimiz kararlarda gittikçe daha etkin olmaktadır. Duygular aslında kötü değildir, fakat ne hissedeceğimin, neyin doğru veya neyin iyi olduğuyla çok az ilişkisi vardır. Doğrusu duygularımız bizlere yalan söyler “Yürek her şeyden daha aldatıcıdır” [Yer 17:9] ve gerçeğin sahte bir resmini çizerler, bizleri hiç yoktan yarattığımız acı denenmelere düşürerek kötü kararlar almamıza neden olurlar.

`Kutsal Kitap’ta, insanların Tanrı'nın Sözü yerine kendi duygularına göre hareket ettiği kaç örnek bulabilirsin? Bunların neticeleri ne olmuştur? Örneğin bkz. Yar 3:6; 2Sa 11:3, 4; Gal 2:11, 12).`

`1.Petrus 1:13’ü okuyun. Petrus’un endişesi neydi ve aslında okuyucularından ne yapmasını istiyordu?`

Petrus zihnin, bedeni kontrol altında tutan bir dümen olduğunu anlamıştı. Zihnin kontrolünü bir tarafa atarsak, duygularımızın yolumuza koyduğu herhangi bir şeyle yönetiliriz. Çoban’ın evine giden dar bir patikada yürüdüğünüzü hayal edin. Yol üzerinde farklı yönlere giden birçok patika mevcut. Bu yollardan bazıları hiç görmek istemeyeceğimiz yerlere bizi götürür. Diğerleri ise ayartıcı görünür; duygularımıza, hislerimize, arzularımıza hitap eder. Eğer bu yollardan birisine saparsak, doğru yoldan çıkarak geri dönüşü çok zor olan bir pozisyona gireriz.

`Ne gibi önemli kararlarla karşılaşıyorsun? Kendine dürüstçe şunu sor, “Kararlarımı, Rab’bin Sözüne ters düşen duygu, his, arzuyu temel alarak verip vermediğimi nereden bilebilirim?`