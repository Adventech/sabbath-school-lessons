---
title:  'Bölüm: Tapınaktan Uzaklaşma'
date:  05/08/2022
---

_Andrew McChesney Tarafından_

Junior ve anne, babanın neden fikrini değiştirdiğini ve Junior’ın vaftizine gittiğini öğrenene kadar aylar geçti. Kötü ruhlar, Babanın Sebt gününde olan vaftizine gitmesini yasaklamıştı, bu yüzden oğlunun vaftizine katılma davetini geri çevirmişti. Vaftiz günü baba kendini huzursuz hissetti ve anneye kendisini Brezilya’nın Manaus kentindeki Candomblé tapınağına götürmesini istedi. Akşam 5 civarında, tapınaktaki ruhlar, rahibe baş rahip cübbesini giymesini ve Alfa Yedinci Gün Adventistleri Topluluğu Kilisesi’ne gitmesini söyledi. Junior’ın vaftiz edilmesini önlemek için kilisedeki insanları kontrol edeceklerine dair söz verdiler.

Baba cübbesini giydi ve bir taksi çağırdı. Etrafında dönen görünmez bir kötü ruh ordusunun sesini duyabiliyordu. Kilisenin girişinde ruhlar birden içeri giremeyeceğini bildirdiler.

Baba, ruhların ona yıllar önce öğrettiği en önemli dersi hatırladı: Asla bir işi yarım bırakma. Bir işe başladıysa, bitirmesi gerekiyordu. Baba cesaretle kiliseye girdi. Kalabalık ana salona girerken, üzerine tatlı, kutsal bir enerji aktı. Daha önce yaşadığı hiçbir şeye benzemiyordu ve iyi hissettiriyordu. Daha sonra bunun Kutsal Ruh’un varlığı olabileceğini anladı.

Babanın vaftizle ilgili öfkesi yok oldu. Bir diyakon olan Roberto Fernandez onu arkada karşıladı, kucakladı ve vaftiz havuzuna götürdü. Baba döndü ve cemaate baktı, orada başları eğik insanlar gördü. Korktuklarını düşündü ama sonra dua ettiklerini anladı. Junior›ı vaftiz havuzunda gördüğünde, ruhların kendisine yalan söylediğini anladı. Junior, Adventist Kilisesi›ne katılmaya zorlanmıyordu. Bu onun kendi kararıydı.

Bir ilahiden sonra, Pastör Ricardo kolunu kaldırdı ve şöyle dedi: “Müjdenin bir hizmetçisi olarak, sizi Baba, Oğul ve Kutsal Ruh adı ile vaftiz ediyorum. Amin.” Sonra Junior’ı suyun içine daldırdı.

Vaftizden sonra Junior mikrofonu aldı ve babasına baktı.

“Baba, senin dinine rağmen seni çok seviyorum” dedi.

Babasına sarılıp ağlamaya başladı. Sözleri babasının kalbini kırmıştı.

Tören sona erdiğinde, kilise üyeleri babayı kucakladı. Bu tavır karşısında baba şok olmuştu. Böyle bir sevgiyle karşılanacağını hiç beklemiyordu. Arabaya binerken, “Burası çok güzel bir yer ve insanları da çok iyi,” dedi.

Eve döndüğünde, babası oğlunun vaftiz edildiğini gururla duyurmak için tanıdığı herkesi aradı. Deneyimi inanılmaz olarak nitelendirdi.

Anne, Kutsal Ruh’un onun kalbinde çalışmaya başladığını fark etti. Dört gün boyunca evlerini inanılmaz bir huzur kapladı. Sonra kötü ruhlar, babaya eşini ve Junior’ı öldürmesini emretti.

Onüçüncü Sebt Sununuz, Baba (Eduardo Ferreira dos Santos) ve ailesinin yaşadığı Brezilya’da dördü de dahil olmak üzere Güney Amerika Bölümünde sekiz kilisenin açılmasına yardımcı olacaktır.