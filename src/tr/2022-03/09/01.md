---
title:  Övgü Dolu bir Yaşam
date:  20/08/2022
---

### Konuyla İlgili Metinler
Yşu 5:13–6:20, 2Ta 20:1-30, Mezmurlar 145, Elç 16:16-34, Flp 4:4-7.

> <p>Hatırlama Metni</p>
> “Rab’de her zaman sevinin; yine söylüyorum, sevinin!” (Flp 4:4)

Sevinç hissettiğimizde, Rab’be sevinçle haykırmak her zaman çok kolaydır. Ancak işler kötüye gittiğinde, kötü bir duruma düştüğümüzde, zorlu denenmeler sıkıştırdığında o kadar kolay değildir. Ancak belki de işte o zaman her zamankinden daha fazla Tanrı'yı övmeye ihtiyaç duyarız, zira övmek bizlere iman desteği vermeye yardımcı olur.

Doğrusu övgü, bizim en karanlık koşullarımızı bile değiştirir, belki çevremizdeki unsurları değiştirme anlamında değil ama bizlere yaptığı değişikliklerle biz de çevremizdeki insanları etkileyebiliriz.

Övgü, eylem halindeki imandır. Bize her zaman doğal gelmeyebilir, fakat yaşamımızın doğal bir parçası olarak övgüyü uyguladığımızda, dönüştürücü ve zafer kazandırıcı bir gücü vardır.

_*27 Ağustos Sebt Günü’ne hazırlık için bu haftanın dersini çalışın._