---
title:  Ek Çalışma
date:  26/08/2022
---

“Haydi kalplerimizi ve dudaklarımızı O’nun eşsiz sevgisini övmek için eğitelim. Ruhlarımızı Golgota’daki çarmıhın ışığında umutla çilelere katlanarak parlaması için eğitelim. Göksel Kral’ın çocukları, göklerin Rabbi’nin oğulları ve kızları olduğumuzu hiçbir zaman unutmayalım. Rab’de sükut içinde dinlenmek bizim ayrıcalığımızdır.”—Ellen G. White, The Ministry of Healing, S. 253.

“Ben O’na tapınıp yüceltirken, senin de benimle birlikte O’nu yüceltmeni isterim. Karanlığa düşsen bile Rab’bi öv. Ayartmalarda bile O’nu öv. Elçi, ‘Rab’de her zaman sevinin’ diyordu; ‘ben de, Sevinin diyorum.’ Bu senin ailene sıkıntı ve karanlık getirir mi? Hayır, tam tersine güneş ışığı getirir. Böylece görkem tahtından sonsuz ışık demeti alır ve çevrendekilere saçarsın. Bu işe girişmenizde sizleri yüreklendirmeme izin verin, bu ışığı ve yaşamı çevrenizdekilere saçın, sadece kendi yolunuza değil, aynı zamanda işbirliği içinde olduğunuz kişilerin yoluna da. Etrafınızdakileri daha iyi yapmak, yükseltmek, onlara göklerin görkemini işaret etmek ve dünyevî şeylerin üzerinde sonsuz serveti, ölümsüz mirası, çürümez zenginlikleri görmelerine yardımcı olmak ana hedefiniz olsun.”—Ellen G. White, Testimonies for the Church, Cilt 2, S. 593, 594.

**Tartışma Soruları**

`1. İnanlının yaşamında, toplu övgüler nasıl bir rol oynar? Sebt günündeki hizmetinizde, övgülerinizi nasıl tarif ederdiniz? Canlı mı? Denenme ve travma içindeki üyelerinizin imanda kalmalarına cesaret verici nitelikte mi? Eğer değilse, ne yapılabilir?`

`2. “Karanlığın içine düşsen bile Rab’bi övmek” ya da “ayartılmalara rağmen O’nu övmek” ne demektir? Övgü, bu durumlarda bizlere nasıl yardımcı olur?`

`3. Üyelerinizin övgülerinin, yaşamlarını nasıl etkilediğine yönelik tanıklıklar vermesini sağlayın. Birbirinizin tecrübelerinden neler öğrenebilirsiniz?`

`4. Sınıfça övgü dolu bir mezmur seçerek okumak için kendinize zaman ayırın. Övgü konusunda sana neler öğretiyor? Övgülerin imana olan etkisi nedir?`