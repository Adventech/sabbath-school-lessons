---
title:  Mahkûmun Tanıklığı
date:  24/08/2022
---

Elçilerin İşleri kitabında övgü, dinleyenlerin üzerinde şaşırtıcı bir etki bırakır. Elç 16:16-34’ü okuyun. Soyularak feci bir şekilde dövüldükten sonra, Pavlus ve Silas hapse atılır. Orada sırtlarındaki kanayan yaralarına merhem sürecek hiç kimse yoktur. Dayanılmaz fiziksel acılar ve ayaklarına vurulan prangalar içinde, loş ve karanlık hapishanenin iç bölmesine atıldılar. Pavlus’la Silas dua ediyor, Tanrı’yı ilahilerle yüceltiyorken, diğer mahkumlar da onları dinliyorlardı.

Depremden sonra zindancı ne Pavlus’la Silas’ın ne de diğer tutukluların zindanda olduğunu göremeyince “titreyerek Pavlus’la Silas’ın önünde yere kapandı. Onları dışarı çıkararak, ‘Efendiler, kurtulmak için ne yapmam gerekir?’ diye sordu” (29, 30. ayetler).

`Bu olay neden zindancının kendi kurtuluşuna odaklanmasına neden oldu? Pavlus ve Silas’ın duaları ve ilahileri, diğer mahkumların kaçmamasında ve zindancıyla ailesinin imana gelmesinde nasıl bir rol oynadı?`

Övgülerimizin, çevremizdeki insanların nihaî kaderini değiştirebildiğini düşünmek ne kadar olağanüstü. Eğer diğer tutukluların hep yaptığı gibi Pavlus ve Silas da karanlıkta oturup, söylenip şikayet etselerdi, o gece hiç kimsenin kurtulacağını düşünebilir miydin?

Zindancıya ve ailesine daha sonra ne olduğunu bilmiyoruz, fakat daha sonraları Pavlus’un Roma’daki başka bir hapishaneden onlara şu mısraları yazdığını hayal edebilir misin: “Çünkü Mesih uğruna size yalnız Mesih’e iman etmek değil, daha önce bende gördüğünüz ve hâlâ sürdürdüğümü duyduğunuz zorlu çabanın aynısını göstererek Mesih uğruna acı çekmek ayrıcalığı da verildi” (Flp 1:29, 30). Eğer bunu okusalardı ve Pavlus’un acısının onlara büyük bir mutluluk getirdiğini yansıtsalardı, mutlaka gönülden bir ezgi söylerler ve ne pahasına olursa olsun imanlı kalmanın dipdiri mücadelesini yaşarlardı.

`Gönlünden geçen övgü dolu bir ezgi söyleyerek, Tanrı için kimi etkileyebileceğini düşünüyorsun? Başkaları arasında, övgülerinde daha açık ve coşkulu olabilmek için kalıcı bir çaba göster. Ne gibi bir olumlu etki yaratabileceğini bilemezsin.`