---
title:  Övgü Dolu Yaşam
date:  23/08/2022
---

Rab’bi övmek bizlere doğal gelmeyebilir, iyi koşullarda olsa bile. Peki ya kötü olanlar için kim bilir ne kadar zordur? İşte bizlere bu çağrı yapıldı. Övgü, belli bir zamanda yapılan bir aktivite olmaktan ziyade, yaşadığımız ortama göre değişiklik gösteren bir uygulama olmak zorundadır. Övgü, çok spesifik bir eylem değil, bizzat spesifik bir yaşam tarzı olmalıdır.

`Mezmurlar 145’i okuyun. Davut’un Tanrı'yı övmesinin sebepleri nelerdi? Bu mezmurun sözleri ne şekilde senin sözlerin olmalıdır?`

Ünlü İngiliz vaazcısı Charles Haddon Spurgeon The Practice of Praise (Övgü Tatbikatları) adında bir kitap yazdı. Bugünkü mezmurun 7. ayetini temel almaktaydı. Bu kısa ayette Spurgeon, yaşamımızda övgüyü geliştirebilmemize yardımcı olması açısından dikkatimizi üç önemli noktaya çekmektedir.

1. Övgü, çevremize bakarak tatbik edilmelidir. Eğer Tanrı'nın yüceliğini görmek için çevremize bakmazsak O’nu övmek için bir gerekçemiz de olmaz. Tanrı’nın yarattığı güzellikler gibi, yaratılan dünyada gördüğün her şey övgüye değerdir. Genç bir inanlının gelişmesi gibi, ruhsal dünyada gördüğün her şey övgüye değerdir.

2. Övgü, gördüğümüz şeyleri hatırladığımız gibi tatbik edilmelidir. Eğer övgü ortamında yaşamak istiyorsak, onun gerekçesini de hatırlamalıyız. O’nun iyiliğinin ve gerçeğinin aklımızdan uçup gitmemesi için (örneğin bizlere O’nun iyiliğini hatırlatacak yeni kurallar veya semboller geliştirmek gibi), Tanrı hakkında ne gibi yüce şeyleri hatırlıyoruz?

3. Övgü, hakkında konuşulduğu gibi tatbik edilmelidir. Övgü, kafamızda gerçekleştirdiğimiz bir şey değildir. Yani ağzımızdan çıkmalı ve çevremizdeki insanlar tarafından duyulmalıdır. Sözel olarak Rab’bi övmenin gerekçeleri ne olabilir? Böyle bir övgünün etkileri ne olabilir ve kimlere yarar sağlar?

`Kağıt ve kalem alarak bu üç nokta üzerinde çalışmak için kendine zaman ayır. Yaşamında övgü alışkanlığını geliştirebilmek için neler yapabilirsin?`