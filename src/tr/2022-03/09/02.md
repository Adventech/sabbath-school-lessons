---
title:  Övgünün Çatısı
date:  21/08/2022
---

Ünlü Rus yazar Dostoyevski ölüme mahkum edilmişti, fakat son anda mahkeme kararıyla ölümden dönmüştü. Buna rağmen yıllarca hapiste kaldı. Hapis tecrübesi hakkında şunları yazmıştı: “Sona inan, her insan baştan çıkmış ve imanlı kalan tek kişi sen olsan bile; adağını getir ve yalnızlığında Tanrı'ya övgüler sun.”

Bu derslerimizde Pavlus’un inanılmaz muhalefette ve zulümde bile nasıl sabırla dayandığını gördük. Fakat şimdi Roma hapishanelerinde yatıyor. Ancak karamsar değil; aksine hevesle Filipi’deki inanlılara cesaret verecek yazılar yazıyor!

`Flp 4:4-7’yi okuyun. Pavlus, bizzat hapiste yatarken bu gibi şeyleri nasıl yazmıştı? Bu ayette “Tanrı’nın esenliğini” elde etmenin anahtarları nelerdir?`

Her şey iyi gittiğinde sevinmek kolay. Fakat Pavlus bizleri her zaman sevinmemiz için teşvik ediyor. Bu kulağa biraz yabancı geliyor. Eğer Pavlus’un yazdıklarını olduğu gibi ele alırsak, burada bizler için iki kritik ima ortaya çıkar.

Birincisi, eğer her zaman sevinirsek, koşullar sevinmeye elverişli olmadığında bile sevinmemiz gerektiği söz konusu olur. İkincisi, eğer her zaman sevinirsek, kendimizi öyle hissetmediğimiz zamanlarda sevinmeyi öğrenmemiz gerektiği anlamı çıkar.

Pavlus, bizlere birçok kez hiç doğal gelmese bile Rab’bi övmemiz çağrısı yapmaktadır. Hatta bazen mantıksız bile gelebilir. Fakat göreceğimiz gibi işte tam bu mantıksız gibi görünen anlarda sevinmemiz gerekir. Diğer bir deyişle, övgü imanın eylemidir. İman bizim şartlarımızı değil, aksine Tanrı hakkındaki gerçeği temel aldığından, övgü de, kendimizi iyi hissettiğimiz için değil, Rab’bin kim olduğundan ve bizlere vaat ettiği gerçekten dolayı yapılan bir eylemdir. Şaşırtıcı olan, işte böyle bir iman düşüncelerimizi, duygularımızı ve varlığımızı sarsmaya başlar.

`Bugünkü ayette Pavlus’un saptadığı, hapiste iken bile sevinmesine olanak veren gerçek nedir? Tanrı hakkında bildiğin gerçeklerin kısa bir listesini yap. Listene bak ve her madde için Rab’bi öv. Bu senin koşullara bakış tarzını nasıl değiştirir.`