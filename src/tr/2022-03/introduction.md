### Çarmıhtaki Yaratıcı

“Her şey O’nun aracılığıyla var oldu, var olan hiçbir şey O’nsuz olmadı” (Yu 1:3). 

“Her şey” O’nunla, yani İsa aracılığıyla yaratıldı, ama—Kutsal Yazı’ya göre—“İsa ağladı” (Yu 11:35). Yaratıcı ağladı mı? Bundan başka İsa, “insanlarca hor görüldü, yapayalnız bırakıldı. Acılar adamıydı, hastalığı yakından tanıdı. İnsanların yüz çevirdiği biri gibi hor görüldü” (Yşa 53:3). Yaratıcı, acılar adamı, hor görülen ve reddedilen birisi mi? Ve “Tanrım, Tanrım, beni neden terk ettin?” (Mat 27:46) diye ağladı.

Tüm bunlar nasıl olabilir? Çünkü Yaratıcımız İsa aynı zamanda Kurtarıcımız olduğu için ve çarmıha gerilen Tanrı, insanlığa bürünen bir Yaratıcı ve bu insanlık görüntüsü altında bir Roma çarmıhında sona erecek olan şahsi bir yaşamın acılarını ve sıkıntısını çeken biri olduğu için.

Bu nedenle Yaratıcımız, “Onda yaşayıp, hareket edip, var olduğumuz” Kişi (Elç 17:28), hiçbirimizin çekmediği ölçüde insanlığın acılarını çekti. Bizler sadece kendi acılarımızı, kendi kederimizi anlayabiliriz; ama çarmıhta “hastalıklarımızı ve acılarımızı O yüklendi” (Yşa 53:4). Bu durum, tüm evrenin tarihinin en şaşırtıcı eylemiydi.

Bu zeminle (çarmıha gerilen Rab’bin bizlere çölde gölge yaptığı gibi) bu birkaç ay içinde kavranması zor olan bir kavramı—kendi acılarımızı, yaşamını Mesih’e adayan inanlıların acılarını anlamaya çalışacağız. Bütün sorulara yanıt vereceğimizi iddia etmiyoruz; sadece “Tanrı’nın sevgi” (1Yu 4:8) olduğunu ve tüm bu şeyler olurken O’na güvenebileceğimizi, ne kadar sancılı bir süreç olursa olsun lütufta gelişeceğimizi iddia ediyoruz.

Bu çeyrek yılda Rab’bin Söz’ünü araştırırken diğer et ve kandan oluşanların iman yaymalarına rağmen, çaresiz kalmalarını, ihanete ve hayal kırıklığına uğramalarını, kaybetmelerini, haksızlığa ve tacize uğramalarını göreceğiz (sana tanıdık geliyor mu?). Nasıl başa çıktılar? Neler öğrendiler? Onların bu örnekleri bize neler öğretir?

Bu insanları, onların yaşadıklarını, mücadelelerini ve imanda gelişirken karşılaştıkları zorlukları (tıpkı bizlerin de yaşadığı gibi) incelerken onları hep Çarmıhın zeminiyle karşılaştırmamız gerekir. Ne tür zorluklarla karşılaşmış olursak olalım, Yaratıcımız ve Kurtarıcımız İsa Mesih’in bunlardan çok daha kötüsünü yaşamış olduğunu hep hatırlamak zorundayız.

Tanrımız, elem çekmiş bir Tanrı’dır. Pek inançlı biri olmayan Albert Camus bile Çarmıh’ın sonuçlarından bazılarını ve Rab’bin elemlerini anlamıştı: “Golgota’daki o gece insanlık tarihi için o kadar önemlidir ki, onun karanlığında ilahîlik geleneksel imtiyazlarını terk etmiş, umutsuzluğun çaresizliğinde son damlasına kadar ölümün ızdırabını içmiştir.”—Albert Camus, The Rebel (New York, Vintage International, 1991), S. 33. Veya Ellen White’ın da vurguladığı gibi: “Çarmıh, kör duyularımıza verilen bir vahiy, en başından beri günahın Allah’ın kalbine getirdiği acıdır.”—Ellen G. White, Education, S. 263. 

Derslerimiz bir dinî öğreti, kötülük karşısında Tanrı'nın aklanması değildir. Bilakis daha önce de söylediğimiz gibi günahın nefes almak kadar kolay olduğu bu dünyada hepimizin karşılaştığı kaçınılmaz ızdırapla başa çıkmamıza yardımcı olmaya yöneliktir. Göstermeye çalıştığımız şey, bu acının, ızdırabın ve kaybın, Tanrı'nın bizleri terk ettiği anlamına gelmediği; inançlı olarak bile genelde düşmüş nesille birçok şeyi paylaştığımızdır. Bizler için asıl fark, İsa ve O’nun sunduğu umut aracılığıyla hayatın anlamı ve amacının, anlamsız ve amaçsız gibi görünen şeyde saklı olduğu ve hayal edemesek bile, her şeyi yaratmasına rağmen, her şeyin ızdırabını çeken (ki bu nedenle O’nu severiz), “Tanrı’nın, kendisini sevenlerle, amacı uyarınca çağrılmış olanlarla birlikte her durumda iyilik için etkin olduğuna” (Rom 8:28) güvenebiliriz.

_Bu çeyrek yılın ders kitapçığının başyazarı olan Gavin Anthony, Sri Lanka’da büyümüştür. İngiltere’de pastörlük hizmetinde bulunmuş ve bu dersleri yazdığında İzlanda’da konferans başkanlığı yapmıştır._