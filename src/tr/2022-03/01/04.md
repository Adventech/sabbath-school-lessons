---
title:  'Beklenmeyen Sapak 1: Vadi'
date:  28/06/2022
---

> <p></p>
> “Karanlık ölüm vadisinden geçsem bile, kötülükten korkmam. Çünkü sen benimlesin. Çomağın, değneğin güven verir bana” (Mez 23:4).

Doğruluk yolları, sadece soğuk ırmakların aktığı çimenlerle kaplı vadilerden kıvrılarak geçse ne kadar harika olurdu. Ancak Davut’un işaret ettiği yol bu değil. Bu patikalar boyunca—ziyaret etmekten hiç hoşlanmayacağımız karanlık ölüm vadisi de yer almakta! İsrail’de yılın belirli bir zamanında kuruyan dereler ve derin vadiler, ani sel baskınları için çok uygun bir konum oluşturuyor ve beklenmedik bir anda halkı şaşkına çeviriyordu. Bu yerler ayrıca tipik bir şekilde dardı ve ışık geçirmeyen sarp kayalıklarla çevriliydi. Bu yüzden “ölümün gölgesini,” “karanlık gölgeleri” veya “koyu karanlığı” tarif etmek için kullanılmıştır.

`Kendi “karanlık ölüm vadinde” yaşadığın anları düşün. Neye benziyordu? Çoban’ın orada olduğunu bilsen bile korktuğun oldu mu? Bu gibi anlarda hangi Kutsal Kitap ayetleri derdine şifa oldu, neden?`

`Koyun bu karanlık vadiye nasıl geldi? Acaba kendiliğinden mi buraya geldi, yoksa Çoban mı onu bu yola sürükledi? Yanıtını açıkla.`

Elisabeth Elliot şöyle yazmıştı, “Kendisini bu karanlık ölüm vadisinde bulan kuzu, yanlış güdüldüğü sonucuna varabilir. Korkmamayı öğrenebilmesi için karanlıkta zikzaklar çizmesi gerekmektedir. Çoban halâ onunla birlikte gitmektedir.”–Elisabeth Elliot, Quest for Love (Grand Rapids, Mich.: Fleming H. Revell, 1996), S. 218.

`Vadiye doğru “yanlış bir şekilde güdüldüğünü” hiç hissettin mi? Bu zaman süresince Tanrı’ya nasıl yanıt verdin? Bizlerin bu karanlık vadiye girmesine izin vermesiyle, Çoban’ın yanlış anlaşılma riskine katlandığını hiç düşündün mü?`