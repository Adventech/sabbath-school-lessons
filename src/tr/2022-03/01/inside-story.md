---
title:  'Bölüm: 11 Yaşındaki Bir ÇocuğaCin Girmesi'
date:  01/07/2022
---

_Andrew McChesney Tarafından_

Sıcak bir yaz sabahı evinin önündeki sokakta kaykayını hızlıca sürerken 11 yaşındaki Eduardo terlemeye başladı.

Annesi, “Eduardo Ferreira dos Santos!” diye onu çağırdı, “Gel ve öğle yemeğinden önce duş al” dedi.

Eduardo ter içinde ve nefes nefese, duşu unutup sadece öğle yemeğini düşünerek doğruca mutfağa yöneldi. Eduardo, oturma odasında oturan ve tırnaklarına oje sürülmesini bekleyen bir yabancıyı görmezden geldi. Anne kendi evinden işlerini yürütüyordu; ev, manikür ve saç kesimi sunan bir güzellik salonuydu.

Eduardo mutfağa giderken 12 yaşındaki kız kardeşi onu durdurdu. “Otur ve nefesini tut,” dedi.

Eduardo itaatkâr bir tavırla koridorda duran bir koltuğa oturdu. Bir anda dudaklarından Tanrı’ya karşı bir bir haykırış çıktı. Genç ve diri vücudu sarsılmaya başladı. Anne çocuğuna doğru koştu. Eduardo’nun ağzından alçak, çarpık bir ses çıktı ve o ses annesine, oğlunu teslim etmesini ya da ölmesini izlemesini söyledi.

Anne ağlamaya başladı. Oturma odasındaki yabancı annenin arkasından geldi. “Merak etmeyin,” dedi. “Oğlunuz grubumuzun bir parçası olarak seçildi. Ben bir Candomblé lideriyim.”

Anne, 19. yüzyılın başlarında Afrika’dan köle gemileriyle Brezilya’ya gelen bir din olan Candomblé inancını duymuştu. Candomblé, insanların tanrıların ruhları tarafından ele geçirilebileceğini öğretir. Ancak ruhlar tanrı değil, düşmüş meleklerdir. Eduardo onlardan biri tarafından ele geçirilmişti, yabancıyı çevreleyen bir birlikten gelen kötü bir ruhtu bu.

Bir süre sonra kötü ruh gitti ve Eduardo normale döndü. O olayı hatırlamıyordu ama annesi unutamıyordu ve onu Candomblé tapınağına götürdü. Tapınak rahipleri Eduardo’yu bir kral gibi karşıladılar.

“Ne büyük şeref” dedi içlerinden birisi.

Bir başkası ise, “Seçilmişsin” dedi.

Eduardo henüz 11 yaşındayken ruhçuluk ve şeytana tapınmayla tanıştı. Sonraki yedi yıl boyunca tapınakta rahip olmayı öğrenerek çok zaman geçirdi. Kötü ruhlar onunla ve onun aracılığıyla konuştu. En önemli dersin, bir işi asla yarım bırakmamak olduğunu söylediler. Bir işe başladıysa, bitirmesi gerekiyordu.

Bir yetişkin olarak, Eduardo bir tapınağın baş rahibi oldu. Düşmanlarına kötü büyü yapılmasını isteyen insanlardan para kazandı. Ama herkese büyü yapamazdı. Kötü ruhlar, Yedinci Gün Adventistlerine ve diğer Protestan Hristiyanlara büyü yapmasını yasakladı. Ruhlar, onların korunduklarını söyledi, onlara büyü yapmanın Eduardo’nun güçlerini kaybetmesine neden olacağını da sözlerine eklediler. Ruhlar ayrıca Eduardo’nun Adventistler ve diğer Protestanlarla iletişim kurmasını da yasakladı.

Eduardo, Sidilene Silva de Oliveira adında kendine bir eş buldu ve onunla nikâhsız bir şekilde yaşadı ve Eduardo Junior adında bir oğulları oldu. Junior, Yedinci Gün Adventist Kilisesi’ne katılmak istediğini söyleyene kadar hayatları huzurluydu.

Onüçüncü Sebt Sununuz, Eduardo Ferreira dos Santos ve ailesinin yaşadığı Brezilya’da dördü dahil olmak üzere, Güney Amerika Bölümünde sekiz kilisenin açılmasına yardımcı olacaktır.