---
title:  Gezideki Yerler
date:  27/06/2022
---

> <p></p>
> “İçimi tazeler, Adı uğruna bana doğru yollarda öncülük eder” (Mez 23:3)

Diyelim ki önünde uzayan “doğru yolun” (3. ayet) sonu çok uzaklarda. Sonunu göremiyorsun, fakat bu yolculuğun sonunun yuvan olduğunu, Rab’bin evi olduğunu biliyorsun. Kendine daha yakından bakınca bu yolların nereye götürdüğünü görebiliyor musun? Bazı yerleri açıkça görebilirsin ama diğer taraflar geniş veya tehlikeli engellerle kapanmıştır. Yolun bazı kısımları tepenin ardında gözden kaybolmaktadır. Bazı kısımlarda yürümek kolayken, bazı kısımlarında çok zordur. İsrail de bu mezmurda tarif edildiği gibi Mısır’dan Vaat edilen Ülke’ye giderken aynı şeyleri yaşamıştı.

`Mezmurlar 23’de, Rab’bin evine götüren doğruluk yolunu izlerken Davut’un gördüğü kuzunun geçtiği yerleri belirle.`

Bu yollar neden “doğruluk yolu” ya da “doğru yol” olarak adlandırılmıştı? Burada dört önemli sebep vardır. Birincisi bunlar doğru yollardır, zira doğru varış noktasına–Çoban’ın evine götürmektedirler. İkincisi bunlar doğru yollardır, çünkü bizleri doğru kişiyle–bizzat Çoban ile uyum içinde bir araya getirmektedirler. Üçüncüsü bunlar doğru yollardır, çünkü bizleri–Çoban gibi doğru kişi olma konusunda eğitmektedirler. Dördüncüsü ise bunlar doğru yollardır, çünkü bunlar–doğru kişiler olduğumuzda Rab’bi onurlandırdığımızdan, bizlere doğru tanıklığı vermektedirler. Bunlar, izlenmesi ister kolay isterse zor olsun, “doğru” ya da “dürüst” yollardır.

Rab bizi yönetirken, varılacak olan yerde bir mevki sahibi olmak şeklindeki bir mesele olmadığını fark etmek çok önemlidir. Bu husus, yönetmek ve korumaktan çok farklı bir şeydir. Kutsal Kitap’ın tümünde yer alan Rab’bin yönettiği insanlardan oluşan birçok örnek gibi (ister İbrahim’i vaatleriyle yönetmek şeklinde, isterse İsrail’i ateşten bir sütun ve bulutla yönetmek şeklinde olsun), Rab yönettiğinde, halkını her zaman doğrulukla eğitir.

`Doğruluğun, senin yaşamın için Çoban’ın önceliği olduğunun ne kadar farkındasın? Mesih’in karakterini daha iyi yansıtabilmek açısından denenmeler yaşamını nasıl değiştirebilir?`