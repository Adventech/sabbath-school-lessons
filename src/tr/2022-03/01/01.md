---
title:  Çoban’ın Denenmesi
date:  25/06/2022
---

### Konuyla İlgili Metinler
Mezmurlar 23, Rom 12:18-21.

> <p>Hatırlama Metni</p>
> “İçimi tazeler, Adı uğruna bana doğru yollarda öncülük eder (Mezmurlar 23:3).

Sophie yatak odasının kapısına yaslandı. Ağlıyordu ve hıçkırıklara boğularak “Bunu nasıl yapar? Bunu nasıl yapar!” diyordu. Sophie, kalbini derinden yaralayan bir haber almıştı. Dostu olduğunu düşündüğü, saygı duyduğu ve güvendiği birisi onun hakkında itibarını ve yaptığı işi zedeleyen korkunç bir dedikodu yaymıştı. Yatağına uzanarak Kutsal Kitap’ını açtı ve birdenbire çok tanıdık sözler dikkatini çekti: “İçimi tazeler, Adı uğruna bana doğru yollarda öncülük eder. Karanlık ölüm vadisinden geçsem bile, kötülükten korkmam. Çünkü sen benimlesin. Çomağın, değneğin güven verir bana” Mez 23:3, 4.

İçinden “Bu mümkün olamaz!” diye söylendi. Fakat mantık kaçınılmaz görünüyordu. Mezmurdaki Çoban koyununu doğruluk yolunda güdüyordu, ama bu mutlak yol ölüm vadisinden de geçiyordu. Bir dostunun acı ihaneti, yani karanlık vadi bile, Allah tarafından onu doğruluğa yöneltmede bir araç olarak kullanılabilir miydi?

_*2 Temmuz Sebt Günü’ne hazırlık için bu haftanın dersini çalışın._