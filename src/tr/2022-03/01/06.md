---
title:  Gezi İçin Kesin bir Vaat
date:  30/06/2022
---

> <p></p>
> “Ömrüm boyunca yalnız iyilik ve sevgi izleyecek beni, Hep RAB’bin evinde oturacağım” (Mez 23:6).

Vadideyken ya da düşmanlarla çevriliyken bazen yalnız kaldığımız hissine kapılırız. Bazen sanki Tanrı hiç yardımcı olmuyormuş zannederiz; eğer Tanrı yardımcı olsaydı, hiç böyle bir duruma düşmeyeceğimiz kanısına kapılırız. Ancak Davut belli ki böyle düşünmüyor.

`Bu denenmelere rağmen, Davut 6. ayette hangi iki şeyin varlığından çok emindir? Ayrıca bkz. Ef 1:4; 2 Pet 1:10; İbr 11:13-15.`

Bazı çevirilerde iyiliğin ve eksiksiz sevginin (Tanrı'nın antlaşma vaadi) ömrüm boyunca beni “izleyeceğini” yazmaktadır. Ancak orijinal fiildeki anlam daha kuvvetlidir ve ayetin, iyiliğin ve eksilmez sevginin ömrüm boyunca beni “kovalayacağı” şeklinde çevrilmesi daha doğru olur. (Aslında bu fiil, Yaratılış 14:14, Yeşu 10:19, ve 1.Samuel 25:29’de kullanılan “kovalamak” fiiliyle aynıdır.)

`İyiliğin ve eksilmez sevginin seni “kovaladığını” hayal ettiğinde, aklında nasıl bir resim canlanmaktadır? Davut’un, bizlere Tanrı'nın himayesini bu tarzla anlatması konusunda ne düşünüyorsun?`

Vadi ne kadar derin ya da düşmanlar ne kadar inatçı olursa olsun, Tanrı'nın iyiliğinin ve eksilmez sevgisinin kesinliği ve yolumuzun sonuna kadar O’nun kılavuzluğunun kesinliği tartışılmaz. Eğer bu düşünceler Çarmıh’a giden yolda İsa’ya destek olabildiyse, aynı şekilde bizlere de olacaktır.

Ancak ilgilendiğimiz kişilerin bir sürü sorularla dolu olduğu zamanlar vardır. Ancak bu konuda Davut’un önerdiği en iyi yol, çoğunlukla Tanrı'nın ne yapabileceği yolunda teolojik bir açıklamayla ilişkili değildir. Aksine Davut’un 6. ayette de gösterdiği gibi bu, Tanrı hakkındaki gerçeğin onaylanması, kişisel bir kanaatin paylaşılması yoluyla olmaktadır.

`Tanrı hakkında kendi edindiğin bilgilere göre, O’nun iyiliğinin ve eksilmez sevgisinin bizleri izlediğini gösteren ne gibi kanıtlar vardır? Kutsal Kitap’tan ne gibi kanıtlar ekleyebilirsin? Bu kanaatini, Tanrı'nın himayesinin kesinliğini sorgulayan insanlarla nasıl paylaşabilirsin? Çarmıh, ne şekilde bu “kovalamanın” en büyük örneğidir?`