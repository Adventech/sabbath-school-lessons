---
title:  Ek Çalışma
date:  01/07/2022
---

“Sonunda zafer kazanacak olanlar, dinî yaşamlarında korkunç tereddütler ve denenmelerle dolu anlar yaşayacaklardır; ancak itimatlarını bir tarafa atmamalıdırlar, zira bu durum onların Mesih okulundaki disiplinlerinin bir parçası olup, tüm artıkların temizlenmesi için zorunludur. Allah’ın hizmetkârı cesaretle düşmanın ataklarına, korkunç alaylarına dayanmalı ve Şeytan’ın yoluna koyduğu engellerin üzerinden aşmalıdır…

Ancak zorluklar karşısında yere değil de yukarıya bakarsan bitkin düşmez, kısa zamanda İsa’nın yardım etmek için sana uzattığı elini görürsün ve sen de yalın bir güvenle O’na elini vererek O’nun seni yönetmesine izin verirsin. İtaatkâr olursan umutlu da olursun…

Mesih’in yardımıyla kuvvetli, simetrik ve güzel bir karakter geliştirebilirsin. Şeytan böyle parlak bir karaktere tesir edemez… Allah, Oğlu aracılığıyla bizlere kendi krallığında bir yuva verebilmek için, bizlere kendi karakter mükemmelliğini yerleştirerek, yücelterek, asilleştirerek ve uygun hale getirerek en iyi armağanını vermiştir”—Ellen G. White, Messages to Young People, S. 63, 64.

**Tartışma Soruları**

`1. Yaşamındaki “korkunç tereddüt ve denenmelerin” belki de senin “Mesih okulundaki disiplininin” bir parçası olduğu konusunda ne ölçüde haberdardın?`

`2. İnsanları sorunlarından kurtarabilmek açısından bizim yardımlarımız, tesellimiz ve cesaretlendirmemiz, bu vadide nasıl Çoban’ın yolunun bir parçası olabilir? İnanlı topluluğu olarak yardıma ihtiyacı olanların Rab tarafından daha iyi kullanılmaları konusunda neler yapabilirsiniz?`

`3. Sınıfınızdaki kişilerle, iyilik ve merhametin onları nasıl “kovaladığı” konusunda konuş. Birbirinizin tecrübelerinden neler öğrenebilirsiniz?`

`4. Çarmıha giden yolda İsa’nın yaşamının son saatleri üzerinde düşün. İster Kutsal Kitap’tan, isterse Ellen White’dan olsun (Sevgi Öğretmeni büyük bir kaynaktır), İsa’nın insan kimliği altında nasıl acılara katlanabildiği konusunda neler söyleyebilirsin? Aynı şekilde karşılaştığımız güçlüklerde O’nun bu örneğinden kendimiz için ne gibi bir ders alabiliriz?`