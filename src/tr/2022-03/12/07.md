---
title:  Ek Çalışma
date:  16/09/2022
---

Tanrı'nın istemine itaat, kendi arzularımıza ve tutkularımıza ölmekle olur. Bu, başkalarına gerçek hizmeti vermek için yolu açar. Kendimizi kurban etmeden ve Tanrı'nın sesine sürekli açık olmadan Tanrı için yaşayamayız. Gerçekten Babamız’ın istemine itaat ederken, kendimize güvenmenin ve Tanrı'nın Söz’ü ve gücü için başka aracılara güvenmenin tehlikelerini de göz ardı etmemeliyiz. Tanrı'nın istemine itaat ederek gerçek bir inanlı gibi yaşarken, Tanrı kendisine bağlılığı öğrenmemiz için zorlu denenmeler verebilir.

“Eli’nin ihmalkârlığı, açıkça ülkedeki her anne ve babayı etkilemiştir. Bu kutsallıktan uzak davranışının veya can sıkıcı görevi isteksiz olarak yapmasının neticesi, kötü huylu oğullarının günahlarına yansımıştır. Hem kötülüğe izin veren ebeveynler hem de bunu uygulayan çocuklar Rab’bin önünde suçludur, ve Rab onların bu suçları için ne kurban ne de sunu kabul etmeyecektir.”—Ellen G. White, Child Guidance, S. 276.

**Tartışma Soruları**

`1. Sınıfça, günahlarımızın bedeli olarak insan bedeninde dünyaya gelerek ölen Tanrı Oğlu’nun inanılmaz lütfundan bahsedin. Bu durum her birimize, diğerlerinin yararına kendini kurban etmenin ve kendini reddetmenin ne demek olduğunu göstermesi açısından neler öğretiyor? Bizler tabii ki buna benzer bir şey yapamayacak olsak ta, prensip budur ve hep önümüzde olmalıdır. Bizlere İsa’nın çarmıhta gösterdiği bu örneği, kendi çapımızda buna benzer bir teslimiyet ve kendini adama içinde nasıl uygulayabiliriz?`

`2. Birçok insan için, daha sonra ne olacağını bilmeden Tanrı'ya itaat etmek, korkunç bir şey gibi gelebilir. Tanrı'dan çok kendine güvenen birine ne gibi bir öğüt verirdin? Geleceği bilmemekten veya kontrol edememekten korkan birine, bu endişelerini yok etmek için neler söylerdin?`

`3. Sınıfça, kalıcı bir barış açısından güvenilir Tanrı'nın isteminin tek yol olduğunu görmelerine yardım etmek adına Tanrı'nın istemine itaat etmekte zorluk çeken insanlar için dua etmeye zaman ayırın. Aynı zamanda bu insanların Tanrı'ya itaat etmeyi ve O’nun yolunun en iyi yol olduğunu anlamaları için ne gibi pratik şeyler yapabilirsin? Diğer bir deyişle, O’nun sevgisini ve rızasını başkalarına bildirmende yardımcı olması açısından Tanrı seni nasıl kullanabilir?`