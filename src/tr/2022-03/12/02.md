---
title:  Tevazuyla Hizmet Etmek
date:  11/09/2022
---

`Flp 2:5-9’u okuyun. Bu ayetlerde bizler için hangi önemli mesaj yer almaktadır?`

Modern kültür bizleri, haklarımızı istemeye ve savunmaya teşvik eder. Bütün bunlar iyi şeylerdir ve çoğunlukla da öyle de olmalıdır. Fakat İsa’da olduğu gibi, Tanrı'nın istemi bizlere, Baba’ya hizmet etmek adına Tanrı'nın krallığı için sonsuz etkileşim yapacak tarzda, haklarımızı özgürce vermeye çağırır. Bu verme süreci zor ve rahatsızlık verici olabilir, zorlu denenmelere yol açabilir.

İsa’nın bunu nasıl yaptığına bakın (Flp 2:5-8). Bu ayetler, İsa’nın Babası’nın istemine teslim olurken izlediği üç adımı tarif etmektedir. Ve başlangıçta Pavlus alarm derecesinde bizleri uyarıyor: “Mesih İsa’daki düşünce sizde de olsun” (5. ayet).

İsa bizleri kurtarma pozisyonunda olabilmek için, Baba’sı ile olan eşitliğine son verdi ve bir insan kılığında ve sınırlılığında dünyaya geldi (6, 7. ayetler).

İsa büyük ve görkemli bir insanî varlık olarak değil, bilakis diğer insanlara hizmet eden biri olarak geldi (7. ayet).

İnsan hizmetkârı olarak, İsa huzur dolu uzun bir yaşam değil, bilakis “ölüme boyun eğer” bir şekilde yaşadı. Aynı zamanda asil ve görkemli bir şekilde ölmedi bile. Hayır, O “çarmıh üzerinde ölüme boyun eğip kendini alçalttı!” (8. ayet).

`İsa’nın bu örneği, yaşamın hangi alanlarında bizler için bir model oluşturur? Eğer haklar ve eşitlik iyi bir şeyse ve korunmalıysa, bazen bunlara bir son vermenin gerekliliğindeki mantığı nasıl açıklayabilirsin? Şimdi 9. ayeti okuyun. Bu ayet, Baba’nın istemine itaat etmenin mantığını anlamamıza nasıl yardımcı olmaktadır?`

`Kutsal Ruh’tan şu bilgeliği vermesi için dua edin, “Şu an için aileme, inanlı topluluğuma ve çevremdeki insanlara hizmette, İsa’nın istemine itaat etmeme engel olabilen ne gibi haklara tutunuyorum? Başkalarına daha etkin bir şekilde hizmet edebilmek için ne gibi şeylerden feragat etmem gerekiyor?”`