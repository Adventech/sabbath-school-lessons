---
title:  Bir Tohum gibi Ölmek
date:  10/09/2022
---

### Konuyla İlgili Metinler
1Sa 2:12–3:18; 13:1-14; Zek 4:1-14; Rom 12:1, 2; Flp 2:5-9.

> <p>Hatırlama Metni</p>
> “Size doğrusunu söyleyeyim, buğday tanesi toprağa düşüp ölmedikçe yalnız kalır. Ama ölürse çok ürün verir” (Yu 12:24).

İsa’nın buğday tanesinin düşüp ölmesi hakkında verdiği örnek, Tanrı'nın istemine olan teslimiyetimizin etkileyici bir kıyaslamasıdır.

Birincisi, burada bir düşüş vardır. Buğday sapından düşen tane, toprağa ne zaman ve nasıl düşeceği konusunda kontrol sahibi değildir. Toprağın onu nasıl kaplayacağı ve içine alacağı yönünde hiçbir kontrole de sahip değildir.

İkincisi burada bir bekleyiş vardır. Tane toprakta yatarken geleceğin ne getireceğini bilmez. Gelecekte yaşamın neye benzeyeceğini “hayal” edemez, çünkü o sadece buğdayın tanesidir.

Üçüncüsü, burada bir ölüm vardır. Güvenli ve rahat durumuna bir son vermedikçe, tanenin buğday sapı olması mümkün değildir. “Ölmelidir”; yani tohumdan mahsul taşıyan bir bitkiye dönüşebilmesi için daha önceki durumunu terk etmesi gereklidir.

_*17 Eylül Sebt Günü’ne hazırlık için bu haftanın dersini çalışın._