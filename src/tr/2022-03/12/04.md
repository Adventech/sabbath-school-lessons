---
title:  Dinlemeye İstekli Olmak
date:  13/09/2022
---

> <p></p>
> “RAB gelip orada durdu ve önceki gibi, ‘Samuel, Samuel!’ diye seslendi. Samuel, ‘Konuş, kulun dinliyor’ diye yanıtladı” (1Sa 3:10).

Hiç Kutsal Ruh’un bu cılız sesini duyup, göz ardı ettin mi? Sonuçta her şey yanlış gider ve sen daha sonra, Neden dinlemedim? dersin.

Birinci Samuel, yaşlı bir adamın, Rab’bi dinlemeyen iki kötü oğlunun ve dinleyen bir oğlunun öyküsünü anlatır. Tanrı'nın sert uyarılarına rağmen, yönünü değişmesi gerekenler bunu yapmamışlardır.

`1.Samuel 2:12–3:18’den onların öyküsünü okuyun. Burada Tanrı'yı dinleyenlerle, dinlemeyenler arasında nasıl bir zıtlık görünüyor?`

Eli’nin oğullarının aklında Tanrı ile ilgilenemeyecek kadar başka şeyler vardı. Ve Eli, Tanrı'nın ne istediğini duyduktan sonra bile bu konuyu oğullarıyla konuştuğunda hiçbir şey değişmemişti. Oğulları, açıkça yaşamlarını Tanrı'nın istemine adamaya hazır görünmüyorlardı. Genç Samuel’e ne kadar büyük bir tezat!

Vaazcı Charles Stanley, “tarafsız bölgeye kayma” diye adlandırdığı, Tanrı'nın sesine açık olmanın ne kadar zorunlu olduğunu şöyle açıklamıştır: Kutsal Ruh bilgiyi tek yönlü iletmek adına konuşmaz. O yanıt almak için konuşur. Ve O, karşıt olan bir şeyi önermenin boşuna zaman harcamak olduğunu bilir. Eğer durum böyle ise, çoğunlukla suskun kalır. O, bizim yeteri kadar tarafsız olmamızı ve bilhassa itaat etmemizi bekler.”—Charles Stanley, The Wonderful Spirit-Filled Life, (Thomas Nelson Publishers, Nashville, Tenn.: 1992), S. 179, 180.

`Stanley’in “yeteri kadar tarafsız” olmak ifadesinden ne anlıyorsun? Tanrı'ya karşı açık sözlü olduğunu düşündüğünde, çoğunlukla ne gibi şeyler seni “duymak isteyecek kadar tarafsız ve itaatkâr” yapmaktan alıkoyar? Tanrı'nın sesine açık olmak ve O’nun yönetiminde kararlı olmak için ne gibi şeyleri geliştirmen gerekiyor?`