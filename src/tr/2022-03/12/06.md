---
title:  Aracılar
date:  15/09/2022
---

Dün de gördüğümüz gibi kendi kuvvetimize dayandığımızda, Tanrı'nın istemine teslimiyet sarsılabilir. Ayrıca Tanrı için başka aracılara da dayanmak mümkündür. İnsanlar bazen kendilerini bunalımlı hissettiklerinde, alışverişe gittikleri zaman mutlu olurlar. Kendini yetersiz hissedenler ise şöhret peşinde koşarlar. Kimileri ise eşleriyle sorun yaşadıklarında kendilerine yakınlık ve heyecan veren başkalarıyla ilişkiye girerler.

Kullandığımız birçok şey baskıdan kurtarır, fakat ne sorunu hallederler ne de bir sonraki zaman durumu nasıl daha iyi idare edeceğimizi öğretebilirler. Bunu sadece Tanrı'nın doğaüstü gücü yapabilir. Sorun, çoğu zaman bizzat Rab yerine kendi aracılarımıza dayanmaya çalışmamızdan kaynaklanır.

Aşağıda Tanrı'nın yerine kullandığımız üç aracı yer almaktadır:

1. Taze ilahî açıklama ihtiyacı doğduğunda insan mantığını veya geçmiş tecrübeleri kullanmak.

2. İlahî çözümlere ihtiyacımız olduğunda kafamızdaki problemleri engellemek.

3. İlahî gücü için Tanrı ile paydaşlık etmemiz gerektiğinde, gerçeklerden ve Tanrı'dan kaçmak.

Zekarya, aracılar kullanmaya ayartıldığımızda, neyin önemli olduğu üzerinde odaklanmamıza yardımcı olmaktadır. Uzun yıllar uzakta kaldıktan sonra, sürgünler nihayet Babil’den geri dönmüşler ve derhal tapınağı yeniden inşa etmeye başlamışlardır. Fakat buna muhalif olan o kadar çok şey vardır ki (bazı nedenleri Ezra 4–6’da bulabilirsin). Böylece Zekarya bu cesaret mesajı ile, işe liderlik edecek olan Zerubbabil’e gelmişti.

`Zekarya 4:1-14’deki mesajı okuyun. Tanrı 6. ayette ne demek istiyor? Yapının projesinin bitirilmesi nasıl Kutsal Ruh aracılığıyla başarılacaktı? Bu bizlere, Kutsal Ruh ile yaptığımız pratik şeyler arasındaki ilişki hakkında ne öğretiyor?`

Tanrı, ne tapınağa olan muhalefeti engelledi, ne de Zerubbabil’in tapınağı yapma gayretlerini. Ve Tanrı bizleri her zaman muhalefetten korumaz. Fakat muhalefet geldiğinde, O’na dayanmayı öğrenmemiz için zorlu denenmeler kullanabilir.

`Sorunlar başladığında, ilk reaksiyonun ne oluyor? Yiyecek mi? Televizyon mu? Dua mı? Tanrı'ya itaat mi? Verdiğin yanıt, senin hakkında ve neleri öğrenmen veya değişmen gerektiği hakkında ne söylüyor?`