---
title:  Özgüven
date:  14/09/2022
---

Havva’nın, Aden bahçesinde işlediği günah hiç te basit değildi, çünkü Tanrı'nın sözünden şüphe etmişti. Problemin ana kaynağı, kendisi için neyin iyi olup neyin kötü olduğuna karar verecek derecede yeterli bilgeliğe sahip olan inancıydı. O kendi kanaatine güvendi. Eğer bizler de Tanrı'nın Söz’üne güvenmek yerine kendi kanaatimize dayanırsak, kendimizi her çeşit soruna açmış oluruz.

Saul’un öyküsü, kendine özgüvenin adımlarını ve hemen ardından gelen trajediyi tarif etmektedir. Samuel Saul’u, Rab’bin kendi halkına atadığı kral olarak meshetmişti (1Sa 10:1). Sonra Saul’a belli talimatlar vermiş (8. ayet), fakat Saul itaatsizlik etmişti.

`1.Samuel 13:1-14’den öykünün geri kalanını okuyun. Saul, kendi düşüşüne yol açacak ne yapmıştı?`

Saul’un kral olduktan hemen sonra kendine olan özgüveniyle yoldan çıkmasına neden olan üç adım vardır. Sorun, bu adımlardan hiçbirinin aslında kendince kötü olması değildi. Ancak bunlar trajedi tohumları içerirler, zira her biri Tanrı'dan bağımsız olarak ele alınmıştır. Saul’un düşüşüne yol açan bu durumun sırasına dikkat edin.

1. Saul şöyle demişti, “halk yanımdan dağılıyordu ve senin (Samuel) yanımda olmadığı ‘gördüm’” (11. ayet). Saul, baskı altındaydı ve olan biteni kendi bakış açısından değerlendirmişti.

2. Saul ‘gördüm’ ifadesinden—“Filistliler üzerime yürüyecek ‘dedim’” (12. ayet) ifadesine kaymıştır. Kendi gözüyle gördüğü şey, şimdi dediği yani durum hakkında tahminde bulunduğu şeye dönüşmüştü.

3. Saul ‘dedim’ ifadesinden—“sunuyu sunma gerekliliğini ‘düşündüm’” (12. ayet) ifadesine kaymıştır. Saul’un düşündükleri, şimdi duygularını şekillendirmektedir.

Hepimiz bunları yaparız: Kendi insanî düşüncemize dayanan ve sonra kendi insanî duygularımıza yönlendiren, insanî bakış açımıza güveniriz. Ve bundan sonra da bu duyguları eyleme dönüştürürüz.

`Tanrı'nın talimatları çok açık bir şekilde kulağına küpe olması gerekirken, Saul’un kendi kanaatini izlemesi neden daha kolaydı? Bu kadar çok kırılgan ve kusurlu bir bilince sahip olduğumuzu bilmemize rağmen, neden halâ kendimize çok güveniriz? Rab’bin buyruklarına kendimizinkilerden daha çok güvenmeyi öğrenmek için ne yapabiliriz?`