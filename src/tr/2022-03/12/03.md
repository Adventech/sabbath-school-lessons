---
title:  Tanrı'nın İstemini Bilemeden Ölmek
date:  12/09/2022
---

Birçok inanlı, samimi bir şekilde yaşamları için Tanrı'nın istemini bilmek istiyor. “Eğer Tanrı'nın benim yaşamım için olan istemini bilseydim, O’na her şeyimi adardım.” Fakat Tanrı'ya bunu vaat ettikten hemen sonra bile, bu istem konusunda kafamız karışabilir. Bu karışıklığın sebebi belki de Romalılar 12:1, 2’de bulunabilir. Pavlus, Tanrı'nın istemini nasıl bilebileceğimizi tarif etmiş, ve şu önemli noktaya işaret etmiştir: Eğer Tanrı'nın istemini bilmek istiyorsan, önce kendini kurban etmelisin!

Romalılar 12:1, 2’yi okuyun. Pavlus “Tanrı’nın isteminin ne olduğunu ayırt edebileceğimizi” (2. ayet) yazmaktadır, ta ki:

1. “Tanrı’nın merhameti” konusunda gerçek anlayışa sahipsek (1. ayet).

2. Kendimizi Tanrı’ya diri bir kurban olarak sunarsak (1. ayet).

3. Düşüncelerimizin yenilenmesiyle değişirsek (2. ayet).

Tanrı'nın istemini sadece değişikliğe uğramış bir düşünce tam olarak anlayabilir. Fakat bu yenilenme önce kendimize ölmemize bağlıdır. Sadece Mesih’in bizler için acı çekmesi ve ölmesi yeterli değildir. Bizim de aynı şeyi yapmamız gerekir.

`Kutsal Ruh’tan sana tamamen “ölü” olmadığın yerleri göstermesini dile. Tanrı için “canlı bir kurban” olabilmen için, Kutsal Ruh’un sende ne gibi şeyleri sonlandırması gerekmektedir?`

Yaşamımızın alanları tamamen kendimize ölmemişse, Tanrı zorlu denenmelere dikkatimizi çekmek için izin verir. Ancak acılarımız sadece günahla yüzleşmemize yardım etmez, İsa’nın bizler için kendisini adaması konusunda anlayış da verir. Elisabeth Elliot şöyle yazmıştı, “Kalplerimizin en derin arzusunun teslimiyeti, belki de çarmıhı anlamak için yakınlaştığımız orandadır… kendi çarmıh tecrübemiz Kurtarıcımızınkiyle ölçülemeyecek kadar az olmasına rağmen, bizleri O’nun acılarının paydaşlığında O’nu anlamaya başlama şansıyla donatır. Acılarımızın her türlü formuyla O bizleri paydaşlık etmeye çağırmaktadır.”—Elisabeth Elliot, Quest for Love (Grand Rapids, Mich.: Fleming H. Revell, 1996), S. 182.

`Romalılar 12:1, 2’i oku ve üzerinde düşün. Kendini kurban edebilmen için ne gibi şeylere bir son vermen gerektiğini düşün. Bu, İsa’nın senin için çarmıhta yüzleştiği acıları anlamana nasıl yardımcı olur? Bu anlayış, senin İsa ve O’nun acılarıyla paydaşlığa girmene nasıl yardımcı olur?`