---
title:  Ek Çalışma
date:  09/09/2022
---

Tanrı'nın bizler için planı çok beklememizi gerektirebilir, ve bu gerçekten acı verici olabilir. Bu zamanlarda sabrı öğrenmek Tanrı'nın kişiliğine odaklanarak ve O’nun bizdeki etkinliğine güvenerek geliştirilebilir. Beklemek için birçok neden vardır, fakat hepsi de bizler için ve O’nun krallığı için Tanrı'nın planlarının gerçekleşmesiyle ilgilidir. Eğer Tanrı'nın önünde telaşa kapılırsak çok şey kaybederiz, ama güvencemizi korur ve O’ndan zevk alırsak çok şey kazanabiliriz.

“Her denenme Rab İsa Mesih tarafından ölçülmüş ve tartılmıştır, bunlar kendisine verilen lütuf aracılığıyla insanın taşıyabileceğinin ve dayanabileceğinin ötesinde değildir.”—Ellen G. White, Manuscript Releases, Cilt 12, S. 81.

“Dertlerim içinde Tanrı'nın amacını okuyamıyorum, ama en iyisini O biliyor ve ben ruhumu, bedenimi ve canımı sadık Yaratıcım’a teslim edeceğim. ‘Çünkü kime inandığımı biliyorum. O’nun bana emanet ettiğini o güne dek koruyacak güçte olduğuna eminim’ (2Ti 1:12). Eğer ruhlarımızı göksel Babamız’a daha çok iman, daha fazla sevgi, daha büyük sabır ve daha mükemmel güven göstermesi için eğitir ve öğretirsek, biliyorum ki bu yaşamın çatışmalarından geçerken günbegün daha çok esenlik ve mutluluk elde edeceğiz.

“Allah, İsa’nın kollarındayken bizlerin üzülmesinden ve kaygı duymasından zevk almaz. Sakince beklemek ve izlemekten daha çok şey gereklidir. Bizler doğru yolda olmadığımızı hissetmedikçe ve duruma uygun bazı işaretler görmedikçe duygularımızı harekete geçirmeyiz; ancak hesaplaşma duygularla değil imanla olur.”—Ellen G. White, Selected Messages, 2. kitap, S. 242.

**Tartışma Soruları**

`1. Her denenmenin İsa tarafından “tartılıp ölçülmesi” ne demektir? Bunu bilmenin sabrımıza katkısı ne olabilir?`

`2. Sınıfınızda sabırla beklemenin ne olduğu hakkında kişisel tanıklık verebilecekler var mı? Korkuları neydi, neşeleri neydi? Nasıl üstesinden geldiler? Neler öğrendiler? Hangi vaatlere tutundular?`

`3. İnanlı topluluğu veya sınıf olarak, herhangi bir konuda Tanrı'nın zamanlamasını beklerken, zorlu denenmeler içinde olanlara yardım etmek için neler yapabilirsiniz?`

`4. Sabrın gelişiminde duanın rolü nedir? Ruh’un onların yaşamında da sabrı geliştirebilmesi için dua edebileceğin başka insanlar var mı?`