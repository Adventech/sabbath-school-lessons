---
title:  'Bölüm: Son Saldırı'
date:  09/09/2022
---

_Andrew McChesney Tarafından_

Babanın vaftizinden iki hafta önce, Cuma akşamı Brezilya’nın Manaus kentinde küçük bir grup Kutsal Kitap çalışması yaptıktan ve misafirler evden ayrıldıktan sonra sebepsiz bir şekilde sinirlendi. Oturma odasında yatacağını söyledi.

Gece her zamankinden daha karanlıktı. Mahallede elektrikler kesildi, evler ve sokaklar zifiri karanlıkta kaldı.

Sabah saat 1 civarında Junior, babasının vaftiz edilmeyeceğini haykıran bir sesin duyulmasıyla uyandı.

Junior korktu ve ne yapacağını bilemedi. Ne olacağını görmek için odasında kaldı.

Ses, babanın vaftiz edilmeyeceğini söyleyerek tekrar haykırdı.

Junior bekledi.

Odasına birinin girdiğini duydu.

“Lütfen oğlum, benimle dua et,” dedi babası. “Düşman yine saldırıyor.”

Başka bir ses konuştu. “Ne yapıyorsun?” Bu annenin sesiydi. Salondan gelen çığlıkları duyunca dizlerinin üzerine çökmüş ve dua etmeye başlamıştı. Baba ve Junior’ı, İsa’nın kötü ruhları kovması için yalvarırken kendisine katılmaya davet etti.

Birkaç dakika dua ettikten sonra, anne evden çıkıp loş ay ışığında birbirlerini görebilecekleri bir yere gitmeyi önerdi.

Dışarıdayken, baba susadığını söyledi. Junior içeri girip bir bardak su getirmeye gönüllü oldu. Mutfakta, yerde gizemli bir karanlık nokta gördü. Anneyi çağırarak orayı işaret etti ve “Bu nedir?” diye sordu. Anne yere baktı ve “Bu bir saç!” dedi.

Dışarıdayken, Junior ve anne, babaya daha yakından baktılar. Kafasında büyük tutam saçlar eksikti. Sanki biri makas alıp gelişigüzel saçlarını kesmiş gibiydi.

Baba ellerini başının üstüne koydu ve yüzünü buruşturdu.

“Kafamı tıraş etmem gerekecek,” dedi. “Kel olmam umurumda değil.”

Sebt günü sabahı güneş doğduğunda, baba kendini çok yorgun hissetti. Kötü ruhların gece saldırısından sonra, sanki şiddetli bir dayak yemiş gibi, alışılmadık derecede zayıftı. Kiliseye gitmek yerine evde dua etmeye karar verdi.

Anne ve Junior ayrıldıktan sonra dua etti, “İsa, bedenimi ele geçirmelerine izin verme. Lütfen bana yakın ol. Artık ele geçirilmek istemiyorum.”

Kutsal Kitap’ını açarken Mezmurlar 37:5›te şunları okudu: “Her şeyi RAB’be bırak, O’na güven, O gerekeni yapar.” (Yeni Çeviri).

Baba, İsa’nın ona korkmamasını söylediğini anlamıştı. İsa onu vaftizine götürecekti. Tabii ki, kötü ruhlar o Cuma gecesinden sonra bir daha onu ele geçiremediler. Ama yine de onları duyabiliyordu.

Onüçüncü Sebt Sununuz, Baba (Eduardo Ferreira dos Santos) ve ailesinin yaşadığı Brezilya’da dördü de dahil olmak üzere Güney Amerika Bölümünde sekiz kilisenin açılmasına yardımcı olacaktır.

Eylül 10