---
title:  Rab’de Haz Duymayı Öğrenmek
date:  08/09/2022
---

> <p></p>
> “RAB’den zevk al, O senin içindeki istekleri yerine getirecektir” (Mez 37:4).

Mezmurlar 37:4, harika bir vaattir. Hep istediğin bir şeyi elde ettiğini hayal et. Fakat kalbimizin arzularını elde etmek, Rab’den zevk alan bir kalbe bağlıdır. O halde “Rab’den zevk almak” ne demektir?

Mezmurlar 37:1-11’i okuyun. 4. ayetteki bağlam belki biraz şaşırtıcıdır. Davut, Rab’be ve kendisine muhalefet eden insanlarla çevrili olduğundan bahsediyor. İnsanlar bize karşı çalışıyorlarsa, buna verilecek doğal yanıt, kızmak veya kendimizi aklamaya çalışmaktır. Fakat Davut çok farklı bir şey önermektedir.

**Aşağıdaki ayetlerde, bu durumda Tanrı'nın halkına verdiği öğüt nedir?**

`Mez 37:1`

`Mez 37:5`

`Mez 37:7`

`Mez 37:8`

`Tekrar 4. ayeti okuyun. Bu ayetler bağlamında yaptığın yorumlara istinaden, “Rab’den zevk almak” ifadesi ne anlama gelmektedir?`

Davut, değişik yollarla “Rab’be güven” diye tekrarlamaktadır. O’nun eylemlerine güven. Üzülme, çünkü Rab senin Rab’bindir ve senin için çalışmaktadır—hem de şu an bile. Her şeyden sen sorumlu değilsin ve her şeyi sen düzene sokmak zorunda değilsin. Güven O’na, Tamamen O’na güven.

İşte Davut bu bağlamda Rab’den zevk almaktan bahsediyor. Rab’den zevk almak demek, mükemmel bir güven hali içinde yaşamamız demektir. Hiçbir şey bizim barışımızı bozamaz, çünkü işin içinde Rab vardır. O’nu övmeli, O’na gülümsemeliyiz, zira hiçbir şey Rab’bimizi alt edemez! Bunu yapmayı öğrendiğimizde gerçekten kalbimizin arzu ettiği şeyi alabiliriz, çünkü sevgili Babamız’ın bizlere vermek istediği şeye, zamanı geldiğinde bizlere en çok yararı dokunacak bir şeye ve O’nun krallığına sahip olacağız.

`“Rab’den zevk almayı” nasıl öğrenebilirsin? Bunun yaşamında nasıl gerçekleşebileceği konusunda Tanrı'nın kılavuzluğunu arayarak dua et.`