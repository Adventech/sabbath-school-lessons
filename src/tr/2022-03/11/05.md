---
title:  'İlyas: Telaş Sorunu'
date:  07/09/2022
---

Karmel Dağı’ndaki güç gösterisi sona ermişti (1Kr 18). Gökten ateşler yağmış, herkes gerçek Tanrı'yı kabul etmiş ve sahte peygamberler ölüme mahkum edilmişti. Tanrı haklı çıkmıştı. İlyas’ın bu günden itibaren ruhsal yönden gelişmiş olduğunu düşünebilirsin, fakat aniden duyduğu bir şey onu öylesine korkutmuştu ki, ölmek istedi. 1Kr 19:1-9’dan öykünün devamını okuyun. Ayetteki son sözler çok endişe vericidir: “RAB, ‘Burada ne yapıyorsun, İlyas?’ diye sordu” (9. ayet). Görünen o ki, İlyas’ın korkusu, onun kaçmasına ve kendini yanlış bir yerde bulmasına yol açmıştı.

`Rab tarafından bu kadar kuvvetli bir aracılıktan sonra İlyas’ın iman dolu olması ve kendini güvende hissetmesi gerekirdi; ama aksine yaşam korkusuyla kaçtı. Bu kötü örnekten nasıl bir ders çıkarabiliriz?`

Bu öykü önemli bir şeyi sergilemektedir: Eğer telaş edersek, kendimizi çok kolay yanlış bir yerde bulabiliriz. İlyas’ın durumunda, onun kendini kaybetmesine, çöle kaçmasına ve hiç doğmamış olmayı istemesine neden olan şey korkusuydu. Fakat Tanrı'nın bizler için olan planından kaçmamıza neden olan başka şeyler de vardır.

`Şu ayetleri okuyun. Burada ifade edilen karakterlerin Tanrı'nın isteminden kaçmalarına neden olan şeyler nelerdir? Yar 16:1-3; Say 20:10-12; Hak 14:1-3; Mat 20:20, 21; Luka 9:52-56; Elç 9:1.`

`Hırs, öfke, tutku, iman zayıflığı, Rab için sözde “gayret”, bizleri olmamamız gereken yerlere götürür. Hiç kimse bu tehlikeye karşı bağışık değildir. Buradaki anahtar, bizleri sevdiğini bildiğimiz ve bizler için en iyisini yapmak isteyen Rab’bin iyiliğine ve merhametine güven dolu bir iman geliştirmektir. Bu otomatikman olmaz. İman bir armağan olmalıdır, fakat bu armağanın geliştirilmesi, beslenmesi ve titizlikle korunması gerekir.`