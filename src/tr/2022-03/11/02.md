---
title:  Sabreden Tanrı
date:  04/09/2022
---

`Romalılar 15:4, 5’i okuyun. Bu ayetlerde bizler için neler vardır?`

Bizler normalde gerçekten istediğimiz veya vaat edilen ama henüz sahip olamadığımız şeyler konusunda sabırsızız. Çoğunlukla özlem duyduğumuz şeylerle tatmin oluruz. Ve istediğimiz şeyleri nadiren elde ettiğimiz için sık sık öfkelenir ve sabırsızlık içine düşeriz. Bu durumdayken de Rab’de esenliği ve güveni koruyabilmek neredeyse olanaksızdır.

Beklemek, tarife göre acı vericidir. İbraniler’deki, “sabırla beklemek” (Mez 37:7) sözleri, İbranice “çok acı çekmek,” “sarsılmak,” “titremek,” “yaralanmak,” “kederli olmak” anlamlarına da gelmektedir. Sabrı öğrenmek o kadar kolay değildir; bazen onun derin anlamı, zorlu denenmede olmak demektir.

`Mez 27:14, 37:7 ve Rom 5:3-5’i okuyun. Bu ayetler bizlere ne söylemektedir? Sabır neye yöneltir?`

Sabırla beklerken iki şeye konsantre olabiliriz. Beklediğimiz şeye odaklanabiliriz veya bu şeyleri elinde tutan Biri’ne odaklanabiliriz. Bir şeyi beklerken ne kadar zaman beklediğimizin değil, beklerken takındığımız tavrın önemi vardır. Rab’be güvenir, yaşamımızı O’nun ellerine bırakır, irademizi O’na adarsak, bazen inanması ne kadar zor olsa da, O’nun bizler için neyi ve ne zaman en iyisini yapacağından emin olabiliriz.

`Umutsuzca ne gibi şeyleri bekliyorsun? Her şeyi Rab’be ve O’nun zamanlamasına teslim etmeyi nasıl öğrenebilirsin? Yaptığın her şeyde Rab’be mutlak bir teslimiyet ve itaat için dua et.`