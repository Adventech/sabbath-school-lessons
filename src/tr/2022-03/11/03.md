---
title:  Tanrı’nın Zamanında
date:  05/09/2022
---

`Romalılar 5:6 ve Gal 4:4’ü oku. Bizlere Tanrı'nın zamanlaması hakkında ne söylüyorlar?`

Bu ayetlerde Pavlus, İsa’nın bizler adına ölmek için doğru zamanda geldiğini söylemektedir. Pavlus, bizlere neden doğru zamanlama olduğunu söylemiyor. Bu ayetleri okuyarak şaşırmak çok kolay, İsa dünyaya gelerek günahla uğraşmak için neden binlerce yıl bekledi—evren çok önceden günahın ne kadar kötü olduğunu anlayamaz mıydı? İsa’nın ikinci kez gelmesi, için neden beklediğimizi de sorabiliriz? Ayrıca Rab’bin dualarımızı yanıtlaması için neden bu kadar beklediğini de sorabiliriz?

`Örneğin Daniel 9:24-27’de, Mesih olarak gelecek olan İsa’ya işaret eden (gerekiyorsa yeniden inceleyin) 70 haftalık süreci düşünün. Bu süreç ne kadar uzundu? Bu ayetler, çok uzun görünse bile Tanrı'nın zamanındaki olayları beklemeyi öğrenmek konusunda bizlere ne söylüyor?`

Bekleme zamanlarında tecrübe edineceğimiz birçok önemli ruhsal nedenler vardır. Birincisi, beklemek dikkatimizi “şeylerden” uzaklaştırarak, bizzat Tanrı'nın kendisi üzerinde odaklanmamızı sağlar. İkincisi, beklemek kendi güdülerimiz ve arzularımız konusunda daha net bir resim geliştirmemize neden olur. Üçüncüsü, beklemek azmi—ruhsal yaşama gücünü tesis eder. Dördüncüsü, beklemek iman ve güven gibi birçok ruhsal güçleri geliştirmek için kapı açar. Beşincisi, beklemek Tanrı'nın daha büyük resimden oluşan yap-bozdaki diğer parçaları toplamasını sağlar. Altıncısı neden beklediğimizin gerekçesini hiçbir zaman bilemeyiz; bu yüzden imanda yaşamayı öğreniriz. Beklemek konusunda başka bir sebep düşünebiliyor musun?

`Tanrı'nın bazı şeyleri zamanı geldiğinde yaptığını gösteren Kutsal Kitap’ta bulduğun örnekler, aynı şekilde O’nun senin için de doğru olan şeyi doğru zamanda yapacağına güvenmene nasıl yardımcı olabilir? (Örneğin, İbrahim ile Sara’nın durumunu ve vaat edilen oğulu düşün.) Aynı zamanda kendine şunu sor, “Çok önceden yanıtlanmış olması gereken duamı geciktirebilecek ne yapmış olabilirim?”`