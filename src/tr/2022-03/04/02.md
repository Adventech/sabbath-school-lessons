---
title:  “O’nun Benzerliğinde”
date:  17/07/2022
---

> <p></p>
> “Çünkü Tanrı önceden bildiği kişileri Oğlu’nun benzerliğine dönüştürmek üzere önceden belirledi. Öyle ki, Oğul birçok kardeş arasında ilk doğan olsun” (Rom 8:29).

Başlangıçta Tanrı bizleri Kendi benzerliğinde yarattı (Yar 1:27), ama bu benzerlik günah ile kirletildi.

`Tanrı'nın insanlık üzerindeki bu benzerliğinin tahrifatını hangi yollarla görüyoruz?`

Şu açık ki, hepimiz günah tarafından bozulduk (Rom 3:10-19). Ancak Rab’bin arzusu, tıpkı orijinalinde olduğumuz gibi bizleri restore etmek. Bu nedenle bugünkü ayetimiz buna çok iyi uyuyor. Yaşamlarını Kutsal Ruh’a adayanlar için Rab’bin planını açıklıyor, zira onlar “Oğlu’nun benzerliğine dönüştürülecek” (Rom 8:29).

Fakat işin bir diğer boyutu da var. “Allah’ın tasviri insanda yeniden oluşturulmalıydı. Allah’ın yüceltilmesi Mesih’in yüceltilmesine halkının karakterinin de geliştirilmesiyle kopmaz bir şekilde bağlıdır.”—Ellen G. White, Sevgi Öğretmeni, S. 665.

Bu alıntıdaki Ellen White’ın söylediklerinden ne anlıyorsun? Ayrıca bkz. Eyüp 1, Mat 5:16, 1Ko 4:9, Ef 3:10.

İnanlılar olarak kozmik bir dramın tam ortasında olduğumuzu hiçbir zaman unutmamalıyız. Mesih ve Şeytan arasındaki büyük mücadele, tümüyle çevremizde kendini belli etmektedir. Savaş türlü şekillerde gelişmekte ve birçok değişik yolla kendini göstermektedir. Bunlardan birçoğu gizli olmasına rağmen, Mesih’in izleyicileri olarak bu dramda rol almaktayız ve yaşamlarımızla Mesih’i onurlandırabiliriz.

`Çok büyük bir stadyumunun ortasında yer aldığınızı hayal edin. Açık tribünde oturanlar Rab’be sadık olan göksel yaratıklar; diğer tarafta ise Lusifer ile birlikte düşmüş olan yaratıklar. Geçen 24 saat içinde yaşamın bu alanda oynanıyor olsaydı, acaba hangi taraf sana daha çok tezahürat ederdi? Verdiğin yanıt senin hakkında ne söylüyor?`