---
title:  “Bilge”
date:  20/07/2022
---

Dün, İkinci Geliş’i bekleyenlerin karakterlerinin önemini inceledik. Bugün İsa’nın ikinci gelişinde canlı olanların karakterlerinin önemine yakından bakacağız.

`Daniel 12:1-10’u okuyun. Ne anlam taşımaktadır? Dünya tarihinde hangi zamandan bahsedilmektedir? Daha önemlisi bu ayetler, bu zaman içinde canlı olan Tanrı'nın halkının karakteri hakkında ne söylemektedir? Kötülere karşın, onlara nasıl nitelikler verilmiştir? Ayrıca bkz. Vah 22:11.`

Daniel’e, İsa’nın gelişinden önce tarihte başka bir zamanda eşi görülmemiş bir sıkıntı zamanı olacağı söylenmektedir. 3. ve 10. ayetlerde bizlere bu zaman zarfındaki bilgelerin ve kötülerin bir tasviri verilmektedir. 3. ayette belki de “ulusun oluşumundan beri hiç görülmemiş bir sıkıntı döneminde” (Dan 12:1) “arıtılıp temizlendiğinden, lekesiz duruma geldiklerinden” (10. ayet) dolayı yıldızlar gibi parlayan bilgelere karşılık, kötülerin nasıl kötülüklerini sürdüreceklerine dikkat edin. Ayrıca kötülerin hiçbiri anlamayacak, ancak doğrular “bilge” olduklarından anlayacaklar.

Neyi anlayacaklar? Matematiği, bilimi ya da yüksek eleştiriyi mi? Özdeyişler, “RAB korkusudur bilginin temeli” (Özd 1:7) demektedir. Belki de bu bağlamda “bilge,” son olayları, açıklandığı kadarıyla sıkıntı zamanını anladığı için bilgedir. Onlar sürpriz olarak alınmıyorlar; Söz’ü araştırdıklarından dolayı onun gelmekte olduğunu biliyorlar. Ve en önemlisi bu sıkıntı zamanının kendilerini arındırmak ve saflaştırmak için yeterli olduğunu biliyorlar; diğer yanda kötüler isyanları içinde dik başlı olduklarından, kötülüklerini sürdürmeye devam edeceklerdir.

Buradaki önemli nokta, bizlere arındırma ve saflaşma sürecindeki insanların tarifi verilmektedir.

`Bu ayetlerde yer alan son günlere göz atarken, burada bugün bizler için bile arındırma ve saflaştırma sürecini daha iyi anlamamıza yardımcı olacak hangi ilkeleri görüyoruz?`