---
title:  Karakter ve Topluluk
date:  21/07/2022
---

Şarkıda şöyle geçiyor: “Ben kayayım, ben adayım.” Hiç kendini böyle hissettin mi? Tek başına olmayı arzuladın mı? Hatta insanların şöyle söylediklerini duymuşsundur, “Benim Tanrı ile ilişkim özel bir mesele. Bu, konuşmak istediğim bir konu değil.”

`Efesliler 4:11-16’yı oku. Pavlus’un burada işaret ettiği husus nedir? Topluluğa hangi rolü vermektedir?`

Pavlus Efesliler’e yazarken inanlı topluluğunu bir beden olarak tarif etmişti. İsa baştır ve halkı da diğer uzuvları oluşturur. 13. ayete bakarsan, böyle bir toplulukta yaşamanın nihaî amacını görürsün—“Mesih doluluğundaki olgunluk düzeyine” erişmek. İşte bunun için birbirimize ihtiyacımız var!

Tabii ki tek başına inanlı olmak mümkündür. Doğrusu yüzyıllar boyunca alay edilen ve zulüm gören birçok insanın tek başına olması kaçınılmaz. Kendilerini çevreleyen baskılar karşısında birçok erkek ve kadının boyun eğmemesi Tanrı'nın kudretine dair güçlü bir tanıklıktır. Ancak bu doğru olsa da Pavlus kritik bir gerçeği vurgulamak istiyor: Eğer birbirimize destek olup elele çalışırsak, Mesih’in doluluğu da nihaî olarak yaşanacak ve açıklanacaktır.

`Bugünkü ayette Pavlus, inanlı topluluğumuzda Mesih’in doluluğu ortaya çıkmadan önce neyin olması gerektiğini söylüyor?`

`Mesih’in doluluğunu göstermesi açısından, topluluğun tanıklığı ile bireysel olan tanıklık arasında ne gibi bir fark vardır? Bunlar büyük mücadele bağlamında ne anlam ifade ederler? Bkz. Ef 3:10.`

`Tek başınayken veya yabancılara karşı nazik olmak kolay, fakat çok iyi tanıdığın ya da sevmediğin kişilere karşı nazik davranmak zordur. Bu demektir ki bu insanlara nezaket ve saygı gösterirken, Tanrı hakkındaki gerçeğe karşı konulmaz bir tanıklık sağlıyoruz.`