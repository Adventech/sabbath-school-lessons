---
title:  İsa’nın Son Sözleri
date:  19/07/2022
---

İsa Yeruşalim’de ölmek üzereydi. Matta İncil’ine göre Fısıh’tan önce İsa’nın elçilerine son öğretisi, on bakire kızı, koyunları ve keçileri içermekteydi. Bu öyküler, İsa’nın gelişini beklerken nasıl yaşamamız gerektiği ile ilgiliydi. Bu yüzden bu öykülerin günümüzle olan ilişkisi—çevremizde İsa’nın çok yakındaki dönüşünün işaretleri—hiç bu kadar önem arz etmemişti.

On bakire kız benzetmesinde (Mat 25:1-12), birçok yorumcu, yağın Kutsal Ruh’un bir simgesi olduğuna işaret etmektedir. Ellen White da hemfikir olmakla birlikte, yağın karakteri sembolize ettiğini ve bizim için hiç kimsenin elde edemeyeceği bir şey olduğunu söylemektedir.

**Benzetmeyi okuyun. Yağ, Kutsal Ruh’un sembolü ya da karakter sahibi olmaya bağlı olarak hangi yönlerden öykünün anlamını değiştirmektedir? Eğer yağ, Kutsal Ruh’u ya da Mesih benzeri bir karakteri temsil ediyorsa, senin için bu öykünün ima etmek istedikleri neler olabilir?**

`Kutsal Ruh:`

`Karakter:`

`Matta 25:31-46’da koyunlar ve keçiler benzetmesini okuyun. Koyunları ve keçileri birbirinden ayırmada hangi kriter kullanılmaktadır?`

Kralın koyunları ve keçileri yaptıkları işlere ve karakterlerine göre ayırdığına dikkat edin. İsa burada yapılan işlerle kurtuluşu öğretmemesine rağmen, kurtuluş planında karakter gelişiminin ne kadar önemli olduğunu ve Mesih tarafından gerçekten kurtulanların bu kurtuluşu yaşamları ve karakterleriyle nasıl yansıttıklarını görebiliyoruz.

`Denilir ki “karakter kişinin karanlık yanıdır.” Eğer kimse sana bakmıyorsa ne çeşit bir şahsiyetsin? Verdiğin yanıt, yapman gereken değişiklikler konusunda ne söylemektedir?`