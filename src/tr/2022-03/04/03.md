---
title:  Arındırıcı Ateş Ortasında İman
date:  18/07/2022
---

Bir yanda savaşın ortasında olmak; diğer yandan bu savaşta yer alan güçleri bile görememek. Bir anlamda inanlılar olarak uğraşmamız gereken bir mesele bu. Bu güçlerin orada olduğunu biliyoruz, onları yaşamlarımızda hissediyoruz, imanlı kalmaya devam etmeli ve “görünmez olana” (İbr 11:27) güvenmeliyiz.

`Eyüp 23:1-10’u oku. Eyüp’ün mücadelesinin özü nedir? Neyi göremiyor? Aynı zamanda tüm denenmelere rağmen inancının hangi unsuruna tutunuyor?`

Korkunç denenmeler ortasında bile Eyüp Rab’be güveniyordu. Her şeye rağmen Eyüp sabretmeye karar verdi. Onun sebat etmesini sağlayan şeylerden biri de altındı. Altın madalyon olarak değil; aksine o geleceğe doğru bakıyor ve eğer Rab’be tutunmaya devam ederse bundan kârlı çıkacağına inanıyordu—tıpkı bir altın gibi. Eyüp’ün sahne arkasındakileri ne kadar bildiği bizlere söylenmiyor. Eyüp’ten ne kadar gizlendiğini göz önüne almasak ta, o arındırıcı ateşe dayanmıştı.

Ateşten korkar mısın? Olayların yarattığı sıcaklığı dert ediyor musun? Belki Eyüp ile olduğu gibi Tanrı'nın sıcaklığı açıklanamaz gibi görünebilir. Belki de yeni bir işe veya yeni bir eve alışmak zor gelebilir. İşte veya aile içinde yanlış davranışlara göğüs gerebilirsin. Bu bir hastalık ve mali zarar da olabilir. Anlaması zor olan şey, Tanrı'nın bu denenmeleri senin arınman için kullanması ve senin karakterinde Kendi benzerliğini ortaya çıkarmasıdır.

Altın olarak denenmek, Eyüp için özendirici olmalıydı, gözlerini bir şeye odaklaması ve bunun onu çaresizlikten çekip çıkarmaya yardım etmesi. Bütün bu acılar ve ızdıraplar içinde arındırma işlevinin gerçekliğini hissetmiş olması onun karakterini gösteren çok güçlü bir tanıklıktır. Ayrıca çok şey anlamamış olsa bile, bu denenmelerin kendisini arındıracağını biliyordu.

`Kendi tecrübene göre denenmeler nasıl arındırır ve saflaştırır? Acı çekmek dışında başka ne gibi yollarla arınabilirsin?`