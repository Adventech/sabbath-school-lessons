---
title:  Ek Çalışma
date:  22/07/2022
---

“Karakter geliştirme, insan varlığına emanet edilen en önemli iştir; ve onun üzerindeki gayretli çalışma daha önce hiç şimdiki kadar büyük bir önem arz etmemişti. Daha önceki nesiller hiçbir zaman meselelerle bu kadar ciddi olarak uğraşmamıştı; genç erkekler ve genç kadınlar hiçbir zaman şimdiki nesil kadar tehlikelerle karşı karşıya gelmemişlerdi.”—Ellen G. White, Education, S. 225.

“Benzetmedeki akılsız bakire kızlar yağ için dileniyor olarak temsil edilmişler ve başarısız olmuşlardır. Bu durum, kriz zamanında dayanabilmek için karakter gelişimi açısından kendilerini hazırlamamış olanları sembolize etmektedir. Bu, sanki komşularına giderek, ‘Bana karakterini ver yoksa mahvolacağım’ demeye benzer. Bilge olan kızlar, yağlarını titrek ışıklı kandillere sahip akılsız kızlarla paylaşmazlar. Karakter, başkasına nakledilebilir bir şey değildir. Ne alınır ne de satılır; o zamanla kazanılabilir. Rab her bireye saatler süren deneme süresi aracılığıyla doğru bir karakter kazanması fırsatı vermiştir; fakat denenme altında sabır göstererek ve imanını sergileyerek, bir çok olanaksızlığın üstesinden gelerek çetin tecrübelerle geliştirdiği, büyük Öğretmenden öğrendiği dersleri başka biriyle paylaşma yeteneği sağlamamıştır.”—Ellen G. White in The Youth’s Instructor, 16 Ocak, 1896.

**Tartışma Soruları**

`1. “Karakter geliştirmek” ne demektir? Bunu nasıl yapabilirsin? Kendi yaşamındaki ve inanlı topluluğundaki görünen önceliklerin ne kadarı karakter geliştirme ağırlıklıdır?`

`2. Perşembe günkü çalışmamız, inanlının yaşamında topluluğun önemli rolünden bahsetmekteydi. İnanlı topluluğun, Mesih’in bedeni olarak ne kadar iyi bir işlev görüyor? Topluluk olarak Rab’bi ne kadar iyi bir şekilde temsil ediyorsunuz? Sınıfça bunu geliştirebilmek için neler yapabileceğinizden bahsedin.`

`3. Sınıf olarak sadece imanla İsa’da kurtulmuş olsak ta, karakter geliştirmenin ne kadar önemli olduğunu tartışın. Eğer O’nun doğruluğu ve O’nun mükemmel karakteri bizleri kurtaracaksa, o halde bizler neden karakterimizi geliştirmek zorundayız?`

`4. Çocukluk çağlarından sağır ve kör olan Helen Keller, şöyle yazmıştı, “Karakter kolayca ve sessizce geliştirilemez. Sadece denenme ve ızdırap dolu tecrübelerle ruh kuvvetlendirilebilir, vizyon belirginleşir, tutkular canlanır ve başarıya ulaşılır.”—Leadership, Cilt 17, no. 4. Bu düşünceye katılıyor musun? Karakter, acı çekme ve büyük mücadele arasındaki ilişkiyi tartışın.`