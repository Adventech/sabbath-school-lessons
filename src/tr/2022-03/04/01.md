---
title:  Kuyumcu’nun Yüzünü Görmek
date:  16/07/2022
---

### Konuyla İlgili Metinler
Eyüp 23:1-10, Dan 12:1-10, Mat 5:16, 25:1-12, 1Ko 4:9, Ef 3:10, 4:11-16.

> <p>Hatırlama Metni</p>
> “Ve biz hepimiz peçesiz yüzle Rab’bin yüceliğini görerek yücelik üstüne yücelikle O’na benzer olmak üzere değiştiriliyoruz. Bu da Ruh olan Rab sayesinde oluyor” (2.Korintliler 3:18).

Amy Carmichael Hindistan’da bir grup çocuğu geleneksel bir kuyumcuya götürdü. Kömür ateşinin ortasında kavisli bir çatı kiremidi bulunuyordu. Kiremidin üzerinde tuz, demirhindi meyvesi ve tuğla tozu karışımı vardı. Bu karışıma aynı zamanda altın tozu ilave edilmişti. Ateş bu karışımı erittiğinde, altın parlak bir şekilde ortaya çıkmaya başladı. Kuyumcu altını bir maşayla aldı ve daha saf olması için ateşteki yeni bir karışıma ilave etti. Fakat altın her yeni karışıma aktarıldığında sıcaklık daha da arttırıldı. Grup şunu sordu, “Altının saf hale geldiğini nasıl anlıyorsun?” Adam şöyle yanıt verdi, “İçinde yüzümü görebildiğim zaman”—Amy Carmichael, Learning of God (Fort Washington, Pa.: Christian Literature Crusade, 1989), S. 50.

Tanrı bizleri arındırmak ister, altın gibi saflaştırmak, bizleri Kendi benzerliğine dönüştürmek ister. Bu şaşırtıcı bir erektir ve bundan da şaşırtıcısı, Mesih benzeri bir karaktere sahip olmak, sadece yaşamın zorlu denenmelerinden geçmekle mümkündür.

_*23 Temmuz Sebt Günü’ne hazırlık için bu haftanın dersini çalışın._