---
title:  Ek Çalışma
date:  19/08/2022
---

“Allah onlara diledikleri zaman Kutsal Ruh’u vereceğini söylemedi mi? Ve bu Ruh gerçek ve doğru rehber değil mi? Bazı insanlar, sanki bir küstahlıkmış gibi, Allah’ın sözünü olduğu gibi kabul etmekten korkarlar. Rab’be öğretmesi için dua ederler, ama yine de Allah’ın taahhüt ettiği söze inanmaktan korkarlar ve O’nun tarafından zaten eğitilmiş olduğumuza inanırlar. Göksel Babamız’a alçakgönüllülükle ve öğrenme ruhuyla gelerek arzu ve hevesle öğreninceye kadar, neden O’nun vaatlerinin gerçekleşeceğinden şüphe ederiz? O’ndan bir an bile şüphe etmemeli ve dolayısıyla da onurunu sarsmamalısın. Eğer O’nun istemini bilmek istiyorsan, Allah ile birlikte gerçekleştirdiğin bu operasyonda senin görevin, O’nun isteminin yerine getirilmesinde, Allah tarafından yönetileceğine ve kutsanacağına gönülden inanmaktır. Kendimize olan güvenimizi yitirebilir ve O’nun öğretilerini yanlış yorumlayabiliriz, fakat bunu dua konusu yaparsan ve O’na güvenirsen, O’nun Kutsal Ruh’u, planlarını doğru yorumlaman konusunda seni yönetecek ve Allah’ın ilahî takdiri işleyecektir.”—Ellen G. White, Manuscript Releases, Cilt 6, S. 225.

“İman, şüphelerin ve karşıt etkilerin güçlü bir şekilde çatışması neticesinde gelişir. Bu denenmelerden yarar sağlayan tecrübe ise en pahalı mücevherlerden bile daha değerlidir.”—Ellen G. White, Testimonies for the Church, Cilt 3, S. 555.

**Tartışma Soruları**

`1. Sınıfça, görmeksizin inandığımız, gerçek olduğunu bildiğimiz ama görme mesafemizin dışında olan şeylerden bahsedin. Bu bize “görünmeyen Kişi’yi” görmemize nasıl yardımcı olabilir?`

`2. Çarşamba gününün son sorusu hakkında tartışın. Kendimizi ne kadar sık bu pozisyonda buluyoruz? İstemesek bile, Rab’bin yolunun en iyisi olduğuna güvenmek için ne yapabiliriz?`

`3. Eğer “iman, şüphelerin ve karşıt etkilerin güçlü bir şekilde çatışması neticesinde gelişiyorsa” ve bu da “en pahalı mücevherlerden bile daha değerli” olan bir şeye yönlendiriyorsa, bu durum bazı mücadelelerdeki olaylara bakış tarzımızı nasıl şekillendirmelidir?`

`4. İçimizden çoğu, hatta diğer dindar insanlar bile, en azından bizim bakış açımıza göre korkunç bir şekilde sonlanan olaylar yaşayan insanlar görmüştür. Dualara ve en iyi çabalara rağmen, olabilecek en kötü şey meydana gelmiştir. Şimdiye kadar yaptığımız çalışma ışığında bunu nasıl yorumlamalıyız?`