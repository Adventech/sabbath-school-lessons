---
title:  Babamız’ın Aşırılığı
date:  14/08/2022
---

“Eğer Tanrı beni gerçekten sevseydi, mutlaka benim için 	yapardı!” Acaba kaç kez aklımızdan bu düşünce geçti? Durumumuza bakarız ve Rab’bin bizleri sevip sevmediğini düşünmeye başlarız, çünkü sevseydi her şey çok daha farklı olurdu.

Çoğunlukla bizleri Tanrı'nın iyiliğinden şüphe etmeye sevk eden iki gerekçe vardır. Birincisi, eğer kalbimizde ve zihnimizde iyi olduğuna inandığımız ve çok arzu ettiğimiz bir şey olduğunda, Tanrı'nın bizlerden farklı bir şey istemesi fikri bizlere çok anlamsız gelir. İkincisi, Tanrı'nın iyiliğinden şüphe ederiz, zira tecrübelerimiz inandıklarımızla çatışmaktadır. Eğer bir şey iyi görünüyor, kendimizi iyi hissetmemize neden oluyor, kokusu ve tadı iyiyse, onun iyi bir şey olduğuna inanırız. Eğer ona sahip olamazsak Tanrı’ya kızarız.

İşte burada işe iman karışır. İman, Tanrı'dan ve O’nun iyiliğinden şüphe etmeye başladığımız anlarda tam anlamıyla sahneye girer.

`Romalılar 8:28-39, Tanrı'nın bizlere olan iyiliğini tarif eden çok güçlü bir pasajdır. Bu ayette, zihnimizi Tanrı'nın iyiliğinden şüphe etmeye karşı koruyan ne gibi gerekçeler bulabilirsin?`

32. ayette, şartlar tarafından kendimizi kaybettiğimizde bizleri koruyan son derece faydalı bir mantık vardır. “Öz Oğlu’nu bile esirgemeyip O’nu hepimiz için ölüme teslim eden Tanrı, O’nunla birlikte bize her şeyi bağışlamayacak mı? (Rom 8:32). Bir yanda Tanrı İsa’yı bizler için ölmeye gönderirken, diğer yanda çekingen ve cimri davranabilir mi?

Bu demektir ki, Mesih’in ölümüyle Tanrı’nın bizlere gösterdiği cömertliğinin gerçeği, içimizde zorlu denenmelerin oluşturduğu her tür şüpheyi ortadan kaldırmalıdır.

`Gerçeğin (Tanrı'nın iyiliği), senin şüphelerinden daha kuvvetli bir etki yaratması nasıl mümkün olabilir? Tanrı'nın senin adına ölmesi için İsa’yı vermesi gerçeği ve bu inanılmaz cömertliğin bugün senin için binlerce farklı yolu olduğu üzerinde yoğunlaşarak dikkatlice düşün. Bunun senin imanına yaptığı katkı nedir?`