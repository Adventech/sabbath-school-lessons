---
title:  İsa Adına
date:  15/08/2022
---

> <p></p>
> “Benim adımla benden ne dilerseniz yapacağım” (Yu 14:14).

İsa elçileriyle çok uzun zaman birlikte kalmayacaktı. Onlara destek ve cesaret veren Kişi, göklerin görkemine gidiyordu ve elçiler kendilerini şaşkın ve güçsüz hissetmeye başladılar. Elçiler O’nu artık fiziksel olarak göremese de İsa onlara olağanüstü bir vaat vermişti.

Yu 14:1-14’ü okuyun. 13 ve 14. ayetlere göre İsa, O’nun adıyla diledikleri “her şeyi” yerine getireceği sözünü verdi. Bundan dolayı bizler ettiğimiz her duanın sonuna, “İsa’nın adıyla, amin” diye ekliyoruz.

`Bunu söylerken normal olarak ne düşünüyoruz? Bizleri bu şekilde dua etmeye teşvik ederken, İsa ne demek istiyor? Bu ayetlerde O’nun işaret ettiği şeyi anlayabilmemize yardımcı olacak ne gibi ipuçları bulunmaktadır?`

Yaptığımız talep eğer “İsa adıyla” ise, göklerin görkemindeki tüm mekanizmaların bizim yararımıza çalıştığından emin olabiliriz. Çevremizdeki meleklerin çalıştığını göremeyebiliriz. Ama İsa adına göklerin görkemindeki tahttan gönderilen melekler bizlerin taleplerini gerçekleştirmek için vardır.

Bazen İsa adına dua ederken gözlerimizi açar ve çevremizdeki her şeyin farklı olmasını bekleriz—fakat ne yazık ki her şey yine aynı görünür. Ancak Tanrı'nın gücü, İsa’nın fırtınayı yatıştırdığı gibi dramatik etkilerle gelebilse de, Tanrı'nın gücünün Getsemani bahçesinde İsa’ya destek olduğu gibi çok sessiz ve fark edilmeyen bir şekilde de gelebilir. Bu gibi dramatik şeyler birdenbire gerçekleşmeyebilir ama bu demek değildir ki Tanrı bizim için çalışmıyor.

`Yeniden Yu 14:1-14’ü okuyun. Okurken İsa’nın yüz yüze direkt olarak seninle konuştuğunu farz et. Bu vaatlerden nasıl bir umut ve cesaret alabilirsin? Aynı zamanda kendine şunu sor, “Bu vaatlerin benim için gerçekleşebilmesi açısından yaşamımda ne gibi şeylerin olması gerekir? Kalbimde ne gibi değişiklikler yapmam gerekir?”`