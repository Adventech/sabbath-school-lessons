---
title:  Tüm Dertlerimizi Yüklenmek
date:  17/08/2022
---

Bazılarının evlerinde şöyle bir cümlenin yazılı olduğu bir tabela asılıdır “Tasalanabiliyorsan ne diye dua ediyorsun?” Bu ifade bizleri güldürür, çünkü Tanrı'ya diz çökerek dertlerimizi dökmekten ziyade, ne kadar çok tasalandığımızı biliriz.

Birisi, yaşamımız düğümlenmeye başladığında Tanrı'ya vererek O’nun bu düğümleri çözmesini rica etmemizi söylemişti. Tanrı bunu bizim için ne kadar arzuyla yapacak. Ancak ilginç bir şekilde sorunlarımızın çözümünü hep son ana bırakırız. Daha önce Rab’be danışmak varken, neden çaresizliğe düşünceye kadar bekleriz?

`1.Petrus 5:7’yi okuyun. Petrus, Mezmurlar 55:22’den alıntı yapmaktadır. Burada bizlere verilen temel mesaj nedir? Ayrıca bkz. Mat 6:25-33.`

Çok sade bir ayet. İçinde hiç gizlisi saklısı yok ve ne diyorsa o anlamı taşıyor. Burada geçen ‘yüklemek’ ifadesi, artık seninle bir bağlantısı olmayan ve acıya neden olan şeyi atmak, başkasına vermek demektir. Fakat tabii ki acılar herhangi bir yere atılmıyor. Kaygılarımız birdenbire yok olmuyor. Bunları çözümleyeceğini vaat eden Göklerin görkemindeki Babamız’a veriliyor. İşte Matta’daki ayetlerde İsa’nın bizlere söylediği şey budur. Bu sorunun çözümü o kadar da zor değil; aksine sanki gerçekleşemeyecekmiş gibi çok kolay görünüyor.

Endişe, her çeşit nedenden kaynaklanabilir. İşyerindeki baskıdan olabilir. Beklenmeyen bir eleştiriden. İstenmeyen veya sevilmeyen birisi olduğumuzu hissetmekten. Sağlık veya maddi sorunlardan. Tanrı için yeteri kadar iyi olmadığımızı hissetmekten. Affedilmediğimize inanmaktan.

Ne olursa olsun, sorunlarımıza bu kadar kafayı takmamızın sebeplerinden birisi de, bunları başka birisinden daha iyi çözebileceğimizi düşünmektir. Fakat Petrus böyle bir fikri tekrar düşünmemizi tavsiye etmektedir. Neden kaygılanmamız gerektiğinin sebebi Tanrı'nın kayırmasındandır. Fakat ayrılık göründüğünde veya kendimizi tamamen yararsız hissettiğimizde de Tanrı bizleri yeteri kadar kayıracak mıdır? Kutsal Kitap, O’nun her durumu değiştirebilmeye kadir olduğunu söylemektedir.

`Şu an için kaygılanmana neden olan şeyler nelerdir? Ne kadar meşru olsalar da, ne kadar sıkıntı verici olsalar da, Rab için zor olan bir şey var mı? Belki de en büyük sorunumuz, Rab’bin bunu bildiğine ve çözeceğine inansak ta, O’nun bunu bizim istediğimiz biçimde çözebileceğine inanmıyor oluşumuzdur. Bu son hususun üzerinde dikkatlice düşün ve yaşamında bunun ne kadar doğru olduğunu kendine sor.`