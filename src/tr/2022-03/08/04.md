---
title:  Dirilişin Gücü
date:  16/08/2022
---

Diriliş, insanî zayıflık sorununa işaret eder. İsa’nın yaşamını, ölümünü ve dirilişini düşündüğümüzde, çoğunlukla İsa’nın ölümünün bizleri Tanrı ile resmen uzlaştırdığını aklımıza getiririz. Ve bu tabii ki doğrudur.

Ancak, Diriliş kurtuluşa belirgin bir boyut katar. İsa’nın dirilişi, sadece günün birinde bizlerin de aynı şekilde dirileceğimizi göstermek açısından anlam taşımaz. Diriliş, İsa’yı güç ve otoriteyi gösteren bir pozisyonda Baba’nın sağına yerleştirir. Bu diriliş gücü, Rab’bin bugün bizler için de geçerli kıldığı aynı güçtür!

`Efesliler 1:18-23’te, Pavlus Tanrı'nın kudretinden bahseder. Bu ayet bizlere diriliş gücü hakkında ne öğretir? Bu ayetlerde kendin için ne gibi bir umut ve vaatler bulabilirsin?`

Pavlus, sadece ilahî bir yardımla doğru bir şekilde anlaşılacak bazı şeyleri Efeslilerin anlaması yolunda: (1) bir değişim umudu ve İsa’nın bizlere buyurduğu sonsuz bir gelecek olduğu; (2) bizim yararımıza açıklanan gücü anlamamız için dua ediyor.

Sonra Pavlus bu gücün ne kadar şaşırtıcı olduğunu tarif etmeye çalışıyor. Bugün bizler için geçerli olan gücün İsa’yı dirilten, sadece yeryüzüne ve bu yaşama değil, Baba’nın sağ tarafına yerleştiren güç ile aynı olduğunu anlatıyor.

Fakat Pavlus burada durmuyor. Diriliş İsa’ya sadece her çeşit gücü vermekle kalmayıp, aynı zamanda yönetme ve halkının gereksinim duyduğu her tür şeyi sağlama kudretini de veriyor—hem de ebediyen!

`Dirilmiş olan İsa’nın gücüne yaşamının hangi alanlarında ihtiyaç duyduğunu gösteren bir liste yap. Bitirdikten sonra bu gücün ihtiyaç duyduğun bütün alanlarda kullanılabilmesi için dua et. Aynı zamanda bu gücün senin yaşamında daha özgürce etkin olabilmesi için neler yapabilir, ne gibi kararlar alabilirsin?`