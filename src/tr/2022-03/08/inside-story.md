---
title:  'Bölüm: Mesih’e Tabîî'
date:  19/08/2022
---

_Andrew McChesney Tarafından_

Baba, yüreğini İsa’ya verdikten bir hafta sonra, Brezilya’nın Manaus kentindeki tapınağı temizlemeye başladı. Hayvanları kurban ettiği ve kötü ruhlara boyun eğdiği yerdeki tasfirleri ve taş sunakları topladı. Ruhların isteği üzerine, baba tapınak gereçlerini başka bir kasabadaki iki kadına gönderdi.

Cuma günü görevi bitirdi. Arabasına bindiğinde, kötü ruhlar onu öldüreceklerini gürlediler. Aniden, bir adam şeklinde ve üç ruhtan oluşan koyu bir gölge arabaya girdi. Ruhlar babaya uzak bir ışık gösterdi. Işıktan ona bulanık bir haç belirdi. Ruhlar, bunun Baba’nın sonu olduğunu söyleyerek alay etti. Baba, “Ölü bir adam olarak son bir açıklama yapabilir miyim?” diye sordu. Cevap beklemeden, “Tanrım, lütfen arabada yanıma otur ve beni eve götür” dedi. Karanlık gölge kayboldu. Baba İsa’nın adını ilk kez ağzına aldı ve kendini korunmuş hissetti.

Ertesi sabah, baba ilk kez Sebt ibadetine katıldı. Bu bir Cemaat Sebtiydi ve Junior’ın vaftizinde deneyimlediğine benzer bir doğaüstü enerji hissetti. Biri ayaklarını yıkarken, baba günahları gözlerinin önünden geçti. Tanrı›dan bağışlanma dilediğinde gözyaşları sel oldu. Kutsal Ruh›un onu temizlediğini hissetti.

Kısa bir süre sonra baba anneye evlenme teklif etti ve resmen evlendiler. Anne özellikle mutluydu. Artık vaftiz edilebilirdi.

Vaftizinden bir gün önce, baba ve Junior, anne bir koro ile prova yaparken onu dinlemek için Alfa Yedinci Gün Adventistleri Topluluğu Kilisesi’ne gittiler. Kiliseyi süslemek için kullanılan bir merdiven aniden devrildi ve üzerinde duran adam babaya çarparak onu yere devirdi.

Baba iyi olduğuna dair güvence verdi ama bir an sonra çığlık atmaya başladı. İki kötü ruh onu ele geçirmişti.

Junior babasına koştu. Yerde yatıyordu, vücudu titriyordu. Babasını öldürmek istediğini söyleyen bir ruhun sesi yükseldi.

Junior, İsa ve Şeytan arasındaki büyük mücadeleyi duymuştu, ancak gerçek hayatta hiç tanık olmamıştı. Dua etti. Koro kendiliğinden, “İsa Mesih, Sen Güveysin, Ekicisin, Babam ve Çobanım, Çok Değerli İncisin. Mesih, Sen her şeysin” demeye başladı.

Anne, eşinin bükülmüş ellerini tuttu ve düzeltmeye çalıştı. Çok soğuk bir hisse kapıldılar. Bir ruh ona nefret kustu.

Sonra baba küçük bir sesle konuştu. «Acıyor,» dedi.

Yaklaşık bir saat dua edip şarkı söyledikten sonra baba normale döndü.

Baba acı içinde olmasına rağmen, Sebt sabahı eşinin vaftizi için kilisede Junior’a katıldı. Anne sevinçle vaftiz edildi.

Onüçüncü Sebt Sununuz, Baba (Eduardo Ferreira dos Santos) ve ailesinin yaşadığı Brezilya’da dördü de dahil olmak üzere Güney Amerika Bölümünde sekiz kilisenin açılmasına yardımcı olacaktır..