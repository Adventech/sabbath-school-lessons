---
title:  'Bölüm: Okulda Zorbalık'
date:  08/07/2022
---

_Andrew McChesney Tarafından_

Anne, Eduardo Junior için endişeleniyordu. Genellikle 15 yaşında neşeli olan bu çocuk, Brezilya’nın Manaus kentindeki evlerinde gergin ve düşmanca davranmaktaydı. Annesinin isteklerine karşı, bir Afrika-Brezilya savaş sanatı olan Capoeira’yı öğrenmek için kursa kaydolmuştu.

“Eduardo, Junior’ın dövüş sanatları öğrenmesinden hoşlanmıyorum,” dedi kocasına.

“Onu almam sorun değil,” diye yanıtladı kocası. “Dersler, çalıştığım Candomblé tapınağının hemen yukarısında.”

“Bu da beni rahatsız ediyor” dedi annesi. “Capoeira ve Candomblé’nin bir şekilde birbirleriyle ilişkili olduğunu bilmiyordum ama oğlumun bunu yapmasını istemiyorum.”

Ertesi gün, anne Junior’ı eve götürmek için okulda beklerken, içindekileri Junior’ın sınıf arkadaşlarından biri olan Clifferson’ın annesi, Dilma Araujos dos Santos’a döktü. “Oğlumun hiç iyi arkadaşı yok” dedi.

Birkaç gün sonra Clifferson, Junior’ı evindeki bir video oyuncuları kulübüne davet etti. Junior’ın bir arkadaş bulduğuna memnun olan anne, gitmesine izin verdi.

Junior, Clifferson’ın evinde bir spor video oyunu oynayan birkaç erkek buldu. Birkaç dakika sonra Clifferson oyunu kapattı ve çocukları İsa hakkında şarkı söylemeye davet etti. Sonra çocuklar Kutsal Kitap’larını açıp İsa›nın onlar için ne anlama geldiği hakkında konuştular. “Hristiyan mısınız?” diye sordu Junior. Evet, dedi Clifferson. “Kulübümüzde spor oyunları oynuyoruz ve İsa hakkında konuşuyoruz.”

Junior yeni arkadaşlarını sevdi, ondan sonra hiçbir toplantıyı kaçırmadı. Bir gün, Clifferson’ın annesi Junior’ı ailesiyle birlikte kiliseye gitmeye davet etti. Junior, Clifferson ile daha fazla zaman geçirmekten mutluydu ve dövüş sanatları derslerine gitmeyi bıraktı. Annesine Alfa Yedinci Gün Adventistleri Topluluğu Kilisesi’ni ziyaret ettiğini söylemedi. Sadece dışarı çıktığını söylüyordu.

Annesi, Junior’ın cumartesi günü evden ayrılmaya hevesli olduğunu çok geçmeden fark etti ve ona ne yaptığını sordu. Junior ona kilisenin Sebt ibadetlerini canlı yayınladığı YouTube kanalını gösterdi. Annesi de bunları izlemeye başladı.

Bir Sebt Günü, Junior, annesine bir adamın kalbini İsa’ya verdiğini ve kilisede vaftiz edildiğini söyledi. “Vaftiz olmak istiyorum” dedi.

Birkaç Sebt günü sonra, annesi Junior’a kiliseye kadar eşlik etti ve Sebt Okulu öğretmeni Yetişkin Kutsal Kitap Çalışma Kılavuzundan konuşurken dinledi. Birisi ona bir Kutsal Kitap verdi ve öğretmenin Vahiy’den okuduğu ayetlere baktı. Okuduğu zaman baştan aşağı ürperdi, “Ama korkak, imansız, iğrenç, adam öldüren, fuhuş yapan, büyücü, putperest ve bütün yalancılara gelince, onların yeri, kükürtle yanan ateş gölüdür. İkinci ölüm budur.” (Vahiy 21:8; Yeni Çeviri).

“Kocamın kaderi bu,” diye düşündü anne.” Ateş gölünde yok olacak.” O günden sonra baba için dua etmeye başladı.

Onüçüncü Sebt Sununuz, Baba (Eduardo Ferreira dos Santos) ve ailesinin yaşadığı Brezilya’da dördü de dahil olmak üzere Güney Amerika Bölümünde sekiz kilisenin açılmasına yardımcı olacaktır.