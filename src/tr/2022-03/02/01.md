---
title:  Gelecek Olan Denenmeler
date:  02/07/2022
---

### Konuyla İlgili Metinler
Yer 9:7-16, Rom 1:21-32, 2Ko 12:7-12, 1Pe 4:12-19, 5:8-11.

> <p>Hatırlama Metni</p>
> “Sevgili kardeşlerim, sınanmanız için size giydirilen ateşten gömleği, size garip bir şey oluyormuş gibi yadırgamayın. Tersine, Mesih’in acılarına ortak olduğunuz oranda sevinin ki, Mesih’in görkemi göründüğünde de sevinçle coşasınız” (1.Petrus 4:12, 13).

Kimya laboratuarlarında çoğunlukla çeşitli materyaller küçük bir kaba konarak yüksek sıcaklıklarda ısıtılırlar. Kap ısındığında materyal de kimyasına uygun olarak erir, kaynar, şişer veya parlak bir şekilde yanar. Burada kullanılan kap, pota olarak anılır.

Sözlükte pota şöyle tarif edilmektedir (1) yüksek derecede ısıtma isteyen maddelerin erimesi için kullanılan bir araç, (2) zorlu bir test, (3) yoğun güçlerin etkileşimde bulunarak değişime veya gelişmeye neden oldukları yer veya durum.

Bu tanımlar bize ayrıca ruhsal yaşamımızda da neler olduğu konusunda da bir öngörüş sunmaya yardımcı olurlar. Bu hafta kendimizi aniden baskı altında bulduğumuz durumlarda değişim, gelişme ve karakter oluşumuna neden olan şartları mercek altına alacağız. Bu bizlere, güç şartlar altında olduğumuzda nasıl bir tepki vereceğimiz açısından, Tanrı’nın yaşamlarımıza ne yaptığı konusunda bilgi sahibi olmamıza yardımcı olacaktır.

_*9 Temmuz Sebt Günü’ne hazırlık için bu haftanın dersini çalışın._