---
title:  Ek Çalışma
date:  08/07/2022
---

“İnsanların kalplerini okuyabilen Kişi, onların karakterini onlardan daha iyi bilir. O, doğru kullanıldığı takdirde bazılarının gücünü ve duyarlılıklarını Rab’bin yararına kullanacağını görür. İlahî takdiriyle O, karakterlerinde gizli kalan bozuklukları keşfedebilsinler diye bu kişileri değişik pozisyonlara ve çeşitli koşullara getirir. Onlara bu bozuklukları düzeltmeleri ve kendilerini O’nun hizmetine daha iyi hazırlayabilmeleri için fırsat verir. Çoğunlukla arınmaları için ızdırap ateşinin onlara saldırmasına izin verir.”–Ellen G. White, The Ministry of Healing, S. 471.

**Tartışma Soruları**

`1. Günahın sonuçları ile baş etmek gerçekten güç olabilir. “Tanrı ile yeniden barışabilir miyim?” diye sorarız. Bu gibi zamanlarda cesaretimizi korumamız ve sabırla dayanabilmemiz için Tanrı ne gibi vaatler vermiştir? (Pavlus’un daha sonra Romalılar 5:1-11’deki yazılarına bakın). Bu çok önemli soruyu soran birine nasıl bir yanıt verirsin?`

`2. Ellen White, “ilahî takdir” ifadesiyle ne demek istiyor? Bu nasıl işler? İlahî takdirle olan bir şeyi nasıl bilebilirsin? Yaşamında Tanrı'nın “takdirinin” hangi eylemi seni denenmelere sürükledi? Sınıfça bu gibi anlarda neler öğrendiğinizi tartışın. “İlahî takdir” konusunda şüpheye düşen birine nasıl yardımda bulunabilirsin?`

`3. Şu an için zorlu denenmelerden geçen birini tanıyorsan, bunun ona getirecekleri bir önem taşır mı ya da önem taşımalı mıdır? Yani nedeni ne olursa olsun, böyle kişilere ve acılarına nasıl bir reaksiyon göstermeliyiz?`

`4. Güney Amerika’da yaşayan genç bir inanlı acı bir denenmeden geçiyordu. Sona erdikten sonra Avrupa’ya taşındı ve daha sonra birine yaptığı yorumda şöyle demişti, “Cesedimi Güney Amerika’da bıraktım.” Bu ne anlama gelir? Neden hepimiz bir anlamda bir yerde cesedimizi bırakmak zorundayız? Bu süreçte denenmenin rolü nedir?`

`5. Sınıfça, hangi nedenden olursa olsun acı denenmeler neticesinde zor durumda olanlara yardım, huzur ve teselli verebilmek için hastane, huzurevi vs. gibi yerleri ziyaret edin.`