---
title:  Şeytan’ın Ayartmaları
date:  04/07/2022
---

“Ayık ve uyanık olun. Düşmanınız İblis kükreyen aslan gibi yutacak birini arayarak dolaşıyor” (1Pe 5:8).

`Yukarıdaki ayeti okuyun. Burada bizler için nasıl mesaj yatmaktadır? Kendine şunu sor, “Bu sözleri ne ölçüde ciddiye alıyorum?” Yaşamında bunu ciddiye alıp almadığını gösteren ne gibi şeyler yapmaktasın?`

Hiç aç bir aslan gördün mü? Çok korkunçtur, zira canının çektiği her şeyi yakalayıp yutabilir. Petrus Şeytan’ın da aynı şekilde sinsice ortalıkta dolaştığını söylemektedir. Buradaki büyük trajedi, çevremize baktığımızda onun öldürme arzusunun sonuçlarını kolayca görebileceğimizdir. Ölüm, acı, ahlâki değerleri değiştirme ve bozma her yerde mevcuttur. Şeytan’ın işlerini görmekten kaçınamayız.

`1.Petrus 5:8-11’i okuyun. İnanlılar Şeytan’ın sinsice fırsat kollamasına nasıl tepki göstermelidirler?`

`Acı çekenlere Rab’bin vaadi nedir? 10. ayet`

Petrus bu sözleri, Şeytan’ın inanlılara olan saldırılarına karşılık verme bağlamında yazmıştı. Ancak daha önce de bahsettiğimiz gibi Şeytan çok yönlü çalışmaktadır. Ve düşmanımızın gerçekliği ve gücünden haberdar olmamız gerekse de, hiçbir zaman hayal kırıklığına uğramamalıyız, zira İsa’nın Şeytan’ı yendiğini, Şeytan’ın yenilen bir rakip olduğunu ve İsa ile ilişkide kaldığımız sürece, O’na imanla sadık kaldığımız sürece bizim de hiçbir zaman yenilmeyeceğimizi hep hatırlamalıyız. Çarmıhtan dolayı Mesih’in zaferi aynı zamanda bizim zaferimizdir.

`Şeytan’ın neden olduğu diğer acılar hakkında düşün. 1.Petrus 5:8-11’i okumak, günahla dolu bir dünyada yaşıyorken Şeytan’ın tahribatlarına izin verilmesinden dolayı tecrübe edindiğimiz ızdıraplarla başa çıkmamızda bizlere nasıl yardımcı olabilir?`