---
title:  Olgunluk Denenmesi
date:  07/07/2022
---

> <p></p>
> “Aldığım vahiylerin üstünlüğüyle gururlanmayayım diye bana bedende bir diken, beni yumruklamak için Şeytan’ın bir meleği verildi, gururlanmayayım diye” (2Ko 12:7).

Kesme ve budama arasında büyük bir fark vardır. Artık yetişmesini istemediğimiz bitkileri keser atarız; daha bol verim alabilmek için bitkileri budarız. Aslında her iki işlem de keskin bir bıçak gerektirir. Doğrusu acemi bir bahçıvan için yapılan bu budama işlemi sanki tahrip edici bir işlemmiş gibi görünebilir. Dinî bağlamda Bruce Wilkinson şöyle yazmaktadır, “Tanrı'nın süper verimli bereketleri için dua ediyor ve seni gittikçe Oğlu’na benzetmesini mi diliyorsun?

“Eğer yanıtın evet ise, o zaman kırpılmayı diliyorsun.”–Bruce Wilkinson, Secrets of the Vine (Sisters, Ore.: Multnomah Publishers, Inc., 2001), S. 60.

İnsanlar, “bedende bir diken” (2Ko 12:7) ifadesiyle Pavlus’un ne demek istediğini merak etmişlerdir. Bu konuda Pavlus’un düşmanlar tarafından sürekli saldırıya uğramasından, konuşma zorluğuna kadar çeşitli fikirler ortaya atılmıştır. Görünen o ki sorun, aslında onun görme yeteneği ile ilgiliydi—Ellen G. White comments, The SDA Bible Commentary, Cilt 6, S. 1107. Şaşırtıcı olan, Pavlus bu “dikenin” “ona verildiğine” inanmaktaydı.

`Pavlus’un, “bana verildi” demesinden ne anlıyorsun? Ona bunu kim verdi? Tanrı bunu nasıl Pavlus’un yararına kullandı?`

Pavlus’un “dikeninin” kesin bir amacı olduğuna dikkat edin: “gururlanmayayım diye” (7. ayet). İşlediği belirgin bir günahtan dolayı değil, ama gelecekte onu günah işlemekten korumak için verilmişti. Pavlus, doğal olarak günah karşısındaki zayıflığını ve bu “dikenin” kendisini ona karşı koruyacağını itiraf ediyor.

`2.Korintliler 12:7-12’yi oku. Pavlus bu “dikenle” nasıl baş ediyor? Pavlus’un bu zayıflığı, kendisine başka bir ruhsal yarar sağlıyor mu? Pavlus’un verdiği yanıt tarzı, senin de taşıdığın “dikenler” ile başa çıkmanda nasıl yardımcı olabilir?`

`Ruhsal gelişmen için Tanrı'nın fikirleri, seninkilerden nasıl daha farklı olabilir? Doğrulukta daha üretken olabilmen için hangi alanlarda kendini geliştirmen gerektiğini düşün. O’nun “budayarak” geliştirmesi sayesinde, Tanrı'dan sana hangi ruhsal vasıfları vermesini dilerdin?`