---
title:  Arındırma için Sınama
date:  06/07/2022
---

> <p></p>
> “Bundan ötürü Her Şeye Egemen RAB diyor ki, ‘İşte, onları arıtıp sınayacağım, halkımın günahı yüzünden başka ne yapabilirim ki?’” (Yer 9:7).

“Allah’ın Ruh’u, aklına Rab’bin seni inciten sözlerini getirdiğinde, O’nun ölümü inciten bir şey yapmak istediğinden emin olabilirsin”–Oswald Chambers, My Utmost for His Highest (Uhrichsville, Ohio: Barbour & Company, Inc., 1963), S. 271.

`Yukarıdaki alıntıdan ve ayetten ne anlıyorsun? Kendi tecrübene göre, arındırma sürecinin acıyla ne gibi bir ilişkisi vardır?`

`Yeremya 9:7-16’yı okuyun. Tanrı, Yahuda ve Yeruşalim’i “arıtıp sınayacağını” veya “eriteceğini” söylemektedir (7. ayet). Tanrı bunları hangi iki sebepten dolayı yapmaktadır? Arındırma nasıl olmaktadır? (15, 16. ayetler).`

Tanrı'nın arındırması ve sınaması, şiddetli eylem içermektedir. Belki de böyle bir arındırma ve sınamanın zorlu bir denenme gibi görünmesinin üç nedeni vardır. Birincisi, Tanrı'nın günahımıza dikkat çekmesi açısından acı yaşarız. Biraz öncesinde Yeremya umutsuzca şöyle yazıyor, “Körük üfürdükçe üfürüyor, kurşunu ateşte eritiyor, ama boşunadır yapılan işlem, çünkü kötüler arınmıyor” (Yer 6:29). Bundan dolayı bazen dikkatimizi çekmesi açısından sert eylemler gerekmektedir. İkincisi, şu an için açıkça gördüğümüz günahtan dolayı üzüntü duyarak azap çekeriz. Üçüncüsü ise farklı yaşamayı denerken hüsrana uğrayabiliriz. Çok alıştığımız şeyleri terk etmek, rahatsızlık verici ve zor olabilir.

`Mücadele ettiğin günahlar hakkında düşün. Eğer Tanrı bugün seni arındırmak ve sınamak istese bunu nasıl yapardı? Tanrı sana da İsrail’e yaptığı gibi sert adımlar atmadan önce ne gibi tedbirler alman gerekir?`