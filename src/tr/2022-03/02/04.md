---
title:  Günahın Ayartmaları
date:  05/07/2022
---

> <p></p>
> “Haksızlıkla gerçeğe engel olan insanların bütün tanrısızlığına ve haksızlığına karşı Tanrı’nın gazabı gökten açıkça gösterilmektedir” (Rom 1:18).

Yaptığımız her şeyin bir neticesi vardır. Kızgın güneşin altında elinde bir dondurma tutuyorsan, mutlaka eriyecektir. Neden ve sonuç hep elele yürür. Ve ne kadar umutsuzca işlerin farklı olmasını istesek te, günahta olduğu gibi hep aynı sonuca götürür. Her zaman neticeleri biçer. Bu durum Tanrı’nın cennette oturup ta günah işleyen insanlara ne kadar korkunç şeyler yapmayı tasarlaması değildir; hayır, günah bizzat kendi sonuçlarını da beraberinde getirir.

Buradaki sorun birçok kez bir şekilde Tanrı’yı ve neticeleri olmayan günahı kurnazlıkla alt edebileceğimizi düşünmemizdir. Ancak bu hiç olmaz. Pavlus, günah işlemenin sadece sonsuzluk açısından değil, günümüz için bile acı dolu ve ızdıraplı neticeleri olduğu konusunu çok açık bir şekilde ortaya koymuştur.

`Romalılar 1:21-32’de, Pavlus günaha düşen insanların sürecini ve bu günahların neticelerini tarif etmektedir. Duayla ve dikkatle bu ayetleri okuyun, günah ve sonuçları bağlamında onun söylediklerinin ana fikrini özetleyin.`

Birkaç ayet öncesinde Pavlus bu sonuçları “Tanrı’nın gazabı” (18. ayet) olarak tarif etmişti. Bu pasajda yer alan Tanrı’nın gazabı, basitçe Tanrı’nın insanların ektiklerini biçmelerine izin vermesi demektir. İnanlılar için bile Rab, her zaman kendi eylemlerimizin neticesinde ortaya çıkan acıları derhal ortadan kaldırmak için araya girmez. Birçok kez günahımızın ne kadar kötü olduğunu ve derin tahribatlar açtığını anlayabilmemiz açısından, Rab yaptıklarımızın semeresini almamıza izin verir.

Tanrı'nın ahlâki yasalarını ihlâl etmenin neticelerini de göz önünde bulundurmalıyız. Peki ya Tanrı'nın sağlık konusundaki yasalarını çiğnemeye ne demeli? Bedenlerimiz Rab’bin evidir. Sağlıklı yiyecekler yemeyi ve eksersiz yapmayı ihmal ederek bedenlerimizi suistimal ettiğimizde veya sürekli fazla mesaî yaptığımızda, bunlar da Tanrı’ya karşı işlenmiş günahlardır. Ve bunların zorlu denenmelerin koşullarını yaratan neticeleri vardır.

`Kendi yaşamında, günahlarının acil sonuçlarını nasıl biçtin? Ne gibi dersler çıkardın? Benzer şeyleri yeniden yapmamak açısından ne gibi değişiklikler yapman gerekir?`