---
title:  Sürprizler
date:  03/07/2022
---

> <p></p>
> “Sevgili kardeşlerim, sınanmanız için size giydirilen ateşten gömleği, size garip bir şey oluyormuş gibi yadırgamayın” (1Pe 4:12).

Sürprizler, acı sürprizler birçok şekilde gelirler. Aksi istikametten bir araba üzerinize doğru gelebilir. İşinizi kaybettiğinize dair ani bir mektup alabilirsiz. Kötü haber veren tıbbi bir tahlil neticesi alabilirsiniz. Sevdiğin ve seni sevdiğini düşündüğün biri seni aldatabilir. Acı ne kadar kötü ise sürprizleri de o derece ağır olur.

Bu hafta bizlere sürpriz olmaması gereken birtakım acı durumlara ve zorlu denenmelere bakacağız.

Başlarken, bugün Petrus’un yukarıda geçen ayetine dönelim. 1.Petrus 4:12’de geçen “sürpriz” sözcüğünün Grekçe karşılığı “yabancı” veya “tuhaf” anlamına gelmektedir. Petrus, ateşten gömleğin ve denenmelerin inanlı yaşamında pek garip olduğu inancına dair okuyucularının tuzağa düşmemeleri konusuna dikkat çekmektedir. Bilakis bu gibi durumlar beklentilerin aksine çok normal karşılanmalıdır.

“Ateşten gömlek” veya “acı dolu denenme” ya da “ateşli sınanma” için kullanılan sözcük, diğer bir Grekçe sözcükten gelmekte olup “yanma” anlamını taşır. Diğer yerlerde “fırın” olarak tercüme edilmiştir. Bu nedenle inancımız açısından bu acı dolu tecrübe, zorlu denenme süreci anlamında bir “erime süreci” olarak ele alınmalıdır.

`1.Petrus 4:12-19’u okuyun. Petrus’un mesajı nedir?`

İçimizden çoğu acı çekme konusunda şaşırmıştır, zira çoğunlukla inanlı bir yaşamı fazla basite indirgemişizdir. İki taraf olduğunu biliriz—İyi olan Tanrı; ve kötü olan Şeytan. Ancak hemen ardından iyi zannettiğimiz her şeyi Tanrı’nın hesabına, kötü zannettiğimiz her şeyi de Şeytan’ın hesabına yazarız. Ama yaşam o kadar basit değildir. Neyin Tanrı’nın hesabında, neyin Şeytan’ın hesabında olduğuna karar verirken duygularımızı kullanamayız. Bazen Rab ile yürümek zor ve çetin olabilir. Ve Şeytan’ı izlemek büyük ödüller getiriyor gibi gözükebilir. Doğru bir kişi olan Eyüp’ün acı çekmesi onun Tanrı’ya şunu sormasına neden olmuştu; “ ‘Kötüler niçin yaşıyor, yaşlandıkça güçleri artıyor?” (Eyüp 21:7).

`Petrus, Mesih taraftarı olmanın neticesi ortaya çıkan denenmelerden bahsetmekteydi. Ancak bu denenmelerin ortaya çıkmasında başka nedenler de vardır. 1.Petrus 4:12-19, bir arkadaşına karşılaştığı acı dolu denenmelerin bir sürpriz olmaması konusunu ince bir şekilde açıklamana nasıl yardımcı olmalıdır?`