---
title:  İman Hayati
date:   29/03/2024
---

### Polonya’daki Waldocular

_Yazan: Andrew McChesney_

Ryszard Jankowski, bir türlü yakayı polisten sıyıramıyordu. Polonya'daki bir Baltık tatil beldesinde Ellen White'ın _Büyük Mücadele_ ve diğer kitaplarını satmak için tezgahını her kurduğunda, polis bir anda belirip ondan standı ve kitapları kaldırmasını istiyordu.

Ardından Polonya Yedinci Gün Adventistleri yayınevi, Signs of the Times dergisinin özel bir sayısını çıkardı ve kilise liderleri, Polonya hükümetinin üyelerine kopyalar gönderdi. Bir hükümet bakanı konuyu o kadar beğendi ki, Polonya'nın dört bir yanındaki kasabalardan dağıtımını desteklemelerini isteyen bir mektup yazdı. Ryszard bu mektubu ve derginin bir kopyasını polisle sorun yaşadığı tatil beldesinin belediye başkanına götürdü. Belediye başkanı etkilenmişti. Devlet bakanını tanıyordu. “O benim üniversite hocamdı” dedi. “Tabii ki bu dergiyi burada özgürce dağıtabilirsiniz.”

“Yazılı izninizi alabilir miyim?” diye sordu.

Belediye başkanı bir mektup yazdı ve Ryszard'a verdi.

Ryszard mektubu aldı ve kitap standını yeniden sokağa kurdu. _Büyük Mücadele_ ve diğer kitaplarla birlikte Signs of the Times dergisini de standa koydu. Çok geçmeden polis ortaya çıktı. Bir polis memuru, "Kitaplarınızı şehrimizde satamazsınız" dedi.

"Buyurun, belediye başkanından yazılı izin aldım," dedi Ryszard.

Polis memurları izni dikkatle okudular. Sonra selam verdiler.

"Tamam, kalabilirsin" dedi biri.

Ama bu hikayenin sonu değildi. Kısa bir süre sonra, bir büyükanne kitap standının yanında durdu. Bir süre önce birisi ona _Büyük Mücadele_’yi vermişti ve o da bunu torununa okumuştu. Torunu kitabı sevmişti, özellikle de Orta Çağ'da hayatları pahasına Tanrı'nın Sözünü gizlice paylaşan Waldocular gençlerin tasvirini çok sevmişti.

Büyükanne, Ryszard'a torununun Waldocular gibi olmak istediğini söyledi. Torunu, onlar gibi olması gerektiğini anlamıştı - ne pahasına olursa olsun Tanrı'nın Sözüne sadık kalmak gerektiğini. "Standını ve _Büyük Mücadele_ adlı kitabı gördü," dedi. "Bana, 'Büyükanne, Waldocular bizim kasabamızdalar' dedi." Bu yüzden büyükanne, torununu anlatmak için Ryszard'ı arıyordu. Daha sonra büyükanne Yedinci Gün Adventistleri Kilisesi'ne katıldı.

Hope Channel Polonya için bir televizyon stüdyosu kurulmasına yardımcı olan 2017'deki On Üçüncü Şabat Sunularınız için teşekkür ederiz. Ryszard Jankowski, Polonya'daki Yedinci Gün Adventist Kilisesi'nin başkanı ve Hope Channel International'ın yerel şubesi olan Hope Channel Polonya'ya düzenli katılan bir konuşmacıdır.

_2023 ve 2024'te The Great Controversy'nin toplu tanıtım ve dağıtımında Yedinci Gün Adventistleri dünya kilisesine katılın. Daha fazla bilgi için greatcontroversyproject.com adresini ziyaret ediniz veya yerel pastörünüze sorunuz._