---
title:  Ek Çalışma
date:   29/03/2024
---

Ellen G. White, Yol, Gerçek ve Yaşam kitabından, 43.-49. sayfalar arasındaki “Mesih’te Büyümek” bölümünü okuyun.

Mezmurlar Rab’be umut bağlamak hakkında gayretli çağrılar yapıyor. “RAB’bin önünde sakin dur, sabırla bekle” (Mez. 37:7). Beklemek bize sıkıcı, belirsiz ve yalnız gibi geldiğinde, İsa’nın göğe alındığı günkü öğrencileri hatırlamalıyız (Elç. 1:4-11). İsa gözlerinin önünde göğe alınmıştı, onlar ise gelecekte bilinmeyen bir zamanda O’nun geri gelişini beklemek üzere geride bırakılmışlardı. Tanrı'nın bereketlerine hemen şimdi sahip olmak konusunda o günkü öğrencilerden daha yoğun bir özlem duyan kimse var mıdır? Elbette “Rabbim bizi de şimdi yanına al” diye arzu etmiş olmalılar. Fakat onlara Baba’nın vaadini ve İsa’nın dönüşünü beklemeleri talimatı verildi. Öğrencilerin çaresizlik ve hayal kırıklığıyla dolu olduklarını düşünüyorsak, şaşıracağız. Yeruşalim’e döndüler ve tam olarak İsa’nın onlardan yapmalarını istediği şeyi yaptılar–Kutsal Ruh’un armağanını beklediler ve sonra da güçle müjdeyi dünyaya duyurmaya başladılar (Elç. 1:12-14, Elçilerin İşleri 2).

Rabbimiz Kutsal Ruh aracılığıyla içimizde işini gerçekleştirmemiş olsa, O’na umut bağlama buyruğu imkansız bir emir olurdu. İnsani gayretin hiçbir seviyede, beklemenin zayıf benliğimiz üzerinde yaratacağı gerginliğe dayanması mümkün değildir. Bu gerginliğin yükünü taşıyabilecek tek bir şey vardır, o da İsa Mesih’e uymak, yani O’nunla kişisel bir ilişkiye sahip olmaktır. “Öyleyse Mesih kalbimizde yaşıyorsa, ‘kendisini hoşnut edeni hem isteme[miz] hem de yapma[mız] için’ bizim içimizde çalışacaktır. Filipililer 2:13. Biz de O’nun çalıştığı gibi çalışacağız; aynı ruhu sergileyeceğiz. Ve böylece, O’nu severek ve O’nda yaşayarak ‘bedenin başı olan Mesih’e doğru her yönden büyüyeceğiz.’ Efesliler 4:15”—Ellen G. White, Yol, _Gerçek ve Yaşam_, s. 49. Rab’be umut bağlamayı sürdürdükçe, Mezmurlar’da huzur ve tatmin bulacağız. Dualarımız ve ilahilerimiz Tanrı’nın yüreğiyle bizim yüreklerimizin her gün buluştuğu yerdir.

**Tartışma Soruları**:

`1. Beklemek ruhsal yaşamımızda neden çok önemlidir? Bazı Kutsal Kitap iman kahramanlarının bekleme tecrübeleri hakkında konuşun. Beklemek onların imanlarını nasıl güçlendirdi ve saflaştırdı? (Rom. 4:19-22, İbraniler 11).`

`2. Beklememizin gayesi nedir? (Mez. 37:34-40). Yani, sonunda her şey çözümlendiğinde bize vaat edilen şey nedir? Bu ayetlerde, örneğin bu hayatta uzun zamandır kayıp olan adalet konusunda hangi umutları buluyoruz?`

`3. Ölüler söz konusu olduğunda ve onların kendi tecrübeleri açısından (Vaiz 9:5) onların İsa bekleyişleri neden neredeyse tamamlanmıştır? Bu sorunun cevabından ne umut çıkartabiliriz?`