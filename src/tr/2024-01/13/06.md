---
title:  Sabahla Sevinç Doğar
date:   28/03/2024
---

`Mezmurlar 5:3; Mezmurlar 30:5; Mezmurlar 49:14; Mezmurlar 59:16; Mezmurlar 92:2; Mezmurlar 119:147; 2. Petrus 1:19 ve Vahiy 22:16 ayetlerini okuyun. Günün hangi saati simgesel olarak ilahi kurtarış saati olarak tasvir edilmiştir ve neden?`

Mezmurlar’da sıklıkla Tanrı’nın kurtarışının beklendiği saatler sabah saatleridir. Çaresizlik ve sıkıntıyla geçen uzun gecenin ardından, sabah, Tanrı’nın iyiliğini ortaya çıkarır (Mez. 130:5, 6). 143. Mezmur’da Tanrı’nın kurtarışının ölümün mevcut durumdaki karanlığını (Mez. 143:3) yeni bir sabahın ışıltısına (Mez. 143:8) ve çukurda olma durumunu da (Mez. 143:7), “düz yolda” (Mez. 143:10) olmaya çevireceği yazıyor.

`Markos 16:1-8 ayetlerini okuyun. Burada bahsedilen sabah ne oldu ve bu bizim için neden çok önemlidir?`

İsa Mesih’in dirildiği sabah, O’nun adına inanan herkes için Tanrı’nın kurtarışının ebedi sabahının yolunu açmıştır. İsa’nın öğrencileri Mezmurlar 30:5 ayetindeki vaadi tüm gücüyle tecrübe etmişlerdi: Gözyaşları belki bir gece aktı, ama dirilmiş Mesih’le karşılaştıklarında sabahla sevinç doğdu. Ancak Tanrı’nın lütfu ve koşulsuz sevgisiyle gözyaşlarımız sevince dönüşebilir (Mez. 30:5, 7).

Sabah yıldızı yeni bir günün doğuşunu ilan ederken, iman, Tanrı’nın çocuklarına yeni bir gerçeklik olan sonsuz yaşamı müjdelemektedir (2Pe. 1:19). O’nun, içinde artık ne gecenin, ne kötülüğün ne de ölümün olmayacağı krallığını (Va. 21:1-8, 25) kurmak için sabırsızlıkla beklediğimiz İsa’ya parlak sabah yıldızı denmektedir (Va. 22:16). Nihayetinde, Rab’be umut bağladığımızı söylediğimizde her şeyden daha çok beklediğimiz şey budur. Ve elbette bu beklemeye değer bir şeydir.

“Mesih, Yusuf’un kapısı açılmış olan mezarında şöyle haykırmıştı: ‘Diriliş de yaşam da Ben'im.’ Bu sözler sadece ilahi bir güçle söylenebilirdi. Yaratılanların hepsi sadece Allah'ın rızası ve gücü sayesinde yaşayabilir. Onlar yaşamlarını Allah'tan alırlar. En yüce melekten en küçük varlığa kadar yaratılanların hepsinin yaşam kaynağı Allah'tır. Sadece Allah ile birlikte olan Kişi şu sözleri söyleyebilir: ‘Canımı tekrar geri almak üzere veririm. O'nu vermeye de, tekrar geri almaya da yetkim var.’ Mesih’in ilahiliği ölümün zincirlerini kırabilecek güce sahipti.”—Ellen G. White, _Sevgi Öğretmeni_, s. 773.

`Ölümün doğumda hücrelerimize işlenmiş olduğu söylenir. En azından düşkün insanlar olan bizler için doğru olmakla birlikte, İsa’nın dirilişi ölümün geçiciliği konusunda bize ne vaatte bulunmaktadır? Bizim için ölümün ne kadar geçici olduğunu neden asla unutmamalıyız?`