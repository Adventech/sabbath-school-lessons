---
title:  Umudunuzu Rab’be Bağlayın
date:   23/03/2024
---

### Konuyla İlgili Metinler
Mez. 27:14; Rom. 8:18–25; 131. Mezmur; Mat. 18:3; 126. Mezmur; 92. Mezmur; Mar. 16:1–8; 2Pe. 1:19.

> <p>Hatırlama Metni</p>
> “Umudunu RAB’be bağla, güçlü ve yürekli ol; umudunu RAB’be bağla!” (Mezmurlar 27:14).

Bu çeyrekliğin Mezmurlar’ı konu alan dersinin son haftasına ulaştık. Ruhsal yolculuk, yüce Yaratıcı’nın, Kral’ın ve Yargıç’ın huzurunda şaşkınlık duygusunu tecrübe ederken bize rehberlik etti; ilahi kurtarışın, bağışlanmanın ve kurtuluşun sevincinde rehberlik etti; keder ve ağıt anlarındaki teslimiyette rehberlik etti; Tanrı’nın sonsuza dek kalıcı varlığının görkemli vaatlerinde ve Tanrı'ya bitmeyen evrensel ibadetin beklentisinde rehberlik etti. Yolculuğumuz devam ediyor fakat Rab’bin gelişi umuduyla yaşamımızı sürdürürken, Tanrı özlemimiz nihai olarak tamamlandığında. Mezmurlar’dan çıkaracağımız son bir söz varsa o da “umudunuzu Rab’be bağlayın” olurdu.

Umudunu Rab’be bağlamak kişinin oyalanarak ve çaresizlik içerisinde zaman geçirmesi değildir. Tersine, Rab'be umut bağlamak güven ve imanla, kendisini eylemle gösteren bir güven ve imanla dolu bir davranıştır. Rab’be umut bağlamak kasvetli akşamlarımızı gün ışığıyla dolu sabahın beklentisiyle doldurur (Mez. 30:5, Mez. 143:8). Yüreklerimizi, yenilenmiş umut ve huzurla güçlendirir. Rab’bin hizmet alanlarından bereketli ürün demetlerini getirmek için daha çok çalışalım diye bizi motive eder (Mez. 126:6, Mat. 9:36-38). Rab’be umut bağlamak asla bizi mahcup etmeyecektir, tersine fazlasıyla ödüllendirileceğiz çünkü Rab tüm vaatlerine sadıktır (Mez. 37:7–11, 18, 34; Mez. 71:1; Mez. 119:137, 138).

_*30 Mart Sebt Günü’ne hazırlık için bu haftanın konusunu çalışın._