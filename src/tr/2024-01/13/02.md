---
title:  Bekleme Çağrısı
date:   24/03/2024
---

`Mezmurlar 27:14; Mezmurlar 37:7, 9, 34; Mezmurlar 39:7; Mezmurlar 40:1; Mezmurlar 69:6; Galatyalılar 5:5 ve Romalılar 8:18-25 ayetlerini okuyun. Bu ayetler Tanrı’nın halkına ne yapmaları için yalvarıyor?`

Hayattaki en büyük gerginliklerden biri belki de bekleme gerginliğidir. Kim olursak olalım, nerede yaşıyorsak yaşayalım, hayattaki durumumuz her ne olursa olsun hepimiz zaman zaman bir şeyleri beklemek zorunda oluyoruz. Bir markette sıra beklemekten, teşhis için sonuç beklemeye, hep bekliyoruz–ki çoğu zaman da beklemekten hoşlanmıyoruz öyle değil mi?

O halde Tanrı’yı beklemeye ne demeli? Rab’be umut bağlamak kavramı sadece Mezmurlar’da değil, tüm Kutsal Kitap’ta bolca bulunmaktadır. Bu kavram için anahtar sözcük sebattır. Sebat bizim, bir şekilde Tanrı’nın bizim için başarıya ulaşmayacağına dair umutsuzluk korkusuna yenik düşmeyi kabul etmeme taahhüdümüzdür. Tanrı’nın adanmış çocuğu, Tanrı’nın sadakatli olduğunun ve O’na umut bağlayanların, durumu O’na bıraktığımızda, biz o an o şekilde algılamasak dahi, O’nun bizim için en iyi olacak şekilde halledeceğine güvenebileceklerinin bilincinde olarak bekler.

Rab’be umut bağlamak sadece bağlılıktan daha fazlasıdır. Tanrı'ya duyulan derin özlem, kuru toprakta yoğun bir susuzluk çekmekle karşılaştırılmıştır (Mez. 63:1). Mezmurcu Tanrı’dan pek çok bereket beklemektedir fakat Tanrısı’na yakınlaşma hasreti yaşamdaki tüm diğer istek ve ihtiyaçlara üstün gelmektedir.

Biz Romalılar’daki bu muazzam ayette Pavlus’u okurken, Tanrı ve tüm yaratım dünyanın yenilenmesini, zamanın sonunda Tanrı ile halkının bereketli buluşmasını bekliyor. Şöyle yazıyor: “Yaratılış, Tanrı çocuklarının ortaya çıkmasını büyük özlemle bekliyor” (Rom. 8:19).

Bu ne kadar inanılmaz bir vaattir!

Fakat biz nihai kurtuluş ve Tanrı’yla yeniden birlik olmayı, birlikte inleyip doğum ağrısı çeken tüm yaratılış gibi bekliyor olsak da, Rab şu anda Kutsal Ruh vasıtasıyla halkıyla birlikte yaşamayı sürdürmektedir (bkz. Rom. 8:22).

Bu arada, biz yeni bir yaratılışta doruğa ulaşacak olan kurtuluş tasarısına tanıklık etmeye çağrılıyoruz (Elç. 1:4-8). Sonunda bekliyor olduğumuz şey, Adventist adı beklemekte olduğumuz umudun fikrini taşıyan Adventist Hristiyanlar olarak umutlarımızın nihai olarak gerçekleşmesi, yani bu yeni yaratılıştır. Biz bekliyoruz fakat bu bekleyişin boşuna olmadığının farkındayız. Mesih’in ilk gelişindeki ölümü ve dirilişi, O’nun ikinci gelişi için bizim teminatımızdır.

`Şu anda Tanrı’dan bekledikleriniz nelerdir? Özellikle de duada dilediklerimiz henüz daha gerçekleşmediğinde, imanla ve güvenle beklemeyi nasıl öğrenebiliriz?`