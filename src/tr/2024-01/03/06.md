---
title:  Senin Şehadetlerin Çok Sadıktır
date:   18/01/2024
---

`Mezmurlar 19:7; Mezmurlar 93:5; Mezmurlar 119:165; Mezmurlar 1:2, 6; Mezmurlar 18:30 ve Mezmurlar 25:10 ayetlerini okuyun. Bu ayetlerin hepsinde var olan ortak ipucu nedir?`

Rab’bin dünyadaki egemen Yaratıcı, Kral ve Yargıç olarak üstünlüğü, O’nun tanıklıklarının güvenilirliği konusunda bazı teolojik çıkarımlar oluşturmaktadır. Tanıklıklar (İbranicesi ‘edut, “hüküm,” “yasa”), Rab’bin, halkının dini ve toplumsal yaşantısını yönetmek için kullandığı yasaların ve hükümlerin esasını ifade etmektedir (Çık. 32:15). Onlar kesinlikle Tanrı’nın tahtının ve Tanrı’nın yaratıp sürdürmekte olduğu dünyanın istikrarını ve kalıcılığını yansıtmaktadır (Mez. 93:1, 2). Mezmurlar 93:5 ayetinde “hep” (YÇ) ya da “çok” (KM) diye tercüme edilen İbranice sözcük (Amin sözcüğü bu kelimeden türemiştir), güvenilirlik, sadakat ve istikrar kavramlarını ifade etmektedir (2Sa. 7:16, 1Ta. 17:13). Tanrı’nın yasaları değişmez ve yok edilemezdir.

Tanrı, vaatlerinin ve buyruklarının doğruluğunu teyit ediyor. Tanrı’nın sadakati hem O’nun yönetiminin değişmez niteliğini bütünüyle güvence altına almaktadır hem de karşılığında halktan Tanrı'ya güven ve itaat isterken bütünüyle talepkardır.

Aynı zamanda, dünyadaki adalet eksikliği şiirsel bir dille yeryüzünün temelinin sarsılması olarak betimlenmiştir (Mez. 18:7, Yşa. 24:18-21). Tanrı’nın yasası, halkı Tanrı’nın yargısına dayanabilecek doğru bir hayat yaşamaları yolunda bilgilendiriyor. Yani, doğru kişiler etkilenmemelidir çünkü onlar Tanrı’nın yasasına sıkı sıkıya bağlıdır. Bu, istikrar ve güvenlik sağlamaktadır, onların yürekleri sarsılmaz biçimde (İbranicesi “sabit durma,” “güvende olma” anlamına da gelen kun sözcüğü) Rab’dedir (Mez. 112:1, 6, 7). Hiçbir şey Tanrı’nın yasasını tutanların tökezlemesine yol açamaz (Mez. 119:165). Bu, Tanrı’nın yaşamdaki korumasını ve rehberliğini işaret etmektedir (Mez. 1:2, 3, 6).

Tanrı’nın Sözü mezmurcunun adımları için çıra diye betimlenmektedir ve bu şekilde onu düşmanların gizli tuzaklarından korumaktadır (Mez. 119:105, 110). Tanrı’nın yasasını sevenlerin kavuştuğu büyük esenlik (Mez. 119:165), kesinlikle denemelerin hiç olmadığı bir yaşamdan ortaya çıkmamaktadır (Mez. 119:161). Tersine, Tanrı’nın mevcudiyetinde yaşamaktan ve O’nunla bütünsel bir ilişkiye sahip olmaktan kaynaklanır.

`Tanrı’nın yasalarına, kurallarına ve koşullarına uymanın yaşamınızda size yardım etmesinin pratik yolları nelerdir? Öte yandan, onları çiğnemek size ne acılar çektirdi?`