---
title:  Antlaşmasını Her Zaman Önemser
date:   17/01/2024
---

`Tanrı’nın yargılaması konusu çok önemli bir soruyu ortaya çıkarıyor: Yargılama zamanında Tanrı’nın halkı Tanrı’yla nasıl barışabilir ve kurtuluş güvencesine sahip olabilir? Mez. 94:14, Mez. 105:7−10, Dan. 7:22 ayetlerini okuyun.`

Tanrı’nın halkı güvendedir çünkü Rab’bin ikamet ettiği yer Siyon’dur (Mez. 76:1, 2) ve O öz halkı olarak, onlarla sonsuza dek kalıcı antlaşmasını yapmıştır (Mez. 94:14, Mez. 105:8-10). Tanrı sadece antlaşma halkını reddetmeyeceğini vaat etmekle kalmıyor, aynı zamanda onları Kendisinde güvende tutmak için faal bir şekilde çalışıyor. Onların günahlarını bağışlıyor (Mez. 103:3); halkına talimat veriyor, onları bereketliyor ve güçlendiriyor (Mez. 25:8−11, Mez. 29:11, Mez. 105:24). Tanrı’nın yargıları, halkın yüzünü doğruluğa çevirmesi için ve Tanrı’nın onları önemsediğini göstermek için verilmektedir (Mez. 94:8:15).

105. Mezmur bir bütün olarak İsrail’in tarihinde Rab’bin antlaşmasına olan bağlılığını göstermektedir. İyi veya kötü, gerçekleşen her olayda Tanrı oradaydı. O, takdiriyle Yusuf’u Mısır’a yönlendirdi ve onun aracılığıyla halkını ve o bölgedeki ulusları şiddetli kıtlıktan korudu (Mez. 105:16-24). Rab, halkının Mısır’daki kölelikten kurtulmasına önderlik etsin diye Musa’yı büyüttü ve Musa da onların yararına işaretler ve mucizelerle önderlik etti (Mez. 105:25-38).

Rab, halkına Vaat Edilen Ülke’yi (Mez. 105:11, 44) bahşetti ve onları sürekli olarak korudu (Mez. 105:12-15). Onları çoğalttı (Mez. 105:24), sahiplerinden kurtardı (Mez. 105:37, 38) ve onların günlük ihtiyaçlarını karşıladı (Mez. 105:39-41). Rab şüphesiz egemen bir şekilde her şeyi denetliyordu ve O’nun halkı da buna dahildi. Bu, mezmurcuların O’nun halkının asla unutmamasını istedikleri bir gerçekti.

Tanrı antlaşmasını anımsadığında, idrak ya da hatırlamadan daha fazlası gerçekleşir çünkü bu her zaman O’nu harekete geçmeye yönlendirir (Yar. 8:1, 1Sa. 1:19, Mez. 98:3, Mez. 105:42–44). Aynı şekilde, halk da Tanrı’nın mucizelerini ve yargılarını anımsamaya çağrıldığında, bu, halkın Tanrı’yı onurlandıracak bir şekilde yaşaması gerektiği anlamına gelmektedir.

Bu antlaşmada, İsrail’in öncelikli çağrısı, Tanrı’nın yasalarını tutarak antlaşmaya sadık kalmaktır (Mez. 78:5-7, Mez. 105:45). Tanrı’nın halkı ayrıca diğer uluslara Tanrı hakkında tanıklık etmeye çağrılmışlardır çünkü Rab tüm ulusların halkı İsrail’e katılmasını istiyor (Mez. 105:1, 2). Dünya işte bu şekilde gücü her şeye yeten ve merhametli Tanrı’nın koruyan antlaşmasıyla güvendedir (Mez. 89:28-34).

`Biz İsa’da, eski İsrail’e verilen bu vaatlerin neden şimdi bizim için de geçerli olabileceğini gösteren neye sahibiz? (Bkz. Gal. 3:26-29.)`