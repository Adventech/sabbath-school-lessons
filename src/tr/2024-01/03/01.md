---
title:  Rab Egemenlik Sürüyor
date:   13/01/2024
---

### Konuyla İlgili Metinler
8. Mezmur; 100. Mezmur; 97. Mezmur; 75. Mezmur; Mez. 105:7−10; Gal. 3:26–29; Mez. 25:10.

> <p>Hatırlama Metni</p>
> “RAB egemenlik sürüyor, görkeme bürünmüş, kudret giyinip kuşanmış. Dünya sağlam kurulmuş, sarsılmaz” (Mezmurlar 93:1).

Mezmurlar tartışmasız bir biçimde temel bir inanç olan Tanrı’nın egemen hükümdarlığını tasdik etmektedir. Rab yaratmıştır ve yarattığı her şeyi desteklemektedir. Tüm dünya üzerinde egemen kral O’dur, dünyayı adaletle ve doğrulukla yönetmektedir. O’nun yasaları ve kanunları iyidir, onları tutanlara yaşam verir. Rab, dünyanın doğru düzende olmasını güvence altına alan adil bir Yargıç’tır ve bunu doğruları ödüllendirip kötüleri cezalandırarak yapar. Fakat bunu Kendi zamanında gerçekleştirir, bizim zamanımızda değil.

Tanrı’nın İsrail’le yaptığı antlaşma, dünyayı güvenceye almakta özel bir işleve sahiptir çünkü o Rab’bin kurtarışını müjdeler. Rab İsrail’e Kendi değerli varlığı olarak sahip çıkmış, İsrail’i tüm uluslar içerisinde Kendi halkı yapmıştır. Rab antlaşmasına bağlıdır ve sadakatsizliklerine ve zaman zaman açıkça isyan etmelerine rağmen sürüsünü gözetmeyi sürdürmektedir.

Rab’bin egemen hükümdarlığı işte bu şekilde dünyayı sağlam bir biçimde sabit ve güvende tutmaktadır. Mezmurcular okuyucunun bu temel gerçeği kavramalarını istiyor. Mezmurcular bu dünya görüşünü yol gösterici deniz fenerleri yaparak, tam bir adanmışlıkla Tanrı'ya hizmet etmeye çalışıyorlar.

_*20 Ocak Sebt Günü’ne hazırlık için bu haftanın konusunu çalışın._