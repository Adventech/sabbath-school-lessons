---
title:  Ek Çalışma
date:   19/01/2024
---

Mezmurlar 86:5, 15 ayetlerini ve Ellen G. White, Yol Gerçek ve Yaşam kitabından, 3-8 sayfaları arasındaki “Allah’ın İnsana Duyduğu Sevgi” bölümünü okuyun. Tanrı’nın sevgi olduğu gerçeği, Mezmurlar’da bulunan Tanrı’nın ve işlerinin çeşitli betimlemelerini daha iyi anlamamıza nasıl yardım edebilir?

Bu haftanın dersi, dünyayı kuran ve onu sağlam ve güvenli bir hale getiren Tanrı’nın ve işlerinin bazı anahtar tasvirlerine odaklanıyor. Mezmurcular Yaratan, Kral, Yargıç, antlaşmaya dayalı Kurtarıcı ve Yasa yapıcı olan Tanrı'ya yalvarıyor. Tanrı’nın yeryüzünde elinde tuttuğu işlevler, Tanrı'nın çeşitli adlarında ve sıfatlarında da ayrıca ifade bulmaktadır: Çoban (Mez. 23:1, Mez. 80:1), Kurtaran Kaya (Mez 95:1) ve Baba (Mez. 68:5, Mez. 89:26) bunlar arasındadır. Biz büyük mücadelenin kargaşası içinde dahi dünyada güven içinde olabiliriz çünkü Tanrı söylediği ve yaptığı her şeyde egemen ve sadakatlidir. Bu ilahi kavramlar hiçbir anlamda teferruatlı olmasa da, Tanrı'nın Mezmurlar'da Kendisini açıkladığı çeşitli yolları anımsatmaktadır.

Mezmurlar’ı çalışmaya devam ederken, Mezmurlar’ı Tanrı’nın sevgi ve lütuf karakterinin ve dünyayı kurtarıp yenileme planının ışığında okumayı hatırlamak önemlidir. “İlahî karakteri çarmıhın ışığında daha çok inceledikçe, tarafsızlık ve adaletle karışık merhamet, şefkat ve affedicilik görürüz ve bir annenin kaprisli çocuğuna duyduğu şefkatli anlayışı aşan duyarlı acımanın ve sonsuz olan bir sevginin sayısız kanıtlarını daha iyi ayırt edebiliriz.”—Ellen G. White, Yol, Gerçek ve Yaşam, s. 8. Mezmurlar’da, halk isyan ettiği için Tanrı’nın yargısıyla karşılaştığında dahi Tanrı’ya başvurmayı sürdürüyor çünkü Tanrı’nın öfkesinin sadece bir süreliğine olduğunu oysa merhametinin sonsuza dek kalıcı olduğunu biliyorlar (Mez. 103:8).

**Tartışma Soruları**:

`1. Büyük mücadelenin gerçekliğini ve geçerliliğini anlamak, Tanrı’nın mutlak yönetimi ve egemenliği altında dahi dünyamızda hala çok fazla kargaşa ve ıstırap olduğunu kavramamız için neden çok önemlidir? Büyük mücadele teması neden bize çok faydalıdır?`

`2. Tanrı’nın Yaratan olduğu inancı, kendimiz ve yaratımın kalanı ile olan ilişkimiz konusundaki kavrayışımızı nasıl biçimlendirmelidir? İnsanlar hakikatten saptıklarında ne olur? (Mez. 106:35-42).`

`3. Kutsal Kitap zamanlarında ulusların putlarıyla ilgili sorun neydi? (Mez. 115:4-8). Peki ya günümüz putları? Neden onlar da Rab ile olan yürüyüşümüz için aynı derecede tehlikelidir?`

`4. Tanrı’nın halkı, Tanrı’nın yargısının halkıyla başladığının bilincinde olarak nasıl yaşamalıdır? Tanrı halkını nasıl ve ne amaçla yargılamaktadır?`