---
title:  Ek Çalışma
date:   01/03/2024
---

Ellen G. White, _Sevgi Öğretmeni_ kitabından 13-21 sayfalarındaki “Allah Bizimle” bölümünü okuyun.

Mezmurlar hem Mesih’in duaları, hem de Mesih hakkında dualar olarak, O’nun kişiliğinin ve “bizimle olan Tanrı” olarak kefaret eden hizmetinin benzersiz ifşaları olmaktadır (Mat. 1:23). İsa, terkedilmişliğin ve ıstırabın mücadele eden dualarında “bizimle olan Tanrı’dır.” O, adalet ve kurtuluş feryatlarında “bizimle olan Tanrı’dır.” İsa, bizi kendi kayboluşumuzda ve çaresizliğimizde terk etmeyip, bize zafer kazanan imanın yolunu gösteren “bizimle olan Tanrı’dır.” O, bizi günahın sonsuza dek kalıcı yazgısından korumak amacıyla, bizim için sonsuz Kâhin ve Kral oldu. Davut’un soyundan gelen kusursuz Kral olan Mesih’te, Tanrı’nın tüm değerli kurtuluş vaatleri tamamlanmaktadır (2Ko. 1:20).

Ellen G. White Mesih’in insanlık ile olan birliğini ferasetli bir biçimde şöyle tarif ediyor: “O, insanlığı ile insanlara yardım elini uzattı. İlahiliği ile Allah'a sımsıkı bağlıydı. Bir insan olarak, bize bir itaat örneği verdi. Tanrı'nın Oğlu olarak O, itaat etmemiz için bize güç verir. Horev dağındaki çalıda Musa ile konuşan İsa idi.’“Ben 'BEN OLAN'ım… İsrail oğullarına de ki, Beni size 'BEN OLAN' gönderdi.’ Çık. 3:14. Bu, İsrail'in kurtuluşunun teminatıydı. O, insan şeklinde geldiğinde, kendisini “BEN OLAN” şeklinde tanıttı. Beytlehemli Çocuk, alçakgönüllü ve mütevazı Kurtarıcı; ‘insan bedeninde görünen’ Tanrı'dır. 1Ti. 3:16. Ve İsa, bize şöyle der: ‘BEN iyi çobanım.’ ‘Gökten inmiş olan diri Ekmek de 'BEN'im.’ ‘Yol, gerçek ve yaşam 'BEN'im.’ ‘Yeryüzünde ve gökyüzünde tüm yetki bana verilmiştir.’ Yu. 10:11; 6:51; 14:6; Mat. 28:18. ‘BEN OLAN’ her sözün teminatıdır; korkmayın.”—_Sevgi Öğretmeni_, s.19.

**Tartışma Soruları**:

`1. Tanrı, halkın sadakatsizliğine rağmen, antlaşmasına olan sarsılmaz sadakatini ne şekilde göstermişti? Bu, Tanrı’nın bugün zorluk çekmekte olan çocuklarına nasıl bir güvence vermelidir?`

`2. Mesih’in Melkisedek düzenine göre olan benzersiz ve üstün kâhinliği Tanrı’nın halkının kurtuluşunun kesinliğini nasıl güçlendirmektedir?`

`3. Müjdeler, Mezmurlar’da bulunan pek çok Mesih’le ilgili vaadin, İsa Mesih tarafından tamamlandığını gösteriyor. Bu durum, Tanrı’nın Sözü’nün doğruluğunu nasıl gösteriyor? Tanrı’nın Sözü’ne olan güvenimizi zayıflatmaya meyilli her türlü düşünceye neden karşı durmalıyız?`

`4. Mesih’in, “gökte ve yeryüzünde bütün yetki bana verildi” sözlerinden nasıl büyük bir teselli bulmalıyız (Mat. 28:18)? Bu vaadi kendi yaşantımıza nasıl uygulayabiliriz?`