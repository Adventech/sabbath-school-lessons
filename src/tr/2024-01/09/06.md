---
title:  Melkisedek Düzeninde Ebedi Rahip
date:   29/02/2024
---

`Mezmurlar 110:4-7 ayetlerini okuyun. Mesih’in rahipliği nasıl benzersizdir ve Mesih’in göksel rahipliğinde hangi büyük umudu bulabiliriz?`

Tanrı Mesih’e sonsuza dek kalıcı bir krallık (Mez. 110:1-3) ve üstün mevkide, Melkisedek düzeninde bir kahinlik bahşetmektedir (Mez. 110:4-7). Rab bir ant içerek sözünü mühürlemektedir (İbr. 6:18). Tanrı’nın, bize kusursuz bir Kahin verme mücadelesinden vazgeçmeme yemini, O’nun lütfunun bir göstergesidir. İnsanların günahları ve açıkça isyan etmeleri sürekli olarak Tanrı’yı öfkelendirip halkını terk etmeye yönlendirmektedir fakat Tanrı’nın yemini değişmezdir ve O’nu tövbe eden kişileri yargılamaktan vazgeçirerek, Tanrı’nın lütfunu güvence altına almaktadır (Çık. 32:14, Mez. 106:45).

İlahi ant, Mesih Kral’ın aynı zamanda Kâhin olduğunu açıklayarak, Davut’la yapılan antlaşmaya yeni bir unsur daha eklemektedir (Mez. 110:4). İsrail’in kralları hiçbir zaman Levili rahipler olarak işlev görememişlerdi (Say. 8:19, 2Ta. 26:16-21). Kutsal Yazı kralların ya da halkın kurban sunduğundan bahsederken aslında onların kurbanlarını, onları sunacak olan rahiplere getirdiklerini söylemektedir. 110. Mezmur Mesih Kral’ı İsrail’in diğer krallarından ve rahiplerinden ayırıyor. Mesih’in sonsuz kâhinliği hem Şalem’in (Yeruşalim’in) kralı, hem de “Yüce Tanrı’nın” kâhini olan Melkisedek’ten kaynaklanmaktadır (Yar. 14:18-20). Eski Ahit, 110. Mezmur dışında hiçbir yerde Kral Davut’un ya da herhangi diğer İsrail kralının Melkisedek düzeninde kâhin olduğunu söylememektedir. Bu Mezmur açıkça İsrail’in tarihindeki belirli bir kâhin-kraldan bahsetmektedir.

`İbraniler 7:20-28 ayetlerini okuyun. Mesih’in üstün rahipliğinin çıkarımları nelerdir?`

Hem ilahi kral, hem de sonsuza dek kalıcı Kâhin olan Mesih, insan kâhinlerve krallar üzerinde benzersiz bir üstünlük sahibidir; bundan ümitlenebiliriz. Mesih, insanların vaatlerine değil, Tanrı’nın yeminine dayanan üstün bir antlaşmayı tasdik etmektedir. O, göksel tapınakta hizmet ediyor. O’nun kâhinliği, insan kâhinlerinki gibi günah ya da ölümden etkilenmemektedir, bu sebeple O sonsuza kadar halkı için şefaat edebilir ve onları kurtarabilir. Mesih’in kusursuz ve merhametli Kâhin olarak gerçekleştirdiği barıştırma işi, O’nun halkına kalıcı bir Tanrı’nın Kendi varlığında ikamet etme güvencesi sağlamaktadır (İbr. 6:19, 20). Mesih’in asil kâhinliği, sadece insanların kalplerinde değil aynı zamanda dünyada kötülüğün hükümdarlığını kaldıracak. O, 2. Mezmur’un her ulusun ve her hükümdarın Mesih İsa’nın asil yargılamasına tabi olduğu vaadini yerine getirecektir (Mez. 2:6-9; Mez. 110:1, 2, 5, 6). İsa’nın muhteşem asil kâhinliği bizim itaatimiz ve güvenimizde mutlak bir şekilde hak talep etmektedir.