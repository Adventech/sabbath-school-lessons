---
title:  Kendisini Kurban Eden İlahi Çoban
date:   25/02/2024
---

`23. Mezmur’u; Mezmurlar 28:9; Mezmurlar 80:1; Mezmurlar 78:52, 53; Mezmurlar 79:13 ve Mezmurlar 100:3 ayetlerini okuyun. Bu ayetlerde Rab ve halkı arasındaki ilişki nasıl resmediliyor?`

Rab’bin Çoban, Tanrı’nın halkının da O’nun otlağının koyunları olarak tasvir edilmesi, Tanrı’nın rehberliğini, halkını destekleyerek gözetmesini ve halkın da ihtiyaçlarını karşılaması için Tanrı'ya güvenmesini vurgulamaktadır. Bu tasvir Tanrı’nın halkıyla çok yakın olduğu düşüncesini naklediyor çünkü çobanlar sürüleriyle birlikte yaşar, her bir koyunlarıyla tek tek ilgilenirlerdi. Bu kırsal tasvir aynı zamanda sürünün sahibinin Tanrı olduğunun, iki güçlü bağla güvence altında olduğunu vurguluyor: yaratılış (Mez. 95:6, 7; Mez. 100:3) ve antlaşma (Mez. 28:9, İbr. 13:20).

Yusuf’u bir sürü gibi güden ilahi Çoban tasviri (Mez. 80:1) belki de, Tanrı’yı İsrail’in Çobanı olarak resmeden ve böylelikle bu büyük vaat ve berekete başvuran Yakup’un Yusuf’u takdis edişini ima ediyordu (Yar. 49:24).

Krallar, halklarının çobanları olarak kabul ediliyorlardı (2Sa. 5:2). Fakat bu unvanı hak eden yalnızca Tanrı’dır çünkü insanların krallarından pek çoğu bu isme yaraşır bir hayat sürmemiştir. Bunu sadece İsa yapmıştır ve bu sebeple ona İyi Çoban diyoruz.

`Yuhanna 10:11-15 ayetlerini okuyun. İsa, İyi Çoban olarak Kendisi hakkında ne söylüyor?`

İlahi Çoban ile sürüsü arasındaki yakın bağ, sürünün yanılmadan Çoban’ın sesini tanımasıyla anlaşılmaktadır (Yu. 10:4, 27). Günümüzde dahi, Orta Doğu’da çobanlar birbirine karışan sürülerini basitçe çobanlarının sesini tanıyan ve izleyen kendi koyunlarını çağırarak ayırabiliyorlar.

Zaman zaman, Tanrı’nın sürüsü, insanların Tanrı’nın hoşnutsuzluğunun ve onları terk ettiğinin işareti olarak yorumladıkları çeşitli dertlerle boğuşurlar. Fakat İyi Çoban asla başıboş koyununu terk etmez, tersine onu kurtarmak için arar. Bu, Tanrı’nı halkıyla olan ilişkisinin güçlü bir tasviridir. O, koyunları için ölmeye hazırdır (Yu. 10:11, 15) ve tersine onların faydası için kurban edilen bir kuzu olmuştur (Yu. 1:29). Ayrıca, İsa diğer ağıllardaki koyunları çağıracağını ve hepsini tek bir sürü olarak birleştireceğini doğrulamıştır (Yu. 10:16).

`İyi Çobanımız olarak İsa’ya sahip olmamızla bize vaat edilmiş olan şeyden gündelik hayatta faydalanmanız için yapabileceğiniz şeyler nelerdir?`