---
title:  Acı Çeken Mesih
date:   26/02/2024
---

`22. Mezmur’u ve Mezmurlar 118:22 ayetini okuyun. Mesih, onları kurtarmak amacıyla geldiği kişiler tarafından nasıl tehdit edildi?`

Pek çok Mezmur, acı çeken Mesih’in büyük terk edilmişliğinin yarattığı kahredici duyguları ifade etmektedir (örneğin 42. Mezmur, 88. Mezmur, 102. Mezmur). 22. Mezmur doğrudan Mesih’i işaret eden bir peygamberlik sözüdür çünkü bu Mezmur’daki pek çok ayrıntı tarihsel olarak Kral Davut’a uymamakta fakat Mesih’in ölümündeki koşullara kusursuz bir şekilde uymaktadır. İsa çarmıhta Mezmurlar 22:1 ayetinin sözleriyle dua etmişti (Mat. 27:46).

Mesih’in tüm dünyanın günahlarını taşıması yüzünden Babası’ndan ayrılmasının yarattığı ıstırap, ancak onların yakınlığının, yani benzersiz birliklerinin boyutuyla ölçülebilir (Yu. 1:2, 2; Yu. 10:30). Yine de, anlaşılmaz acının derinlikleri dahi Baba ile Oğul arasındaki birliği kırmayı başaramadı. Mesih, mutlak terk edilmişliği içinde, yüzleştiği çaresizliğin kati derinliklerine rağmen, Kendisini koşulsuz olarak Baba’ya emanet etti.

“Tüm insanlığın yaptığı kötülüklerin yükü Mesih'in üzerine yüklendi. Bizleri Yasa'nın lanetinden kurtarmak adına Yasa'yı çiğneyenlerle eşit tutuldu. Adem'den beri insanlığın işlediği günahlar O'nun kalbine yük oldu. Allah’ın öfkesi ve O’nun günah yüzünden olan hoşnutsuzluğunun korkunç tecellisi, Oğlu’nun canını dehşetle doldurdu.”—Ellen G. White, Sevgi Öğretmeni, s. 744.

22. Mezmur, İsa’yla, O’nun Babası’na söylediği sözlerle alay eden kalabalığın nefret dolu sözlerini (Mez. 22:1, 8; Mat. 27:43) ve askerlerin, İsa’nın kıyafetlerini bölüşmesini (Mez. 22:18, Mat. 27:35) şaşırtıcı bir doğrulukla aktarmaktadır. İnsanlar ezmeye çalıştıkları “toprak kurdunun,” tapınakta köşenin “baş taşı” olacağını ve temelini sağlamlaştıracağını hiç anlamamışlardı (Mez. 118:22).

Yine de, reddedilen Mesih, ölümden dirildikten sonra Tanrı’nın halkı için kurtuluş Kaynağı oldu (Mat. 21:42, Elç. 4:10-12). Mesih insanlık tarafından reddedilmenin acısını yaşadı fakat Baba O'nu Tanrı’nın ruhsal Tapınağının yaşayan baş "köşe taşı" yaparak Oğlu’nu yüceltti (Ef. 2:20-22, 1Pe.2:4-8). Bu Taş’ı, yani Tanrı’nın kurtuluş aracını reddeden kişiler için, o bir yargılama vasıtası olacaktır (Yşa. 8:14, Mat. 21:44).

`İsa çarmıhta, sizin işlediğiniz her günah için cezayı Kendisi olarak ödedi. O’nun sizin iyiliğiniz için acı çekmiş olduğu gerçeği bugünkü yaşam biçiminizi nasıl etkilemelidir, yani, günahı neden son derece iğrenç bulmalısınız?`