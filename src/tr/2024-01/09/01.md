---
title:  Kutsansın RAB’bin Adıyla Gelen
date:   24/02/2024
---

### Konuyla İlgili Metinler
23. Mezmur; Yu. 10:11–15; 22. Mezmur; Mez. 89:27–32; Kol. 1:16; 2. Mezmur; İbr. 7:20–28.

> <p>Hatırlama Metni</p>
> “Yapıcıların reddettiği taş, köşenin baş taşı oldu. RAB’bin işidir bu, gözümüzde harika bir iş!” (Mezmurlar 22, 23).

Mezmurlar, Mesih’in kişiliği ve hizmeti hakkında tanıklık etmektedir. O’nun kurtuluş tasarısındaki işinin neredeyse tüm yönleri Mezmurlar’da görünmektedir. Mezmurlar’da Mesih’in yaşamına ve işine çeşitli yöntemlerle, genellikle de dikkat çekici bir doğrulukla delalet edilmiş ve önceden haber verilmiştir.

Mezmurlar’da açıklanan konular arasında, Mesih’in tanrılığı, oğulluğu, itaati, Tanrı’nın tapınağı için gayreti, İyi Çoban olarak kimliği, ele verilmesi, çektiği acı, kemiklerinin kırılmaması, ölümü, dirilişi, göğe yükselişi, rahipliği ve krallığı bulunmaktadır. Hepsi orada, İsa beden almadan yüzlerce yıl önce önceden bildirilmiştir.

Örneğin, Emmaus yolunda öğrencileriyle hizmeti konusunda konuşurken, İsa’nın Mezmurlar’dan bahsetmiş olması hiç şaşırtıcı değil (Luk. 24:44). O, öğrencilerin Mezmurlar’da O’nun kim olduğuna dair kanıtları bulmalarını istiyordu.

Mesih’le birlikte sembolojisi tamamlanmış olan Mezmurlar’dan bazıları şunlardır: 24., 45., 72., ve 101. Mezmur (ideal Kral ve Yargıç); 88. ve 102. Mezmur (Tanrı’nın acı çeken kulunun duaları).

Bu Mezmurlar’ın her birinde, mezmurcunun ağıtları, şükranları, övgüleri, adalet ve kurtuluş talep eden feryatları aracılığıyla, Mesih’in dünya’nın kurtuluşu için ettiği duanın yankılarını duyabiliriz.

_*2 Mart Sebt Günü’ne hazırlık için bu haftanın konusunu çalışın._