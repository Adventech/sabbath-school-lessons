---
title:  Eşsiz Kudret Sahibi Ebedi Kral
date:   28/02/2024
---

`2. Mezmur’u ve Mezmurlar 110:1-3; Mezmurlar 89:4, 13-17; Mezmurlar 110:5, 6 ayetlerini okuyun. Bu ayetler Bir Kral olarak Mesih hakkında bize ne öğretiyor?`

Tanrı’nın, Mesih’in Babası olarak resmedilmesi, kral Tanrı’nın antlaşmasını benimsedikten sonra, onun taç giyme törenine işaret ediyor (Mez. 2:7, Mez. 89:26-28). Mezmurlar 2:7 ayeti, Mesih’in yeni sonsuza dek kalıcı antlaşmanın şafağı olarak dirilişini ve yüceltilmesini ve O’nun soylu rahipliğini önceden görmektedir (Elç. 13:33-39, İbr. 1:5, Mesih, Tanrı’nın sağında eşi görülmemiş şeref ve yetki sahibi Biri olarak oturmaktadır (Mez. 110:1; Elç. 7:55, 56). “Dahası, Rab ve 'Meshedilmiş Olan' (Mesih) arasındaki etkileşim, bu Davut'un soyundan gelen Mesih'i Rab ile özdeşleştirme maksadı olduğunu bile düşündürüyor . . . Sağda oturan Rab ise, o halde Rab Mesih’tir çünkü sonraki de aynı şekilde sağda görülmektedir [bkz. Mez. 110:1, 5.]”—Jacques Doukhan, _On the Way to Emmaus_ [Emmaus Yolunda], s. 26, 27.

Sonunda, Mesih düşmanları karşısında mutlak zafer kazanacaktır. Düşmanlarını “ayakların altına sermek,” eski zamanda Yakın Doğu krallarının, mağlup ettikleri düşmanlarına bütünüyle üstünlük sağladıklarını göstermek için, onların boynuna ayaklarıyla basma geleneğini yansıtan bir tasvirdir. Fakat burada Mesih’in asası korku veren bir alet değildir (Mez. 2:9, Mez. 110:2).

Asa (“değnek”) aslında kabile önderleri tarafından, kabilenin simgesi olarak tutuluyordu (Yas. 17:2-10). Mesih’in asası Siyon’dan gelmektedir çünkü O Siyon halkını temsil ediyor. O’nun asası, kötülüğün egemenliğine son veren ve Mesih’in eşsiz hükümdarlığını tasvir eden ilahi yargının bir simgesidir (Va. 2:27, Va. 12:5). Kötü krallara dahi tövbe edip Mesih'e boyun eğme şansı tanınmıştır (Mez. 2:10-12).

Mesih’in mutlak zaferinin çarpıcı bir tasviri de, Daniel 7. bölümdeki, “–Yüceler Yücesi– gelip kutsallarının lehine yargı” (Dan. 7:22) verdikten sonra O’nun “sonsuza dek sürecek” (Dan. 7:27) olan krallığının kurulduğunu gösteren, ikinci geliş öncesi sahnesinde bulunmaktadır. Çarmıh sayesinde krallık vaadi güvence altına alınmıştır.

Krala güvenen herkese bir bereket vaat edilmiştir ve halk Mesih’in egemen ve adil hükümdarlığında sevinç içindedir (Mez. 2:12, Mez. 89:15-17).

`Sonunda elbette iyiliğin kötülük karşısında zafer kazanacağını, adaletin yerini bulacağını, acı ve ıstırabın sonsuza kadar yenilgiye uğratılacağını bilmek ne kadar güzel. O halde, bugün insani bakış açısından kötülüğün başarılı gibi göründüğü zamanda bu gerçek bizi nasıl teselli etmelidir?`