---
title:  Ek Çalışma
date:   09/02/2024
---

Ellen G. White, _Bereket Dağı’ndan Düşünceler_ kitabından, “Mutluluk Vaatleri” bölümündeki, 14-21, 33-39 sayfalarını okuyun.

Mezmurlar insanların adaletsizliğe aldırış etmemelerine itirazlardır; kötülüğü kabullenmeyi reddederler. Onları motive eden intikam düşüncesi değil, Tanrı’nın adını yüceltme gayretidir. Bu sebeple, Tanrı’nın kötülerden intikam aldığını gördüklerinde doğru kişilerin sevinmesi yerindedir çünkü bu şekilde dünyada Tanrı’nın adı ve adaleti yeniden kurulmuş olur (Mez. 58:10, 11). Mezmurlar insanları kötülük karşısında seslerini yükseltmekle ve Tanrı’nın krallığının tüm doluluğuyla gelişi için çaba göstermekle yükümlü kılmaktadır. Mezmurlar’da bize ilahi teselli ve kurtarışın güvencesi verilmiştir. RAB doğacak!

“İsa, ‘insanlar size hakaret ettikleri ve zulmettikleri zaman’ diyor, ‘sevinin ve sevinçle coşun!’ Ve dinleyicilerinin dikkatini ‘kötülüğe katlanmanın ve sabrın bir örneği olarak’ Rabb’in adıyla konuşmuş olan peygamberlere çekti. Yakup 5:10. Adem’in çocuklarından ilk Mesih imanlısı olanı, Habil, şehit olarak öldü. Hanok Allah’la birlikte yürüdü ve dünya onu tanımadı. Nuh’a bağnaz ve yaygaracı denilerek alay edildi. ‘Başkaları da alaya alınıp kamçılandı, hatta zincire vurulup hapsedildi.’ ‘Başkalarıysa salıverilmeyi reddederek dirilip daha iyi bir yaşama kavuşma umuduyla işkencelere katlandılar.’ İbraniler 11:36, 35.”—Ellen G. White, _Bereket Dağından Düşünceler_, s. 37.

**Tartışma Soruları**:

`1. İnsan dünyadaki kötülüğün can sıkıcı varlığının farkına vardığında, bu onun Rab’bin gerçekten hüküm sürüp sürmediğini sorgulamasına yol açabileceği için, ayartıldığımızda dahi sağlam duracak sarsılmaz bir imanı nasıl büyütebiliriz? Yani, Tanrı’nın sevgisine, iyiliğine ve kudretine olan inancımızı sürdürmek için neye odaklanmalıyız? Çarmıh, Tanrı ve O’nun karakteri hakkında bize ne söylemelidir?`

`2. Dünyadaki adalet sorunu için mutlak bilgelik ve çözüm olarak insani aracılara (önderler, kurumlar ve toplumsal hareketler) değil de sadece Tanrı’nın Sözü’ne ve yargılamasına güvenmemiz neden çok önemlidir?`

`3. Tapınağın ilahi yargılamanın yeri olduğu gerçeğinin yaşamımızdaki çıkarımları nelerdir?`

`4. Bazı Mezmurlar’da bulunan sert dili nasıl değerlendirmeliyiz? Bu dil, onları yazan kişilerin insanlığını anlamamıza nasıl yardım edebilir?`