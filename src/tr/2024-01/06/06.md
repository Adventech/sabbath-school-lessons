---
title:  Rab’bin Yargısı ve Tapınak
date:   08/02/2024
---

`Mezmurlar 96:6-10; Mezmurlar 99:1-4 ve Mezmurlar 132:7-9, 13-18 ayetlerini okuyun. Tanrı’nın yargılaması nerede gerçekleşiyor ve bu yanıt bizim için nasıl çıkarımlar sağlıyor? Tapınak, Tanrı’nın kötülükle nasıl baş edeceğini anlamamıza nasıl yardım edebilir?`

Rab’bin yargılaması tapınak ile yakından ilişkilidir. Tapınak, mezmurcunun kötülük sorununu kavrayışının dönüştüğü yerdi (Mez. 73:17-20). Tapınak, Urim’in yargılamasının (Say. 27:21) ve başkahinin karar göğüslüğünün (Çık. 28:15, 28-30) işaret ettiği üzere, ilahi yargılamanın gerçekleştiği yer olarak belirlenmişti. Dolayısıyla, pek çok Mezmur Tanrı’yı tapınağın içinde, tahtına oturmuş, günahları ve kötülükleri yüzünden dünyayı yargılamaya hazır bir şekilde tasvir etmektedir.

Kurtuluş tasarısı tapınakta açıklanmıştı. Putperestlikte, günah öncelikli olarak, büyü ayinleriyle bertaraf edilen fiziksel bir leke olarak kabul ediliyordu. Oysa Kutsal Kitap günahı Tanrı’nın ahlaki yasasın ihlal edilmesi olarak ortaya koymaktadır. Tanrı’nın kutsallığı, O’nun adaleti ve doğruluğu sevdiği anlamına gelmektedir. Aynı şekilde, Tanrı’nın halkı da adaleti ve doğruluğu sürdürmeli, kutsal Tanrı'ya ibadet etmelidir. Bunu yapmak için, O’nun kutsallığının bir ifadesi olan Tanrı’nın yasasını tutmalıdırlar.

Yani, Tanrı’nın tahtının bağışlanma kapağının ve “doğruluk kurbanlarının” (Yas. 33:19, Mez. 4:5) işaret ettiği gibi, tapınak günahların bağışlandığı ve doğruluğun yenilendiği yerdir.

Yine de, “bağışlayıcı Tanrı,” tövbe etmemiş insanların kötü işlerinin intikamını almaktadır (Mez. 99:8). İlahi yargılamanın yerinin tapınak olmasının yaşamdaki gereksinimleri, Tanrı’nın kutsallığının aralıksız olarak farkında olmakla ve Tanrı'nın antlaşmaya dayalı taleplerine uygun olarak adil bir yaşam sürmekle sergilenmektedir.

Rab’bin Siyon’daki hükümdarlığı, doğruların refahına ve kötülerin mağlubiyetine yol açmaktadır (Mez. 132:13-18). Tapınak, özellikle de Kefaret Gününde Rab’bin Yargıç olarak gelişine dair sevinçli beklentileri beslemiştir. Aynı şekilde, Mezmurlar da ilahi Yargıç’ın, yani göksel tapınaktaki İsa Mesih’in (Va. 11:15-19) yaklaşmakta olan gelişinin katilliğini sağlamlaştırmaktadır (Mez. 96:13, Mez. 98:9).

`Romalılar 8:34 ayetini okuyun. Bu ayet, Mesih’in göksel tapınakta yaptığı şeyin halkı için iyi haber olduğunu bize nasıl göstermektedir?`