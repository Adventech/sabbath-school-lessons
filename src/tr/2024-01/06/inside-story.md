---
title:  İman Hayati
date:   09/02/2024
---

### Kiliseye Davet: Bölüm 2

_Yazan: Andrew McChesney_

Bosna Hersek'in başkenti Saraybosna'da bir lise öğrencisiyken gerçeği öğrenmek isteyen 17 yaşındaki Sekule, çeşitli ibadethaneleri gezmeye başladı. Ancak sevgi dolu bir Tanrı'nın neden birini sonsuza kadar cehennemde yakabileceğine dair sorularına tatmin edici cevaplar bulamamıştı. Böylece Sekule, Yeni Ahit'i okuyarak gerçeği kendi başına bulmaya karar verdi.

O yaz, Karadağ'daki köyüne döndüğünde Kutsal Kitap’ın kitaplarını (başlıklar) okumaya başladı. İlk gün Matta'nın 28 bölümünü okudu. Ertesi gün Markos’u okudu. Sonra Luka, Yuhanna, Elçilerin İşleri ve Romalılar'ı okudu. Titus ve Filimon gibi daha küçük mektuplara geldiğinde bile günde yalnızca bir kitap okurdu. (Not: Kutsal Kitap’ta her başlık bir kitap olarak geçer, hepsi Kutsal Kitap’ın parçasıdır.)

Yeni Ahit okurken Tanrı hakkındaki sorularına bazı cevaplar buldu. Ama daha fazla bilgi için can atıyordu. Birkaç ibadethaneyi daha ziyaret etti. Ama bir Yedinci Gün Adventist kilisesini ziyaret etmedi. Adventistlerin her hafta birbirleriyle cinsel ilişkiye girdikleri “Tatlı Şabatları” kutladıklarını duymuştu. “Çıldırmışlar, gerçeğe asla sahip olamazlar.” diye düşünüyordu.

Ziyaret ettiği birçok ibadethanede cevap bulamayınca, Tanrı'nın muhtemelen var olmadığına karar verdi. Kutsal Kitap okumayı bıraktı.

Sonra bir lise öğretmeni Sekule'nin Kutsal Kitap’ını gördü. O bir Adventistti ve fakülte üyeleri, erkek çocukların alkol veya uyuşturucu saklayıp saklamadıklarını görmek için yatakhanelerde rastgele aramalar yaparken Kutsal Kitap’ı gördü.

"Bir Kutsal Kitap’ın var!" dedi.

"Evet," dedi Sekule.

"Ne öğrendin?"

"Birçok şey."

Ona Daniel hakkında sorular sordu ve iyi bir hafızası olan Sekule net cevaplar verdi.

"Gerçekten anlıyorsun!" diye haykırdı. “Tanıştığım, bunları anlayan ilk kişi sensin. Mutlaka Yedinci Gün Adventistleri kilisesine gelmelisin.”

Sekule reddetmeye cesaret edemedi. O, onun öğretmeniydi. Gitmezse notunu düşüreceğinden korkuyordu.

"Tamam, gideceğim" dedi.

Ancak yalan söylemişti. Kiliseye gitmek bir planı yoktu.

_Sekule Sekulić, Karadağ'da varlıklı bir girişimci ve sadık bir Yedinci Gün Adventistidir. Hikayesinin devamını gelecek hafta okuyun. İsa'nın yakında gelişiyle ilgili iyi haberin Karadağ'da ve tüm dünyada yayılmasına yardımcı olan Şabat Okulu misyon sunularınız için teşekkür ederiz._