---
title:  Mazlumlara Adalet
date:   05/02/2024
---

`Mezmurlar 9:18; Mezmurlar 12:5; Mezmurlar 40:17; Mezmurlar 113:7, Mezmurlar 146:6-10 ve Mezmurlar 41:1-3 ayetlerini okuyun. Bugün bile burada bize verilen mesaj nedir?`

Tanrı, yoksullar, muhtaçlar, mazlumlar, yetimler, dullar, dul erkekler ve yabancılar da dahil çeşitli savunmasız insan topluluklarına özel bir ilgi ve itina göstermektedir. Yasa ve peygamberler gibi Mezmurlar da bu konuda çok açıktır (Çık. 22:21-27, Yşa. 3:13-15).

Pek çok Mezmur’da “yoksullar ve muhtaçlar” ifadesi geçmekte ve Mezmurlar mazlumları özellikle ulusal ve dini tabirlerle ifade etmekten kaçınmaktadır. Bu, Tanrı’nın umumi olarak tüm insanlığı gözettiğini vurgulamak için yapılmıştır.

“Yoksullar ve muhtaçlar” ifadesi sadece maddi fakirlikle sınırlanmış değildir, aynı zamanda savunmasızlığı ve çaresizliği de işaret etmektedir. Bu ifade, Tanrı’nın merhametine başvuruyor ve acı çeken kişinin yalnız olduğu, ona yardım edecek Tanrı dışında kimse olmadığı düşüncesini iletiyor. “Yoksullar ve muhtaçlar” ifadesi aynı zamanda kişinin samimiyetiyle, doğruculuğuyla, kendine dayanmanın ve benliğin zerresinden feragat edip, bütünüyle Tanrı'ya güvendiğini ikrar ederek gösterdiği Tanrı'ya duyduğu sevgiyle ilişkilidir.

Bu arada, yoksulları gözetmek (Mez. 41:1-3) halkın Tanrı'ya sadık olduğunu göstermektedir. Kutsal Kitap kültüründe savunmasızlara yapılan kötülükler, özellikle iğrenç günahlardı (Yas. 15:7-11). Mezmurlar imanlı insanlara her türlü zulüm karşısında seslerini yükseltmeleri için ilham veriyor.

Mezmurlar aynı zamanda kişinin ölümlü insani araçlara itimat etmesinin faydasızlığının, bilgelik ve güvenliğin mutlak kaynağı olduğunu vurguluyor. Tanrı’nın halkı, kurtuluş için özellikle de Tanrı’nın yollarından saptıklarında insan önderlere ve kurumlara aşırı güvenme ayartısına direnmelidir.

Rabbimiz, O’nun yoksulluğu aracılığıyla pek çokları zengin olsunlar diye, merhametiyle Kendisi yoksul olmuş ve Kendisini yoksullarla özdeşleştirmiştir (2Ko. 8:9). Mesih’in zenginlikleri arasında, günahın yol açtığı her türlü zulümden kurtuluş da bulunmaktadır ve O bize Tanrı’nın krallığında sonsuz yaşam vaat etmektedir (Va. 21:4). İsa Mesih, muhtaçlara yönelik her türlü istismarı ve aynı zamanda onlara karşı görevlerin ihmal edilmesini yargılayacak ilahi Yargıç olarak, Mezmurlar’ın vaatlerini yerine getirmektedir (Mat. 25:31-46).

`Aramızdaki “yoksul ve muhtaçları” ne kadar düşünüyoruz ve onlar için ne kadar çok şey yapıyoruz?`