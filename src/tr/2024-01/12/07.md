---
title:  Ek Çalışma
date:   22/03/2024
---

Ellen G. White, _A Call To Stand Apart_ [Uzak Durma Çağrısı] kitabından, 39-42 sayfalarındaki “How to Pray [Nasıl Dua Etmeli]” bölümünü okuyun.

İbadetin merkezindeki şey tövbeye, gerçek tövbeye olan ihtiyaçtı: “Tövbe, günah için pişmanlığı ve ona yüz çevirmeyi içerir. Günahın habisliğini görmedikçe onu terk etmeyiz; onu kalpten bırakmazsak, hayatta gerçek bir değişme olmaz.

“Tövbenin asıl yapısını anlamayanlar çoktur. Birçok kişi günah işledikleri için üzülür ve hatta yanlışlarının başlarına sıkıntı getireceğinden korktukları için sözde bir değişim de uygularlar. Fakat bu, Kutsal Kitap anlayışına göre tövbe değil. Günah için değil, sıkıntı için üzülüyorlar. Esav, ilk oğulluk hakkını sonsuza dek kaybettiğini görünce duyduğu üzüntü aynen buydu. Balam, yolunun önünde kılıcını çekmiş melekten dehşete kapılınca, hayatını kaybetmemek için suçluluğunu ikrar etmişti; ancak gerçek bir tövbe, amaçlarını değiştirme, kötülükten iğrenme yoktu. Yahuda İskariot, Rabb’ine ihanet ettikten sonra, ‘Ben suçsuz kanı ele vermekle günah işledim’ diye inlemişti (Matta 27:4).”—Ellen G. White, _Yol Gerçek ve Yaşam_, s. 13.

“Allah insan eliyle yapılmış tapınaklarda oturmamasına rağmen, Kendi halkının toplantılarını Kendi varlığı ile şereflendirir. O’nu aramak, günahlarını itiraf etmek ve birbirleri için dua etmek amacıyla bir araya geldiklerinde, onlarla Ruhu aracılığıyla birlikte olacağına söz vermiştir. Ancak O’na ibadet etmek için toplananlar, tüm kötü şeyleri bir kenara atmalıdır. O’na ruhta ve gerçekte ve kutsallığın güzelliği içinde tapınmadıkları sürece, bir araya gelmelerinin hiçbir yararı olmaz. Böyleleri hakkında Rab şöyle beyan ediyor: ‘Bu halk dudaklarıyla beni sayar, Ama yürekleri benden uzak. Bana boşuna taparlar. Çünkü öğrettikleri, sadece insan buyruklarıdır.’ Matta 15:8, 9. Allah’a tapınanlar, O’na ‘ruhta ve gerçekte tapınmalıdır: zira Baba da kendisine böyle tapınanları arıyor.’ Yuhanna 4:23.”—Ellen G. White, _Geçmişten Sonsuzluğa_, 2. Cilt, s. 26.

**Tartışma Soruları**:

`1. İbadet eden kişinin Tanrı'ya sunduğu en değerli şey nedir (Mez. 40:6-10; Rom. 12:1, 2)?`

`2. Bireysel ve toplu ibadet ne şekilde birbiriyle ilişkilidir? Neden her ikisine de ihtiyacımız var? Her biri nasıl diğerini yükseltmektedir?`

`3. Pek çok kişi ibadetin sadece dua etmekle, ilahiler söylemekle, Kutsal Kitap’ı ve ruhsal yazını çalışmakla ilgili olduğunu sanıyor. Bu eylemler ibadetin olmazsa olmazları olsa da, ibadet onlardan ibaret midir? İbadetin diğer biçimlerinden örnekler gösterin.`

`4. Ellen G. White şöyle yazmıştı: “O’nun ibadeti kalp üzücü, ıstırap verici bir deneyim olarak görülmemelidir. Rabb’e ibadet ederek O’nun işinde rol almak bir keyif olmalıdır.”—Yol, Gerçek ve Yaşam, s. 68. Rab’be ibadet etmek bir zevke nasıl dönüşebilir?`