---
title:  Asla Sonlanmayan İbadet
date:   16/03/2024
---

### Konuyla İlgili Metinler
134. Mezmur; Yşa. 42:10–12; Va. 14:3; 15. Mezmur; Mez. 101:1–3; 96. Mezmur; Va. 14:6–12; Yu. 4:23, 24.

> <p>Hatırlama Metni</p>
> “Ömrümce RAB’be ezgiler söyleyecek, var oldukça Tanrım’ı ilahilerle öveceğim” (Mezmurlar 104:33).

Tanrı’nın lütfunu ve kudretini tecrübe ettikçe mezmurcuyla birlikte şu soruyu sormaya sevk ediliyoruz: “Ne karşılık verebilirim RAB’be, bana yaptığı onca iyilik için?” (Mez. 116:12). Bu sorunun beklenen cevabı, kişinin yaşamını Tanrı'ya bağlı kalmaya adamasıdır.

Mezmurlar’da İsrail sadece bir ulus değil, “büyük topluluktur” (Mez. 22:22, 25; Mez. 35:18). Bu, İsrail’in öncelikli çağrısının, Tanrı'yı övmek ve diğer uluslara O'nun hakkında tanıklık etmek olduğunu gösteriyor çünkü Rab tüm dünyanın ibadette O’nun halkına katılmasını istemektedir. Rab’bin halkı, Rab’be ibadet eden, umudu O’nda ve O’nun sevgisinde olan doğru kişilerle özdeşleşmiştir.

Toplulukta Rab’be övgüler sunmak ideal ibadet olarak görülmektedir. Bu, İsrail’deki kişinin duasının ve övgüsünün ikinci bir anlam addettiği anlamına gelmiyor. Buna karşın, kişinin Tanrı'ya ibadeti topluluk ibadetini yenilenmiş bir övgüyle beslemektedir (Mez. 22:22, 25), dolayısıyla bireysel ibadet toplulukla yakın ilişki içindeyken potansiyelini sonuna kadar gerçekleştirmektedir. İbadet eden topluluğa aynı zamanda “doğru insanların toplantısı” denmektedir (Mez. 111:1). Doğru insanlar Tanrı’yı tanır (Mez. 36:10) ve Tanrı da onları bilir (Mez. 37:18 KM) ve bu deneyim onların var oluşunun her unsuruna nüfuz eder.

_*23 Mart Sebt Günü’ne hazırlık için bu haftanın konusunu çalışın._