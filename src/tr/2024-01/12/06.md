---
title:  Tanrı Kurbanlardan Hoşnut Olmadığında
date:   21/03/2024
---

`Mezmurlar 40:6-8; Mezmurlar 50:7-23 ve Mezmurlar 51:16-19 ayetlerini okuyun. Bu ayetler hangi önemli meseleyi irdeliyor? Tanrı, Sözü’nde belirttiği kurbanlardan neden hoşnut olmuyor (Çık. 20:24)?`

Peygamberler gibi mezmurcular da, ibadetin çeşitli kötüye kullanımlarını kınamaktadırlar. Bu ayetlerde temelde anlatmak istedikleri şey Rab’bin İsrail’in kurbanlarından ve bayramlarından hoşlanmaması değil, böyle bir tutarsızlığa sebep olan şey, yani ibadet ile ruhsallık arasındaki vahim mesafedir.

Tanrı kurbanları ve yakmalık sunuları için değil, kişisel yaşamlarında gerçekleştirdikleri kötülükleri ve adaletsiz işleri için halkını azarlıyor (Mez. 50:8, 17-21). Mezmurlar kurban sunmaya ve ibadet etmeye değil, ibadet eden bu kişilerin günahkarlıklarıyla sergiledikleri faydasız kurban sunumuna ve içi boş ibadete karşı tavsiye veriyor.

İbadetin dışsal ifadesiyle, ibadete sebep olan doğru içsel motivasyon birbirinden ayrıldığında, genellikle Tanrı'yla yakınlaşma deneyiminden ziyade, ritüellerin kendisi daha önemli hale gelmektedir. Yani, ibadetin işaret etmesi ve açığa vurması gereken Tanrı’nın yerine, ibadet biçimleri birer amaca dönüşmektedir.

`Yuhanna 4:23, 24 ayetlerini okuyun. İsa burada, Mezmurlar'ın yaptıkları uyarıyla tamamen uyumlu hangi konuyu vurguluyor?`

Kurbanlar tek başına yeterli değildir. Onları sunan kişilerin yürekleri tövbeyle, imanla ve günah için çekilen üzüntüyle dolu olmadığında, bu kurbanların ne yararı vardır ki? Ancak tövbe ve yürekten minnettarlığın eşlik ettiği boğa sunuları “doğru sunulan kurbanlar” olarak Tanrı’yı hoşnut edebilir (Mez. 51:9, ayrıca bkz. Mez. 50:14). Yeşaya’dan alıntı yapan İsa konuyu şu şekilde ifade etmişti: “Bu halk dudaklarıyla beni sayar, ama yürekleri benden uzak” (Mat. 15:8). Mezmurcuların gördüğü sorunlar, İsa’nın dünyadaki hizmeti sırasında halktan bazı kişilerde, özellikle de önderlerde karşılaştığı aynı sorundu.

`Biz, Adventistler olarak tüm bu ışık ve bilgiyle, sadece gerçeği bilmenin ve gerçeğin ritüellerini yerini getirmenin yeterli olduğunu düşünme tuzağına düşmediğimizden nasıl emin olabiliriz?`