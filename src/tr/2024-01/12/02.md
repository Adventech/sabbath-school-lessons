---
title:  Ellerinizi Kutsal Yere Doğru Kaldırın
date:   17/03/2024
---

`134. Mezmuru okuyun. Burada ibadet nerede gerçekleştiriliyor? Rab’be ibadet etmenin neticesi nedir?`

134. Mezmur, Çölde Sayım 6:24-26 (ayrıca Mez. 67:1) ayetlerindeki Harun’un rahiplik bereketlemesini anımsatıyor ve Tanrı ile İsrail arasındaki ilişkinin altında yatan ilke ve netice olarak bereketlemeyi vurguluyor. İnsanlar tapınakta Tanrı’yı bereketliyor ve Tanrı’da Siyon’dan halkını bereketliyor. Bereketler yaşamın tamamını kapsamaktadır çünkü Rab göğün ve yeryüzünün Yaratıcısıdır. Özel ilahi bereketlerin yeri olarak Siyon’dan bahsedilmesi, Rab’bin halkıyla olan antlaşmaya dayalı bağının altını çizmektedir. İsrail işte bu lütuf antlaşması dahilinde Rab’bi bereketleme ayrıcalığını yerine getirmekte ve O’nun tarafından bereketlenmektedir.

`Mezmurlar 18:1; Mezmurlar 36:1; Mezmurlar 113:1; Mezmurlar 134:1, 2; ve Mezmurlar 135:1, 2 ayetlerini okuyun. İbadet edenler burada nasıl tasvir ediliyorlar?`

Mezmurlar ibadet edenleri sıklıkla Rab’bin kulları diye tasvir etmektedir. “RAB’bin Tapınağı’nda gece hizmet edenler” (Mez. 134:1) ifadesiyle muhtemelen Levililer’in gece nöbetçilerinden (1Ta. 9:23-27) ya da Levililer’in hem gündüzleri hem de geceleri Tanrı'ya sundukları övgüden (1Ta. 9:33) bahsediliyor.

İsrailliler, herhangi imgeyle temsil edilemeyen görünmez Tanrı'ya ibadet ettikleri için, tapınak Rab’bin yüceliğini gösterme ve günahkar insanların kutsal Kralları’na yaklaşacakları güvenli alan sağlama amacına hizmet ediyordu. Bu karşılaşmaya önayak olan Rab’bin Kendisiydi ve O’nun kanunlarıyla, O’nun buyruklarıyla düzenleniyordu.

“İnsanlarca reddedilmiş, ama Tanrı’ya göre seçkin ve değerli olan diri taşa, Rab’be gelin. O sizi diri taşlar olarak ruhsal bir tapınağın yapımında kullansın. Böylelikle, İsa Mesih aracılığıyla Tanrı’nın beğenisini kazanan ruhsal kurbanlar sunmak üzere kutsal bir kâhinler topluluğu olursunuz” (1Pe 2:4, 5). Burada Petrus’un sözlerinde gördüğümüz, bu Mezmurlar’da sunulan aynı fikirlerin Yeni Ahit’te ifade edilmesidir; yani artık kutsal bir kahinler topluluğu olan Tanrı’nın halkının, Yaratıcıları ve Kurtarıcıları olan Rab’leri İsa Mesih’e, onlar için yapmış olduğu tüm iyi şeyler için övgü ve şükran sunmalarıdır.

`Yeni Ahit imanlıları olarak bizim de kahinler gibi bir işlevimiz bulunmaktadır: Biz müjdenin iyi haberini dünyaya yaymaya çağrılıyoruz. Bunu gerçekleştirmenin en etkili yöntemleri nelerdir?`