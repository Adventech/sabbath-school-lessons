---
title:  İman Hayati
date:   08/03/2024
---

### İş Yok, Yemek de Yok: Bölüm 6

_Yazan: Andrew McChesney_

Sekule birkaç Şabat günü çalışmayı reddettikten sonra, komutanı olan subay, genç askeri vicdanını çiğnemeye zorlayamayacağını anlamaya başladı.

"Yani, orduda Şabat günü çalışamaz mısın?" dedi komutan.

"Bu doğru. Şabat günü çalışamam," dedi Sekule.

"Cuma akşamından Cumartesi akşamına mı?"

"Evet, çalışamam."

"O zaman bu 24 saat boyunca yemek de yiyemezsin."

"Neden yiyemiyorum?"

"Çalışmıyorsan yemek yemene gerek yok. Yemek yemek de çalışmaktır. Ayrıca yiyeceklerin bir kısmı Şabat gününde hazırlanır, o yüzden yememelisin.”

Sekule, diğer askeri tayınlarda domuz yağı olduğu için sadece ekmek yiyor ve çay içiyordu. Ancak Şabat günü hazırlanan ekmeği yememeyi ve çayı içmemeyi kabul etti. Yakın zamanda vaftiz edilmiş bir Yedinci Gün Adventisti olarak, Şabat günü hazırlanan yemeklerin yasak olup olmadığından emin değildi. Fakat komutanın beklentilerini karşılayan bir cevap vermesi gerekiyordu. Çalışmayı reddedip ekmek ve çay talep etmiş olsaydı, komutanı onun Tanrı'ya sadakatsizlik ettiğini düşünürdü.

Birkaç ay geçti ve askeri aşçılar haftada bir öğün domuz yağı olmayan bir yemek pişirmeye başladılar. Sekule'nin yiyebildiği tek yemek buydu. Ancak sadece Şabat günü hazırlanıp ve sunuluyordu.

Sekule dua etti, "Tanrım, lütfen, lütfen, yemek gününü Şabat'tan Pazar'a değiştirebilir misin? Bunu benim için yapar mısın?”

Bir ay boyunca dua etti ve domuz yağı içermeyen yemek Pazar gününe alındı.

Pazar günleri, askerler için futbol, basketbol ve diğer sporları oynayarak rahatlayabilecekleri bir dinlenme günüydü. Sekule eğlence gününün Şabat'ta olmasını diledi. Onun için futbol oynamayı reddetmek, her Şabat günü çalışmayı reddetmekten daha kolay olurdu.

Tekrar dua etti. "Üzgünüm ama Sen’den bir şey daha isteyebilir miyim? Dinlenme gününü Pazar gününden Şabat'a kaydırabilir misin, böylece her Şabat Günü neden çalışamayacağımı açıklamam gerekmez."

Domuz yağı içermeyen yemek Pazar olarak değiştirildikten bir hafta sonra, dinlenme günü aniden Cumartesi'ye taşındı.

_Sekule Sekulić, Karadağ'da varlıklı bir girişimci ve sadık bir Yedinci Gün Adventistidir. Hikayesinin devamını gelecek hafta okuyun. İsa'nın yakında gelişiyle ilgili iyi haberin Karadağ'da ve tüm dünyada yayılmasına yardımcı olan Şabat Okulu misyon sunularınız için teşekkür ederiz._