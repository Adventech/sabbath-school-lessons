---
title:  Tarihi Hatırlamak ve Tövbe Etmek
date:   05/03/2024
---

`106. Mezmuru okuyun. Bu Mezmur’da hangi tarihi olaylar ve onlardan çıkarılacak dersler vurgulanıyor?`

106. Mezmur da İsrail’in tarihindeki büyük olayları, Mısır’dan çıkışı, çölde geçen yılları ve Kenan ülkesindeki hayatı hatırlatıyor. Sonunda kuşağın sürgüne gönderilmesiyle sonuçlanan, ataların çirkin günahlarını vurguluyor. Yani, Mezmur neredeyse kesin bir şekilde İsrail ulusu Babil’deyken ya da evlerine döndükten sonra yazılmıştır. Kutsal Ruh tarafından esinlenen Mezmurcu da Tanrı'nın halkı için bu tarihi olayları ve halkın bunlardan çıkarması gereken dersleri yazıya dökmüştür.

Bu Mezmur da diğerleri gibi Tanrı’nın, geçmişte ona dayanarak halkını kurtarmış olduğu lütuf antlaşmasına bağlılığını işaret ediyor (Mez. 106:45). Tanrı’nın yeniden tövbe eden halkına lütuf göstereceğini ve onları ulusların arasından bir araya toplayacağına dair umutlarını ifade ediyor (Mez. 106:47). Tanrı’nın onları içinde bulundukları durumdan kurtarması talebi bir hayal değil, O’nun geçmişteki kurtarışlarına (Mez 106:1-3) ve halkıyla yaptığı antlaşmaya sadakatinin asla şaşmayan niteliğine duyulan güvene dayanan bir iman duasıdır.

106. Mezmur’da İsrail’in tarihteki yanlışlarının hatırlatılması, halkın günahlarını itiraf etmelerinin ve atalarından daha iyi olmadıklarını kabullenmelerinin bölünmez bir parçasıdır. O günün kuşağı atalarından daha bile kötü olduklarını çünkü geçmişteki kuşakların kötülüklerinin sonuçlarını ve geçmişte bile bile kötü yollara sapmış olmalarına rağmen, Tanrı’nın onları kurtararak o büyük sabrını ve lütfunu nasıl ortaya koyduğunu biliyor olduklarını kabulleniyorlardı. Bu o zaman onlar için doğru idiyse, bugün Tanrı’nın İsa’da ve çarmıhta ortaya konmuş olan karakterinin ve kurtaran lütfunun ifşasına sahip olan bizler için ne kadar daha doğru olduğunu düşünün.

106. Mezmur’un iyi haberi şudur ki, Tanrı’nın değişmez sevgisi her zaman halkın günahlarına üstün gelir (Mez. 106:8-10, 30, 43-46). Musa ve Pinehas’ın, Tanrı’yı öfkesinden vazgeçirmekteki kilit işlevleri, Mesih'in, imanlıların faydası için yaptığı arabuluculuğun önemine işaret ediyor. Sadece Tanrı’nın lütfunu kişisel olarak tecrübe etmek, geçmişteki bir öyküyü bizim kendi öykümüze dönüştürebilir.

`Mezmurlar 106:13 ayeti şöyle diyor: “Ne var ki, RAB’bin yaptıklarını çabucak unuttular, öğüt vermesini beklemediler.” Yaşamlarımızda bunu yapmamız neden bizim için de çok kolaydır?`