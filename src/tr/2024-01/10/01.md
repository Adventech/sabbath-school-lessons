---
title:  Geçmişten Dersler
date:   02/03/2024
---

### Konuyla İlgili Metinler
78. Mezmur, 105. Mezmur, Gal. 3:29, 106. Mezmur, 80. Mezmur, Say. 6:22–27, 135. Mezmur.

> <p>Hatırlama Metni</p>
> “Duyduğumuzu, bildiğimizi, atalarımızın bize anlattığını. Torunlarından bunları gizlemeyeceğiz; RAB’bin övgüye değer işlerini, gücünü, yaptığı harikaları gelecek kuşağa duyuracağız” (Mezmurlar 78:3, 4).

Pek çok Mezmur’da övgü, Rab’bin kudretli kurtarış işlerinin anlatılması şeklinde gerçekleşiyor. Bu Mezmurlar'a genelde ,”kurtuluş tarihi Mezmurları” ya da “tarihi Mezmurlar” denmektedir.Bazıları Tanrı’nın halkına kendi tarihlerinden, özellikle de kendi hatalarından ve atalarının hatalarından ders almalarını söyleyerek sesleniyor.. Bazı tarihi Mezmurlar, Tanrı’nın geçmişte halkı yararına gerçekleştirdiği harika işleri vurgulayan ve böylelikle onların Rab’be olan güvenlerini güçlendiren baskın bir ilahi motifi barındırmaktadır. O Rab ki onları içinde bulundukları zorluklardan kurtarmaya muktedir ve isteklidir.

Tarihi Mezmurlar’ın özelliği, bizim kendi yaşamlarımızı Tanrı'nın halkının tarihinin bir parçası olarak görmemize ve o tarihi kendi tarihimiz olarak kabul etmemize yardım ederler. Biz Mesih aracılığıyla Tanrı’nın tarihteki halkının oluşturduğu aileye kabul edilmiş olduğumuz için (Rom. 8:15; Rom. 9:24–26; Gal. 4:6, 7), eski İsrail halkının tarihi mirası aslında bizim kendi ruhsal atalarımızın öyküsü olmuştur. Bu sebeple onların tarihlerinden öğrenebiliriz ve öğrenmeliyiz çünkü o tarih bizim de tarihimizdir.

Nihai hedef, Tanrı’nın halkının her kuşağının, Tanrı’nın büyük mücadeledeki egemen gayelerinin yüce tarihsel gelişiminde küçük fakat önemli bir işleve sahip olduğunun farkına varmaktır.

_*9 Mart Sebt Günü’ne hazırlık için bu haftanın konusunu çalışın._