---
title:  Tarihi ve Tanrı’yı Övmeyi Hatırlamak
date:   04/03/2024
---

`105. Mezmuru okuyun. Bu Mezmur’da hangi tarihi olaylar ve onlardan çıkarılacak dersler vurgulanıyor?`

105. Mezmur Rab ve O’nun halkı olan İsrail arasındaki antlaşmaya dayalı ilişkiyi şekillendiren anahtar olayları aktarıyor. Tanrı’nın İbrahim’le Vaat Edilen Ülke’yi ona ve soyuna vermek için yaptığı antlaşmaya ve İshak’la Yakup’a doğrulanan bu vaadin, Tanrı’nın takdiriyle nasıl Yusuf, Musa ve Harun tarafından ve Kenan ülkesinin fethedilmesi zamanında tamamlandığına odaklanıyor. Mezmur her kuşaktan Tanrı’nın halkına umut veriyor çünkü Tanrı’nın geçmişteki harika işleri, O’nun her dönemde yaşamış halkına karşı olan değişmeyen sevgisini güvence altına almaktadır (Mez. 105:1-5, 7, 8).

105. Mezmur, Tanrı’yı yüceltmek ve O’na bağlılık gösterilmesine ilham kaynağı olmak amacıyla, tarihte Tanrı’nın halkına olan bağlılığını vurgulamasıyla 78. Mezmur’u anımsatıyor (dünün dersine bakın). Fakat 78. Mezmur’dan farklı olarak, 105. Mezmur halkın geçmişteki hatalarından bahsetmiyor. Bu Mezmur’un farklı bir amacı bulunuyor.

Onun yerine, 105. Mezmur’da İsrail’in en büyük atalarının yaşamları aracılığıyla tarih baştan anlatılıyor, ataların zorluklara sabırla katlanmaları ve Tanrı’nın inayetiyle onlara önderlik ettiği gösteriliyor. Ataların dirayetliliği ve Tanrı'ya bağlılıkları fazlasıyla ödüllendirilmişti. Yani, 105. Mezmur halkı atalarının imanını örnek almaya ve Tanrı'ya güvenerek kendi zamanlarında O’nun kurtarışını beklemeye davet ediyor.

105. Mezmur’da, Tanrı’ya gerçekten övgüler sunmak için Tanrı’nın halkının tarihlerindeki gerçekleri bilmeleri gerektiğini gösteren bir ilahi motifi bulunmaktadır (Mez. 105:1-7). Tarih hem imanımız için doğrulama hem de Tanrı'ya övgüler sunmak için sayısız sebep sağlamaktadır.

İbadet edenlere İbrahim’in soyu ve Yakup’un çocukları diye hitap edilmekte (Mez. 105:6) ve böylelikle onlar Tanrı’nın İbrahim’e verdiği, onu büyük bir ulus yapma vaadinin tamamlanması olarak kabul edilmektedir (Yar. 15:3-6). Mezmurcu atalarla Tanrı’nın halkının daha sonraki kuşakları arasındaki devamlılığın altını çiziyor. Mezmurcu, O’nun yargılarının “bütün yeryüzünü” (Mez. 105:7; vurgu eklenmiştir) kapsadığını vurguluyor ve bu sebeple “Tanrı’mızın” aynı zamanda tüm dünyanın egemen Rab’bi olduğunu ve O’nun merhametinin tüm halkları kapsadığını unutmamaları için ibadet edenleri uyarıyor (Mez. 96:1, Mez. 97:1). O açıkça her kuşaktan imanlı için bir sadakat çağrısıdır.

`Biz Yedinci Gün Adventistleri olarak İbrahim’den başlayan bu halk silsilesinde kendimizi nasıl görmeliyiz? (Bkz. Galatyalılar 3:29). Bu tarihten hangi dersleri çıkartmalıyız?`