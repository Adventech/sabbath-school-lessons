---
title:  Bedenim Senden Gizli Değildi
date:   21/01/2024
---

`Mezmurlar 139:1-18 ayetlerini okuyun. Tanrı’nın kudretini (Mez. 139:1-6), varlığını (Mez. 139:7-12) ve iyiliğini (Mez. 139:13-18) nasıl şiirsel bir dille tasvir ediyor? Tanrı’nın büyüklüğü, O’nun vaatleri hakkında ne söylüyor?`

Daha önce hiç birine yardım etmek istediğiniz fakat bunu yapacak imkanlara sahip olmadığınız oldu mu? Aynı şekilde, size yardım etmek isteyen bazı insanlar oldu fakat sizin ihtiyaçlarınızı anlamamışlardı. En sevgi dolu ve en iyi niyetli kişilerden dahi farklı olarak, Tanrı hem bizim ve içinde bulunduğumuz durum hakkımızda kusursuz bilgi sahibidir hem de bize yardım edecek imkana sahiptir. Bu sebeple, O’nun yardım ve kurtarış vaatleri sığ palavralar değil, sağlam güvencelerdir.

Tanrı mezmurcuyu o kadar iyi ve benzersiz şekilde biliyor ki, annesin rahmi bile onu Tanrı’dan saklayamamıştır (Mez. 139:13, 15). İlahi bilgi, zamanla (Mez. 139:2), iç varlıkla (Mez. 139:2, 4) ve yerle (Mez. 139:3), yani mezmurcunun tüm var oluşuyla ilgilidir. Tanrı’nın harika bilgeliği, O’nun yaratıcılığının ve halkıyla yakın dostluğunun sonucudur ve onları gözetmesiyle sergilenmektedir.

Tanrı’nın bizi yakından tanıması konusundaki bu harika gerçek bizi korkutmamalı, tersine İsa'nın kollarına ve çarmıhta bizim için başarmış olduklarına yönlendirmelidir. Çünkü bize İsa’ya iman yoluyla, O’nun adaleti, Tanrı’nın Kendisinin adaleti verilmiştir (Rom. 3:5, 21).

Tanrı’nın varlığı, O’nun “ölüler diyarına” (sheol, “mezar”) ve “karanlığa” (Mez. 139:8, 11, 12) kadar ulaştığı tasvir edilerek vurgulanmaktadır. Bu yerler sıklıkla Tanrı’nın ikamet ettiği yerler olarak betimlenen yerler değildir (Mez. 56:13). O’nun varlığının ayrıca “seherin kanatlarını” (doğu) alıp, “denizin ötesine” (batı) ulaştığı betimlenmektedir (Mez. 139:9). Bu tasvirlerin ilettiği mesaj, evrende Tanrı’nın bize ulaşamayacağı bir yer olmadığı gerçeğidir. Tanrı, bazılarının inandığı gibi evrenin bir parçası olmasa da, O her şeye yakındır çünkü her şeyi yaratmış olmakla kalmayıp, aynı zamanda sürdürmektedir (bkz. İbr. 1:3).

Bizim hakkımızda her şeyi bilen O olduğu için, Tanrı bize yardım edebilir, bizi yenileyebilir. O’nun büyüklüğünün canlı farkındalığı, mezmurcuyu bir övgü patlamasına ve yenilenmiş bir güvene teşvik ediyor. İlahi araştırmayı, Tanrı'yla olan ilişkisinde sorun çıkartan her şeyi yaşamından atacak bir aracı olarak görüp bağrına basıyor.

`Bazı kişiler, Tanrı’nın onlar hakkında çok şeyi, en karanlık sırlarını bile bilmesini, korkutucu bir düşünce olarak algılıyor. O halde müjde neden yegane umudumuzdur?`