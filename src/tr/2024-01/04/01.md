---
title:  Rab Duyar ve Kurtarır
date:   20/01/2024
---

### Konuyla İlgili Metinler
Mez. 139:1–18; 121. Mezmur; Mez. 17:8; Mat. 23:37; 1Ko. 10:1–4; İbr. 4:15, 16.

> <p>Hatırlama Metni</p>
> “Doğrular yakarır, RAB duyar; bütün sıkıntılarından kurtarır onları” (Mezmurlar 34:17).

Mezmurlar tekrar ve tekrar evreni yaratmış ve sürdürmekte olan egemen Rab’bin, aynı zamanda Kendisini, halkı ile ilişki kurup sürdüren kişisel bir Tanrı olarak açıkladığını vurgulamaktadır.

Tanrı hem gökte hem de yeryüzünde halkına ve yaratımına yakındır (Mez. 73:23, 25). O “tahtını göklere kurmuş” (Mez. 103:19) ve “bulutlara görkemle biniyor” (Yas. 33:26) olsa da, aynı zamanda “RAB kendisine yakaran, içtenlikle yakaran herkese yakındır” (Mez. 145.18). Mezmurlar değişmez bir şekilde Rab’bin, O’na başvuran herkesin yararına çalışan, yaşayan Tanrı olduğu gerçeğini tasdik etmektedir (Mez. 55:16-22). Mezmurlar açık bir biçimde anlamlıdır çünkü onları söyleten yaşayan Tanrı'dır ve duaları duyup yanıtlayan yaşayan Tanrı'ya hitap etmektedirler.

Rab’bin yakınlığına verilmesi gereken karşılığın, O'na iman ederek ve emirlerine itaat ederek yaşanmış bir hayat olduğunu unutmamalıyız. İsrail’in tarihinin göstermiş olduğu gibi, bu iman ve itaat dışında hiç bir şey O'nun açısından kabul edilebilir olmayacaktır.

_*27 Ocak Sebt Günü’ne hazırlık için bu haftanın konusunu çalışın._