---
title:  Tanrı’nın Gözetiminin Güvencesi
date:   22/01/2024
---

`Mezmurlar 40:1-3; Mezmurlar 50:15 ve Mezmurlar 55: 22 ayetlerini ve 121. Mezmuru okuyun. Tanrı günlük işlerimize ne şekilde dahil olmaktadır?`

Tanrı Kutsal Yazı’da Kendisini, O’na başvuran herkesin faydası için çalışan yaşayan Tanrı olarak açıklamaktadır.

Mezmurcu şöyle diyor, “RABBİ daima önüme koydum” (Mez. 16:8 KM). Bu sebeple o Tanrı'ya güvenmekte ve O’na başvurmaktadır (Mez. 7:1, Mez. 9:10). O “derinliklerden” (Mez. 130:1, 2) seslendiğinde dahi, Rab’bin onu duyacak olması, hayattaki hiçbir durumun Tanrı’nın egemen yönetiminden hariç kalmadığını açıklamaktadır. Bu sebeple, mezmurcunun feryadı, ne kadar acil durumda olursa olsun asla umuttan yoksun değildir.

Bu arada, 121. Mezmur sadakatli bireyin yaşamında Yaratan’ın kudretini kutlamaktadır. Bu kudretin kapsamı şudur:

(1) “O ayaklarının kaymasına izin vermez” (Mez. 121:3). “Ayak” simgesi sıklıkla kişinin hayat yolculuğu tasvir etmektedir (Mez. 66:9, Mez. 119:105, Özd. 3:23). “Kayma” kelimesinin karşılığı olan İbranice sözcük, Tanrı’nın bu dünyaya (Mez. 93:1) ve Siyon’a (Mez. 125:1) sağladığı güvenliği tasvir ediyor.

(2) Rab’bin İsrail’in asla uyumayan ve uyuklamayan koruyucusu olarak betimlenmesi, O’nun çocuklarının yanında davranmak için daimi olarak uyanık ve hazır olduğunu vurgulamaktadır (Mez. 121:3, 4).

(3) “Senin koruyucun RAB’dir” (Mez. 121:5, 6), akıllara çıkış dönemindeki bulut sütununu getiriyor (Çık. 13:21, 22). Benzer şekilde, Rab halkı için fiziksel ve ruhsal bir sığınak sağlamaktadır.

(4) Tanrı onların sağ yanlarındadır (Mez. 121:5). Sağ el sıklıkla kişinin daha güçlü olan elini, iş gören elini temsil eder (Mez. 74:11, Mez. 89:13). Burada ise Tanrı’nın yakınlığını ve taraftarlığını ifade ediyor (Mez. 16:8, Mez. 109:31, Mez. 110:5).

(5) Mezmurlar 121:6-8 ayetlerinde Tanrı’nın halkını koruduğu açıkça doğrulanmaktadır. Tanrı tüm çocuklarını kötülükten korumaktadır. Ne “güneş,” ne “ay” onlara zarar veremez. Tanrı onların “gidişini” ve gelişini” koruyacaktır. Bu şiirsel simgeler Tanrı’nın kapsamlı ve aralıksız gözetiminin altını çizmektedir.

Peki ya sonuç? Mezmurcu, Tanrı’nın sevgi dolu gözetimine güvendi. Tabii ki, biz de aynısını yapmalıyız.

`Tanrı’nın gözetimini daha iyi tecrübe etmenizin uygulanabilir yöntemleri nelerdir? O’nun sizin içinizde ve sizin için çalışmasını mümkün kılmak için Tanrı’yla nasıl daha iyi işbirliği yapabilirsiniz?`