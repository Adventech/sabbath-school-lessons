---
title:  Ek Çalışma
date:   26/01/2024
---

Ellen G. White, _Geçmişten Sonsuzluğa_ 1. Cilt’ten, 103-107 sayfaları arasındaki “Yakup'un Güreşle Geçen Korkunç Gecesi” bölümünü okuyun. Yakup’un yaşadıklarından, ısrarcı duanın ve Tanrı'ya koşulsuz olarak güvenmenin gücü hakkında ne öğrenebiliriz?

Mezmurlar Tanrı'ya olan inancımızı güçlendirir, O ki hayatlarını O’nun kudretli ellerine emanet edenler için asla başarısızlığa uğramayan sığınaktır. “Allah Kendisine güvenenler için harika işler yapacaktır. O’nun halkı olma iddiasındakilerin daha güçlü olmayışının nedeni, kendi bilgeliklerine çok fazla güvenmeleri ve kendileri yararına gücünü sergilemesi için Rabb’e fırsat vermemeleridir. İmanlı çocuklarının O’na tümüyle güvenmeleri ve sadakatle itaat etmeleri halinde, her acil durumda onların yardımına koşacaktır.”—Ellen G. White, _Geçmişten Sonsuzluğa_, 1. Cilt, s. 276.

Fakat bazı Mezmurlar, vaat ettikleriyle, bizim içinde bulunduğumuz durum birbirini tutmadığında aklımızda ciddi bir soru oluşmasına yol açabiliyor. Böyle zamanlarda tek yapmamız gereken Tanrı’nın, en güçlü şekilde çarmıhta açıklanmış olan iyiliğine güvenmeyi öğrenmektir.

Aynı zamanda, bazı Mezmurlar yanlış umutların beslenmesine alet edilebiliyor. İsa’nın, Şeytan’ın Mezmurlar 91:11, 12 ayetlerini bozarak kullanmasına verdiği cevap, Tanrı'ya güvenmenin Tanrı’yı denemekle (Mat. 4:5-7) ya da küstahça Tanrı’dan O’nun iradesiyle çelişen bir şey yapmasını istemekle karıştırılmaması gerektiğini göstermektedir.

“Mesih’in kilisesinin veya Mesih imanlısı bireyin en büyük zaferleri yetenekle veya eğitimle, zenginlikle veya insanların beğenisiyle kazanılanlar değildir. Bunlar, Allah’ın kabul salonunda, samimî ve acı dolu iman kudretli kola sarıldığında kazanılan zaferlerdir.”—Ellen G. White, _Geçmişten Sonsuzluğa_, 1. Cilt, s. 107.

**Tartışma Soruları**:

`1. Salı gününün dersindeki, sıkıntılı durumlarda, işler ters gittiği zamanlarda Tanrı'ya güvenmek konusundaki son soruya verdiğiniz cevabı sınıfta tartışın. Mezmurlar’da bulunan, Tanrı’nın korumasıyla ilgili bir sürü harika vaade rağmen, bu şeylerin insanların başına nasıl geldiğini nasıl anlamalıyız? Şunu da düşünün: bu harika vaatleri yazmış olan mezmurcu hiç sıkıntı çekmedi mi, ya da sıkıntı çekmiş imanlı kişi tanımıyor mu?`

`2. Her durumda Tanrı'ya koşulsuz bir biçimde güvenmeyi nasıl geliştirebiliriz (örneğin, Mez. 91:14; Mez. 143:8, 10; Mez. 145:18–20)? Bu güveni kaybetmemize ne yol açabilir? Tanrı'ya kötü zamanlarda da güvenmek için, iyi zamanlarda O’na güven duymak neden çok önemlidir?`