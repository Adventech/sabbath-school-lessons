---
title:  Tapınak’tan Yardım
date:   25/01/2024
---

`Mezmurlar 3:4; Mezmurlar 14:7; Mezmurlar 20:1-3; Mezmurlar 27:5; Mezmurlar 36:8; Mezmurlar 61:4 ve Mezmurlar 68:5, 35 ayetlerini okuyun. Bu ayetlerde yardım nereden geliyor?`

Ruhsal ve fiziksel korunma ve yardım teması açıkça tapınak bağlamında karşımıza çıkmaktadır. Tapınak bir yardım, bir güvenlik ve kurtuluş yeridir. Tapınak sıkıntıda olanlar için bir sığınak olmaktadır. Tanrı yetimleri ve dulları korur ve tapınağından halkına güç verir. Tanrı, “Güzelliğin doruğu Siyon’dan” (Mez. 50:2) parıldadığında, Tanrı’nın adil hükümleri duyurulur ve Rab’bin bereketi açığa vurulur (Mez. 84:4, Mez. 128:5, Mez. 134:3).

Tapınaktaki koruma dünya üzerindeki herhangi yerin sağladığı korumadan üstündür çünkü Tanrı şahsen tapınakta ikamet etmektedir. Güvenliği sağlayan sadece sağlam bir bina olarak tapınak değil, Tanrı’nın varlığıdır. Aynı şekilde, Rab’bin ikamet ettiği dağ olan Siyon dağı, aslında ortalama bir tepe olmasına rağmen diğer dağlardan üstündür (Mez. 68:15, 16; Yşa. 2:2).

> <p></p>
> “Çünkü başkâhinimiz zayıflıklarımızda bize yakınlık duyamayan biri değildir; tersine, her alanda bizim gibi denenmiş, ama günah işlememiştir. Onun için Tanrı’nın lütuf tahtına cesaretle yaklaşalım; öyle ki, yardım gereksindiğimizde merhamet görelim ve lütuf bulalım” (İbr. 4:15, 16).

`Bu ayetler hangi yönden mezmurcunun tapınak hakkında söylediklerine benzemektedir?`

Tanrı’nın tapınağının kutsallığı, mezmurcuyu her insanın günahkar olduğunu ve Tanrı’nın lütfuna layık olmadığını kabullenmeye yönlendiriyor. Mezmurcu kurtuluşun sadece Tanrı’nın sadakatine ve lütfuna bağlı olduğunu savunuyor (Mez. 143:2, 9-12). Bizde olan hiçbir şey bize Tanrı’nın huzurunda erdem kazandırmaz. İnsanlar ancak tövbe ederek, Tanrı’nın lütfunu ve bağışlayıcılığını kabullenerek O’nunla doğru bir ilişki kurabildiklerinde, Tanrı’nın kurtarma güvencesi için yalvarabilirler. Tapınak hizmetleri İsa’da bulunan kurtuluşu temsil ediyordu.