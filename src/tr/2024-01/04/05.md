---
title:  Koruyucu ve Kurtarıcı
date:   24/01/2024
---

`1. Korintliler 10:1-4 ayetlerini okuyun. Pavlus Çıkış öyküsünü nasıl tasvir ediyor? Bu öyküyle hangi ruhsal dersi öğretmeye çalışıyor?`

`114. Mezmuru okuyun. İsrail halkının Mısır’dan ilahi kurtarılışı burada şiirsel bir dille nasıl tasvir ediliyor?`

114. Mezmur’da Tanrı’nın çocuklarını Mısır’ın köleliğinden mucizevi bir şekilde kurtarmasına dair son derece şiirsel bir betimleme yapılmaktadır. Eski Ahit ve hatta Yeni Ahit boyunca, Mısır’dan kurtuluş, Tanrı’nın halkını kurtarmak için gösterdiği kudretinin bir simgesi olarak görülüyordu. Korintliler’in bu ayetlerinde, Pavlus da tam olarak bunu yapıyor, tüm bu gerçek öyküyü, İsa Mesih’teki kurtuluşun bir mecazı, bir simgesi olarak değerlendiriyor.

114. Mezmur aynı zamanda doğa güçlerinin üzerindeki Yaratan olan Tanrı’nın egemenliği aracılığıyla gerçekleşen ilahi kurtarışı betimlemektedir. O, Çıkış’ta halkını işte böyle kurtarmıştı. Deniz, Ürdün nehri, dağlar ve tepeler şiirsel bir dille, Vaat Edilen Ülke’ye gitmekte olan İsrail’e karşı gelen doğal ve insani güçleri temsil etmektedir (Yas. 1:44, Yeşu 3:14-17). Fakat Tanrı onların hepsine egemendir.

Aslında, Tanrı’nın her dönemde ve her yerde yaşayan çocukları için göksel Yeruşalim’e giden yol tehlikelerle doludur. Mezmurlar onları tepelerin ardına, göğün ve yeryüzünün Yaratıcısı’na doğru bakmaları için cesaretlendiriyor (Mez. 121.1).

114. Mezmur’un ruhu, İsa’nın denizdeki fırtınayı sakinleştirmesiyle ve dünyaya galip gediği için kilisenin korkacak bir şeyi olmadığını duyurmasıyla yakalanmıştır (Mat. 8:23-27, Yu. 16:33).

Rab’bin, halkının yararına gerçekleştirdiği büyük işleri, tüm yeryüzünün O’nun varlığıyla titremesine sebep olmalıdır (Mez. 114:7). Titreme, korkmaktan ziyade kabullenme ve ibadet etme olarak anlaşılmalıdır (Mez. 96:9, Mez. 99:1). Tanrı onların yanında olduğu için, imanlıların korkacak hiçbir şeyi yoktur.

`Bizim imanlılar olarak karşılaştığımız ruhsal tehlikeler nelerdir? Bizi, mezmurcu için olduğu kadar bugün bizim için de gerçek olan bu tehlikelere yenik düşmekten koruması için Rab’bin gücüne güvenmeyi nasıl öğrenebiliriz?`