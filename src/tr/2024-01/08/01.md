---
title:  Doğru Yaşam İçin Bilgelik
date:   17/02/2024
---

### Konuyla İlgili Metinler
Mez. 119:1–16, 90. Mezmur, Yu. 3:16, Mez. 95:7–11, 141. Mezmur, 128. Mezmur.

> <p>Hatırlama Metni</p>
> “Bu yüzden günlerimizi saymayı bize öğret ki, bilgelik kazanalım” (Mezmurlar 90:12).

Daha önce gördüğümüz üzere, günahın bağışlanmasını sağlayan Tanrı’nın lütfudur ve bu durum artık imanına göre yaşayan tövbe etmiş günahkarda yeni bir yürek yaratır.

Tanrı’nın Sözü ayrıca doğru bir yaşam için talimatlar sağlamaktadır (Mez. 119:9-16). Tanrı’nın yasasını tutmak hiçbir suretle kuralların yasacı bir tavırla tutulması değildir, tersine Tanrı’yla yakın ilişki içinde, bereketlerle dolu bir yaşam sürmektir (Mez. 119:1, 2; 128. Mezmur).

Bununla birlikte, doğru kişinin yaşamı ayartılardan uzak bir yaşam değildir. Doğru kişi bazen günahın kurnaz doğası tarafından ayartılır (Mez. 141:2-4) ve hatta bu ayartıya yenik düşer. Tanrı, çocuklarının sadakatinin (ya da sadakatsizliğinin) açıkça ortaya çıkması için sınama zamanlarına izin verir. Tanrı’nın çocukları, O’nun talimatlarına ve uyarılarına kulak astıklarında, imanları arınacak ve Rab’be olan güvenleri güçlenecektir. Doğru bir yaşam sürmek için bilgelik, ayartılar ve zorluklar içinde Tanrı ile birlikte yaşanan bir hayatın dinamikleri aracılığıyla kazanılmaktadır. Yani, bilgelikle dolu bir yürek kazanalım diye Tanrı’nın bize günlerimizi saymayı öğretmesi için edilen dua (Mez. 90:12), kesintisiz bir şekilde Rab’be sadık bir yaşam sürme taahhüdünü yansıtmaktadır.

_*24 Şubat Sebt Günü’ne hazırlık için bu haftanın konusunu çalışın._