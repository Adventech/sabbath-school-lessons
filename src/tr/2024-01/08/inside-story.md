---
title:  İman Hayati
date:   23/02/2024
---

### Şabat Veda Partisi: Bölüm 4

_Yazan: Andrew McChesney_

Sekule'nin vaftizinden iki hafta sonra Bosna Savaşı patlamış . Sekule, Bosna Hersek'in başkenti Saraybosna'daki yatılı lisesinden kaçarak 15 gün saklandı.

Eşyalarını almak için yurda döndüğünde binanın askerler tarafından yakılmış olduğunu gördü. Gerçeği ararken topladığı küçük bir dini kitap kütüphanesi odasının ortasına atılmış ve ateşe verilmişti. Her şeyini kaybetmişti. Memleketine, Karadağ'daki köyüne döndü.

Sekule'nin Yedinci Gün Adventistleri Kilisesi'ne katıldığı haberi, ailesi tarafından pek hoş karşılanmadı. Babası neden et yemeyi bıraktığını anlayamadı ve onu bir doktora götürdü. Anne, oğluna büyü yapıldığını düşündü ve kara büyü yapan birinden yardım istedi. Girişimleri başarısız olunca Sekule'yi askere gönderdiler. 1992 yılıydı ve Bosna Savaşı şiddetleniyordu. Bir oğlu askere göndermek, onu savaşa göndermek demekti.

O günlerde aileler yeni askere alınan askerler için büyük kutlamalar düzenlerdi. Sekule'nin ailesi, partisini Aralık ayında bir Şabat gününe planlamıştı. İki yüz misafir bekleniyordu. Ancak Sekule, kiliseye gitti.

Kış güneşi saat 16:00 civarında battığında eve döndü. Neyle karşılaşacağını hiç bilmiyordu. Evin, ülkenin dört bir yanından ve ötesinden akrabalarıyla dolu olacağını düşünüyordu. Sadece kendi asker partisine geç geldiği için değil, aynı zamanda en büyük torun olarak büyük saygısızlık ettiği için de eleştirilere maruz kalmayı bekliyordu.

Büyükbabasını ön verandada buldu.

"İnsanlar geldi mi?" diye sordu.

"Hayır."

"Hayır mı!?"

"Hayır."

"Neden?"

"Kimse bilmiyor."

Sonra insanlar gelmeye başladı. Sekule onlara "Neden şimdi geliyorsunuz?" diye sordu. Hepsi aynı şekilde cevap verdiler: "Birisi bize akşam 5'ten sonra gelmemizi söyledi."

"Size bunu kim söyledi?" dedi Sekule.

Kimse bilmiyordu.

O anda Sekule, Tanrı'nın onu koruyacağını anladı. Askere gitti.

_Sekule Sekulić, Karadağ'da varlıklı bir girişimci ve sadık bir Yedinci Gün Adventistidir. Hikayesinin devamını gelecek hafta okuyun. İsa'nın yakında gelişiyle ilgili iyi haberin Karadağ'da ve tüm dünyada yayılmasına yardımcı olan Şabat Okulu misyon sunularınız için teşekkür ederiz._