---
title:  Ek Çalışma
date:   23/02/2024
---

Bu modern zamanlarda, bilgelik kazanmak mutluluğa ulaşmak kadar istenilen bir şey değil gibi görünüyor. İnsanlar mutluluğu bilgeliğe tercih ediyorlar. Fakat tanrısal bir bilgelik olmadan gerçekten mutlu olabilir ve başarılı bir yaşam sürebilir miyiz? Mezmurlar açık bir biçimde bunu yapamayacağımızı söylüyor. İyi haber şu ki, bilgelikle mutluluk arasında bir seçim yapmamız istenmiyor. Tanrısal bilgelik, gerçek mutluluğu sağlıyor.

İbrani dilinden basit bir örnek bu konuyu açıklayabilir. İbranicede “adım” sözcüğünün çoğulu (‘ashurey), “mutluluk” sözcüğüne (‘ashrey) çok benzemektedir. Biz, Kutsal Kitap çevirilerinde bu bağlantıyı kaybediyor olsak da, aslında çok önemli bir mesaj iletiyor: Tanrı yolunda atılan “adımlar,” mutlu bir yaşama götürür (Mez. 1:1, Mez. 17:5, Mez. 37:31, Mez. 44:18, Mez. 89:15, Mez. 119:1). Kutsal Kitap’ta bilgelik de mutluluk da soyut kavramlar değil, gerçek yaşam tecrübeleridir.

Onlara, Tanrı’yla bir ilişkiye sahip olunarak ulaşılır ki bu, Tanrı'ya saygı duymayı, övgüler sunmayı, O’nda güç bulmayı ve O’na güvenmeyi gerektirir. Mezmurlar 25:4 ayeti şöyle diyor, “RAB kendisinden korkanlarla paylaşır sırrını, Onlara açıklar antlaşmasını.”

“Allah’ın bize sunduğu parlak resimler için O’na şükredin. O’nun sevgisinin kutsal güvencelerini bir araya toplayalım ki onlara devamlı bakabilelim: Allah’ın Oğlu, insanı Şeytan’ın gücünden kurtarmak için Babası’nın tahtını bırakıyor ve tanrılığını insanlıkla örtüyor. O’nun bizim adımıza kazandığı zafer, göğü insana açıyor, İlahiyet’in görkeminin örtüsünü kaldırdığı mevcudiyet odasını insanların görebilmesi için açıyor. Düşmüş insan nesli günahın onu batırdığı harabe çukurundan kaldırılmış ve sınırsız Tanrı’yla tekrar bağlantıya geçirilmiştir ve ilahî sınava Kurtarıcımız’a iman sayesinde dayanarak, Mesih’in doğruluğunu giymiş ve O’nun tahtına yükseltilmiştir — Allah’ın üzerinde düşünmemizi istediği resimler bunlardır.”—Ellen G. White, Yol, Gerçek ve Yaşam, s. 77.

**Tartışma Soruları**:

`1. Tanrı’nın Sözü nasıl kişi için sadece talimat değil aynı zamanda zevk kaynağı olabilir? Tanrı’nın Sözü’yle beslenmek, İsa Mesih’te, Söz’de ikamet etmekle nasıl ilişkilidir (Yu. 1:1, Yu. 15:5, 7)?`

`2. İnsanlar bilinçli ve sürekli olarak Tanrı’nın öğretisini reddettiklerinde ne olur (81. Mezmur, 95. Mezmur)? Sizce neden böyle oluyor?`

`3. Kötülerin yolu neden zaman zaman doğru kişilerin tavsiyesinden daha cazip görünebilir? (141. Mezmur 141)? Yani, görünürde kötülerin sıklıkla başarılı oldukları gerçeğiyle nasıl başa çıkabiliriz?`