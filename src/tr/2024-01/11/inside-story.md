---
title:  İman Hayati
date:   15/03/2024
---

### Bi Deri bi Kemik: Bölüm 7

_Yazan: Andrew McChesney_

Bir dağda kısa bir süre kömür küredikten sonra kışlaya dönen Sekule, komutanına devam eden Bosna Savaşı'nda bile silah taşımayacağını bildirdi.

"İnsanları vurmak istemiyorum" dedi.

Komutan, "Bir silah almalısın," diye ısrar etti. "Aksi takdirde bir yerine iki yıl hizmet etmek zorunda kalacaksın." Savaşmayanların orduda bir yerine iki yıl hizmet etmesi gerekiyordu.

"Umrumda değil," dedi Sekule. "Silah taşımayacağım."

Komutan, Sekule'yi bir istihbarat görevlisine gönderdi. Sadece başı büyük belada olan askerler bu subaya gönderilirdi. Askerleri hapse atma yetkisi vardı.

Sekule, subaya durumunu anlattı.

"İyi," dedi istihbarat subayı. “Bir silah al, eğer cepheye gönderilirsen geri ver. Böylece iki yerine sadece bir yıl hizmet vermiş olursun.”

"Ne demek istiyorsun?" dedi Sekule.

Subay, "Eğitim sırasında silah taşımayı kabul et, ancak alacağın eğitim atış poligonu yerine teleprinter üzerinde olacak" dedi.

Sekule kabul etti. Bir teleprinterla askeri iletişimin yürütülmesine yardımcı olan ofis çalışmasına atandı.

Şabat, Sekule için silahlardan daha büyük bir sorun oluşturuyordu. Savaş nedeniyle Sekule'nin bir teleprinter ile çalışabilmesi için hızlı bir şekilde eğitilmesi gerekiyordu. Ancak Şabat Günü yapılan eğitimlere katılmayı reddediyordu.

Yemek de ciddi bir sorundu. Bütün askeri yemekler domuz yağıyla hazırlanıyordu. Sekule'nin ailesi, diyetini değiştireceğini umdukları için ona yemek için para göndermeyi reddetti. Sekule dua etti, "Lütfen Daniel'i bereklediğin gibi beni de bereketle. Kirli yiyecekleri yememeye karar verdi ve ben de aynısını yapmak istiyorum.”

Sekule'nin komutanı ne yapacağını bilemiyordu.

"Cumartesi günü çalışmayacak mısın?" diye sordu.

"Hayır," dedi Sekule.

"Bunun için ne yapabileceğimiz konusunda bir önerin var mı?"

"Yok."

"Et yemeyecek misin?"

"Hayır."

"Peki bu durumda neler yapabileceğimiz konusunda bir önerin var mı?"

"Yok."

Sekule'nin yiyebildiği tek şey ekmek ve çaydı. Dört ayda 23 kilo vererek 62 kilo düştü. O, adeta bir deri bir kemik kalmıştı.

_Sekule Sekulić, Karadağ'da varlıklı bir girişimci ve sadık bir Yedinci Gün Adventistidir. Hikayesinin devamını gelecek hafta okuyun. İsa'nın yakında gelişiyle ilgili iyi haberin Karadağ'da ve tüm dünyada yayılmasına yardımcı olan Şabat Okulu misyon sunularınız için teşekkür ederiz._