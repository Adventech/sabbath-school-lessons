---
title:  Siyon–Tüm Ulusların Evi
date:   12/03/2024
---

`Mezmurlar 87:1, 2 ayetlerini okuyun. Siyon’u bu kadar saygın bir yer yapan nedir?`

87. Mezmur Siyon'u Tanrı'nın özellikle seçilmiş ve sevgili kenti olarak kutlayan bir ilahidir. Tanrı’nın tapınağının temeli Siyon Dağı’ndadır (Mez. 2:6, Mez. 15:1). Zamanın sonunda Siyon, tüm dağların üzerinde yükselecektir. Bu, Rab’bin tüm dünya üzerindeki egemen üstünlüğünü işaret etmektedir (Mez. 99:2, Yşa. 2:2, Mika 4:1). 87. Mezmur Siyon’dan “dağlar” diye bahsederek onun yüceliğini belirtiyor (Mez. 133:3). Tanrı, Siyon’un kapılarını, “Yakup soyunun bütün konutlarından daha çok sever” (Mez. 87:2) ifadesi, Siyon’un, geçmişte Tanrı’nın halkının özel toplanma yerleri olan Şilo ve Beytel gibi tüm diğer yerlerden üstün olduğunu ifade etmektedir. Yani, Mezmur Tanrı'ya gerçek ibadetin O’nun seçilmiş yerinde ve kurallarla belirlenmiş şekilde olduğunu doğrulamaktadır.

`Mezmurlar 87:3-7 ayetlerini okuyun. Siyon hakkında söylenen görkemli şeyler nelerdir?`

Siyon’un görkemi tüm ulusları Tanrı'ya çekmekte, böylelikle Tanrı’nın krallığının sınırları tüm dünyayı içine alacak şekilde genişlemektedir. Siyon’un Tanrı’yı Kurtarıcıları olarak kabul eden tüm halkların ruhsal doğum yeri olarak tasvir edilmesine rağmen, Tanrı’nın diğer ulusları ikinci seviye vatandaşlar olarak değerlendirmediğine dikkat edin.

Kişilerin nüfus kaydı, doğum yerlerine göre yapılıyordu (Neh. 7:5, Luk. 2:1-3). Mezmur üç defa ulusların Siyon’da doğmuş olduklarını iade ediyor. Bu, Rab’bin onlara yeni bir kimlik sağladığını ve Siyon’un öz çocuklarına bahşettiği tüm ayrıcalıkları onlara da bahşettiği anlamına geliyor (Mez. 87:4-6).

87. Mezmur hem Yahudilerin hem de Uluslardan olanların kurtuluşuna ve Mesih’in kefaret eden hizmeti sayesinde tek bir kilisede birleştirilmelerine işaret ediyor (Rom. 3:22; Rom. 10:12; Gal. 3:28, 29; Kol. 3:11). Mezmur’daki Siyon’un refahı tasviri, Daniel’in gördüğü, Tanrı’nın krallığının tüm dünyayı dolduran devasa bir dağ olduğu görümü (Dan. 2:34, 35, 44, 45) ve İsa’nın anlattığı, Tanrı’nın krallığının gökteki kuşları barındıran bir ağaç olduğu benzetmeyi (Mat. 13:32) andırıyor.

`Siyon’un her halkı kabul etmeye hazırlıklı olması, kilisenin, müjdeyi her ulusa vaaz etmemizi söyleyen Büyük Görevi’nde nasıl tamamlanmaktadır (Mat. 28:18-20)? Bu düşünce, bizim üç meleğin mesajını duyurma çağrımıza nasıl uymaktadır?`