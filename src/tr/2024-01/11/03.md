---
title:  Esenlik Dileyin Yeruşalim’e
date:   11/03/2024
---

`Mezmurlar 122:1-5 ayetlerini okuyun. İbadet edenler Yeruşalim’e vardıklarında duyguları nelerdir? Yeruşalim’de ne bulmayı umuyorlar?`

122. Mezmur hacıların Yeruşalim’e vardıklarındaki sevinçlerini ve heyecanlarını ifade ediyor. Yeruşalim’e yapılan haç yolculukları, Tanrı’nın halkının, Tanrı’nın geçmişte ve günümüzdeki iyiliklerini anmak için her yıl üç defa katıldıkları sevinçli olaylardı (Yas. 16:16). Yeruşalim, ulusun yaşamının merkeziydi çünkü “İsrail’e verilen öğüt” (Mez. 122:4) ve “yargı tahtları” (Mez. 122:5) oradaydı. “İsrail’e verilen öğüt” ifadesiyle, o dönemde “şehadet meskeni” (Say. 1:50 KM) denilen ve “şehadet sandığını” (Çık 25:22 KM) içinde barındıran tapınaktan bahsedilmektedir. Yargılama için kurulan tahtlar, Yeruşalim'deki yargı düzenini tasvir ediyor (2Sa. 8:15). Bu sebeple, haç yolculuğu insanların adaleti aradıkları ve elde ettikleri bir zamandı. Tanrı'ya iman etmek ve insanlara adaleti uygulamak asla birbirinden ayrılmamalıydı.

`Mezmurlar 122:6-9 ayetlerini okuyun. Tanrı’nın halkının temel duası neydi?`

Yeruşalim’in esenliği için dua etmek, kent ve orada yaşayanlar için Tanrı’nın bereketlerini davet etmekte ve ibadet edenleri bir araya getirerek esenliğin onlar arasında yayılmasını sağlamaktadır (Mez. 122:8). Yeruşalim ancak Tanrı ile halkı arasında ve Tanrı’nın çocuklarının kendi aralarında barış olursa bir barış kenti olabilirdi. Bu sebeple, Yeruşalim’in esenliği için dua etmek, Tanrı’nın halkına, Tanrı’yla ve birbirleriyle barış içinde yaşama çağrısı taşımaktadır. Halk, Yeruşalim’in esenliğinde refaha kavuşacaktır (Mez. 147:12-14).

Mezmur bize Tanrı’nın çocuklarının dualarının ana konusunun iman topluluğunun iyiliğini dilemek olduğunu öğretiyor çünkü Tanrı’nın halkı ancak güçlü ve birlik içinde olduğunda, Tanrı’nın esenliğinin ve kurtarışının iyi haberini dünyaya duyurabilir (Yu. 13:34, 35).

Yeruşalim’in esenliği için dua etmek hala imanlıların bir ayrıcalığı ve sorumluluğudur çünkü Tanrı’nın esenlik krallığının son zamandaki gelişi umudunu canlı tutmaktadır, o ki sadece Yeruşalim kentini değil, tüm dünyayı kucaklayacaktır (Yşa. 52:7; Yşa. 66:12, 13; Vahiy 21-22).

`Günümüzde bir halk olarak uyum içinde olmak için nasıl gayret gösterebiliriz?`