---
title:  Siyon Dağı Gibi Sarsılmaz
date:   14/03/2024
---

`Mezmurlar 125:1, 2 ayetlerini okuyun. Tanrı'ya güvenen kişiler burada nasıl resmediliyorlar?`

Rab’be güvenenler, sabrın ve gücün simgesi olan Siyon Dağı’yla karşılaştırılıyor. Yeruşalim kentini çevreleyen dağların muhteşem görüntüsü, mezmurcuyu ilahi korumanın kesinliğini kabullenmeye teşvik ediyor (Mez. 5:12, Mez. 32:7, 10). Kötülerin yönetimi altında bulunan ve denizlerin bağrına devrilen dağların aksine (Mez. 46:2), Yeruşalim kentinin üzerine inşa edildiği dağın etkileyici sağlamlığı gerçek bir güven sağlıyor. Tanrı’nın korumasına güvenmek, kötülüğün sıklıkla galip geliyor gibi göründüğü acı verici gerçeklik karşısında daha da cesaret gerektiren bir şeye dönüşüyor. Yine de, bu kötülük karşısında dahi, Tanrı’nın halkı umutlanabilir.

`Mezmurlar 125:3-5 ayetlerini okuyun. Doğru kişiler nasıl ayartılıyorlar? Burada bizim için hangi mesaj bulunmaktadır?`

Tanrı’nın çocuklarının kötülerin başarısı karşısında cesaretleri kırılabilir ve belki onların yollarını takip etmeleri için ayartılabilirler (Mez. 73:2-13, Mez. 94:3). Siyon Dağı’nın son noktadaki sağlamlığı, Rab’den ayrılanları güvence altında tutamaz. Yine de insanlara “haksızlığa el uzatmak” (Mez. 125:3) ve “eğri yollara sapmak” (Mez 125:5) konularında özgür seçim hakkı tanınmıştır. Tanrı adildir ve isyan eden kişileri diğer tövbe etmemiş günahkarlarla birlikte yargılayacaktır.

Burada Tanrı’nın halkına, aynı Siyon Dağı’nın onların yerinden oynamaz sığınakları olması gibi, yerinden oynamaz bir iman ve güvenle Rab’be bağlı kalma çağrısı yapılmaktadır. Yani, olan şeyleri kavrayamadığımızda dahi, Tanrı’nın iyiliğine güvenmeyi sürdürebiliriz.

“Günahın dünyaya girmesi, Mesih’in beden alması, yenilenme, diriliş ve Kutsal Kitap’ta bahsedilen pek çok diğer konu insan zihninin açıklayamayacağı ve hatta bütünüyle kavrayamayacağı derinliğe sahip olan gizemlerdir. Allah’ın takdirinin sırlarını anlayamadığımız için O’nun sözünden şüphe etmek için bir nedenimiz yok . . . Her yerde aklımızın alamayacağı harikalar vardır. O halde ruhsal dünyada da anlayamadığımız sırlar bulunduğunu gördüğümüzde şaşmalı mıyız? Güçlük sadece insan aklının zayıflığında ve darlığındadır. Allah Kutsal Yazılar’da bize onların ilahî karakterine ilişkin yeterli kanıt vermiştir, öyleyse biz de O’nun takdirinin bütün sırlarını anlayamadığımız için O’nun sözünden şüphe etmemeliyiz.”—Ellen G. White, _Yol Gerçek ve Yaşam_, s. 70.