---
title:  Ek Çalışma
date:   15/03/2024
---

Yeşaya 40. bölüm ve Yeşaya 51:1-16 ayetlerinde verilen mesaj üzerinde düşünün.

Siyon ilahileri, Siyon'u ve onun temsil ettiği Tanrı'nın egemen hükmünde yaşayan umudu hatırlamayı sürdürmek için mutlak bir taahhütte bulunmaktadır. Tanrı’nın tapınağının pek çok bereketi bu hayatta tecrübe edilse de, Siyon’daki yaşamın ve sevincin doluluğu hala gelecektedir. Tanrı’nın çocuklarından pek çoğu gözyaşlarıyla göksel Siyon’un özlemini çekmektedir. Siyon’u hatırlamakla kastedilen sadece arada sırada onu düşünmek değil, bu canlı hatıraya uygun bir yaşam sürmek için bilinçli bir farkındalık ve kararlılık içinde olmaktır (Çık. 13:3, Çık. 20:8).

Bu sebeple, Siyon ilahilerini söylemek, Tanrı’nın krallığının yeni yeryüzünde yenileneceği umudunu canlı tutmak için hararetli bir kararlılık aktarmaktadır (Va. 21:1-5). “Orada, ölümsüz zihinler, bitmez bir neşe ile, yaratıcı gücün harikalarını ve kurtaran sevginin gizemlerini düşünecekler. Allah’ı unutmaları için onları ayartacak zalim ve aldatıcı düşman orada olmayacak. Her yeti geliştirilecek, her kapasite arttırılacak. Bilgi edinmek zihni yormayacak ve enerjiyi tüketmeyecek. En büyük girişimler gerçekleştirilebilecek, en yüce hedeflere ulaşılacak, en büyük tutkular uygulanabilecek; yine de hala tırmanılacak yeni yükseklikler, hayran olunacak yeni harikalar, kavranılacak yeni gerçekler, zihnin, canın ve bedenin güçlerinin kullanılmasını sağlayacak yeni nesneler ortaya çıkacak.”—Ellen G. White, _Büyük Mücadele_, s. 682.

Siyon’u unutmama taahhüdü, Rab’bin yolcularının, bu dünyayı asla yuvaları olarak kabul etmeyeceklerine, yeni gökleri ve yeni yeryüzünü bekleyeceklerine dair ettikleri itirazsız bir yemindir.

Bu sebeple, Siyon’un Mezmurları, Yeni Yeruşalim’de yaşama özlemi duyan her kuşaktan imanlı tarafından söylenebilir (Va. 3:12). Siyon’un ilahileri gelecekteki dünyayı umutla beklememiz için bizi cesaretlendiriyor fakat aynı zamanda bu mevcut dünyada bizi Tanrı’nın lütfunun aracıları olma yükümlülüğü altına sokuyor.

**Tartışma Soruları**:

`1. Yeruşalim’de gerçek bir yer olan Siyon’daki Tanrı’nın halkına odaklanan ruhsal ve teolojik ilkeleri alıp, kiliseye ve kilisenin dünyaya karşı olan görevine nasıl uygulayabiliriz?`

`2. İmanlılar bugün Tanrı’nın tapınağında nasıl ikamet edebilir? (Yu. 1:14-18, İbr. 22:24).`

`2. 87. Mezmur’da canlandırıldığı gibi Siyon nasıl tüm ulusların kenti olacaktır? (Rom. 5:10, Ef. 2:11-16, Kol. 1:19-23).`

`3. Bu dünyada pek çok “iyi” insan acı çekerken, kötülerin refah içinde oldukları gerçeğine işaret eden bir kişiye nasıl cevap verirsiniz? Ona ne söylersiniz? Şu an burada her şeyin tam cevabına sahip olmadığımızı kabul etmek neden çok önemlidir?`