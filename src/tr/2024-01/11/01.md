---
title:  Siyon’daki Tanrı'ya Özlem
date:   09/03/2024
---

### Konuyla İlgili Metinler
84. Mezmur; Va. 21:3; 122. Mezmur; 87. Mezmur; Gal. 3:28, 29; Mat. 28:18–20; 46. Mezmur; 125. Mezmur.

> <p>Hatırlama Metni</p>
> “Canım senin avlularını özlüyor, içim çekiyor, yüreğim, bütün varlığım Sana, yaşayan Tanrı’ya sevinçle haykırıyor” (Mezmurlar 84:2).

Siyon ilahileri, Siyon’un güzelliğini ve Kutsal dağından hüküm sürmekte olan Rab’bin egemenliğini öven sevinçli ilahilerdir. Bu Mezmurlar sıklıkla diğer Mezmurlar’da da bulunduğu gibi, Rab’bin evinin erdemlerini över ve tapınağa olan sevgiyi ifade eder. Bu Mezmurlar’dan pek çoğu, tapınak müzisyenleri (1Ta. 6:31-38) ve tapınak kapılarının nöbetçileri (1Ta. 9:19) olarak, Rab’bin evinin bereketliliğini birinci elden tecrübe etmiş olan Korah’ın oğulları tarafından bestelenmiştir.

Siyon’u umudun ve sevincin kaynağı yapan şey nedir? Siyon, Tanrı’nın halkı arasında O’nun canlı varlığını temsil ediyordu. İsrail halkı Tanrı’nın seçilmiş halkı olduğu için (Yas. 7:6), Siyon da Tanrı’nın seçilmiş dağıdır (Mez. 78:68, Mez. 87:2). Tanrı Siyon’dan hükmetmektedir (Mez. 99:1, 2) ve tapınağını da Siyon’a kurmuştur (Mez. 87:1). Bu sebeple, Siyon ilahi bereketlerin ve sığınmanın yeridir. Siyon’dan sıklıkla eski dünyada Tanrı’nın kurtarış işinin merkezi olan Yeruşalim'le ve tapınakla aynı doğrultuda ve hatta onların alternatifi olarak bahsedilmektedir.

Siyon’un bereketleri yeryüzünün dört bucağına taşıyor çünkü Rab’bin kişiliği ve lütfu herhangi kutsal yerin sınırlarının ötesindedir. Bütün yeryüzünün sevinci olan Siyon (Mez. 48:2), tüm dünyanın Tanrı'ya ait olduğunu doğrulamaktadır.

_*16 Mart Sebt Günü’ne hazırlık için bu haftanın konusunu çalışın._