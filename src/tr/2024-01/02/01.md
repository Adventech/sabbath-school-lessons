---
title:  Bize Dua Etmeyi Öğret
date:   06/01/2024
---

### Konuyla İlgili Metinler
Mez. 105:5, Kol. 3:16, Yak. 5:13, 44. Mezmur, 22. Mezmur, 13. Mezmur, Mez.. 60:1–5.

> <p>Hatırlama Metni</p>
> “İsa bir yerde dua ediyordu. Duasını bitirince öğrencilerinden biri, ‘Ya Rab’ dedi, ‘Yahya’nın kendi öğrencilerine öğrettiği gibi sen de bize dua etmesini öğret’” (Luka 11:1).

Sadece içten gelen, ezber olmayan duanın gerçek dua olduğuna dair bir inanışın Hristiyanlar arasında yaygın olduğu görülüyor. Fakat İsa’nın öğrencileri İsa’dan onlara dua etmeyi öğretmesini istediklerinde gayet ödüllendirilmişlerdi. Tanrı Kutsal Kitap’ın kalbine bir dua kitabını, Mezmurlar’ı, sadece eski zamanda Tanrı’nın halkının dua ettiğini göstermek için değil, aynı zamanda bize bugün nasıl dua edebileceğimizi göstermek için yerleştirdi.

Mezmurlar ilk çağlardan beri, İsa’nın duaları da dahil olmak üzere Tanrı'nın halkının dualarını şekillendirmiştir (1Ta. 16:7, 9; Neh. 12:8; Mat. 27:46; Ef. 5:19). Bu hafta Mezmurlar’ın, Tanrı’nın halkının yaşam yolculuklarını tersine çevirmelerinde ve Tanrı’yla olan ilişkilerinde büyümelerinde nasıl bir işleve sahip olduğunu inceleyeceğiz. Mezmurlar’ın dualar olduklarını ve bu sebeple sadece sağladıkları teolojik kavrayışlar için değil aynı zamanda bireysel ve toplu dualarımızı dönüştürüp zenginleştirebilme imkanları açtıkları için paha biçilemez değerde olduklarını unutmamalıyız.

Mezmurlar’la dua etmek, pek çok imanlının düzenli ve doyurucu bir dua yaşamına sahip olup onu sürdürmesine yardım etmiştir.

Bu hafta, özellikle de işlerin bizim için iyi gitmediği zamanlar bağlamında Mezmurlar’a bakmaya devam edeceğiz.

_*13 Ocak Sebt Günü’ne hazırlık için bu haftanın konusunu çalışın._