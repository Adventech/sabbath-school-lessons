---
title:  Çaresizlikten Umuda
date:   10/01/2024
---

Hepimiz Tanrı’nın varlığı bizden çok uzakmış gibi hissettiğimiz zamanları muhtemelen yaşamışızdır. Böyle zamanlarda, Bu nasıl başıma geldi? diye düşünmemiş kimse yoktur.

Bizim gibi insanlar olan mezmurcular da elbette benzer şeyler yaşadılar. Elbette zaman zaman günahlarımız üzerimize denemeler getiriyor olsa da, bazen de yaşadıklarımız son derece adaletsiz gibi görünür ve bunları yaşamayı hak etmediğimizi düşünürüz. Yine soralım, bunları yaşamamış kimse var mıdır?

`13. Mezmuru okuyun. Bu Mezmur’da hangi iki ana duyguyu ayırt edebiliyorsunuz? Mezmurcunun genel görüşündeki radikal değişime sebep olan karar sizce neydi?`

“Ne zamana dek, ya RAB, sonsuza dek mi beni unutacaksın? Ne zamana dek yüzünü benden gizleyeceksin?” (Mez. 13:1). Yine, ne kadar yanlış olsalar da, bu düşünceleri anlamayan var mıdır? (Tanrı hiç herhangi birimizi unutabilir mi?)

O halde 13. Mezmur başka bir yaygın hatadan, dua ederken kendimize ve kendi sorunlarımıza odaklanmaktan kaçınma yöntemine işaret ediyor. Bu Mezmur, bizi Tanrı’nın halkıyla olan ilişkisinin sadakatli ve değişmez doğasını yeniden tasdik etmeye yönlendirerek, duamızı dönüştürebilir.

Elbette Mezmur ağıtlar ve şikayetlerle başlıyor olsa da, orada sona ermiyor. Ve önemli olan da bu.

Mezmur bizi maksatlı olarak Tanrı’nın kurtarıcı gücüne güvenmeyi seçmeye yönlendiriyor (Mez. 13:5), böylece korkumuz ve gerginliğimizin yerini (Mez. 13:1-4) yavaş yavaş Tanrı'nın kurtarışı alır ve ağıttan övgüye, çaresizlikten umuda doğru değişimi yaşamaya başlarız (Mez. 13:5, 6).

Bununla birlikte, Mezmurlar’ın sözlerini, ne anlama geldiklerini derinlemesine kavramadan tekrarlamak, onlardan faydalanarak amaçlanan hakiki dönümü sağlamayacaktır. Mezmurlar’ı dua ederken, Mezmur’un gerektirdiği şekilde davranmamızı sağlaması için Kutsal Ruh’u aramalıyız. Mezmurlar Tanrı’nın Sözü’dür. Onlarla imanlıların karakteri ve davranışları bilgilendirilmekle kalmaz, dönüştürülür. Tanrı’nın lütfuyla, Mezmurlar’ın vaatleri imanlıların yaşamında sergilenir. Bu, Tanrı’nın Sözü’nün bizi Tanrı’nın isteğine göre şekillendirmesine ve bizi Tanrı’nın isteğini kusursuz bir şekilde sergilemiş ve beden almış Oğul olarak Mezmurlar’ı dua etmiş olan Mesih’le birleştirmesine izin verdiğimiz anlamına gelir.

`Denemeleriniz sizi Tanrı’ya nasıl yaklaştırabilir? Dikkatli olmazsanız nasıl sizi O’ndan uzaklaştırabilir?`