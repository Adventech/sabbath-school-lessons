---
title:  Ek Çalışma
date:   12/01/2024
---

Mezmurlar 42:8 ayetini ve Ellen G. White, _Education_ [Eğitim] kitabından, 159-168 sayfaları arasındaki “Poetry and Song [Şiir ve İlahi]” bölümlerini okuyun. Bu esinli metinlere göre, dua ve ilahi arasındaki ilişki nedir?

Ellen G. White, Davut’un tövbe Mezmurları’nı (örneğin 51. Mezmur), onun ruhunun dili ve günah için çekilen acının doğasını resmeden dualar olarak tanımlıyor (bkz. Yol Gerçek ve Yaşam, s. 13, 14). Ellen G. White imanlıları, Tanrı’nın yaşamlarındaki varlığı hissini benimsemeleri için Mezmurlar’dan ayetler ezberlemeye teşvik ediyor ve İsa’nın ayartıyla ve ezici korkuyla karşılaştığında Mezmurlar ile sesini yükseltme alışkanlığının altını çiziyor. Ayrıca şunları söylüyor: “Kutsal ilahinin sözleriyle gönüldeki tövbe ve iman, umut ve sevgi ve sevinç pınarlarının mühürleri ne kadar sık açılmıştır! . . . Aslında pek çok ilahi bir duadır.”—_Education_ [Eğitim], s. 162, 168.

Mezmurları dua edip, oradaki ilahileri söylediğimizde, mezmurcuların ısrarını, cesaretini, yürekliliğini ve umudunu üstlenmiş oluruz. Onlar, ruhsal yolculuğumuzu sürdürmemiz için bizi cesaretlendiriyor ve yalnız olmadığımızı söyleyerek bizi teselli ediyor. Bizim gibi başka insanlar da karanlık zamanlardan geçtiler ve Tanrı’nın lütfuyla zafer kazandılar. Aynı zamanda, Mezmurlar Mesih’in bizim için gerçekleştirdiği gayretli arabuluculuğun işaretlerini bize gösteriyor çünkü O her zaman bizim için dua etmek için yaşamaktadır (İbr. 7:25).

Duada ve ibadette Mezmurlar’dan faydalanmak, imanlı topluluğun insan yaşamının her yönünün farkına varmasını sağlar ve ibadet edenlere, ibadette bu yaşamın çeşitli yüzleriyle uğraşmayı öğretir. Mezmurlar ilahi-insani dualar ve ilahilerdir. Bu sebeple, Mezmurları ibadete sürekli olarak dahil etmek, imanlı topluluğunu Tanrı’nın isteğinin ve güçlü, iyileştiren lütfunun merkezine taşır.

**Tartışma Soruları**:

`1. İçten gelen, rehbersiz dua neden dua etmenin tek yolu değildir? Dua hayatımız Mezmurlar’dan, Kutsal Kitap dualarından nasıl faydalanabilir?`

`2. Mezmurlar topluluk duası deneyimimizi nasıl zenginleştirebilir? Yerel kilisenizin ibadetlerinde Mezmurlar’ın kullanımını teşvik edeceği uygulanabilir yöntemleri tartışın.`

`3. Mezmurlar insanın iman haccının karmaşıklığı ve Tanrı’nın iyileştiren lütfunun gücü konularında ne söylüyor?`