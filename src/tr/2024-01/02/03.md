---
title:  Sıkıntılı Zamanlarda Güvenmek
date:   08/01/2024
---

Bütün Hristiyanlar umutsuzluk ve ıstırapla dolu zamanları, Rab’bin ne yaptığı konusunda endişelendikleri ya da Rab’bin bu şeylerin başlarına gelmesine neden izin verdiğini anlamadıkları zamanları bilir ve tecrübe etmiştir. Mezmurcuların kendileri de benzer şeyler yaşamışlardır. Ve onlar ilahi esin vasıtasıyla yaşadıklarını yazıya geçirmişlerdir.

`44. Mezmuru okuyun. Bize ne söylüyor ve bu neden her yaştan imanlıyla ilişkilidir?`

Kilisenin ibadeti için seçilen Mezmurlar, sıklıkla toplu dualarımızda ifade ettiğimiz duyguların ve sözlerin özelliğini yansıtmaktadır. Bu kısıtlayıcılık, bizim hayatın karanlık gerçeklerini kabul etmekteki yetersizliğimizin ve rahatsızlığımızın bir işareti olabilir. Sıkıntılarla yüzleştiğimiz anlarda, Tanrı’nın bize haksızlık yaptığını düşündüğümüz zamanlar olsa da, düşüncelerimizi toplu ibadette ya da kişisel dualarımızda ifade etmeyi uygun bulmuyoruz.

Bu tereddüt ibadetin anlamını kaçırmamıza sebep olabilir. Hislerimizi ve görüşlerimizi Tanrı’nın huzurunda dua ederken dürüstçe ve açıkça ifade etmeyi başaramamamız, genelde kendi duygularımızın kölesi olmamıza yol açıyor. Bu durum ayrıca Tanrı'ya yaklaşırken güven ve itimat duymamızı yadsıyor. Mezmurlar ile dua etmek, bizden beklenilenin dua ederken ve ibadet ederken, yaşadıklarımızı sansürlemek ya da inkar etmek olmadığı konusunda bize güvence veriyor.

Örneğin 44. Mezmur, ibadet edenlerin masum oldukları halde ıstırap çekerek yaşadıklarını özgürce ve layıkıyla ifade etmelerine yardımcı olabilir. Dua ederken Mezmurlar’dan faydalanmak insanların duada ifade özgürlüğünü tecrübe etmesine yardım eder. Mezmurlar bize ne bulabileceğimiz ne de söylemeye cesaret edebileceğimiz sözler sağlar. “Döneklik etmedik, adımlarımız senin yolundan sapmadı. Oysa sen bizi ezdin, ülkemizi çakalların uğrağı ettin, üstümüzü koyu karanlıkla örttün” (Mez. 44:18, 19).

Oysa 44. Mezmur’un nasıl başladığına dikkat edin. Yazar Tanrı’nın geçmişte halkı için nasıl büyük işler yaptığından bahsediyor. Bu sebeple, yazar kendi “yayına” değil, Tanrı'ya güvendiğini ifade ediyor (Mez. 44:6).

Buna rağmen, Tanrı’nın halkı yine de sıkıntıya düşmüştü. Keder ve ağıt listesi uzun ve acı verici. Bununla birlikte, tüm bunlar arasında mezmurcu kurtuluş için Tanrı'ya feryat ediyor, “Kurtar bizi sevgin uğruna!” diyor (Mez. 44:26). Yani, sıkıntı içindeyken dahi, mezmurcu Tanrı ve O’nun sevgisi gerçeğini biliyor.

`Tanrı’nın varlığının son derece gerçek hissedildiği zamanlardan yararlanmak, sorunların Tanrı’nın çok uzakta olduğunu düşünmenize yol açtığı zamanlarla baş etmenize nasıl yardım edebilir?`