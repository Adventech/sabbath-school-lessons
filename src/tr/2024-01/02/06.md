---
title:  Eski Halimize Döndür Bizi!
date:   11/01/2024
---

`Mezmurlar 60:1-5 ayetlerini okuyun. Sizce hangi durumlarda bu Mezmur uygun bir dua olur? Hayatın sevinçli dönemlerinde dahi ağıt Mezmurları’ndan nasıl fayda görebiliriz?`

Ağıt Mezmurları genelde fiziksel, psikolojik ya da ruhsal açıdan veya hem fiziksel, hem psikolojik hem de ruhsal açıdan zorlayıcı zamanlar yaşayan insanların duaları olarak anlaşılmaktadır.

Fakat bu durum, bu Mezmurlar’ı, iyi zamanlarda dahi görmezden gelmeliyiz anlamına gelmiyor. Bazen Mezmur’un sözleriyle ibadet eden kişinin mevcut durumda yaşadıkları arasında bütünüyle bir ayrışma olabilir. Yani, ağıt Mezmurları sıkıntı içinde olmayan ibadet edenler için de faydalı olabilir.

İlk olarak, acı çekmenin genel insan yaşantısının bir parçası olduğunu ve bunun hem iyilerin hem kötülerin başına geldiğini daha iyi anlamamızı sağlayabilirler. Mezmurlar Tanrı’nın her şeyi kontrol altında tuttuğuna, sıkıntı zamanlarında güç ve çözüm sağladığına dair bize güvence verir. Bu Mezmur’da dahi, sıkıntı içindeyken dahi (“Salladın yeri, yarıklar açtın;” Mez. 60:2), mezmurcu nihayetinde Tanrı’nın kurtarışının umudunu taşıdığını göstermektedir.

İkinci olarak, ağıt Mezmurları bize ıstırap içindeki kişilere karşı merhamet duymayı öğretir. Mutluluğumuzu ve minnettarlığımızı Tanrı'ya ifade ederken, özellikle de toplum içindeysek bizden daha az şanslı olanları da düşünmeliyiz. Elbette şu anda bizim için her şey iyi gidiyor olabilir fakat etrafımızda, her yerdeki korkunç acılar çeken insanların farkında olmayanınız var mı? Böyle Mezmurları dua etmek zor zamanlardan geçen kişileri unutmamamıza yardım edebilir. Mezmurlar merhamet duygumuzu ve İsa’nın yaptığı gibi acı çekenlere hizmet etme isteğimizi uyandırmalıdır.

“Bu dünya dev bir hasta evidir fakat Mesih hastaları iyileştirmeye, Şeytan’ın tutsaklarına kurtuluşu duyurmaya geldi. O sağlık ve kudretin ta Kendisiydi. O yaşamını hastalara, dertlilere, cinlerle dolu olanlara ayırdı. O’nun iyileştirici gücünden yararlanmaya gelen kimseyi geri çevirmedi. O’ndan yardım dilenenlerin hastalığı kendi üzerlerine çekmiş olduklarını biliyordu buna rağmen onlara şifa vermeyi reddetmedi. Mesih’ten gelen fazilet bu zavallı canlara girdiğinde, günahkar olduklarına ikna oldular ve fiziksel hastalıklarının yanında pek çoğunun ruhsal hastalığı da iyileşti. Müjde hala aynı güce sahiptir, o halde biz bugün de aynı sonuçlara neden tanıklık etmeyelim?”—Ellen G. White, _Welfare Ministry_ [_Refah Hizmeti_], s. 24, 25.

`Sizin sadece dualarınıza değil, aynı zamanda hizmet eden dokunuşunuza ihtiyaç duyan kimi tanıyorsunuz?`