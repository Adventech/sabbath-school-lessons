---
title:  Doğrular Denensin Diye
date:   01/02/2024
---

`Mezmurlar 37:1, 8; Mezmurlar 49:5-7; Mezmurlar 94:3-7 ve Mezmurlar 125: 3 ayetlerini okuyun. Mezmurcu nasıl bir zorlukla karşılaşıyor?`

Bu Mezmurlar kötülerin mevcut durumdaki refahlarına ve bu gerçeğin doğru kişilerde ortaya çıkardığı sorunlara ağıt yakıyor. Kötüler refah içinde olmakla kalmıyor, zaman zaman açıkça Tanrı'yı aşağılıyor ve başkalarına zulüm ediyorlar. Kafa karıştırıcı mesele şu ki, “kötülerin asası” (Mez. 125:3) dünyaya hakimken, “krallığın asası” (Mez. 45:6) başarısızlığa uğruyor gibi görünüyor. O halde, neden vazgeçip diğer insanlar gibi kötülüğü benimsemeyelim?

`Mezmurlar 73:1-20, 27 ayetlerini okuyun. Mezmurcuyu krizden kurtaran nedir? Yararsız şeylere güvenenlerin sonu nedir? (Ayrıca bkz. 1Pe. 1:17.)`

73. Mezmur’daki mezmurcu, dünyanın mevcut durumdaki adaletsizliğine odaklanmış olarak kalsa da, Tanrı’nın gözünden büyük resmi görmeyi başaramamıştı. Kötülerin refah içinde olmalarının imanına sorduğu soru onu bunaltıyordu; ayrıca imanın gereksizliği konusundaki iddiasının gerçeğe dayandığına inanıyordu.

Fakat 73. Mezmur şunu gösteriyor: “Bu Mezmur’un ilk ayetini görmezden gelen kişilerin alay ettikleri bu şeyler, bütün Mezmur’un bir özetidir. ‘İyilik et, ya RAB, iyilere, yüreği temiz olanlara’”—Johannes Bugenhagen, _Reformation Commentary on Scripture_ [Kusal Yazı Reform Yorumu] , s. 11.

Mezmurcu tapınağa, Tanrı’nın egemen hükümdarlığına yönlendirilir ve orada ona “bugünün” mozaiğin sadece bir parçası olduğu ve “sonu,” yani kötülerin Tanrı’nın yargısıyla karşılaşacağı zamanı dikkate alması gerektiği hatırlatılır. Mezmurcunun tapınakta bu gerçeği anlamış olması ve geçmişteki aptalca davranışlarını itiraf etmesi, gerçekliğin insan mantığıyla değil, sadece ruhsal anlayış ile kavranabileceğini gösteriyor.

`Tanrı’nın dünyayı ve onun tüm kötülüğünü yargılayacağı vaadi, pek çok kötülük cezasız kalırken sizi nasıl teselli ediyor?`