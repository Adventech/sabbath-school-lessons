---
title:  Ek Çalışma
date:   02/02/2024
---

56. Mezmuru ve Ellen G. White, _Yol Gerçek ve Yaşam_ kitabından, 75-82 sayfaları arasındaki “Rab’de Sevinmek” bölümünü okuyun.

Mezmurcular gibi her dönemden Tanrı'nın halkı da sıklıkla Rab'bin ezgilerini "yabancı bir toprakta" nasıl söyleyeceklerini düşünmüşlerdir. Bizim Rab’bin egemen hükümdarlığına olan inancımız zaman zaman sert bir şekilde denenmektedir. Biz de Tanrı’nın Kutsal Yazılar’ın söylediği kadar güçlü ve iyi bir şekilde her şeyi denetiminde tutup tutmadığını sorguluyor olabiliriz.

Kutsal Kitap imanı sıklıkla güven ve itimadı olduğu kadar kararsızlık ve tereddüdü de içermektedir. Bazen kararsızlık ve tereddüt, özellikle de kötülük karşısında ve Tanrı’nın görünürdeki yokluğunda neredeyse dayanılmaz olabilir. Yine de, Tanrı, O’nun sevgi dolu, adil karakteri ve güvenilirliği konusunda asla kararsızlık olmamalıdır. Mezmurcular gelecek hakkında kararsızlık içinde olabilirler fakat yine de sıklıkla Tanrının yanılmaz sevgisi ve sadakatine başvurmuşlardır (Mez. 36:5-10; Mez. 89:2, 8).

Keza, biz de aynı örneği takip etmeliyiz. “Zorluklarla karşılaştığınızda aşağıya değil yukarıya bakmak için tüm gücünüzü toplayın, böylelikle yolda asla güçsüz kalmazsınız. Yakında bulutun arkasında size yardım elini uzatan İsa’yı göreceksiniz. Tek yapmanız gereken sade bir imanla elinizi O’na vermek ve size önderlik etmesine izin vermektir. Güveniniz arttıkça, İsa’ya iman sayesinde daha umutlu olacaksınız.”—Ellen G. White, _Testimonies for the Church_ [Kilise için Tanıklıklar], 5. cilt, s. 578, 579.

Tanrı’nın “yüzünü sakladığı” zamanlar, duanın etkililiğini azaltmaz. Tersine, böyle durumlar mezmurcuları kendilerini araştırmaya, Tanrı’nın geçmişteki kurtaran işlerini anımsamaya, itiraf ve alçakgönüllü taleplerle Tanrı'yı aramaya yönlendirmiştir (Mez. 77:10-12, Mez. 89:46-52). “İman, şüphelere ve muhalif etkilere karşı durarak güçlenir. Bu denemelerde elde edilen tecrübe çok pahalı mücevherlerden daha değerlidir.”—Ellen G. White, _Testimonies for the Church_ [Kilise İçin Tanıklıklar], 3. cilt, s. 555.

**Tartışma Soruları**:

`1. Mezmurcular kötülük karşısında hangi gerilimleri yaşadılar? Siz benzer hangi gerilimleri yaşadınız ve onlarla nasıl baş ettiniz? Böyle zamanlarda imanınızı nasıl sürdürüyorsunuz?`

`2. Tanrı'ya inancımız denemelerle ya da kendi ıstırapları Tanrı’nın iyiliğini ve kudretini sorgulamalarına yol açmış kişilerle sınandığında cevaplar bulmak için nereye bakmalıyız?`

`3. Mutlak kudret sahibi sevgi Tanrısı tarafından yaratılmış ve sürdürülmekte olan bir dünyada kötülüğün varlığı konusundaki alışılmış soruyu nasıl yanıtlayabilirsiniz? Büyük mücadele teması bu zor sorunun en azından kısmen cevaplanmasına nasıl yardım edebilir?`