---
title:  O’nun Vaadi Sonsuza Dek Başarısız Oldu Mu?
date:   31/01/2024
---

`77. Mezmuru okuyun. Yazar nasıl bir deneyimden geçiyor?`

77. Mezmur Tanrı’dan, ağıtla dolu ve geçmişi acıyla hatırlatan bir yardım isteğiyle başlıyor (Mez. 77:1-6). Mezmurcunun tüm varlığı kederle Tanrı'ya dönmüştür. Mezmurcu burada Tanrı’dan gelen dışında herhangi teselliyle rahatlatılmayı reddediyor.

Fakat Tanrı’yı hatırlamak da ıstırabını artırıyor gibi. “Tanrı’yı anımsayınca inlerim” (Mez. 77:3). İbranicede “inlemek” anlamına gelen hamah sözcüğü sıklıkla kabaran denizlerin kükreyişini tasvir eder (Mez. 46:3). Benzer şekilde, mezmurcunun tüm varlığı yoğun bir huzursuzluk hali içindedir.

Tanrı’yı hatırlamak nasıl bu kadar yoğun sıkıntı hislerine yol açabilir? Bir dizi rahatsız edici soru onun çektiği ıstırabın sebebini açığa vuruyor (Mez. 77:7-9): Tanrı değişti mi? Tanrı’nın antlaşmasına ihanet etme olasılığı var mı?

Tanrı’nın geçmişteki kurtaran işleri ile mevcut durumda yokmuş gibi görünmesi arasındaki büyük tezat, mezmurcunun Tanrı tarafından terk edilmiş gibi hissetmesine yol açıyor. Tanrı değiştiyse, mezmurcunun hiç umudu kalmamıştır. Bu, onun aklından çıkarmakta zorlandığı bir sonuçtu.

Bu arada mezmurcu uyuyamıyordu çünkü Rab onun göz kapaklarını açık tutuyordu (Mez. 77:4). Bu durum akıllara, Tanrı’nın amaçlarını yerine getirmek için inayetiyle uykusuzluklarından faydalandığı başka Kutsal Kitap karakterlerini getiriyor (Yar. 41:1-8, Ester 6:1, Dan. 2:1-3). Uzun ve uykusuz geçen gece mezmurcuyu yeni bir kararlılıkla Tanrı’nın geçmişteki kurtarma işlerini değerlendirmeye yönlendiriyor (Mez. 77:5, 10).

Mezmurcunun Tanrı’dan aldığı güvence, onun kişisel durumuyla ilgili açıklamalardan oluşmuyor, tersine o Tanrı’nın sadakatinin ve güvenilirliğinin bir doğrulamasıdır (Eyüp gibi). Mezmurcu imanla Rab’be umut bağlamak için cesaret buluyor çünkü O’nun İsrail’in geçmişinde mucizeler gerçekleştirilmiş olan aynı Tanrı olduğunu biliyor (Mez. 77:11-18). Mezmurcu ayrıca “ayak izlerin belli değildi” (Mez. 77:19) ifadesiyle, Tanrı’nın varlığının insan gözlerine açık olmadığı durumlarda dahi, O'nun rehberliğini kabul ediyor. Mezmurcu Tanrı’nın aynı anda açığa vurulmuş ve saklı olduğunu kabul ediyor bu sebeple Rab'bin gizemli ve egemen yöntemlerine övgülerini sunuyor.

`Tanrı’nın sizin yaşamınızda çalıştığı geçmiş zamanları düşünün. Bu gerçek, şu an içinde bulunduğunuz herhangi durumla baş etmenize nasıl yardım edebilir?`