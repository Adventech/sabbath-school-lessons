---
title:  El Diyarında Rab’bin Ezgisini Okumak
date:   27/01/2024
---

### Konuyla İlgili Metinler
Mez. 79:5-13, Mez. 88:3–12, Mez. 69:1–3, Mez. 22:1, 77. Mezmur, Mez. 73:1–20, 1Pe. 1:17.

> <p>Hatırlama Metni</p>
> “Nasıl okuyabiliriz RAB’bin ezgisini el toprağında?” (Mezmurlar 137:4).

Mezmurlar'ın kusurlu, günahla, kötülükle, acıyla ve ölümle dolu bir dünyada söylenmiş olduklarını anlamak için Mezmurlar Kitabını derinlemesine bilmemize gerek yok. Egemen Rab’bin adil yasalarıyla sürdürdüğü istikrarlı yaratım, sürekli olarak kötülük tarafından tehdit edilmektedir. Günah dünyayı gittikçe daha fazla yozlaştırdıkça, yeryüzü de Tanrı’nın halkı için her geçen gün daha çok “el diyarına” dönüşmektedir. Bu gerçeklik mezmurcu için bir sorun ortaya çıkarmaktadır: yabancı bir yerde imanla dolu bir hayat nasıl yaşanmalıdır?

Daha önce görmüş olduğumuz üzere, mezmurcular Tanrı’nın egemen yönetimini ve kudretini, aynı zamanda O’nun adil hükümlerini kabullenmektedirler. Onlar, sıkıntı zamanlarında Tanrı’nın sonsuza dek kalıcı ve asla yanılmayan sığınak olduğunu biliyorlar. Bu sebeple, zaman zaman görünürde Tanrı orada bulunmadığında, egemen ve iyi olan Rab’be rağmen kötülüğün gelişmesi karşısında mezmurcuların kafası karışıyor (kimin karışmaz ki?). Dualar olarak Mezmurlar’ın çelişkili doğası, mezmurcuların Tanrı’nın görünürde sessiz olmasına verdikleri tepkilerde ortaya konmuş durumdadır. Diğer bir deyişle, mezmurcular Tanrı’nın varlığında olduğu gibi, orada bulunmadığını sandıklarında da O’na tepki vermişlerdir.

_*3 Şubat Sebt Günü’ne hazırlık için bu haftanın konusunu çalışın._