---
title:  Çünkü Sevgin Göklere Erişir
date:   10/02/2024
---

### Konuyla İlgili Metinler
136. Mezmur, 51. Mezmur, 130. Mezmur, 113. Mezmur, 123. Mezmur.

> <p>Hatırlama Metni</p>
> “Halkların arasında sana şükürler sunayım, ya Rab, ulusların arasında seni ilahilerle öveyim. Çünkü sevgin göklere erişir, sadakatin gökyüzüne ulaşır” (Mezmurlar 57:9, 10).

Mezmurcular ruhsal açıdan zayıf olduklarının ve Tanrı'ya sunacak iyi hiçbir şeye sahip olmadıklarının farkındaydılar; yani, onları Tanrı’nın kutsal tahtının huzurunda önerecek kendi benliklerinden kaynaklanan bir şeye sahip değildiler. Hepimiz gibi Tanrı’nın lütfuna muhtaç olduklarını anlıyorlardı.

Kısacası müjdeye ihtiyaçları vardı.

Mezmurlar, insanların bütünüyle Tanrı’nın merhametine bağlı oldukları gerçeğini vurgulamaktadır. Şükür ki, hem Tanrı’nın yaratımı, hem de Tanrı’nın halkının tarihiyle kanıtlanmış olduğu üzere, O’nun merhameti sonsuza dek kalıcıdır (136. Mezmur). Sonsuza dek kalıcı Tanrı’nın önünde, insan yaşamı çimen kadar geçicidir fakat Tanrı insanlara acımakta ve onların gücünü yenilemektedir (Mez. 103:3, 5, 15) ve onlar Tanrı'da sonsuzluk vaadine sahiptirler.

Tanrı’nın halkı Rab’bin antlaşmasına sadık olması gerçeğiyle teselli bulmaktadır. İnsanların başvuruları, zaman zaman ısrarcı olsa da, umutla doludur çünkü bu çağrılar şefkatli, göksel Babaları’na yöneliktir (Mez. 103:13, Mez. 68:5, Mez. 89:26). Tanrı’nın lütfunu ve sevgisini yeniden tecrübe etmek, onların başka kimseye ya da bir şeye değil, yalnızca Tanrı'ya ibadet etme ve hizmet etme kararlılıklarını güçlendirir.

_*17 Şubat Sebt Günü’ne hazırlık için bu haftanın konusunu çalışın._