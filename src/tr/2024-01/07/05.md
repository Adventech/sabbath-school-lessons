---
title:  Görkemli ve Merhametli Tanrı'ya Övgüler Sunun
date:   14/02/2024
---

`113. ve 123. Mezmur’u okuyun. Bu Mezmurlar’da Tanrı’nın karakterinin hangi iki unsuru tasvir edilmektedir?`

113. Mezmur da, 123. Mezmur da Rab’bin görkemine ve merhametine övgüler sunuyor. Rab’bin görkemi, O’nun adının büyüklüğüyle ve her ulusun ve göklerin üzerinde bulunan tahtının yüceltilmiş yeriyle açığa vurulmuştur (Mez. 113:4, 5; Mez. 123:1). “Var mı Tanrımız RAB gibi” (Mez. 113:5), dünyadaki ya da dünya dışındaki hiçbir gücün, İsrail’in Tanrısı’na meydan okuyamayacağını ifade eden bir iman beyanıdır.

Rab’bin ikamet ettiği ulaşılmaz yükseklikler, Rab’bin “Kendisini alçaltmaya” ya da “göklerde ve yeryüzünde olanlara bakmak için” eğilmeye istekli olması gerçeğiyle tasvir edilmektedir (bkz. Mez. 113:6). Tanrı’nın yükseklerde ikamet etmesi, O’nu burada, aşağıda neler olduğuna bakmaktan alıkoymuyor. Rab’bin merhameti, O’nun lütufkar bir biçimde dünya ile ilişki içinde olmaya ve muhtaçlarla yoksulları sıkıntılarından kurtarmaya hazır olmasıyla ortaya konmaktadır. O’nun ikamet ettiği yer uzak göklerde olsa da, cömert eli kullarından saklı değildir.

Tanrı’nın, O’nun muazzam aşkınlığında tümüyle farkına varılamayan yüceliği ve gözetimi, Tanrı’nın merhamet ve şefkat eylemlerinde belirgin olur. Muhtaçlar, yoksullar ve mazlumlar, Tanrı’nın onların faydası için gerçekleştirebileceği dikkat çekici değişimlerde, O’nun egemen kudretini birinci elden tecrübe edebilirler. Yüceltilmiş Tanrı, mahzunları yükseltmek için gücünü kullanarak büyüklüğünü göstermektedir. İnsanlar Rab’be yaklaşmakta özgürdürler çünkü O’nun egemen görkemi ve üstünlüğü, onların lütufkar Yaratıcısı ve Destekçisi olduğu ve insanların da O’nun kulları, sevgili çocukları olduğu gerçeğini değiştirmemektedir.

Yani, ibadete sevk eden sadece Tanrı'nın ihtişamı değil, aynı zamanda O'nun iyiliğidir. Tanrı'ya övgülerimizi sunmak zaman ve mekan ile kısıtlanmış değildir (Mez. 113:2, 3). Tanrı’nın büyüklüğü ve merhameti, en iyi şekilde, gökten eğilmeye ve düşkün insanlığı yukarı kaldırmak için çarmıhta ölecek kadar alçaltılmaya razı gelmiş olan İsa Mesih’te açığa vurulmuştur (Flp. 2:6-8). Burada, çarmıhta, bizim için yapmış oldukları için Tanrı'ya ibadet etmemiz ve O’nu övmemize yol açacak muhtemel en yüce sebeplere sahibiz.

`Çarmıh ve orada kişisel olarak sizin için gerçekleşen şey konusunda düşünün. Mesih sizi neyden kurtardı? Çarmıhı zihninizde her şeyden öncelikli bir yere koymanız neden çok önemlidir?`