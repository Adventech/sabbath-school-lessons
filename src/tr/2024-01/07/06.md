---
title:  İyiliklerinin Hiçbirini Unutma
date:   15/02/2024
---

`103. Mezmuru okuyun. Tanrı’nın merhameti burada nasıl resmediliyor?`

103. Mezmur, Tanrı’nın pek çok bereketini sayıp döküyor. Bereketler içinde, gelişen bir yaşama sahip olmak için, O’nun “iyiliklerinin” (Mez. 103:2) hepsi bulunmaktadır (Mez. 103:3-6). Bu bereketlerin temelinde Tanrı’nın lütufkar karakteri ve İsrail ile yatığı antlaşmaya olan sadakati bulunmaktadır (Mez. 103:7-18). Tanrı, insanın zayıflığını ve geçiciliğini “anımsıyor” ve halkına merhamet ediyor (bkz. Mez. 103:13-17).

Anımsamak sadece bilişsel bir eylemden ibaret değildir. Bir eylemle ifade edilen bir taahhüdü barındırmaktadır: Tanrı, halkını kurtarır ve destekler (Mez. 103:3-13). Mezmurlar 103:11-16 ayetlerinde bulunan güçlü tasvirler, Tanrı’nın lütfunun ölçülemez büyüklüğünü anlatmaktadır, ki o büyüklük ancak göklerin sonsuz enginliğiyle karşılaştırılabilir (Yşa. 55:9).

O halde, insanlar Tanrı’nın sevgi dolu lütfuna nasıl karşılık vermelidir?

Öncelikle, Rab’bi bereketleyerek (Mez. 103:1, 2 KM).

Bereketleme sıklıkla birine maddi ve ruhsal faydalar bağışlama eylemi olarak anlaşılmaktadır (Yar. 49:25, Mez. 5:12). Tüm bereketlerin Kaynağı Tanrı olduğuna göre, insanlar Tanrı’yı nasıl bereketleyebilir? Bir alt, üstünü ancak O’na teşekkür etmek ya da O’nu övmek amacıyla bereketleyebilir (1Kr. 8:66, Eyüp 29:13). Tanrı, insanları, onlara iyilik bahşederek bereketler. İnsanlar da Tanrı’yı O’nun iyiliğini överek, yani lütufkar karakteri için O’na saygı göstererek bereketlerler.

İkinci olarak, Rab’bin insanın güçsüz durumunu ve halkıyla yapmış olduğu antlaşmayı hatırlaması gibi (Mez. 103:3-13), O’nun tüm iyiliklerini ve antlaşmasını hatırlayarak (Mez. 103:2, 18-22). Tanrı ile O’nun halkı arasındaki ilişkinin can alıcı unsuru, hatırlamaktır. Tanrı halkına verdiği vaatleri nasıl hatırlıyorsa, insanlar da Tanrı’nın sadakatini hatırlamakla ve O’na sevgiyle ve itaatle karşılık vermekle yükümlüdürler.

Bu düşünceyi aklınızdan çıkarmadan, Ellen G White’ın şu meşhur sözleri çok uygun olacaktır: “Mesih'in yaşamını tasavvur etmek için her gün düşünceli bir saat geçirmemiz iyi olur. Nokta nokta ele almalı ve hayal gücünün her sahneyi, özellikle de kapanışları kavramasına izin vermeliyiz. Bu şekilde O'nun bizim için yaptığı büyük fedakarlığın üzerinde durduğumuzda, O'na olan güvenimiz daha devamlı hale gelecek, sevgimiz hızlanacak ve O'nun Ruhu ile daha derinden doldurulacağız. Eğer sonunda kurtarılacaksak, çarmıhın önünde eğilmeyi ve pişmanlık dersini öğrenmeliyiz.”—_Sevgi Öğretmeni_, s. 72.