---
title:  Ek Çalışma
date:   16/02/2024
---

Ellen G. White, _Yol Gerçek ve Yaşam_ kitabından, 9.-12. sayfalar arasındaki “Günahkârın Mesih’e Duyduğu İhtiyaç” bölümünü okuyun.

Mezmurlar’da, Tanrı’nın sonsuz sevgisinin kutlanması sırasında, Tanrı’nın halkının sesleri “O’nun sevgisi sonsuzdur” nakaratını tekrarlarken birleşip tek bir ses olur (Mez. 106:1; Mez. 107:1; Mez. 118:1–4, 29; 136. Mezmur). “Tanrı’yı övmemek, O’nun iyiliklerini unutmak, Tanrı’nın armağanlarına değer vermemek anlamına gelirdi. Sadece övgülerini sunanlar unutmazlar. Tanrı’yı düşünmek ve O’nun hakkında konuşmak tam olarak O’nu övmek değildir. Övgü, kişi Tanrı’nın görkemini ve işlerini kabullendiğinde ve O’nun iyiliğine, merhametine ve bilgeliğine hayranlıkla karşılık verdiğinde başlar.”—Hans LaRondelle, Deliverance in the Psalms [Mezmurlar’da Kurtarış], s. 178.

Rab’bin sonsuz sevgisini ciddiyetle ikrar etmek, Tanrı’nın khesed–yani antlaşmaya dayanan merhameti ve sadakatinin– insanın günah işlediği ve Tanrı’ya başkaldırdığı zamanlarda sağlam ve değişmez kaldığını hatırladığımızda, daha da derin bir önem kazanmaktadır.

Biz O’na karşı günah işledik ve O’nun hoşnutluğuna lâyık değiliz; buna rağmen O Kendisi, dudaklarımıza şu en harika yalvarışı koymuştur: ‘Kendi ismin uğrunda bizi hor görme; Kendi izzetinin tahtını ucuzlatma; bizimle olan Kendi ahdini an da bozma.’ Yeremya 14:21. Kendi değersizliğimizi ve günahımızı itiraf ederek O’na geldiğimizde, O bizim feryadımıza kulak vermeye söz vermiştir. O’nun bize verdiği sözün yerine getirilmesine karşılık olarak tahtının şerefi ortaya sürülmüştür.”—Ellen G. White, Mesih’in Örnek Dersleri, s. 148.

Tanrı’nın ona karşı olan lütufkarlığını tecrübe etmek (Mez. 103:2) mezmurcuyu şu sözleri söylemeye teşvik ediyor: “RAB bütün düşkünlere hak ve adalet sağlar” (Mez. 103:6; vurgu eklenmiştir). Yani, mezmurcunun kişisel tanıklığının ve Tanrı’nın yaşamındaki sevgisine övgüler sunmasının nihai gayesi, diğer insanların O’nun merhametine itimat etmelerini sağlamaktır böylelikle onlar da yüreklerini Tanrı'ya açabilir, O’nun kurtaran lütfunu alabilir ve Tanrı’yı övebilirler (Mez. 9:11, 12; Mez. 22:22–27; Mez. 66:16).

**Tartışma Soruları**:

`1. İnsanların kurtuluşu için Tanrı’nın sevgisinin sonsuza dek kalıcı olması gerçeğinin yaşamımızdaki çıkarımları nelerdir? Bu neden, Tanrı’nın sevgisi sonsuz olduğu için insanların günah işlemeye devam edebileceği anlamına gelmemektedir?`

`2. Tanrı’nın günahlarımızı bağışlamasıyla, Tanrı’nın günahı yargılaması fikirlerini nasıl birbiriyle uzlaştırabiliriz?`

`3. Yeni Ahit’te bulunan Tanrı’nın sevgisiyle ilgili ifadeler, Mezmurlar’da bulunan ifadelerle ne şekilde uyumludur (Ef. 2:4, 5; 1Ti. 1:16; Tit. 3:5; İbr. 4:16)?`