---
title:  İman Hayati
date:   16/02/2024
---

### Yükü Kaldırıldı: Bölüm 3

_Yazan: Andrew McChesney_

Bir cuma akşamı Sekule, Bosna-Hersek'in başkenti Saraybosna'daki lisesindeki erkek yurdunun önünde pusuda bekliyordu. Kendisine hakaret eden bir çocuğu bekliyordu ve onu dövmeyi planlıyordu.

Beklerken bir arkadaşı ona konyak uzattı. İçmeye başladı ve daha birçok içkiden sonra sarhoş halde bayıldı.. Sabah olduğunda arkadaşlarının intikam almadığı için onunla acımasızca dalga geçeceğini biliyordu. O gün saklanmaya karar verdi. Ama nerede? Sonra Adventist öğretmeninin kiliseye gitme davetini hatırladı. Bir Şabat sabahıydı.

Sekule'nin saçları uzun ve yağlıydı. Bir aydır yıkanmamıştı. Nefesi fena kokuyordu. Ama kiliseye gitti. Geldiğinde dikkatlice oturacak bir yer aradı. Adventistlerin her hafta "Tatlı Şabat" seks partilerini kutladıklarını duymuştu ve bir büyükannenin yanında oturmak istemiyordu. Çekici bir genç kadın görünce onun yanına oturdu.

Kilise pastörü vaaz vermeye başladığında Sekule'nin ağzı şaşkınlıktan açık kaldı. Pastör, Tanrı ve cehennem hakkındaki sorularına Kutsal Kitap’tan cevaplar veriyordu. Tanrı'nın gerçekten sevgi olduğunu (1 Yuhanna 4:8), her günahkârı kurtarmak istediğini (Luka 19:10) ve hiç kimseyi sonsuz cehenneme atmayacak. (Malaki 4:1,3; Mezmurlar 37:10, 11) duyunca yüreğinden büyük bir yük kalktı.

Vaazdan sonra birisi Sekule'yi müjde toplantılarına davet etti ve o da gitti. İbadetlerin sonunda kilise pastörüne, "Lütfen bana neleri yapmama izin verildiğini ve neleri yapmama izin verilmediğini söyleyin." diye sordu.

Pastör, "İstediğini yapabilirsin," dedi.

"Böyle konuşmayın," dedi Sekule. "Lütfen bana ne yapıp ne yapamayacağımı söyleyin."

Pastör, "Artık Şabat'ta çalışamazsın," dedi.

"Tamamdır."

"Artık Şabat günü okula gidemezsin."

"Tamamdır."

"Artık kavga edemezsin."

"Tamamdır."

“Kirli et yiyemezsin.”

"Tamamdır. Kirli et yemeyeceğim.”

"Aslında hiç et yemesen daha iyi."

"Tamam, artık et yemeyeceğim."

O günden sonra Sekule Şabat'ta ne çalıştı ne de okula gitti. Asla kavga etmedi ve asla et yemedi. Altı ay sonra, 18 yaşında vaftiz edildi. Bütün Adventist öğretilerini hemen kabul etti; çünkü Tanrı ve cehennemle ilgili soruları Kutsal Kitap’tan yanıtlanmıştı.

Sekule Sekulić, Karadağ'da varlıklı bir girişimci ve sadık bir Yedinci Gün Adventistidir. Hikayesinin devamını gelecek hafta okuyun. İsa'nın yakında gelişiyle ilgili iyi haberin Karadağ'da ve tüm dünyada yayılmasına yardımcı olan Şabat Okulu misyon sunularınız için teşekkür ederiz.