---
title:  Ek Çalışma
date:   05/01/2024
---

Ellen G. White, _Geçmişten Sonsuzluğa_ 2. Ciltte, 18-26 sayfaları arasındaki “Tapınak ve Adanması; Messages to Young People [_Gençlere Mesajlar_] kitabı, 291-292 sayfaları arasındaki “The Benefits of Music [_Müziğin Faydaları_]” bölümlerini okuyun.

Mezmurlar kitabı 150 Mezmur’dan oluşmaktadır ve kendi içinde beş kitap olarak gruplandırılabilir: I. Kitap (1.-41. Mezmurlar); II. Kitap (42.-72. Mezmurlar); III. Kitap (73.-89. Mezmurlar); IV. Kitap (90.-106. Mezmurlar) ve V. Kitap (107.-150. Mezmurlar). Mezmurlar kitabının bu şekilde beş kitaba bölünmesi, Tevrat’ın beş kitaba bölünmesiyle benzerlik gösteren bir Yahudi geleneğidir.

Mezmurlar Kitabı halihazırda var olan gruplandırmalara da kanıt oluşturmaktadır: Korah oğullarının derlemesi (42.-49., 84., 85., 87., 88. Mezmurlar), Asaf'ın derlemesi (73.-83. Mezmurlar), Hac İlahileri (120.134. Mezmurlar) ve Şükür Mezmurları (111.-118., 146.-150. Mezmurlar). Mezmurlar 72:20 ayeti ise küçük bir derleme olan Davut’un Mezmurları’na tanıklık etmektedir.

Pek çok Mezmur Kral Davut ve erken dönem krallıkla (M.Ö. onuncu yüzyıl) ilişkilendirilse de, Mezmurlar toplaması ilerleyen yıllarda büyümeyi sürdürmüştür: Bölünen krallık, sürgün ve sürgün sonrası dönemler. Ezra’nın önderliği altındaki İbrani yazmanların, yeni tapınak hizmetlerini tesis ettikleri dönemde halihazırda var olan Mezmurlar derlemelerini tek bir kitapta toplamış olmaları akla yatkın geliyor.

Mezmurlar Kitabını bir araya getirenlerin yazmanlar olması, Mezmurlar’ın ilahi esininden bir şey kaybetmesine yol açmıyor. Yazmanlar da, mezmurcular gibi Tanrı’nın adanmış kullarıydı ve yaptıkları çalışma Tanrı tarafından yönetiliyordu (Ezra 7:6, 10). Mezmurlar’ın ilahi-insani doğası, ilahın ve insanın, beden almış Rab İsa’da birlik olmasıyla karşılaştırılabilir. “Ancak Allah tarafından verilen hakikatlerin insan diliyle ifade edildiği Kutsal Kitap, ilahî olanla insani olanın bir birleşimini sunar. Böyle bir birleşim, Allah’ın Oğlu ve İnsanoğlu olan Mesih’in tabiatında mevcuttu. Dolayısıyla, ‘Söz, insan olup aramızda yaşadı’ ifadesi Mesih için olduğu kadar, Kutsal Kitap için de geçerlidir.”—Ellen G. White, _Büyük Mücadele_ s. 8, 9.

**Tartışma Soruları**:

`1. Mezmurlar’ın ilahi-insani dualar ve ilahiler olması ne anlama gelmektedir? Bütünüyle kavraması zor olsa da, bu düşünce Tanrı’nın halkıyla sahip olmak istediği yakınlığı anlamamıza nasıl yardım edebilir? Bu, Tanrı’nın insanlığa ve her birimize ne kadar yakın olduğunu kendince nasıl göstermektedir?`

`2. Mezmurlar’da bulduğunuz bir metnin, tam olarak içinde bulunduğunuz duruma hitap ettiği bir zamanı hatırlayın ve sınıfta bundan bahsedin. Mezmurlar’dan nasıl bir teselli ve umut bulmuştunuz?`