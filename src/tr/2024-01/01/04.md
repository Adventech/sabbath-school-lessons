---
title:  Her Mevsimin Şarkısı
date:   02/01/2024
---

`3. Mezmur; Mezmurlar 33:1-3 ve Mezmurlar 109:6-15 ayetlerini okuyun. Bu Mezmurlar insan yaşamının hangi farklı taraflarını gösteriyor?`

Mezmurlar, iman etmiş olan toplumun insan yaşamının tam kapsamının farkına varmasını sağlamakta ve imanlıların hayatın her mevsiminde Tanrı'ya ibadet edebileceklerini göstermektedir. Mezmurlar’da şunları görebiliriz:

(1) Yaratılıştaki yüceliği ve kudreti için, azametli yönetimi, yargısı ve doğruluğu için Tanrı’yı yücelten ilahiler. (2) Tanrı’nın bol bereketleri için engin minnettarlık sunan şükran Mezmurları. (3) Sıkıntıdan kurtulmak için Tanrı'ya yürekten yalvaran ağıtlar. (4) Doğru bir yaşam sürmek için günlük hayatta uygulanabilir rehberlikler sunan bilgelik Mezmurları. (5) Egemen Kral ve Tanrı’nın halkının kurtarıcısı olan Mesih’e işaret eden kraliyet Mezmurları. (6) İsrail’in geçmişini hatırlatan, gelecek kuşaklara atalarının hatalarını tekrarlamamalarını, Tanrı'ya ve O’nun antlaşmasına sadık kalmayı öğretmek için Tanrı’nın doğruluğunu ve İsrail’in sadakatsizliğini vurgulayan tarihi Mezmurlar.

Mezmurlar’daki şiirsellik, okuyucuların dikkatini çekmek için belirgin bir gücü gözler önüne sermektedir. Bu şiirsel hünerlerden bazıları çeviri sırasında kaybolsa da, yine de kendi dilimizde Mezmurlardan pek çoğuna kıymet verebiliyoruz.

_1. Benzerlik_ simetrik olarak yapılandırılmış sözcükleri, ifadeleri ve düşünceleri bir araya getirmek anlamına gelir. Benzerlik kurmak ifadenin karşılıklı parçalarının ne anlama geldiğini anlamamızı sağlar. Örneğin: “EY canım, RABBİ takdis et, ve ey içimde olan her şey, onun mukaddes ismini takdis etsin.” (Mez. 103:1 KM). Bu benzerlikte, “canım,” “içimde olan her şey,” yani kişinin bütün varlığı anlamındadır.

_2. İmgelem_, okuyucuların fiziksel algılarına güçlü bir biçimde dokunmak amacıyla mecazi bir dil kullanmak anlamına gelir (örneğin, Tanrı’nın koruması, O’nun “kanatlarının gölgesi” diye tasvir edilmiştir [Mez. 17:8]).

_3. Merizm_, bir ikiliyi oluşturan iki parçayı karşılaştırarak, bütünlüğü ifade etmek anlamına gelir. “Gece gündüz sana yakarıyorum” ifadesi, ara vermeden yakarmayı belirtmektedir (Mez. 88:1).

_4. Cinaslar_, kelime oyunu yapmak ve bir ruhsal mesajı vurgulamak için kullanılır. Mezmurlar 96:4 ayetine, İbranice sözcükler _‘elohim_, “tanrılar” ve _‘elilim_, “ilahlar,” halkların tanrılarının _‘elohim_, “tanrılar” gibi görünmekle birlikte aslında sadece _‘elilim_, “ilahlar” oldukları mesajını iletmek için bir cinas yapmak amacıyla kullanılmışlardır.

Son olarak, “Sela” sözcüğü kısa bir arayı belirtmek için kullanılmıştır. Bu, söz konusu bölümün mesajını durup düşünmek için bir duraklama çağrısı da olabilir, müzik eşliğinde bir değişimi belirtmek için kullanılmış da olabilir (Mez. 61:4).