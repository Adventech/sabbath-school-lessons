---
title:  Mezmurlar Nasıl Okunmalı?
date:   30/12/2023
---

### Konuyla İlgili Metinler
2Ta. 16:7; Neh. 12:8; Mez. 25:1–5; Mez. 33:1–3; Rom. 8:26, 27; Mez. 82:8; Mez. 121:7.

> <p>Hatırlama Metni</p>
> “Sonra onlara şöyle dedi: ‘Daha sizlerle birlikteyken, “Musa’nın Yasası’nda, peygamberlerin yazılarında ve Mezmurlar’da benimle ilgili yazılmış olanların tümünün gerçekleşmesi gerektir” demiştim.’ Bundan sonra Kutsal Yazılar’ı anlayabilmeleri için zihinlerini açtı (Luka. 24:44).

Mezmurlar hem Yahudiler hem de Hristiyanlar için çağlar boyunca bir dua kitabı ve ilahi kitabı olmuştur. Mezmurlar ağırlıklı olarak mezmurcuların Tanrı'ya hitaben söyledikleri kendi sözleri olmakla birlikte, Mezmurlar’ın kaynağı ölümlüler değil, onların düşüncelerine ilham veren Tanrı’dır.

Aslında, onlara bu yazdıklarını yazmaları için ilham veren Rab’dir. Bu sebeple, Kutsal Yazı’nın tamamında olduğu gibi (2Pe. 1:21), Tanrı Mezmurlar’da kulları ve Ruhu aracılığıyla bizimle konuşmaktadır. İsa, elçiler ve Yeni Ahit yazarları Mezmurlar’dan alıntı yapmış ve onlardan Kutsal Yazı diye bahsetmişlerdir (Mar. 12:10; Yu. 10:34, 35; Yu. 13:18). Mezmurlar Yaratılış kitabı ya da Romalılar kadar Tanrı’nın Sözü’dür.

Mezmurlar Eski İsrailli farklı yazarlar tarafından kaleme alınmış İbranice şiirlerdir. Bu sebeple, mesajları evrensel olsa da içinde bulundukları dünyayı yansıtmaktadır. Mezmurlar’ı Tanrı’nın Sözü olarak kabul etmek, şiirsel özelliklerine ve aynı zamanda tarihsel, teolojik ve ayinsel bağlamlarına dikkat etmek, Mezmurlar’ın binlerce yıl öteden bugün bizim zamanımıza ulaşan mesajlarını anlamak için şarttır.

_*6 Ocak Sebt Günü’ne hazırlık için bu haftanın konusunu çalışın._