---
title:  İman Hayati
date:   05/01/2024
---

### Kutsal Kitap’ta İsa’yı Bulmak

_Yazan: Andrew McChesney_

Paul, Avrupa’nın bir kentinde insanlarla tanışmak amacıyla evden eve geziyordu. Yanında bir Kutsal Kitap, bir de başka bir büyük dinin kitabını taşıyordu.

Bir gün bir eve vardı, kapıyı bir adam açtı, nefesi sigara dumanı kokuyordu.

Paul, "Bugün sana bir armağan vermeyi çok istiyorum" dedi.

"Nasıl bir armağan?" diye sordu adam.

Paul, "Elimdeki bu Kutsal Kitap," dedi.

Adam, "İncil istemiyorum," dedi. “Ben başka bir dine mensubum, sen ise Hristiyansın."

Paul, "Sizin dininizin kutsal kitabı da var elimde," diye cevap verdi.

Adam şaşırdı. İlgilenmiş görünüyordu. "Tamam, bana bir şeyler oku ama sadece benim kutsal kitabımdan, İncil'den değil."

Paul kutsal kitabı açtı ve İsa hakkında ayetler okudu. Adam çok şaşırmıştı.

"Bu, İncil'deki İsa mı?" diye sordu.

Sonraki birkaç hafta boyunca kendi kutsal kitabından İsa’dan bahseden dört bölümü inceledi. Kitapta İsa'nın çarmıha gerilmesinden bahsedilmediğini fark etti. Kitabın İsa'nın tekrar geleceğini önceden bildirdiğini gördü. Hem kendi dininden insanların hem de Hristiyanların İsa'nın dönüşünü beklediklerini anladı.

Paul beşinci ders için geldiğinde adam evde değildi.

Üzerinden bir yıl geçtikten sonra, bir Sebt günü adam Paul'un kilisesine geldi.

“Bu kiliseye gelmek istiyorum” dedi. "Gelebilir miyim?"

Şaşırma sırası Paul'daydı.

Adam, "Mesih'i izlemek istiyorum," dedi.

Sonrasında, her Sebt günü gelmeye başladı. Kutsal kitabının kendisini boşlukta hissettirdiğini söyledi. Ona, günahları için bir Kurtarıcı sunmuyordu. Vaftiz edilmek istedi.

İsa, bedenin Kutsal Ruh'un tapınağı olduğunu söylüyor,” dedi Paul. “Sigaradan kurtulmak istiyor musun? İsa şöyle diyor, ‘Bunun için, Oğul sizi özgür kılarsa, gerçekten özgür olursunuz.’ (Yuhanna 8:36). Ya İsa'yı ya da sigarayı seçmelisin. Dilersen şu an sigaranı çöpe atabilirsin.”

Adam korkmuş görünüyordu. "Bu mümkün değil!" diye cevap verdi. Ama sonra elini cebine götürdü ve çıkardığı sigara paketini çöp kutusuna attı.

"İsa, sigara karşısında zafer kazanmamı sağla," diye dua etti, "bundan kurtulmak istiyorum."

O gece geç saatlerde Paul'ü aradı. "Bu korkunç," dedi. “Kendimi kötü hissediyorum. Sigarasız yaşayamıyorum.”

İki adam telefonda birlikte dua ettiler. Tanrı duayı işitti ve adamın zafer kazanmasını sağladı. O zamandan beri, dört buçuk yıldır sigara içmiyor. O bugün, kilise için çalışan bir mesaj iletme önderi. Paul, Adventist Müjdeciliği’ne onun insanları çok sevdiğini söyledi. Şu an bu adam İsa'nın dönmesini dört gözle bekliyor.

_Küresel Hizmet Merkezleri, kurtuluşun iyi haberini diğer dünya dinlerinden değerli insanlarla paylaşmak üzere insanların eğitilmesine yardımcı olan Adventist Müjdeciliği’ne verdiğiniz destek için teşekkür ederiz. Daha fazla bilgi için globalmissioncenters.org adresini ziyaret ediniz._