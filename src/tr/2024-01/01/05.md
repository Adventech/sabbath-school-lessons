---
title:  Esinlenen Dualar
date:   03/01/2024
---

`2. Samuel 23:1, 2 ve Romalılar 8:26, 27 ayetlerini okuyun. Bu ayetler dua hakkında bize ne öğretiyor?`

Mezmurlar İsrail’in esinli duaları ve övgüleridir. Bu sebeple Tanrı’nın sesi ile O’nun halkının sesi Mezmurlar’da birbirine karışmaktadır. Mezmurlar, Tanrı’yla canlı etkileşimlerin dinamik kuvvetlerini üstlenir.

Mezmurcular Tanrı'ya kişisel olarak “Tanrım,” “RAB,” ve “Kralım” diye seslenirler (Mez. 5:2, Mez. 84:3). Mezmurcular Tanrı'ya sıklıkla “kulak ver” (Mez. 5:1), “duamı işit” (Mez. 39:12), “bak” (Mez. 25:18), “yanıt ver bana” (Mez. 102:2) ve “kurtar beni” (Mez. 6:4) diye yalvarırlar. Bunlar açık bir şekilde Tanrı'ya dua eden birinin ifadeleridir.

Mezmurlar’ın dualar ve övgüler olarak dikkat çeken güzelliği ve cazibesi, onların imanlıların duaları biçiminde Tanrı’nın Sözü olmaları gerçeğine dayanmaktadır. Yani, Mezmurlar, örneğin Romalılar 8:26, 27 ayetlerinde tarif edilen gibi, Tanrı’nın çocuklarına yakınlık anları sağlamaktadır: “Bunun gibi, Ruh da güçsüzlüğümüzde bize yardım eder. Ne için dua etmemiz gerektiğini bilmeyiz ama Ruh’un kendisi, sözle anlatılamaz iniltilerle bizim için aracılık eder. Yürekleri araştıran Tanrı, Ruh’un düşüncesinin ne olduğunu bilir. Çünkü Ruh, Tanrı’nın isteği uyarınca kutsallar için aracılık eder.”

İsa da, Luka 20:42, 43 ayetlerinde, Mezmurlar 110:1 ayetinden doğrudan alıntı yaptığında olduğu gibi, Mezmurlar’dan alıntı yapmıştır: “Çünkü Davut’un kendisi Mezmurlar Kitabı’nda şöyle diyor: ‘Rab Rabbim’e dedi ki, ben düşmanlarını ayaklarının altına serinceye dek sağımda otur.’”

Mezmurlardan bazıları, belirli tarihi olaylardan, mezmurcuların kendi yaşam deneyimlerinden, aynı zamanda İsrail’in bir ulus olarak tecrübelerinden kaynaklanıyor ya da onlardan bahsediyor olsa da, Mezmurlar’ın ruhsal derinliği yaşamın içindeki çok çeşitli duruma cevap vermekte, tüm toplumsal, dini, etnik ve cinsiyetle ilgili sınırları aşmaktadır. Diğer bir deyişle, Mezmurlar’ı okurken, onların içinde bulundukları koşullar fark etmeksizin her yaştaki ve her yerdeki her kişinin tecrübe ettiği umudu, övgüyü, korkuyu, öfkeyi, üzüntüyü ve ıstırabı ifade ettiğini göreceksiniz. Onlar hepimize kendi tecrübelerimizin dilinde konuşmaktadır.

`İsa’nın Mezmurlar’dan faydalanmış olması, onların bizim kendi iman deneyimimizde ne kadar önemli olabilecekleri konusunda bize ne anlatmalıdır?`