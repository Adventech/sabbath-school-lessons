---
title:  Mezmurlar’ın Dünyası
date:   04/01/2024
---

`Mezmurlar 16:8; Mezmurlar 44:8; Mezmurlar 46:1; Mezmurlar 47:1, 7; Mezmurlar 57:2; Mezmurlar 62:8; Mezmurlar 82:8 ve Mezmurlar 121:7 ayetlerini okuyun. Tanrı mezmurcuların yaşamında nasıl bir yere sahiptir?`

Mezmurlar’ın dünyası bütünüyle Tanrı merkezlidir; duada ve övgüde yaşamdaki tüm tecrübeleri Tanrı'ya sunmayı amaçlar. Tanrı Egemen Yaratan, tüm yeryüzünün Kralı ve Yargıcıdır. Çocukları için her şeyi O tedarik eder. Bu sebeple, Tanrı’nın halkının yanılgı içinde gibi göründüğü bir zamanda, Tanrı’nın halkının düşmanları, “Nerede senin Tanrın?” diye sorduklarında dahi, O’na her zaman güven duyulmalıdır (Mez. 42:10) . Rab, halkının her zaman mevcut ve asla yanılmayan Tanrısı olduğu için, Tanrı’nın halkı her zaman Tanrı'yı önlerinde tutar. Nihayetinde, Mezmurlar tüm halkların ve bütün yaratımın Tanrı'ya ibadet edeceği bir zamanı tasavvur etmektedir (Mez. 47:1, Mez. 64:9).

İbadetin merkezi olmasını sağlayan şey, Tanrı’nın yaşamdaki merkeziliğidir. Mezmurlar’ın yazıldığı zamandaki ibadet, günümüzde pek çok kişinin anladığı şekliyle ibadetten tamamen farklı alışılmış çünkü Kutsal Kitap kültüründe ibadet, tüm toplumun doğal ve tartışmasız merkeziydi. Bu sebeple, Tanrı’nın halkının yaşamında gerçekleşen, hem iyi hem kötü her şey kaçınılmaz olarak ibadette ifade buluyordu. Tanrı her nerede olursa olsun mezmurcuyu duyar ve kusursuz zamanlamasıyla ona cevap verir (Mez. 3:, Mez. 18:6, Mez. 20:6).

Mezmurcu, Tanrı’nın ikamet ettiği yerin gökte olduğunun farkındadır fakat aynı zamanda Tanrı Siyon’da, halkının arasında tapınakta yaşamaktadır. Tanrı aynı anda hem yakında hem uzakta, her yerde, “gizli” (Mez. 10:1) ve “huzurunda” (Mez. 41:12) olan “tapınağındadır” (Mez. 11:4). Tanrı’nın bu birbirlerini açıkça dışlayan nitelikleri Mezmurlar’da bir araya getirilmiştir. Mezmurcular Tanrı’nın gerçek varlığı içinde yakınlık ve uzaklığın birbiriden ayrılamaz olduğunu anlamışlardı (Mez. 24:7-10). Mezmurcular ruhsal gerginliğin dinamiklerini anlıyorlardı. Tanrı’nın nasıl ve ne zaman tercih ederse müdahale etmesini beklerken, onların umudunu güçlendiren şey, her ne tecrübe ediyor olurlarsa olsunlar Tanrı’nın iyiliğinin ve varlığının farkında olmalarıydı.

`Mezmurlar, Tanrı’yı varlığımızın sadece belirli yönleriyle sınırlayamayacağımızı anlamamıza nasıl yardım edebilir? Hayatınızın, Tanrı’yla aranıza mesafe koymaya çalıştığınız alanları hangileri olabilir?`