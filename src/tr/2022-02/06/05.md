---
title:  Babil Koalisyonu
date:  04/05/2022
---

Yaratılış 14:1-17 ayetlerini okuyun. Vaat Edilen Ülke armağanının hemen ardından çıkan bu savaş ne önem taşımaktadır? Bu öykü bize Avram hakkında ne öğretiyor?

Bu, Kutsal Yazılar’da aktarılan ilk savaştır (Yaratılış 14:2). Mezopotamya ve Pers ülkesinden dört ordunun oluşturduğu güç birliği karşısında, Sodom ve Gomora dahil beş Kenan’lı ordunun bulunması (Yaratılış 14:8), büyük bir çatışma olduğunu gösteriyor (Yaratılış 14:9). Bu askeri müdahalenin sebeplerinde biri de, Kenan halklarının Babil’li hükümdarlarına başkaldırmış olması olmalıydı (Yaratılış 14:4, 5). Bu öykü her ne kadar belirli, tarihi bir çatışmadan bahsediyor olsa da, bu “küresel” savaşın zamanlaması, yani Tanrı’nın Vaat Edilen Ülke’yi Avram’a armağan etmesinden hemen sonra gerçekleşmesi, bu olaya özel bir ruhsal önem yüklüyor.

Kenan ülkesinden pek çok halkın bu savaşa dahil olmuş olması, bu çatışmada tehlikede olan şeyin ülkenin egemenliğiyle ilgili olduğunu düşündürüyor. İşin ilginç tarafı, Avram’ın ordugâhı, ülkenin tek gerçek sahibi o olduğu için aslında yegâne yetkili taraf, en azından başlangıcında bu çatışmanın dışında kalan tek güç olmuştu.

Avram’ın tarafsız kalmasının sebebi şuydu, Avram için Vaat edilen Ülke askeri güçle ya da siyasi strateji yoluyla kazanılmış değildi. Avram’ın krallığı Tanrı’nın armağanıydı. Avram’ın çatışmaya dahil olmasının tek gerçek sebebi, savaşın gidişatı içinde tutsak alınan yeğeni Lut’un başına gelenlerdi (Yaratılış 14:12, 13).

“İbrahim Mamre’deki meşelikte otururken, kaçanlardan birinden savaşa ve esir düşen yeğenine ilişkin haberi öğrendi. Lut’un nankörlüğüne karşın hiç düşmanlık beslememişti. Ona olan tüm sevgisi uyandı ve kurtarılması gerektiğine karar verdi. Her şeyden önce ilahî yönlendirişi arayan İbrahim savaşa hazırlandı.”—Ellen G. White, Atalar ve Peygamberler, s. 135.

Fakat Avram tüm güç birliğiyle karşılaşmadı. Gece yapılan küçük bir nokta atışı operasyonla sadece Lut’un esir tutulduğu ordugâha saldırdı. Böylelikle, Lut ve onunla birlikte Sodom kralı kurtarıldı. Yani, Tanrı’nın bu imanlı adamı büyük bir cesaret ve yüreklilik gösterdi. Bu olay sonrasında bölgedeki etkisinin büyüdüğüne, insanların onun nasıl biri olduğunu gördüklerine ve kulluk ettiği Tanrı hakkında daha fazla şeyler öğrendiklerine şüphe yok.

`Davranışlarımızın diğer insanlar üzerinde nasıl bir etkisi var? Davranışlarımızla imanımız hakkında nasıl bir mesaj veriyoruz?`