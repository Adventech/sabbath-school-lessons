---
title:  Melkisedek’in Ondalığı
date:  05/05/2022
---

Yaratılış 14:18-24 ve İbraniler 7:1-10 ayetlerini okuyun. Melkisedek kimdi? Avram, nereden geldiği beli olmayan bu kâhine neden ondalık verdi?

Gizemli Melkisedek’in birden ortaya çıkması uygunsuz değildir. Kenan’lı krallar Avram’a teşekkür ettikten sonra, Avram da şimdi ondalıklarını bu kâhine vererek ona teşekkürlerini sunuyordu.

Melkisedek Şalem kentinden geliyordu. Şalem “barış” anlamına gelmektedir. Bu, savaşın karmaşası sonrasında uygun bir mesajdı.

Melkisedek’in adının bir kısmı olan tsedek, yani “adalet” sözcüğü, Sodom kralı Bera (“fenalıkta”) ve Gomora kralı Birsha’nın (“kötülükte”) karşısında görünüyordu. Bunlar muhtemelen temsil etikleri değerlere uygun soy isimlerdi (Yaratılış 14:2).

Melkisedek, diğer Kenan’lı kralların temsil ettiği vahşet ve kötülük tersine çevrildikten sonra ortaya çıkmıştı. Bu metin ayrıca “kâhin” sözcüğünün Kutsal Kitaptaki ilk kullanımıdır (Yaratılış 14:18). Melkisedek’in, Avram’ın kendi Rab’bi olarak gördüğü (Yaratılış 14:22), “Yüce Tanrı” (Yaratılış 14:18) ile olan birlikteliği, Avram’ın onu kendi kulluk ettiği Tanrı’nın bir kâhini olarak gördüğünü işaret ediyor. Fakat Melkisedek’in Mesih’le bir bağlantısı olduğu düşünülmemelidir. O, Allah’ın o zamanın halkı arasındaki temsilcisiydi (bkz. Ellen G. White Yorumları, The SDA Bible Commentary [Yedinci Gün Adventist Kutsal Kitap Şerhi], cilt 1, s. 1092, 1093).

Aslında Melkisedek bir kâhin olarak resmi bir görev yürütüyordu. “Ekmek ve şarap” getirdi. Bu birliktelik sıklıkla taze sıkılmış üzüm şırasının [yeni şarap] (Çölde Sayım 7:13, 2. Tarihler 31:5) kullanıldığını ima etmektedir ve ondalıkların verilmesi konusunda bir daha ortaya çıkmaktadır (Yas. 14:23). Ardından da Avram’ı bereketledi (Yaratılış 14:19).

Bu arada Avram, Yaratan Tanrı’ya, “Yeri göğü yaratan yüce Tanrı’ya” (Yaratılış 14:19) bir karşılık olarak, “her şeyin ondalığını Melkisedek’e verdi” (Yaratılış 14:20). “Yeri göğü yaratan yüce Tanrı” tanımlaması Yaratılış öyküsünün başlangıcına (Yaratılış 1:1) gönderme yapmaktadır. Oradaki “göğü ve yeri” ifadesi toplam ya da “her şey” anlamına gelmektedir. Aynı şekilde, ondalık da her şeye sahip olan Yaratan’a olan minnettarlığın bir ifadesi olarak anlaşılmıştır (İbraniler 7:2-6; Yaratılış 28:22 ile karşılaştırın). Çelişkili bir biçimde, ibadet eden kişi ondalığı Tanrı’ya bir armağan olarak değil, Tanrı’dan bir armağan olarak anlamıştır çünkü en başta bize her şeyi veren Tanrı’dır.

`Ondalık vermek neden imanın güçlü bir göstergesi ve aynı zamanda imanı güçlendiren bir davranıştır?`