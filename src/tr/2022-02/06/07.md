---
title:  Ek Çalışma
date:  06/05/2022
---

Ellen G. White, Geçmişten Sonsuzluğa 1. Cilt, 65-72 sayfaları arasındaki “İbrahim, Kenan’da İyi Bir Komşu”, bölümünü okuyun.

“Mesih’in kilisesi bir bereket olmalı ve kilise üyeleri de başkalarını bereketledikçe bereketlenmelidir. Allah’ın tüm dünyanın önünde bir halk seçmekteki amacı, yalnızca onları oğullar ve kızlar olarak evlat edinmek değil, aynı zamanda onlar aracılığıyla ilahi aydınlanmanın faydalarını dünyaya iletmekti. Allah İbrahim’i seçtiğinde, bu salt Allah’ın yakın dostu olsun diye değil, fakat aynı zamanda Rab’bin uluslara bahşetmeyi arzuladığı değerli ve hususi ayrıcalıklar için aracı olsun diye idi. O, etrafındakilerin ahlâki karanlığı arasında bir ışık olacaktı.

“Allah, çocuklarını her ışıkla ve gerçekle bereketlediğinde, bu sadece onların sonsuz yaşam armağanına sahip olmaları için değil, onların etrafında olanların da manevi olarak aydınlanmaları içindir… ‘Yeryüzünün tuzu sizsiniz.’ Ve Allah çocuklarını tuza dönüştürdüğünde, bu sadece onların kendilerinin korunması için değil, aynı zamanda onların başkalarının korunması için aracılar olmalar içindir...

“Siz Allah’ın binasında diri taşlar olarak parlıyor musunuz? Her iş anlaşması sırasında üzerimizde denetleyici bir etkiye sahip değilse, bizdeki gerçek din değildir. Hayatımızın çalışmasına dokuyacağımız, uygulanabilir bir dindarlığa sahip olmamız gerekmektedir. Mesih’in dönüştüren lütfuna yüreklerimizde sahip olmalıyız. Çok daha az benliğe ve daha fazla İsa’ya ihtiyacımız var.”—Ellen G. White, Reflecting Christ [Mesih’i Yansıtmak], s. 205

**Tartışma Soruları**

`1. İbrahim’in bereketlenmesinin ışığında, “Seni kutsayaca[ğım]… Bereket kaynağı olacaksın” (Yaratılış 12:2), bereketlenmek ne anlama gelmektedir? Biz de, Avram ile aynı Tanrı’ya kulluk eden bir halk olarak, başkaları için nasıl bir bereket olabiliriz?`

`2. İbrahim’in karısıyla ilgili söylediği yarım yalanda yanlış olan neydi? Hangisi daha kötü, yalan söylemek mi yoksa bazı doğruları söylerken aynı zamanda teknik olarak yalan söylemek mi?`

`3. Yaratılış 14:21-23 ayetlerini, Avram’ın Sodom kralının teklifine verdiği yanıtı bir daha okuyun. Neden bu şekilde karşılık verdi ve bu öyküden hangi önemli dersi çıkartabiliriz? Kralın kendisine teklif etiğini almaya karar vermiş olsaydı, Avram aklanmış olmayacak mıydı?`