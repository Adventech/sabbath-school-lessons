---
title:  İbrahim’in Kökleri
date:  30/04/2022
---

### Konuyla İlgili Metinler
Yaratılış 12; Yeşaya 48:20; Yeşaya 36:6, 9; Yeremya 2:18; Yaratılış 13; Yaratılış 14; İbraniler 7:1–10

> <p>Hatırlama Metni</p>
> Hatırlama Metni:“İman sayesinde İbrahim miras alacağı yere gitmesi için çağrılınca, Tanrı’nın sözünü dinledi ve nereye gideceğini bilmeden yola çıktı” (İbraniler 11:8).

Artık yaratılış kitabının tam ortasına ulaşmış durumdayız. Bu orta bölüm (Yaratılış 12-22), İbrahim’i geçmişini terk etmeye yönlendiren Tanrı’nın ilk çağrısından (lekh lekha, “Git!” [Yaratılış 12:1]), onu geleceğini terk etmeye yönlendiren (çünkü geleceği oğlunda var olacaktı) ikinci çağrısına (lekh lekha, “Git!” [Yaratılış 22:2]) kadar İbrahim’in yolculuğunu kapsamaktadır. Sonuç olarak, İbrahim sürekli hareket halindeydi, hep göçmendi. Bu sebeple ona aynı zamanda “yabancı” denirdi (Yaratılış 17:8).

İbrahim yolculuğunda boşlukta sallanmaktaydı çünkü ne kaybettiği geçmişi ne de göremediği geleceği vardı. İbrahim’in iman yolculuğunu şekillendiren bu iki çağrı arasında İbrahim Tanrı’nın ona güvence veren sesini duymuştu: “Ey Abram, korkma” (Yaratılış 15:1 KM). Bu üç sözcük, İbrahim’in yolculuğunun 6., 7., ve 8. haftalarda göreceğimiz üç aşamasını işaret etmektedir.

İbrahim imana örnek oluşturmaktadır (Yaratılış 15:6) ve İbrani Kutsal Yazılarında bir iman adamı olarak hatırlanmaktadır (Nehemya 9:7, 8). Yeni Ahit’te de İbrahim Eski Ahit’ten en çok bahsi geçen şahsiyetlerden biridir. Bu hafta bunun sebebini görmeye başlayacağız.

_*7 Mayıs Sebt Günü’ne hazırlık için bu haftanın konusunu çalışın._