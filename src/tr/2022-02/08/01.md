---
title:  Vaat
date:  14/05/2022
---

### Konuyla İlgili Metinler
Yaratılış 22, İbraniler 11:17, Levililer 18:21, 1.Yuhanna 1:1–3, Romalılar 5:6–8, Yaratılış 23–25, Romalılar 4:1–12.

> <p>Hatırlama Metni</p>
> “İbrahim kocamış, iyice yaşlanmıştı. RAB onu her yönden kutsamıştı” (Yaratılış 24:1).

Sonunda, Tanrı’nın vaat ettiği gibi Sara, onun “yaşlılık döneminde” (Yaratılış 21.2) İbrahim’e bir oğul doğurdu ve İbrahim bebeğe İshak adını verdi (bkz. Yaratılış 21:1-5). Fakat İbrahim’in öyküsü sona ermekten çok uzaktı. Onun yaşamı kurban etmek için oğlunu Moriya dağına götürdüğünde can alıcı bir noktaya ulaşacaktı. Fakat İshak’ın yerini bir koç aldı (Yaratılış 22:13). Bu, Tanrı’nın, ulusları onun “soyu” (Yaratılış 22:17, 18) aracılığıyla bereketleyeceği taahhüdünün bir göstergesiydi. Elbette o soy İsa’ydı (Elçilerin İşleri 13:23). Yani, bu şaşırtıcı (ve bazı yönlerden sıkıntılı) öyküde kurtuluş planı daha da fazla açıklanmıştır.

Buradaki derin ruhsal anlamlar ne olursa olsun, İbrahim’in ailesi yine de yaşadıkları yüzünden sarsılmış olmalıydı ve İbrahim’in geleceği açık değildi. Sara Moriya’daki kurbanlıktan sonra öldü (Yaratılış 23) ve İbrahim yalnız kaldı.

İbrahim daha sonra geleceğinin “doğru” olmasını güvenceye almak için inisiyatif kullandı. Oğlunun, ona iki oğul verecek olan (Yaratılış 25:21-23) Rebeka ile evlenmesini sağladı (Yaratılış 24) ve İbrahim’in kendisi de ona pek çok çocuk verecek olan Ketura ile evlendi (Yaratılış 25:1-6). Bu hafta, yaşamı sona erene kadar İbrahim’i takip edeceğiz (Yaratılış 25:7-11).

_*21 Mayıs Sebt Günü’ne hazırlık için bu haftanın konusunu çalışın._