---
title:  İshak’a Bir Eş
date:  18/05/2022
---

Yaratılış 24. bölüm Sara’nın ölümünden sonra İshak’ın evliliğinin öyküsünü anlatmaktadır. Bu iki öykü birbiriyle bağlantılıdır.

`Yaratılış 24. bölümü okuyun. İbrahim oğlunun Kenanlılardan bir kızla evlenmesinden neden çok endişe duyuyordu?`

İbrahim, Tanrı’nın vermiş olduğu, onun soyunun bu topraklara sahip olacağı vaadine dayanarak karısını gömmek için bir toprak almak istemişti. Şimdi de aynı şekilde İshak’ın Vaat Edilmiş Ülke’nin dışında bir yere yerleşmemesi konusunda ısrarcıydı (Yaratılış 24:7). Ayrıca, İshak’ın eşini Sara’nın çadırına götürmesi ve Rebeka’nın “annesinin ölümünden sonra” (Yaratılış 24:67) onu teselli ettiği bilgisi, İshak’ın annesinin ölümü sonrasında yaşadığı acıyı hatırlatarak yeniden Sara’nın ölümüne işaret etmektedir.

Bu öykü dualarla, duaların cevaplanmasıyla, Tanrı’nın tedariki ve insanların özgürlüğüne dair derslerle doludur. Öykü İbrahim’in şu sözleriyle başlıyor: “Yerin göğün Tanrısı RAB’bin adıyla ant içmeni istiyorum” (Yaratılış 24:3). İbrahim her şeyden önce, Mesih’in Kendisi de dahil İbrahim’in soyundan gelenlerin doğumlarıyla doğrudan irtibatlandırarak, Tanrı’nın Yaratan olduğunu kabul ediyor (Yaratılış 1:1, Yaratılış 14:19).

Rab’bin meleği ve “Göklerin Tanrısı” bahsi (Yaratılış 24:7), İshak’ı kurban olmaktan kurtarmak için gökten Gelen Rab’bin meleğine gönderme yapıyor (Yaratılış 22:11). Evreni denetleyen Tanrı, İshak’ı kurtarmak için araya giren Rab’bin meleği, bu evlilik konusunda da yol gösterecekti.

Fakat İbrahim, kadının Tanrı’nın çağrısına cevap vermeme olasılığını da açık tutuyor. Tanrı ne kadar kudretli olursa olsun insanları Kendisine itaat etmeye zorlamaz. Her ne kadar Tanrı’nın Rebeka için yaptığı plan onun Eliezer’i takip etmesi olsa da, Rebeka seçme özgürlüğünü elinde bulunduruyordu. Yani bu kadının gelmek istememesi mümkündü ve o durumda gelmeye zorlanmayacaktı.

Böylelikle burada Tanrı’nın bize, insanlara vermiş olduğu, O’nun çiğnemeyeceği (bunu yapsaydı, o artık özgür irade olmazdı) bir hürriyet olan özgür iradenin, özgür seçimin sırrına dair başka bir önemli örnek görmekteyiz. Fakat insanın sahip olduğu özgür irade ve bu özgür iradeyle yaptıkları pek çok korkunç hataya rağmen, bir şekilde sonunda Tanrı’nın sevgisinin ve iyiliğinin mutlaka galip geleceğine güvenebiliriz.

`Her şeyin Tanrı’nın iradesi uyarınca olmasa da, hâlâ O’nun kontrolünde olduğunu bilmek neden bu kadar rahatlatıcıdır? Örneğin Daniel 2. bölümdeki gibi peygamberlik sözleri bunu bize nasıl kanıtlamaktadır?`