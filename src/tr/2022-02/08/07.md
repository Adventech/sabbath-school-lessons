---
title:  Ek Çalışma
date:  20/05/2022
---

İbrahim Tanrı’nın planlarını paylaştığı sıra dışı peygamber olduğu için (Yaratılış 18:17), Tanrı İbrahim’in insan dünyasına girdi ve Oğlu’nun kurbanlığı sayesinde gerçekleşecek olan kurtuluş tasarısını bir dereceye kadar onunla paylaştı.

“İshak dünyanın günahları için sunulmuş bir kurban olan Allah’ın Oğlu’nun bir temsiliydi. Allah İbrahim’e insanların kurtuluşu müjdesini aşılayacaktı. Bunu gerçekleştirmek ve bir yandan onun imanını sınarken bu hakikati onun için de bir gerçekliğe dönüştürmek için, ondan sevdiği oğlu İshak’ı kesmesini istedi. Bu karanlık ve korkunç deneme sırasında İbrahim’in katlandığı tüm acı ve kederin amacı, düşmüş insanoğlunu kurtarma tasarısını onun zihnine derinlemesine aşılamaktı. Bizzat kendisi tecrübe ederek, sınırsız Allah’ın insanı mutlak yok oluştan kurtarmak için Kendi Oğlu’nu vererek gösterdiği özverinin ne kadar tarifsiz olduğunu anlaması sağlandı. İbrahim için, hiçbir zihinsel işkence kendi oğlunu kurban etme ilahi emrine itaat ederken katlandığıyla eşdeğer olamazdı.”—Ellen G. White, Testimonies for the Church [Kilise İçin Tanıklıklar], 3. cilt, s. 369.

“İbrahim yaşlanmıştı ve yakında ölecek gibiydi; ancak soyuna verilen vaadin gerçekleşmesini sağlamak için yapması gereken bir iş daha kalmıştı. Allah’ın yasasının koruyucusu ve seçilmiş halkın babası olarak kendisinden sonra gelmek üzere ilahî olarak atanmış kişi İshak’tı, ancak halen bekârdı. Kenan ülkesinin sakinleri putperestliğe teslim olmuş durumdaydılar, bu nedenle Allah Kendi halkından kişilerin onlarla evlilik yapmasını, bu evliliklerin sapkınlığa götüreceğini bilerek, yasaklamıştı. Ata, oğlunu çevreleyen yozlaştırıcı unsurların tesirinden korkuyordu . . . İbrahim’in zihninde oğluna eş seçme meselesi hayatî önemdeydi; onu Allah’tan uzaklaştırmayacak biriyle evlendirmek için can atıyordu . . . İshak babasının bilgeliğine ve sevgisine güvenerek konuyu memnuniyetle ona teslim etti ve yapılan seçimin bizzat Allah’ın yönlendirmesiyle olacağına inandı.”—Ellen G. White, Atalar ve Peygamberler, s. 171.

**Tartışma Soruları**

`1. İbrahim’in İshak’ı kurban etmeye razı gelmesi konusunda sınıfta konuşun. Bu öykünün nasıl bir imanı gözler önüne seriyor olduğunu hayal etmeye çalışın. Bu hikaye hakkında son derece şaşırtıcı fakat aynı zamanda sıkıntı verici olan nedir?`

`2. Peki ya özgür irade hakkına ne söylemeli? İmanımız bir gerçekliğe dönüşmediği sürece neden hiçbir anlam ifade etmemektedir? Kutsal Kitap’ta hangi özgür irade örneklerine sahibiz ve insanlar yanlış seçimler yapmış olsalar dahi Tanrı’nın iradesi sonunda ne şekilde yerine gelmektedir?`