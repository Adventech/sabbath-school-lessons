---
title:  İbrahim’e Bir Eş
date:  19/05/2022
---

`Yaratılış 24:67-25:8 ayetlerini okuyun. İbrahim’in yaşamındaki bu son olaylar ne anlam taşıyor?`

Sara öldükten sonra, İbrahim yeniden evlendi. İshak gibi o da Sara’nın ölümünden sonra teselli buldu (Yaratılış 24:67). Sara’nın anısı, oğlu gibi bu atanın zihninde de hâlâ canlı olmalıydı.

Fakat bu yeni eşin kimliği açık değil. Tarihçenin, Ketura’nın oğullarını Hacer’in oğulları ile Ketura’nın adını anmadan ilişkilendirmesi, Ketura’nın aslında (bazılarının öne sürdüğü gibi) Hacer olabileceğini düşündürüyor. Ayrıca İbrahim’in Ketura’nın oğullarına ve Hacer’in oğluna aynı şekilde davranması da dikkat çekicidir: Onların hepsini herhangi manevi etkilenmeden kaçınmak için uzağa gönderdi ve Sara’dan olan oğlu ile diğerleri arasında bariz bir ayrım yaptı.

İbrahim ayrıca “cariyelerinin oğullarına” armağanlar verirken (Yaratılış 25:6), “sahip olduğu her şeyi İshak’a bıraktı” (Yaratılış 25:5). “Cariyelerin” sınıflandırılması, Ketura’nın statüsünün de, Hacer gibi cariyelik olduğunu gösteriyor olabilir. Ketura’nın aslında Hacer olduğunun belirlenmesi ihtimali, aynı zamanda Sara’nın anısına yapılan ince dokundurmanın, İbrahim’in Ketura-Hacer ile yaptığı evliliğe bir giriş gibi olmasını açıklayabilir.

İlginç olan, Yaratılış 25:1-4, 12-18 ayetlerinde, İbrahim’in Ketura’dan olan çocuklarının ve aynı zamanda İsmail’in çocuklarının bir listesinin verilmiş olmasıdır. İbrahim’in, ona altı erkek çocuk vermiş olan Ketura ile olan evliliğinin soy ağacına karşılık onun diğer iki oğlunun (İshak ve İsmail) soyağacının verilmiş olması, belki de Tanrı’nın, İbrahim’in pek çok ulusa babalık yapacağına dair vermiş olduğu vaadinde doğrudan kanıt sağlama çabasıydı.

İkinci soyağacı, o da 12 oymaktan oluşan İsmail’in soyuyla ilgiliydi (Yaratılış 17:20 ile karşılaştırın). Yakup’un da 12 oğlu olacaktı (Yaratılış 35:22-36). Fakat elbette Tanrı’nın antlaşması İsmail’in değil, İshak’ın soyuna tahsis edilecekti (Yaratılış 17:21). Kutsal Yazı bu konuda çok açıktır.

İbrahim’in ölüm haberinin iki soyağacı arasına sıkıştırılmış olması da (Yaratılış 25:7-11) ayrıca Tanrı’nın bereketine tanıklık etmektedir. Bu, O’nun uzun yıllar önce İbrahim’e verdiği, “yaşama doymuş” olarak “ileri yaşta ölüp gömüleceksin” (Yaratılış 15:15) vaadinin tamamlandığını göstermektedir (Vaiz 6:3 ile karşılaştırın).

Sonunda Rab, Kutsal Yazı’da, imanla kurtuluşun Eski Ahit’inde, sahip olduğu iman büyük bir örmek, hatta belki en iyi örnek olarak tarif edilen, sadık kulu İbrahim’e verdiği lütuf vaadine bağlı kaldı (bkz. Romalılar 4:1-12).