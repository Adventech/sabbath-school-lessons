---
title:  Tanrı’dan Gelen İki Görev
date:  20/05/2022
---

_Yazan: Theda Pienaar_

Tanrı’ya, yolculuğun O’nun isteği olup olmayacağını sormadan seyahat etmeme alışkanlığım var. Ben İrlanda’da yaşıyorum, ailem Güney Afrika’da ve bir kız kardeşim Namibya’da yaşıyor. Onları yılda bir kez ziyaret ediyorum. Uçakta Kutsal Kitap’ı, Ellen White kitaplarını ve Yetişkinlere yönelik Kutsal Kitap Çalışma Kılavuzu’nu okudum. Ayrıca her zaman çantamda Yol, Gerçek ve Yaşam’ı taşırım. Kitaplar yolculuğu kısaltır ve ilginç temaslara yol açar. Ne zaman seyahat etsem ilginç bir şey olur.

Bir keresinde İrlanda, Dublin havalimanında uçağımızı beklerken yanımda oturan adamla konuşmaya başladım. İrlanda polis teşkilatı için özel bir dedektif olarak çalıştığı ve her iki ila üç ayda bir Güney Afrika›nın Cape Town kentindeki ailesini görmek için eve gittiğini söyledi. Uçağa binmesini beklerken hayat hakkında sohbet ettik. Uçakta genç bir kadın yanıma oturdu ve hemen konuşmaya başladı. “Havalimanına geç geldim ve uçağa yeni binebildim. “Çok stresliyim!”

“Tanrı bu uçağı yakalaman gerektiğini biliyordu,” dedim.

Ona izin verdiğimizde Tanrı’nın hayatımızı nasıl kontrol altına aldığından bahsettim.

Kalkıştan hemen önce, uçuş görevlisi genç kadına yanlış koltuğa geçtiğini söyledi. O gitti ve yanıma gerçekten de havalimanında konuştuğum polis oturdu. “Bu ilginç değil mi!” dedim. “Tanrı’nın her şeyi bir sebepten dolayı yaptığına inanıyorum.”

Adam, “Tanrı’ya inanıyor musun?” diye sordu.

Dini geçmişimi sordu, ben de Yedinci Gün Adventisti olduğumu söyledim. “Garip değil mi?” dedi. “Eşim yıllardır beni dönüştürmeye çalışıyor. O da Yedinci Gün Adventisti.”

“Tanıştığıma memnun oldum” dedim. Ve olmuştum da.

Kurtuluş hakkında konuştuk ve ona Yol, Gerçek ve Yaşam’ın bir nüshasını verdim. “Karım bunu okumam için beni ikna etmeye çalışıyor” dedi. “Şimdi okuyacağım.”

İki karşılaşmam çok dikkat çekiciydi. Biz uçağa binmeden önce aradaki buz polis dedektifi tarafından kırılmıştı. Yanlış koltuğa oturan kadına da Tanrı’dan bahsetmeyi başardım. İrlanda çok laik bir ülke ve insanlara Hristiyanlık hakkında konuşmak kolay değil. Ama Tanrı, uçak daha yerden kalkmadan önce iki fırsat verdi.

Bu müjdecilik öyküsü, Yedinci Gün Adventist Kilisesi›nin “I Will Go (Gideceğim)” stratejik plânının aşağıdaki bileşenlerini göstermektedir: Misyon Hedefi No. 2, “Büyük şehirlerde [ve] ulaşılamayan insan grupları arasında Adventistlerin erişimini güçlendirmek ve çeşitlendirmek” ; Ruhsal Gelişim Hedef No. 5, “Bireyleri ve aileleri ruh dolu yaşamlara yönlendirmek”; ve Kutsal Ruh Hedefi, “Kutsal Ruh’un önderlik ettiği şekilde tanımlanmak.” Devamını okumak için: IWillGo2020.org.