---
title:  Tanrı Sağlayacaktır
date:  16/05/2022
---

`Yaratılış 22:8 14, 18 ayetlerini okuyun. Tanrı tedarik edeceğine dair verdiği sözü nasıl yerine getirdi? Tedarik edilen neydi?`

İshak kurbanlık hayvanı sorduğunda, İbrahim hileli bir cevap verdi: “Oğlum, yakmalık sunu için kuzuyu Tanrı kendisi sağlayacak” (Yaratılış 22:8). Fakat İbranicedeki bu fiil aslında şu anlama da gelebilir: “Tanrı Kendisini bir kuzu olarak verecek.” “Tedarik etme” (yir’eh lo) fiili “Kendisini verecek” (ya da kelimesi kelimesine “Kendisi görecek”) anlamına gelecek şekilde kullanılmıştır.

O halde burada bize gösterilen, Rab’bin Kendisinin acı çektiği ve bizim günahlarımızın cezasını Kendisinin ödediği kurtuluş tasarısının özüdür!

`Yuhanna 1:1-3 ve Romalılar 5:6-8 ayetlerini okuyun. Bu ayetler Çarmıh’ta gerçekleşen ve burada Moriya dağındaki kurbanlıkta delalet edilen şeyin ne olduğunu anlamamıza nasıl yardım ediyor?`

Orada, Moriya dağında, çarmıhtan çok önce, “boynuzları sık çalılara takılmış [kurbanlık] bir koç” (Yaratılış 22:13) doğrudan İsa’ya işaret ediyordu. İbrahim’in daha sonra “RAB’bin dağında” (Yaratılış 22:14) ifadesiyle açıklamış olduğu gibi, burada “görünen” O’dur. İsa’nın Kendisi, İbrahim’in buradaki peygamberlik sözünü şu sözleriyle tekrarlayarak göstermişti: “Babanız İbrahim günümü göreceği için sevinçle coşmuştu. Gördü ve sevindi” (Yuhanna 8:56).

“Allah İbrahim’e oğlunu kurban etmesini emrederek onun imanını denerken, aynı zamanda müjde gerçeğini onun aklına işlemek için de bunu yapıyordu. İnsanların kurtuluşu için ebedî ve ezelî Allah’ın gerçekleştirdiği kurbanın büyüklüğü hakkında kendi tecrübelerinden bir şeyler anlasın diye, korkunç sınavın karanlık günleri boyunca çektiği ıstıraba izin verilmişti.”—Ellen G. White, Atalar ve Peygamberler, s. 154.

`Burada gerçekleşenler çarmıhta gerçekleşenleri ve Tanrı’nın bizim için ne kadar acı çektiğini daha iyi anlamamıza nasıl yardım edebilir? Bizim için gerçekleştirilmiş olana cevabımız ne olmalı?`