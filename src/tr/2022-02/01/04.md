---
title:  Sebt Günü
date:  29/03/2022
---

`Yaratılış 2:2, 3 ve Mısır’dan Çıkış 20:8–11 ayetlerini okuyun. Yedinci gün Sebti neden Yaratılış ile ilişkilidir? Bu bağlantının Sebt gününü tutma biçimimize etkisi nedir?`

Tanrı’nın Sebt gününü başlatmasının sebebi kesinlikle Yaratılış işlerini “tamamlamış” olmasıdır. Bu nedenle, yedinci gün Sebti bizim Tanrı’nın işini o zaman tamamladığına ve onu “çok iyi” bulduğuna dair olan inancımızın ifadesidir. Sebt gününü tutmak, Tanrı’nın yaratımının değerini ve güzelliğini onaylamada O’na katılmak anlamına gelmektedir.

Tanrı nasıl işlerinden dinlendiyse biz de işlerimizden dinlenebiliriz. Sebt gününü tutmak, Tanrı’nın, bizim bedenlerimiz de dahil “çok iyi” olan yaratımına evet demek anlamına gelir. Bazı eski (ve çağdaş) inanışların aksine, Eski ya da Yeni Ahit fark etmez, Kutsal Yazı’da bedeni kötüleyen hiçbir şey bulunmamaktadır. Bu bir putperest kavramıdır, kutsal kitaba ait değildir. Tersine, Sebt gününü tutanlar Tanrı’nın –kendi bedenlerini de içine alan– yaratımı karşısında minnettardırlar ve bu sebeple Yaratımın tadını çıkarır, onu gözetirler.

İnsan tarihinin ilk “sonunu” belirleyen Sebt günü, aynı zamanda acı çeken insanlık ve dünyanın iniltisi için umut beslemenin bir işaretidir. “İşi tamamladı” ifadesinin tapınağın inşasının sona ermesiyle (Mısır’dan Çıkış 40:33) ve bir kez daha Süleyman’ın tapınağının inşasında (1.Krallar 7:40,51) yeniden ortaya çıkması ilginçtir–bunların ikisi de müjde ve kurtuluş derslerinin öğretildiği yerlerdi.

Düşüş’ten sonra, haftanın sonundaki Sebt günü, ancak yeni yaratılış mucizesi sayesine gerçekleşecek olan kurtuluş mucizesine işaret etmektedir (Yeşaya 65:17, Vahiy 21:1). Sebt günü aynı zamanda bu dünyanın acılarının ve denemelerinin sona ereceğinin bizim insani haftamızın sonundaki belirtisidir.

İsa bu sebeple Sebt gününü hastaları iyileştirmek için en uygun gün olarak seçmişti (Luka 13:13-16). Önderlerin saplanmış oldukları geleneklerin tersine, İsa Sebt günü gerçekleştirdiği iyileştirmelerle halka ve bize, tüm acıların, tüm ıstırapların, tüm ölümün sona ereceği kurtuluş sürecinin nihai sonucunu işaret etmiştir. Bu sebeple her Sebt günü bize kurtuluş umudunu göstermektedir.

`Sebt gününde dinlenerek, şu anda İsa’da sahip olduğumuz ve nihai olarak yeni gök ve yeni yeryüzü yaratılışıyla tamamlanacak olan dinlenme ve kurtuluşu nasıl tecrübe ediyoruz?`