---
title:  Yaratılış
date:  28/03/2022
---

`Yaratılış 1:4, 10, 12, 18, 21, 25, 31 ve Yaratılış 2:1–3 ayetlerini okuyun. İlk Yaratılış öyküsündeki “iyi olduğunu gördü” nakaratı ne önem taşımaktadır? Yaratış öyküsü sona ererken vurgulanan ders nedir (Yaratılış 2:1–3)?`

Yaratılış öyküsünün her aşamasında Tanrı işini tov, yani “iyi” olarak değerlendiriyor. Genellikle bu sıfatın, Tanrı’nın Yaratım işinin başarılı olduğu ve Tanrı’nın “iyi olduğunu” görmesinin, işin “etkili olduğu” anlamına geldiği kabul edilir. Işık aydınlatıyordu (Yaratılış 1:4). Bitkiler meyve veriyordu (Yaratılış 1:12) vesaire.

Fakat bu söz sadece işleyişin etkinliğinden bahsetmiyordu. İbranicedeki tov sözcüğü Kutsal Kitap’ta ayrıca bir şeyin estetik güzelliğe sahip olduğunu ifade etmek için de kullanılmaktadır (Yaratılış 24:16). Aynı sözcük ayrıca ölümle ilişkilendirilen kötülüğün (Yaratılış 2.17) zıddı olarak da kullanılmıştır (Yaratılış 2:9).

“İyi olduğunu gördü” ifadesi yaratılışın düzgün bir şekilde işlediği, güzel ve kusursuz olduğu ve içinde kötülük barındırmadığı anlamına gelmektedir. Dünya “daha henüz,” bizim günah ve ölümün etkisi altındaki dünyamız gibi değildi. Bu düşünce, ikinci Yaratılış öyküsünün başlangıcında doğrulanmaktadır (bkz. Yaratılış 2:5).

Yaratılış’ın bu tarifi, kesin bir biçimde dünyanın birbirini takip eden tesadüfi olaylarla artları gittikçe iyileştirerek kendi kendisini biçimlendirdiğini söyleyen evrim teorileriyle çelişmektedir.

Tersine, kutsal kitap yazarı Tanrı’nın dünyayı isteyerek ve birdenbire yaratmış olduğunu doğrulamaktadır (Yaratılış 1:1). Herhangi bir tesadüf veya rastlantı söz konusu değildi. Dünya kendi başına değil, Tanrı’nın iradesinin ve sözünün bir sonucu olarak meydana gelmişti (Yaratılış 1:3). Yaratılış 1. bölümde, başlangıçta Tanrı göğü ve yeri yarattı ifadesinde “yaratmak” diye tercüme edilen bara’ fiili, ancak özne Tanrı olduğu zaman gerçekleşmektedir ve şu aniliği ifade etmektedir: Tanrı söyledi ve oldu.

Yaratılış metni bize “her şeyin” o anda yapıldığını (Yaratılış 1:31) ve Yaratan’ın Kendi düşüncesine göre “çok iyi” (Yaratılış 1:31) olarak değerlendirildiğini söylemektedir. Yaratılış 1:1 ayeti olayın kendisini, yani göğün ve yerin yaratılışını; Yaratılış 2:1 ayeti de bu olayın tamamlandığını ifade etmektedir. Ve hepsi, Sebt günü dahil, yedi günde tamamlandı.

`Miyarlarca yıl süren evrim düşüncesi, Yaratılış öyküsünü neden tümüyle geçersiz kılmaktadır? Bu iki görüş neden her yönden birbiriyle uyumsuzdur?`