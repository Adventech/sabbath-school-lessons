---
title:  Ek Çalışma
date:  01/04/2022
---

Ellen G. White Education [Eğitim] kitabından 128-129. sayfaları arasındaki “Science and the Bible [Bilim ve Kutsal kitap]” ve The Story of Redemption [Kurtuluş Öyküsü] kitabından 21-22 sayfaları arasındaki “The Creation [Yaratılış],” bölümlerini okuyun.

“Doğa kitabı ve vahiy kitabı aynı üstün zekanın damgasını taşıdığı için, birbirleriyle uyumsuz konuşmaları mümkün değildir. Bunlar, farklı yöntemlerle ve farklı dillerde konuşarak aynı büyük gerçeklere tanıklık ederler. Bilim sürekli olarak yeni harikalar keşfetmesine rağmen, doğru anlaşıldığında araştırmasından ilahi vahiyle çelişen hiçbir şey ortaya çıkmamaktadır. Doğa kitabı ve yazıya dökülmüş söz birbirleri üzerine ışık tutmaktadırlar. Onlar, Allah’ın çalışmasına aracılık eden yasalarla ilgili şeyler öğreterek, bizim Allah’ı tanımamızı sağlıyorlar.

“Fakat doğada gözlemlenen gerçeklerden hatalı bir biçimde çıkartılan sonuçlar bilim ve vahiy arasında sözümona bir çelişki ortaya çıkmasına yol açmıştır. Bu ikisi arasındaki uyumu yeniden tesis etme çabasıyla da Allah’ın sözünün gücünü zayıflatan Kutsal Yazı yorumları benimsenmektedir. Jeolojinin, Musa’nın yazıya geçirdiği yaratılışın harfi harfine yorumuyla çeliştiği öğretilmektedir. Yeryüzünün kaostan evrilmesi için milyonlarca yıl geçmesinin gerekli olduğu savunulmakta ve Kutsal Kitabı bilimin bu sözde keşfiyle uzlaştırmak için, yaratılışın günlerinin çok büyük, binlerce, hatta milyonlarca yılı kapsayan sonsuz zaman dilimlerini ifade ettiği farz edilmektedir.

“Böyle bir çıkarımda bulunmak tümüyle yersizdir. Kutsal Kitap’ta yazanlar kendisiyle ve doğanın öğretisiyle uyum içerisindedir.”—Ellen G. White, Education [Eğitim], s. 128, 129.

**Tartışma Soruları**

`1. Başlangıçlarla ilgili bu öykülerin, tarihsel gerçekliği olmayan, özünde bize manevi dersler vermek için tasarlanmış efsaneler, “mitler” olduklarına inanırsak, imanımızın niteliği neden bundan etkilenir? Kutsal Kitap metnindeki hangi ipuçları, kutsal kitap yazarının bunların Yaratılış kitabındaki diğer öyküler gibi “tarihsel” gerçekler olduğunu bildiğini göstermektedir? Bu öykülerin tarihsel gerçekliğiyle ilgili İsa’nın tanıklığı nedir?`

`2. Yaratılış öyküsü yeryüzünün vekilharçlığının önemi hakkında bize ne öğretiyor? Bir yandan çok hakiki bir ayartı olan Yaratan yerine yaratımın kendisine tapınma tehlikesinden kaçınarak, nasıl gezegenimizin iyi vekilharçları olabiliriz? (Bkz. Romalılar 1:25.)`

`3. Uzun binyıllar boyunca günahın tahribatına maruz kalmasına rağmen, “çok iyi” olan Yaratımın asıl harikalığı, güzelliği ve görkemi hangi şekillerde kendisini bize hâlâ göstermekte, Tanrı’nın iyiliği ve kudretinin güçlü yollarıyla bize konuşmaktadır?`