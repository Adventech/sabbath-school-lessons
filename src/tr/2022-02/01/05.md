---
title:  İnsanlığın Yaratılışı
date:  30/03/2022
---

İnsanların yaratılışı Tanrı’nın son Yaratılış işiydi, en azından Yaratılış öyküsünde açıklanan budur. İnsanlar, dünyanın yaratılışın amacı olan tüm dünyevi yaratılışın doruk noktasıdır.

`Yaratılış 1:26-29 ve Yaratılış 2:7 ayetlerini okuyun. İnsanlığın yaratılışına dair bu iki farklı anlatı arasındaki bağlantı nedir?`

Tanrı’nın insanları Kendi suretinde yaratmış olması Kutsal Kitap’ın en cesur ifadelerinden biridir. Sadece insanlar Tanrı’nın suretinde yaratılmışlardı. “Tanrı çeşit çeşit yabanıl hayvan, evcil hayvan, sürüngen yarattı” yapmış olmasına rağmen (Yaratılış 1:25), “insanı kendi suretinde yarattı” (Yaratılış 1:27 KM). Bu öğreti çoğu zaman insanların manevi doğasıyla sınırlandırılmıştır, yani “Tanrı’nın suretinin” yalnızca idari olan Tanrı’yı temsil etme işlevini ya da Tanrı ile veya birbirimizle olan ilişkinin manevi işlevini ifade ettiği anlaşılacak şekilde yorumlanmıştır.

Bu anlayışlar doğru olsalar da bu yaratımın fiziksel gerçekliğini barındırmakta başarısızdırlar. Aslında iki boyut da bu süreci açıklayan Yaratılış 1:26 ayetindeki “suret” ve “benzerlik” sözcüklerinde mevcuttur. İbranicedeki tselem, yani “suret” sözcüğü fiziksel bedenin somut biçiminden bahsederken, demut, yani “benzerlik” sözcüğü ise ilahi Varlık’a benzer soyut niteliklerden bahsetmektedir.

Bu sebeple, bir İbrani kavramı olan “Tanrı’nın sureti,” kutsal kitabın insan doğası görüşündeki bütüncül anlamda anlaşılmalıdır. Kutsal kitap metni (erkek ve kadın) insan bireylerin ruhsal olduğu gibi fiziksel olarak da Tanrı’nın suretinde yaratılmış olduklarını doğrulamaktadır. Ellen G. White’ın söylediği gibi: “Adem Allah’ın elinden çıktığında, fiziksel, zihinsel ve ruhsal doğasında Yaratıcısıyla bir benzerlik gösteriyordu.”— Education [Eğitim], s. 15.

Aslında, Tanrı’nın suretinin, fiziksel bedeni de dahil eden bu bütüncül kavrayışı diğer Yaratılış anlatısında doğrulanmaktadır. Ayet şöyle diyor: “Böylece Adem yaşayan varlık oldu” (Yaratılış 2:7), yani “yaşayan bir can” (nefesh) oldu ve bu iki ilahi işlem sayesinde gerçekleşti: Tanrı “yarattı” ve Tanrı “üfledi.” “Üfledi” ifadesinin genellikle manevi boyuttan bahsettiğine fakat aynı zamanda, “yerin toprağından” yapılmış olan adamın biyolojik olarak soluk almasıyla da yakından ilişkili olduğuna dikkat edin. O, “yaşam soluğudur”; yani soluk (manevi) ve yaşam (fiziksel).

Tanrı daha sonra adamın bedeninden kadını yaratmak için üçüncü bir işlem gerçekleştirecekti (Yaratılış 2:21, 22). Bunun sebebi kadının adam ile aynı doğaya sahip olduğunu vurgulamaktı.