---
title:  Yaratılış
date:  26/03/2022
---

### Konuyla İlgili Metinler
Mezmurlar 100:1–3, Yaratılış 1–2, Mısır’dan Çıkış 20:8–11, Mısır’dan Çıkış 40:33, Matta 25:14–30, Matta 19:7–9.

> <p>Hatırlama Metni</p>
> “Başlangıçta Tanrı göğü ve yeri yarattı” (Yaratılış 1:1).

Yaratılış kitabı ve dolayısıyla tüm Kutsal Kitap Tanrı’nın Yaratım işleriyle başlamaktadır. Bu gerçek çok önemlidir çünkü bu, bizim yaratılışımızın insanlık tarihinin ve kutsal kitap tarihinin başlangıcını işaret ettiği anlamına gelmektedir. Bu gerçek ayrıca Yaratılış kitabındaki Yaratılış öyküsünün, insanlık ve kutsal kitap tarihinin diğer olaylarıyla aynı tarihsel doğruluğa sahip olduğu anlamına gelmektedir.

Yaratılış kitabı 1. ve 2. bölümlerdeki iki Yaratılış metni Tanrı ve insanlık hakkında dersler barındırmaktadır. Bu haftaki çalışmamızı yürütürken, yedinci gün Sebti’nin derin anlamını daha da iyi kavrayacağız. Tanrı’nın insanları kendi suretinde yaratması ve bunu tozdan yapması üzerinde düşüneceğiz. İyiyi ve kötüyü bilme ağacının amacı ve yaşam ağacı ile olan bağlantısı hakkında merakımız uyanacak.

Başlangıçlar hakkındaki kutsal kitap öykülerindeki en önemli ders lütuf hakkındadır. Bizim varlığımız bütünüyle bir lütuf eylemidir. Tanrı gökleri ve yeryüzünü insanlar henüz daha var olmadan önce yarattı. Yaratılışımız gibi kurtarılışımız da Tanrı’dan bir armağandır. Her iki kavramın da, yani yaratılışın ve kurtarılışın yedinci gün Sebti emrinde bulunuyor olması ne kadar da engin bir gerçekliktir.

_*2 Nisan Sebt Günü’ne hazırlık için bu haftanın konusunu çalışın._