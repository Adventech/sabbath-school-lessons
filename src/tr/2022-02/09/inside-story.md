---
title:  En Değerli Varlığım
date:  27/05/2022
---

_Yazan: Theda Pienaar_

Adetim olduğu üzere, Namibya’dan Güney Afrika’ya giden bir uçakta okumak için Kutsal Kitap’ımı açtım. Hemen yanımdaki genç bir adam konuşmaya başladı.

“Bu bir Kutsal Kitap mı?” dedi. Görünüşe göre Doğu Avrupa’dandı.

“Evet, bu bir Kutsal Kitap” dedim.

“ Kutsal Kitap’a inanıyor musun?” dedi.

“Evet, tüm kalbimle.” diye karşılık verdim.

Büyükanne ve büyükbabasının ona Kutsal Kitap’ı okuduğunu, ancak hikayelere, özellikle de Yaratılış’a inanmadığını söyledi. 15 yıl sonra tek başıma Tanrı’ya dönen ve O’nun tarafından dünyada güvenli bir yere yönlendirilen bir insan olarak hayatımı değiştiren deneyimimi paylaştım. Hikayemle ilgilendi.

“Kutsal Kitap’ınızı alabilir miyim lütfen?” diye sordu.

Kutsal Kitap’ımı onun ellerinde görmek heyecan vericiydi. Onun üzerinde büyük bir etki bırakmış gibi görünüyordu. Kitabı geri verdikten sonra, Yeşaya 43’ten yüksek sesle okudum. Tanrı’nın koruma vaatlerini ilgiyle dinledi.

Uçak inmeden önce “Hediye kabul eder misiniz?” diye sordum. Çantamda Yol, Gerçek ve Yaşam’ın bir nüshası vardı. Kitabı almak istemedi ama bende başka bir kopyası olduğuna dair güvence verdim. Telefon numaramı kapağa yazarak, “Bir sorunuz olursa lütfen bana mesaj atın” dedim.

İrlanda›ya vardıktan sonraki bir gün içinde beni şaşırtan bir şekilde, «Eve sağ salim geldim” diye mesaj attı. “Bunun bir tesadüf olduğunu düşünmüyorum” diye dua ettim. Namibya’da her gün dua eden bir kadınla tanıştığını yazdı. “Bunu görünce, büyükannem ve büyükbabamın Kutsal Kitap okuduğunu düşünmeye başladım ve sonra seninle tanıştım” dedi.

“Tesadüflere inanmam” dedim. “Tanrı yüreğinize konuşsun.”

Sık sık mesajlaştık ve Kutsal Kitap ayetleri gönderdim. Bir gün bana bir kilisenin resmini gönderdi. “Bu kilisenin yanında yaşıyorum” dedi.

Ona Hristiyan kilisesinin tarihini postalamak istediğimi söyledim ve adresini aldığımda ona Büyük Mücadele’yi gönderdim.

Bir süre sonra birisi bana kurtuluş plânıyla ilgili bir video gönderdi ve ben de ona ilettim. “Bu çok şaşırtıcı” diye yanıtladı.

“Tanrım, onun hayatında neyin işe yarayacağını bilmem gerek” diye dua ettim. Akla güçlü bir düşünce geldi: “Kutsal Kitap’ını aldı ve tuttu. Ona Kutsal Kitap’ını ver.”

Kutsal Kitap’ımı ona postalamaya karar verdim. Bir mektup yazdım, “Bu benim en değerli varlığım. Tanrı, kurtuluşumuz için sahip olduğu en değerli şeyi olan biricik Oğlunu verdi. Umarım en değerli varlığım olan bu kitabı okursunuz.”

Bu müjdecilik hikayesi, Yedinci Gün Adventist Kilisesi’nin “I Will Go (Gideceğim)” stratejik plânının 5 No’lu Ruhsal Büyüme Hedefini göstermektedir, «Bireyleri ve aileleri ruhla dolu yaşamlara yönlendirmek.» Devamını okumak için: IWillGo2020.org.