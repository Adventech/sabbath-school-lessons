---
title:  Ailenin Bereketlenmesi
date:  25/05/2022
---

Yakup için sürgünde geçen son yedi yıl bir yüktü fakat bunlar aynı zamanda en verimli yıllarıydı. Yakup, Tanrı’nın halkının ataları olacak 12 çocuğundan 11’ine bu dönemde sahip olacaktı.

Bu bölüm Yakup’un öyküsünün (Yaratılış 25:19-35:26) merkezini oluşturmaktadır ve şu çok önemli ifadeyle başlayıp bitmektedir: RAB “onun rahmini açtı” (Yaratılış 29:31 KM [Lea’dan bahsediyor]; Yaratılış 30:22 KM [Rahel’den bahsediyor]). Her seferinde bu ifadenin arkasından doğumların gelmesi, bu doğumların Tanrı’nın mucizevi işinin sonucu olduğunun kanıtıdır.

`Yaratılış 29:31-30:22 ayetlerini okuyun. Bugün burada gerçekleşen olaylardan ne anlam çıkarmalıyız?`

Tanrı Lea’nın rahmini açtı ve Lea bir erkek çocuk doğurdu: Ruben. Ruben adı “görmek” anlamına gelen ra’ah fiilinden türemişti. Tanrı Yakup’un onu sevmediğini “gördüğü” için (Yaratılış 29:31), bu çocuk acısı ve kederi için ona bir telafi niteliğindeydi.

İlaveten, ikinci oğluna Şimon adını koydu. Şimon adı, shama’, yani “duymak” fiilinden gelmektedir. Bu adı verdi çünkü Tanrı acısının derinliğini, onu ne kadar utandırdığını “duymuştu” (shama’) ve aynı Hacer’in kederini duyduğunda olduğu gibi ona acımıştı (Yaratılış 29:33).

Lea’nın oğlu “Şimon’un” adı aynı zamanda Hacer’in oğlu “İsmail’in” “RAB işitir” anlamına gelen adıyla benzeşmektedir (bkz. Yaratılış 16:11). Lea son oğlunu doğurduğunda ona “övgü” anlamına gelen Yahuda adını verdi. Lea artık acısından ve hatta bereketinden bile hiç bahsetmiyordu. Sadece Tanrı’ya odaklanmıştı ve lütfu için O’na övgüler sunuyordu.

İlginç olan, ancak Lea tekrar doğum yapamayınca Tanrı Rahel’i “anımsadı” ve onun rahmini açtı (Yaratılış 30:22). Rahel, Yakup’un sevdiği karısı, ilk erkek çocuğunu doğurmak için onunla evlendikten sonra yedi yıl ve nişanlandıktan sonra 14 yıl beklemek zorunda kalmıştı (Yaratılış 29:18, 27; Yaratılış 30:25 ile karşılaştırın). Tanrı’nın onun utancını kaldırdığını [‘asaf] belirtmek ve O’ndan bir oğul daha [yasaf] vermesini istemek için oğluna “Yusuf” adını verdi (Yaratılış 30:23, 24). Bu faaliyetlerden bazıları yanlış olsa da, Tanrı onları hoş görmemesine rağmen, İbrahim’in soyundan bir ulus yaratmak için yine de bu işlerden yararlandı.

`Bu hikaye, insan zaaflarına ve hatalarına rağmen Tanrı’nın amaçlarının gökte ve yeryüzünde yerine geleceğini ne şekilde ortaya koymaktadır?`