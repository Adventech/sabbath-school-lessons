---
title:  Aldatıcı Yakup
date:  21/05/2022
---

### Konuyla İlgili Metinler
Yaratılış 25:21–34, Yaratılış 28:10–22, Yaratılış 11:1–9, Yaratılış 29:1–30, Yaratılış 30:25–32.

> <p>Hatırlama Metni</p>
> “Esav, ‘Ona boşuna mı Yakup diyorlar?’ dedi, ‘İki kezdir beni aldatıyor. Önce ilk oğulluk hakkımı aldı. Şimdi de benim yerime o kutsandı.’ Sonra, ‘Kutsamak için bana bir hak ayırmadın mı?’ diye sordu” (Yaratılış 27:36).

Şimdi, mucize çocuğu, vaat edilen soyun ilk atası olan İshak’ın aile öyküsüyle kaldığımız yerden devam ediyoruz. Fakat öykü pek de iyi başlamıyor. Oğlu Yakup’un kusurlu karakteri, iki kardeşin ilk oğulluk hakkı konusundaki (Yaratılış 25:27-34) ve dolayısıyla İshak’ın bereketi üzerindeki haklarıyla ilgili çekişmelerinde ortaya konuluyor (Yaratılış 27).

Yakup babasını kandırarak ağabeyine ait olan bereketi çaldığı için ömrü boyunca kaçak hayatı yaşamak zorunda kalacaktı. Yakup sürgündeyken Tanrı Beytel’de onun karşısına çıktı (Yaratılış 28:10-22). O andan itibaren aldatıcı Yakup’un kendisi de bazı aldatmacalara maruz kalacaktı. Sevdiği Rahel yerine (Yaratılış 29), ona Rahel’in ablası verilecek ve eşlerini kazanmak için 14 yıl boyunca çalışmak zorunda kalacaktı.

Fakat Yakup Tanrı’nın bereketini de tecrübe edecekti çünkü oğullarından 11 tanesi sürgündeyken doğacak ve Tanrı onun zenginliğini artıracaktı.

Yani, bu öyküde diğer pek çok şeyle birlikte, insanlar ne sıklıkta hataya düşerse düşsün, Tanrı’nın şu ya da bu şekilde antlaşma vaatlerini nasıl yerine getireceğini göreceğiz.

_*28 Mayıs Sebt Günü’ne hazırlık için bu haftanın konusunu çalışın._