---
title:  Yaratılış Soyağacı
date:  25/04/2022
---

Nuh’un yaşı hakkında verilen tarihsel bilgi, onun Tufan öncesi ve Tufan sonrası uygarlıkları arasında bir bağlantı olarak işlev gördüğünü anlamamızı sağlıyor. Önceki öykünün son iki ayeti (Yaratılış 9:28, 29), bizi Adem’in soyunun son halkasına geri götürüyor (Yaratılış 5:32). Adem, Nuh’un babası Lemek 56 yaşındayken öldüğü için, Nuh mutlaka Adem hakkındaki öyküleri duymuş ve muhtemelen bunları Tufan öncesindeki ve sonrasındaki çocuklarına ve torunlarına aktarmış olmalıdır.

Yaratılış 10. bölümü okuyun. Kutsal Kitap’ta bu soyağacının varlığı ne amaç taşımaktadır? (Ayrıca bkz. Luka 3:23-28).

Bu kutsal kitap soyağacının üç işlevi bulunmaktadır. İlk olarak, kutsal kitaptaki olayların tarihsel doğasını vurgulamaktadır. Bu olaylar yaşayıp ölmüş ve günleri sayılı gerçek kişilerle ilgilidir. İkinci olarak, eski zamandan yazarın içinde bulunduğu yakın zamana kadar olan sürekliliği gözler önüne sermekte ve böylelikle geçmişle “günümüz” arasında açık bir bağlantı oluşturmaktadır. Üçüncü olarak, bize insanın ne kadar kırılgan olduğunu, günahın lanetinin ve onun sonradan gelen tüm kuşaklar üzerindeki ölümcül sonuçlarının hazin etkisini hatırlatmaktadır.

“Ham soyundan gelenlerin”, “Samilerin” ve “Yafet’in soyundan gelenlerin” açık ölçütlere uymadığına dikkat edin. 70 ulus, Yakup’un ailesinin 70 ferdini (Yaratılış 46:27) ve İsrail’in çöldeki 70 ileri gelenini (Mısır’dan Çıkış 24:9) önceden göstermektedir. 70 ulus ile 70 ileri gelen arasındaki tekabüliyet, İsrail’in diğer uluslara karşı olan görevini akıllara getiriyor: “Yüceler Yücesi uluslara paylarına düşeni verip insanları böldüğünde, Ulusların sınırlarını İsrailoğulları’nın sayısına göre belirledi” (Yasa’nın Tekrarı 32.8). Aynı doğrultuda, İsa da müjdeyi yaymaları için 70 öğrenci göndermişti (Luka 10:1).

Bu bilgi bize Adem ve atalar arasındaki doğrudan bağlantıyı göstermektedir; onların hepsi Adem’den itibaren yaşamış olan tarihsel şahsiyetler, gerçek kişilerdir. Bu ayrıca ataların, bu eski olaylara kişisel olarak tanıklık etmiş kişilere doğrudan erişimi olduğunu anlamamıza yardım ediyor.

`Matta 1:1-17 ayetlerini okuyun. Bu, tüm bu insanların tarihi kişiler oldukları konusunda bize ne öğretiyor? Onların gerçek kişiler olduklarını bilmek ve buna inanmak imanımız için neden çok önemlidir?`