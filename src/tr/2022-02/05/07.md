---
title:  Ek Çalışma
date:  29/04/2022
---

Ellen G. White, Geçmişten Sonsuzluğa 1. Ciltten 57-60 sayfaları arasındaki “Diller Değiştiği Zaman” bölümünü okuyun.

“Buraya bir kent kurmaya ve kentte muazzam yükseklikte bir kule inşa etmeye karar verdiler . . . Bu yapılar insanların topluluklar halinde dört bir yana dağılmalarını önlemek amacıyla düşünülmüştü. Allah insanlardan yeryüzüne dağılmalarını, onu doldurmalarını ve kontrolleri altına almalarını istemişti; fakat Babil’i inşa eden bu kişiler topluluklarını birlik halinde tutmaya ve sonunda tüm yeryüzünü kapsayacak olan bir krallık kurmaya karar verdiler. Böylece kurdukları kent evrensel bir imparatorluğun başkenti olacak; görkemi dünyanın hayranlığını ve saygısını toplayacak ve kurucularını meşhur edecekti. Göklere ulaşan muhteşem kulenin, mimarlarının gücünün ve bilgeliğinin bir anıtı olarak ayakta durması, şöhretlerini son nesillere kadar sürdürmesi amaçlanmıştı.

“Şinar ovası sakinleri Allah’ın bir daha yeryüzüne tufan getirmeyeceğine dair ahdine inançsızlık ettiler. Pek çoğu Allah’ın varlığını inkâr ediyor ve tufanı doğal nedenlerin işleyişine bağlıyordu. Diğerleri bir Üstün Varlık’a ve tufan öncesi dünyasını yok edenin O olduğuna inanıyorlardı; kalpleri ise Kayin’in kalbi gibi O’na karşı isyan ediyordu. Kuleyi dikmekteki amaçlarından biri, başka bir sel halinde kendi güvenliklerini sağlamaktı. Yapıyı tufanın sularının ulaştığından çok daha yükseğe taşıyarak, tüm tehlike ihtimallerinin dışına çıktıklarını düşündüler. Ve bulutların bölgesine ulaşabildiklerinde tufanın nedenini belirleyebileceklerini umdular. Tüm girişim tasarımcılarının gururunu daha da yükseltmek ve gelecek kuşakların zihinlerini Allah’tan uzaklaştırarak onları putperestliğe yöneltmek için tasarlanmıştı.”—Ellen G. White, Atalar ve Peygamberler, s. 118, 119.

**Tartışma Soruları**

`1. Kendileri için ün salmak isteyen kişilerin yol açabileceği sıkıntılara dair tarihten ve hatta günümüzden hangi örneklere sahibiz?`

`2. Kilise olarak, kendi Babil Kulemizi inşa etmeye çalışma tehlikesinden nasıl kaçınabiliriz? Bilinçaltında bile bunu yapmak için gerçekten arıyor olabileceğimiz yollar nelerdir?`