---
title:  BAE’deki Mucize
date:  29/04/2022
---

_Yazan: Gureni Lukwaro_

Pradeep Liyanage, oğlu Birleşik Arap Emirlikleri’ndeki bir Rehber kulübüne katılana kadar İsa’yı gerçekten hiç düşünmemişti. 13 yaşındaki çocuk, kulüpte duyduğu Kutsal Kitap hikayeleri hakkında sevinçle eve geldi. Pradeep ve karısı, çocuğun coşkusunu görüp hikayeleri dinledikçe, içlerinde daha fazla bilgi edinme arzusu büyüdü ve Sharjah’daki Yedinci Gün Adventist kilisesinin pastörü Muyi Oyinloye ile Kutsal Kitap’ı çalışmaya başladılar.

Pradeep’in karısı ve oğlunun kalplerini İsa’ya verdiği ve vaftiz edildiği gün gelmişti. Pradeep de ayrıca Adventist Kilisesi’ne katılmak istedi, ancak bırakmak için güçsüz gördüğü günahkâr bir alışkanlığı vardı: tütün.

Vaftizleri sırasında, yeni bir sağlık bakanlığı müdürü, Ortadoğu Körfez Bölgesi ve Kuzey Afrika Birliği Heyeti’nin genel merkezinde göreve başlamıştı. Kathy Coleman yeni ofisini incelerken, belgeler için hayati önem taşıyan sağlık bakanlığının resmi damgasının olmadığını fark etti. Eski sağlık bakanlığı müdürüne yapılan bir çağrı, hem damgayı hem de hakkında hiçbir şey bilmediği birkaç kutu malzemeyi sağladı. Kutular, bir sigara bırakma programı olan Breathe Free de dahil olmak üzere çeşitli Adventist sağlık programlarını içeriyordu.

Malzemeleri sıralarken Kathy, pastör Muyi’den bir telefon aldı.

“Pradeep için bir sigara bırakma programı ayarlayabilir misiniz?” diye sordu.

Kathy, Tanrı’nın adama yardım etmek için ihtiyaç duyduğu her şeyi sağladığını fark etti. Tanrı, pastörün telefon görüşmesi için tüm parçaları tam zamanında bir araya getirmişti. Kathy, Pradeep ile temasa geçti ve dokuz haftalık program boyunca ona yardım etti. Sigarayı bıraktı ve programı tamamladıktan iki ay sonra sigara içmedi ve acı da çekmedi. Sevinçle 13 Mart 2021 Sebt günü vaftiz edildi. “Rab hayatımda hem fiziksel hem de ruhsal olarak beni bereketledi” dedi. «Sağlığımı iyileştirdi, ailem daha mutlu ve işte bile daha iyi performans gösteriyorum.»

Şimdi 47 yaşındaki adam herkese İsa›yı anlatıyor ve onları sevincini yaşamaya davet ediyor. Sigarayı nasıl bıraktığına dair tanıklığıyla üç yeni aile çocuklarını Rehber kulübüne gönderdi.

Gulf Field idaredicisi Marc Coleman, İsa’nın her takipçisini Kendisi için ışıl ışıl parlamaya davet ettiğini söyledi. “Rab hepimizi, diğerlerinin içimizdeki İsa’nın sevgisini bilmesini sağlayacak dönüştürülmüş bir yaşam sürmeye çağırıyor” dedi.

Bu müjdecilik öyküsü, Yedinci Gün Adventist Kilisesi’nin “I Will Go (Gideceğim)” stratejik plânının 2 No’lu Misyon Hedefini göstermektedir, “10/40 Penceresi boyunca Adventistlerin erişimini güçlendirmek ve çeşitlendirmek.” Devamını okumak için: IWillGo2020.org.