---
title:  Kayin ve Mirası
date:  09/04/2022
---

### Konuyla İlgili Metinler
Yaratılış 4, İbraniler 11:4, Mika 6:7, Yeşaya 1:11, 1.Korintliler 10:13, 1.Yuhanna 3:12, Yaratılış 5, Yaratılış 6:1–5.

> <p>Hatırlama Metni</p>
> “Doğru olanı yapsan, seni kabul etmez miyim? Ancak doğru olanı yapmazsan, günah kapıda pusuya yatmış, seni bekliyor. Ona egemen olmalısın” (Yaratılış 4:7).

Yaratılış kitabında Düşüş ve Adem’le Havva’nın Aden bahçesinden kovulmasının ardından hemen doğumlar ve ölümler gelmektedir. Bunların hepsi Tanrı’nın bir önceki bölümdeki ön bildirimlerinin gerçekleşmesiydi. Yaratılış 3 ve 4, benzer bölümler olduğu için pek çok ortak konu ve ifade barındırırlar: günah tanımlamaları (Yaratılış 3:6-8; Yaratılış 4:8 ile karşılaştırın), ‘adamah’tan, yani “topraktan” lanetler (Yaratılış 3:17; Yar 4:11 ile karşılaştırın) ve kovulma (Yaratılış 3:24; Yaratılış 4:12, 16 ile karşılaştırın).

Bu benzerliklerin sebebi, önceleri devam etmekte olanın, yani Tanrı’nın Adem ve Havva’ya Düşüş sonrasında verdiği sözlerin ve bildirdiği öngörülerin artık tamamlanmış olduğunu vurgulamaktır. Adem’in kovulması sonrasında gerçekleşen ilk olay umut doludur; ilk oğlun doğumu. Havva bu olayı Mesih’le ilgili peygamberlik sözünde duyduğu vaadin tamamlanması olarak görmekteydi (Yaratılış 3:15). Yani, Havva onun vaat edilen Mesih olabileceğini düşünmüştü.

Sonraki olaylar, Kayin’in işlediği suç, Lemek’in işlediği suç, yaşam süresinin kısalması ve kötülüğü artması, bunların hepsi Yaratılış 3. bölümde açıklanan lanetin tamamlanmasıydı.

Fakat o zaman dahi umutlar bütünüyle kaybedilmemişti.

_*16 Nisan Sebt Günü’ne hazırlık için bu haftanın konusunu çalışın._