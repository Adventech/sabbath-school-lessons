---
title:  Ek Çalışma
date:  15/04/2022
---

Tekrarlanan “Hanok… Tanrı yolunda yürüdü” (Yaratılış 5:22, 24) ifadesi, Tanrı ile yakın ve sürekli yoldaşlık anlamına gelir. Hanok’un Tanrı ile olan kişisel ilişkisi o kadar özeldi ki, “Tanrı onu yanına” aldı (Yaratılış 5:24). Fakat bu son ifade Adem’in soyunda benzersizdir ve “Tanrı ile birlikte yürüyenlerin” öbür dünyada hemen Cennete alındıkları düşüncesini desteklememektedir. Dikkat edin, Nuh da Tanrı ile birlikte yürümüştü (Yaratılış 6:9) fakat o da Adem ve Metuşelah da dahil tüm diğer insanlar gibi öldü. Ayrıca bu özel lütfu savunmak için hiçbir sebep gösterilmemiş olması da ilginçtir. “Hanok doğruluğun vaizi olarak, Allah’ın kendisine açıkladıklarını insanlara bildirdi. Rab’den korkanlar onun öğretilerinden ve dualarından pay almak için bu kutsal adamı arayıp buldular. Ayrıca alenen de çalışarak, Allah’ın mesajlarını uyarı sözlerini işitecek herkese taşıdı. Çalışmaları Şit’in soyundan gelenlerle sınırlı değildi. Kayin’in İlahî Mevcudiyet’ten kaçmaya çalıştığı ülkede, Allah’ın peygamberi görümde önünden geçen harika sahneleri açıkladı. ‘İşte,’ dedi, ‘Rab herkesi yargılamak üzere on binlerce kutsalıyla geliyor. Tanrı yoluna aykırı, tanrısızca yapılan bütün işlerden... ötürü Rab, bütün insanlara suçluluklarını gösterecektir.’ Yahuda 14, 15.”—Ellen G. White, Atalar ve Peygamberler, s. 86.

**Tartışma Soruları**

`1. Kayin kardeşini neden öldürdü? Şu Elie Wiesel yorumunu okuyun: “Bunu neden yaptı? Belki de yalnız olmak, tek çocuk olmak ve anne babası öldüğünde de tek adam olmak istiyordu. Tanrı gibi yalnız, belki de Tanrı’nın yerinde yalnız . . . Kayin Tanrı olmak için öldürdü . . . Kendisini Tanrı gören her kişi sonunda insanları öldürür.”—Elie Wiesel, Messengers of God: Biblical Portraits and Legends, s. 58. Cinayet işlemesek de Kayin’in tavrını yansıtmamak için nasıl dikkatli olabiliriz?`

`2. Tufan’dan önce yaşayan kişilerin yaşam süresini (Yaratılış 5) ataların yaşam süresiyle karşılaştırın. İnsanın yaşam süresinin böylesine azalmasını nasıl açıklayabiliriz? Bu yozlaşma, modern Darvinciliğin ön kabullerine nasıl karşı koymaktadır?`