---
title:  Düşüş
date:  02/04/2022
---

### Konuyla İlgili Metinler
Yaratılış 3; 2. Korintliler 11:3; Vahiy. 12:7–9; Yuhanna 8:44; Romalılar 16:20; İbraniler 2:14; 1.Timoteos 2:14, 15.

> <p>Hatırlama Metni</p>
> “Seninle kadını, onun soyuyla senin soyunu birbirinize düşman edeceğim. Onun soyu senin başını ezecek, sen onun topuğuna saldıracaksın” (Yaratılış 3:15).

Tanrı’nın Aden bahçesinde ilk anne babamıza tüm verdikleri içerisinde aynı zamanda bir uyarı da bulunmaktaydı: “Bahçede istediğin ağacın meyvesini yiyebilirsin… Ama iyiyle kötüyü bilme ağacından yeme. Çünkü ondan yediğin gün kesinlikle ölürsün” (Yaratılış 2:16, 17). İyiyle kötüyü bilme ağacından yememeleri için onları ikaz eden bu uyarı (Yaratılış 2:16, 17), onların iyiyi bilmeleri gerektiğini fakat kötüyü bilmemeleri gerektiğini bize göstermektedir.

Bunun neden olduğunu elbette anlayabiliyoruz, öyle değil mi?

Ve ayrıca bu itaatsizlik uyarısına eklenen ölüm tehdidi de (Yaratılış 2:17) yerine getirilecekti: öleceklerdi (Yaratılış 3:19). Sadece ağaçtan yemeleri yasaklanmakla kalmadı, aynı zamanda Aden bahçesinden de kovuldular (Yaratılış 3:24) ve böylece günahkârlar olarak onlara sonsuz yaşam verebilecek olan ağaca olan erişimlerini kaybettiler (Yaratılış 3:22).

Fakat bu felaketin içinde umut da vardı: Yaratılış 3:15 ayetindeki bu umuda ön-müjde ya da “ilk müjde vaadi” denmektedir. Evet, bu ayet Kutsal Kitap’ta bulunan ilk müjde vaadini ortaya koymaktadır. İlk defa insanlara, Düşüşe rağmen Tanrı’nın hepimizin kurtuluşu için bir yol oluşturduğu söylenmektedir.

_*9 Nisan Sebt Günü’ne hazırlık için bu haftanın konusunu çalışın._