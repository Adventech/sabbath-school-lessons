---
title:  Hapishanede Affedilmek 1.Bölüm
date:  08/04/2022
---

_Yazan: Andrew McChesney_

Gönüllüler, İspanya’daki bir hapishanede Kutsal Kitap tetkiklerine kaydolan mahkûmların isimlerinin yazılı olduğu kağıtlar seçtiler. Ama kimse tek bir kağıt bile almadı. Sagunto Adventist Koleji’ndeki 36 yaşında bir ilahiyat öğrencisi olan Dante Marvin Herrmann,  “Kimse bu adamla görüşmek istemiyor mu?” diye sordu.

Bir gönüllü, “Onunla çalışmak çok zor” dedi.

“O her zaman Tanrı ile alay eder,” dedi bir başkası.

Dante dua etti ve sakin, ince bir sesin “Git Matías’ı ziyaret et” dediğini hissetti.

Bir gardiyan, genç, tıraşlı bir adam olan Matías’ı, hapishanenin maksimum güvenlikli bloğunun boş bir yemek salonunda Dante’ye getirdi. Blokta kilitli seri katiller ve diğer sert hükümlülerin aksine, Matías’ın yüzünde görünür bir dövme veya suratında kızgın bir kaş çatma yoktu.

Dante, “Diğer mahkûmlara benzemiyorsunuz,” dedi.

Matias güldü. “Sen benim kim olduğumu bilmiyorsun” dedi.

Dante, “Kim olduğun ya da ne yaptığın umurumda değil,” dedi. “Hepimiz hayatımızda hatalar yaptık ve geçmişi değiştiremeyiz.”

Matías, Dante’ye yakından baktı. Kollarını kaplayan mavi dövmeler ve vücut piercinginden dolayı kulak memelerinde gerilmiş delikler gördü.

“Yedinci Gün Adventist Kilisesi’nden misiniz?” diye sordu Matias. “Diğer Adventistlere benzemiyorsun.”

Dante, “Tanrı hepimizi değiştirebilir,” diye yanıtladı. 17 yaşında ruhunu şeytana nasıl sattığını, bir sokak çetesine katıldığını ve Kutsal Kitap’ta Tanrı’nın sevgisini bulup bir Adventist olmadan önce uyuşturucu satıcısı olarak çalıştığını anlattı. Bitirdiğinde, Kutsal Kitap tetkiki için ayrılan saat dolmuştu.

“Beni tekrar ziyaret edebilir misin lütfen?” dedi mahkûm. “Bahsettiğin bu bilinmeyen Tanrı hakkında bir şeyler öğrenmek istiyorum. Ben hiç sevgi dolu bir Tanrı duymadım. Sadece öfkeli, kınayan bir Tanrı’yı duydum.”

Dante bir sonraki Sebt gününde geri geleceğine dair söz verdi.

Dante kolejdeyken, bir öğretmene Matías’tan bahsetti. “Onun kim olduğunu biliyor musun?” diye sordu öğretmen. Dante başını iki yana sallayınca öğretmen ona internetten onun hakkında araştırma yapmasını önerdi. Çevrimiçi arama Dante’yi dua etmeye sevk etti. Tanrım, bu çok ciddi, dedi. “Beni neden ona gönderdin?” Durgun, küçük bir ses yanıtı hissetti, “Dante, sana lütuf bağışladım. Ben seni affettim, Ben onu da affedebilirim.”

Önümüzdeki hafta sona erecek olan bu müjdecilik öyküsü, Yedinci Gün Adventist Kilisesi’nin “I Will Go (Gideceğim)” stratejik plânının 2 No’lu Görev Hedefini göstermektedir: “Adventistlerin erişimini güçlendirmek ve çeşitlendirmek... Devamını okumak için: IWillGo2020.org. Mahkûmun adı değiştirilmiştir.