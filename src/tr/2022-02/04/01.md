---
title:  Tufan
date:  16/04/2022
---

### Konuyla İlgili Metinler
Yaratılış 6:13–7:10, 2.Petrus 2:5–9, Yaratılış 7, Romalılar 6:1–6, Mezmurlar 106:4, Yaratılış 8, Yaratılış 9:1–17.

> <p>Hatırlama Metni</p>
> “Nuh’un günlerinde nasıl olduysa, İnsanoğlu’nun gelişinde de öyle olacak” (Matta 24:37).

“RAB baktı, yeryüzünde insanın yaptığı kötülük çok, aklı fikri hep kötülükte” (Yaratılış 6:5). “Baktı [gördü]” (Yaratılış 6:5) fiili, okuyucuyu Tanrı’nın en baştaki Yaratımı’nın aşamalarına geri götürüyor. Fakat Tanrı’nın şimdi gördüğü tov, yani “iyi” değil, tersine ra’ yani “kötülük” (Yaratılış 6:5). Sanki Tanrı şimdilerde ra’ ile dolu olan dünyayı yarattığı için pişmanlık duyuyordu (Yaratılış 6:5).

Fakat Tanrı’nın pişmanlığı kurtuluşun unsurlarını da barındırmaktadır. “Üzüntü” sözcüğünün İbranicesi olan nakham sözcüğü Nuh’un adında (Noakh) aksetmiştir ve “teselli etme” anlamına gelir (Yaratılış 5:29 KM). Yani, Tanrı’nın bu kötülüğe verdiği karşılığın iki yönü bulunmaktadır. Bu karşılık, bazılarını yok oluşa götüren adalet tehdidini barındırmaktadır fakat diğerleri için kurtuluş anlamına gelen teselli ve merhameti de vaat etmektedir.

Bu “iki yönlü ses” Kayin ve Habil/Şit vakalarında zaten duyulmuştu ve Şit’in soyu (“Tanrı’nın oğulları”) ile Kayin’in soyu (“insanın oğulları”) arasındaki karşıtlık yoluyla da tekrarlanmıştı. Şimdi ise Tanrı Nuh ve insan ırkının kalanı arasında fark gözetirken o sesi yeniden duyuyoruz.

_*23 Nisan Sebt Günü’ne hazırlık için bu haftanın konusunu çalışın._