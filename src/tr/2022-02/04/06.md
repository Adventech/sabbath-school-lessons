---
title:  'Antlaşma: İkinci Bölüm'
date:  21/04/2022
---

Yaratılış 8:21-9:1 ayetlerini okuyun. Tanrı’nın yaşamı koruyacağına dair taahhütte bulunması ne önem taşımaktadır? Tanrı’nın bereketlemesi bu taahhüdü ne şekilde yerine getirmektedir?

Tanrı’nın yaşamı koruyacağını taahhüt etmesi, insanların erdemlerinin bir sonucu değil, bir lütuf eylemidir. Tanrı, insanın kötülüğüne rağmen yeryüzündeki yaşamı korumaya karar verdi (Yaratılış 8:21). Yaratış 8:22 ayetindeki ifade, kelimesi kelimesine “yerin bütün günlerinin devamınca” (KM) anlamına gelmektedir; yani, bu mevcut yeryüzü var olduğu sürece, mevsimler gelip geçecek ve yaşam varlığını sürdürecek. Kısacası, Tanrı yaratımından vazgeçmemişti.

Aslında Tanrı’nın bereketlemesinden bahseden bir sonraki ayet bizi ilk Yaratıma ve onun bereketine geri götürüyor (Yaratılış 1:22, 28; Yaratılış 2:3). Rab bir anlamda insanlığa yeniden başlama, taze bir başlangıç yapma şansı sunuyordu.

Yaratılış 9:8-17 ayetlerini okuyun. Gökkuşağının önemi nedir? “Antlaşmanın bu belirtisinin” (Yaratılış 9:13), antlaşmanın diğer belirtisi olan Sebt günüyle olan ilişkisi nedir?

“Antlaşmamı sürdüreceğim” ifadesi üç kez tekrarlanmaktadır (Yaratılış 9:9, 11, 17). Bu, Tanrı’nın ilk vaadinin tamamlandığını ve doruğa ulaştığını belirtmektedir (Yaratılış 6:18). Yaratılış’ın altıncı gününe benzeyen önceki bölümün ardından, bu bölüm de Yaratılış öyküsünün yedinci gününü, Sebt gününü oluşturan bölüme benzemektedir. Metinde “antlaşma” sözcüğünün yedi kez tekrarlanması, Sebt günüyle doludur. Sebt günü gibi, gökkuşağı da antlaşmanın işaretidir (Yaratılış 9:13, 14, 16; Mısır’dan Çıkış 31:12-17 ile karşılaştırın). Ayrıca, Sebt günü gibi gökkuşağının da evrensel bir kapsamı bulunmaktadır; tüm dünya için geçerlidir. Aynı Sebt günü gibi, Yaratılış’ın bir işareti olarak her yerdeki, herkes içindir ve aynı zamanda bir daha dünya çapında bir tufan gerçekleşmeyeceği vaadi de her yerdeki her kişi için geçerlidir.

`Bir daha bir gökkuşağı gördüğünüzde Tanrı’nın bize vaat ettiği her şeyi düşünün. Neden bu vaatlere güvenebiliriz ve gökkuşağı onlara güvenebileceğimizi bize nasıl göstermektedir?`