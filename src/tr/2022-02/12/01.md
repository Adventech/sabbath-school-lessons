---
title:  Yusuf, Mısır’ın Prensi
date:  11/06/2022
---

### Konuyla İlgili Metinler
Yaratılış 41:37–46; 1.Krallar 3:12; Yaratılış 42; Romalılar 5:7–11; Yaratılış 43; Yaratılış 44, Yaratılış 45.

> <p>Hatırlama Metni</p>
> “Ve Firavun Yusufa dedi: Bak, seni bütün Mısır diyarı üzerine koydum” (Yaratılış 41:41 KM).

Yusuf artık Mısır’ın yöneticisi olmuştu ve kendi kardeşleri onun kim olduğunu bilmeden önünde eğileceklerdi (Yaratılış 42). Yusuf’un ağabeyleri, Yusuf onları Benyamin’i alıp geri gelmeye zorladığında onun önünde eğileceklerdi (Yaratılış 43) ve –Benyamin’in güvenliğinin tehlikede olduğunu hissettiklerinde de (Yaratılış 44)–“Firavun gibi” olduğunu gördükleri bu güçlü adama merhamet için yalvaracaklardı. Sonunda, Yusuf kimliğini açıkladığında yapmış oldukları şeye rağmen, Tanrı’nın o durumdan bir iyilik ortaya çıkardığını anlayacaklardı.

İlginç olan, bundan sonra gerçekleşen olayların tümü, Yusuf’un elde ettiği başarıyla ilgili olması gerekirken, daha çok ağabeylerinin tövbe etmeleriyle ilgilidir. Yusuf ile babaları arasında gidip gelirken yaptıkları yolculuklar, karşılaştıkları engeller Yusuf’a ve babalarına karşı yaptıkları kötü şeyleri hatırlamalarını sağladı ve Tanrı’ya karşı günah işlemiş olduklarının farkına vardılar. Yusuf’un ağabeyleri tüm bu tecrübeyi ilahi bir yargılama olarak yaşadılar. Ve herkesi gözyaşlarıyla sevince bulayan duygusal son, aklanması mümkün olmayan tüm kötülüklerine rağmen aynı zamanda onlar için bir bağışlanma mesajı barındırıyordu.

_*18 Haziran Sebt Gününe hazırlık için bu haftanın konusunu çalışın._