---
title:  Ek Çalışma
date:  17/06/2022
---

Ellen G. White, Geçmişten Sonsuzluğa 1. Cilt’ten, 114-119 sayfaları arasındaki “Yusuf’un Şaşırtıcı Öyküsü” ve 120-132 sayfaları arasındaki “Yusuf ve Kardeşleri” bölümlerini okuyun.

“Üç gün süren tutuklulukları Yakup’un oğulları için şiddetli acı günleri oldu. Geçmişte yaptıkları kötülükleri, özellikle de Yusuf’a yaptıkları zalimliği düşünüp durdular. Eğer casuslukla suçlanırlar ve kendilerini temize çıkarmak için kanıt gösteremezlerse, öleceklerini ya da köle olacaklarını biliyorlardı. Babalarının sandığı üzere, Yusuf’un başına gelen korkunç ölümden sonra, içlerinden herhangi birinin göstereceği çabanın babalarının Beyamin’in onlarla gitmesine razı olması için yeterli olacağından şüphe ediyorlardı. Yusuf’u bir köle olarak satmışlardı ve şimdi de Allah’ın, bir köle olup acı çekmelerini sağlayarak onları cezalandırmayı tasarladığından korkuyorlardı. Yusuf, babası ve kardeşlerinin ailelerinin yiyecek kıtlığı çekiyor olabileceklerini göz önünde bulundurdu ve ağabeylerinin ona yaptıkları zalimlikten pişman olduklarına, Benyamin’e asla ona davrandıkları gibi davranmayacaklarına ikna oldu.”— Ellen G. White, Spiritual Gifts [Ruhsal Armağanlar] 3. Cilt, s. 155, 156.

“Yusuf tatmin olmuştu. Kardeşlerini denemiş ve onlarda işledikleri günahlar için gerçek tövbenin meyvelerini görmüştü.”— Ellen G. White, Spiritual Gifts [Ruhsal Armağanlar] 3. Cilt, s. 165.

**Tartışma Soruları**

`1. Perşembe gününün dersinin sonundaki soruyu sınıfta tartışın. Sizce işler kendisi için o kadar da iyi gitmemiş olsaydı Yusuf kardeşlerine karşı aynı derecede lütufkâr olur muydu? Elbette bu sorunun cevabını kesin olarak bilemeyiz fakat baştan sonra Yusuf’un öyküsünde karşımıza çıkan hangi göstergeler onun nasıl bir karaktere sahip olduğuna dair, onun lütufkârlığını açıklamamıza yardım edecek bilgiler ortaya koyuyor?`

`2. Hangi yönlerden Yusuf’u Mesih’in ve Mesih’in yaşadıklarının bir habercisi olarak görebiliriz?`

`3. Yusuf kardeşlerini sınamıştı. Peki, Tanrı bizi hangi benzer yollarla sınıyor?`

`4. Üzerinden onca yıl geçmiş olmasına rağmen ağabeyleri Yusuf’a yaptıkları şeydeki suçlarının farkına vardılar. Bu, suçluluğun ne kadar güçlü olabileceğine dair bize ne öğretiyor? Ve her ne kadar bağışlanabilir ve Tanrı’nın bağışlamasını kabul edebilirsek de, ne kadar hak etmiyor olursak olalım kendimizi bağışlamayı nasıl öğrenebiliriz?`