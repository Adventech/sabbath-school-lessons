---
title:  Yusuf Güç Kazanıyor
date:  12/06/2022
---

Yusuf’a göre, Firavunun düşleri Tanrı’nın ülkede “ne yapacağını” (Yaratılış 41:28) açıklıyordu. Buna rağmen, Yusuf Firavun’u kendi Tanrı’sına inanmaya çağırmadı. Tersine, Yusuf’un ilk verdiği tepki eyleme geçmekti. Yusuf bir ekonomik program önerdii. İşin ilginci, Firavun Yusuf’un söylediklerinin sadece iktisadi kısmını önemsedi. Sanki düşün manevi anlamı ve Tanrı’nın düşü göstermekteki işlevi değil de, iktisadi dersler onun daha çok ilgisini çekiyor gibiydi.

`Yaratılış 41:37-57 ayetlerini okuyun. Yusuf’un başarısında Tanrı’nın yeri nedir?`

Firavun’un ülkenin yönetimi için Yusuf’u seçmesinin sebebi onun düşleri doğru bir şekilde yorumlamış ve ülkenin yakın gelecekte yaşayacağı sorunu ortaya koymuş olması değil, bu sorun için bir çözüm önerisine sahip olmasıydı çünkü “bu öneri firavunla görevlilerine iyi göründü” (Yaratılış 41:37). Firavun’un seçimi dini olmaktan çok faydacı gibi görünüyordu. Fakat Firavun Yusuf’un “Tanrı Ruhu’na sahip” (Yaratılış 41:38) olduğunu fark etmişti ve onu “akıllı ve hikmetli” (Yaratılış 41:39 KM) olarak nitelendirmişti. Bu, Tanrı’nın verdiği bilgeliği belirten bir ifadedir (bkz. Yaratılış 41:33 KM; 1.Krallar. 3:12 ile karşılaştırın).

Kutsal Kitap metninde yazan tüm ayrıntılar, o dönemde Mısır’ın içinde bulunduğu tarihsel şartlarla uyuşmaktadır. Siyasi açıdan, Firavunun Yusuf’u vezir ataması Mısır’da alışılmadık bir uygulama değildi, o dönemde başka yabancı vezirlerin de görev yaptığı onaylanmış bir gerçektir.

Sonrasındaki yedi yıl o kadar bolluk oldu ki, buğday “ölçülemeyecek kadar çoktu” (Yaratılış 41:49). Bu, doğaüstü bir takdirin işaretiydi. “Denizin kumu kadar çok” (Yaratılış 41:49) benzetmesi bunun Tanrı’nın bir bereketi olduğunu göstermektedir (Yaratılış 22:17). Yusuf bu bereketi kişisel olarak kendi üretkenliğiyle ortaya koyuyordu. Bu, iki fenomenin arkasında da aynı Tanrı’nın bulunduğunu kanıtlayan bir tesadüftü. Yusuf’un iki oğlu oldu. Oğullarına verdiği adlar Yusuf’un Tanrı’nın takdirini nasıl tecrübe ettiğini gösteriyordu. O, kederin anısını sevince (Menaşşe) ve geçmişteki dertleri de üretkenliğe (Efraim) dönüştürmüştü. Bu, Tanrı’nın kötü bir durumu nasıl da çok iyi olan bir şeye dönüştürmesine ne kadar güçlü bir örnektir.

`Başkalarının da, bizim hayat tarzımızdan yola çıkarak Tanrı’mızın gerçekliğini görebilmelerini mümkün kılacak olan yollar nelerdir?`