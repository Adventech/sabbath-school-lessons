---
title:  Vaat Edilen Ülke Umudu
date:  23/06/2022
---

`Yaratılış 49:29-50:21 ayetlerini okuyun. Yaratılış Kitabının kapanışında hangi büyük umut konuları bulunmaktadır?`

Yaratılış kitabının kapanışı umutla dolu üç olaydan oluşmaktadır.

İlki, İsrail’in Vaat Edilen Ülke’ye döneceği umududur. Yaratılış kitabının yazarı olan Musa, Yakup’un ve Yusuf’un ölümlerini ve gömülmelerini Vaat Edilen Ülke’ye işaret eden olaylar olarak tarif ediyor. Yakup bereketlemesinin ve “İsrail’in on iki oymağı” (Yaratılış 49:28) hakkındaki peygamberlik sözünün hemen ardından, ölümünü düşündü ve oğullarına kendisini Kenan ülkesine, Sara’nın da gömüldüğü Makpela mağarasına gömmelerini emretti (Yaratılış 49:29-31). Onun Kenan ülkesine hareket eden cenaze törenini tarif eden öykü, birkaç yüzyıl sonra Mısır’dan Çıkış’ın müjdecisi oldu.

İkincisi, Tanrı’nın kötülüğü iyiliğe çevireceği umududur. Yakup’un ölümü ve gömülmesi sonrasında Yusuf’un kardeşleri geleceklerinden endişe etmeye başladılar. Yusuf’un şimdi öcünü alacağından korkuyorlardı. Yusuf’un yanına geldiler ve önünde yere kapanarak onun kulları olmaya hazır olduklarını söylediler (Yaratılış 50:18). Bu, Yusuf’un peygamberlik düşlerini akla getiren bir sahneydi. Yusuf onlara güvence verdi ve “korkmayın” (Yaratılış 50:19) dedi. Bu ifade geleceğe atıfta bulunuyordu (Yaratılış 15:1) çünkü ona karşı kötülük düşünülmüştü fakat Tanrı “o kötülüğü iyiliğe” (Yaratılış 50:20) çevirmiş ve olayların akışını kurtuluşa doğru döndürmüştü (Yaratılış 50:19-21; Yaratılış 45:5, 7-9 ile karşılaştırın). Yani, insanların pek çok yanlışına rağmen, Tanrı’nın takdiri hüküm sürecekti.

Üçüncüsü de Tanrı’nın düşkün insan ırkını kurtaracağı umududur. Yusuf’un, Yaratılış kitabının bu son ayetinde belirtilen ölümü sadece Yusuf’un ölümü olmaktan çok daha engindir. İlginç olan, Yusuf kemiklerinin gömülmesi emrini vermedi. Tersine, “Tanrı kesinlikle size yardım edecek… O zaman kemiklerimi buradan götürürsünüz” (Yaratılış 50:25) sözleriyle geleceğe işaret etti. Ve onlar da yıllar sonra bu sözlere doğrudan itaat ederek bunu gerçekleştirdiler (bkz. Mısır’dan Çıkış 13:19). Nihayetinde, Vaat Edilen Ülke, Kenan ülkesi umudu nihai kurtuluş umuduna, yenilenme umuduna, yeni bir gökteki ve yeni bir yeryüzündeki yeni bir Yeruşalim umuduna işaret eden bir simge, bir habercidir. Bu hepimizin nihai umududur, Şilo’nun ölümüyle kesinliğe kavuşturulmuş olan bir umut.

`Vahiy 21:1-4 ayetlerini okuyun. Bu ayetler sahip olduğumuz en büyük umudu nasıl temsil etmektedir? Bu vaat olmasa, tüm sorunlarımızın sona ermesi için yalnız başımıza ölmek dışında hangi umuda sahibiz?`