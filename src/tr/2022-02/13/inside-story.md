---
title:  10 yıldır dua ediyor
date:  24/06/2022
---

_Yazan: Andrew McChesney_

Moskova’da İngilizce öğreten bir ABD gönüllüsü olan Winston Crawford, Rus öğrencilerinden birini Sebt günü Yedinci Gün Adventist kilisesine davet etti.

Öğrenci Sasha, ibadet tecrübesinden etkilenmemiş gibi görünüyordu. Ateist bir ailede büyümüştü ve düpedüz sıkılmış görünüyordu.

Winston üzgün hissetti. “Onu geri davet etmeye çalışmayacağım,” dedi kendi kendine. “Kendisinin hoşlanmadığını açıkça görebiliyorum.” Bunun yerine dua etmeye başladı. Rab’bin Sasha’nın kalbine dokunması için dua etti.

Aylar geçtikçe Winston ve Sasha bir dostluk kurdular. Tatil sırasında Sasha, ebeveynleri ve küçük erkek kardeşiyle tanışmak için onu Finlandiya yakınlarındaki Karelya bölgesine seyahat etmeye davet etti. Winston dua etmeye devam etti.

Gönüllü hizmet yılını tamamladıktan sonra, Winston Amerika Birleşik Devletleri’ne döndü, ancak Sasha ile temas halinde kaldı. Sasha birkaç yıl sonra Amerika Birleşik Devletleri’ni ziyaret ettiğinde, ikisi Chicago’da birlikte vakit geçirdi.

Winston dua etmeye devam etti. 10 yıldan fazla zaman geçmişti.

Bir gün Sasha, WhatsApp aracılığıyla bir mesaj gönderdi. “Kutsal Kitap’ı okumak istiyorum” diye yazdı. “Anlamama yardım eder misin?” Winston buna çok sevindi. «Tabii ki!” diye geri mesaj attı. Haftada bir buluşmayı kabûl ettiler.

İlk buluşmalarında Sasha, Yaratılış 1.bölümü okurken büyülenmişti. Yaratılış 1:29’da Tanrı’nın vejetaryen bir diyet vermiş olmasından özellikle etkilenmişti; ‘’İşte yeryüzünde tohum veren her otu, tohumu meyvesinde bulunan her meyve ağacını size veriyorum. Bunlar size yiyecek olacak.’’ Sasha bir vejetaryendi ve sebze, meyve ve bakliyat bazlı bir diyeti izlemenenin iyi bir uygulama olduğunu düşünmüştü.

“Bunun Kutsal Kitap’tan olduğunu bilmiyordum!” dedi.

Buluşmalarının sonunda şaşkınlığını dile getirdi. “Puşkin ve Dostoyevski’yi okudum ama Kutsal Kitap’ı okuduğumda farklı bir şey oluyor gibi sanki” dedi. “Sanki kelimeler sayfadan bana geliyor gibi.”

Winston mutluydu. Kutsal Ruh’un Sasha’nın kalbine ulaşmak için Sözünü etkin kıldığından emindi. Üç haftalık Kutsal Kitap çalışmalarından sonra Sasha, ibadetlerini haftada iki defaya çıkarıp çıkaramayacaklarını sordu. Winston dua etmeye devam etti. Winston bir röportajda şunları söyledi: “10 yıldan fazla bir süre sonra Kutsal Kitabı okumak istemesi benim için ilham verici ve sadece bu değil, onunla Kutsal Kitap’ı çalışma şansım da var” dedi. “Bunun tamamen Tanrı olduğunu biliyorum.”

Bu müjdecilik hikayesi, Yedinci Gün Adventist Kilisesi’nin “I Will Go (Gideceğim)” stratejik plânının 5 No’lu Ruhsal Büyüme Hedefini göstermektedir, «Bireyleri ve aileleri ruhla dolu yaşamlara yönlendirmek.» Devamını okumak için: IWillGo2020.org.