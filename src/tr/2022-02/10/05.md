---
title:  Putperestliği Yenmek
date:  01/06/2022
---

`Yaratılış 34:30-35:15 ayetlerini okuyun. Burada olanlardan gerçek ibadete dair hangi dersleri çıkartabiliriz?`

Kenanlılarla olan uzlaşısına gölge düşürüldükten (Yaratılış 34:30) ve Yakup iki oğlunu azarladıktan hemen sonra (Yaratılış 34:30), Tanrı ona Şekem’den ayrılmasını ve antlaşmasını yenilemek için Beytel’e dönmesini emretti. Aslında Rab ona oraya vardığında bir sunak yapması gerektiğini bildirdi.

Bu arada, Tanrı’nın buyruğu sonrasında yazıya dökülen ilk şey, Yakup’un halkından Kenanlı putları kaldırmalarını istemesidir. Bunlar Şekem kenti yağmalanırken elde edilen ve Rahel’in babasından çaldığı aile putlarından oluşuyordu (Yaratılış 31:19, 32). Bunların hepsi, Tanrı ile yapılan antlaşma açısından çok önemliydi.

Yakup’un Tanrı’ya olan bağlılığına rağmen bu putlar muhafaza edilmişlerdi ve muhtemelen onlara tapınılıyordu. Yakup açısından Kenan etkisinden kaçmak için Şekem’i terk etmek yeterli değildi. Kendi ordugâhındaki ve halkının yüreklerindeki putlardan kurtulmak zorundaydı.

Tövbe süreci bir yerden başka yere göçme ya da bir kiliseden başka kiliseye geçme eyleminden daha fazlasını barındırmaktadır. En önemlisi, her nerede olursak olalım, Tanrı’nın lütfuyla yüreklerimizdeki putperestliği temizlemek için çaba göstermemizdir. İstersek her şeyden kendimize put yapabiliriz.

Yakup Tanrı’ya itaat ettiğinde ve Tanrı’nın buyruğu uyarınca gereken şeyleri yaptığında, Tanrı sonunda müdahale etti ve etraflarındaki tüm halkları “Tanrı korkusu” (Yaratılış 35:5) sardı, bu sebeple Yakup’a saldırmaya cesarete demediler. Yakup ancak ondan sonra “yanında olan bütün halk ile” (Yaratılış 35:6 [KM]) ibadet etmeye hazır oldu. Bu da aile birliğinin yeniden tesis edildiğini göstermektedir. Yakup Buraya Ey-Beytel adını verdi. Bu, gök ile yeryüzü arasındaki, bir süredir kopmuş olan bağlantının artık yeniden kurulmuş olduğunu simgeleyen merdiven düşünü anımsatıyordu.

Fakat bu sefer vurgu olayın gerçekleştiği yerde değil, Beytel’in Tanrısındadır. Tanrı Yakup’a isminin “İsrail” (Yaratılış 35:10) olduğunu hatırlattığında, bu kişisel belirti yine bu bereketin işaret ettiği çifte vaatle yüklüydü. Yakup’un bereketi ilk olarak verimlilik, Mesih’in soyunun taşınması ve pek çok ulusun meydana gelmesi anlamına geliyordu (Yaratılış 35:11); ikinci olarak da Vaat Edilen Ülke’ye işaret ediyordu (Yaratılış 35:12).

`Putperestliğin bize fark ettirmeden kalplerimizde yolunu bulmasına yol açacak yollar nelerdir ve bu konuda ne yapabiliriz?`