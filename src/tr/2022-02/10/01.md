---
title:  Yakup-İsrail
date:  28/05/2022
---

### Konuyla İlgili Metinler
Yaratılış 32:22–31; Hoşea 12:3, 4; Yeremya 30:5–7; Yaratılış 33; Yaratılış 34:30–35:29.

> <p>Hatırlama Metni</p>
> “Adam, ‘Artık sana Yakup değil, İsrail denecek’ dedi, ‘Çünkü Tanrı’yla, insanlarla güreşip yendin’” (Yaratılış 32:28).

Yakup’un aile destanı hem iyi hem de kötü yönde devam etti. Fakat bunların hepsi sayesinde Tanrı’nın eli ve O’nun antlaşma vaatlerine olan bağlılığı ortaya kondu.

Bu hafta Yakup’un konusu devam ediyor. Artık Lavan’ı bırakıp eve dönüyor olduğuna göre, yaptığı kalleşliğin kurbanı olan Esav ile yüzleşmek zorunda kalacak. Böylesine ağır bir şekilde haksızlığa uğramış olan kardeşi şimdi ona ne yapacak?

Neyse ki, kendisini bekleyen akıbetin korkusu içindeyken, babasının RAB’bi, daha sonraları “Yakup’un sıkıntı vakti” (bkz. Yeremya 30:5-7 KM) olarak bilinecek bir hadisenin habercisi olan bir olayda ona yeniden göründü. Ve o gece “aldatıcı” Yakup “İsrail” oldu; yeni bir başlangıç için yeni bir isim. O başlangıç sonunda onun adını alan bir ulusun yaratılmasını sağlayacaktı.

Diğer bir deyişle, tüm olanlara rağmen atalar ve ailelerinin öykülerinin Kutsal Yazı’da anlatılmasının sebebi, Tanrı’nın vaat ettiklerini yerine getirmek konusunda güvenilir olduğunu ve halkı zaman zaman bunun gerçekleşmesini engellemek için elinden geleni yapıyormuş gibi göründüğünde dahi, O’nun bundan vazgeçmeyeceğini bize göstermektir.

_*4 Haziran Sebt Gününe hazırlık için bu haftanın konusunu çalışın._