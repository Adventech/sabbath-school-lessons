---
title:  Ek Çalışma
date:  03/06/2022
---

Ellen G. White, Geçmişten Sonsuzluğa 1. Cilt’ten, 103-107 sayfaları arasındaki “Yakup’un Güreşle Geçen Korkunç Gecesi” bölümünü okuyun.

“Yakup’un güreştiği o ıstırap gecesinde yaşadığı tecrübe, Allah’ın halkının Mesih’in ikinci gelişinden önce geçmeleri gereken sınavı temsil etmektedir. . . . Allah’ın halkının kötülüğün güçleriyle son mücadelesinde tecrübesi böyle olacaktır. Allah onların imanlarını, tahammüllerini, onları kurtarma gücüne olan güvenlerini sınayacaktır. Şeytan durumlarının ümitsiz olduğu, günahlarının affedilemeyecek denli büyük olduğu fikriyle onları yıldırmaya çalışacaktır. Yetersizliklerini derinden hissedecekler, hayatlarını gözden geçirdiklerinde ise umutları kararacak. Fakat Allah’ın merhametinin büyüklüğünü ve kendi samimî tövbelerini hatırlayarak, O’nun Mesih aracılığıyla çaresiz ve tövbe eden günahkârlara verilmiş olan vaatlerini dileyecekler. Dualarına hemen yanıt verilmediği için imanları kırılmayacak. Yakup’un Meleğe sıkı sıkıya sarıldığı gibi Allah’ın kudretine sarılacaklar ve ruh diliyle ‘Beni mübarek kılmadıkça Seni bırakmam’ diyecekler. . .

“Bununla birlikte Yakup’un öyküsü, Allah’ın günaha düşen, fakat gerçek tövbeyle O’na dönenleri reddetmeyeceğinin güvencesidir. Yakup kendi gücüyle mücadele ederek kazanamadığını teslimiyet ve saf iman yoluyla kazandı. Allah böylece kuluna arzu ettiği bereketi kendisine yalnızca ilahî gücün ve lütfun verebileceğini öğretti. Son günlerde yaşayanların durumu da böyle olacak. Tehlikeler etraflarını kuşattığında ve canları üzerine ümitsizlik çöktüğünde, yalnızca kefaretin erdemlerine bağlı olmalıdırlar. Kendi başımıza hiçbir şey yapamayız.”—Ellen G. White, Atalar ve Peygamberler, s. 201-203.

**Tartışma Soruları**

`1. Yakup’un zayıflığı neden Tanrı’nın lütfu için bir fırsat oldu? Yakup’un tecrübesi ile Pavlus’un “ne zaman güçsüzsem, o zaman güçlüyüm” (2.Korintliler 12:10) sözü arasında nasıl bir bağlantı bulunmaktadır?`

`2. Kutsal Kitap sizce neden içindeki pek çok karakterin yaşamına dair bu kadar çok iğrenç detay barındırmaktadır? Bunu yapmaktaki amaç ne olabilir? Bundan ne mesaj alabiliriz?`

`3. Putperestlik konusunda biraz daha düşünün. Bizim kültürümüzün, medeniyetimizin putları nelerdir? Rab dışında birine ya da bir şeye tapınmadığımızdan nasıl emin olabiliriz?`