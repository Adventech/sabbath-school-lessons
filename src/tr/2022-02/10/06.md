---
title:  Rahel’in Ölümü
date:  02/06/2022
---

`Yaratılış 35:15-29 ayetlerini okuyun. Yakup işlevsiz ailesinde başka hangi dertlere göğüs gerdi?`

Yakup Beytel’den ayrılır ayrılmaz, onun Vaat edilen Ülke’ye yaptığı yolculuğun son safhasında iz bırakan birbiriyle bağlantılı üç olay meydana geldi: Yakup’un son oğlu dünyaya geldi; Rahel öldü ve Lea’dan ilk oğlu olan Ruben, Yakup’un cariyesiyle yattı. Genç adamın niye bu kadar kötü bir şey yaptığı metinde yazmıyor olsa da, bir şekilde Yakup’un son oğlunun doğumunu kirletmek ve Rahel’in anısını aşağılamak istediği için yapmış olabilir. Bunu tam olarak bilmiyoruz.

Yakup’un son oğlunun doğumu, Vaat Edilen Ülke’nin sınırları dahilinde bulunan Beytlehem’le bağlantılıdır (Yaratılış 35:19). O halde bu doğum, İsrail’in geleceği için Tanrı’nın vaadinin ilk olarak yerine gelmesidir. Ebe, Rahel’e peygamberce Tanrı’nın İbrahim’e güven vermek için söylediği şu aynı sözlerle seslendi: “Korkma” (Yaratılış 35:17; Yaratılış 15:1 ile karşılaştırın).

Dikkat çekici biçimde, Yakup Rahel’in ölürken oğluna verdiği “çektiğim acının oğlu” anlamına gelen Ben-Oni ismini, “sağ elin oğlu” anlamına gelen Benyamin ile değiştirdi. Belki de bunu Vaat Edilen Ülke ve Tanrı’nın, halkı oraya yerleştiğinde onlar için yapacağına söz verdikleri için duyduğu umudu ifade etmek için güney yönünü kastederek yaptı.

Fakat bu dönemde, Ruben babasının cariyesi ve Rahel’in hizmetçisi olan Bilha ile ilişkiye girdi (Yaratılış 35:25, Yaratılış 30:3). Bu rezil eylemi neden gerçekleştirdiğini gerçekten bilmiyoruz. Belki de bu sadece insanın ahlâksızlığının örneklerinden bir diğeriydi.

Şaşırtıcı biçimde, yaşananlar kendisine anlatılmış olmasına rağmen, Yakup bu korkunç suça karşılık vermedi (Yaratılış 35:22). Belki de, Yakup yaşamının bu noktasında, arada sırada etrafında gerçekleşen günahlara ve kötülüklere rağmen Tanrı’nın sözünü yerine getireceğine güveniyordu.

Yakup’un, İsrail’in ataları olacak 12 oğlunun sıralandığı listede belirtilen işte bu açık iman dersidir (Yaratılış 35:22-26). Göreceğimiz üzere bunlar pek hoş ya da nazik kişiler değildiler. Tüm işlevsizliğe hatta Ruben ve Bilha konusunda olduğu gibi apaçık kötülüğe ve tüm sıkıntılara rağmen, bu aile ne kadar berbat durumda olursa olsun Tanrı’nın iradesi bu aile üzerinden yerine gelecekti.

`İnsanların hatalarına rağmen Tanrı’nın nihai gayeleri gerçekleşecek. İnsanlar işbirliği yapmış olsalar, O’na itaat etseler neler olacağını hayal edin. Öyle olsa, Tanrı’nın iradesi çok daha kolay, yani insanların daha az acı çekmesiyle, daha az gerilimle ve daha az gecikmeyle yerine gelmez miydi?`