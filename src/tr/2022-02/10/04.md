---
title:  Dina’nın Irzına Geçilmesi
date:  31/05/2022
---

Yakup artık ağabeyiyle de uzlaştığına göre, barış içinde Kenan ülkesine yerleşmek istiyordu. Shalom “barış” sözcüğünden gelen, shalem “güvenlik içinde” (Yaratılış 33:18) sözcüğü, yolculuğunu ilk defa tanımıyordu.

Yöre sakinlerinden bir paça toprak satın aldıktan sonra (Yaratılış 33:19), oraya bir sunak yaptı. Bu, onun imanını ve Rab’be ne kadar bağımlı olduğunun farkında olduğunu gösteriyordu. Sunulan her kurban için bir tapınma işi gerçekleştiriliyordu.

Fakat Yakup ömründe ilk defa bir ülkeye yerleşmenin sıkıntılarına maruz kalıyordu. İshak’ın Gerar’da Avimelek’le yaptığı gibi (Yaratılış 26:1-33), Yakup da Kenanlılardan kalacak bir yer satın almaya çalıştı.

`Yaratılış 34. bölümü okuyun. Barışçıl bir şekilde orada kalma planlarını bozan ne oldu?`

Yaşanan menfur olayın öyküsü kişilerin ve yaptıkları işlerin iki yönlülüğünü gözler önüne seriyor. Dina’nın ırzına geçen şehvetli Şekem, aynı zamanda samimi, Dina’yı çok seven ve hatasını onarmaya çalışan biri olarak resmediliyor. Şekem, antlaşmaya dayanan sünnet adetini yerine getirmeye bile razı gelmişti.

Öte yandan, kendilerini Tanrı’nın ve O’nun emirlerinin savunucusu olarak takdim eden ve Kenanlılarla kız alıp vermeye karşı çıkan Şimon ve Levi (Levililer 19:23), yalanlara ve aldatmacaya başvurdular (Yaratılış 34:13) ve insanları öldürüp kenti yağmaladılar (Yaratılış 34:25-27). Yaptıkları sadece kınanması gereken bir şey değildi (neden suçu işleyen tek bir kişi cezalandırmadılar?), aynı zamanda pek çok başka soruna yol açma tehlikesi barındırıyordu.

Yakup ise sadece barış içinde yaşamakla ilgileniyordu. Kızının ırzına geçildiği haberi geldiğinde, hiçbir şey söylemedi (Yaratılış 34:5). Fakat oğullarını yaptıklarını duyduğunda, bu davranışlarının ardından başlarına gelebilecek olan şeyler yüzünden, alenen onları azarladı: “Bu ülkede yaşayan Kenanlılar’la Perizliler’i bana düşman ettiniz, başımı belaya soktunuz… Sayıca azız. Eğer birleşir, bana saldırırlarsa, ailemle birlikte yok olurum” (Yaratılış 34:30).

`Bu öykülerde üst üste nezaket ve lütuf eylemleri gördüğümüz kadar, hile ve aldatmaca da görüyoruz. Bu, insan doğasına dair bize ne anlatıyor?`