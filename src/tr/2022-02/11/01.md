---
title:  Rüyalar Efendisi Yusuf
date:  04/06/2022
---

### Konuyla İlgili Metinler
Yaratılış 37; Matta 20:26, 27; Elçilerin İşleri 7:9; Yaratılış 38; Yaratılış 39; Yaratılış 40:1–41:36.

> <p>Hatırlama Metni</p>
> “Birbirlerine, ‘İşte düş hastası geliyor’ dediler” (Yaratılış 37:19).

Yusuf’un öyküsü, onun Kenan’daki ilk düşlerinden (Yaratılış 37:1-11), Mısır’daki ölümüne kadar (Yaratılış 50:26), Yaratılış kitabının son bölümünü kaplamaktadır. Aslında, Yusuf Yaratılış kitabında diğer tüm atalardan daha çok yer kaplamaktadır. Yusuf, Yakup’un 12 oğlundan sadece bir tanesi olmasına rağmen, Yaratılış kitabında İbrahim, İshak ve Yakup gibi büyük bir ata olarak anılmaktadır.

Göreceğimiz üzere, Yusuf’un yaşamı iki önemli teolojik gerçeği ön plana çıkartmaktadır: İlk olarak, Tanrı vaatlerine yerini getirir; ikinci olarak da, Tanrı kötüyü iyiye dönüştürebilir.

Bu haftanın dersinde Yusuf’un yaşamının ilk yıllarına odaklanacağız. O Yakup’un en sevdiği oğluydu ve lakabı, aslında kelimesi kelimesine “rüyalar efendisi” anlamına gelen ba’al hakhalomot, yani “düş hastasıydı” (Yaratılış 37:19). Bu lakap, onun düşler konusunda usta olduğuna işaret ediyordu. Bu tanımkama ona uyuyor çünkü o sadece peygamberlik düşlerini gören, anlayan ve yorumlayan bir kişi değil, aynı zamanda onları kendi hayatında yerine getiren biriydi.

Bu bölümlerde, insan yüreğinin kötülüğüne ve günahkârlığına rağmen, Tanrı’nın takdirinin bir kez daha doğrulandığını göreceğiz.

_*11 Haziran Sebt Gününe hazırlık için bu haftanın konusunu çalışın._