---
title:  Yusuf’a Saldırı
date:  06/06/2022
---

Gerçekleşecek olan olaylar korkunç olsa da, onları anlamak zor değil. Nefret ettiğiniz, hatta akrabanız olan bir kişiye bu kadar yakın olmak kaçınılmaz olarak eninde sonunda bir sıkıntıya yol açacaktır.

Ve öyle de oldu.

`Yaratılış 37:12-36 ayetlerini okuyun. Bu, günahkâr yüreklerin ne kadar tehlikeli ve kötü olabileceğine ve herhangi birimizi yapmaya yönlendirebileceği şeylere dair bize ne öğretiyor?`

Ağabeyleri Yusuf’tan nefret ediyorlardı çünkü Tanrı’nın lütfunu kıskanıyorlardı (Elçilerin İşleri 7:9). Yakın gelecekte gerçekleşecek olaylar her aşamada bu lütfun varlığını doğrulayacaktı. Yusuf yolunu kaybetmişken, bir adam onu buldu ve ona yol gösterdi (Yaratılış 37:15). Yusuf’un ağabeyleri onu öldürmek için komplo kurarken, Ruben araya girdi ve öldürmek yerine onu bir kuyuya atmayı önerdi (Yaratılış 37:20-22).

Burada gösterilen nefreti anlamak gerçekten çok zor, özellikle de bu nefret kendi ailelerinden birine karşı olduğunda. Bu genç adamlar bu kadar gaddarca bir şeyi nasıl yaptılar? Bir anlığına bile olsa bunun kendi babalarını nasıl kötü etkileyeceğini düşünmediler mi? Babaları Yusuf’u kayırıyor diye ona ne kadar dargın olurlarsa olsunlar, onun evlatlarından birine bunu yapmak baştan aşağı alçaklıktı. İnsanların ne kadar kötü olabileceklerine dair ne kadar güçlü bir ispat.

“Fakat içlerinden [ağabeylerinden] bazıları huzursuzdu; intikamdan bekledikleri tatmini hissedememişlerdi. Bir süre sonra bir grup yolcunun geldikleri görüldü. Bu Ürdün ırmağının ötesinden gelen bir İsmaili kervanıydı, baharat ve diğer ticaret mallarıyla Mısır’a gidiyorlardı. Bu sırada Yahuda kardeşlerini ölüme terk etmektense bu putperest tacirlere satmayı teklif etti. Bir yandan Yusuf fiilen yollarından çekilmiş olacaktı ve onlar da onun kanını dökmemiş olacaklardı.”—Ellen G. White, Atalar ve Peygamberler, s. 211.

Onu daha sonra öldürmeyi planlayıp, bir kuyuya attıktan sonra, yanlarından bir karavan geçti ve Yahuda Yusuf’u onlara satmayı teklif etti (Yaratılış 37:26, 27). Yusuf Midyanlılara satıldıktan sonra (Yaratılış 37:28), Midyanlılar da onu Mısır’da birine sattılar (Yaratılış 37:26) ve onun gelecekte kazanacağı şöhretin yolunu açmış oldular.

`Karakterinizdeki kötü özelliklerinizi, onlar hayatınızın bir noktasında bunları yaptığınızı asla düşünemeyeceğiniz bazı davranışlarınız yoluyla kendilerini göstermeden değiştirmek için Tanrı’nın gücünü aramak neden çok önemlidir?`