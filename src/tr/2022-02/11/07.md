---
title:  Ek Çalışma
date:  10/06/2022
---

Ellen G. White, Geçmişten Sonsuzluğa 1. Cilt’ten, 114-119 sayfaları arasındaki “Yusuf’un Şaşırtıcı Öyküsü” bölümünü okuyun.

“Yusuf ve Daniel, genç yaşlarında tam da delikanlılıktan yetişkinliğe geçerken evlerinden koparılmış ve tutsak olarak putperest ülkelere götürülmüşlerdi. Özellikle Yusuf, büyük talih değişimlerine yol açabilecek ayartılara maruz kalmıştı. Babasının evinde itinayla el üstünde tutulmuş bir evlat; Potifar’ın evinde bir köle, daha sonra ise bir sırdaş ve arkadaş; çalışarak, gözlem yaparak ve insanlarla iletişim yoluyla eğitim gören bir dava adamı; Firavun’un zindanında haksızca suçlanmış, aklanma umudu ya da salıverilme olasılığından mahrum bir hükümlüyken büyük bir kriz zamanında ülkenin yönetimine çağrıldı–onun dürüstlüğünü muhafaza etmesini sağlayan neydi? . . .

“Yusuf çocukluğunda Allah sevgisini ve Allah korkusunu öğrenmişti. Babasının evinde, Suriye yıldızlarının altında Beytel’deki gece görümü, göklerden yeryüzüne inen merdiven, inip çıkan melekler ve yukarıdaki tahttan Kendisini Yakup’a gösteren O Kişi hakkındaki öyküleri sık sık dinlemişti. Yakup’un Yabbuk ırmağı kıyısındaki mücadelesi, beslediği günahları terk ederek galip gelip Allah ile güreşen hükümdar unvanını alması ona anlatılmıştı.

“Babasının sürülerine bakan genç bir çoban olan Yusuf’un saf ve basit yaşamı, hem fiziksel hem de zihinsel gücünü geliştirmesine destek olmuştu. Doğa sayesinde Allah ile birliktelik içinde olarak ve babadan oğla geçen kutsal bir emanet gibi kendisine iletilen doğruları çalışarak zihnini kuvvetlendirmiş ve ilkelerini sağlamlaştırmıştı.

“Yusuf hayatının krizinde, çocukluğunu geçirdiği Kenan ülkesindeki topraklardan Mısır’da kendisini bekleyen köleliğe doğru yaptığı yolculuk sırasında, soydaşlarının evlerini saklayan tepelere son defa bakarken babasının Tanrı’sını anımsadı. Çocukluğunda aldığı dersleri anımsadı ve kendisinin doğru olduğunu kanıtlama, sonsuza kadar sanki göğün Kralı’nın bir kulu olmuş gibi davranma azmiyle ruhu titredi.”—Ellen G. White, Education [Eğitim], s. 51, 52.

**Tartışma Soruları**

`1. Yusuf’u Daniel’le ve İsa ile karşılaştırın. Ortak noktalar nelerdir? Yusuf ve Daniel kendi yöntemleriyle İsa’nın ve İsa’nın hallerini ne şekilde ortaya koyuyorlar?`

`2. Perşembe gününün dersinin sonundaki soruyu sınıfta tartışın. İşler, Yusuf’un hayatında olduğu gibi bizim hayatımızda da yolunda gitmediğinde Tanrı’ya güvenmeyi nasıl öğrenebiliriz?`