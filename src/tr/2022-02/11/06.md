---
title:  Firavun’un Düşleri
date:  09/06/2022
---

`Yaratılış 40:1-41:36 ayetlerini okuyun. Firavun’un düşleriyle memurların düşleri arasında ne bağlantı var? Bu benzerliğin önemi nedir?`

Yaşanan olaylar Tanrı’nın inayetiyle gerçekleşmeye devam etti. Günün birinde, Firavun’un eski memurları oldukları anlaşılan, biri fırıncı, öteki saki iki mahkûmun denetimi Yusuf’un eline verildi (Yaratılış 41:9-11). İkisi de gördükleri fakat anlam veremedikleri düşler yüzünden sıkıntı içindeydiler çünkü “yorumlayacak kimse yoktu” (Yaratılış 40:8). Yusuf daha sonra ikisinin de gördükleri düşleri yorumladı.

İki memurun gördüğü düşlere benzer şekilde Firavun da kimsenin yorumlayamadığı iki düş gördü (Yaratılış 41:1-8). O an fırıncı Tanrı’nın inayetiyle Yusuf’u anımsadı ve onu Firavuna tavsiye etti (Yaratılış 41:9-13).

Memurların durumu gibi Firavun da sıkıntı içindeydi ve onlar gibi o da düşlerini Yusuf’a anlattı ve Yusuf düşleri yorumladı (Yaratılış 41:14-24). Memurların düşleri gibi, Firavunun düşlerinde de benzer simgeler bulunuyordu: (şişman ve cılız) yedişer adetten oluşan iki grup inek ve aynı şekilde (dolgun ve zayıf) yedişer adetten oluşan iki grup buğday, biri iyi biri kötü iki farklı dönemi temsil ediyordu. Yedi inek, düşlerin Yusuf’un düşleri gibi ilahi bir kaynaktan geldiğini onaylarcasına aynı mesajı tekrarlayarak yedi başakla benzerlik gösteriyordu (Yaratılış 41:32; Yaratılış 37:9 ile karşılaştırın).

Firavun için düşü yorumlayan kişi Yusuf olsa da, Yusuf Firavunun, Tanrı’nın gerçekleştireceği şeyleri ona gösterenin yine Tanrı, Elohim olduğunu anlamasını sağladı (Yaratılış 41:25, 28). Firavun da mesajı almış görünüyordu çünkü ülkeye hükmedecek birini ataması gerektiğinde şu savı öne sürdü: “Madem Tanrı bütün bunları sana açıkladı, senden daha akıllısı, bilgilisi yoktur… Sarayımın yönetimini sana vereceğim. Bütün halkım buyruklarına uyacak” (Yaratılış 41:39, 40).

Tanrı sayesinde Yusuf’un Potifar’ın evini yönetmekten, zindanı yönetmeye, oradan da tüm Mısır ülkesini yönetmeye terfi etmesi ne kadar büyüleyici. Son derece korkunç görünen şartlar altında dahi Tanrı’nın takdirinin ortaya çıktığına dair ne kadar güçlü bir hikaye.

`Yaşadıklarımız Tanrı’dan geliyor gibi görünmediğinde ve O sessiz kalıyor göründüğünde dahi O’na güvenmeyi ve vaatlerine tutunmayı nasıl öğrenebiliriz?`