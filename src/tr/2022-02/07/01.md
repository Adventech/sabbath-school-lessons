---
title:  İbrahim İle Yapılan Antlaşma
date:  07/05/2022
---

### Konuyla İlgili Metinler
Yaratılış 15–19:29; Romalılar 4:3, 4, 9, 22; Galatyalılar 4:21–31; Romalılar 4:11; Romalılar 9:9; Amos 4:11.

> <p>Hatırlama Metni</p>
> “Avram, ‘Ey Egemen RAB, bana ne vereceksin?’ dedi, ‘Çocuk sahibi olamadım. Evim Şamlı Eliezer’e kalacak’ ” (Yaratılış 15:2).

Yaratılış 15. bölümle birlikte, Tanrı’nın İbrahim ile yaptığı antlaşmaya resmiyet kazandırdığı çok önemli bir noktaya geliyoruz. İbrahim ile yapılan antlaşma, Nuh ile yapılan antlaşmadan sonra yapılan ikinci antlaşmadır.

Nuh’un antlaşması gibi, İbrahim’in antlaşması da diğer halkları da kapsamaktadır çünkü nihayetinde İbrahim ile yapılan antlaşma tüm insanlığa sunulmuş olan sonsuza dek kalıcı antlaşmanın bir parçasıdır (Yaratılış 17:7, İbraniler 13:20).

İbrahim’in yaşamının bu bölümüü korku ve kahkaha ile doludur. Avram korktu (Yaratılış 15:1); Sara korktu (Yaratılış 18:15), Hacer de korktu (Yaratılış 21:17). Avram güldü (Yaratılış 17:17); Sara (Yaratılış 18:12) ve İsmail de güldü (Yaratılış 21.9). Bu bölümler insan hassasiyeti ve sıcaklığı ile yüklüdür. Avram günahkâr Sodomlular’ın kurtuluşu konusunda istekliydi; Sara’ya, Hacer’e ve Lut’a karşı ilgiliydi ve üç yabancıya karşı da misafirperverdi (Yaratılış 18:2-6).

İşte Avram’ın soyluluk ve saygınlık ifade eden adı bu bağlamda “birçok ulusun babası” anlamına gelen İbrahim olarak değiştirildi (Yaratılış 17:5). Böylelikle, burada Tanrı’nın İbrahim ile yaptığı antlaşmayla yapmayı tasarladıklarının evrensel doğasına dair daha çok ipucu görüyoruz.

_*14 Mayıs Sebt Günü’ne hazırlık için bu haftanın konusunu çalışın._