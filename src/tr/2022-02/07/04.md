---
title:  İbrahim ile Yapılan Antlaşmanın İşareti
date:  10/05/2022
---

Yaratılış 17:1-19 ve Romalılar 4:11 ayetlerini okuyun. Sünnet ritüeli manevi açıdan ve peygamberlik açısından ne önem taşımaktadır?

Avram’ın, bir önceki öyküde gördüğümüz iman eksikliği (Yaratılış 16), onun Tanrı ile olan ruhsal yolculuğunun akışını sona erdirdi. O dönem boyunca Tanrı sessiz kaldı. Şimdi, ilk defa Tanrı yeniden Avram ile konuşuyordu. Tanrı onunla yeniden iletişime geçti ve onu onunla bir antlaşma yaptıkları noktaya geri götürdü (Yaratılış 15:18).

Fakat bu sefer Tanrı ona yaptıkları antlaşmanın işaretini bildirdi. Sünnetin ne anlam taşıdığı uzun zamandır araştırmacılar arasına tartışılıyor fakat sünnet ritüeli kan dökülmesini gerekli kıldığı için (bkz. Mısır’dan Çıkış 4:25), o kişiye doğruluğun verildiğine işaret eden bir kurban bağlamında olduğu düşünülebilir (Romalılar 4:11 ile karşılaştırın).

Ayrıca belirtisi sünnet olan bu antlaşmanın, Mesih’ten bahseden ilk peygamberlik sözüne işaret eden ifadelerle tanımlanmış olması çok önemlidir (Yaratılış 17.7 ayetini Yaratılış 3:15 ile karşılaştırın). İki ayet arasındaki benzerlik Tanrı’nın Avram’a verdiği vaadin sadece bir insanın fiziksel doğumuyla ilgili olmadığını, aynı zamanda yeryüzündeki tüm insanların kurtuluşuyla ilgili ruhsal vaadi içerdiğini düşündürüyor. Ayrıca sonsuza dek kalıcı antlaşma vaadi (Yaratılış 17:7), Mesih’in soyundan gelenlerin işinden, yani iman ederek ve iman etmenin tüm gerektirdiklerini yaparak talep eden herkese sonsuz yaşam verilmesini güvenceye alan Mesih’in kurbanlığından bahsetmektedir (Romalılar 6:23 ve Titus 1:2 ile karşılaştırın).

İlginç bir biçimde, bu sonsuz gelecek vaadi Avram ve Saray’ın isimlerinin değiştirilmesinde bulunmaktaydı. Avram ve Saray adları onların mevcut durumlarına işaret ediyordu: Avram “yüce baba” ve Saray da “prensesim” (Avram’ın prensesi) anlamına geliyordu. İsimlerinin “İbrahim” ve “Sara” olarak değiştirilmesi ise geleceğe işaret etmekteydi: İbrahim “birçok ulusun babası” ve Sara da “prenses” (herkes için) anlamına gelmektedir. Benzer şekilde ve ne gariptir ki, İshak (“gülecek”) ismi, (Kutsal Yazılar’da kayda geçen ilk gülüş olan [Yaratılış 17:17]) İbrahim’in gülüşünü hatırlatmaktadır. Bu gülüşün sebebi belki şüphe ya da belki meraktı. Her şekilde, Rab’bin açıkça kendisine vaat ettiği şeye inanmış olmasına rağmen, İbrahim hâlâ imanla onu hayata geçirmekte ve güvenmekte sorun yaşıyordu.

`İbrahim gibi biz de zaman zaman inanmakta sorun yaşasak dahi, inanmaya sürdürmeyi nasıl öğrenebiliriz? Şüphe ettiğimiz zamanlar olsa da vazgeçmememiz neden çok önemlidir?`