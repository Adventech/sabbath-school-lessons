---
title:  Ek Çalışma
date:  13/05/2022
---

Ellen G. White, Geçmişten Sonsuzluğa 1. Cilt 201-206 sayfaları arasındaki “Mesih’in Lütfu ve Yeni Antlaşma” bölümünü okuyun.

İbrahim’in Sodom halkı için Tanrı’ya sabırla ve ısrarla ricada bulunması (Yaratılış 18:22-33), umutsuzca günaha düşmüş olsalar dahi kötüler için dua etmek konusunda bizi yüreklendirmelidir. Dahası, Tanrı’nın İbrahim’in ısrarına nezaketle karşılık vermesi ve sadece “on” doğru kişi için onları bağışlamaya razı gelmesi “devrimci” bir düşücedir. Gerhard Hasel bunu şöyle açıklıyor:

“Bütünüyle devrimci bir tavırla, suçlu topluluğun suçsuz üyesini cezalandıran eski genel düşüncenin yerini yepyeni bir düşünce aldı: Doğru insanlardan oluşan bir bakiyenin varlığı bütün için koruyucu bir işlev görebilirdi . . . Doğru kişilerden oluşan bir bakiye uğruna, Yahve doğruluğuyla kötü kenti bağışlayabilirdi. Bu kavram, kurtuluşu ‘pek çokları’ için işleten Yahve’nin Hizmetkârı’nın peygamberlik konuşmasında derinlemesine açılmıştır.”—Gerhard F. Hasel, The Remnant: The History and Theology of the Remnant Idea From Genesis to Isaiah, s. 150, 151.

“Dört bir yanımızda canlar, Sodom’un başına gelen yıkım kadar umutsuz ve korkunç bir yıkıma doğru gitmektedir. Her gün başka birinin deneme süresi sona ermektedir. Her saat bazıları merhametin menzilinden çıkmaktadır. Peki günahkâra bu korkunç akıbetten kaçınmasını bildirecek olan uyarı ve rica sesleri nerededir? Onu ölümden çekip almak üzere uzanmış eller nerededir? Alçakgönüllülükle ve sebatkâr imanla Allah’ın önünde onun için yalvaranlar nerededir? İbrahim’in ruhu Mesih’in ruhuydu. Allah’ın Oğlu bizzat günahkârın yararına aracılık eden yüce Şefaatçi’dir. İnsan canının kurtuluşu için bedel ödeyen Kişi, onun değerini bilir.”—Ellen G. White, Atalar ve Peygamberler, s. 140.

**Tartışma Soruları**

`1. Sadece gökkuşağı ve sünnet için “antlaşmanın belirtisi” denmektedir. Bu iki antlaşma arasındaki ortak noktalar ve farklılıklar nelerdir?`

`2. Tanrı tarafından çağrılmış olsa da ve Eski Ahit’te sıklıkla imanla yaşamanın ne anlama geldiğine bir örnek olarak öne sürülse de, İbrahim zaman zaman bocaladı. Onun örneğinden hangi dersleri öğrenmeli ve öğrenmemeliyiz?`

`3. Bazı kişiler, bu davranışın Tanrı’nın sevgisine tezat olacağını öne sürerek Tanrı’nın kayıp olanları cezalandıracağı düşüncesine karşı çıkıyorlar. Tanrı’nın elbette kayıpları cezalandıracak olduğuna inanan bizler, O’nun bunu yapmayacağını öne süren sava nasıl yanıt vermeliyiz?`