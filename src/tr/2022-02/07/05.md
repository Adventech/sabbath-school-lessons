---
title:  Vaat Edilen Oğul
date:  11/05/2022
---

Sünnetle ilgili son sahnede herkes mevcuttu: sadece İsmail değil, İbrahim’in evindeki tüm erkekler sünnet edildiler (Yaratılış 17:23-27). Kol, yani “bütün,” sözcüğü iki kere tekrarlanmaktadır (Yaratılış 17:23, 27). Bu kapsamlı arka planın üzerine Tanrı İbrahim’e göründü ve bir oğul, “İshak” vaadini doğruladı.

Yaratılış 18:1-15 ve Romalılar 9:9 ayetlerini okuyun. İbrahim’in misafirlerini kabul etme biçiminden konukseverliğe dair hangi dersleri öğreniyoruz? Tanrı’nın Avram’ın konukseverliğine verdiği tepkiyi nasıl açıklarsınız?

İbrahim’in bu yabancıların kim olduklarını bilip bilmediği açık değil (İbraniler 13:2), fakat yine de onlara sanki Tanrı’nın Kendisi onların arasındaymış gibi davrandı. İbrahim, “günün sıcak saatlerinde Mamre meşeliğindeki çadırının önünde” (Yaratılış 18:1) oturuyordu ve çölde ziyaretçiler az olduğu için muhtemelen onlarla tanışmak için can atıyordu. İbrahim 99 yaşında olmasına rağmen, adamları karşılamaya koştu (Yaratılış 18:2). Bu kişilerden birine Adonay “efendim” (Yaratılış 18:3) diye hitap etti. Bu, genellikle Tanrı için kullanılan bir isimdir (Yaratılış 20:4, Mısır’dan Çıkış 15:17). Yemek hazırlamak için onların etrafında dönüp durdu (Yaratılış 18:6, 7). Yanlarında, onların isteklerine karşı ilgili ve onlara hizmet etmeye hazır bir şekilde durdu (Yaratılış 18:8).

Avram’ın göksel yabancılara davranışı konukseverliğin ilham verici bir örneği olacaktı (İbraniler 13:2). Aslında, onun saygı dolu bu davranışı bir konukseverlik felsefesi barındırmaktadır. Yabancılara saygı gösterip onlarla ilgilenmek sadece bir kibarlık jesti değildir. Kutsal Kitap bunun, karşımızdakini sanki Tanrı’nın Kendisiymiş farz ederek gerçekleştirmemiz gereken dini bir görev olduğunu vurguluyor (Matta 25:35-40 ile karşılaştır). İlginç şekilde, Tanrı yardım elini uzatan cömert kişiyle değil de daha çok aç ve ihtiyaç sahibi olan yaancıyla özdeşleştirilmektedir.

Öte yandan, Tanrı’nın insan dünyasına bu şekilde girmesi, O’nun insanlığa duyduğu lütuf ve sevgiyi göstermektedir. Tanrı’nın bu şekilde görünmesi, insanlığa ulaşmak için göksel yuvasını bırakıp kul özünü alan Mesih’i önceden bildirmektedir (Filipililer 2:7, 8). Tanrı’nın burada görünmesi O’nun vaadinin kesinliğinin bir kanıtıdır (Yaratılış 18:10). Kendisini “onun arkasında” (Yaratılış 18:10) saklayan Sara’yı gördü ve onun en gizli düşüncelerini bildi (Yaratılış 18:12). Onun güldüğünü bildi ve “güldün,” söylediği son söz oldu. Sara’nın kuşkusu O’nun sözünü yerine getireceği yer olacaktı.

`“Tanrı’nın yardım elini uzatan cömert kişiyle değil de daha çok aç ve ihtiyaç sahibi olan yabancıyla özdeşleştirilmesi” konusunda biraz daha düşünün. Neden bu düşünceyi unutmamamız çok önemlidir?`