---
title:  Diye YazılmıştırYazılıdır
date:   12/04/2020
---

İsa’nın Vaftizci Yahya tarafından vaftiz edilmesi Kurtarıcı’nın hizmetinin başlangıcını belirledi, bunun ardından İsa Ruh tarafından Yahuda çölüne götürüldü ve–en zayıf insan hali içindeyken–Şeytan tarafından denendi.

`Matta 4:1-11 ayetlerini oku. İsa Kendisini Şeytan’ın ayartmalarına karşı ne şekilde savunuyor? Bu öyküden Kutsal Kitap’a dair ne öğrenmeliyiz?`

İsa iştahla ayartıldığında şu cevabı verdi: “ ’İnsan yalnız ekmekle yaşamaz, Tanrı’nın ağzından çıkan her sözle yaşar’ diye yazılmıştır” (Mat. 4:4). İsa yaşayan Söz’e ve onun esas ilahi kaynağına işaret ediyor. Bu şekilde de Kutsal Yazılar’ın yetkisini doğrulamış oluyor. Dünyanın krallıkları ve zaferle ayartıldığında, İsa şu cevabı veriyor, “Çekil git, Şeytan! ’Tanrın Rab’be tapacak, yalnız O’na kulluk edeceksin’ diye yazılmıştır.” (Mat. 4:10, Luk. 4:8). Mesih bize gerçek ibadetin odağında yegâne Allah’tan başka kimse olmadığını ve O’nun Sözü’ne itaat etmenin gerçek ibadet olduğunu hatırlatıyor. Son olarak gösteriş sevgisi ve küstahlıkla ayartıldığında, İsa şu cevabı veriyor, “Tanrın Rab’bi denemeyeceksin’ diye de yazılmıştır.” (Mat. 4:7, ayrıca Luk. 4:12).

Tüm bu ayartmalara İsa “diye yazılmıştır” sözleriyle cevap veriyor. Yani İsa, Şeytan’ın saldırılarıyla ve ayartmalarıyla mücadele etmek için, doğrudan ve sadece Allah’ın Sözü’ne başvuruyor. Bu hepimize güçlü bir ders olmalıdır: Yalnızca ve yalnızca Kutsal Kitap tek başına bizim inancımızın esas standardı ve temelidir.

Evet, İsa’nın düşmanın saldırılarına karşı Kendisini savunurken kullandığı yöntem Kutsal Kitap ve yalnızca Kutsal Kitap’tı. İsa Tanrı’dır fakat Şeytana karşı savunmasında Kendisini sadece Allah’ın Sözü’ne teslim ediyor.

Bir fikirle değil; ayrıntılı, karmaşık bir savla değil; şahsi husumetin sözleriyle değil; Kutsal Kitap’ın basit fakat derin sözleriyle. Mesih için Kutsal Yazılar en yüksek yetkiye ve en büyük güce sahiptir. Bu şekilde, O’nun hizmeti Kutsal Kitap’ı temel alır ve onun güvenilirliği üzerine inşa olunur.

`Biz de aynı bu şekilde Allah’ın Sözü’ne bağımlı ve itaatkâr olmayı nasıl öğrenebiliriz?`