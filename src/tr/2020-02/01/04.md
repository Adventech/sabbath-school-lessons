---
title:  Peygamberlik Sözü olarak Kutsal Kitap
date:   31/03/2020
---

Kutsal Kitap, bilinen diğer dini işler içinde benzersizdir çünkü içeriğinin neredeyse yüzde otuzunu peygamberlik sözleri ve peygamberlik sözleriyle ilgili yazılar oluşturur. Peygamberlik sözü ve onun zamanında tamamlanmasının bütünleşmesi, kutsal kitabın dünya görüşü için çok önemlidir çünkü tarihe müdahale eden Allah aynı zamanda geleceği de bilmektedir ve onu peygamberlerine açıklamıştır (Amo. 3:7). Kutsal Kitap sadece yaşayan Söz ya da tarihi Söz değildir, o peygamberlik Sözüdür.

**Aşağıdaki ayetler Mesih’in gelişinin ayrıntılarını ne şekilde açıklıyorlar?**

`Yar. 49:8-12`

`Mez. 22:12–18`

`Yşa. 53:3–7`

`Dan. 9:24`

`Mik. 5:2`

`Mal. 3:1`

`Zek. 9:9`

Eski Ahit’te Mesih’e dair en az atmış beş tane doğrudan öngörü vardır, tipolojiyi eklersek daha bir çokları da mevcuttur (tipoloji, kurbanlıklar gibi Eski Ahit törenlerinin nasıl İsa’yı önceden bildiren uygulamalar olduğu çalışmasıdır). Bu peygamberlik sözleri, Krallık asasının Yahuda’nın elinden çıkmayacağı (Yar. 49:10); O’nun Yahuda’daki Beytlehem’de doğacağı (Mik. 5:2); O’nun insanlarca hor görülerek yapayalnız bırakılacağı, O’na vurulacağı, suçsuz olduğu halde suçlanacağı fakat buna rağmen Kendisini savunmak için ağzını açmayacağı (Yşa. 53:3–7); elleri ve ayaklarının delineceği, giysilerinin onların arasında bölüşüleceği (Mez. 22:12–18) kadar belirli ayrıntıdan bahsetmektedir.

Eski Ahit’teki bu peygamberlik sözlerinin, İsa’nın yaşamı, ölümü ve dirilişi ile eksiksiz şekilde tamamlanmış olması, onların ilahi esin ve vahiyden kaynaklandıklarının delilidir. Aynı zamanda, İsa’nın Kendisi’nin ve diğerlerinin, O’nun olduğunu iddia ettikleri Kişi olduğunu da belirtmektedir. İsa, Kendi ölümü ve dirilişini (Luk. 9:21, 22; Mat. 17:22, 23), Yeruşalim’in düşüşünü (Mat. 24:1, 2) ve Kendi İkinci Geliş’ini (Yu. 14:1–3) önceden bildirerek eskinin peygamberlerini takip etmiştir. Yani, beden alış, ölüm ve diriliş Kutsal Kitap tarafından önceden bildirilmiştir ve bunların tamamlanması onun doğruluğunu tasdik etmektedir.

`İsa’ya ve O’nun bizim için öldüğüne dair inancınla ilgili aklına gelen tüm sebepler nelerdir? Cevabını Sebt Günü sınıfta paylaş ve şu soruyu sor: Delil neden bu kadar ikna edici?`