---
title:  Ek Çalışma
date:   12/09/2025
---

Ellen G. White, Geçmişten Sonsuzluğa 1. Cilt, 174-182 sayfaları arasındaki “İsrail Altın Bir Buzağıya Tapıyor” bölümünü okuyun.

Bu haftanın dersi Tanrı’nın imanlılardaki işine özellikle odaklanıyor. Rab içimizde “dilediğimiz ya da düşündüğümüz her şeyden çok daha fazlasını yapabilecek güçtedir” (Ef. 3:20). Kendi benliğimize odaklanmak ve kendi kişisel arzularımızı tatmin etmemeliyiz, çünkü bu bizi putperestliğe sürükler. Tersine, dikkatimiz Tanrı ve O’nun kudreti üzerinde olmalıdır. Yeni ve zafer dolu bir yaşama götüren gücü veren O’dur (Flp. 4:13; Yah. 1:24, 25).

“Adalet kadar sevgi de bu günaha karşılık adaletle hüküm verilmesini gerektiriyordu. Allah Kendi halkının hükümdarı olduğu gibi, onların koruyucusudur da. O, isyanda kararlı olanları başkalarını da yıkıma uğratmamaları için yok eder. Allah Kayin’in canını bağışlayarak, evrene günahı cezasız bırakmanın sonucunun ne olacağını göstermişti. Hayatıyla ve öğrettikleriyle soyundan gelenler üzerinde bıraktığı etki, sonunda tüm dünyanın tufanla yok edilmesini gerektirecek bir yozlaşmaya neden oldu. . . . İnsanlar ne kadar uzun yaşarlarsa, o kadar yozlaşıyorlardı. Sina Dağı’ndaki sapkınlık için de aynı şey geçerlidir. Günahın cezası hızla verilmemiş olsaydı, aynı sonuçlar yine görülecekti.”—Ellen G. White, Atalar ve Peygamberler, s. 325.

**Tartışma Soruları:**

`Pazartesi gününün dersinin sonundaki soru üzerinde biraz daha düşünün. Yaratan’a değil de yaratılışın kendisine tapınmamızın yolları nelerdir? Örneğin, yeryüzüne tapınmadan ya da onu bir put haline getirmeden nasıl onun iyi vekilharçları olmaya ve çevreyi korumaya çalışabiliriz?`

`Bir durumun ne kadar ağır olduğu, bir eylemin sonuçlarından ya da olaya verilen tepkinin ciddiyetinden anlaşılabilir. Musa neden tövbe etmeyi inatla reddeden, Tanrı’ya ve O’nun öğretisine karşı isyanlarını sürdürenlerin öldürülmesini emretti?`

`Neden yalnızca vekâleten kefaret, gerçek ve kurtarıcı kefaret şeklidir? Müjdenin vekâlet temelini reddeden veya küçümseyen herhangi bir kefaret anlayışı neden ciddi bir ilahî sapmadır? 1. Petrus 2:24 ayetini okuyun. Bu ayet, Mesih’in bizim yerimize geçen Vekilimiz olduğu gerçeğini nasıl açık ve güçlü bir şekilde ortaya koymaktadır?`