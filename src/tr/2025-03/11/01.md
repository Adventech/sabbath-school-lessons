---
title:  Sapkınlık ve Aracılık
date:   06/09/2025
---

### Konuyla İlgili Metinler

Çık. 32:1–6; Mez. 115:4–8; Yşa. 44:9, 10; Rom. 1:22–27; Çık. 32:7–32; Yşa. 53:4.

> <p>Hatırlama Metni</p>
> “Sonra RAB’be dönerek, ‘Çok yazık, bu halk korkunç bir günah işledi’ dedi, ‘Kendilerine altın put yaptılar. Lütfen günahlarını bağışla, yoksa yazdığın kitaptan adımı sil’ ” (Mısır’dan Çıkış 32:31, 32).

Musa, İsrail ordugâhından yalnızca 40 gün uzak kalmıştı; peki, bu kısa sürede neler olmuştu? Tanrı’nın halkı O’na sırt çevirmiş ve insan yapımı bir puta, altından bir buzağıya tapınmıştı.. Bunca kudretli belirti, deneyim ve mucizeden sonra bunu nasıl yapabilmişlerdi?

Bunun birçok açıklaması olabilir ve belki hepsinde bir doğruluk payı vardır. Halk Tanrı’nın gerçekte kim olduğunu anlamamış mıydı? Yoksa O’nunla yaşadıkları güçlü deneyimler, bedensel ve günahkâr arzularının gölgesinde mi kalmıştı? Tanrı’nın onlar için yaptıklarının değerini bilmiyorlar mıydı, yoksa her şeyi sıradan mı görmeye başlamışlardı? Günlük meşguliyetleri ve eski günahkâr düşünceleri yüzünden anlayışları bulanıklaşmış, bozulmuş muydu? Yoksa Tanrı’nın onlar yararına yaptığı merhametli eylemlere karşılık olarak basitçe nankörlük mü ediyorlardı? Tanrı’nın kudretli işlerini bu kadar çabuk mu unutmuşlardı (Mez. 106:13, 21-23)? Ya da tüm bunların suçlusu Harun’un başarısız önderliği olabilir miydi? “Rab Harun’a da onu yok edecek kadar öfkelenmişti” (Yas. 9:20).

Bu korkunç sapkınlığın nedeni her ne olursa olsun, bundan sadece insanın günahkârlığı hakkında değil, günahkârlıklarına rağmen Tanrı’nın insanlara olan lütufkâr sevgisi hakkında ne gibi dersler çıkarabiliriz?

_*13 Eylül Sebt Günü’ne hazırlık için bu haftanın konusunu çalışın._