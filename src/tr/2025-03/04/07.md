---
title:  Ek Çalışma
date:   25/07/2025
---

Ellen G. White, Geçmişten Sonsuzluğa 1. Cilt’ten, 142-151 sayfaları arasındaki “Mısır’daki On Felaket” bölümünü okuyun.

“O’nun [Tanrı’nın] halkının, putperestliğin aşağılayıcı etkisine dair aldanmamaları için, Mısırların ezici zulmüne maruz kalmasına izin verildi. Rab Firavun’a karşı davranışlarında, putperestlikten nefretini ve baskıyla zulmü cezalandırmaktaki kararlılığını sergiledi. . . . Kralın yüreğini sertleştirmek için doğaüstü bir güç işlemiyordu. Allah Firavun’a ilahî gücün en çarpıcı kanıtını vermişti, fakat hükümdar ışığa doğru yürümeyi inatla reddediyordu. Reddettiği her sonsuz kudret tezahürüyle, isyanında daha kararlı bir hale geliyordu. İlk mucizeyi reddettiğinde ekmiş olduğu isyan tohumları ürünlerini verdi.”—Ellen G. White, Atalar ve Peygamberler, s. 268.

“Güneş ve Ay Mısırlıların taptığı nesnelerdi; bu esrarengiz karanlıkta, hem halk hem de tanrıları, kölelerin davasını üstlenen gücün hışmına uğradılar. Ancak ne kadar korkutucu olsa da, bu yargı Allah’ın merhametinin ve yok etmeye istekli olmadığının göstergesidir. O, insanların üzerine son ve en korkunç felâketi getirmeden önce, onlara düşünce ve tövbe fırsatı verecektir.”—Ellen G. White, Atalar ve Peygamberler, s. 272.

**Tartışma Soruları:**

`Firavunun bariz ve doğru bir seçim olması gereken bu durum –Halkı bırak gitsin!– karşısında neden hâlâ doğru olanı yapmayı reddedecek kadar yüreğinin katılaşmasına izin verdiği sorusu üzerinde biraz daha düşünün. Bir insan nasıl olur da kendini bu kadar kandırabilir? Bu olaydan, doğru karar ve doğru yol hep önümüzde dururken, nasıl olup da bütünüyle korkunç kararlar verecek kadar günah içinde katılaşabileceğimiz konusunda kendimiz için ne tür uyarılar çıkarmalıyız? Kutsal Kitap’ın başka hangi karakterleri aynı türden hatalar yapmıştır? Örneğin Yahuda’yı düşünün.`

`Bir noktada, Firavun kendi ülkesine ve halkına yaşattığı yıkımın ortasında, “Bu kez günah işledim” dedi, “RAB haklı, ben ve halkım haksızız” (Çık. 9:27). O anda harika bir günah itirafı olsa da, bunun gerçek bir itiraf olmadığını nereden biliyoruz?`