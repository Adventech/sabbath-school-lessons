---
title:  Belalar
date:   19/07/2025
---

### Konuyla İlgili Metinler

Çık. 7:8–10:29; Say. 33:4; Rom. 1:24–32; Mez. 104:27, 28; Yşa. 28:2, 12–17; Isa. 44:9, 10, 12–17.

> <p>Hatırlama Metni</p>
> “RAB’bin Musa aracılığıyla söylediği gibi, firavun inat ederek İsrailliler’i salıvermedi” (Mısır’dan Çıkış 9:35).

Bir çiftçi eşeğini harekete geçirmeye çalışıyordu; ancak hayvan yerinden kımıldamıyordu. Bunun üzerine çiftçi eline kalın bir dal alıp eşeğe vurmaya başladı. Eşeğe tekrar yürü dediğinde eşek hareket etmeye başladı.

Birisi çiftçiye bunun neden işe yaradığını sorduğunda, “Önce dikkatini çekmelisin” diye cevap verdi.

Hayvanlara zulmetmekle ilgili herhangi bir itirazı bir kenara bırakacak olursak, burada özellikle İbranilerin Mısır’dan Çıkışları ile ilgili olarak değinilmesi gereken bir konu bulunmaktadır. Musa’ya harekete geçme emri verilmişti ve Tanrı’nın meşhur sözleriyle Firavun’un yanına gitti: şalah et ami, yani “Halkımı bırak gitsin.”

Ancak firavun Tanrı’nın halkının gitmesine izin vermek istemedi. Kutsal Yazılar, Mısırlılar İbranilerin askeri bir tehdit oluşturmasından korktukları halde, Firavun’un neden bu kadar isteksiz olduğunu tam olarak açıklamıyor (bkz. Çık. 1:10). Büyük olasılıkla, kölelik söz konusu ise genellikle olduğu gibi, mesele tamamen ekonomikti. İbraniler ucuz işgücüydü ve bu yüzden bu kölelerin kendisine sağladığı ekonomik avantajları kaybetmek istemiyordu. Bu nedenle, sadece dikkatini çekmek için değil, düşüncesini değiştirmek için de biraz ikna edilmesi gerekecekti.

_*26 Temmuz Sebt Günü’ne hazırlık için bu haftanın konusunu çalışın._