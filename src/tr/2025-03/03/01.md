---
title:  Sert Başlangıç
date:   12/07/2025
---

### Konuyla İlgili Metinler

Çık. 5:1–23, Va. 11:8, Va. 6:1–13, Mez. 73:23–26, 2Ko. 6:16, Çık. 6:28–7:7.

> <p>Hatırlama Metni</p>
> “Sonra Musa’yla Harun firavuna gidip şöyle dediler: ‘İsrail’in Tanrısı RAB diyor ki, “Halkımı bırak gitsin, çölde bana bayram yapsın.” ’ Firavun, ‘RAB kim oluyor ki, O’nun sözünü dinleyip İsrail halkını salıvereyim?’ dedi. ‘RAB’bi tanımıyorum. İsrailliler’in gitmesine izin vermeyeceğim’ ” (Mısır’dan Çıkış 5:1, 2).

Birçok imanlı Tanrı’nın ardından gitmeye karar verdiğinde sadece mutluluk, refah ve başarı elde edeceğini düşünüyor. Ancak Kutsal Kitap’ta da sık sık görüldüğü gibi, durum her zaman böyle değildir. Bazen bu karar, yeni zorlukları ve engelleri de beraberinde getirir. Bu çok can sıkıcı olabilir ve her zaman kolay cevabı bulunmayan, ya da hiç cevabı yokmuş gibi görünen zor sorulara sevk edebilir.

Tanrı’ya güvenenler birçok denemeyle karşılaşacaklardır. Ancak sebat ettiğimizde, Tanrı O’nun koşullarında ve O’nun istediği zamanda gerçekleşen çözümler sunmaktadır. O’nun yöntemleri bizim hızlı ve anlık çözüm beklentilerimizle çelişebilir, ama ne olursa olsun O’na güvenmeyi öğrenmeliyiz.

İşte bu haftanın konusu: Musa ve Tanrı’nın halkını Mısır’dan çıkarma görevi –herhangi bir kişinin Tanrı’dan alabileceği en açık çağrı. Aslında bu çağrı mucizeleri, Tanrı’nın Kendisi’nin Musa’yla doğrudan konuşmasını ve Musa’dan tam olarak ne yapmasını istediğini ona bildirmesini içeriyordu.

O halde, Tanrı tarafından çağrıldığını ve hatta kendisine özel bir görev verildiğini bildiğine göre, bu durum Musa için daha ne kadar kolay olabilirdi?

O halde her şey çok basit olmalıydı, öyle değil mi?

Okumaya devam edin.

_*19 Temmuz Sebt Günü’ne hazırlık için bu haftanın konusunu çalışın._