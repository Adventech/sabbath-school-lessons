---
title:  Ek Çalışma
date:   18/07/2025
---

Ellen G. White, Geçmişten Sonsuzluğa 1. Cilt’ten, 142-151 sayfaları arasındaki “Mısır’daki On Felaket” bölümünü okuyun.

Musa’nın Firavun’la ilk görüşmesinden sonra Musa ve halkı için işlerin ne kadar kötüye gitmeye başladığına bir bakın.

“İyice öfkelenen kral, İsraillilerin ayaklanarak hizmetinden ayrılmayı tasarladıklarından şüphelendi. İtaatsizlikleri tembellikten kaynaklanıyordu; tehlikeli entrikalar çevirmek için onlara hiç zaman bırakılmamasını sağlayacaktı. Böylece vakit geçirmeden zincirlerini sıkmak ve bağımsız ruhlarını yok etmek için önlemler aldı. Aynı gün işlerini daha ağır hale getiren ve daha büyük baskı altında çalışmalarına neden olan emirler verildi. Ülkede en yaygınlıkla kullanılan inşaat malzemesi güneşte kurutulmuş kerpiçti; en güzel ve gösterişli binaların duvarları bundan yapılıyor ve taşla kaplanıyordu; kerpicin yapımı ise çok sayıda köle gerektiriyordu. Kesik samanlar birbirine yapışması için kille karıştırılıyordu, bu iş için büyük miktarda saman gerekiyordu; kral artık saman verilmeyeceğini, işçilerin bunu kendilerinin bulmasını emretti, öte yandan aynı miktarda kerpiç üretilecekti.

“Bu emir ülkedeki İsrailliler arasında büyük sıkıntıya neden oldu. Mısırlı angaryacılar halkın çalışmasını denetlemek üzere İbrani görevliler atamışlardı, bu görevliler de kendi emirleri altındaki işçilerin yaptığı işten sorumluydular. Kralın emri uygulamaya konulduğunda halk saman yerine anız toplamak üzere ülkeye dağıldı; fakat her zamanki miktarda iş yapmanın imkânsız olduğunu gördüler. Bu aksaklıktan ötürü İbrani görevliler insafsızca dövüldüler.”—Ellen G. White, Atalar ve Peygamberler, s. 258.

**Tartışma Soruları:**

`Yaşamınızda Tanrı’nın çağrısına kulak verdiğinizde, işlerin iyi gitmediği ya da hiç de iyi başlamadığı zamanları hatırlayın. Zaman içinde bu tecrübenizden ne gibi dersler çıkardınız?`

`Yardım etmesi için dua ettiğiniz zaman ya da hiç beklemediğiniz bir anda Tanrı’nın yaşamınıza nasıl müdahale ettiğini başkalarına anlatın. Rab’be güvenenlerin başına bile kötü şeyler gelirken Tanrı’nın iyiliğine nasıl inanabiliriz?`

`“RAB’bi tanımıyorum” diyen birine ne söylersiniz? Yine de, bu kişinin bunu bir karşı çıkış olarak değil de, yaşamının basit bir gerçeği olarak söylediğini varsayalım. Bu kişinin “Rab’bi tanımasına” yardımcı olmak ve bunu yapmasının neden önemli olduğunu ona açıklamak için ne yapabilirsiniz?`