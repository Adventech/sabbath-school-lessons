---
title:  RAB Kim Oluyor ki?
date:   13/07/2025
---

Musa, Tanrı’nın emirlerine uyarak, “halkım İsrail’i Mısır’dan çıkarma” sürecini başlatmak üzere Firavun’a gitti (Çık. 3:10).

`Firavun Tanrı’nın “Halkımı bırak gitsin” (bkz. Çık. 5:1, 2) talebine nasıl yanıt verdi ve bu yanıtta ne gibi bir anlam bulunabilir?`

Firavun, O’nu tanıma arzusuyla değil, tanımadığını itiraf ettiği bu Tanrı’ya karşı bir meydan okuma ve hatta inkâr tavrıyla, “RAB kim oluyor ki” diye sordu.

“RAB’bi tanımıyorum” dedi, bu neredeyse bir övünç ifadesiydi.

Tarih boyunca aynı şeyi söyleyen kaç kişi olmuştur? Ne kadar acı çünkü İsa’nın Kendisi’nin dediği gibi, “Sonsuz yaşam, tek gerçek Tanrı olan seni ve gönderdiğin İsa Mesih’i tanımalarıdır” (Yu. 17:3).

Kralı Firavun olan Mısır, Tanrı’nın varlığını ve yetkisini inkâr eden gücün bir simgesidir. Tanrı’ya, O’nun Sözü’ne ve halkına karşı duran bir oluşumdur.

Firavunun bir sonraki açıklaması “İsrailliler’in gitmesine izin vermeyeceğim,” onun yaşayan Tanrı’ya isyanını daha da açığa çıkararak, Mısır’ı sadece Tanrı’yı inkâr etmenin değil, O’na savaş açan bir düzenin de simgesi haline getirmiştir.

Binlerce yıl sonra aynı tutumun Fransız Devrimi’nde görülmesine şaşmamak gerekir (ayrıca bkz. Yşa. 30:1-3 ve Va. 11:8). Firavun kendisinin bir tanrı ya da tanrının oğlu olduğunu düşünüyordu –bu, kişinin kendi üstün gücüne, kuvvetine ve zekâsına olan inancına dair kapsamlı bir göndermedir.

“Kutsal Kitap tarihinde anlatılan uluslardan, yaşayan Allah’ın varlığını en büyük cüretle inkâr eden ve O’nun emirlerine karşı gelen ulus Mısır’dı. Hiçbir hükümdar, Gök’ün yetkisine karşı Mısır firavununun yaptığı gibi açık ve küstahça bir isyana kalkışmamıştır. Firavun, kendisine Rabb’in adıyla Musa tarafından getirilen mesajı duyduğunda, gururla şu karşılığı vermişti: ‘Yehova kimdir ki, İsraili salıvermek için onun sözünü dinliyeyim? Yehovayı tanımam, ve İsraili de salıvermem’ (Mısır’dan Çıkış 5:2 [KM]). Bu tanrıtanımazlıktır, dolayısıyla Mısır ile simgelenen ulus, yaşayan Allah’ın isteklerini benzer şekilde inkâr eden bir ses yükseltecek ve benzer bir inançsızlık ile meydan okuma ruhu sergileyecekti.”—Ellen G. White, Büyük Mücadele, s. 269.

`Biri size Rab’bi tanıyor musun? diye sorarsa ne cevap verirsiniz? Cevabınız evet ise, O’nun nasıl biri olduğunu söylerdiniz ve neden?`