---
title:  Yaşam Suyu ve Ekmeği
date:   09/08/2025
---

### Konuyla İlgili Metinler

Çık. 15:22-16:36, Yar. 3:1–6, Çık. 17:1–7, 1Ko. 10:4, Çık. 18: 1–27, 1Ko. 10:11.

> <p>Hatırlama Metni</p>
> Metni: “RAB Musa’ya, ‘Ne zamana dek buyruklarıma ve yasalarıma uymayı reddedeceksiniz?’ dedi. ‘Size Şabat Günü’nü verdim. Bunun için altıncı gün size iki günlük ekmek veriyorum. Yedinci gün herkes neredeyse orada kalsın, dışarı çıkmasın.’ Böylece halk yedinci gün dinlendi” (Mısır’dan Çıkış 16:28-30).

İsrailliler Mısır’dan ayrıldıktan sonra Vaat Edilmiş Ülke’ye doğru bilinmeyen bir yolculuğa çıktılar. Halk uzun ve zahmetli bir yolculukla karşı karşıyaydı ve pek çok yeni ders öğrenmeleri gerekiyordu. Rab onlara yol gösterecek ve onlarla ilgilenecekti; ve evet, gelişmelerine yardım etmek istiyordu, ama disiplini, özdenetimi, fedakârlığı, bencil olmamayı, Rab’be güvenmeyi ve özellikle de itaat etmeyi öğrenmeleri gerekiyordu.

Musa göz önünde olan bir önderdi ve halk başarıya ulaşmak istiyorsa onu ve önderliğini izlemek zorundaydı. Birlikte kalmaları, bir topluluk olarak işbirliği yapmaları ve birbirlerine yardım etmeleri çok önemliydi. Önlerinde pek çok engel ve zorluk bulunuyordu. Ruhsal gelişimlerinin büyük bir kısmı bu zorluklarla nasıl başa çıktıklarına ve özellikle de zorluklar arttığında Musa’ya nasıl tepki verdiklerine bağlı olacaktı.

Çinlilerin “binlerce kilometrelik bir yolculuk tek bir adımla başlar” sözü onların durumu için de geçerliydi ve attıkları her adımda Rab’bin talimatlarına güvenmeleri gerekiyordu. Ne yazık ki, göreceğimiz gibi, bu dersleri pek kolay öğrenemediler.

Ama zaten kim öğreniyor ki?

_*16 Ağustos Sebt Günü’ne hazırlık için bu haftanın konusunu çalışın._