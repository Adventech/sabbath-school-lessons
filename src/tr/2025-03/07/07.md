---
title:  Ek Çalışma
date:   15/08/2025
---

Ellen G. White, Geçmişten Sonsuzluğa 1. Cilt’ten, 159-165 sayfaları arasındaki “İsrail Sıkıntılarla Karşılaşıyor” bölümünü okuyun.

Su olayının üzerinden çok geçmeden, ulus yeni bir tehlikeyle karşı karşıya kaldı (bkz. Çık. 17:8-16) –vahşi ve savaşçı bir oymak olan Amalekliler onlara saldırdı. “Amalekliler Allah’ın karakterinden ya da yüceliğinden habersiz değildiler, fakat O’nun huzurunda titremek yerine O’nun gücüne meydan okumaya kalkmışlardı. Musa’nın Mısırlıların karşısında yaptığı harikalar ve çevre ulusların korkuları Amaleklilerce alay konusu edildi. İbranileri hiçbirinin kaçmasına izin vermeyip yok edeceklerine dair ilâhlarına ant içmişlerdi ve böbürlenerek İsrail’in Tanrısı’nın kendilerine direnemeyeceğini öne sürdüler. İsrailliler tarafından zarara uğratılmamış ve tehdit edilmemişlerdi. Saldırılarının hiçbir gerekçesi yoktu. Allah’a nefretlerini sergileyerek ve meydan okuyarak O’nun halkını yok etmeyi amaçladılar. Amalekliler çoktan beridir zorba günahkârlardı ve suçları adeta haykırarak Allah’ın intikamını gerektiriyordu, ancak O’nun merhameti onları yine de tövbeye çağırmıştı. Ne var ki, Amalekli adamlar İsrail’in güçsüz ve savunmasız ordusuna saldırınca, kendi uluslarının kaderini belirlemiş oldular.”—Ellen G. White, Atalar ve Peygamberler, s. 300.

**Tartışma Soruları:**

`Yitro’nun, Tanrı’nın halkı için yaptıklarından yola çıkarak gerçek Tanrı’yı nasıl öğrendiği konusu üzerinde biraz daha düşünün. (Bkz. Yas. 4:4-8.) Bu ilke günümüzde neden hâlâ önemlidir?Kendinize ve sınıfınıza şunu sorun: Kilisemiz dünyaya ne tür bir tanıklık sunuyor? Tanrımızın doğası ve karakteri hakkında dünyaya ne söylüyoruz?`

`1. Korintliler 10:4 ayetini yeniden okuyun. Bu, günümüzde de kimilerinin inandığı, İsa’da gördüğümüzün aksine Eski Ahit Tanrısı’nın intikamcı, kinci ve bağışlamayan bir Tanrı olduğunu söyleyen o eski sapkın inanç hakkında bize ne öğretmelidir? Bu ayet bu inancın neden yanlış olduğunu nasıl gösteriyor?`

`Ellen G. White’ın yukarıda Amalekliler’in gerçek Tanrı’yı öğrenme fırsatına nasıl sahip oldukları hakkında yazdıklarını tekrar okuyun. Onların tutumunu Yitro’nunkiyle karşılaştırın. Tanrı’nın sadece onlara değil, İsrail’in temas ettiği eski dünyadaki pek çok oymağın üzerine neden yargı getirdiği konusunda ne gibi dersler çıkarabiliriz?`