---
title:  Kızıl Deniz’de
date:   02/08/2025
---

### Konuyla İlgili Metinler

Çık. 12:31–36, Yak. 2:17–20, Çık. 13:1–14:31, İbr. 11:22, Çık. 15:1–21, Va. 15:2–4

> <p>Hatırlama Metni</p>
> “Musa, ‘Korkmayın!’ dedi, ‘Yerinizde durup bekleyin, RAB bugün sizi nasıl kurtaracak görün. Bugün gördüğünüz Mısırlılar’ı bir daha hiç görmeyeceksiniz. RAB sizin için savaşacak, siz sakin olun yeter’ ” (Mısır’dan Çıkış 14:13, 14).

Mısır’dan Çıkış, Eski Ahit’te Tanrı’nın halkının başından geçen en çarpıcı ve görkemli tecrübedir. Bu olay, Tanrı’nın İbranilerin düşmanlarını nasıl bozguna uğrattığının ve İsraillileri nasıl muzaffer bir şekilde Vaat Edilmiş Ülke’ye getirdiğinin ilahi bir örneğidir. Aynı zamanda Mesih’teki kurtuluşun ve kefaretin de bir simgesidir.

İnsani açıdan bakıldığında, İsrailoğulları çaresiz, hatta ümitsiz bir durumdaydılar; kendi başlarına kendilerini kurtaramayacak bir haldeydiler. Eğer kurtarılacaklarsa, bunun ilahi bir iş eylem sayesinde olması gerekiyordu. Bizler ve günah için de durum aynıdır: kendi başımıza umutsuz bir durumdayız. Mısır’dan Çıkış’tan bile daha çarpıcı bir şeye muhtacız. Ve ona sahibiz: Mesih’in çarmıhı ve Mesih’in orada hepimiz için yaptıkları.

İsrail’in Mısır’dan Çıkış 12. bölümde anlatılan Goşen topraklarından ayrılışından, Musa’nın Mısır’dan Çıkış 15. bölümdeki, sevinçle söylediği ezgiye kadar yaşanan olaylar nefes kesici ve inanılmazdır. Tanrı’nın belirtileri, harikaları ve mucizevi kurtarışları doruk noktasındadır.

Ancak bunlar bile Mesih’in çarmıhta bizim için yaptıklarıyla kıyaslanamaz, ki Mısır’dan Çıkış olayı bunun sadece bir habercisiydi.

_*9 Ağustos Sebt Günü’ne hazırlık için bu haftanın konusunu çalışın._