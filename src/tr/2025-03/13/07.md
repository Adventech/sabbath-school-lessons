---
title:  Ek Çalışma
date:   26/09/2025
---

Ellen G. White, Geçmişten Sonsuzluğa 1. Ciltten, 189-197 sayfaları arasındaki “Tapınma Çadırı: Tanrı’nın İsrail’deki Konutu” bölümünü okuyun.

“Kutsal konutun inşasından önce ilahi bir kurtarma işi, yani İsrail’in Mısır’ın köleleştiren iktidarından kurtarılması gerçekleşmiştir. Bunun ardından da Tanrı, halkıyla kalıcı bir antlaşma ilişkisine girme isteğini bildirmiştir. O onların Tanrısı olacak, onlar da O’nun halkı olacaklardı (Çık. 6:7). Halkın O’nunla ve birbirleriyle nasıl ilişki kuracakları antlaşma yasasıyla belirlenmişti. Buluşma Çadırı gerçekten de bir buluşma yeriydi, Tanrı’yla insanların bir araya geldiği yerdi. Ancak halkın kurtarılmasından ve antlaşma yoluyla Tanrı’yla kalıcı bir birlik kurmalarından sonra insanların Tanrı’nın konutuna erişimleri mümkün oldu.”—Andrews Kutsal Kitap Yorumu: Eski Ahit, “Mısır’dan Çıkış”, s. 226.

Bu arada, Ellen G. White tapınak hizmetlerinin amacını şöyle açıklıyor: “Böylece buluşma çadırındaki ve daha sonra onun yerini alan tapınaktaki hizmetle, Mesih’in ölümü ve hizmeti hakkındaki muazzam gerçekler halka her gün öğretiliyor, yılda bir kez de zihinleri Mesih ile Şeytan arasındaki büyük mücadelenin son olaylarına, evrenin günahtan ve günahkârlardan son kez arındırılışına yönlendiriliyordu.”—Atalar ve Peygamberler, s. 358.

**Tartışma Soruları:**

`Kutsal konuttaki ibadet hizmetlerinin merkezinde kan dökmek yer alıyordu. Her tür hayvan kurban ediliyordu ve kanları neredeyse tüm tapınak törenlerinde kullanılıyordu. Kan neyi simgeliyordu ve tüm bu kurbanlar nihayetinde neye işaret ediyordu?`

`Evrenin Yaratıcısı olan Tanrı’nın kutsal konutta halkının arasında yaşaması son derece şaşırtıcı olsa da, O’nun aramızdan biri, bir insan olarak gelip aramızda yaşamış olması çok daha şaşırtıcıdır. Sadece bu bile sevginin inanılmaz bir ifadesi olurdu. Fakat sonra Kendisini günah için bir kurban olarak sunması, yani bizim adımıza ölmesi? Bu, Tanrı’nın karakteri hakkında bize ne öğretiyor? Ayrıca, bu Tanrı’nın bizi sonsuz krallığında kurtarılmış olarak görmeyi ne kadar çok istediği konusunda bize ne öğretiyor?`

`İbraniler 8:1-6 ayetlerini okuyun. Bu, İsa’nın mevcut durumda göksel tapınakta bizim için yapmakta olduğu şeyi yeryüzündeki tapınağın nasıl yansıttığı konusunda bize ne anlatıyor?`