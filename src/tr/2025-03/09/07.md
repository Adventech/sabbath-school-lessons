---
title:  Ek Çalışma
date:   29/08/2025
---

Ellen G. White, Geçmişten Sonsuzluğa 1. Cilt’ten, 166-173 sayfaları arasındaki “Tanrı Sina Dağı’nda Yasasını Veriyor” bölümünü okuyun.

Düşmanımızın topraklarında yaşıyor olduğumuz için, onun ustalıklı ve yanıltıcı planları yüzünden gerçek hayatta zarar görmemiz hiç de şaşırtıcı değildir. Aramızda günah ve içinde yaşadığımız bu düşmüş günahkâr dünya yüzünden acı ve ıstırap çekmemiş olan biri var mıdır? Ne yazık ki bu artık yaşamın bir parçasıdır. Ancak Tanrı bununla başa çıkabilmemiz için bize güç vermektedir.

“Değerli Kurtarıcı, yardımı tam ihtiyacımız olduğu zaman gönderecektir. Göğe giden yol, onun ayak izleriyle kutsanmıştır. Ayaklarımızı yaralayan her diken, O’nun ayaklarını da yaralamıştır. Taşımamız istenen her haçı, O bizden önce taşımıştır. Rab, canı huzura hazırlamak için, çatışmalara izin verir. Sıkıntı zamanı Allah’ın halkı için zorlu bir sınavdır; ancak her gerçek imanlının yukarı bakarak, etrafını saran vaat gökkuşağını imanla görmesinin zamanı gelmiştir.” Ellen G. White, Büyük Mücadele, s. 638.

**Tartışma Soruları:**

`İnsanlar yüzyıllar boyunca Rab’bin bu putperest ulusları topraklarından sürdüğü ve hatta bazen yok ettiği gerçeğiyle boğuşmuşlardır. Bu gerçekten de rahatsız edicidir. Ancak Tanrı’nın sevgisinin aynı zamanda adaleti de sergilemesi gerektiğini fark etmek, bu olaylarda bile O’nun sadece adaletinin değil, sevgisinin de açığa vurulduğuna güvenmemize nasıl yardımcı olabilir?`

`İsa’nın başkalarını, hatta düşmanlarımızı ve sizden nefret edenleri bile sevmekle ilgili tüm sözlerinin hemen ardından bize şunları söylediği gerçeği üzerinde biraz daha düşünün: “Onun için, gökteki Babanız kusursuz olduğu gibi siz de kusursuz olun” (Mat. 5:48 CAN). İsa bu buyruğu neden diğer buyrukların hemen ardından vermiştir? Burada, sadece “kusursuz” olmanın değil, “gökteki Babanız” kadar kusursuz olmanın ne demek olduğu konusunda bize ne söylüyor?`

`Elçi Pavlus’un Tanrı’nın yasasına ve onun işleyişine yönelik olumlu ve canlandırıcı bir tutumu vardı, ancak yasanın kötüye kullanılmasına karşıydı. “Kutsal Yasa’nın yönetimi altında değil, Tanrı’nın lütfu altındasınız” (Rom. 6:14) ifadesi ne anlama gelmektedir? Yasayı kötüye kullanabileceğimiz durumlar nelerdir?`

`Adalet ve intikam arasında ne fark vardır? Bunlar tamamen farklı kavramlar mıdır yoksa aynı düşüncenin farklı tezahürleri midir? Adalet arzumuzun aslında bir intikam arzusu olmadığını nasıl anlarız?`