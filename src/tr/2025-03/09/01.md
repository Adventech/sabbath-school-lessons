---
title:  Yasa’yı Hayata Geçirmek
date:   23/08/2025
---

### Konuyla İlgili Metinler

Çık. 21:1–32, Çık. 22:16–23:33, 2Kr. 19:35, Mat. 5:38–48, Rom. 12:19, Mat. 16:27.

> <p>Hatırlama Metni</p>
> “RAB Musa’ya şöyle dedi: ‘İsrailliler’e de ki, “Göklerden sizinle konuştuğumu gördünüz. Benim yanımsıra başka ilahlar yapmayacaksınız, altın ya da gümüş ilahlar dökmeyeceksiniz” ’ ” (Mısır’dan Çıkış 20:22, 23).

Tanrı, halkının çevresindeki uluslardan farklı olmasını istiyordu. Onların Kendi önderliği ve yetkisi altında yaşayacak sadık bir iman topluluğu olarak var olmalarını istiyordu. Herkes O’nun yasasına tabi olacaktı. Yargıçlar yasanın idarecileri olarak atanacak ve kâhinler de yasayı öğreteceklerdi. Anne babalar da çok önemli bir işleve sahipti.

Her toplumda yasalar, yasa koyucunun ideallerini, amaçlarını, niyetini ve karakterini ortaya koyarlar. Örneğin, Firavun bütün İbrani erkek bebeklerin öldürülmesini emrettiğinde, bu yasa onun nasıl biri olduğunu ortaya koymuştur: kötü biri. Buna karşın bir kral, krallığındaki 18 yaşındaki her gence ücretsiz yüksek öğrenim hakkı verilmesini sağlayan bir yasa çıkarırsa, birçok kişi bunu kralın cömertliğinin ve ülkesinin gelişmesini arzuladığının bir kanıtı olarak değerlendirecektir.

Tanrı’nın yasası O’nu, yani O’nun iyiliğini, sevgisini, değerlerini, doğruluğunu ve kötülüğe karşı koyduğu engelleri açığa vurmaktadır. Yasa kutsal ve adil olduğu için, Tanrı da öyledir. Yasa, bereketli bir yaşam için gerekli ortamı sağlarken, tehlikelerden ve felaketlerden korunmamıza da yardımcı olur. Tanrı’ya, birbirimize ve yaşamın değerlerine saygı göstermek O’nun yasa düzeninin temelini oluşturuyordu.

_*30 Ağustos Sebt Günü’ne hazırlık için bu haftanın konusunu çalışın._