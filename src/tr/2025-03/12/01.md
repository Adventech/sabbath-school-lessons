---
title:  “Lütfen Görkemini Bana Göster”
date:   13/09/2025
---

### Konuyla İlgili Metinler

Çık. 33:7–34:35; Yas. 18:15, 18; Yu. 17:3; Rom. 2:4; Yu. 3:16; 2Ko. 3:18.

> <p>Hatırlama Metni</p>
> “Musa’nın önünden geçerek, ‘Ben RAB’bim’ dedi, ‘RAB, acıyan, lütfeden, tez öfkelenmeyen, sevgisi engin ve sadık Tanrı. Binlercesine sevgi gösterir, suçlarını, isyanlarını, günahlarını bağışlarım. Hiçbir suçu cezasız bırakmam. Babaların işlediği suçun hesabını oğullarından, torunlarından, üçüncü, dördüncü kuşaklardan sorarım’ ” (Mısır’dan Çıkış 34: 6, 7).

Tanrı’yla olan yürüyüşümüzde sürekli olarak gelişmeliyiz. Gelişim olmadığında, ruhsal olarak ölmüş oluruz.. Elçi Petrus şöyle bildiriyor: “Öte yandan Rabbimiz ve Kurtarıcımız İsa Mesih’in lütfunda ve O’nu tanımakta ilerleyin. Şimdi ve sonsuza dek O’na yücelik olsun! Amin” (2Pe. 3:18). Bu gelişim için istekli olmalıyız. Her gün Tanrı’nın okulunda bulunuyoruz; burada mezun olmak yok, aksine sürekli bir öğrenim süreci var. Gelişimin her aşamasında, Tanrı’nın sizi Mesih’te olmaya çağırdığı kişi olarak şekillendirmesine izin verirseniz, kendi alanınızda kusursuz olabilirsiniz.Bir okul düşünün. Birinci sınıf öğrencileri okumayı ve 100’e kadar saymayı öğrenirlerse geçer not alırlar çünkü o aşamada ve gelişim ölçeğinde sahip oldukları bilgi kusursuzdur. Ancak bir lise öğrencisinin aynı seviyede bilgiye sahip olduğu ve daha fazlasını bilmediği görülürse, bu onun eğitiminde çok büyük bir başarısızlık olduğunu gösterir. Tanrı’nın lütfunda ve bilgisinde gelişmemiz de buna benzemektedir. Gelişimimizin her aşamasında, kendi kapsamımız içinde Mesih’in kendi kapsamı içinde olduğu kadar kusursuz olabiliriz.

Bu hafta Musa’nın Tanrı’nın talimatlarını öğrenip uygulayarak Rab’le olan yürüyüşünde nasıl geliştiğini inceleyeceğiz.

_*20 Eylül Sebt Günü’ne hazırlık için bu haftanın konusunu çalışın._