---
title:  Ek Çalışma
date:   19/09/2025
---

Ellen G. White, Geçmişten Sonsuzluğa 1. Cilt, 174-182 sayfaları arasındaki “İsrail Altın Bir Buzağıya Tapıyor” bölümünü dikkatle okuyun.

Bir baba ve oğlu karanlık bir günde bir katedrali ziyaret etmişler. Kutsal Kitap’taki farklı sahnelerin güzel tasvirlerinin yer aldığı vitray pencerelere bakarlarken, güneş aniden camdaki insan tasvirlerinin arasından parlamaya başlamış ve onları etkileyici bir ışıkla aydınlatmış. Küçük çocuk babasına sormuş: “Baba, bu insanlar kim?” Babası Hristiyanlık, Mesih ya da O’nun öğrencileri hakkında fazla bir şey bilmiyormuş ama hemen cevap vermiş: “Bu insanlar Hıristiyan.” Bu çarpıcı imge çocuğun aklında kalmış. Bir gün çocuğun öğretmeni sınıfta şu soruyu sormuş: “Çocuklar, Hristiyanların kim olduğunu biliyor musunuz?” Küçük çocuk katedraldeki parlak görüntüyü hatırlamış ve cevap vermiş: “Biliyorum, Hristiyanlar ışıldayan insanlardır.” Aynı doğrultuda, İsa takipçilerine şöyle demişti: “Sizin ışığınız insanların önünde öyle parlasın ki, iyi işlerinizi görerek göklerdeki Babanız’ı yüceltsinler!” (Mat. 5:16). Sadece ışıldayan insanlar değişimin aracıları olabilir.

**Tartışma Soruları:**

`“Tanrı’nın önünde kendimizi alçaltsaydık, nazik, saygılı, yufka yürekli ve merhametli olsaydık, şimdi gerçeğe bir yerine yüz dönüş olurdu.”—Ellen G. White, Kilise İçin Tanıklıklar, 9. cilt, s. 189. Burada, hepimize yönelik karakterlerimizin, davranışlarımızın ve tutumumuzun tanıklığımızı nasıl etkilediğine dair hangi güçlü mesaj bulunmaktadır?`

`Mısır’dan Çıkış 34:6, 7 ayetleri haklı bir şekilde Eski Ahit’in Yuhanna 3:16’sı şeklinde adlandırılmaktadır. Peki neden?`

`Tanrı’nın Mısır’dan Çıkış 34:6, 7 ayetlerinde Kendisini göstermesine dayanarak, Tanrınızın kim olduğunu soran insanlara O’nun karakterinin güzelliğini nasıl açıklayabilirsiniz?`

`Mesih’i ikrar eden kişilerin karakter ve eylemlerinin onların yürüyüşlerini nasıl etkilediğini sınıfta tartışın. Yani, nazik, lütufkâr, alçakgönüllü ve bağışlayıcı olan kişilerin sizin kendi deneyimlerinize etkisi ne oldu? Öte yandan, kaba, bağışlamayan ve kibirli “Hristiyanlar” Rab’le olan yürüyüşünüzü nasıl etkiledi?`