---
title:  Tanrı’nın Bize Vaadi Olarak Yasa
date:   21/08/2025
---

`Romalılar 3:20-24 ayetlerini okuyun. Pavlus On Emir’i yerine getirerek kurtulamayacağımızı çok açık bir şekilde ifade etmiş olsa da, emirler yaşamlarımızda nasıl bir işlev görmelidir?`

Musa’nın yazısında On Emir’i anlatmak için kullandığı dabarim sözcüğünün İbranice anlamı (Çık. 34:28, Yas. 4:13, Yas. 10:4) kelimenin tam anlamıyla “ emirler” değil, “sözler” manasına gelmektedir. Bu “söz”, dabar, bir “vaat” anlamına gelebilir. Bu nedenle birçok yerde (1Kr. 8:56; 2Ta. 1:9; Neh. 1:9; Neh. 5:12, 13; Yas. 6:3; Yas.; 9:28; Yşa. 9:21; Yşa. 22:4; Yşa. 23:5), dabar sözcüğü vaat kavramını ifade eden bir isim ya da fiil biçiminde tercüme edilmiştir.

Ellen G. White, On Emir’in işlevi hakkında şu açıklamada bulunuyor “On emir on vaattir.”—Ellen G. White Yorumları, Yedinci Gün Adventist Kutsal Kitap Şerhi, 1. Cilt, s. 1105. On Emir, Tanrı bizim için harika şeyler yapabilsin diye, O’nun doğru yolda bize rehberlik edecek vaatleri olarak değerlendirilmelidir. Elbette onlara itaat etmeliyiz.

`Romalılar 10:4 ayetini okuyun. Pavlus’un Mesih’in yasanın “sonu” olduğuna dair ifadesini nasıl anlamalıyız?`

Pavlus İsa Mesih’in yasanın (telos) sonu olduğunu söylüyor, ancak bu Mesih’in yasayı yürürlükten kaldırdığı ya da onunla işi bittiği anlamında değildir. Aksine, bu Mesih’in yasanın gayesi ve hedefi olduğu anlamına geliyor; O’nun kefaret eden kurbanlığının yasanın geçerliliğini ve devamlılığını sona erdirdiği anlamına gelmiyor.

Tam tersine, Pavlus yasanın öneminden, meşruluğundan ve devam eden yetkisinden bahsediyor (Rom. 3:31, 1Ko. 7:19, Gal. 5:6). Telos sözcüğünün anlamı öncelikle amaca ve hedefe yöneliktir, zamanla ilgili değildir. Mesih, Tanrı’nın yasasının asıl anlamını ve gayesini çözen anahtardır. Bu nedenle, Mesih’in yasayı geçersiz kıldığını, onun yerine geçtiğini ya da yürürlükten kaldırdığını söylemek yanlış olacaktır. Mesih yasanın gayesidir, yasanın işaret ettiği Kişi’dir.

`Yasa bizi İsa’ya nasıl yönlendirmektedir? Yani, yasa bize kendimizle ilgili olarak bizi aslında İsa’ya yönlendirecek ne göstermektedir?`