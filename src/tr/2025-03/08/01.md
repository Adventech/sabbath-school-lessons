---
title:  Sina’daki Antlaşma
date:   16/08/2025
---

### Konuyla İlgili Metinler

Çık. 19:1–20:17, Va. 21:3, Yas. 5:6–21, Yak. 1:23–25, Rom. 3:20–24, Rom. 10:4.

> <p>Hatırlama Metni</p>
> “Mısırlılara ne yaptığımı, sizi nasıl kartal kanatları üzerinde taşıyarak yanıma getirdiğimi gördünüz. Şimdi sözümü dikkatle dinler, antlaşmama uyarsanız, bütün uluslar içinde öz halkım olursunuz. Çünkü yeryüzünün tümü benimdir. Siz benim için kâhinler krallığı, kutsal ulus olacaksınız” (Mısır’dan Çıkış 19: 4-6).

Tanrı İsraillileri Mısır’dan kurtardıktan sonra nereye götürdü? Vaat Edilmiş Ülke’ye –başka nereye olabilir? Bu cevap, coğrafi açıdan doğru olsa da, teolojik olarak yanlıştır. Tanrı’nın Kendisi buna şöyle cevap veriyor: “Mısırlılar’a ne yaptığımı, sizi nasıl kartal kanatları üzerinde taşıyarak yanıma getirdiğimi gördünüz” (Çık. 19:4; vurgu eklenmiştir). Dolayısıyla, sorunun Kutsal Kitap’a dayalı teolojik yanıtı Tanrı’nın önceliğini ve gayesini ortaya koymaktadır: Rab onları Kendisine getirmiştir.

İnsanlar Tanrı’dan uzaklaştığında, Tanrı onları arayıp bulur ve Kendisine geri çağırır. Bu yüce gerçeğin en iyi örneği, Âdem ve Havva’nın Tanrı’ya karşı günah işledikleri, O’nun buyruğuna itaatsizlik ettikleri ve O’ndan saklandıkları Aden Bahçesi’nde yaşanmıştır. Tanrı girişimde bulunmuş ve şöyle seslenmişti: “Neredesin?” (Yar. 3:9). Her zaman ilk adımı atan O’dur. İsa bunu çok güzel bir şekilde ifade ediyor: “Bana gelin, ey bütün yorulanlar ve yükü ağır olanlar, ben size rahat veririm. Boyunduruğumu yüklenin, benden öğrenin. Çünkü ben yumuşak huylu, alçak gönüllüyüm. Böylece canlarınız rahata kavuşur” (Mat. 11:28, 29).

Tanrı, Sina’da halkını Kendisine çağırdığı gibi bugün de hepimizi çağırıyor. Ebedi kaderimiz vereceğimiz yanıta bağlıdır.

_*23 Ağustos Sebt Günü’ne hazırlık için bu haftanın konusunu çalışın._