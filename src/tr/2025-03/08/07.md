---
title:  Ek Çalışma
date:   22/08/2025
---

Ellen G. White, Geçmişten Sonsuzluğa 1. Cilt’ten 166-173 sayfalarındaki “Tanrı Sina Dağı’nda Yasasını Veriyor,” ve 183-188 sayfalarındaki “Tanrı’nın Yasasından Nefret Eden Şeytan” bölümlerini okuyun.

“Allah, yasasını konuşarak bildireceği zamanın, yüce karakterine uygun bir şekilde, huşu verici bir ihtişam sahnesi olmasını amaçladı. Allah hizmetiyle ilgili olan her şeye azami saygı gösterilmesi gerektiği halka aşılanmalıydı.”—Ellen G. White, Atalar ve Peygamberler, s. 303.

Bu saygı ilkesi bugün de geçerlidir. Tanrı’nın yüceliğini, aşkınlığını ve görkemini anlamaktan kaynaklanmaktadır. Tanrı’nın yüceliğini görmek yüreklerimizde minnettarlık duygusu uyandırır ve gururumuzu alçaltır. Tanrı’nın kutsallığını ne kadar yakından görürsek, yaşamlarımızdaki o kadar çok kusuru fark ederiz ve bu da bizi O’nun dönüştürücü Varlığı için daha fazla susuzluk çekmeye ve O’na daha çok benzemeyi arzulamaya yönlendirir.

Ayrıca, O’na ve O’nun kutsal yasasına kıyasla ne olduğumuzu bilmek bizi Mesih’in bizim için gerçekleştirdiği kefaret edici ölümüne tamamen bağımlı kılar.

Aynı zamanda İsa, Tanrı’yı alçak gönüllülükle Rabbimiz ve Kralımız olarak kabul ettiğimiz takdirde, O’nun emirlerine itaat etmenin zor olmadığını açıkça belirtmiştir (Mat. 11:28-30). Mesih ilahi yasanın geçerliliğinin kalıcı olduğunu açıkça belirtmiştir (Mat. 5:17-20). Bize karşılıksız olarak bahşettiği kurtuluş sebebiyle, Tanrı’nın yasalarını O’na duyduğumuz sevgi ve minnettarlıktan dolayı yerine getirdiğimizde, O’nunla kurtaran bir ilişkinin doluluğunu yaşayabiliriz. Yasayı yerine getirmenin büyük faydalarından yararlanırken (sonuçta yasayı ihlal etmenin yol açtığı acı ve zorluklara bir bakın), kurtuluşumuzun yasayı yerine getirmemizde değil, İsa’da bulunduğunu bilmenin güvencesinden de yararlanabiliriz.

**Tartışma Soruları:**

`Yasayı verilmeden önce yapılan hazırlık, halkın ihtiyaç duyduğu saygı hissini anlamasına yardımcı oldu. Günümüzde, kilisemizde ve kilise yaşamımızda, Tanrı’nın karşısında benzer bir saygı ve huşu duygusu nerede var? Yoksa bunu bir şekilde yavaş yavaş kaybetmiş olabilir miyiz?`

`Şu antlaşma kalıbı üzerinde biraz daha düşünün: “Ben onların Tanrısı olacağım, onlar da benim halkım olacaklar.” Bu bugün bizim için ne anlama geliyor ve hem bireysel hem de topluluk olarak bunu nasıl göstermeliyiz?`

`Tanrı bize yapmamızı emrettiği şeyleri yapabilmemizi mümkün kılmaktadır. Ellen G. White şöyle diyor: “O’nun tüm emirleri yerine getirilebilir emirlerdir.”—Mesih’in Örnek Dersleri, s. 333. Bu vaat nasıl hayata geçirilebilir?`

`Hep duyduğumuz, çarmıhtan sonra yasanın yürürlükten kalktığını söyleyen yaygın iddiaya nasıl yanıt vermeliyiz? Çoğunlukla, gerçekte neyin yürürlükten kalktığını söylüyorlar?`