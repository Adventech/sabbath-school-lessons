---
title:  İman Hayati
date:   22/08/2025
---

### Gerçekleşen Bir Rüya

_Yazan: Andrew McChesney_

Eniah Ngulube, Zambiya’da yedinci gün Şabatı›nı kutlayan ama Adventist olmayan bir evde büyüdü. Anne ve babasının kilisesi, Şabat›ın yanı sıra, hastaların ilaçları reddetmeleri ve bunun yerine kilise liderlerinden dua almaları gerektiğini öğretiyordu. Hasta bir kişi ölürse kilise üyeleri bunu Tanrı’nın isteği olarak kabul ederdi. Birçok kilise üyesi sıtma ve diğer tedavi edilebilir hastalıklardan öldü.

Eniah anne babasını ve onların inançlarını seviyordu. Ancak ergenlik çağına geldiğinde, o ve kız kardeşi pazar günleri kiliseye gitmeye başladı. Diğer kardeşlerinden beşi Yedinci Gün Adventist Kilisesi’ne katıldı ve Cumartesi günleri ibadet etmeye devam etti. Ebeveynleri çocukların hangi kiliseye gittiklerini umursamıyorlardı.

Eniah gençken hemşire olmayı da istiyordu. Tıbbı reddedecek şekilde yetiştirilmiş olmasına rağmen hastalara bakmak istiyordu. Evinden yaklaşık 32 km uzakta bulunan Chipata kasabasındaki Mwami Adventist Hemşirelik Okulu’nda eğitim görmeyi hayal ediyordu. Liseyi bitirdiğinde arzusunu Adventist kilisesinde ihtiyar olan kardeşi Kenson ile paylaştı. Kenson, kız kardeşinin bir Adventist okulunda okuması fikrinden hoşlandı ve Doğu Zambiya Alanı başkanıyla temasa geçerek okulun bir sonraki okul yılı için kayıtları ne zaman açacağını sordu. Kayıtların bittiğini öğrenen genç, kız kardeşi için yer talebinde bulundu. Doğu Zambiya Alanı başkanı Moses Banda okulu aradı ve okula girme ihtimalinin düşük olduğunu keşfetti. Sınıflar doluydu. Ancak bir iki gün sonra okul ona bir yer buldu. Eniah buna inanamadı, özellikle de Yedinci Gün Adventistlerinden biri olmadığı için. Rüyası gerçek olmuştu!

Onun gelişinden bir hafta sonra okulda ruhsallığa vurgu haftası düzenlendi. Konuşmacı Zambiyalı polis pastörü Godfrey Sianga’nın vaftizle ilgili konuşmasını dinlerken kalbi heyecanlandı. O, suya daldırılarak vaftiz edilmemişti. Şöyle düşündü: “İsa gibi vaftiz olayım. Yakında gelecek.” Haftanın sonunda Eniah vaftiz edildi ve Adventist Kilisesi’ne katıldı.

Doğu Zambiya Alanı Adventist Hizmet koordinatörü Emmanuel Mwale, Eniah’ın Mwami Adventist Hemşirelik Okulu’nda İsa hakkındaki bilgilerini geliştiren birçok öğrenciden biri olduğunu söyledi. “Eniah gibi, Adventist olmayan birçok öğrenci de Mwami Adventist Hemşirelik Okulu’na geliyor ve İsa’yı kabul ediyor” dedi. “Mwami Adventist Hemşirelik Okulu, İsa’nın sevgisini her yıl yeni öğrencilerle aktif olarak paylaşıyor.”

_Müjdenin Zambiya’da ve bu çeyreğin On Üçüncü Şabat Sunusu’nun alıcısı olan Güney Afrika-Hint Okyanusu Bölümü’ndeki diğer ülkelerde ilan edilmesi için dua edin._