---
title:  İman Hayati
date:   11/07/2025
---

### Değişmiş Bir Düşünce

_Yazan: Andrew McChesney_

Sert bir çete üyesi olan Mitch, ABD’nin Washington eyaletinde diğer birkaç Yerli Amerikalıyla kavga etti. Ciddi bir kafa travması geçirdi ve doktorlar onun bir daha asla çalışmayacağını söyledi.

Daha sonra küçük kardeşi Stephan onu Washington, Wapato’daki Tüm Uluslar Merkezi Adventist Kilisesi’ne davet etti. Stephan her Şabat gününde annesi ve kız kardeşiyle birlikte kilisede ibadet ederdi.

Mitch gitmek istemedi ve Şabat günü isteksizce kiliseye gitti. Ama sonra tekrar tekrar gitti. Zihnini iyileştirebileceği umudunun teşvikiyle kendini Kutsal Kitap›a kaptırdı. O, Romalılar 12:2›ye bağlı kaldı; şöyle yazıyor: « Bu çağın gidişine uymayın; bunun yerine, Tanrı’nın iyi, beğenilir ve yetkin isteğinin ne olduğunu ayırt edebilmek için düşüncenizin yenilenmesiyle değişin.” Filipililer 4:8’i benimsedi: “Sonuç olarak, kardeşlerim, gerçek, saygıdeğer, doğru, pak, sevimli, hayranlık uyandıran, erdemli ve övülmeye değer ne varsa, onu düşünün.”

Kilise lideri Jeff Weijohn, “Tanrı’nın Sözü, onu incelerseniz fikrinizi değiştireceğini vaat ediyor” diyerek onu teşvik etti.

Mitch, Kutsal Kitap’taki vaatlerin yerine getirildiğini görmeye başladı. Bir daha asla çalışmayacağını söyleyen doktorlar, onun bir iş bulup bu işte kaldığını görünce şaşırdılar.

Mitch, Kutsal Kitap’ı inceledikten sonra kalbini İsa’ya verdi ve Yedinci Gün Adventist Kilisesi’ne katıldı. Daha sonra Kutsal Kitap çalışanı oldu ve Kutsal Kitap’ı başkalarına öğretmeye başladı. Kendisi ve eşi, kalacak yere ihtiyacı olan gençlere evlerini açtı. Ev kurallarına uyan herkes memnuniyetle karşılanırdı. Kurallardan biri herkesin Şabat günü kiliseye gitmesiydi.

Misafirlerinin hayatları da değişmeye başladı.

Bir genç Şabat günü Jeff›e sevinçle şunları söyledi: “Biliyor musun? Bize Kutsal Kitap’tan bahsettiğinizde sizi hiç dinlemek istemedik. Ama şimdi Kutsal Kitap’ı incelemek istiyoruz.”

Jeff, Mitch’in hayatındaki değişimin devrim niteliğinde olduğunu söyledi.

“Tanrı’yı hayatına kabul ettiğinde insanların artık onu tanımadığını” söyledi. “Çok sert ve beyni hasarlı bir insanken, hizmet edebilen bir kişi haline geldi. Pek çok genç ondan etkilendi. Tanrı, bize rağmen bizim aracılığımızla çalışıyor.”

_Wapato’daki ve Washington eyaletinin çevresindeki bölgedeki Yerli Amerikalılara yönelik bir sosyal yardım programı, 1990 yılında On Üçüncü Şabat Sunusu’nun yardımıyla başladı. Programın öne çıkanlarından biri, resimde görülen ve 2001 yılında açılan Tüm Uluslar Merkezidir._