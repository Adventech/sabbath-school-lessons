---
title:  Antlaşma ve Taslak
date:   30/08/2025
---

### Konuyla İlgili Metinler

Çık. 24:1–18; 1Ko. 11:23–29; Lev. 10:1, 2; Hez. 36:26–28; Çık. 25:1–9; Çık. 31:1–18.

> <p>Hatırlama Metni</p>
> “Musa gidip Rab’bin bütün buyruklarını, ilkelerini halka anlattı. Herkes bir ağızdan, ‘Rab’bin her söylediğini yapacağız’ diye karşılık verdi” (Mısır’dan Çıkış 24:3).

Rab, onların Tanrısı, Yaratıcısı ve Kurtarıcısı olarak, halkıyla birlikte olmayı ve onların arasında yaşamayı arzuluyordu. O bizi O’nunla yakın bir dostluk içinde olmamız için yaratmıştır. Fakat diğer insanlarla anlamlı ilişkiler nasıl zamanla ve çaba göstererek kurulabiliyorsa, aynı şey Tanrı’yla olan dikey ilişkimiz için de geçerlidir. Bu, ancak O’nunla zaman geçirirsek canlandırıcı ve gelişimle dolu bir tecrübe olabilir. Uygulamada bu, O’nun Sözü’nü çalışmak (Tanrı’nın bizimle konuşması), dua etmek (yüreklerimizi Tanrı’ya açmak) ve Mesih’in ölümü, dirilişi ve geri dönüşü hakkında diğer insanlara tanıklık etmek (Tanrı’nın görevine katılmak) anlamına gelmektedir. Tanrı bizi bereketledikçe biz de başkalarını bereketleyen bir vasıta olacağız.

Odağımız kendimizde değil, Tanrı’da olmalıdır (İbr. 12:1, 2). Tanrı, O’nunla bağ kurmamız sayesinde, öğretilerini yerine getirmemiz için bizi güçlendirebilir, bu da O’nun Sözü’ne itaat etmek anlamına gelmektedir. Mesih’in ardından gidenlerin oluşturduğu son zaman neslinin “Tanrı’nın buyruklarını yerine getiren, İsa’ya imanlarını sürdüren” halk olarak tanımlanmış olmasına şaşmamalı (Va. 14:12).

Aslında çok basit: Tanrı’yı seviyoruz ve bu sevgi nedeniyle O’na itaat ediyoruz.

_*6 Eylül Sebt Günü’ne hazırlık için bu haftanın konusunu çalışın._