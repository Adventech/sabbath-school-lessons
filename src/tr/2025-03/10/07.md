---
title:  Ek Çalışma
date:   05/09/2025
---

Ellen G. White, Geçmişten Sonsuzluğa 1. Ciltten, 189-197 sayfaları arasındaki “Tapınma Çadırı: Tanrı’nın İsrail’deki Konutu” bölümünü okuyun.

Buluşma Çadırı, Tanrı’nın halkının itiraf ettiği günahlar için kefaretin yerine getirildiği özel bir yerdi. Çölde bulundukları süre boyunca İsrailoğulları’na aslında tüm kurtuluş tasarısının bazı ayrıntılarıyla açıklandığı yerdi. Aklanma, kutsanma ve yargılama hepsi orada öğretilmişti. Kurban edilen her hayvan İsa’nın ölümüne, günahların bağışlanmasına ve nihayetinde günahların silinmesine işaret ediyordu. Ayrıca kurbanlarla birlikte doğruluk ölçütü olan Tanrı’nın yasasının da varlığı söz konusuydu.

“Sandıkta saklanan Allah’ın yasası, doğruluğun ve yargının muazzam kanunuydu. Bu yasa günahkârı ölüme mahkûm ediyordu; ancak yasanın üzerinde bağışlanma kapağı bulunuyor, bunun üzerinde Allah’ın mevcudiyeti tezahür ediyor, buradan da kefaret aracılığıyla tövbe eden günahkâra af bahşediliyordu. Dolayısıyla, Mesih’in kurtuluşumuz için gerçekleştirdiği, tapınak hizmetiyle temsil edilen işte, ‘merhamet ve hakikat buluştular; doğruluk ve selâmet öpüştüler.’ Mezmur 85:10.”—Ellen G. White, Atalar ve Peygamberler, s. 349.

**Tartışma Soruları:**

`Kaç kez, “Rab’bin istediği her şeyi yapacağım” dediniz? Çabalarınızda ne kadar başarılı oldunuz?`

`Musa’nın Sina Dağı’nda Rab’le geçirdiği 40 günün sonunda Tanrı, İsrailliler’in O’nun Sebt Günü’nü tutmaları gerektiğini, çünkü bunun Tanrı ile onlar arasında, onları kutsal kılanın Rab olduğuna dair bir işaret olacağını söyledi. Kutsallık ve kutsanma Sebt gününü tutmada nasıl bir işleve sahiptir?`

`Rab, “aralarında yaşayabilmem” için bir tapınak yapmalarını istemişti. Bu yerin İsrail için kurtuluşun merkezi olması son derece etkileyicidir. Kurtuluş tasarısı burada, Tanrı’nın halkının arasında yaşadığı bu kutsal yerde örnekler ve gölgeler halinde işlenmişti. Bu, kurtuluş için Tanrı’ya tamamen bağımlı olduğumuz konusunda bize ne söylüyor?`

`Kan aracılığıyla tüm günahlarının tapınağa, Tanrı’nın evine getirildiği ne anlama geliyor? Bu şaşırtıcı gerçek, belirsiz de olsa, İsa’nın çarmıhta bizim için yaptıklarını ve şimdi göksel tapınakta bizim için yaptıklarını nasıl yansıtmaktadır?`