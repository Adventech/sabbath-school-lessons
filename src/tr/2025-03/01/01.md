---
title:  "Zulüm: Arka Plan ve Musa'nın Doğuşu"
date:   28/06/2025
---

### Konuyla İlgili Metinler

Çık. 1:1–22; Yar. 37:26–28; Yar. 39:2, 21; Elç. 7:6; Gal. 3:16, 17; Çık. 2:1–25

> <p>Hatırlama Metni</p>
> “İsrailliler hâlâ kölelik altında inliyor, feryat ediyorlardı. Sonunda yakarışları Tanrı’ya erişti. Tanrı iniltilerini duydu; İbrahim, İshak ve Yakup’la yaptığı antlaşmayı anımsadı. İsrailliler’e baktı ve onlara ilgi gösterdi” (Mısır’dan Çıkış 2:23-25).

Mısır’dan Çıkış kitabı ezilenlerin, dışlananların, zulüm görenlerin, sömürülenlerin ve aşağılananların öyküleriyle yankılanmaktadır. Bu nedenle, bugün kendilerini terk edilmiş, unutulmuş ve tutsak edilmiş hisseden insanlar umut bulabilirler, çünkü İbranileri kurtaran aynı Tanrı onları da kurtarabilir.

Mısır’dan Çıkış kitabı yaşamdaki var olma mücadelelerinden, bu yaşamın bir parçası olan adaletsizliklerden ve denemelerden söz etmektedir. Tanrı’nın acı çeken halkı için gerçekleştirdiği müdahalelerin öyküleri herkese cesaret verebilir. Tanrı ezilenlerin çığlıklarını duymakta, mücadelelerini görmekte, gözyaşlarını not etmekte ve onlar acı çekerken yardıma gelmektedir.

Tanrı, O’na güvenenleri kurtarmak için girişimde bulunmaktadır. Bizim yapmamız gereken yalnızca O’nun bize sunduklarını imanla kabul etmektir. İşte bu nedenle Mısır’dan Çıkış kitabı çalışılmalıdır, çünkü İsa’nın hepimiz için yapmış olduklarına işaret etmektedir. Bu kitap kefaret, selamet ve nihai kurtuluşla ilgilidir; ki bizler Mesih İsa’ya ve O’nun bizim için güvence altına aldıklarına iman etmek suretiyle bunların hepsine sahip oluruz.

Karmaşa ve karanlığın ortasında, gözlerimizi Tanrı’ya sabitlersek, bizi ebedi “Vaat Edilmiş Ülke”ye götürürken O’nun varlığını, ilgisini ve yardımını fark edebiliriz.

_*5 Temmuz Sebt Günü’ne hazırlık için bu haftanın konusunu çalışın._