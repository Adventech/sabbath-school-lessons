---
title:  Fısıh
date:   28/07/2025
---

`Mısır’dan Çıkış 12:1-20 ayetlerini okuyun. İsrail Mısır’dan ayrılmadan önce Tanrı Musa ve Harun’a hangi belirli talimatları verdi?`

Normalde, Tanrı’nın Musa ve Harun’a Mısır’dan ayrılışı nasıl düzenleyecekleri—özellikle yaşlılar, küçük çocuklu anneler, hayvanlar vb. için nasıl hazırlık yapılacağı—konusunda talimat vermesi beklenirdi. Ancak Tanrı’nın verdiği talimat şaşırtıcıydı: Onlara Fısıh Bayramı’nı nasıl kutlamaları gerektiğini anlattı. Başka bir deyişle, odak noktası onları kurtaracak olan Rab’be tapınmaktı. Diğer her şey zamanı gelince yerine getirilecekti.

Her aile bir kuzu hazırlayacaktı ve hiçbir şey ziyan edilmeyecekti. Herkes kendi payına düşeni yemeliydi fakat aile kuzunun tamamını tüketemezse, yemeği başka bir aileyle birlikte yemeliydi.

`Mısır’dan Çıkış 12:13, 14 ayetlerini okuyun. Son bela geldiğinde Rab onlar için ne yapacaktı? Bütün bunlar neyi simgeliyor?`

Mısır’dan Çıkış, her yıl düzenli olarak yalnızca Tanrı’nın atalara yaptığı bir eylemin anısı olarak değil, aynı zamanda mevcut nesil için Tanrı’nın özgürleştirici eyleminin güncel bir tecrübesi olarak da kutlanacaktı.Her nesil için bu, taze bir deneyim olmalıydı

12\. ve 13. ayetler Fısıh Bayramı’nın anlamını açıklıyor: İlahi yıkım yargısı İsrailliler’in üzerinden geçecekti; bu nedenle “RAB’bin bayramı”nı anmaları gerekiyordu. Bu sözcük “üzerinden” ve “geçmek” sözcüklerinin birleşimidir, çünkü yıkım, kapı sövelerinde yaşamın ve kurtuluşun simgesi olan kuzunun kanıyla işaretlenmiş olan İsrailliler’in evlerinin “üzerinden geçmiştir”. İbranice’de Fısıh Bayramı’nın adı “üzerinden geçmek” anlamına gelen bir fiilden gelen Pesah sözcüğüdür.

Fısıh Bayramı kutlamaları her İsrailliye Tanrı’nın halkı adına yaptığı kudretli ve lütufkâr eylemleri hatırlatacaktı. Bu kutlama onların ulusal kimliklerini korumalarına ve dini inançlarını mühürlemelerine yardımcı oldu.

`Tanrı’nın geçmişte size yaptığı iyilikleri her zaman hatırlamak ve gelecekte de sizin için iyilik yapacağına güvenmek neden çok önemlidir?`