---
title:  Ek Çalışma
date:   01/08/2025
---

Ellen G. White, Geçmişten Sonsuzluğa 1. Cilt’ten, 152-154 sayfaları arasındaki “İlk Fısıh” bölümünü okuyun.

“Fısıh’ın hem anıtsal hem de örneksel olması gerekiyordu, yalnızca geriye doğru Mısır’dan kurtuluşa değil, ileriye doğru Mesih’in Kendi halkını günahın esaretinden kurtararak tamamlayacağı daha büyük kurtuluşa işaret edecekti. Kurbanlık kuzu, tek kurtuluş umudumuzun kendisinde bulunduğu ‘Allah’ın Kuzusu’nu simgeler. Elçi şöyle diyor: ‘Fısıh kuzumuz Mesih kurban edildi.’ 1. Korintliler 5:7. Fısıh kuzusunun kesilmesi yeterli değildi; kanı da kapı sövelerine sürülmeliydi; böylece Mesih’in kanının erdemleri cana geçmeliydi. O’nun yalnızca tüm dünya için değil, ayrı ayrı her birimiz için öldüğüne iman etmeliyiz. Kefaret edici kurbanlığın erdemini kendimize mal etmeliyiz.”—Ellen G. White, Atalar ve Peygamberler, s. 277.

Bugün dünyanın dört bir yanındaki Yahudi aileler Hamursuz Bayramı’nı, yani Fısıh’ı kutluyorlar. “Fısıh Seder” (“Seder”, “düzen/ tertip” anlamına gelmektedir) dedikleri bir tören düzenleyerek Mısır’dan Çıkış’ı anlatıyor ve ardından ailecek özel bir yemeğin tadını çıkarıyorlar. Bu geleneğin Mısır’dan Çıkış zamanından bu yana sürdürülüyor olması gerçekten dikkat çekicidir. Yalnızca onu tutan Yahudilerin de uyduğu yedinci gün Sebti çok daha eskilere dayanmaktadır.

**Tartışma Soruları:**

`Rab’bin, birçoğu kesinlikle “masum” olan ilk doğanları öldürmekteki “adilliğini” nasıl anlayabiliriz? Bunu güçlü bir gerçeklik olan Tanrı’nın sevgisiyle nasıl bağdaştırabiliriz? Tufan’ı da düşünün. Bunu nasıl anlamalıyız?`

`İmanlıların İsa’nın kanıyla örtüldüğünü ve O’nun kanının onları tüm suçlarından arındırdığını söyleyen simgesel ifadenin anlamı nedir?`

`Şu sözleri okuyun: “Mesih’in izleyicileri O’nun tecrübesine ortak olmalıdır. Allah’ın sözünü almalı ve sindirmelidirler, öyle ki hayatın ve eylemin itici gücü olsun. Mesih’in gücüyle O’nun suretine dönüştürülmeli ve ilahî nitelikleri yansıtmalıdırlar. . . . Mesih’in ruhu ve işi, O’nun öğrencilerinin ruhu ve işi haline gelmelidir.” Ellen G. White, Atalar ve Peygamberler, s. 278. Mesih’in burada yazılanları içimizde gerçekleştirmesine nasıl izin verebiliriz?`