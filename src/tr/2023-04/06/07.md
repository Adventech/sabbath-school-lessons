---
title:  Ek Çalışma
date:   10/11/2023
---

Bizim görev işimiz, İsa’nın yaşamlarımızda yaptığı ve yapmakta olduğu şeye duyduğumuz sevgi ve minnettarlıktan kaynaklanmalıdır. Diğer tüm sebepler yanıltıcıdır. Başarılı bir mesaj iletme ve müjdecilik çalışmasının anahtarı, Söz’e gömülmüş ve Sözle uyumlu olmaktır.

“Hayatımız Mesih’in hayatına bağlanmalıdır; sürekli olarak O’ndan almalı, gökten gelen yaşayan Ekmek’ten pay alarak, her zaman taze olan, bol hazinelerini her zaman veren kaynaktan su çekmeliyiz. Rab’bi her zaman önümüzde tutarsak, kalplerimizin şükranla ve övgüyle O’na yönelmesine izin verirsek, dinsel hayatımızda sürekli bir tazelik olur. Dualarımız, bir arkadaşla konuşur gibi, Tanrı ile sohbet biçimini alacaktır. O bize kişisel olarak Kendi sırlarını söyleyecektir. Çoğunlukla bize İsa’nın huzurunda tatlı ve sevinçli bir his gelecektir. Çoğunlukla, Hanok’la yaptığı gibi bizimle de konuşmak için yaklaştığında, içimizde yüreklerimiz yanacak. Bu Hristiyanın gerçekteki deneyimi olduğunda, hayatında sadelik, tevazu, yumuşak huyluluk ve alçakgönüllülük görülür ve bunlar onun ilişkide olduğu herkese İsa’ya birlikte olduğunu ve O’ndan öğrendiğini gösterir.”—Ellen G. White, Mesih’in Örnek Dersleri, s. 129, 130.

“Benliğe odaklanmış olan yaşamda büyüme ya da verimlilik olamaz. Mesih’i kişisel bir Kurtarıcı olarak kabul ettiyseniz, kendinizi unutmalı ve başkalarına yardım etmeye çalışmalısınız. Mesih’in sevgisini anlatın, [başkalarına İsa’nın onlar için Kendisini feda ettiğinden söz edin] . . . Mesih’in Ruhu’nu –özverili sevgi ve başkaları için çalışma Ruhu’nu– aldığınızda, gelişecek ve meyve vereceksiniz . . . İmanınız artacak, kanaatleriniz kesinleşecek, sevginiz mükemmel hale getirilecek.”—Ellen G. White, Mesih’in Örnek Dersleri, s. 67, 68.

**Tartışma Soruları**:

`1. Pavlus’un Filipililer kitabındaki Mesih’in kıskançlık, rekabet ya da bencil hırslarla duyurulması konusundaki sözlerinden ne anlıyorsunuz? Biz de tam olarak bunu yapmaktan suçlu olmadığımızdan nasıl emin olabiliriz?`

`2. Tanrı’nın ve Tanrı’nın sevgisinin gerçekliği konusundaki kendi tecrübeniz nedir? Yani, kendi tecrübelerinize dayanarak, Tanrı’nın iyiliğini ve sevgisini başkalarına samimiyetle ve dürüstçe duyurabilir misiniz? Tanıklığınız ne olur?`

`3. Sizin Rab’be hizmet etmek konusundaki tecrübeniz ne oldu, bu tecrübe O’na güvenmek ve genel anlamda iman hakkında size ne öğretti?`