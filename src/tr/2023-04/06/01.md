---
title:  Göreve Hazırlık ve Motivasyon
date:   04/11/2023
---

### Konuyla İlgili Metinler
Luk. 24:1–12; Luk. 24:36–49; Elç. 1:12–26; İbr. 10:24, 25; Elç. 2:1–41; 1Ko. 11:1.

> <p>Hatırlama Metni</p>
> “Daha sizlerle birlikteyken, ‘Musa’nın Yasası’nda, peygamberlerin yazılarında ve Mezmurlar’da benimle ilgili yazılmış olanların tümünün gerçekleşmesi gerektir’ demiştim” (Luk. 24:44).

Pavlus Filipililer’e şöyle yazmıştı: “Gerçi kimi Mesih’i kıskançlık ve rekabetle, kimiyse iyi niyetle duyuruyor. Sonuncular, Müjde’yi savunmaya atandığımı bilerek bunu sevgiyle yapıyorlar. Ötekilerse Mesih’i temiz yürekle değil, bencil tutkularla duyuruyorlar. Böylece tutukluluğumda bana sıkıntı vereceklerini sanıyorlar. Ama ne önemi var? İster art niyetle ister içtenlikle olsun, her durumda Mesih duyurulmuş oluyor. Buna seviniyorum, sevineceğim de” (Flp. 1:15-18).

Güçlü sözler! “İster art niyetle ister içtenlikle olsun”, her durumda Mesih duyuruluyor ve Pavlus için önemli olan da buydu. Fakat elbette ideal olarak Mesih’i duyurmak için, görev için ya da başka insanlara iyi haberleri ulaştırmak için sebeplerimiz bencilce hırslardan, kıskançlık ya da çekişmeden değil, sevgiden ve gerçekten kaynaklanmalıdır.

O halde Mesih’i duyurmak için sebeplerimiz nelerdir ve bunu yapmaya hazırlanmamızın yöntemleri nelerdir?

Bu hafta, görevin bu önemli alanlarında bize rehberlik etmesi için ilk kilisedeki bazı olayları inceleyeceğiz.

_*11 Kasım Sebt Günü’ne hazırlık için bu haftanın konusunu çalışın._