---
title:  “Sizin Çarmıha Gerdiğiniz”
date:   08/11/2023
---

Elçilerin İşleri 2. bölümde Pentikost günü Kutsal Ruh’un dökülmesi aktarılmaktadır. İsa’nın takipçileri dua ederken, başlarının üzerine ateşten diller indi. Kutsal Ruh armağanının verildiğini anladılar.

`Elçilerin İşleri 2:1-41 ayetlerini okuyun. Pentikost günü Kutsal Ruh’u almalarının sonucunda öğrencilere ne oldu?`

Öğrenciler, “kendilerine Ruhun verdiği söyleyişe göre” (Elç 2:4 KM) başka dillerde konuşmaya başladılar. Burada önemli olan şey, Tanrı’nın bu kişilerden her birini inançsızların faydalanması için güçlendirmiş olmasıdır. Bereket sadece onların kendi iyilikleri için değildi. Onları göğe uygun hale getirmek ya da başka bir dilde iş yapmalarını kolaylaştırmak amacıyla verilmiş bir bereket değildi. Bereketin verilme sebebi, Tanrı’nın kaybolanlar için olan görevinin yerine getirilmesiydi. Bugün Tanrı takipçilerinin her birini, kişisel yeteneklerini, O’nun inançsızlar için olan görevinin gerçekleştirilmesi için kullanmaya çağırıyor. Bize yetenekler verilmiştir: bize verileni, başka insanlara ulaşmak için kullanmaktan daha büyük bir görev çağrısı var mıdır?

Kutsal Ruh’un dökülmesi pek çok kişinin Mesih’i reddettiği için tövbe etmesini sağladı. Elbette bu kişilerden bazıları O öldüğünde Yeruşalim’deydi. Buradaki gücü düşünün: Petrus onlardan bazılarını Mesih’i çarmıha germekle suçladı. Anlaşılıyor ki, onlar ne yaptıklarını anladılar ve ikna olup şöyle haykırdılar: “Kardeşler, ne yapmalıyız?” (Elç:2:37).

Yani, bu duruma rağmen bağışlanabildiler. Petrus onlara şöyle dedi: “Tövbe edin, her biriniz İsa Mesih’in adıyla vaftiz olsun. Böylece günahlarınız bağışlanacak ve Kutsal Ruh armağanını alacaksınız” (Elç. 2:38).

İsa’nın bu takipçileri, Kutsal Ruh’la ve birbirleriyle uyumlu bir şekilde çalışarak, İsa’nın çarmıha gerilmesine doğrudan dahil olmuş kişiler için bile tövbe ve günahların bağışlanması olduğunu vaaz ettiler. Müjdenin gücü işte budur. Bu mesaj bizi görevi gerçekleştirmeye motive etmiyorsa eğer başka ne edebilir? Bizden müjdeyi dünyaya, günahlı, yozlaşmış insanlarla dolu günahlı, düşmüş ve yozlaşmış dünyaya yaymamız isteniyor. Bizim işimiz yargılamak değil, bizim işimiz İsa’nın kurtaran gücüne tanıklık etmek.

`Mesih’in ölümüne karışmış olan kişilere bile kurtuluş sunulmuş olması, (1) kendi canlarımız için ve (2) ne kadar kötü görünüyor olurlarsa olsunlar başkalarına tanıklık etmemiz için neden bizi yüreklendirmelidir?`