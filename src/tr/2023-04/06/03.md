---
title:  Peygamberlik Sözüne Dayanan Temel
date:   06/11/2023
---

`Luka 24:36-49 ayetlerini okuyun. Burada ne oldu ve bu elçiler için neden son derece önemli bir deneyimdi?`

Öğrencilerin başlarda korkarak inançsızlık göstermeleri çok ilginç. Sonrasında ise, İsa’yı gördükten ve O’nun gerçekten hayatta olduğundan emin olduktan sonra sevinçten inanamadılar (Luk. 24:41). Daha önce hiç, bir şeyin gerçek olamayacak kadar iyi olduğunu düşündüğünüz oldu mu? Öğrencilerin ve yukarı odada yaşayanların yaşadıkları işte buydu.

Yine de, İsa onları sadece bu deneyimle bırakmış olsaydı, ayrıldığında imanları kalıcı olmayabilirdi. Zaman içinde deneyimlerinin gücü solabilir, onu unutabilir hatta sorgulamaya başlayabilirlerdi. Bu sebeple İsa onlara yaralarını gösterdikten ve onlarla balık yedikten sonra bununla yetinmedi. Onları Söz’e götürdü, işinin ve hizmetinin peygamberlik sözündeki dayanağını onlara gösterdi. Yani, O’nunla yaşadıkları tecrübe ne kadar muhteşem olursa olsun, İsa yine de onların imanının Tanrı’nın Sözü’nü temel almasını istiyordu.

“Daha sizlerle birlikteyken, ‘Musa’nın Yasası’nda, peygamberlerin yazılarında ve Mezmurlar’da benimle ilgili yazılmış olanların tümünün gerçekleşmesi gerektir’ demiştim” (Luk. 24:44).

Burada da tanıklık etmek için, görev için çok güçlü bir sebep buluyoruz: Tanrı’nın Sözü. İsa, öğrencilerin yaşadıklarını pekiştirmek için, onların Kendisinin neden ölmesi gerektiğini ve dirilişinin ne anlama geldiğini kavramamaları gerektiğini biliyordu. Onların dünya görüşlerinin siyasi ve dünyevi bir krallıktan, günahın büyük çözümüne ve Mesih’in ölüm karşısında kazandığı zafere dönmesi gerekiyordu. Müjde, İsrail’in siyasi egemenliğini kazanmaktan çok daha fazlasıydı. O, Mesih’in Şeytan karşısındaki zaferinin güvence altında olduğunu, bir gün dünyadaki tüm kötülüğün yok edileceğini, yeryüzünün yeniden yaratılacağını ve Tanrı’nın halkı ile birlikte olacağını açıklıyordu. İsa onların “zihinlerini açtı” (Luk. 24:45) ve böylece dünya ile paylaşacakları gerçekleri kavrayabildiler.

İsa ile yaşadıklarımız, Mesih’in ilk ve ikinci gelişi de dahil olmak üzere, tarihteki olaylara işaret eden peygamberlik sözlerini de barındıran O’nun Sözü’ndeki temel olmasa sürdürülemez. Bu gerçekler ancak doğru bir şekilde kavrandığında, görev için hazır ve istekli olabiliriz.

`Peki siz Mesih’e, O’nun hem ilk hem ikinci gelişine işaret eden peygamberlik sözlerine ne kadar bağlısınız? Özellikle son günlerde, neden peygamberlik sözleri de dahil olmak üzere Tanrı’nın Sözü’ne bağlanmalıyız ve onları anlamak özellikle de görev için neden çok önemlidir?`