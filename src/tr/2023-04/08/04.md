---
title:  Mülteciler ve Göçmenler
date:   21/11/2023
---

Mülteciler ve göçmenler konusu sıklıkla tartışılan bir mesele haline geldi çünkü günümüz dünyasında pek çok göçmen ve mülteci var. Savaştan ya da doğal afetlerden kaçarak ya da daha iyi bir geleceğe sahip olma umuduyla dünyanın her yerinden milyonlarca kişi evlerinden koparıldı ve çaresizlik içinde yardıma muhtaçlar.

Matta 2:13, 14 ayetlerinde İsa bir mülteciydi. Dünyevi anne babası Yusuf ve Meryem, Hirodes’in kanlı elinden kurtulmak için, geceleyin Beytlehem’den kaçmak ve Mısır’a iltica etmek zorunda bırakılmışlardı. Kutsal Kitap onların Mısır’da ne yaşadıklarına dair hiçbir şey söylemiyor fakat pek çok zorlukla mücadele ettiklerine şüphe yok. Belki bugünün mültecileri de aynı zorluklarla karşılaşmayı sürdürüyorlardır. Aslında, bir anlamda İsa’nın ailesinin yabancı bir ülkede sığınma aramış olması gibi, Müslümanlar, Budistler, Hindular, Hristiyanlar ve inançsız kişiler de bugün yeni topraklarda sığınma arıyorlar.

Genellikle, kendi kültürümüzden olan ve bizimle aynı dili konuşan kişilerle arkadaş olmak daha kolaydır çünkü ortak pek çok şeyimiz bulunur. Oysa bizden farklı görünen, bizim dilimizi konuşmayan, bizimle aynı dini değerleri paylaşmayan ve bizimle aynı yiyecekleri yemeyen mülteciler ve sığınmacılarla ortak nokta bulmak daha zordur. Müjde bizi etnik, ulusal ve kültürel konfor alanlarımızdan çıkmaya ve bizden ne kadar farklı olurlarsa olsunlar, ihtiyaç içinde bulunan kişilere ulaşmaya çağırıyor

`Yasa’nın Tekrarı 10:19, Mezmurlar 146:9, Romalılar 12:13 ve Levililer 23:22 ayetlerini okuyun. Burada unutmamamız gereken hangi konu bulunmaktadır.`

Mülteciler ve göçmenlere nasıl hizmet edebiliriz? Bu kolay değil çünkü bazı ülkelerde bu kişilerin arasına karışmak ya da onlara yardım etmek politik açıdan doğru olmayabilir. Yine de, mutlaka çok zor zamanlar geçirmekte ve bizim yardımımıza muhtaç durumda olan bu insanlara hizmet etmek için yapabileceğimiz her şeyi, yapabiliyorken yapmalıyız. Yani yapabileceğimiz yere kadar, onlara yardım etmeliyiz.

Dua ederek başlayın, sonra da mülteciler ve göçmenler hakkında bilgi toplamaya başlayın. Pek çok yerde onlara bakım sağlayan kurumlar var. Bu kurumlardan birinde çalışmaya başlayabilirsiniz ya da belki sizin yerel kilisenizdeki Sebt Okulu mülteciler ve göçmenler için bir çalışma başlatabilir.

`Küçük bir şey olsa dahi, bildiğiniz göçmen ya da mültecilere yardım etmek için ne yapabilirsiniz?`