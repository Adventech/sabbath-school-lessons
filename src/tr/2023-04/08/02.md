---
title:  Arkadaşların İmanı
date:   19/11/2023
---

Müjdelerdeki güçlü bir hikaye, bazı kişilerin, ihtiyaç sahibi birini, muhtemelen bir arkadaşlarını İsa’ya getirirken başlarından geçenleri açıklar. Burada gerçekleşen olaylardan, muhtaç kişilere hizmet etmenin bazen zor bir çalışma gerektirdiğini öğreniyoruz.

`Luka 5:17-26 ayetlerini okuyun (Ayrıca bkz. Mat. 9:1-8, Mar. 2:3-12). Görev ve hizmet konularında bu öyküden hangi dersleri çıkartabiliriz?`

Bu adamlar, onu İsa’ya getirerek arkadaşlarına bakma sorumluluğunu üstleniyorlardı. Tanrı bizi bu adamın arkadaşları gibi olmaya, muhtaçları İsa Mesih’e yönlendirmeye çağırıyor. Bu iş imanı, eylemi, sabrı ve gönüllülüğü, eğer lüzumluysa teklifsiz olmayı gerekli kılıyor. Adamlar İsa’ya geldiler fakat engellerle karşılaştılar. Yardıma muhtaç arkadaşlarını geleneksel yöntemlerle İsa’ya ulaştıramazlardı. Vazgeçmediler; tersine onu İsa Mesih’e ulaştırmak için yaratıcı bir yöntem buldular. Arkadaşlarını damdan indirmek! Yine de, Luka’ya göre İsa onların bu yaptıklarını onayladı (bkz. Luk. 5:20).

İsa’nın arzusu, yardıma muhtaç arkadaşlarımızı O’na getirmemizdir. Kutsal Kitap İsa’dan, her kim olurlarsa olsunlar acı çekenleri bağışlamak ve iyileştirmek isteyen Büyük Doktor diye bahsediyor.

Ellen. G. White bizi yardıma muhtaç kişilere yardım etmeye teşvik ediyor: “Size görevinizin söylenmesini beklemeyin. Gözlerinizi açın ve etrafınızdaki insanları görün; yardıma muhtaçlarla, acı çekenlerle, ihtiyaç sahipleriyle tanışın. Kendinizi onlardan saklamayın ve ihtiyaçlarını görmezden gelmemeye çalışın. Yakup’a atfedilen, bencillik ya da yozlaşmayla lekelenmemiş saf dine sahip olduğuna dair kanıtları kim gösteriyor? Büyük kurtuluş planına tüm güçleriyle yardım sağlamak için can atanlar kimler?”—Testimonies for the Church [Kilise İçin Tanıklıklar], 2. cilt, s. 29.

İsa yardıma muhtaç olanlara nasıl yardım edileceğini Bizzat Kendisi gösterdi ve bizi de aynısını yapmaya çağırıyor. İlk olarak, onlarla arkadaş oluyoruz; sonra ihtiyaçlarını öğreniyoruz ve son olarak da onları İsa’ya yönlendiriyoruz çünkü sadece O onlara yardım edebilir. Bu öyküdeki adamlar da bunu yaptılar; biz de kendimizi nasıl bir durum içinde bulursak bulalım aynısını yapmalıyız. İnsanları, onları kurtarabilecek yegane kişiye, İsa’ya yönlendirmek.

`Etrafınızda hemen şimdi bir ihtiyacı olan kimler var? Onlar için ne yapacaksınız?`