---
title:  Büyük Sevgi
date:   23/11/2023
---

Hepimizin bildiği ve iyi bildiği gibi, ihtiyaçlar asla bitmez. Eğer başkalarına yardım etmeye niyetliyseniz karşınıza pek çok fırsat çıkacaktır. Yakın arkadaşınız ya da uzaktaki mülteciler fark etmez, insanların ihtiyaçları var ve biz de onlara yardım etmek için yapabiliyorken yapabileceğimiz her şeyi yapmalıyız. İsa yeryüzündeki hizmeti boyunca kendilerine yardım edecek durumu olmayanlara yardım etti. Bazı durumlarda inisiyatif aldı ve o muhtaç insanların yanına gitti; bazense felçliyi İsa’ya ulaştırmak için onu çatıdan indirenlerin hikayesinde olduğu gibi, yardıma ihtiyacı olan kişinin arkadaşları inisiyatif kullandı.

`“Hiç kimsede, insanın, dostları uğruna canını vermesinden daha büyük bir sevgi yoktur” (Yu. 15:13). Bu ilkeyi başkalarına sunduğumuz hizmette nasıl uygulayabiliriz?`

Müjdeci bir aile Trinidad ve Tobago’da altı yıl hizmet etmişti. İlk üç yıl ağırlıklı olarak Hindu ve Müslümanların oluşturduğu bir topluluk içinde yaşadılar. Pek çok Hindu, Şükran günü anması davetlerini geri çevirdikleri için Hristiyanlardan şikayetçiydi. Bir gün bu Hristiyanlar yeni tanıştıkları Hindu arkadaşlarının Şükran günü davetini kabul ettiler. Bunu, İsa’nın örneğini takip ederek yaptılar: İsa arkadaşları özel davetlerine O’nu davet ettiklerinde gidip onları ziyaret etmişti. İşin aslı, Hinduizm ziyaretçilerin ya da arkadaşların konuk ağırlayan kişinin evine bereket getirdiğini öğretmektedir.

Bu hafta birine bereket olalım ve bir arkadaş edinme girişiminde bulunalım. İlk olarak çevrenizi, toplumunuzu, kasabanızı ya da kentinizi araştırın. Buralarda yaşayan mülteci ya da göçmen var mı? Peki ya sizinle aynı sokakta oturan kişiler? Hepsini tanıyor musunuz? Durumunuz fark etmeksizin, bir yabancıyla arkadaş olmak kolay bir görev değil. Bu yüzden, dua edelim ve Tanrı’dan yardım isteyelim. O herkesi ve elbette arkadaş olabileceğiniz yabancıyı da tanıyor. Unutmayın, amacınız onlarla arkadaş olmak, böylece yardım etmesi için onları Tanrı’ya yönlendirerek onlara yardım edebilirsiniz.

`Görev: Ülkenizde yaşayan yabancılar ve Hristiyan olmayan kişiler hakkında bilgi edinin. Joshuaprojects.org, içinde yaşadığınız kültürde ulaşılmamış toplulukları araştırmak için doğru bir yerdir.`

`Ödev: Etki alanınız içinde olan bir kişiyi belirleyin. Aşağıdaki soruları cevapladıktan sonra düzenli olarak o kişi için dua etmeye başlayın: İsa’nın arkadaşlık örneğine göre, bu kişi benim arkadaşım mı? O’nun hayatında nelere ihtiyaç duyduğunu biliyor muyum? İyileşmesi için onu nasıl İsa’ya yönlendirebilirim?`