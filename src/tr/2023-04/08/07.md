---
title:  Ek Çalışma
date:   24/11/2023
---

Arthur White, Ellen G. White: The Australian Years [Ellen G. White: Avustralya Yılları] kitabından, 4. Cilt 100-104 sayfaları arasındaki “A Few Days at Long Point [Long Point’te Birkaç gün]” bölümünü okuyun.

Müjde yazarları, İsa’nın başka kültürlerden olan insanları kurtarmak için onlarla arasında köprüler kurma alışkanlığına dair örnekleri kayda geçirmişlerdir (Mat. 8:28-34, Mar. 5:1-20). Aynı şekilde, bizden de başka kültürlerden olan insanlarla arkadaşlık kurmamız ve onlara hizmet etmemiz isteniyor. Mesih’in ölümü, ırka, milliyete, refah durumuna ya da geçmişine bakmaksızın herkes içindi. Bu asla unutmamamız gereken bir noktadır. “O günahlarımızı, yalnız bizim günahlarımızı değil, bütün dünyanın günahlarını da bağışlatan kurbandır” (1Yu. 2:2).

“Erkekler ve kadınlar, kendi aile çevrelerine ilgi gösterirken, ihtiyaçlarını karşılayarak teselli edep bereketleyebilecekleri kişileri sevgi çemberlerinin dışında tuttuklarında, Tanrı’nın tasarımını yerine getirmiyorlar.

“Rab bizden kendi yuvamız dışındaki kişilere iyilik yapmamızı istediğinde, yuvamıza olan sevgimizin azalması gerektiğini, yani bizden ilgimizin kapsamını genişletmemizi istiyor diye, bizim gibi olanları ve kendi ülkemizi daha az sevmemiz gerektiğini söylemiyor. Sevgimizi ve ilgimizi dört duvar arasında sınırlandırmamalı, Tanrı’nın bize verdiği bereketin etrafını kuşatmamalıyız. Böyle yaparsak başka insanlar ondan yararlanamaz, bizimle birlikte fayda göremezler.”—Ellen G. White, Advent Review and Sabbath Herald, 15 Ekim 1895.

Bize verilmiş olan, başka bir kültürden olan ya da sadece yardıma muhtaç bir kişi olsun fark etmeksizin, konfor alanımız dışında kalan kişilere bereket olma sorumluluğu, İsa Mesih’in Kendisinden gelen tartışmaya kapalı bir emirdir (Elç. 1:8, Mar. 11:17).

**Tartışma Soruları**:

`1. Sizin kendi konfor alanınız nedir ve neden gerekli olduğunda o alanın dışına çıkmak konusunda istekli olmalısınız?`

`2. İsa’ya “obur ve şarap içen adam, vergi toplayıcıların ve günahkârların dostu” (Mat. 11:19) denmesinin çıkarımları nelerdir? İsa, O’nun bu şekilde suçlanmasına yol açacak ne yapıyordu ve bu, görev konusunda bize ne öğretiyor?`

`3. Bir Hristiyan inançsızların kutlamalarına hangi ölçüde katılmalıdır? Hristiyanlar Kutsal Kitap ilkelerinden taviz vermeden bunu nasıl yapabilirler?`