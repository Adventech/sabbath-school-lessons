---
title:  Muhtaçlara Müjdecilik
date:   18/11/2023
---

### Konuyla İlgili Metinler
Luk. 5:17–26, Yu. 5:1–9, Yas. 10:19, Lev. 23:22, Mat. 25:34–40, Yu. 15:13.

> <p>Hatırlama Metni</p>
> “Kral da onları şöyle yanıtlayacak: ‘Size doğrusunu söyleyeyim, bu en basit kardeşlerimden biri için yaptığınızı, benim için yapmış oldunuz’” (Mat: 25:40).

Luka 5:17-26 ayetleri Tanrı’nın muhtaçlara nasıl yardım ettiği konusunda pek çok tasvir yapıyor. Tanrı bazen bize yardım etmek için başkalarından faydalanır bazen de başkalarına yardım etmek için bizden faydalanır. Bu iş zor olabilir fakat ödülleri de büyüktür. Muhtaçlara yardım ederek İsa Mesih’in hizmetini örnek almış oluyoruz. Bazen kimin muhtaç olduğunu fark etmek kolaydır; bazense bunu anlamak çok zor olabilir. Durum her ne olursa olsun, bizden istenen, kim oldukları fark etmeksizin ihtiyacı olan insanlar için Tanrı’nın yardımcıları olmamızdır.

Kutsal Kitap bizi yabancılara yaklaşmaya teşvik ediyor. Güvenlerini kazanarak, onların İsa’yı bulmalarına yardım etmenin daha iyi yollarını öğrenebiliriz.

Bu haftanın konusu olan “Muhtaçlara Yönelik Görev,” Tanrı’nın pek çok şekilde ihtiyaç sahibi olan bu kişilere ulaşmak için bir planı olduğunu ortaya koyuyor. İhtiyaçları fiziksel, duygusal, mali hatta sosyal olabilir: yani, bazıları kendi topluluklarından ya da ailelerinden dışlanmış kişiler olabilir. İhtiyaçları her ne olursa olsun, yardım etmek için yapabileceğimiz her şeyi yapmaya hazır olmalıyız. Bu, bir Hristiyan olmanın taşıdığı anlamın ve görevin içeriğinin ne olması gerektiği konusunun önemli bir parçasıdır.

_*25 Kasım Sebt Günü’ne hazırlık için bu haftanın konusunu çalışın._