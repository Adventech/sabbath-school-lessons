---
title:  İman Hayati
date:   24/11/2023
---

### İspanya’ya Giden Misyon Yolu, Bölüm 2

_Andrew McChesney Tarafından_

Venezuela kırsalındaki Yedinci Gün Adventisti ailelerin yaşadığı dokuz evden oluşan bir konut topluluğuna silahlı kişiler baskın düzenlediğinde, sadece beş aile oradaydı. Silahlarını savurarak aileleri tek bir eve girmeye zorlayıp burada onları erkek, kadın ve çocuklar olmak üzere gruplara ayırdılar.. Polis gelip evi kuşattı ve 10 saatlik gergin anlar, saat 3’te silahlı kişilerin evin arkasındaki ormana kaçmasıyla barışçıl bir şekilde sona erdi.

Kırsalda yaşayan dokuz ailenin kadın ve çocukları, 2016 saldırısından sonra başka yere yerleştirildiler. Pastörler, yeni atama yerlerini beklerken birkaç ay yalnız çalıştılar. Birçoğu pastör olarak hizmet etmek için başka ülkelere taşındı.

Yaklaşık on yıldır pastör olarak hizmet etmiş olan Luis Paiva ne yapacağından emin değildi. Saldırıdan önce ekonomik olarak dengesiz Venezuela’da hayat zordu. Para azdı ve ciddi boyutta yiyecek sıkıntısı vardı . Üç yıldır borcunu ödemekte zorlanıyordu. Faiz ödemelerine bile ayak uyduramıyordu ve borcu 1.000 ABD Dolarına yükselmişti.

Rehin alma olayı, Luis’in karısı için son nokta olmuştu. Saldırı sırasında Luis’in beş kişilik ailesi evde değildi. Fakat karısı olaydan travmatize olmuştu ve artık Venezuela’da yaşamak istemiyordu. Luis, ülkenin güvenli olmadığı konusunda hemfikirdi, ancak arkada ödenmemiş bir borç bırakma konusunda da kendini rahat hissetmiyordu.

Luis bir belirti için dua etti. Tanrı›nın onlar olmadan yol gösterebileceğine inandığı için genellikle belirti istemezdi. Ancak bu sefer başka ne yapacağını bilmiyordu. “Tanrım, eğer bir mucize yaparsan ve bu borcu ödememe yardım edersen, bu benim için Venezuela’dan ayrılmamı onayladığının belirtisi olur” diye dua etti.

Silahlı adamlar, Luis’inki de dahil olmak üzere dokuz evin hepsinden bir şeyler çalmıştı. Hırsızlık alışılmadık bir şey değildi. Luis’in evine geçen yıl içinde pek çok kez zorla girilmişti ama Luis herhangi bir sigorta talebinde bulunmamıştı. Genellikle hırsızlıklar, bir hak talebinde bulunmaya değmeyecek kadar küçüktü. Ancak son hırsızlıktan sonra, kilise liderleri, Luis’in maruz kaldığı son hırsızlığı doğrulayan damgalı bir polis raporu alması halinde geçen yıl çalınan her şey için tazminat sağlanacağını belirttiler.

Diğer pastörlerden hiçbiri polis raporunu alamadı. Ancak Luis’in polis teşkilatında arkadaşları vardı ve belgeyi almayı başardı.

İki ay sonra, sigorta şirketi banka hesabına 1.000 dolar yatırdı. Borcunu ödemek için gereken miktarın son rakamına kadar aynısıydı.

Bugün İspanya’da bir misyoner olan Luis, “O paradan hiçbir şekilde yararlanmadım” diyor. “Ama anladım ki Tanrı parayı ben borcumu ödeyeyim diye gönderdi. Böylece Tanrı’nın ülkeyi terk etme planını kutsayacağını anlamıştım.”

_Dünyanın dört bir yanındaki misyonerleri desteklemeye yardımcı olan Şabat Okulu misyon sunularınız için teşekkür ederiz. Gelecek hafta Luis’in Meksika’dan İspanya’ya kaçışını okuyun._