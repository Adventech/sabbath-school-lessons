---
title:  Yalnızca Mesih’in Yöntemi
date:   20/11/2023
---

**Aşağıdaki hikayeler ihtiyaç içindeki kişilere hizmet konusunda bize ne öğretiyor?**

`Yuhanna 5:1-9`

`Markos 1:23-28`

Ellen G. White özellikle de ihtiyaç içinde olan kişilere nasıl hizmet edilmesi gerektiği konusunda İsa’nın beş aşamalı yöntemini açıklıyor: “Yalnızca Mesih’in yöntemi insanlara ulaşmada gerçek başarıyı sağlayacaktır. Kurtarıcı, insanların iyiliğini isteyen birisi olarak aralarına karıştı. Onlara anlayışını gösterdi, ihtiyaçlarına hizmet etti ve güvenlerini kazandı. Sonra da onlara ‘Ardımdan gelin’ dedi.”—The Ministry of Healing [Şifa Hizmeti], s. 143.

İlk olarak ihtiyacı olanların arasına karışacağız, onları tanımak ve onlara iyilik yapma niyetiyle ihtiyaçlarını anlamak için onlarla zaman geçireceğiz. İsa’nın havuzdaki felçli adama ne yaptığına bakın. İsa oradaydı, “kör, kötürüm, felçli hastalardan” oluşan kalabalığın arasındaydı (Yu. 5:3).

İkinci olarak anlayış göstermeliyiz. Bu bazı durumlarda güvensizlik yüzünden ve bazen de insanlar nezaket göstermeyi insanların güvenini kazanıp sonrasında onları istismar etmek amacıyla kullandığı için zor olabilir. Yine de, Tanrı bizi karşılığında hiçbir şey beklemeden anlayış göstermeye çağırıyor.

Üçüncü adım, onların ihtiyaçlarını gidermektir. Bunu yapmak sadece sözlerden fazlasını gerektirir. Bir arkadaşın ya da yabancının ihtiyaçlarını gidermek eylem gerektirir. İsa felçliyle konuştu, ne istediğini sordu, sonra da onun için bir mucize gerçekleştirdi. “Kötü ruhun” etkisi altında olan adamın öyküsünde, İsa durumun kontrolünü tamamen eline aldı ve yardıma muhtaç adam için, onun kendi başına yapamayacağı şeyi yaptı.

Dördüncü adım, onların güvenini kazanmaktır. İnsanlara hizmet ettiğimizde, onlara yardım etmiş oluruz. Bize ve onlara söylediklerimize güvenmeyi öğreneceklerdir bu sebeple onlara İsa’dan bahsettiğimizde dinlemeye daha açık olacaklardır. İsa onları fiziksel olarak iyileştirmeyi değil, onların Kendisinde sonsuz yaşama sahip olmalarını istiyordu (bkz. Yu. 10:10).

Son adım ise onların İsa’ya yönelmelerine yardım etmektir. Bu iş hem sizin hem de yardım ettiğiniz kişinin inanmasını gerekli kılmaktadır.

`Biz genelde İsa’nın yaptığı gibi mucizeler gerçekleştiremeyiz. Ama yine de ihtiyaç içindeki kişilere hizmet etmemizin yöntemleri nelerdir?`