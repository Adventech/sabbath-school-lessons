---
title:  Acı Çekenlere Yardım Etmek
date:   22/11/2023
---

Aramızda dünyamızın gerçekte ne kadar incitici olduğunu tecrübe etmemiş kimse var mı? İnsanlar, refah ve varlık içinde ya da yoksulluk ve sefalet içinde yaşamaları fark etmeksizin, acı çekiyorlar, inciniyorlar ve zorlanıyorlar. Örneğin, maddesel refahın tek başına mutluluğu ya da huzuru güvence altına almadığını anlamak için, batı dünyasında her yıl anti-depresan ilaçlara harcanan muazzam miktardaki paraya bakmanız yeterli olacaktır.

> <p></p>
> “Rab’bin Ruhu üzerimdedir. Çünkü O beni yoksullara Müjde’yi iletmek için meshetti. Tutsaklara serbest bırakılacaklarını, körlere gözlerinin açılacağını duyurmak için, ezilenleri özgürlüğe kavuşturmak ve Rab’bin lütuf yılını ilan etmek için Beni gönderdi” (Luka 4:18, 19).

`Bu, İsa’nın ne yaptığı ve bizim de kendi çevremizdeki ihtiyaç içindeki kişiler için ne yapmamız gerektiği konusunda bize ne öğretiyor?`

Tanrı bizi, onların İsa’yı kabul edip etmeyeceklerini bilmememize rağmen, insanların ihtiyaçlarını karşılamaya çağırıyor. Görevimizin temeli, onlara İsa için ulaşmak olsa da, ihtiyaç içindeki kişilere sadece muhtaç oldukları için yardım etmeliyiz. Onlara yardım ediyoruz çünkü İsa’yı Rabbimiz olarak kabul ettik ve O’nun bizden istediği şey budur.

İsa’nın örneğini takip ederek herkesin ihtiyacını gidermeye çalışmak, uymamız gereken bir Kutsal Kitap ilkesidir. O’nun yardım ettiği her kişi O’nu kabul etti mi etmedi mi bilmiyoruz.

Başkalarına gerçekten yardım etmek için onların ihtiyaçlarının farkına varmamız gerekiyor. Her kültür, bir arkadaşa nasıl davranılması gerektiğini gösteren kendi yöntemine sahiptir. Hindistan’da misafir ağırlarken onlara yiyecek ve içecek sunmak adettendir. Bir yabancıya bozuk para vermek, kısa süre önce sevdiği birini kaybetmiş bir arkadaşı teselli etmekten daha kolaydır. Arkadaşınızın ihtiyacı olan paradan ve fiziksel şeylerden çok daha fazlasıdır. Genellikle, büyük bir kayıp sonrasında ona verdiğiniz anlayışlı destek son derece faydalı olacaktır.

Arkadaşlarımıza karşı İsa’nın yardımcısı olmanın önemli ilkesi, öncelikle onlara özverili bir biçimde sevgi göstermekle, yardım teklif etmeye çalışmadan önce ihtiyaçlarını anlamakla başlar. İsa’yı takip etmeye hazır olup olmadıklarını bilmiyor olsanız da onlara yardım edin.

`Matta 25:34-40 ayetlerini okuyun. Burada bize verilen mesaj nedir?`