---
title:  Görev Tamam
date:   28/12/2023
---

`Vahiy 21:1-4 ve Vahiy 21:22-22:5 ayetlerini okuyun. Burada nasıl bir sahne tarif ediliyor?`

Yeni yeryüzü ne muhteşem bir cennet olacak! Ölüm ve günah gitmiş Şeytan ve kötülük yok edilmiş olacak. Sevgili Kurtarıcımızla tanışacağız ve sevdiklerimizle tekrar bir araya geleceğiz. Yeni yeryüzü her ırktan ve dilden temsilcilerle doldurulmuş olacak.

Genel Konferans Müjdecilik Kurulu, bir insan topluluğuna ulaşılıp ulaşılmadığını belirlemek için kullanabileceğiniz bir Küresel Müjdeleme ölçütüne onay verdi. “Ulaşılan insan topluluğu,” dışarıdan yardım almadan kendi içinde topluluğun kalanına etkin bir şekilde tanıklık edebilecek sayıda imanlı kişiye ve kaynağa sahip olan topluluktur; kendi dillerinde ibadet hizmetlerine, Kutsal Kitaplara ve diğer yazılı kaynaklara sahiptir ayrıca bir çevirmen kullanmadan insan topluluğuna tanıklık edebilecek yerli halktan kilise önderleri bulunmaktadır.

“Ulaşılmayan insan topluluğu” ise, dışarıdan yardım almadan kendi toplumuna etkin bir şekilde tanıklık edecek yeterli sayıda yerli halktan imanlı Adventiste veya kaynağa sahip olmayan insan topluluğudur.

Her yerel kilise ve konferans kendi toplumlarında ulaşılmaya muhtaç insan topluluklarını belirlemelidir. Şimdi, Tanrı’nın her insan topluluğundan öğrenciler yapma görevine yatırım yapma, Kurtarıcımızın dönüşünü hızlandırma ve sonunda bize burada vaat edilen yeni gök ve yeni yeryüzünde onlarla birlikte yaşama zamanıdır.

`Görev: Siz Mesih’in dönüşünü nasıl hızlandırıyorsunuz? İyi haberi duymaya muhtaç kişilerin kalplerine umut tohumları ekiyor musunuz? Yeni imanlıların, Mesih’e bağlı bir boyun eğişle bir hayat yaşamanın ne anlama geldiğini öğrenmelerine yardım ederek, onları “suluyor musunuz”? Yenilenen yeryüzü vaadini günlük dua listenizdeki kişilere anlatmak için karşınıza fırsatlar çıksın diye dua edin.`

`Ödev: “Öğrencilerinizden” bazıları Mesih’i kabul etmeye hazır olabilir. Bir kiliseye ya da bir imanlılar topluluğuna katılmak da buna dahildir. Kendinizi onun yerine koyun ve kendi kilisenize ilk defa katıldığınızı hayal edin. “Öğrenciniz” nasıl bir tecrübe yaşayacak? Kiliseniz yeni kişileri karşılamaya ve onlara öğretmeye ne kadar hazır? Peki siz hali hazırda var olan kilisenizi büyütmekle kalmayıp, yeni bir imanlılar topluluğu başlatmaya açık mısınız? Zayıf alanları belirlemek için bir strateji oluşturun. Düşüncelerinizi yerel kilise yönetiminizle paylaşın ve daha odaklanmış bir şekilde öğrenci yapan bir kilise olmanız için hayata geçireceğiniz planda onlarla birlikte çalışın.`