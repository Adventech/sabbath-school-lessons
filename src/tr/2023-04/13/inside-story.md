---
title:  İman Hayati
date:   29/12/2023
---

### Hayalleri Görmek, Bölüm 3

_Andrew McChesney Tarafından_

Joseph Delamou Tanrı’ya, O’nun gerçek kilisesini göstermesi için dua etmişti, ancak Batı Afrika›daki Fransızca konuşulan Gine ülkesinin başkenti Conakry›de nerede ibadet edeceğini bilmiyordu. İngilizce öğretmeni Fortunate Kaloubilori adlı Yedinci Gün Adventisti ile Kutsal Kitap çalıştıktan sonra, üç gün oruç tuttu ve iradesini açıklaması için Tanrı’ya yalvardı.

Sonra Joseph, hapishanede, parmaklıklar arkasında olduğu bir rüya gördü. Gardiyan bir akrabasıydı ve Joseph, özgürlüğü için ona yalvardı. Akrabası, “Aynı aileden olmamıza rağmen seni kurtaramam” dedi.

Joseph kaçmaya çalıştı ama yakalanıp akrabası tarafından azarlandı.

Akrabası “Benimle oyun oynama” dedi. “Bunu bir daha denersen, seni asla unutamayacağın bir şekilde cezalandırırım.”

Cezayı açıklayan bir ses yükseldi. Ses, “Birisi saman getirip altına koyacak ve ateşe verecek,” dedi.

Joseph bu cezanın, İsa›nın gelişinden sonra olacak cehennemi temsil ettiğini anladı. Dua etti, “Diğerlerinden daha iyi değilim. Sadece burada ölmeme izin verme. Ben ölmeden önce Sen’in için bir şey yapmak istiyorum.”

Duadan sonra bir şekilde hücreden çıkarılarak üç askerin huzuruna çıkarıldı. Bir asker, “Joseph, özgürlüğün için fidye ödemelisin” dedi.

Joseph, “Beni yalnızca Tanrı kurtardı, sen değil,” diye yanıtladı. “İsa özgürlüğümün bedelini çarmıhta ödedi. Sana hiçbir şey borçlu değilim.”

Asker ısrar etti, “Ödemezsen seni cezaevine geri götürürüz.”

Joseph, “Özgürlüğüm senden gelmedi ve beni özgürleştiren Tanrı’ya karşı gelemezsin” dedi. “Hayatım Tanrı’ya bağlıdır ve eğer bana zarar verirseniz, bana değil, Tanrı’ya zarar vermiş olursunuz.”

Askerler ayrıldı ve Joseph arkasını döndü ve Fortunate’i gördü. «Özgürlüğün Tanrıdandır,» diye güvence verdi Fortunate.

Sonra Joseph uyandı. Saat sabahın 3’üydü ve kan ter içinde kalmıştı. Rüya yaşanmış bir olay gibiydi. Dua etti, “Tanrım, Sana şükürler olsun. Ne zaman yardım istesem, bana cevap veriyorsun. Bana cevap verdiğin için değil, beni sevdiğin için Sana teşekkür ederim.”

Joseph bugün 24 yaşında ve imanlı bir Adventist.

“Ben çocukken Tanrı’dan beni doğru yola yönlendirmesini istedim” diyor. “Tanrı, beni Adventist Kilisesi’ne getirerek bu duaya cevap verdi. Tanrı’ya hizmet etmeye hazırım.”

_30 Aralık’taki On Üçüncü Şabat Sununuz, Gine’yi de içeren Batı-Orta Afrika Bölümünde müjdenin yayılmasına yardım edecek. Cömert bir sunu planladığınız için teşekkür ederiz._