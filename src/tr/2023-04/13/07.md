---
title:  Ek Çalışma
date:   29/12/2023
---

“Büyük kurtuluş planı, dünyanın Allah’ın lütfuna tümüyle geri getirilmesiyle sonuçlanır. Günah yüzünden kaybedilen her şey tekrar bulunur. Sadece insanoğlu değil, dünya da, itaat edenlerin ebedî ikametgâhı olmak üzere, kurtarılır. Şeytan altı bin yıl boyunca dünya üzerindeki egemenliğini sürdürmek için uğraşmıştır. Şimdiyse, Allah’ın dünyayı yaratmasının asıl amacı yerine gelmiştir. ‘Ama Yüceler Yücesi’nin kutsalları krallığı alacak, sonsuza dek ellerinde tutacaklar. Evet, sonsuzlara dek.’ Daniel 7:18.”—Ellen G. White, Geçmişten Sonsuzluğa 1. Cilt, s. 188.

Fakat bu gerçekleşmeden önce, bizim görevimiz Tanrı’nın uyarı mesajıyla dünyaya ulaşma görevinde O’nunla işbirliği yapmaktır. Böylece insanlar kabul edebilir ve Tanrı’nın yeniden yaratım vaadine ortak olabilirler.

“İmanımızın kanıtlarını bilmeyen kişiler için pek çok işçinin çalıştığını görmeyi özlemle bekliyorum. Pek çok kişi üç meleğin mesajını işiterek büyük bir ışığa sahip oldu ve onlar şimdi de bu mesajları dünyanın her yerine duyurmalılar. Kendi üzerime düşeni yapmak ve gerçeğin ışığını başkalarının taşıması için yolu açmak istiyorum. Silahlanmamız için Rab’bim bize yardım etsin. İmanlılar, çok ciddi bir iş olan dünyaya son uyarı mesajını iletme işinde birlik olmalıdırlar.”—Ellen G. White, 390. Mektup, 1907 (yayınlanmamış).

Bu çeyreklik boyunca Tanrı’nın görevi konusundaki çeşitli meseleleri ve unsurları çalıştık. Bu hafta da çalışmamızı, Vahiy Kitabında bulunan, Tanrı ile yenilenmiş bir ilişkiye sahip olmanın nasıl göründüğünü anlamanın anahtarlarını keşfederek tamamladık. Sonunda da yerine getirilen göreve dair bir görüm bulunuyordu–yeryüzünün yeniden yaratılması ve yenilenmesi. Günahın ve acının yok edilmesi sürecinin yeryüzü tarihinin en korkunç günleri olacağı doğru olsa da, Tanrı bizim görüşümüzü bu yıkımın ötesindeki bir zamana yönlendiriyor ve yenilenmiş yeryüzü vaadiyle bizi teselli edip cesaretlendiriyor.

**Tartışma Soruları**:

`1. “Sonsuza dek kalıcı olan müjde” nedir? Neden “sonsuza dek kalıcıdır”? Ve neden öğrettikleri görevimiz için temel olmalıdır?`

`2. Üç meleğin mesajına neden bu kadar önem veriyoruz? Çok güçlü uyarılarda bulunan bu mesajlar gibi sözde “olumsuz” şeylere değil de, İsa’ya odaklanmamız gerektiğini iddia eden savlara nasıl karşılık verirsiniz?`

`3. Bu çeyreklik sadece görevin önemini değil, sizin ve kilisenizin gerçekleştirmeye çağrıldığımız göreve nasıl katkıda bulunabileceğinizi daha iyi anlamanıza nasıl yardım etti?`