---
title:  Görevde Başarı
date:   27/12/2023
---

Görevde başarı nedir? Bunun çok sayıda vaftiz, büyük kiliseler ve hızlı büyüme oranları olduğunu düşünme ayartısına kapılabiliriz. Başarının yeryüzündeki her oymağa, her insan topluluğuna gerçeğin bilgisiyle girmekten ibaret olduğunu ve radyoyu, interneti, televizyonu kullanarak bunu hızlandırabileceğimizi düşünebiliriz. Bunların hepsi iyi olabilir fakat Pavlus’un Korint’teki iman topluluğuna ne söylediğini unutmamalıyız: “Tohumu ben ektim, Apollos suladı. Ama Tanrı büyüttü” (1Ko. 3:6). Diğer bir deyişle, bizim odağımız süreçte olmalıdır; Tanrı’nın odağı büyümede olacaktır.

Tanrı’nın görevinin amacının, yeryüzündeki her insan topluluğunu, onları İsa’nın görevine dahil olan O’nun sadık öğrencileri yaparak kurtarmak olduğunu daha önce görmüştük.

**Aşağıdaki ayetleri okuyun. Bu ayetler İsa’nın takipçileri olan kişilerin karakteri hakkında bize ne anlatıyor?**

`2Ko. 11:2`

`Yşa. 30:21; Yu. 10:27; Yu. 16:12, 13`

`2Se. 2:9-11; İbr. 3:12, 13; 1Yu. 1:8`

`1Yu. 1:9, Va. 7:14, Va. 19:8`

İsa’nın öğrencileri saftır. Saf bir gelin nişanlısına sadık olduğu kadar İsa’ya sadıktır. İsa onları Kutsal Ruh’un ince yumuşak sesiyle yönlendirirken, O’nu takip ederler. Bizi başkaları için müjdecilik işine yönlendirmek de buna dahildir. Bu öğrencilerde aldatma yoktur. Onlar zayıflatan şüphe, sahte öğretiler ya da ahlaksızlık yüzünden yoldan sapmış değildirler. Fakat kendilerini ahlaken başkalarından daha üstün görmezler. Kusurlu olduklarının, Tanrı’nın lütfuna ve merhametine muhtaç olduklarının farkındadırlar. Bunu anladıkları için başka imanlıların onları düzeltmesine ve onlardan öğrenmeye açıktırlar. Görevde başarının sonucu böyle öğrenciler yapmaktır.

`“El değmemiş kız gibi” olmak ne anlama geliyor (2Ko. 11:2)? Biz günahkarlar olarak Tanrı’nın huzurunda nasıl böyle olabiliriz ve aynı zamanda başkalarını da Mesih’in karşısında el değmemiş kız gibi olmaya yönlendirebiliriz?`