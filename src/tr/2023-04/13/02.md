---
title:  'Vahiy: Tanrı’nın Son Gün Görevi'
date:   24/12/2023
---

Vahiy’in ilk satırları okuyucuya bu kitabın Tanrı’nın görevine odaklandığını belirtiyor.

`Vahiy 1:1-7 ayetlerini okuyun. Vahiy kitabının Tanrı’nın son günlerdeki görevine odaklandığına dair hangi kanıtları görüyorsunuz?`

İlk ayetlerde Vahiy’in kaynağının ve odağının İsa olduğunu açıkladıktan sonra, Vahiy 1:4, 5 ayetleri birlikte insanları kurtarmak için çalışmakta olan Tanrılık’ın her üç üyesini de zikrediyor. Baba ölümsüz olandır. O var olandır, var olmuştur ve gelecek olandır. Birinci yüzyıl kiliseleri içinde güçlü bir şekilde çalışmakta olan Kutsal Ruh’tan da bahsediliyor. Yuhanna daha sonra İsa Mesih’in mevkisini hatırlatıyor– bu gezegenin yasal olarak sahibi olan “güvenilir tanık,” “ölüler arasından ilk doğan” (Va. 1:5). Şeytan’ın krallığını kurmak için bu yeryüzünü kullanma girişimi bertaraf edilmiştir. Tanrı’nın Şeytan karşısındaki zaferine ilaveten, Yaratıcımız’ın akan kanı bizim suçlarımızı ve utançlarımızı yıkayıp temizlemektedir.

`Vahiy 1:6 ve 1. Petrus 2:9 ayetlerini okuyun. Bu ayetlerde kurtarılanları tanımlamak için kullanılan ifadeler neyi işaret ediyor?`

Tanrı’nın görevinin odağı basitçe mahvolmakta olan insanları güvenliğe sürüklemek değildir. Tanrı’nın kurtuluşu yeni ve onurlu bir mevki sunuyor çünkü bizde Tanrı’nın sureti yenileniyor. Kurtarılanlar kraliyet ailesinden oluyorlar çünkü biz İsa’nın akan kanı aracılığıyla evrenin Kralı ile kan bağına sahibiz. Şimdiyse kraliyet ailesinin fertleri olarak, diğer insanların kurtarılması işinde kraliyet ailesinin görevine iştirak ediyoruz. Bu durum bizi kâhin yapıyor! Bu durum bizi kâhin yapıyor! Mesih kilisesini bir “krallık” ve kilise üyelerini de “kâhinler” olarak tesis etmişti. Krallığın bir üyesi olmak, kâhin olmak anlamına gelir.

Vahiy 1:7 ayetinde görevin aciliyetini görüyoruz: İsa geliyor ve uluslar kederlenecek çünkü kaybolmuşlar. Tanrı, O’na yabancılaşmış olanlara özlem duyuyor.

O halde, Vahiy kitabı Tanrı’nın insanlar için olan göreviyle açılmaktadır.

`Biz sadece Tanrı tarafından yaratılmadık, aynı zamanda O’nun tarafından kurtarıldık ve bunun için muazzam bir bedel ödendi. Mevcut durumumuz ne olursa olsun, bu gerçek neden bize bolca umut vermelidir?`