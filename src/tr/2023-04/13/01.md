---
title:  Tanrı’nın Görevinin Sonu
date:   23/12/2023
---

### Konuyla İlgili Metinler
Va. 1:1–7; 1Pe. 2:9; Va. 14:6–12; Luk. 11:23; 1Ti. 2:4; Va. 21:1–4.

> <p>Hatırlama Metni</p>
> “Her şey böylece yok olacağına göre, sizin nasıl kişiler olmanız gerekir? Tanrı’nın gününü bekleyip o günün gelişini çabuklaştırarak kutsallık içinde yaşamalı, Tanrı yolunu izlemelisiniz” (2. Petrus 3:11, 12).

Vahiy kitabı zihinleri son zamana dair sahnelerle dolduruyor. Kitabın can alıcı noktası ise Mesih ve Şeytan arasındaki evrensel mücadeleyle ilgili. Şeytan yeryüzü üzerindeki yetkisini kaybetmiştir ve şimdi de Tanrı’ya sadık kalanların peşinde koşmaktadır. Kitap İsa’nın çocuklarını, hem hayattaki doğru kişileri hem de Adem ile Havva’nın düşüşünden beri ölmüş olan sadık kişileri kurtarmak için dönmesiyle doruğa ulaşır. Kitap ayrıca bize Şeytan’ın ve kötülerin ateşle yok edilmesini ve İsa’nın yeni yeryüzünde sonsuz krallığını kurmasını göstermektedir.

Vahiy kitabını çalışanlar coşkuyla, M.S. birinci yüzyıldan zamanın sonundaki günümüze kadar kilise tarihine damga vuran işaretleri ve olayları belirlemek için araştırmalarını sürdürmektedirler. Bunu yapmakta da haklılar.

Fakat bu çeyrekliğin son dersinde biz, Vahiy’in bizi müjdeci bir kilise olmaya çağıran müjdeci bir Tanrı’ya odaklanan bir müjdecilik kitabı olduğunu öğreneceğiz. “Mevcut gerçeği” dünyaya duyurma çağrımız, her kişi Tanrı’nın tarafında ya da karşısında olma seçimini yapana kadar varlığını sürdürecektir.

_*30 Aralık Sebt Gününe hazırlık için bu haftanın konusunu çalışın._