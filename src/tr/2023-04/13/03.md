---
title:  Üç Meleğin Mesajı ve Müjdecilik
date:   25/12/2023
---

Vahiy kitabı bize büyük mücadele konusunun güçlü ve canlı bir sunumunu yapıyor. Bu belki de en çarpıcı biçimde Vahiy 12:12 ayetinde betimlenmektedir: “Bunun için, ey gökler ve orada yaşayanlar, sevinin! Vay halinize, yer ve deniz! Çünkü İblis zamanının az olduğunu bilerek büyük bir öfkeyle üzerinize indi.” Herhangi bir kişinin son günlerde doruğa ulaşacak olan büyük mücadele temasını bir kenara bırakarak Kutsal Yazı’dan herhangi bir şey anlayabileceğini hayal etmek kolay değil.

`Vahiy 14:6-12 ayetlerini okuyun. Burada ne tarif ediliyor ve bu ayetlerin bizim görevimiz ve mesajımızla ne ilgisi var?`

Görevin, Tanrı’nın görevinin merkezinde mesaj, Tanrı’nın mesajı yani müjde bulunmaktadır. Mesaj gerçek anlamda görevin kendisidir. Dünya, üzerine neyin gelmekte olduğu konusunda uyarılmalıdır. Her kişi bir seçim, bir tarafında yaşam, öbür tarafında ölüm olan bir seçim yapmak zorunda kalacaktır.

`“Benden yana olmayan bana karşıdır, benimle birlikte toplamayan dağıtıyor demektir” (Luka 11:23). İsa burada bizim görevimizle doğrudan ilgili olan ne söylüyor?`

Biz, Yedinci Gün Adventistlerinin dünyaya duyurmaya çağrıldığımız mesajın merkezini, kalbini Vahiy 14. bölümdeki üç meleğin mesajı oluşturmaktadır. Bu mesajın merkezinde, temelinde de iki konu bulunmaktadır: “sonsuza dek kalıcı olan Müjde” (Va. 14:6) ve Yaratan’a tapınma. Bu iki konu kutsallar tarif edilirken karşımıza çıkıyor: “Bu da, Tanrı’nın buyruklarını yerine getiren, İsa’ya imanlarını sürdüren kutsalların sabrını gerektirir.” (Va. 14:12). Başka her ne yaparsak yapalım–insanlara yardım etmek için yaptığımız tüm iyilikler–, özel çağrımızı ve görevimizi asla unutmamalıyız. Çağrımız bu kayıp dünyaya “sonsuza dek kalıcı olan müjdede” bulunan umudu duyurmak ve aynı zamanda dünyayı bir gün başına gelecekler konusunda uyarmaktır.

`“Benden yana olmayan bana karşıdır” (Luka 11:23). İsa’nın burada bize söylediğini nasıl anlıyorsunuz? Bu sözler neden bizi kalplerimizin gerçekte nerede olduğunu araştırmaya yönlendirmelidir?`