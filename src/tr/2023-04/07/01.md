---
title:  Komşuma Müjdecilik
date:   11/11/2023
---

### Konuyla İlgili Metinler
Luk. 10:25–37; 2Ti. 3:16; Yak. 2:17–22; Mat. 22:37–40; Gal.5:14; Mika 6:6–8.

> <p>Hatırlama Metni</p>
> “Tanrın Rab’bi bütün yüreğinle, bütün canınla, bütün gücünle ve bütün aklınla seveceksin. Komşunu da kendin gibi seveceksin” (Luk. 10:27).

Hepimiz ayeti biliyoruz: “Tanrın Rab’bi bütün yüreğinle, bütün canınla, bütün gücünle ve bütün aklınla seveceksin. Komşunu da kendin gibi seveceksin” (Luk. 10:27). Fakat Tanrı’yı sevdiğimizi söyleyip O’na itaat etmediğimizde, Tanrı’ya olan sevgimiz yüzeyselleşebilir. Tanrı’yı sevdiğimizi düşünüyoruz fakat bu sevgi günlük yaşantımızda nasıl ortaya konulabilir? Tanrı’yı sevmek, kalbimizle, canımızla, bedenimizle ve zihnimizle her gün bütünüyle adanmamızı gerekli kılıyor. Herkes Tanrı’yı sevdiğini söyleyebilir; fakat onu hayata geçirmek bilinçli bir çaba gerektirmektedir.

Bununla birlikte, Tanrı’yı sevmek iyi ve önemli olsa da, Tanrı ayrıca bizden diğer insanları sevmemizi istiyor çünkü diğer insanlara olan sevgimiz Tanrı’ya duyduğumuz sevgiyi yansıtır ve bunu çok güçlü, gerçekçi bir şekilde yapar. 1. Yuhanna 4:20 ayetinde şöyle diyor, “Tanrı’yı seviyorum deyip de kardeşinden nefret eden yalancıdır. Çünkü gördüğü kardeşini sevmeyen, görmediği Tanrı’yı sevemez.” Pavlus da Galatyalılar 5:14 ayetinde şöyle demektedir, “Bütün Kutsal Yasa tek bir sözde özetlenmiştir: ‘Komşunu kendin gibi seveceksin.’”

Bu hafta, bu dersin hayatlarımıza nasıl uygulanabileceğini öğreneceğiz.

_*18 Kasım Sebt Günü’ne hazırlık için bu haftanın konusunu çalışın._