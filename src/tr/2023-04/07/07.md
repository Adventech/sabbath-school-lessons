---
title:  Ek Çalışma
date:   17/11/2023
---

Ellen G. White, Sevgi Öğretmeni kitabından 489-495 sayfalarındaki “İyi Samiriyeli” bölümünü okuyun.

Bugün dünyamızda pek çok aç, muhtaç ve suistimal edilmiş insan var. Ne kadar “küçük” görünse de üzerinize düşeni yapabilirsiniz. İsa dönmeden dünyanın tüm sorunlarını çözemeyeceğiz. Bizden istenen de bu değil zaten. Fakat o gün gelinceye kadar, işimiz yeterince yiyeceğe sahip olmadığını bildiğiniz birine yardım etmek ya da haksızlığa, hatta bugünün dünyasında bile gerçek bir sorun olmayı sürdüren bağnazlığa maruz kalan bir kilise üyesine yardım etmek kadar temel olabilir.

“Baba Tanrı’nın gözünde temiz ve kusursuz dindarlık, kişinin sıkıntı çeken öksüzler ve dullarla ilgilenmesi ve kendini dünyanın lekelemesinden korumasıdır. İyi işler, Mesih’in bizim vermemizi istediği meyvelerdir: nazik sözler, hayırseverlik işleri, yoksullarla, muhtaçlarla, sıkıntı çekenlerle merhametle ilgilenmek. Kalpler, umutsuzluk ve keder yükünü çeken yürekleri anladığında, eller muhtaçlara verdiğinde, giysisi olmayan giydirildiğinde, yabancı oturma odanıza ve kalbinizdeki bir yere buyur edildiğinde melekler çok yakına gelir ve gökteki, yanıt veren bir makama karşılık verilmiş olunur. Her adalet, merhamet ve hayırseverlik işi gökte bir ezgi oluşturmaktadır. Tahtında oturan Baba bu merhamet işlerini görür ve onları en kıymetli hazinelerinden sayar. ‘Her Şeye Egemen RAB, “Öz halkımı ortaya çıkardığım gün, benim olacaklar” diyor.’ Muhtaçlara, acı çekenlere yapılan her merhamet işi İsa’ya yapılmış sayılmaktadır. Yoksula yardım ettiğinizde, dertliyi, zulüm göreni dinlediğinizde, yetimle arkadaş olduğunuzda kendinizi İsa ile daha yakın arkadaş yapmış olursunuz.”—Ellen G. White, Testimonies for the Church [Kilise İçin Tanıklıklar], 2. cilt, s. 25.

**Tartışma Soruları**:

`1. Tanrı’yı ve başkalarını sevme buyruğunun işlerle kurtuluş olmadığını anladığımızdan nasıl emin olabiliriz? İsa’nın kim olduğunu ve çarmıhta bizim için ne yaptığını (bkz. Flp. 2:5-8) dikkate aldığımızda, kurtuluşu kazanmak ya da hak etmek için herhangi bir şey yapabileceğimiz düşüncesi neden büyük bir yanlıştır? Ölümcül bir hata olan kurtuluş için çalışmak ile İsa’da zaten sahip olduğumuz kurtuluşu yaşamlarımızda göstermeyi birbirinden ayırmayı nasıl öğrenebiliriz?`

`2. Bizden farklı olan kişilere karşı doğuştan sahip olduğumuz önyargıların farkına varmayı nasıl öğrenebiliriz?`

`3. Bu haftanın dersinde çalıştığımız ayetler dışında, her kim olurlarsa olsunlar başkalarına nazik davranmanın gerekli olduğu konusunda başka hangi Kutsal Yazı metinleri bulabilirsiniz?`