---
title:  Bugünün İyi Samiriyeli Öyküsü
date:   16/11/2023
---

İsa, yasa uzmanını doğru cevap verdiği için överken, “bunu yap ve yaşayacaksın” (Luk. 10:28) demişti ve böylelikle adamın yüreğinin tam merkezine dokunmuştu. Yasa uzmanı için tüm doğru cevapları vermek kolaydı fakat bu şeyleri gerçekleştirmek 2000 yıl önce de bir meseleydi, günümüzde de pek çoğumuz için bir mesele olmayı sürdürüyor. Yasa uzmanı İsa’ya tuzak kurup bilgisini göstermek istiyordu. Hemen ardından bir soru daha sordu; “peki, komşum kim?” (Luk. 10:29).

`Luka 10:30-37 ayetlerini okuyun. İsa’nın buradaki öyküde ne anlatmak istediğini nasıl özetleyebilirsiniz?`

Etrafımızda, başkaları tarafından haksızlığa uğrayan insanlar var mı? Onlara yardım etmek için yapabileceğimiz her şeyi yaptık mı?

Pastörlerin, ihtiyarların ve kilise üyelerinin bazen ihtiyacı olanlara yardım etmedikleri bir gerçek. Bazen başka bir inançtan gelen kişiler, içinde bulunduğumuz topluluktan olan kişilere karşı bizden daha nazik olabiliyor. Nazik olmak hakkında konuşuyoruz fakat insanların bizim ilgilenmediğimiz ihtiyaçlarını başkaları karşılayabiliyor. Eğer imanımızın bir anlamı varsa, ihtiyacı olanlara ulaşmalı ve onlara yardım etmeliyiz.

İsa, iyi Samiriyeli öyküsünü, bu üç kişiden hangisinin ihtiyaç sahibi kişiyle gerçekten komşu olduğunu sorarak tamamladı.

“‘Peki komşum kim?’ sorusuna böylece kesin bir cevap verilmiş oldu. İsa komşumuzun sadece mensubu olduğumuz imanlı topluluğundan ya da bizimle aynı imana sahip biri olmadığını göstermiştir. Bunun soy, ırk, renk ya da sınıf ayrımı ile hiçbir ilgisi yoktur. Yardımımıza ihtiyaç duyan herkes bizim komşumuzdur. Düşmanlık sonucu yaralanmış, incinmiş olan herkes bizim komşumuzdur. Tanrı’nın varlığı olan herkes bizim komşumuzdur.”—Ellen G. White, Sevgi Öğretmeni, s. 493.

`Görev: Her gün sizden farklı olan, hatta belki kişisel olarak hoşlanmadığınız biri için dua etmeye başlayın.`

`Ödev: Tanıdığınız üç kişiden oluşan bir liste yapın (Adventist olmasınlar); neye ihtiyaç duyduklarını belirleyin (duygusal, fiziksel, sosyal) ve bu ihtiyaçlara kişisel olarak nasıl cevap verebileceğinizi düşünün. Önümüzdeki hafta onlar için ne yapabilirsiniz?`