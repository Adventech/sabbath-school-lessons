---
title:  İman Hayati
date:   17/11/2023
---

### İspanya’ya Giden Misyon Yolu, Bölüm 1

_Andrew McChesney Tarafından_

Luis vaftiz edildikten ve Venezüella Adventist Üniversitesi’ne teoloji öğrencisi olarak kaydolduktan kısa bir süre sonra hastalandı.

İlk başta bunun basit bir grip olduğunu düşündü. Ancak semptomlar kötüleşti ve nefes almakta zorlanmaya başladı, doktorlar üniversite çevresinde çiçek açan portakal ağaçlarının polenlerine alerjisi olabileceğini öne sürdüler. Birçok iğne yapıldı ama ciğerleri hala nefes almasına izin vermiyordu. Doktorlar ona okulu bırakıp eve dönmesini tavsiye ettiler ama o ayrılmak istemedi. Test yaptırmaya devam etti.

Sonra bir tıbbi test HIV ile enfekte olduğunu gösterdi. Venezuela’da insanların HIV’den korktuğu bir dönemdi. Birçoğu virüsün temas yoluyla bulaşabileceğini düşünüyordu. Luis’ten pastör okulunu terk etmesi istendi.

Luis’in eve gitmekten başka seçeneği yoktu. Evde ek tıbbi kontrollerden geçti. Sonuçlar hep aynıydı: HIV. Luis nedenini anlayamadı. Kalbini Tanrı’ya teslim etmemiş miydi? Pastör olmak için okumuyor muydu? Çok üzgündü.

Bir kilise ihtiyarı onun mahzun yüzünü fark etti. “Neşeli olmalısın,” dedi yaşlı. “Neşeli değilsen, İsa ile tanışmamış olmandandır.”

Bu gözlem Luis’in kalbini derinden etkiledi. Yatak odasına gitti ve diz çöktü. Bağışlanması için Tanrı’ya dua etti. Önceki yaşamında bedeniyle Tanrı’yı yüceltmediğini ve HIV kapmakta kusurlu olduğunu kabul etti. “Beni iyileştirmeni istemiyorum,” diye dua etti. “Sadece bana bağışladığın geri kalan günlerde vaaz vermek istiyorum.”

O anda alışılmadık bir şey oldu. Luis kalbinin yanmaya başladığını ve ısının tüm vücuduna yayıldığını hissetti. Ardından bayıldı.

Luis bir kez daha test edildiğinde sonuçlar negatif çıktı. Şaşırdı, tekrar ve tekrar test edilmek istedi. Sonuç hep aynıydı; HIV negatif. “Sonuçlar negatifse neden daha fazla test istiyorsun?” diye sordu doktor. “Artık test edilmene gerek yok.”

Tanrı’ya verdiği sözü yerine getiren Luis, hayatını vaaz vermeye ve insanları İsa’ya getirmeye adadı. 2006 yılında evlendi ve üniversitede ilahiyat eğitimini tamamladı.

“O zamandan beri müjdeyi vaaz etmeyi bırakmadım” diyor.

Bugün, Luis ve ailesi İspanya’da misyonerler.

_Dünyanın dört bir yanındaki misyonerleri desteklemeye yardımcı olan Şabat Okulu misyon sunularınız için teşekkür ederiz. Bir rehine krizinin, Luis’in Venezuela’yı terk etmesine nasıl yol açtığını gelecek hafta okuyun._