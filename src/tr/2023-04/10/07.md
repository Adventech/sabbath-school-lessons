---
title:  Ek Çalışma
date:   08/12/2023
---

Pavlus’un Ares tepesindeki tecrübesinden çıkarılacak öncelikli derslerden biri, onun daha önce ulaşılmamış bir imansızlar topluluğuna nasıl yaklaşılması gerektiğini gösteren fiili bir çalışma olmasıdır. Sonucunda da Atina’da küçük bir imanlılar topluluğu başlamıştır.

“İlhamla yazan kalemin kayıtlara geçirdiği elçinin sözleri ve tavrının ve içinde bulunduğu ortamın tanımı, gelecek tüm nesillere verilecek, onun sarsılmayan güvenine, yalnızlıktaki ve düşmanlık karşısındaki cesaretine, ve putperestliğin kalbinde Hristiyanlık adına kazandığı zafere tanıklıkta bulunacaktı.

“Pavlus’un sözleri kilise için bir bilgi hazinesi içermektedir. Gururlu dinleyicilerini sinirlendirerek kendisini sıkıntıya sokabilecek sözleri kolaylıkla söyleyebilecek bir konumdaydı. Konuşması onların tanrılarına ve kentin önemli kişilerine doğrudan bir saldırı niteliği taşısaydı, Sokrates’in kaderini paylaşma tehlikesi altında kalacaktı. Fakat ilahî sevgiden doğan bir davranış inceliği ile, onlar için bilinmeyen gerçek Allah’ı onlara açıklayarak, zihinlerini dikkatlice putperest ilahlarından uzaklaştırdı.”—Ellen G. White, Elçilerin İşleri, s. 218.

Pavlus halkla böyle doğrudan iletişim kurarak, onların kültürlerini ve dinlerini araştırarak ve onların ruhsallığa olan bağlılıklarına gösterdiği saygıyla, Atina’da dikkat çekici bir şey, kilise için bir bilgi hazinesi anlamına gelen bir şey başarmış oldu. O, kendisini dinleyenlerin sinirini bozmaktan kaçınıyordu. Bu kendi başına büyük, Tanrı esinlenmesi bir başarıydı. Ellen G. White’a göre bu, kilisenin dikkate alması gereken bir bilgi hazinesiydi.

**Tartışma Soruları**:

`1. Pavlus’un Atina’daki öyküsünü bir örnek olarak kabul edersek, bir kentte yeni bir müjdecilik çalışmasına başlayan kişinin atacağı ilk adım ne olmalıdır?`

`2. Bir Hristiyanın, kentteki Tanrı’yı tanımayan insanlarla (ve açıkçası diğer herkesle) köprüler kurmak için nasıl bir tavır sergilemesi gerekmektedir?`

`3. Günümüzün putlarıyla kışkırtıldığımızda, özellikle bu putlara tapınan insanlar arasında yürüttüğümüz çalışmanın başlangıcında ne yapmaktan kaçınmalıyız?`

`4. Pavlus sadece bu insanlara onları sevmekte olan Tanrı’yı tanıtmakla yetinebilirdi ve onlar da bundan mutluluk duyardı. Fakat Pavlus onlara Tanrı’yı tanıttıktan sonra, bir sınırı geçti ve insanların onun aldatılmış olduğunu düşünmelerine yol açacak bir şey yaptı, diriliş konusunu açtı. Bunu yapmak zorunda mıydı? Neden ya da neden değildi?`