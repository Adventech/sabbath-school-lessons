---
title:  Çizgiyi Geçiyor
date:   07/12/2023
---

`Elçilerin İşleri 17:24-34 ayetlerini okuyun. Pavlus tanıklığını nasıl sürdürüyor?`

Pavlus’un, onların Kutsal Kitap gerçeğine oldukça yakın bir şeyler yazmış olan yazarlarının bazılarından alıntı yapmış olması ve bunun kendisini dinleyenleri daha ileriye taşımasını sağlayan bir girizgah olması da ayrıca ilginçtir. Yani, Pavlus sadece konuyu ilerletmek amacıyla, onlarla ortak nokta oluşturmak için, inançlarına aşina olmasından faydalanmıştı. Şüphe yok ki, başkalarına ulaşmaya çalışırken, onların inançlarına aşina olmak ve ortak nokta aramak insanlara ulaşmanın güçlü bir yolu olabilir.

Ayrıca dikkat edin, Pavlus sadece gitmek istediği yere, İsa’nın dirilişi ve bunun onların her birine sağladığı umut konusuna varmak için onlarla olan ortak noktasından faydalanmıştı. Luka, Pavlus’un diriliş konusundaki kapanış sözlerine verilen tepkileri de tarif ediyor. Bazı kişiler bu sözlerle alay etti; bazıları bu konuda Pavlus’u yeniden dinlemek istedi, bazılarıysa inandı. Bu öyküde, bizim amaçlarımız için anahtar olan şey, hepsinin gerçekten onu dinlemiş olmasıdır. Ve baştan beri Pavlus’un umut ettiği şey de buydu.

Bazı kişilerin müjdeyi reddedeceğini biliyoruz fakat bunu yapmadan önce neyi reddettiklerini anlamalarını sağlamak için mümkün olan her şeyi yapmalıyız. Pavlus, Atinalılar arasında yürüttüğü çalışmayla ve onlar hakkında öğrendiklerini stratejik bir biçimde kullanmasıyla, onların açık zihinlerle tanımadıkları fakat onları yaratmış olan Tanrı’nın var olduğu bilgisini işitmelerini sağladı. Bu Tanrı onları seviyor ve onlar tarafından bilinmek istiyordu. Tüm bilgisizliklerine rağmen onlara karşı merhametli olmuştu. Fakat Yargı Günü yaklaşıyordu. Eğer tüm bunlar inanması güç görünüyorsa, bunun doğrulanabilir kanıtı Mesih’in dirilişinde bulunuyordu.

Artık insanlar mesajı duymuş ve anlamış olduğuna göre, kendi başlarına ya onu doğrudan reddetmek ya da daha derinlemesine araştırmak arasında bir seçim yapmalıydılar. Ve bazıları daha derinlemesine araştırmayı seçip İsa’nın takipçileri oldular (Elç. 17:34).

`Görev: Dua ederken, Tanrı’dan tanıdığınız birine nasıl en iyi şekilde tanıklık edebileceğiniz konusunda size rehberlik etmesini isteyin.`

`Ödev: Sosyal medyanın, imansız kişilere –Pavlus’un açıklığı ve inceliğiyle– müjdeyi ileteceğiniz muhtemel bir “Ares Tepesi” olması için araştırma yapın.`