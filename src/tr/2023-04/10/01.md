---
title:  'Ulaşılmayanlara Müjdecilik: 1. Bölüm'
date:   02/12/2023
---

### Konuyla İlgili Metinler
Elçilerin İşleri 17; 1Ko. 2:2; Rom. 1:18-25.

> <p>Hatırlama Metni</p>
> “Dünyayı ve içindekilerin tümünü yaratan, yerin ve göğün Rabbi olan Tanrı, elle yapılmış tapınaklarda oturmaz” (Elçilerin İşleri 17:24).

Luka, Pavlus’un Atina’da yaptıklarını betimlerken şöyle yazmıştı: “Bu nedenle, gerek havrada Yahudiler’le ve Tanrı’ya tapan yabancılarla, gerek her gün çarşı meydanında karşılaştığı kişilerle tartışıp durdu” (Elç. 17:17).

Doğal olarak, Pavlus en çok kendi kanından ve toplumundan olan Yahudilere hitap ederken kendisini rahat hissediyordu. Fakat o sadece kendi halkı arasında çalışıp bununla tatmin olmayı reddetti. O’ndan başkalarına da ulaşması istenmişti.

Ya da Pavlus sadece dünya görüşleri zaten büyük bir değişim geçirmiş, “Tanrı’dan korkan” Uluslardan olanlara hitap edebilirdi. “Korktukları” Tanrı’nın, Mesih İsa’nın kim olduğunu bilmeye hâlâ ihtiyaç duyuyor olsalar da, bu kişiler Pavlus’un üzerine inşa edebileceği bir Kutsal Kitap temeline sahiplerdi.

Fakat hayır! Felsefesiyle tanınan bir kent olan Atina’da bulunduğu sırada, Pavlus oradaki insanlara da ulaşmak için çabaladı. Bunlardan pek çoğu, Pavlus’un Atinalılara öğretmek istediği inancın temelini oluşturan İbranilerden ve onların kutsal tarihlerinden tamamen farklı bir geçmişe ve dünya görüşüne sahipti.

Peki, Pavlus bu insanlara ulaşma çabasını nasıl yürüttü ve biz onun girişimlerinden ne öğrenebiliriz?

_*9 Aralık Sebt Gününe hazırlık için bu haftanın konusunu çalışın._