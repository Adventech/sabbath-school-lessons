---
title:  'Görevin Odağı: Öğrenciler Yetiştirmek'
date:   09/10/2023
---

`Matta 28:16-20 ayetlerini okuyun. Bu ayetlerde öğrenciliğin hangi unsurlarını görüyorsunuz?`

Matta 28:16-20 ayetlerinde bulunan, genellikle Büyük Görev (Mat. 28:18-20) olarak tanımlanan bir Kutsal Kitap buyruğudur. İsa bu buyrukla takipçilerine dışarı çıkıp öğrenciler yetiştirme, onları imanla eğitme ve kardeşliğe dahil etme talimatını vermektedir (ayrıca bkz. Mar. 16:15, 16; Luk. 24:44–49; Yu. 20:21–23; Elç. 1:8).

Matta 28:16-20 ayetlerindeki buyruğun temel bileşenleri dört basit unsurda özetlenilebilir: (1) İsa öğrencilerine Kendisiyle birlikte Celile’ye gelmelerini buyuruyor (Mat. 28:16-17); (2) İsa onlara geliyor, sahip olduğu yetkiyi ve egemenliği açıklıyor (Mat. 28:18); (3) İsa daha sonra öğrencilerini belirli bir işle, yani öğrenciler yetiştirmekle görevlendiriyor (Mat. 28:19-20); son olarak da (4) İsa öğrencilerine sonsuza kadar onlarla birlikte olacağını vaat ediyor (Mat. 28:20).

Büyük Görev’in öncelikli odağı ve müjdeciliğin asıl işi öğrenciler yetiştirmektir. Sözcük anlamıyla, orijinal Grekçe dilinde Matta 28:19 ayeti şöyle demektedir, “Onun için gidin, bütün ulusları öğrenci edin…” “Onun için” ifadesi görevin az önce açıklanmış olan temelini belirtmektedir (Mat. 28:18): İsa’nın kudreti, yetkisi ve egemenliği, bunların hepsi O’nun dirilişiyle kazanılan zaferden kaynaklanmaktadır.

Büyük Görev’de, zorunluluk belirten tek etken fiilin “öğrenciler yetiştirmek” olduğunu vurgulamamız gerekiyor. Öğrenciler yetiştirme sürecinin özellikleri ise herkese öğretmek, onları vaftiz etmek ve İsa’nın öğretilerini tüm dünyayla paylaşmaktır. Burada İsa öğrencilerini açıkça tek bir amaca yönlendiriyor: öğrenciler yetiştirmek. Burada ki aslında Kutsal Yazı’nın tümünde en büyük görev metinlerinden biridir. Ve İsa’nın her zaman takipçileriyle birlikte olacağı vaadiyle sonlanmaktadır.

Belli ki, Büyük Görev ile amaçlanan sadece o ilk öğrencilerin, belirli koşullarda bir araya toplanmalarından çok daha büyük bir şeydi. Yeni verilen öğrenciler yetiştirme görevini yerine getirmek için kendi başlarına “tüm uluslara” gidemezlerdi. Bu sebeple görevin kapsamı evrenseldir, yani İsa Mesih’in her gerçek takipçisi öğrenci yetiştirme işine katılmalıdır. Dahası, iletilecek mesajın, yani İsa Mesih’in sonsuz müjdesinin hedefi tüm dünyadır, herhangi bir coğrafi, sosyal ya da etnik sınırlama bulunmamaktadır.

`Görev, “öğrenciler yetiştirmektir.” Efendi’nin bu buyruğu, yaşam biçiminizi ve başka insanlara hizmet etmenizi ne şekilde etkiliyor? Sizden yapmanız istenilen işe daha da bağlanmak için ne yapabilirsiniz?`