---
title:  Ek Çalışma
date:   13/10/2023
---

Tüm uluslara tanıklık etmek için. “Kurtarıcı’nın ‘Dünyanın ışığı sizsiniz’ sözleri, O’nun izleyicilerine dünya çapında bir görev verdiğine işaret ediyor. Tanrı, güneşin ışınlarının yerkürenin en uzak köşelerine işlediği gibi, müjdenin ışığının da yeryüzündeki her cana ulaşmasını tasarlamaktadır. Mesih’in kilisesi Rab’bin amacını yerine getiriyor olsaydı, karanlıkta ve ölüm ülkesinde ve gölgesinde oturmakta olan herkesin üzerine ışık dökülürdü; kilisenin üyeleri, bir araya toplanıp sorumluluktan ve haçı taşımaktan kaçınmak yerine tüm ülkelere dağılmış ve Mesih’in ışığının kendilerinden parlamasına izin vererek, canların kurtuluşu için O’nun çalıştığı gibi çalışmış olsalardı, ‘krallığın bu müjdesi’ tüm dünyaya hızla iletilecekti.

“Makedon çağrısı tüm ülkelerden ‘Gelin ve bize yardım edin’ diye sesleniyor. Tanrı önümüzde alanlar açtı. Göksel varlıklar insanlarla işbirliği yapıyor. Tanrı’nın takdiri önümüzde ilerliyor ve ilahi kudret insan çabasıyla birlikte iş görüyor. Rab’bin çalıştığını görmeyen gözler gerçekten kör ve gerçek Çoban’ın koyunlarını çağırdığını duymayan kulaklar da sağır olmalı. Bazılarıysa Tanrı’nın çağrısını duydu ve O’na karşılık verdi. Her kutsanmış yürek hemen şimdi yaşam veren mesajı duyurmak için çaba göstererek ona yanıt versin. Erkekler ve kadınlar alçakgönüllülük ve sadakatle Tanrı vergisi, tayin edilmiş işlerini yüklendiklerinde, pek çoklarının gerçeğe ihtida etmesiyle ilahi güç açığa çıkacaktır. Onların çabaları muhteşem sonuçlara yol açacaktır.”—Ellen G. White, The Advent Review and the Sabbath Herald, 14 Kasım 1912.

**Tartışma Soruları**:

`1. Kilisenin toplumdaki etkisinin güvenilirliği, temelde bizim, yani Mesih’in bedeninin kendi yaşamlarımızda Tanrı’nın görevini tamamlarken O’nun sevgisine oluşturduğumuz örneklerle belirlenmektedir. Siz kişisel olarak bu görevi nasıl yerine getiriyorsunuz?`

`2. Sizce kiliseniz Adventist olmayan komşuları tarafından nasıl görülüyor ve anlaşılıyor? Siz kilisenizi nasıl biliyorsunuz? Algı olumluysa, onu daha da güçlendirmek için ne yapabilirsiniz? Olumsuzsa, bunu değiştirmek için ne yapabilirsiniz?`

`3. “Sonsuz müjdeyi” dünyaya görevimizin merkezinde tutmak neden çok önemlidir? İsa’nın bizim için çarmıhta yaptığı şeyin iyi haberi, yani müjde sayesinde sahip olduğumuz büyük umuda odaklanmamış olan herhangi yerdeki herhangi kişiye sunabileceğimiz nihai umut nedir?`