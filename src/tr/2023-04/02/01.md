---
title:  'Tanrı’nın Bize Verdiği Görev: 2. Bölüm'
date:   07/10/2023
---

### Konuyla İlgili Metinler
Yu. 20:21, 22; Mat. 28:16–20; Va. 14:6, 7; Yas. 7:6, 11, 12; Va. 7:9, 10.

> <p>Hatırlama Metni</p>
> “Bu nedenle gidin, bütün ulusları öğrencilerim olarak yetiştirin; onları Baba, Oğul ve Kutsal Ruh’un adıyla vaftiz edin” (Matta 28:19).

Tanrı’nın bir görev Tanrısı olduğu teması Kutsal Yazı boyunca sürmektedir. Bu tema, insanlık tarihinin bağlayıcı ipliğidir ve Tanrı’nın yaratımı için neyi amaçladığını göstermektedir. Dahası, ilahi vahyi ana odakla, yani Tanrı’nın suretinin O’nun düşmüş çocuklarında yenilenmesiyle pekiştirmektedir (Kol. 3:9, 10; 1Yu 3:2 ayetlerini karşılaştırın).

Tanrı’nın görevi ayrıca, Tanrı’nın Sözü’nü görmemizi ve anlamamızı sağlayacak arka plan olarak işlev görmektedir. Kutsal Kitap’ı okuduğumuzda, O’nun bilinçli bir şekilde bize elini uzatan bir Tanrı olduğunu görüyoruz. Günahın yol açtığı ayrılığa rağmen (Yşa. 59:2), Tanrı görevi aracılığıyla O’nun her şeyi yenileyeceği o muhteşem ana kadar, insanlık ile olan bozulmuş ilişkiyi düzeltmeyi sürdürmektedir (Va. 21:5).

Bu arada, Tanrı Kendisini bize öyle bir biçimde göstermeyi seçmiştir ki, bu sayede biz O’nun doğasını ve amacını anlayabiliyor, hepsinden önemlisi O’nunla gerçek ve kalıcı bir ilişkiye sahip olabiliyoruz. Diğer bir deyişle, biz sadece O’nu tanımakla kalmıyor, aynı zamanda O’nunla yaşadığımız tecrübeyi ve O’nun kurtaran sevgisini başka insanlarla paylaşıyoruz.

O halde, Kutsal Yazılar’da Tanrı bize görevinin ne olduğuna dair temel unsurları açıklamaktadır.

_*14 Ekim Sebt Gününe hazırlık için bu haftanın konusunu çalışın._