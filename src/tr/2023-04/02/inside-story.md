---
title:  İman Hayati
date:   13/10/2023
---

### İki Çocuk, İki Dua, Bölüm 2

_Andrew McChesney Tarafından_

Duaya verilen mucizevi yanıtın üzerinden sekiz ay geçmişti ve Yedinci Gün Adventist kilisesi üyeleri, Gine, Conakry’de bir Şabat günü Baba’yı ikinci kez ziyaret etti. Kilise yerleşkesindeki bir Adventist okuluna giden Baba’nın oğulları Junior ve Emile ile birlikte on beş kişi geldi.

Bir kilise ihtiyarı, “Dua etmek için buradayız,” dedi.

Baba, bu hareketi takdir etti ama bir sorusu vardı. “Neden diğer Hristiyanlar Pazar günü kiliseye gidiyor da siz Cumartesi günü ibadet ediyorsunuz?” diye sordu.

Kilise ihtiyarı, Baba’yı Kutsal Kitap’tan Mısır’dan Çıkış 20:8-10›u açmaya davet etti. Baba okudu, “Şabat Günü›nü kutsal sayarak anımsa. Altı gün çalışacak, bütün işlerini yapacaksın. Ama yedinci gün bana, Tanrın RAB’be Şabat Günü olarak adanmıştır.”(YÇV) Ancak Baba ikna olmamıştı, “Tamam, yedinci gün Pazar,” dedi.

Bu sefer Baba’dan Matta 28:1’i açmasını rica etti. Baba okudu, “Şabat Günü’nü izleyen haftanın ilk günü, tan yeri ağarırken, Mecdelli Meryem ile öbür Meryem mezarı görmeye gittiler.” Baba, Kutsal Kitap’taki yedinci günün Cumartesi olduğunu gördü. “Anladım,” dedi. “Gelin dua edelim.”

Kilise grubu gittikten sonra, Baba ayetleri Anneye gösterdi. Ancak Anne etkilenmemişti. “Hayır, kilisemizde kalacağız,” dedi. “Ne onların söyledikleri ne de çocuklarımızın onların kiliselerine gitmesi umurumda değil. Kilisemden ayrılmayacağım.”

Baba, bir süre dua ve oruçla zaman geçirmeyi önerdi. “Bu sorular çocuklarımızın o okula gitmeye başlamasıyla başladı” dedi. “Çocuklarımızı okusunlar diye oraya gönderdik. Tanrı’nın çocuklarımızı o kiliseye bizi oraya götürmesi için gönderip göndermediğini bilmiyoruz. Eğer bu İsa’nın kilisesiyse, bırak İsa bize göstersin.”

Anne ve Baba bir hafta boyunca dua edip oruç tuttular. Baba, “Eğer bu Sen’in iraden ise, gelecek Şabat Günü kiliseye gitmemize hiçbir şey engel olmasın,” diye dua etti.

Bir sonraki Şabat günü, her şey kolayca gelişti. Anne, Adventist kilisesine gitmeyi kabul etti ve kilise üyeleri onları sıcak bir şekilde karşıladı. Baba daha sonra inanılmaz derecede mutlu oldu. Üzerinden bir yük kalkmış gibi hissediyordu. Daha önce dua etme konusunda sadık değildi, ama şimdi düzenli olarak dua edecek enerjiyi bulmuştu.

O dua ettiği yerde Tanrı cevap verdi ve böylece hayatı değişti. İşleri giderek büyüdü. Anne babası ve kardeşleriyle iyi geçinmeye başladı. Hatta bir ağabeyi bir çocuğuna onun adını verdi. O ve Anne vaftizde kalplerini İsa’ya verdiler.

Adı Pepe Voctorien Soropogui olan Baba (karısı Tido Grace Haba ile birlikte resimde) “Huzurum var” diyor. “İsa’nın eli bu kilisede ve beni buraya getirdiği için Tanrı’ya şükrediyorum.”

_Üç yıl önce Adventist Maranatha Okulu›nun Batı-Orta Afrika Bölümü›ndeki (WAD) Gine, Conakry›de yeni binalara doğru genişlemesine yardımcı olan On Üçüncü Şabat Sunularınız için teşekkür ederiz. Bu çeyrekte On Üçüncü Şabat Sunularınız yine WAD’da müjdenin yayılmasına yardımcı olacak._