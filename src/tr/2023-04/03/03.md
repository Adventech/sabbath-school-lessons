---
title:  Tüm Dünyaya Bereket Olmak
date:   16/10/2023
---

`Yaratılış 12:1-3 ayetlerini okuyun. Tanrı’nın Avram’a verdiği talimat hangi yönden bir görev çağrısıydı?`

Tanrı Avram’dan (adı daha sonra İbrahim olarak değiştirildi) ülkesini ve halkını terk edip başka bir ülkeye gitmesini istedi. Yeryüzündeki ilahi gayelerini gerçekleştirmek için İbrahim’i bir aracı olarak kullanmak tamamen Tanrı’nın planının bir parçasıydı. Rab’bin Sözü’nde yazdığına göre, Avram gitti. Tanrı’nın sizin için bir planı varsa, bu sizin ailenizden ve halkınızdan ayrılmanız ve O’na hizmet etmeniz için O’nun gösterdiği yere gitmeniz için bir çağrı olabilir. Böylece siz de başkaları için bir bereket olabilirsiniz.

**Aşağıdaki ayetleri okuyun. Bu ayetlerden her biri Tanrı’nın antlaşması yani bize verdiği söz hakkında ne söylüyor?**

`Yar. 3:15`

`Yar. 17:19`

`Yas. 24.17`

`Yşa. 9:6`

`Dan. 9:24–27`

`Mat. 1:21`

Yukarıdaki ayetlerden açıkça anlaşılıyor ki, Tanrı Aden bahçesinde verdiği, günah sorununu çözmek içinin Biri’nin geleceği vaadini gerçekleştirecekti. Bu çözüm, yani Mesih İsa, (Sara üzerinden) İbrahim ve İshak’ın soyundan olacaktı. İbraniler 11:9 ayeti, İshak ve Yakup’un, Tanrı’nın İbrahim’e verdiği bereket vaadinin mirasçıları olduğunu ifade ediyor.

İbrahim’in vaat edilen Soy’un nasıl kendi soyundan ortaya çıkacağını ne kadar bildiğini ya da anladığını tam olarak bilmiyoruz fakat o yine de imanla ilerledi. “İman sayesinde İbrahim miras alacağı yere gitmesi için çağrılınca, Tanrının sözünü dinledi ve nereye gideceğini bilmeden yola çıktı” (İbr. 11:8).

Bizim için ne müthiş bir örnek!

`Tanrı tarafından, nereye gittiğinizi “bilmeden” gitmenizin istendiğini farz edin. Nasıl karşılık verirdiniz ve neden öyle yapardınız?`