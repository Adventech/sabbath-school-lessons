---
title:  Ek Çalışma
date:   20/10/2023
---

Ellen G. White, Elçilerin İşleri kitabından, 23-30 sayfaları arasındaki “Büyük Görev” ve 120-129 sayfaları arasındaki “Gerçeği Arayan Biri” bölümlerini okuyun.

“Mesih, göğe yükselmeden önce öğrencilerine görevlerini verdi. Onlara, Kendisinin dünyaya sonsuz hayatın hazinelerini miras bıraktığı vasiyetin uygulayıcıları olacaklarını söyledi. Onlara, dünyanın uğruna yaşadığım fedakâr hayatımın tanıkları oldunuz dedi. İsrail için çalışmalarımı gördünüz. Her ne kadar Benim halkım hayatları olsun diye Bana gelmiyorsa da, rahipler ve yöneticiler Bana tasarladıkları şeyi yapmış olsalar da, Beni reddetmiş olsalar da, Allah’ın Oğlu’nu kabul etmek için yine de başka bir fırsatları olacak. Günahlarını itiraf ederek Bana gelen herkesi, serbestçe kabul ettiğimi gördünüz. Bana gelen kişiyi asla kovmam. Siz öğrencilerime bu merhamet mesajını teslim ediyorum. Hem Yahudilere, hem de Yahudi olmayanlara verilecektir –önce İsrail’e, sonra tüm uluslara, dillere ve halklara. İman eden herkes bir kilise olarak toplanacaktır.”—Ellen G. White, Elçilerin İşleri, s. 25.

Büyük görev çok açıktır: “Bu nedenle gidin, bütün ulusları öğrencilerim olarak yetiştirin” (Mat. 28:19). Bu nedenle, görev kesinlikle başka insanlara, özellikle de diğer uluslara ulaşmakla ilgilidir.

“Müjde görevi, Mesih’in krallığının anayasasıdır. Öğrenciler canlar için gayretle çalışacak, herkese merhamet davetini vereceklerdi. İnsanların kendilerine gelmesini beklemeyecekler; insanlara mesajlarıyla birlikte kendileri gideceklerdi.”.”—Ellen G. White, Elçilerin İşleri, s. 25.

“Dünyamızda, Allah’ın krallığına sandığımızdan daha yakın olan pek çok kişi bulunmaktadır. Bu karanlık günah dünyasında Rabb’in pek çok kıymetli mücevheri vardır, ve habercilerini onlara yönlendirecektir. Her yerde, Mesih’in yanında saf tutacak olan kimseler vardır. Pek çok kişi Allah’ın bilgeliğine her dünyasal menfaatten daha çok değer verecek, ve sadık ışık taşıyıcılar olacaklardır . . . Petrus’un tuttuğu yolun Allah’ın tasarısının doğrudan gerçekleşmesi olduğuna, ve kendi önyargılarının ve dışlayıcılıklarının müjdenin ruhuna taban taban zıt olduğuna ikna olarak, Allah’ı yücelttiler ve ‘Demek ki Tanrı, tövbe etme ve yaşama kavuşma fırsatını öteki uluslara da vermiştir’ dediler. Böylece, çatışma olmaksızın, önyargı kırıldı ve çağların geleneğinden gelen dışlayıcılık terk edildi, böylece müjdenin Uluslara ilan edilmesinin yolu açıldı.”—Ellen G. White, Elçilerin İşleri, s. 128, 129.

**Tartışma Soruları**:

`1. “Görev” kavramını, onu kendi hayatınızda uygularken nasıl tanımlarsınız?`

`2. Her gün davranışlarınızda ve tavırlarınızda görevi hangi şekillerde ifade edebilirsiniz? Her gün gerçekleştirdiğiniz işlerde nasıl daha görev odaklı olabilirsiniz?`

`3. Bizim gibi olmayan kişilere karşı önyargılarımızdan kurtulmak için kalplerimizi araştırmamız ve yukarıdan yardım istememiz ne kadar önemlidir?`