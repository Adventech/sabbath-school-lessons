---
title:  Konfor Alanımızdan Çıkmak
date:   15/10/2023
---

Tanrı, insanlara ulaşmamız için bizim konfor alanımızdan çıkmamızı istiyor. Sadece kendimiz gibi olanlarla, kendi ırkımızdan ve kültürümüzden olanlarla birlikte kalma arzusu bencilliğe hatta kötülüğe yol açabilir. Babil öyküsünden elde ettiğimiz derslerden biri de işte bu tehlikedir.

`Yaratılış 11:1-9 ayetlerini okuyun. Halk ne yapmaya çalışıyordu? Ne istiyorlardı ve Tanrı’nın bunu engellemesinin sebebi neydi?`

Bu Babil Kulesi’ndeki insanların öyküsü, onların büyük hırslarını ortaya koyuyor. Dev bir yapı inşa etmeyi planlıyorlardı–dünya üzerinde başka hiçbir yerde eşi benzeri olmayan bir kent ve bir kule: “Göklere erişecek bir kule dikip ün salalım” (Yar. 11:4).

Bugün insanlar ne sıklıkta aynısını yapmaya çalışıyorlar? Siyasetle, sanatla, işle ve hatta dinle fark etmez, her zaman ün salmak isteyen insanlar olmuştur. Fakat nihayetinde çabaları son derece boşuna ve anlamsızdır. (Bkz. Vaiz 2:1-11).

Kutsal Kitap Yaratılış 11:4 ayetinde bu insanların yeryüzüne dağılmamak için kuleyi inşa ettiklerini söylüyor. Kendi bencilce sebeplerine dayanarak bir arada kalmak istiyorlardı. Fakat Tanrı’nın başka bir planı vardı.

Bu insanlar aynı zamanda bu işi gerçekleştirmek için bir araya gelmişlerdi. Fakat Rab, “Tek bir halk olup aynı dili konuşarak bunu yapmaya başladıklarına göre, düşündüklerini gerçekleştirecek, hiçbir engel tanımayacaklar” dedi (Yar. 11:6). İnsanların bu ihtiraslı planı aslında kötülüktü.

Kutsal Yazı açıkça belirtmiyor olsa da, Ellen G. White onların, Tanrı’nın yeryüzünü bir daha suyla yok etmeyeceği vaadine güvenmediklerini söylüyor (Yar. 9:14, 15). Onlar Tanrı’nın sözüne güvenmek yerine kendi anladıkları şekilde güvenli yerlerini inşa etmek istemişlerdi. Nihayetinde onları harekete geçiren sebep her ne olursa olsun, Tanrı niyetlerinin saf olmadığını, tersine bencilce bir hırsla dolu olduklarını biliyordu. Bu sebeple belirledikleri hedefe ulaşmalarına engel oldu.

`Siz kendi aralarında daha rahat olan bir grubun ya da bir etnik topluluğun üyesi misiniz? Sizin ırkınızdan, kültürünüzden ya da ulusunuzdan olmayan biriyle ne şekilde ilişki kurabilirsiniz?`