---
title:  Tanrı’nın Görev Çağrısı
date:   14/10/2023
---

### Konuyla İlgili Metinler
Yar. 11:1–9, Gen. 12:1–3, Dan. 9:24–27, Mat. 1:21, Yar. 12:10–13:1, Elç 8:1–4, Elç 1:8.

> <p>Hatırlama Metni</p>
> “Ama Kutsal Ruh üzerinize inince güç alacaksınız. Yeruşalim’de, bütün Yahudiye ve Samiriye’de ve dünyanın dört bucağında benim tanıklarım olacaksınız” (Elçilerin İşleri 1:8).

Tanrı zaman zaman bizi konfor alanımızdan çıkartıp O’nun tanıkları yapabilir. Bazen bu değişim, Babil Kulesi’ndeki halkların dağıtılması örneğindeki gibi O’nun gayelerini gerçekleştirmek için kullanılır. “Bu dağıtımın amacı insanların yeryüzünü doldurmalarını sağlamaktı. Böylece, insanların bütün direnişine rağmen Rab’bin tasarısı yerine geldi.”—Ellen G. White, Geçmişten Sonsuzluğa, 1. Cilt, s. 58. Bu arada İbrahim de tanıklık etmek için doğduğu ülkeden başka bir ülkeye göç etmişti (Yaratılış 12). İsa’nın öğrencileri kendi halkları arasında çalışmayı bırakıp (Elçilerin İşleri 3), başka halklar için de çalışmaya başlamışlardı (Elç. 8:1-4). İsa, Elçilerin İşleri 1:8 ayetinde müjdeciliğin bir ilkesini açıklamıştı: müjdeciliğe bulundukları yerde yani Yeruşalim ve Yahudiye’de başlayacak, sonra Samiriye’ye gidecek ve nihayetinde dünyanın dört bucağına ulaşacaklardı.

Biz kendi ülkemizi terk etmesek dahi Tanrı yine de bizden etrafımızdaki kişilere ulaşmamızı istiyor. Yeruşalim’deki kilise kayıtsızlaştığında, üyeleri dağılmıştı. Zulüm gelmiş ve insanlar acı çekmiş olsa da, bu talihsiz olaylar insanların iyi haberi dünyanın dört bir yanına ulaştırmasına vesile olmuştu.

_*21 Ekim Sebt Gününe hazırlık için bu haftanın konusunu çalışın._