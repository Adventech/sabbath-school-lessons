---
title:  Ek Çalışma
date:   15/12/2023
---

“Yahudilerin putperest diye nitelediği kimselerin arasında, Mesih’le ilgili Kutsal Yazı peygamberliklerini İsrail’deki öğretmenlerden daha iyi anlayanlar ve O’nun günahlardan kurtarıcı Kişi olarak gelmesini ümit edenler vardı. Filozoflar, İbrani halkının dini yapısını incelemeye çalıştılar. Fakat Yahudilerin yobazlığı ışığın yayılmasını önledi.”—Ellen G. White, Sevgi Öğretmeni, s. 29.

“Rab İsa, kudretli Kurtarıcı bu canlar için öldü. O, onları ilgisizliklerinden caydırabilir, anlayışlarını uyandırabilir, yüreklerini yumuşatabilir, gerçeğin güzelliğini ve gücünü canlarına gösterebilir. Ustabaşı Tanrı’nın Kendisidir, bir ölümlü değil. Fakat O yine de, karanlıkta olanlara ışığı ulaştıracağı aracılar olmaları için insanları çağırıyor. Her kilisede Tanrı’nın mücevherleri var. Bizim işimiz ise sözde dini dünyanın şiddetli suçlamalarını tekrarlamak değil, tersine alçakgönüllülük ve sevgiyle herkese İsa’da bulunan gerçeği sunmaktır. Bırakın insanlar dindarlığı ve adanmışlığı görsün, bırakın Mesih’e benzer karakteri incelesinler. Onlar böylece gerçeğe çekilecekler . . . İsa’yı, dünyanın Kurtarıcısını yükseltecek olan onlardır, yaşam sözünü vaaz edecek olan onlardır.”—Ellen G. White, Advent Review and Sabbath Herald, 17 Ocak 1893.

**Tartışma Soruları**:

`1. Mevcut durumda yaşadığınız bölgede, sizin ve kilisenizin bizim bildiğimiz gerçekleri bilmeyen canlara ulaşmasına fırsat sağlayacak ihtiyaçlar nelerdir?`

`2. Ellen G. White’ın yukarıdaki alıntıda başka inançlardan olan kişilerle ilgili söylediklerine bakın: “Her kilisede Tanrı’nın mücevherleri var. Bizim işimiz sözde dini dünyanın şiddetli suçlamalarını tekrarlamak değildir.” Diğer bir deyişle, insanları kişisel olarak karalamadan, onlara yanlış yolda olduklarını nasıl gösterebiliriz?`

`3. “İnsanoğlu geldiği zaman acaba yeryüzünde iman bulacak mı?” (Luk. 18:8). İsa, cevabını beklemediği bu soruyla ne anlatmak istiyordu? İman ile inanç arasındaki fark nedir? Doğru inanca sahip kişiler Mesih döndüğünde neden imansız bulunabilirler?`