---
title:  Kalabalıkları Aramak
date:   11/12/2023
---

Harici ve dahili zorluklara rağmen, İsa kentlerdeki müjdeleme görevini gerçekleştirmemiz için çağrısını merhametle bize uzatıyor.

`Matta 9:35-38 ayetlerini okuyun. Bu, onları her nerede bulursak bulalım, kalabalıklara müjdeleme konusunda bize ne öğretiyor?`

Kentlerde bulunanlar gibi kalabalıklara duyduğu şefkat İsa’yı harekete geçirmişti. Luka 19:41 ayeti O’nun Yeruşalim için nasıl ağladığını yazıyor. İsa’nın çocuklarına, hatta kentlerde yaşayan “yüzsüz kalabalıklara” olan sevgisinin derinliğini anlamıyor olabiliriz. İşte bu sebeple Matta 9:38 ayetinde İsa bize dua etmemizi söylüyor böylece bizim de güdülerimiz ve yüreklerimiz O’nunki gibi olabilir.

`Matta 4:23-25 ayetlerini okuyun. İsa hizmetine başladığında, insanlar hangi coğrafi bölgelerden geldiler?`

Matta 4:25 ayetlerinde, İsa’yı takip eden kalabalıklar Celile’den, Dekapolis’in on site devletinden, doğudan, Yeruşalim’den, Yahudiye’den ve güneyden geldiler. Samiriye dışında hangi bölge eksikti? Sur ve Sayda’nın sahil bölgesi, Akdeniz ve kuzeybatı Celile boyunca Fenike’nin bir kısmı eksikti. İsa’nın neden bu bölgeye gittiğini şimdi anlıyoruz! İsa’nın Sur ve Sayda bölgesine yaptığı bu gezi, O’nun kültürler arası müjdeleme gezilerinden biriydi.

“İsa Ferisiler ile karşılaşmasından sonra Celile’yi geçerek Kefernahum’dan Fenike sınırlarındaki dağlık bölgeye yöneldi. Batıya baktığında aşağıdaki dümdüz ovayı, putperest tapınaklarıyla, muazzam binalarıyla, çarşı-pazar yerleriyle ve gemilerle dolu limanlarıyla eski Sur ve Sayda şehirlerini görebiliyordu.”—Ellen G. White, Sevgi Öğretmeni, s. 385.

`İnsanların, “muazzam binaların, çarşı-pazar yerlerinin” tek başına ne kadar boş olduğunu ve İsa’ya niye ihtiyaç duyduklarını anlamalarına nasıl yardım edebiliriz?`