---
title:  'Ulaşılmayanlara Müjdecilik: 2. Bölüm'
date:   09/12/2023
---

### Konuyla İlgili Metinler
1Kr. 11:1–6; Mat. 4:23–25; Mat. 15:22–28; Mar. 7:24–30; Elç. 10:34, 35; Mat. 8:10.

> <p>Hatırlama Metni</p>
> “O zaman İsa ona şu karşılığı verdi: ‘Ey kadın, imanın büyük! Dilediğin gibi olsun.’ Ve kadının kızı o saatte iyileşti” (Matta 15:28).

Sevgi dolu Tanrı’nın kayıp çocuklarını aradığı başlangıçtan (Yar. 3:9), günümüze kadar, aynı sevgi dolu Tanrı, şehirlerde kayıp olanlar da dahil olmak üzere, kaybolanları aramayı sürdürmektedir (bkz. Va. 14:6-12). 2018 yılında Birleşmiş Milletler son verileri yayınladı: Gezegenin nüfusunun yüzde 55’i kentlerde yaşıyor ve (o zamana ulaşırsak) 2050 yılına gelindiğinde bu oran yüzde 68’e yükselmiş olacak. Başka seçeneğimiz yok: kentlerde yaşayanlara tanıklık etmek zorundayız.

Fakat Tanrı’nın halkından pek çok kişi bir kentte tanıklık etmesi istendiğinde Yunus’un yaptığını yapıyor: bir sebeple görevinden kaçıyor. “Önceden ne yazıldıysa, bize öğretmek için, sabırla ve Kutsal Yazılar’ın verdiği cesaretle umudumuz olsun diye yazıldı” (Rom. 15:4). Yunus hakkında yazılanlar da buna dahildir.

İsa yeryüzündeyken sadece İsrail kentlerinde yaşayanlara değil, yabancı ülkelerin insanlarına da, yani Yahudi ulusundan ve seçilmiş halktan olmayanlara da hizmet etti.

Bu hafta İsa’nın Sur ve Sayda kentlerindeki görevini anlatan Kutsal Kitap öyküsünü çalışacak ve bugün yaşamlarımızda uygulamak için dersler çıkartacağız.

_*16 Aralık Sebt Gününe hazırlık için bu haftanın konusunu çalışın._