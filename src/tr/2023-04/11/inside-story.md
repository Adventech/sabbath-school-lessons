---
title:  İman Hayati
date:   15/12/2023
---

### Hayalleri Görmek, Bölüm 1

_Andrew McChesney Tarafından_

On altı yaşındaki Joseph Delamou endişeliydi. Batı Afrika ülkesi Gine’nin başkenti Conakry’de doğru kiliseye gitmediğinden endişeleniyordu. “Bana yolu göster,” diye dua etti. “Sen nereye götürürsen oraya gideceğim.”

O gece bir rüya (görüm) gördü. Kendisinin ve kilisesinin 70 üyesinin bir yerleşkede topluluğunun nasıl büyüteceklerine dair planlar yaptıklarını gördü. Yerleşkenin dışında, dünyanın hükümdarı olan kudretli bir kralın sarayı belirdi.

Aniden, bir birlik asker yerleşkeye daldı. Bir asker Joseph’e, “Gitmen gerekiyor,” dedi. “Seni saflarımıza katılman için eğitmek istiyoruz.”

Joseph gitmek istemedi ama asker ısrar etti. “Kalamazsın,” dedi. “Git! İstediğin yere git. Sadece burada kalma. Üç gün sonra geri gelip bu insanlara ne olduğunu görebilirsin.”

Joseph ayrıldı ve üç gün sonra geri döndüğünde çok sessiz bir yerleşke buldu. Herkesin nerede olduğunu merak etti. Sonra kralın sarayının duvarının arkasına saklanan bir çocuk gördü. Çocuğun kanaması vardı ve Joseph onunla konuşmaya çalıştığında parmağını dudaklarına götürdü. “Buraya gel,” diye fısıldadı.

Joseph yaklaşınca çocuk, “Senin Tanrın yücedir!” dedi.

“Ne?” diye sordu.

Çocuk, «’Senin Tanrın yücedir!’ dedim. Nasıl oluyor da üç gün önce bizi terk eden tek kişi sen oldun? Çoğumuz vurularak öldürüldük ama bir tek sen kurtuldun. Nasıl?” dedi.

Joseph çocuğu ayrıntılar için sıkıştırdı ve çocuk onu topraktan bir tümseğe götürdü. Bunun 40’tan fazla kişinin toplu mezarı olduğunu söyledi. “Askerler kimseyi eğitmedi” dedi. “İnsanları vurdular ve hayatta kalanları kafeslerde götürdüler.”

Sonra Joseph yerde hareketsiz yatan bir yılan fark etti. Çocuk, sarayda yaşayan kralın bu yılan olduğunu ve öldürüldüğünü söyledi.

“Sana kralın yerine geçen prensi göstereyim,” dedi.

Joseph gözlerini yılandan alamıyordu. “Bir yılan dünyayı nasıl yönetti ve kendine kral dedi?” dedi. “İnsanların bir yılanı nasıl kral olarak kabul edebildiklerini anlamıyorum.”

“Bunu sana şu anda açıklayamam,” diye yanıtladı çocuk.

O sırada Joseph uyandı. Rüyayı anlamamıştı. Ama Tanrı’nın onu, babasının kilisesini terk etmeye çağırdığını hissetti. Peki nereye gitmeliydi?

_30 Aralık’taki On Üçüncü Şabat Sununuz, Gine’yi de içeren Batı-Orta Afrika Bölümünde müjdenin yayılmasına yardım edecek. Cömert bir sunu planladığınız için teşekkür ederiz. Gelecek hafta Joseph’in hikayesi devam edecek._