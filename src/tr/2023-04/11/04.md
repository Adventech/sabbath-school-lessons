---
title:  Sur ve Sayda’da
date:   12/12/2023
---

Kutsal Kitap araştırmacıları Matta Müjdesi’nin özellikle Yahudilere hitaben ve Markos’un da öncelikli olarak Uluslardan olan imanlılara hitaben yazılmış olduğuna inanıyorlar. Müjdeleri çalışırken bu ayrımı unutmamamız faydalı olacaktır.

`Matta 15:22-28 ve Markos 7:24-30 ayetlerini okuyun. Kadının tarif ediliş biçiminde hangi farklılıkları görüyorsunuz?`

Matta’nın bu annenin ulusundan ya da ırkından, yani Kenanlı olduğundan bahsederek onu tanımladığında dikkat edin. Markos ise Kutsal Ruh’un yönlendirmesiyle bu anneyi tarif ederken başka ifadeler kullanıyor. Markos, onun “Yunanlı” (KM, TC, CAN) olduğunu ya da “Yahudi olmadığını” (YÇ) söyledikten sonra ilave açıklamada bulunuyor: “Suriye-Fenike ırkından” (YÇ) ya da “Suriye Finikesi’nden” (TC) –bu ifadenin Kutsal Kitap’taki ilk ve tek kullanımı budur.

Matta 15. bölümdeki bu öykünün, geçmişleri ve dünya görüşleriyle hitap edilen öncelikli okuyucuyu nasıl etkileyeceğini düşünün. Matta’yı dinleyenler bu kadını hor gördükleri bir Kenanlı olarak görürlerdi. Bu, Yahudi halkının Kenanlılarla olan, tarihe dayanan tecrübelerine dayanmaktadır. Yahudilerin gözünde Kenanlılar puta tapan ve kötü yaşam tarzlarıyla uzun zamandır Yahudi ulusuna ayak bağı olan bir halk topluluğuydu. Mesih’in öğrencileri bile bu kadının iman sahibi olmasına ve Tanrı’nın krallığına paydaş olmasına ihtimal vermemişlerdi!

Markos 7. bölümde ise, Markos’un hitap ettiği Uluslardan olanlar, Matta’nın hitap ettiklerinden daha farklı bir şekilde karşılık verirlerdi. Uluslardan olanların, Kenanlılar ile Yahudilerin olduğu gibi bir geçmişi yoktu. Bu sebeple, Uluslardan olanlar bu kadını, “Yunanlı olup Suriyeli Fenike ırkından” diye tanımlardı (KM). İsa onlardan birini iyileştirmişti! Uluslardan olanlar için bu kadın kızının kaderi konusunda endişeli olan ve Efendi’den ona şifa vermesini isteyen sevgi dolu bir anne olarak görülürdü, hangi ulustan veya ırktan olduğu dikkate alınmazdı.

“İsa kadının isteğine hemen karşılık vermedi. Hor görülen ırkı temsil eden bu kadını Yahudiler gibi karşıladı. Bu şekilde Yahudilerin böyle bir durumda gösterecekleri ve kadına karşı kendisinin açıkça gösterdiği sert ve ciddi tavırla ve kadının yardım isteğine karşılık verirken gösterdiği ve onların da benzer bir durumda böyle bir acıyı dindirmek için göstermelerini istediği şefkat dolu tavrın öğrencileri etkilemesini amaçladı.”—Ellen G. White, Sevgi Öğretmeni, s. 386.

`1. Yuhanna 2:2 ayetini okuyun. Bu ayet, Tanrı’nın huzurunda hepimizin nasıl bir olduğu konusunda bize ne öğretmelidir?`