---
title:  “Sal Şunu, Gitsin!”
date:   13/12/2023
---

Kentlerin henüz ulaşılmamış mahallelerinde umudun özlemini çeken pek çok insan yaşıyor. Mesih’in zamanında Tanrı’nın halkını, Mesih umudunu Sur ve Sayda gibi yabancı kentlere götürmekten alıkoyan şey neydi? Milliyetçilik, gurur ve önyargılar, Tanrı’nın halkını, onların bu kadar yakınında olan ve İlk Geliş’in peygamberlik sözleriyle önceden bildirilen umudun özlemini çekenlerin oluşturduğu fırsatlara karşı körleştirmişti. Bugün kentlerde, İsa Mesih’in halkından, onlarla İkinci Geliş’in “mübarek umudunu” paylaşmalarını istediği pek çok topluluk bulunmaktadır (Titus 2:13). Ve İsa onların ulusunu ya da ırkını nasıl önemsemediyse biz de önemsememeliyiz.

`Elçilerin İşleri 10:9–16, 28, 34 ve 35 ayetlerini okuyun. Burada Kutsal Ruh’un öğrettiği dersi nasıl özetlersiniz?`

Petrus öğlen yemeğini beklerken damda bir görüm gördü: içi murdar hayvanlar ve kuşlarla dolu bir çarşaf yeryüzüne indiriliyordu. Bu görümde kendisine üç defa kalkıp yemesi söylendi. Tanrı bu görümü, Petrus’un Uluslardan olanlara karşı olan dini gururunun ve bağnazlığının üstüne gitmek için kullandı. Petrus sonunda bu gerçeği kavradı: “O zaman Petrus söz alıp şöyle dedi: ‘Tanrı’nın insanlar arasında ayrım yapmadığını, ama kendisinden korkan ve doğru olanı yapan kişiyi, ulusuna bakmaksızın kabul ettiğini gerçekten anlıyorum’” (Elç. 34, 35).

Bu altyapıya dayanarak, Sur ve Sayda’dan dersler çıkarmak için öykümüz üzerinde biraz düşünelim. İsa’ya ve anne ile nasıl iletişim kurduğuna bir daha bakın. Öğrenciler bu bölge gezisinden, Petrus’un görümüyle de ayrıca ilgili olan hangi dersleri öğrendiler? Bunları bugün hayatlarımıza nasıl uygulayabiliriz? Mesih in son gün çağrısını kentlerdeki müjdecilik çalışmasına nasıl uygulayabiliriz? Bizi kentlilerin ihtiyaçlarını görmekten alıkoyan önyargılar nelerdir? Tanrı bizim müjdecilik anlayışımızı genişletmek ve ilgiyle bağnazlığımızın, milliyetçiliğimizin ve ruhsal gururumuzun üzerine gitmek için kentlerde karşımıza hangi fırsatları çıkarmaktadır?

İsa, Tanrı’nın büyük kurtuluş tasarısının sadece bir ulus ya da bölgesel etnik topluluk için değil, tüm insanlık ailesi için olduğunu henüz tam olarak kavrayamamış öğrencilerine sabırla öğretmeyi sürdürmüştü. Kentlerdeki müjdeleme görevimizi tamamlamamız için önyargılarımızı yenmemizde Kutsal Ruh bize yardım edebilir.

`Galatyalılar 2:11-13 ayetlerini okuyun. Bu, bize çocukluğumuzdan beri öğretilen önyargılardan kurtulmanın ne kadar zor olabileceği konusunda bize ne öğretmelidir?`