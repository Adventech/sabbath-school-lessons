---
title:  'Bahanelerimiz: Yanlış Görüşler'
date:   30/10/2023
---

Fırtına başladığında Yunus kendisini suçladı (Yun. 1:1-12). Onun davranışı, o dönemde pek çok kişinin sahip olduğu dünya görüşü ve Tanrı ya da “tanrılar” kavrayışı hakkında bize bir ipucu veriyor. Ülkelerinde hüküm sürdüklerine inandıkları çeşitli tanrılara inanıyor olmalarına rağmen, denizler iblislerin kaotik alemi kabul ediliyordu. Denizcilerin dünya görüşüne göre onların ökesini dindirmek için kurban sunmak gerekiyordu. Yunus bir Yahudi olmasına rağmen, çok muhtemel kendi zamanının geleneksel inançlarından etkilenen bir dünya görüşüne sahipti.

`Yunus 2:1-3, 7-10 ayetlerini okuyun. Bu ayetler Yunus’un, Tanrı’nın takdirini nasıl anlamaya başladığına dair ne gösteriyor?`

Yunus, halkın Yehova’yı Tanrıları olarak tanıdığı bölgeden uzaklaşıyor olsa da, (zor yoldan) uzak ülkelere yolculuk ederken dahi Yehova’nın yine de egemen olduğunu öğreniyordu. Rüzgar ve dalgaların sahibi Tanrı’dır. Balıkların da. “RAB’bindir yeryüzü ve içindeki her şey, Dünya ve üzerinde yaşayanlar” (Mez. 24:1). Yunus’un yüreği yerin ve denizin Egemeni’ne döndü, günahını itiraf etti ve kurtarıldı.

Biz de Tanrı’yı ve O’nun bizden ne beklediğini yanlış anlamış olabiliriz. Yaygın olan yanlış anlamalardan biri de, Tanrı’nın bizim için isteğinin, kendi kurtuluşumuza odaklanmaya ve kendimizi, çevremizdeki dünyanın kötülüğünden uzaklaştırmaya odaklanmamız olduğudur. Bize, kendimizi “dünyanın lekelemesinden” (Yak. 1:27) korumamız söylenmiş olsa da, Tanrı’nın bereketlerini ve umudunu ihtiyacı olanlara nasıl ulaştıracağımıza odaklanmalıyız.

Bizi Tanrı’nın görev çağrısını kabul etmekten alıkoyan diğer bir yanlış anlama da, başarılı olmamızın bize bağlı olduğuna inanmaktır. Yunus’un Ninova’da kurtarabildiğinden daha fazla can kurtaramayız. Görev konusunda “kurtarıcı” mantığına sahip olabiliriz. Bizim çağrımız kurtarma işini gerçekleştirmek değil, Tanrı’nın kurtarma işinde O’nunla işbirliği yapmaktır. Biz, Tanrı bizi belirli bir şekilde değiştirdiği için, O’nu överek tanıklık ediyoruz fakat sadece Tanrı insanları Kendisine çekebilir. Biz gerçeğin tohumlarını atabiliriz fakat yürekleri sadece Tanrı dönüştürebilir. Biz sıklıkla kendi işlevimizi Tanrı’nın işleviyle karıştırıyoruz ve bu herhangi kişinin tanıklık etmemek için bir bahane bulmasına yeterlidir. Evet, Tanrı Yunus’u kullanmıştı fakat Ninova’yı değiştiren Yunus değil sadece Tanrı’ydı.

`Gönülleri kazanmak zor, insanların kendi başlarına yapamayacakları kadar zordur. Onun yerine, Tanrı’nın bizim vasıtamızla, bizim yaşamımız ve tanıklığımızla gönülleri kazanmasına izin vermeyi nasıl öğrenebiliriz?`