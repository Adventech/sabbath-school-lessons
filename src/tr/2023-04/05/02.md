---
title:  'Bahanelerimiz: Korku'
date:   29/10/2023
---

`Nahum 1:1; Nahum 3:1-4 ve 2. Krallar 17:5, 6; 2. Krallar 19:32-37 ayetlerini okuyun. Bu ayetler Ninova ve Asur ile İsrail arasındaki ilişki konusunda ne anlatıyor? Bu ilişki, Yunus’un Ninova yerine Tarşiş’e gitmesine nasıl etki etmiş olabilir?`

Yunus’un Ninova’ya gitmek konusunda isteksiz olmasının sebeplerinden biri de muhtemelen korkuydu. Asurlular korkunç düşmanlardı ve Ninova da krallığın başkentiydi.

“Bölünmüş İsrail zamanında eski dünya kentleri arasında en büyüklerinden biri, Asur krallığının başkenti olan Ninova’ydı . . . Geçici refahı zamanında Ninova suç ve kötülük merkeziydi. İlham onu ‘elleri kanlı kent... yalanla, talanla dolu’ olarak nitelemiştir. Nahum peygamber mecazi bir dille Ninova’yı gaddar ve yırtıcı bir aslana benzetti. ‘Dinmeyen vahşetinden kim kaçabildi ki?’diye sordu Nahum 3:1, 19.”—Ellen G. White, Geçmişten Sonsuzluğa 2. cilt, s. 157.

Ninova muazzam bir kentti. Tarihçiler bize Sanherib’in kenti büyük ölçüde genişlettiğini söylüyor. İnşa ettirdiği dev Güney Batı sarayı 503 metreye 242 metreydi ve en az 80 odası vardı. Ayrıca 65 kilometre uzaklıktaki kaynaklardan kente su getirmek için 18 kanal inşa ettirmişti. Sadece sarayın boyutu göz korkutucuydu.

Fakat Asurlular aynı zamanda zalimdi. Babil’in ele geçirilmesi öyküsünde, Sanherib kentin sokaklarını, genç ve yaşlı orada yaşayanların cesetleriyle doldurduğu için böbürleniyordu. Kazılar sırasında ortaya çıkarılan oyma rölyeflerde askerlerin kurbanları kazığa geçirdiği sahneler resmedilmiştir. Bunlar karşılaşmak isteyeceğiniz insanlar değildi; şiddete başvurmaktan hiç çekinmiyorlardı ve bunu hoşlarına gitmeyen herkese sebepsiz yere, zalimce yapıyorlardı. Açıkçası, Ninova’daki halk kalabalığı içinde yürüme düşüncesi bile Yunus’u korkudan ürpertmiş olmalı.

Tüm bunlara rağmen, Yunus’un öyküsünü genellikle korkusunun Tanrı’nın talimatlarının yerine getirmesine engel olmasına izin verdiği için ayıplayarak okuruz. Fakat fark etmediğimiz bir şey var; biz de aynı şeyi yapabiliriz, yani bizi Tanrı’nın değil korkunun denetimi altına almasına izin verebiliriz.

`Tanrı’nın sizi güçlü bir şekilde bir şey yapmaya yönlendirdiği fakat korkudan o şeyi yapmak istemediğiniz bir zamanı hatırlayın. Bu tecrübeden neler öğrendiniz?`