---
title:  İman Hayati
date:   03/11/2023
---

### Panik Ataklar İçinde Umut

_Andrew McChesney Tarafından_

Grete küçük bir kızken panik ataklar geçiriyordu. Karanlıkta uyandı, korkmuştu, kalbi hızla atıyordu. Korkusu o kadar yoğundu ki kalbi patlayacakmış gibi geliyordu. Nereden yardım alacağını bilmiyordu. Anne babasına söylemedi. Korkularının insanlardan daha büyük olduğunu düşünüyordu. Dünya onu korkutuyordu, hatta okul ve sokakta yürümek gibi sıradan şeyler bile. Yaşadığı ülkede, Almanya’da, kimsenin ona yardım edebileceğini düşünmüyordu.

O uykusuz gecelerde Grete, Annika’yı düşünmeye başladı. İki kız, çocuk korosunda şarkı söyleyerek birlikte büyümüşlerdi. Sonra Annika’ya kanser teşhisi kondu. Yine de cesur davranmış ve Tanrı’ya güvenmişti. “Korkmayın,” demişti Annika ailesine. “Nereye gittiğimi biliyorum. Her şey iyi olacak.” Annika ölmüştü ama acı çekmeden ve korkmadan.

Annika’nın inancı Grete’yi hayrete düşürmüştü.O ise her gece korku içindeydi. Annika’nın sözleri, Grete’nin sevgi dolu bir Tanrı ve sonsuz yaşam hakkında ilk kez duyduğu sözlerdi. Kendisinden ve dünyadan daha büyük bir şey olup olmadığını merak etti. “Annika’nın gitmeyi planladığı bu yere nasıl gidebilirim?”diye düşündü.

Grete, 14 yaşındayken geceleri panik atak geçirmeyi bıraktı ama yine de kendini korkmuş ve yalnız hissediyordu. Sonra gelecekteki kocası Nico ile tanıştı. Düzenli olarak kiliseye gitmezdi ama Tanrı’ya güçlü bir şekilde inanırdı. Anne babası Yedinci Gün Adventistleriydi ve Noel tatili için evlerini Grete’ye açtılar. Grete hiç bu kadar nazik bir aileyle vakit geçirmemişti. Bu onun için adeta yeni bir dünyaydı. Duygularının yoğunluğuna dayanamayıp ağlamak için üst kata koştu.

Grete, evde Tanrı’nın varlığını hissettiğinde, korkuları için yardım alabileceğini fark etti. Tanrı’nın büyük, güçlü ve herkesi kurtarabilecek güçte olduğunu gördü. Kendini ilk kez güvende hissetti. Sonsuza kadar güvende hissetmek istiyordu.

Grete Kutsal Kitap dersleri almaya başladı ve daha sonra o ve Nico, Almanya’nın Rügen adasındaki Yedinci Gün Adventistleri kilisesine katıldı. O zamanlar bunu bilmiyorlardı, ancak kilise, azalan üye sayısı nedeniyle kapanma tehlikesiyle karşı karşıya kalmıştı. Onların varlığı, Nico’nun babası, baş ihtiyar Gunthardt da dahil olmak üzere kilise üyelerinin dualarına bir cevaptı. Bugün, Grete ve Nico, yakın zamanda artan üyelerini barındırmak için daha büyük bir bina inşa eden ve gelişen bir kilisenin aktif üyeleridir. Grete, “Hayatımdaki en harika şey, İsa’yı tanımamdır.” diyor. “Yapabileceğim en iyi şeyin bu olduğunu biliyorum. Yaşadığım hayat için çok mutluyum.”

_Almanya gibi seküler ülkelerde ve daha dünyanın birçok yerinde umut müjdesinin yayılmasına yardımcı olan Şabat Okulu misyon sunularınız için teşekkür ederiz._