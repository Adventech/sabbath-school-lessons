---
title:  Görevden Kaçınma Bahaneleri
date:   28/10/2023
---

### Konuyla İlgili Metinler
Yunus 1–4; Nahum 1:1; 2Kr. 17:5, 6; Mez. 24:1; Yak. 1:27; Yşa. 6:1–8.

> <p>Hatırlama Metni</p>
> “Sonra Rab’bin sesini işittim: ‘Kimi göndereyim? Bizim için kim gidecek?’ diyordu.‘Ben! Beni gönder’ dedim” (Yeşaya 6:8).

Göreve çağrılan herkes İbrahim kadar itaatkar değildi. Yunus buna bir örnektir (Yunus 1-4 bölümlerini okuyun). Tanrı Yunus’u Asur’un başkenti Ninova’ya gidip, onları uyarmasını istedi. Bugün Irak sınırları içinde olan bu kent Yeruşalim’den 900 kilometre uzaklıktaydı yani bir aylık bir yolculuktu. Yunus gitmeyi reddetmekle kalmadı, tam ters yöne doğru kaçtı. Yafa’ya vardığında, günümüzde Güney İspanya’da bulunan Tarşiş’e geçmenin bir yolunu buldu. 3200 kilometrelik deniz yolculuğu, havaya bağlı olarak en az bir ay sürecekti. Asur kralıyla karşılaşmak istemediği için, Yunus onu Ninova’ya götürecek bir ayı oradan uzaklaşmaya çalışarak harcadı. Peki, bir Tanrı adamı olan Yunus neden böyle bir şey yapmıştı?

Ninovalılar kötü bir halk olmalarıyla nam salmışlardı. Zalimlikleriyle biliniyorlardı, daha önce İsrail’e ve Yahudiye’ye saldırmışlardı. Yine de Tanrı Yunus’tan Ninova’ya gitmesini ve kötülükleri için onları sorumlu tutmasını istedi (Yun. 1:2). Burada kullanılan ifadeler, Sodom ve Gomora hikayesinde Yaratılış 18:20, 21 ayetlerinde Tanrı’nın İbrahim’e söylediklerine çok benziyor. Fakat göreceğimiz üzere, Yunus İbrahim gibi değildi.

Yunus’un davranışından, görevi yerine getirmemek için öne sürebileceğimiz bahaneler konusunda ne öğrenebiliriz?

_*4 Kasım Sebt Günü’ne hazırlık için bu haftanın konusunu çalışın._