---
title:  Buradayım, Beni Gönder
date:   02/11/2023
---

Yunus’un öyküsü şaşırtıcıdan da ötedir. Yunus’un zayıflıklığına rağmen Tanrı’nın Ninovalıları kurtarmış olması, bizim işlevimizin sadece Tanrı için bir kanal olmak olduğunun çarpıcı bir göstergesidir, yürekleri ancak O ikna edip dönüştürebilir. Bu öykü, Tanrı’nın sadece O’nun talimatlarını yerine getirecek istekli ve alçakgönüllü mesajcılar aradığının bir hatırlatıcısıdır.

`Yeşaya 6:1-8 ayetlerini okuyun. Bu metinde ifade edilen temel fikir nedir?`

Çağrı orada. Tanrı istekli gönüllüler arıyor. Biz de O’nun önderliğine boyun eğerek, O’nun sesini dinleyerek ve bize her ne söylerse ona itaat etmeyi seçerek bu çağrıya cevap vermeliyiz.

Yunus’un öyküsü aynı zamanda Tanrı’nın, O’nun sevgisinin hissedilmediği, O’nun sesinin duyulmadığı yerlerde yaşayan insanlara duyduğu sevgiyi göstermektedir. Tanrı Ninova’ya nasıl merhamet ettiyse, bugün ağaçların ve çiçeklerin yerini binaların aldığı, sürekli gürültünün durup dinlemeyi zorlaştırdığı kentleri dolduran milyonlara da öyle merhamet ediyor. Tanrı Ninova için, orada “sağını solundan ayırt edemeyen” (Yun. 4:11) insanlar olduğunu söylemişti. Tanrı’nın, yaşamın yoğunluğu ve çirkinliği altında ezilenlere, O’nun umut mesajını iletmek isteyen müjdecilere ihtiyacı var.

Yeşaya bir sesin “kim gidecek?” dediğini duymuştu. Sizin yanıtınız ne olacak?

`Görev: Boş bir kağıda ya da dua defterinize, imanlı olmadığını bildiğiniz kişilerden oluşan on kişilik bir liste yapın. Onlara “öğrencilerim” diyeceksiniz. Hepsinin adını soyadını yazın. Bu listeyi yanınızda taşıyın ve bu çeyrekliğin kalanında öğrencilerinizin her biri için her gün dua edin. Sadece tanışık olduğunuz kişilerle arkadaşlık kurmanıza yardım etmesi için Tanrı’ya dua edin. Arkadaşlarınızla daha derin, daha yakın, güvenilir dostluklar geliştirmek için dua edin. İlişkilerinizi derinleştirirken, arkadaşlarınızın belirli ihtiyaçlarını, acılarını ve kırgınlıklarını anlamak için onları dikkatle dinleyin ve gözlem yapın. Sonra da o ihtiyaçları, karşılasın, o acıları dindirsin, o kırgınlıkları sona erdirsin diye Tanrı’ya dua edin.`

`Ödev: Bir tane size yakın, bir tane de dünyanın öteki ucunda bir kent seçin. Her iki kentte çalışan ve yaşayan kişiler için dua etmeye başlayın. Bildiğimiz gerçeği, İsa’nın yakındaki gelişi hakkındaki gerçeği paylaşacak güçlü bir Adventist varlığı oluşturması için Tanrı’ya dua edin.`