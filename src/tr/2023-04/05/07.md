---
title:  Ek Çalışma
date:   03/11/2023
---

Ellen G. White, İsa’nın çağrısına uyarak etraflarındakilere tanıklık etmekte zorluk yaşayan kişilere güçlü bir uyarıda bulunuyor.

“Bu işi gerçekleştirmeyi başaramayan kişilerin bahaneleri onları sorumluluklarından kurtarmıyor. Bu işi yapmamayı seçtiklerinde, Mesih’in uğruna öldüğü canları ihmal etmiş oluyorlar, Tanrı’nın onlara yüklediği sorumluluğu ihmal etmiş oluyorlar ve göğün defterlerine sadakatsiz hizmetkarlar olarak kaydediliyorlar. Görevli, kendisini onun yardımına ihtiyacı olan kişilerden ayırdığında, Efendi’nin yapmış olduğu gibi başkaları için bir dayanak ve bereket olma işlevini yerine getirmiş oluyor mu? İnsanlarla kişisel münasebetlerden kaçınanlar benmerkezci kişilere dönüşürler. Bu kişiler kardeşleriyle iletişim kurma deneyimine ihtiyaç duymaktadırlar böylece kendi ruhsal durumlarını anlayabilir ve Tanrı’nın sürüsünü, zamanı geldiğinde her birine payına düşen gıdayı vererek nasıl besleyeceklerini bilirler. Bu işi ihmal edenler ise ahlaki yenilenmeye ihtiyaç duyduklarını göstermiş olurlar. Onlar, ancak ondan sonra işin yükünü yüklenmediklerini görebilirler.”—Ellen G. White, The Advent Review and the Sabbath Herald, 30 Ağustos 1892.

Bunlar, Tanrı’nın göreve ne kadar önem verdiğini vurgulayan çok güçlü ifadeler olsa da, umutsuz bırakılmış değiliz. “Yunus’a verilen sorumluluk ağırdı, ama onu görevlendiren Rab kulunu destekleyebilecek ve başarı kazandırabilecek güçteydi. Peygamber sorgulamadan söz dinleseydi, birçok acı deneyimden esirgenecek ve büyük bereketlere kavuşacaktı. Ancak Yunus’un ümitsiz olduğu anda Rab onu bırakmadı. Sınavlar ve tuhaf sağlayışlar aracılığıyla peygamberin Allah’a ve O’nun sınırsız kurtarış gücüne duyduğu güven canlandı.”—Ellen G. White, Geçmişten Sonsuzluğa 2. Cilt, s. 157.

Aynı Yunus gibi biz de göreve katılmamak için bahaneler üretmeyi daha kolay bulabiliriz. Bu bahaneleri üretmemize pek çok şey sebep oluyor olabilir. Fakat bizim görev çağrımız Yunus’un çağrısından daha az belirgin değildir. Soru şudur: Siz nasıl karşılık vereceksiniz?

**Tartışma Soruları**:

`1. Göreve katılmamak için hangi bahaneleri üretmeye ayartılıyorsunuz? Sizin Ninova’nız nedir?`

`2. Biz Yedinci Gün Adventistlerinin sahip olduğumuz gerçeğin ne kadar değerli olduğunu düşünün. Bu gerçeklere sahip olduğunuz için ne kadar bereketlenmiş olduğunuzu düşünün. Sizi, bu kadar çok sevdiğiniz şeyi başkalarıyla paylaşmaktan alıkoyan şey nedir?`

`3. Tanrı’nın lütfuyla, tanıklık etmek ve görev konusundaki herhangi korkunuzu yenmeyi nasıl öğrenebilirsiniz?`