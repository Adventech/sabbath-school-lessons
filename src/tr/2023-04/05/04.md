---
title:  'Bahanelerimiz: Zorluk'
date:   31/10/2023
---

Yunus’un balığın karnında yaşadıkları (bkz. Yunus 2), Tanrı’nın sevgisi ve merhametinin çarpıcı bir gösterisiydi ve Yunus’un duası da, onun Tanrı’nın sevgi mesajını atlamadığını ortaya koyuyor. Fakat Tanrı ile olağanüstü bir karşılaşma yaşamış olması, onun eski düşünce ya da davranış alışkanlıklarının kolaylıkla değişeceği anlamına gelmiyordu ama yine de Yunus Ninova’ya gitti.

`Yunus 3. bölümü okuyun. İnsanlar Yunus’un vaazına nasıl karşılık verdi? Burada bizim için tanıklıkla ilgili hangi dersler bulunmaktadır?`

Yunus Ninovalılar konusundaki kişisel hislerine rağmen, Tanrı’nın ondan istediği şekilde vaaz etti ve şaşırtıcı bir sonuçla karşılaştı. Ninovalılar tövbe ediyorlardı! Evet, Yunus çok şey yaşamak zorunda kalmıştı, yapmak istemediği şeyleri yapmak durumunda kalmıştı fakat yaptığında Tanrı yüceltilmiş oldu.

Yani, Tanrı’nın görevi, isteksizce de olsa fedakarlık yapmaya gönüllü olanların omuzlarında ileri taşınmaktadır. Değerlerimiz, Tanrı’nın kayıp olanlar için önceliğine boyun eğmelidir. Biz de Yunus gibi bazen bizi bir kişiye ya da topluluğa ulaşmaktan alıkoyan önyargılara sahip oluyoruz.

Önyargılarımızla yüzleşmek alçakgönüllü olmamızı gerektiriyor. Görev aynı zamanda zaman ve duygusal enerji ister. Başka insanların yaşamlarına yatırım yapmak ve gerçek anlamda onlar için endişelenmek külfetli olabilir. Kendi yaşamlarımıza ve sorunlarımıza ayak uydurmakla uğraştığımız bir zamanda, başkalarına duygusal destek sağlamak çok yorucu görünebilir.

Son olarak, göreve dahil olmak sıklıkla paramızı kullanmak konusundaki düşüncelerimizi değiştirmemizi gerekli kılar. İnsanlara bakım sağlamak için olsun, yayın ve müjdecilik için gerekli gereçlerin satın alınması olsun ya da görev işine vakit ayırmak amacıyla bazı hizmetlerin satın alınması olsun görevle ilgili çeşitli masraflar bulunmaktadır. Hangi biçimde olursa olsun, görev işi fedakarlık gerektirmektedir.

İyi haber şu ki, Yunus’un yetersizliklerine rağmen, Tanrı güçlü bir şekilde Ninovalıları tövbe ettirmeyi başarmıştı. Üzücü olan ise, Yunus göğün neşesinin bereketine katılmıyordu.

`Tanrı, O’nun sevgisini bir başkasıyla paylaşma uğruna sizden hangi fedakarlığı yapmanızı –ya da yapmaya hazır olmanızı– istiyor? Bu fedakarlığınız sayesinde, O’nun sizin yaşamınızı zenginleştireceği vaadini gerçekleştireceğine ne kadar eksiksiz bir şekilde güveniyorsunuz?`