---
title:  Tanrı’nın İradesine Boyun Eğmek
date:   26/10/2023
---

`Yaratılış 12:1-9 ayetlerini okuyun. Bu ayetler, önümüzdeki yol belirsiz olduğunda dahi Tanrı’nın iradesine boyun eğmek konusunda bize ne öğretiyor?`

İbrahim’in en önemli niteliklerinden biri de Tanrı’nın iradesine boyun eğmesiydi. Onun Tanrı’yla olan tüm tecrübelerini belirleyen bu boyun eğiş olmuştu.

İbrahim’in çağrısı: İbrahim gökten gelen bir görev çağrısı aldı: “RAB Avram’a, ‘Ülkeni, akrabalarını, baba evini bırak, sana göstereceğim ülkeye git’ dedi” (Yar. 12:1). Gökten bir ses duyduğunda ilk tepkisi bir sanrı olduğunu düşünerek bu sesi umursamamak olabilirdi. Ya da, gitmek istemiyorum; burayı seviyorum gibi bir şey söyleyerek mesaja karşı gelebilirdi. “Sana göstereceğim ülke” biraz garip bir tanımlama gibi görünmüş olabilir fakat o çağrıyı kabul etti. O kendi iradesini Tanrı’nın iradesine teslim etti, babasının hanesini ve ülkesini terk etti: “Avram RAB’bin buyurduğu gibi yola çıktı” (Yar. 12:4).

Yerin Seçimi: Lut’un adamlarıyla İbrahim’in adamları arasında münakaşa çıkmıştı fakat İbrahim kendi kanından olan biriyle kavga edecek bir insan değildi. Tanrı’nın iradesine boyun eğdi ve Tanrı da onu yeniden bereketledi: “Lut Avram’dan ayrıldıktan sonra, RAB Avram’a, ‘Bulunduğun yerden kuzeye, güneye, doğuya, batıya dikkatle bak’ dedi, ‘Gördüğün bütün toprakları sonsuza dek sana ve soyuna vereceğim’” (Yar. 13:14, 15).

Sodom ve Gomora’nın yıkılması: Tanrı bu iki kentin kaderini İbrahim’e açıkladığında, sevgiyle dolu olan İbrahim kentleri kurtarmaya çalıştı. Kentlerden on tane bile doğru kişi çıkmadığı için kentler yerle bir edildi. İbrahim Tanrı’nın iradesine boyun eğdi ve Tanrı’nın bu kentlerle ilgili hükmünü kabul etti.

İbrahim her durumda Tanrı’ya itaat ettiği için, Rab onu kullanabiliyordu. Bugün bizim için de aynısı olmalıdır.

`Görev: Yaşadığımız şehirlerde müjdeyi uygun ve etkili bir şekilde vaaz ederken engellerle karşılaşıyoruz. Müdahale etmesi için Tanrı’ya yalvarmalıyız.`

`Ödev: Sizinkine benzer bir şekilde zor bir durumdan doğrudan etkilenen bir kişiyle iletişim kurmanın bir yolunu bulun. O kişiye onun için dua ediyor olduğunuzu söyleyin ve Tanrı’dan yardım etmek için ne yapabileceğinizi size göstermesini isteyin.`