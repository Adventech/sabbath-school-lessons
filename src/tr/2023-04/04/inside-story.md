---
title:  İman Hayati
date:   27/10/2023
---

### Bileği Kuvvetli Küçük Kilise

_Andrew McChesney Tarafından_

Almanya’nın kuzeyindeki Rügen adasındaki Yedinci Gün Adventistleri kilisesi kapanmak zorunda kalacak gibi görünüyordu. Orada sadece altı kişi ibadet ediyordu: tek bir ailenin dört yaşlı üyesi ve diğer iki yaşlı kimse. Kilise, 1940’ta kurulduğundaki üye sayısı olan yediden ve 1950’lerin sonlarında 33 üyeli en parlak döneminden düşmüştü. Konferans liderleri bölgenin satılmasını önerdi. Kilisenin ihtiyar başkanı Gunthardt onlara “Hayır, kiliseyi elimizde tutmak istiyoruz” dedi. “Satmak istemiyoruz”

Üye sayısı, Almanya’nın 1990’daki yeniden birleşmesinden sonra düştü. Yaşlı üyeler öldü, daha genç olanlar taşındı ve eski Doğu Almanya adasının nüfusu inançtan uzaklaştı. Kilise ziyaretçileri sadece yazın tatilcilerin adaya akın etmesiyle artıyordu. Bazı tatilciler Adventistti.

Gunthardt, karısı ve ebeveynleri, kilisenin geleceği için dua eden diğer iki kilise üyesine katıldı. “Bize yeni üyeler getir” diye dua ettiler.

Sonra bir Adventist doktor ve ailesi adaya taşındı. Kilise üyeleri dua etmeye devam etti. Eski bir üye aniden üyeliğini yeniledi ve birkaç kişi daha katıldı. Üyelik sayısı 16’ya ulaştığında, konferans liderleri fikirlerini değiştirdi. Kiliseyi açık tutmaya karar verdiler.

Ancak o zamana kadar kilisenin yeni bir binaya ihtiyacı oluştu. Üyeler dua edip 136.000 Euro katkıda bulunmayı kabul ettiler. Toplanan meblağ, son 730.000 Euroluk faturanın çok gerisinde kalsa da, onları dua etmeye devam etmeye teşvik etti.

Birkaç ev inşa etmiş olan Gunthardt, aynı zamanda bir etki merkezi görevi görecek bir kilise binası tasarladı. Almanya’nın dört bir yanından kilise üyeleri cömertçe bağışta bulundu. En beklenmedik katkı, Gunthardt’ın bir iş toplantısında bir hükümet lideriyle görüşmesinden sonra geldi. Alman siyasetçilerin devlet fonlarını özel amaçlara dağıtma yetkisi vardır.

Girişimi duyan lider, Gunthardt’ı yerel bir siyasetçiyla temasa geçirdi. Kilise üyeleri, Gunthardt’ın siyasetçiyla görüşmesinden önce dua ettiler ve siyasetçinin 300.000 Euro teklif etmesinden çok memnun kaldılar. Ama siyasetçinin bir şartı vardı. “Bir Hristiyan olarak, yeni kilise binasının sadece sosyal amaçlar için değil, aynı zamanda Tanrı Sözü’nü yaymak için de kullanılmasını istiyorum” dedi.

Bugün 25 üye ve çocukları her Şabat günü toplanıyor. Gunthardt, “Yeni bir kilise binamız var ve borcumuz yok” diyor. “Tanrı, kilisemizin açık kalması gerektiğini onayladı.”

_Rügen Kilisesi daha fazla mucize bekliyor. Dünyanın en seküler yerlerinden birinde bulunan kilisenin, Adventist Kilisesi’nin “IWillGo” stratejik planındaki 2. Misyon Hedefini işaret eden bir misyonu var: “Adventistlerin erişimini güçlendirmek ve çeşitlendirmek ... yeterince ulaşılmayan ve ulaşılamayan insan grupları arasında ” (IWillGo2020.org). Gunthardt, “Buradaki insanlar pek dindar değil,” diyor. “Onlarla bağlantı kurmaya çalışıyoruz.”_