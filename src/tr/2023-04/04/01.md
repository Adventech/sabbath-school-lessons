---
title:  Tanrı’nın Görevini Paylaşmak
date:   21/10/2023
---

### Konuyla İlgili Metinler
Yaratılış 18; Yak. 5:16; Rom. 8:34; İbr. 7:25; Yar. 19:1–29; Yar. 12:1–9.

> <p>Hatırlama Metni</p>
> “Size yeni bir buyruk veriyorum: Birbirinizi sevin. Sizi sevdiğim gibi siz de birbirinizi sevin. Birbirinize sevginiz olursa, herkes bununla benim öğrencilerim olduğunuzu anlayacaktır” (Yuhanna 13:34, 35).

İbrahim daha başından görev için Tanrı tarafından kullanılmak istenmişti. Bu gerçek, örneğin Yaratılış 18. bölümde, Tanrı Sodom ve Gomora’ya ne olacağını konusunda onu uyardığında görülebilir. “Gerçek şu ki, Egemen RAB kulu peygamberlere sırrını açmadıkça bir şey yapmaz” (Amos 3:7). Sodom ve Gomora öyküsünde de kulu olan peygamber İbrahim’di.

İbrahim üç yolcuyu gördüğünde o sıcak günde dinleniyordu. “İbrahim, konuklarını sadece üç yorgun yolcu olarak görmüştü. Onların arasında günahsız olarak tapınacağı kişinin bulunduğunu tahmin edemezdi.”—Ellen G. White, Geçmişten Sonsuzluğa 1. Cilt. s. 69.

Fakat İbrahim kısa süre içinde Tanrı’nın görevine dahil oldu. Bu hafta inceleyeceğimiz üzere, İbrahim’in görevi Sodom ve Gomora halkı için dua etmek ve aracılık etmekti. Yani bir şekilde bu insanlar kendi hatalarına rağmen kurtarılabilir mi görmek istiyordu. Bir anlamda, görev kavramının odağı bu değilse nedir ki?

Bu ders boyunca İbrahim’in üç önemli ruhsal niteliği ortaya konuluyor: konukseverlik, sevgi ve dua. Bunlar görevi gerçekleştirirken de fayda sağlayacak niteliklerdir.

_*28 Ekim Sebt Gününe hazırlık için bu haftanın konusunu çalışın._