---
title:  Güçlülere Müjdecilik
date:   30/11/2023
---

İsa güçlü kişilerle nasıl arkadaş olacağını biliyordu. Bu insanlardan pek çoğu O’na saygı duyuyor ve hayranlık besliyordu fakat aynı zamanda birçoğu da İsa’yı hor görüyordu. Kutsal Kitap’ta yardım için İsa’ya gelen güçlü kişiler elbette İsa’nın onları önemsediğini hissetmişlerdi. Ayrıca, pek çok zengin ve güçlü kişi doğrudan, açık bir şekilde İsa’ya gelmemişti; İsa’nın gerçekten Tanrı’nın Oğlu olduğuna emin olana kadar beklemişlerdi. Nikodim ve Aramatyalı Yusuf da böyle yapanlardandı.

`Matta 27:57-60 ayetlerini okuyun (ayrıca bkz. Mar. 15:43–47; Luk. 23:50–53 ve Yu. 19:38–42). Bu öykü Rab’bin, İsa’nın etkisinde olduğu açıkça belli olan zengin bir adamdan nasıl faydalandığı konusunda bize ne anlatıyor?`

Bu zamana kadar Aramatyalı Yusuf hakkında bir şey duymamıştık. Birden, nereden geldiği belli olmayan bu zengin adam ortaya çıktı ve peygamberlik sözünün yerine getirilmesi için kullanıldı. Tanrı gayelerini yerine getirmek için zenginlerden faydalanmıştır ve faydalanmaya da devam edecektir. Bu sebeple bizim de onlara yönelik bir görevimiz olmalıdır.

Nereden başlanmalı meselesi, güçlü kişilerle arkadaş olmanın en zor aşamalarından biri olabilir. Genellikle, onların peşinde koşmamak daha iyidir; bırakın onlar size gelsin. İsa böyle yapmıştı; onlar da O’nun mesajına, şifacılığına ve gücünü Tanrı’dan aldığına tanıklık ettiler. Geri planda, O’nun gerçekten Tanrı’nın Oğlu olduğuna ikna oldular.

Güçlü insanlar birkaç farklı sebepten gerçek hizmete ortak olmayı isteyeceklerdir. Onlar, insanların yaşamlarını değiştiren iyi bir şeyin parçası olmak istiyorlar. Böylelikle bunun aynı zamanda kendi yaşamlarını değiştirebileceğini anlıyorlar. Bu, zengin ve güçlü kişilerin ihtiyaçlarını açık bir şekilde ortaya koymadan ihtiyaç duydukları yardımı almaları için incelikli bir yöntem olmuş oluyor.

İkinci aşama, zengin ve güçlü kişilerin Tanrı’nın görevini gerçekleştirme işine ortak olmaları için bir yol olarak gerçek hizmete başlamaktır. Toplumunuzdaki zengin ve güçlülerin yaşamlarına yatırım yapmak için vakit ayırın.

`Görev: Günlük dua listenize, güçlü bir mevkide bulunan, inançsız olan ve zaman zaman karşılaşma ihtimaliniz bulunan bir kişiyi ekleyin.`

`Ödev: Güçlü bir mevkiye sahip olan bir kişiye bir mektup ya da e-posta gönderin –bu hiç tanımadığınız biri de olabilir– ve ona onun için dua ediyor olduğunuzu bildirin.`