---
title:  Güçlülere Müjdecilik
date:   25/11/2023
---

### Konuyla İlgili Metinler
Daniel 4; 2Kr. 5:1–19; Yu. 3:1–12; Yu. 7:43–52; Mat. 19:16–22; Yu. 19:38–42.

> <p>Hatırlama Metni</p>
> “İnsan bütün dünyayı kazanıp da canından olursa, bunun kendisine ne yararı olur? İnsan, kendi canına karşılık ne verebilir?” (Matta 16:26).

Uzun yıllar önce yazılmış olsa da, Kutsal Kitap, Tanrı’nın Sözü, bizim dünyamız için Tanrı’nın gerçeğinin vahyidir. Ve insan doğasına dair açıkladığı pek çok gerçekten biri de şudur: ister yedinci yüzyılda Yahudiye’de yaşayan biri olsun, isten yirmi birinci yüzyılda Brezilya’da yaşayan biri, insanlar temelde aynıdır, yani ilahi lütfa muhtaç günahkarlardır.

Zenginler ve güçlüler de buna dahildir. Kutsal Kitap zamanında yaşayan zengin ve güçlüler, modern zamanların zengin ve güçlülerinden farklı değildi özellikle de onları zenginliğe, üne ve güce götüren yolun genellikle (fakat her zaman değil) zayıfları ezmekten geçiyor olması bakımından. Fakat Tanrı zayıf ve muhtaçların kurtuluşuyla ilgilendiği gibi, zengin ve güçlülerin kurtuluşuyla da ilgilenmektedir. Kutsal Yazı güçlü ya da zengin veya hem güçlü hem zengin olan kişilerin ve Tanrı’nın onlardan uluslara bereket olmaları için nasıl faydalandığının ilginç örnekleriyle doludur: İbrahim, İshak, Eyüp, Süleyman ve Yusuf ilk akla gelen isimlerden birkaçıdır.

Bu hafta Tanrı’nın zengin ve güçlülere yönelik görevini inceleyeceğiz. Tanrı’nın bu kişilere nasıl ulaştığını ve Yedinci Gün Adventistlerini günümüzde de onlara tanıklık etmeleri için nasıl hazırladığını görmek için siz de bizimle birlikte yolculuğa katılın.

_*2 Aralık Sebt Gününe hazırlık için bu haftanın konusunu çalışın._