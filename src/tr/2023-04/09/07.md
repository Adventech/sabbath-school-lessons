---
title:  Ek Çalışma
date:   01/12/2023
---

Ellen G. White, Ministry of Healing [Şifa Hizmeti] kitabından, 209-216 sayfaları arasındaki “Ministry to the Rich [Zenginlere Yönelik Hizmet] ve Reflecting Christ [Mesih’i Yansıtmak] kitabından, 337. sayfadaki “Captive Maid Shows Concern for Naaman [Tutsak Kız Naaman ile İlgileniyor]” bölümlerini okuyun.

İsa’nın sevgisi yoksullara karşı da zengin ve güçlü insanlara karşı da aynıdır. O fakirler kadar krallar için de öldü. İsa, onların kalplerine ulaşmanın en etkili yolunu biliyordu. Bizi şöyle uyarmıştı: “Devenin iğne deliğinden geçmesi, zenginin Tanrı Egemenliği’ne girmesinden daha kolaydır” (Mar. 10:25). Bu hafta bize düşen görev, İsa Mesih’in müjdesiyle zengin ve güçlü kişilere ulaşmaktır. Maalesef, sahip oldukları zenginliğin kendilerine sağladığını düşündükleri “güvenlik” yüzünden farkında olmasalar da, onlar da herkes kadar kurtuluşa ihtiyaç duyuyorlar.

“İhmal edilen yoksullara karşı görevlerimiz konusunda çok fazla konuşuldu, peki ya ihmal edilen zenginlere de biraz ilgi gösterilmemeli mi? Pek çok kişi bu sınıfa umutsuz gözüyle bakıyor . . . Binlerce zengin kişi mezarlarına uyarılmadan girdi. Fakat kayıtsız görünseler de, zenginler arasındaki pek çok kişinin canları sıkıntı içindedir.”—Ellen G. White, The Ministry of Healing [Şifa Hizmeti], s. 210.

**Tartışma Soruları**:

`1. İsa yeryüzündeki hizmeti sırasında zenginlere ve yoksullara hizmet ederken kale ve sınıf duvarlarını yerle bir etmişti. Biz Adventistler bu konuya, yani tüm kurumlarımıza derinlemesine kök salmış olan zenginle fakir arasındaki uçurum konusuna nasıl eğilmeliyiz?`

`2. İsa şöyle demişti: “Dikenler arasında ekilen de şudur: Sözü işitir, ama dünyasal kaygılar ve zenginliğin aldatıcılığı sözü boğar ve ürün vermesini engeller” (Matta 13:22). Sizce İsa “zenginliğin aldatıcılığı” derken ne demek istiyordu? Zenginlik tarafından aldatılmak için neden illaki zengin olmamız gerekmiyor?`

`3. Salı gününün dersinin sonunda sorulan, gerçeği bilmenin gerçek sayesinde kurtulmakla aynı şey olmadığı konusundaki soruyu sınıfta değerlendirin. Bu ayrımı yapabiliyor olmamız bizim için neden çok önemlidir? Sadece gerçeği biliyor olmak bizi kurtarmıyorsa, o halde bizi kurtaran nedir?`

`4. Zakkay İsa’yı kabul ederken, zengin genç yöneticinin onu reddetmiş olmasına sizce başka ne sebep olmuş olabilir?`