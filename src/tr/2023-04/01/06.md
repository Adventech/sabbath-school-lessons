---
title:  Bizim İçin Geri Gelecek Olan Tanrı
date:   05/10/2023
---

`Yuhanna 14:1-3 ayetlerini okuyun. Bu ayet hangi yönden Kutsal Yazılardaki son zaman mesajıyla bağlantılıdır?`

Mesih’in dünyadaki hizmeti sırasında verdiği en değerli vaatlerden biri olan kutlu umut, bir kez daha Yaratıcı’nın sonsuza kadar bizimle birlikte olma arzusunu yansıtmaktadır. “Siz de benim bulunduğum yerde olasınız diye yine gelip sizi yanıma alacağım” (Yu. 14:3).

Elçi Yuhanna’ya göre bu vaat sonunda gerçekleşecek. “Tahttan yükselen gür bir sesin şöyle dediğini işittim: ‘İşte, Tanrı’nın konutu insanların arasındadır. Tanrı onların arasında yaşayacak. Onlar O’nun halkı olacaklar, Tanrı’nın kendisi de onların arasında bulunacak’” (Va. 21:3).

“Kurtarılma gerçekleşecektir. Eskiden günahın hüküm sürdüğü yerde artık bol bol Allah’ın lütfü olacaktır. Şeytan’ın, kendisinin olduğunu iddia ettiği dünyamız, sadece kurtarılmayacak, aynı zaman-da yüceltilecektir . . . Yüce Kral’ın insanlığın yanında çadırını kurduğu ve onlarla birlikte yaşadığı, acı çektiği ve öldüğü yer olan burada her şeyi yeni baştan yarattığında, Allah’ın konutu da insanlarla birlikte olacaktır . . . Mesih’in ışığında yürüyenlerin, kurtarılanların, sonsuz çağlar boyunca O’nu yüceltmek için kullandıkları tüm sözlerle bile anlatılamayacak olan tarifsiz hediyedir: İmanuel ‘Allah bizimle.’”—Ellen G. White, Sevgi Öğretmeni, s. 21, 22.

Burada kurtuluşun en güzel tasvirini buluyoruz. Görev Tanrısı nihayetinde sonsuza kadar çocuklarıyla birlikte olma isteğini yerine getirecek. Bu gerçekliğin bir parçası olmak ne muazzam bir ayrıcalıktır!

**Haftalık Görevler**. Bu çeyreklik boyunca, kendi isteğinizle Tanrı’nın görevine katılmaya davet edileceksiniz. Bu, görev Tanrısı’nın kendi yaşamınızda çalıştığını görmeniz ve tecrübe etmeniz için bir fırsat olacak. Kendi başınıza düşünceye dalmak için bu zamandan faydalanın ve öğrendiklerinizi her hafta sınıfla paylaşmaya hazır olun. İlaveten, Ödev Tanrı’nın görevine katılımınızı arttırmanız için size cesaret verecektir.

`Görev: Önümüzdeki haftanın her günü, kalbinizi O’nun görevinin bir parçası olmanız için açsın diye Tanrı’ya dua edin.`

`Ödev: Hayatınızdaki adını henüz bilmediğiniz birinin –bir komşunuz, iş arkadaşınız, esnaf, otobüs şoförü, hizmetli v.s.– adını öğrenin ve her gün o kişi için dua etmeye başlayın.`