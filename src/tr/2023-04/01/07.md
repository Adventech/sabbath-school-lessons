---
title:  Ek Çalışma
date:   06/10/2023
---

“Bizlerin kurtarılma planı, sonradan akla gelen bir düşünce veya Adem’in günah işlemesinden sonra oluşturulan bir plan değildi. Bu plan, ‘sonsuz çağlardan beri gizli tutulan sırrın açıklanmasıydı. Romalılar 16:25 . . Sonsuz çağlardan beri Allah’ın Egemenliğinin temeli olan ilkelerin göz önüne serilmesiydi. Allah ve İsa, Şeytan’ın dönekliğini ve onun aldatıcı gücü yüzünden insanın günah işleyeceğini baştan beri biliyorlardı. Günahın var olmasını Allah emretmedi, fakat onun var olacağını önceden gördü ve sebep olacağı kötü sonuçlara karşı önlemler aldı. ‘Çünkü Tanrı dünyayı o kadar çok sevdi ki, biricik Oğlu’nu verdi. Öyle ki, O’na iman edenler, sonsuz yaşama kavuşsun.’ Yuhanna 3:16.”—Ellen G. White, Sevgi Öğretmeni, s. 16.

“Mesih öğrencilerine işlerinin kolay olacağını söylemedi . . . Fakat savaşırken yalnız bırakılmayacaklardı. Onlara, kendileriyle birlikte olacağına dair güvence verdi; ve imanla ilerlemeleri halinde, Her Şeye Kadir Olan’ın koruması altında hareket edeceklerdi . . . O’nun sözüne itaat ettikleri ve O’nunla bağlantılı olarak çalıştıkları sürece, başarısız olamazlardı. Onlara, Tüm uluslara gidin dedi. Yerkürenin yaşanabilir en uzak yerine kadar gidin ve Benim varlığımın orada dahi sizinle birlikte olacağından emin olun. İmanla ve güvenle çalışın; zira sizi terk edeceğim zaman asla gelmeyecek. Daima sizinle birlikte olacağım, görevinizi yerine getirmenize yardım edecek, sizi yönlendirecek, teselli edecek, kutsayacak, gözeteceğim, başkalarının dikkatini göğe çekecek olan sözleri söylemede size başarı vereceğim.”—Ellen G. White, Elçilerin İşleri, s. 26, 27.

**Tartışma Soruları**:

`1. Tanrı’nın düşmüş insanlığa ilk söylediği sözlerin, “sen ne yaptın?” ya da “Bana neden itaatsizlik ettin” olmamasının ne anlama geldiğini düşünün. Tersine O’nun ilk sözleri “Neredesin?” olmuştu. Bu gerçek, Tanrı’nın bizim ve sevdiklerimiz için olan gayesi konusunda bizi nasıl teselli etmelidir?`

`2. Bizi kurtarmak için Tanrı’nın Kendisinin İsa’nın şahsında bu dünyaya gelmiş olmasının ne anlama geldiğini düşünün. Çarmıhtaki Mesih, Tanrı’nın bir görev Tanrısı olduğunun mutlak göstergesiydi. Bu, O’nun karakterine dair bize ne anlatıyor?`

`3. Bu görev Tanrı’ya aittir. Bu nedenle O, görev için insanları donatacak ve güçlendirecektir. Bu gerçeğin ışığında dünya genelindeki müjdeciliğin zorluklarını göz önünde bulundurarak, yetersizlik ya da korku duygularıyla ve davranışlarıyla nasıl mücadele edebilirsiniz?`