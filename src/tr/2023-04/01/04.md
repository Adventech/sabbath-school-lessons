---
title:  Bizimle Birlik Olan Tanrı
date:   03/10/2023
---

Eski Ahit, Yaratıcı’nın, O’nun doğasını ve amaçladıklarını dünyaya tanıtacak bir halk aracılığıyla planını nasıl uygulamaya başladığını ortaya koyuyor. Tanrı’nın yaptığı her şey O’nun görev stratejisi uyarıncaydı. Tanrı Yeşaya peygamber aracılığıyla şöyle demişti: “Çünkü Tanrı benim, başkası yok. Tanrı benim, benzerim yok. Sonu ta başlangıçtan, henüz olmamış olayları çok önceden bildiren, ‘tasarım gerçekleşecek, istediğim her şeyi yapacağım’ diyen benim” (Yeşaya 46:9, 10). Fakat Tanrı’nın insanoğlu ile birlikte olma arzusu, Yeni Ahit’te yeni bir boyut kazanıyor. Mesih’in beden alması sayesinde, Aden Bahçesinde sadece bir vaat olan (Yar. 3:15), gerçeğe dönüşüyor.

`Matta 1:18-23 ayetlerinden İsa’nın doğumunun duyurulması öyküsünü okuyun. Bu öykü Tanrı hakkında bize hangi önemli şeyleri söylüyor?`

“Tanrı bizimle.” Immanuel. Tanrı tapınağın içinde, halkı arasında yaşamıştı ve şimdi de, fiziksel şahıs Nasıralı İsa’nın içinde onların arasında yaşıyordu. Aslında, Tanrı İsa’nın doğumuyla somut bir biçimde doğada ve görevde bizimle birlikte olmak için duyduğu sürekli isteği ortaya koymuştur: Tanrı’nın Oğlu tümüyle insan ve tümüyle ilahtı. “Yol, gerçek ve yaşam Ben’im… Benim aracılığım olmadan Baba’ya kimse gelemez” diyen O’dur (Yu. 14:6).

`Yuhanna 1:14-18 ayetlerini okuyun. Mesih’in beden almasından Tanrı’nın bize verdiği görev hakkında ne öğrenebilirsiniz?`

Tanrı görevini ilerletti ve sonra da İsa Mesih aracılığıyla çocukları arasında ete kemiğe bürünmüş şekilde bulundu. “Baba’dan gelen, lütuf ve gerçekle dolu biricik Oğul” (Yu. 1:14) Eski Ahit’teki peygamberlik sözlerini yerine getirdi ve ilahi tasarıya uygun olarak bizimle bir oldu, insan bedeninde Tanrı oldu. Görev Tanrısı amacını yerine getirmeyi sürdürüyordu.

`Tanrı’nın bize olan sevgisinin, O’nun bizim gibi insan olup bize gelmesini sağlayacak kadar büyük olmasının ne anlama geldiğini düşünün. Bu sevgiye, özellikle de başka insanlara karşı görevimiz anlamında nasıl karşılık vermeliyiz?`