---
title:  Bizimle Olmayı Sürdüren Tanrı
date:   04/10/2023
---

İsa’nın yaşamı ve hizmeti, Tanrı’nın mutlak bir şekilde vahiyiydi. Aşağı yukarı üç yıl boyunca, Tanrı Kim olduğunu, görevinin tam olarak ne olduğunu, önceki kuşaklarda faydalandığı tüm diğer yöntemlerden daha yoğun bir şekilde açığa vurdu. Mesih, “görünmez Tanrı’nın” kusursuz görünümüydü. “Çünkü Tanrı bütün doluluğunun O’nda bulunmasını uygun gördü. Mesih’in çarmıhta akıtılan kanı aracılığıyla… her şeyi… kendisiyle barıştırmaya razı oldu” (Kol. 1:15, 19, 20). Tanrı’nın müjdeci doğası Mesih’te tümüyle bilinir kılındı. İsa’nın Kendisi şu sözleriyle görevini açıklamıştı: “Nitekim İnsanoğlu, kaybolanı arayıp kurtarmak için geldi” (Luka 19:10).

`Yuhanna 3:16 ayetini okuyun ve üzerinde dikkatlice düşünün. Tanrı’nın sevgisinin ve görevinin burada nasıl işlediğini görüyorsunuz?`

Hizmetinin son zamanında, İsa yaşamının son haftasına yaklaştığında, insanlığın nihai kaderi tehlike altındaydı. O günlerde gerçekleşen olaylar, geçmişten gelen beklentiyle gelecek için duyulan umudu birbirine bağladı. Beden almış Tanrı olan İsa Mesih, (Mısır zulmünden kurtuluşu temsil eden) Fısıh kutlaması sırasında bizi günahın köleliğinden kurtarmak için Kendi hayatını verdi. Elçi Pavlus şöyle demişti, “Tanrı, günahı bilmeyen Mesih’i bizim için günah sunusu yaptı. Öyle ki, Mesih sayesinde Tanrı’nın doğruluğu olalım” (2Ko. 5:21).

`Matta 28:18-20 ayetlerini okuyun. Büyük Görevde hangi vaadi buluyoruz? Bu, Tanrı’nın görevine katıldığımızda bize nasıl bir güvence sağlıyor?`

Mesih’in ölümü barıştırma sürecinin bir parçasıydı, sonu değil. İsa dirilişi sayesinde ölümü yendi, “Gökte ve yeryüzünde bütün yetki” O’na verildi (Mat. 28:18). O, bu gerçeği temel alarak, tüm takipçilerini dünyanın her yerinde öğrenciler yapmaları için görevlendirdi ve şu vaatte bulundu: “İşte ben, dünyanın sonuna dek her an sizinle birlikteyim” (Mat. 28:20).

`Siz kendi yaşamınızda görevinizle meşgulken, İsa’nın “her an sizinle birlikteyim” vaadinin gerçekleştiğini nasıl tecrübe ettiniz?`