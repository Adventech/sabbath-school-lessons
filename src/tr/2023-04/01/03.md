---
title:  Bizimle Olmayı Çok İsteyen Tanrı
date:   02/10/2023
---

`Yaratılış 17:7, Yaratılış 26:3 ve Yaratılış 28:15 ayetlerini okuyun. Bu ayetlerde Tanrı’nın Avram’a ve soyuna vaat ettiklerinin odağında bulunan şey nedir?`

Eski Ahit öyküsünde, Tanrı amaçlarını yerini getirmek için müjdeci doğasına uygun olarak davranmayı sürdürüyordu. Örneğin, Tufan’dan sonra Babil halkı bir bölgede bir araya gelerek bir kent ve göklere kadar uzanacak bir kule inşa etmeye karar vermişlerdi. Tanrı, onları dünyanın dört bir yanına dağıtmak amacıyla, onların dillerini karıştırarak müdahale etti (Yar. 11:1-9). Daha sonra da görevini büyüttü ve tüm dünyaya bahşettiği bereketlerine aracılık etmesi için (daha sonra İbrahim olan) Avram’ı çağırdı (Yar. 12:1-3). Tanrı, İbrahim’e ve onun soyuna pek çok vaatte bulunmuş olsa da bir tanesi öne çıkıyordu. Tanrı pek çok defa onlara şöyle demişti: “Senin, senden sonra da soyunun Tanrısı olacağım.” “Ben seninle olacak, seni kutsayacağım.” “Seninle birlikteyim” (bkz. Yar. 17:7, 8; Yar. 26:3; Yar. 28:15).

İleri ki bir zamanda, Yusuf kendisini Mısır’da bulmuştu fakat o Tanrı’nın halkının kurtuluşu için bir aracı olacaktı. Yusuf’un yaşamının her adımında –hayatındaki en zor anlarda dahi– Kutsal Kitap Rab’bin onunla birlikte olduğunu doğrulamaktadır (Yar. 39:2, 21, 23). Kuşaklar sonra, Tanrı görevinin tamamlanması için Musa’yı, halkının Mısır’daki kölelikten kurtarılması amacıyla Firavun’a göndermişti. Tanrı, Musa’nın “aracılığı” sırasında ona şöyle demişti: “Kuşkun olmasın, ben seninle olacağım” (Çık. 3:12). Yahve sıklıkla halkıyla birlikte olmak için duyduğu yoğun isteği doğrulamıştı.

Mısır’dan Çıkış 29:43, 45 ayetlerini okuyun. Eski Ahit tapınağının asıl amaçlarından biri neydi? Tanrı çocuklarıyla farklı bir biçimde birlikte olmaya karar vermişti. Tanrı, tapınağın içinde, İsrailoğulları arasında yaşamayı çok arzuladığını, ayrıca görevinin nihai aracısına, yani İsa Mesih’e işaret edecek maksatlı ve amaçlı bir düzen kurulmasını istediğini Musa’ya bildirdi. “Kurban edilen sunular ve Yahudi düzenindeki rahiplik, Mesih’in ölümünü ve arabuluculuk işini temsil etmesi için kurulmuştu. Tüm o törenler ancak Mesih ile olan ilişkileri sayesinde bir anlama ve bir erdeme sahipti.”—Ellen G. White, The Advent Review and the Sabbath Herald, 17 Aralık 1872.

`Tanrı’nın hayatınızdaki varlığını hangi şekillerde tecrübe ediyorsunuz?`