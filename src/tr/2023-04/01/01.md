---
title:  'Tanrı’nın Bize Verdiği Görev: 1. Bölüm'
date:   30/09/2023
---

### Konuyla İlgili Metinler
Yar. 3:9–15; Yar. 28:15; Çık. 29:43, 45; Mat.1:18–23; Yu. 1:14–18; Yu. 3:16; Yu. 14:1–3.

> <p>Hatırlama Metni</p>
> “RAB Tanrı Adem’e, ‘Neredesin?’ diye seslendi.” (Yaratılış 3:9).

Görevin kökeni de amacı da sadece Tanrı’da bulunmaktadır. Görev Avram’ın çağrısıyla (Yar. 12:1-4) ya da Mısır’dan Çıkış’la (Çık. 12:31-42) başlamadı. Hatta yeryüzündeki İsa Mesih’le (Mat. 1:18-25) ya da Pavlus’un müjdeleme yolculuklarıyla da (Elç. 13:4-14:26) başlamadı. Bu görev evreni var edip daha sonra da insanlığı yarattığında, Tanrı’nın Kendisiyle başladı (Yar. 1:26-27).

Kutsal Yazılarda bilinçli olarak elini uzatan ve çocuklarıyla birlikte olmayı arzulayan bir Tanrı görüyoruz. O, daha başından Adem ve Havva ile bir ilişki kurmuştu. Günah ortaya çıktıktan sonra dahi görevini sürdürmektedir ve şimdi de görevi insanoğlu ile olan ilişkisini yeniden kurmaktır. Sonunda, Tanrı’nın görevi gerçekleştirilecek (Vahiy 21-22), işte bu sebeple biz de sonsuz müjdeyi dünyaya duyurma işinde istekli olmalıyız (Va. 14:6, 7).

O halde, her görev gayretinin kökeninde Yaratıcı ile olan ilişkimiz bulunmalı, O’nun müjdeci doğası ve niteliği doğru anlaşılmalıdır. Fakat Tanrı’nın görevini anlamadan önce, görev Tanrı’sını daha iyi anlamak şarttır.

_*7 Ekim Sebt Gününe hazırlık için bu haftanın konusunu çalışın._