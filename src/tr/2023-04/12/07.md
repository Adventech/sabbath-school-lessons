---
title:  Ek Çalışma
date:   22/12/2023
---

“Müjdenin ışığının üzerine parladığı her ev ve her okul, her anne baba, her öğretmen ve her çocuk bu krizde, İsrail tarihinin o çok mühim bunalım döneminde kraliçe Ester’e sorulan soruyla karşı karşıya kalır, ‘Kim bilir, belki de böyle bir gün için kraliçe oldun’ Ester 4:14.”—Ellen G. White, Education [Eğitim], s. 263.

“Ester çok güzel bir Yahudi kızıydı. Anne babası öldükten sonra onu kendi evine götüren ve kendi kızı gibi seven Mordekay’ın kuzeniydi. Tanrı Pers ülkesindeki Yahudi halkını kurtarmak için onu kullanmıştı.” (Not: yukarıdaki bu ikinci paragraf , Daughters of God [Tanrı’nın Kızları] kitabında 45. sayfada bulunan bir giriş yazısıdır ve Ellen White tarafından yazılmamıştır. Fakat aşağıdaki iki alıntı onun tarafından yazılmıştır.)

“Eski zamanlarda Tanrı kutsanmış kadınlarla harika işler gerçekleştirmiştir. O kadınlar ki O’nun işinde, O’nun temsilcileri olmaları için seçtiği adamlarla işbirliği yapıyorlardı. O, büyük ve kati zaferler kazanmak için kadınlardan faydalanmıştı. Birden çok defa, acil durumlarda, onları ön saflara çekmiş ve pek çok yaşamın kurtarılması için onların aracılığıyla iş görmüştü. Kraliçe Ester vasıtasıyla, Rab halkı için kudretli bir kurtarış gerçekleştirmişti. Onları kurtaracak hiçbir güç yokmuş gibi görünen bir durumda, Ester ve onunla birlik olan kadınlar oruç tutarak, dua ederek ve hızlı hareket ederek gerekeni yaptılar ve pek çok kişinin kurtulmasını sağladılar . . .

“Eski Ahit zamanlarında kadınların Tanrı’nın gayesi için yaptıkları işleri çalışmak, bize bugün çalışmalarımızda karşımıza çıkan tehlikeleri göğüslememizi sağlayacak dersler öğretecektir. Biz Ester zamanında Tanrı’nın halkının tecrübesinde olduğu gibi kritik ve öne çıkan bir işleve sahip olmayabiliriz fakat ihtida etmiş kadınlar sıklıkla daha alçakgönüllü görevlerde önemli pay sahibi olabilirler. Pek çoklarını bunu yapmakta ve hala da yapmaya hazırdır.”—Ellen G. White, Daughters of God [Tanrı’nın Kızları], s. 45, 46.

**Tartışma Soruları**:

`1. Ester kitabı bize, özellikle de Ester’in kraliçe mevkisine yükseltilmiş olmasına rağmen, kralın sarayında nasıl bir işleve sahip olduğu konusunda bazı cevaplanmamış sorular bırakıyor. Bu şeyleri onun inancıyla nasıl uzlaştırabiliriz ya da uzlaştırabilir miyiz?`

`2. Ester’in meşhur sözleri, “ölürsem ölürüm” (Ester 4:16) binyıllardır, ölüm karşısında bile imana sahip çıkmanın bir örneği olarak yankılanmaktadır. Onun sözleri, Tanrı’nın halkının son günlerde, Vahiy 13. bölümdeki konular gerçek olduğunda karşılaşacaklarını nasıl yansıtıyor?`

`3. Pazartesi gününün dersinin sonundaki, zaman zaman imanımızı açıklamamak konusundaki soruyu sınıfta tartışın. Bizim için böyle bir durum olabilir mi?`