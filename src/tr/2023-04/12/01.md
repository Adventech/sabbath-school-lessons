---
title:  Ester ve Mordekay
date:   16/12/2023
---

### Konuyla İlgili Metinler
Dan. 1:1-12; Dan. 6:1–9; Ester 2:1–10, 20; Ester 3:1–15; Ester 4:1–14; Ester 9:1–12.

> <p>Hatırlama Metni</p>
> “Seni uluslara ışık yapacağım. Öyle ki, kurtarışım yeryüzünün dört bucağına ulaşsın” (Yeşaya 49:6).

Kutsal Kitap’taki en ilham verici öykülerden biri, bir “kültürler arası hizmet” öyküsüdür ve Ester kitabında bulunmaktadır. Bu kitap hakkında çok fazla şey yazılmıştır ve pek çok Yahudi Ester 9:26-31 ayetine dayanan Purim bayramını günümüze kadar kutlamayı sürdürmektedir.

Ester ve kuzeni Mordekay, Pers İmparatorluğunun başkenti Sus’ta yaşayan Yahudilerdi. Yahudiye’ye dönen diğer Yahudilerin aksine, onlar ve bir grup Yahudi bir sebeple tutsak edildikleri ülkede kalmışlardı.

Daha sonra, Tanrı’nın takdirleriyle Ester kraliçe oldu. “Kral Ester’i öbür kızlardan daha çok sevdi, en çok ondan hoşlandı, en çok ona ayrıcalık tanıdı. Kraliçelik tacını ona giydirip Vaşti’nin yerine kraliçe yaptı” (Ester 2:17).

Ester kısmen istemeden de olsa, bu mevkisi sayesinde Kutsal Kitap tarihinde önemli bir rol oynadı. Bu öykü, kendi benzersiz tarzıyla Tanrı’nın halkının yabancı bir çevrede olsalar dahi gerçeğe nasıl tanıklık edebileceğini göstermektedir.

Zamanınız elverdikçe bu haftanın dersi için Ester kitabını okuyun (ya da gözden geçirin).

_*23 Aralık Sebt Gününe hazırlık için bu haftanın konusunu çalışın._