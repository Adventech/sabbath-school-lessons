---
title:  Purim Mucizesi
date:   21/12/2023
---

Yorumcular binlerce yıldır Ester kitabında Tanrı’nın adının geçmediğinin farkındalar. Böyle bir durumla karşılaştığımız tek Kutsal Kitap Ester kitabıdır. Bununla birlikte, Yahudiler, onlar için gerçekleştirilen büyük kurtarışta Tanrı’nın işlerinin farkındaydılar ve bu kitap da Tanrı’nın halkı tarafından Kutsal Kitap külliyatına dahil edilmesi için seçilmişti.

Biz günlük yaşamımızda yüzeyin altında Tanrı’nın varlığının farkında oluyor muyuz? Tanrı’nın işleri normal, doğal olaylar biçiminde olabilir. Onlara yeterince dikkat göstermezsek, O’nun varlığının farkına varamayız.

`Ester 9:1-12 ayetlerini okuyun. Ester’in çabası ne sonuç verdi?`

Purim mucizesi çok alışılmadık bir biçim aldı. Mucize açık bir şekilde doğal olayların arkasına gizlenmişti, saklıydı. Yahudileri yok etme yasası tersine çevrilmedi fakat Yahudilerin kendilerini korumalarına izin veren yeni bir yasa yazıldı.

Ayrıca, başka neler olduğuna ve Tanrı’nın bu olaylar aracılığıyla nasıl iş gördüğüne de dikkat edin. Persliler Tanrı’nın Yahudilerin tarafında işler yaptığını anladılar.

Peki sonuç ne oldu?

“Ülkedeki halklardan çok sayıda kişi Yahudi oldu” (Ester 8:17). Bu, Rab’bin kayıp canların Kendisini tanımasını sağlamak için nasıl çalıştığını gösteren muazzam bir örnektir.

Yahudi halkının önderleri Tanrı’nın iş başında olduğunu fark etmişti. Yahudiler kendilerini savunurken zafer kazandığında, yılın belirli bir döneminde bu zaferlerini anmak için (Purim adını verdikleri bir) kutlama yapacaklarını açıkladılar. Bu günler hâlâ Tanrı’ya şükranlarını sunarak ve O’nun kurtarışını hatırlayıp anarak geleneksel olarak kutlanmaktadır.

`Görev: Tanrı’nın sizin için yaptığı bir şeyi bu hafta dua listenizdeki insanlardan biriyle paylaşmanız için size cesaret versin diye O’na dua edin.`

`Ödev: Bir defter ya da günlük edinin ve Tanrı’nın sizin için yaptığı özel küçük şeyleri (ya da büyük şeyleri) yazmaya başlayın. Yazdıklarınızı gözden geçirin ve bu şeyleri doğru zamanda biriyle paylaşabilmeniz için aklınıza getirsin diye Tanrı’ya dua edin.`