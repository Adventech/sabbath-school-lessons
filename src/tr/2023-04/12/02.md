---
title:  Yabancı Bir Toplumda Tutsak
date:   17/12/2023
---

Yabancı bir topluma göç etmek asla kolay değildir. Yahudilerin önce Babilliler sonra da Perslerin egemenliği altında neler yaşadığını kavramak bugün bizim için kolay olmayabilir.

Örneğin hiçbirimiz inancımızın ilkelerinin bir dereceye kadar yasa kabul edildiği Adventist bir ülkede yaşamıyoruz. Fakat sürgün edilmeden önce, Yahudi halkı inançlarının ilkelerinin ülkenin yasalarınca kutsal olarak kabul edildiği kendi topraklarında yaşıyorlardı.

Bir seviyede, bunun Tanrı’ya sadık kalmayı ne kadar kolaylaştırdığını hayal edin. Sonuçta, Yedinci gün Sebti’ni tutmak, ulusun yasa hükümlerinde kutsal kabul ediliyor olsa, Sebt gününü tutmak çok daha kolay olmaz mıydı?

Öte yandan, kutsal tarih bize göstermektedir ki, ülkenin kanunları nasıl olursa olsun, imana elverişli olsa bile, imana bağlılık kalpten, içeriden kaynaklanmalıdır yoksa ardından mutlaka günah, sapkınlık ve yıkım gelecektir.

“Rab diyor ki, ‘Bu halk bana yaklaşıp ağızlarıyla, dudaklarıyla beni sayar, ama yürekleri benden uzak. Benden korkmaları da insanlardan öğrendikleri buyrukların sonucudur’” (Yşa. 29:13).

Tersine, imanlı olmak konusunda kararlı olanlar, en elverişsiz ortamlarda bile itaatten vazgeçmezler.

`Daniel 1:1-12, Daniel 3:1-12 ve Daniel 6:1-9 ayetlerini okuyun. Her durum benzersiz olsa da, bu öyküler yabancı bir toplumda yaşayan Tanrı’nın halkının karşılaşabileceği zorluklar hakkında ne anlatıyor?`

Kim olduğumuz ya da nerede yaşadığımız fark etmeksizin, imanımız ve tanıklığımız açısından, yasalar ya da kültür yüzünden veya her ikisi yüzünden son derece zorlayıcı şartlara sahip bir çevrenin içine çekilmiş bir şekilde yaşıyoruz. Daniel kitabındaki bu öyküler her zaman “mutlu” sonla bitiyor olsa da, zorlayıcı şartlar altında bile insanların Tanrı’ya sadık kalabileceğini göstermektedir. Bu öykülerin hiçbiri iyi sonuçlanmamış olsaydı da, bu adamların yine de doğru şeyi yapmış olduklarına şüphe yoktur.

`Kendi toplumunuzda imanınız açısından karşılaştığınız zorluklar nelerdir? Bu zorluklarla nasıl baş ediyorsunuz?`