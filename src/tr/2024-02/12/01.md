---
title:  Yeryüzünün Kapanış Olayları
date:   15/06/2024
---

### Konuyla İlgili Metinler
Yu. 8:32. Hez. 20:12, 20; Va. 7:1, 2; Va. 14:1; Yoel 2:21–24; Hoş. 6:3; Yak. 5:7, 8; Va. 18:1–4.

> <p>Hatırlama Metni</p>
> “Gerçeği satın al ve satma; bilgeliği, terbiyeyi, aklı da” (Süleyman’ın Özdeyişleri 23:23).

Yaz tatilini geçirmek için üniversiteden eve dönen genç bir kızınız olduğunu farz edin. Onun eve varmasını beklerken, endişeyle hava durumu raporlarını izliyorsunuz. Hava hızla kötüleştiğinde endişelenmeye başlıyorsunuz. Ufukta fırtına bulutları beliriyor. Şiddetli rüzgarlar esiyor. Gökler yarılıyor ve yağmur yağmaya başlıyor. Ağaçlar devriliyor. Çok geçmeden ana yol geçit vermez hale geliyor. Sonra komşularınızdan birinden yan bir yoldan geçmenin mümkün olduğunu duyuyorsunuz. Arabalar devrilmiş ağaçların etrafından dolaşıp ilerleyebiliyor. İletişim sıkıntılı olsa da, kızınıza eve nasıl güvenli bir şekilde ulaşabileceğini dikkatlice açıklayan bir mesaj gönderebiliyorsunuz.

İsa her şeyden çok, bizi yaşamın fırtınalarından geçirip eve ulaştırmak istiyor. Ellen G. White şöyle yazıyor, “Bir fırtına geliyor, öfkesi acımasız. Onu karşılamaya hazır mıyız?”—Testimonies for the Church [Kilise İçin Tanıklıklar], 8. cilt, s. 315. Mesih’in yaşamının, ölümünün, dirilişinin ve göksel tapınaktaki hizmetinin amacı, bizim eve dönmemizi sağlamaktır. Daniel ve Vahiy kitaplarındaki peygamberlik mesajları özellikle son zaman halkı için, bir gün sevgi dolu Kurtarıcı’nın sıcak kucaklayışını hissedebilelim diye, yaşamın fırtınalarında bize yardımcı olacak ilahi talimatlardır.

Bu haftaki dersin amacı, peygamberlik Sözü’nün kapanış olayları hakkında ne söylediğini ortaya çıkarmak ve Mesih’in, dünyanın son çatışmasında bize rehberlik edip eve götürecek gücünü yeniden keşfetmektir.

_*22 Haziran Sebt Günü’ne hazırlık için, bu haftanın Büyük Mücadele 37. ve 38. bölümlerini temel alan konusunu çalışın._