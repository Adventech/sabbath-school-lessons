---
title:  Ek Çalışma
date:   21/06/2024
---

Adventist öncüler 1851 gibi erken bir tarihte Vahiy 13:11-17 ayetlerinde bahsi geçen ikinci canavarın Amerika Birleşik Devletleri olduğunu tespit ettiler. Fakat o dönemde Amerika Birleşik Devletleri’nin tüm dünyanın birinci canavara tapınmasına nasıl sebep olabileceğini kavramak zor olmuş olmalı (Va. 13:12). 1880’lerde bile tüm Amerika Birleşik Devletler donanması toplamda 48 yaşlı gemiden ibaretti.

Ancak Soğuk Savaş’ın sona ermesinden bu yana, hiçbir güç askeri açıdan ABD ile boy ölçüşemez hale geldi. Amerikalılar harika özgürlüklerin tadını çıkarıyor olsalar da, zaman zorlaştıkça bu özgürlüklerin ayaklar altına alınacağını, hatta tamamen çiğneneceğini öngörmek zor değil. Pek çok kişi şimdiden bunun gerçekleştiğini gördüğümüze inanıyor.

“Uymayı reddedenlerin tümü cezaya çarptırılacak, en sonunda ise ölümü hak ettikleri ilan edilecektir. Öte yanda, Yaratıcı’nın dinlenme gününü emreden Allah’ın yasası ise itaat talep etmekte, kendi ilkelerini çiğneyen herkesi gazapla tehdit etmektedir.”——Ellen G. White, Büyük Mücadele, s. 609.

“Fırtına yaklaşırken, üçüncü meleğin mesajına olan imanlarını ikrar etmiş, fakat gerçeğe itaat ederek kutsal kılınmamış olan büyük bir grup, konumlarını terk ederek karşıtların saflarına geçecektir. Dünyayla birleşerek ve onun ruhundan pay alarak, meseleleri hemen hemen aynı ışıkta görmeye başlamışlardır; deneme geldiğinde ise kolay ve popüler olan tarafı seçerler. Bir zamanlar gerçekle sevinen yetenekli ve hoş konuşan kişiler, güçlerini canları aldatmak ve yanlış yönlendirmek için kullanırlar. Eski kardeşlerinin en sert düşmanları haline gelirler. Sebt gününü tutanlar imanlarının hesabını vermek üzere mahkemelere çıkarıldığında, bu sapkınlar onları yanlış tanıtmak ve suçlamak için Şeytan’ın en etkin aracıları olacak, yanlış haberler ve imalı sözlerle yöneticileri onlara karşı kışkırtacaklardır.”—Ellen G. White, Büyük Mücadele, s. 613.

**Tartışma Soruları**:

`Yaklaşan krizde son gün olaylarını anlamak neden son derece önemlidir? Kutsal Yazılar aldatmacaya karşı nasıl bir güvencedir?`

`Demokratik toplumlar dünya genelinde yüzyıllardır din özgürlüğünün kaleleri olmuştur. Bu durum nasıl hızla değişebilir?`

`Yukarıdaki Ellen White ifadesine bakın. Bugün yaptığınız hangi seçimler yarın Adventist olduğunu iddia edenlerle birlikte olmanıza yol açabilir?`

`İkinci meleğin mesajı yüksek sesli haykırışla nasıl değişiyor ve Tanrı’nın yeryüzündeki işini bitirmek amacıyla son yağmuru almak için ne gibi kişisel hazırlıklar yapabiliriz?`