---
title:  Gökte Savaş
date:   31/03/2024
---

`Vahiy 12:7-9 ayetlerini okuyun. Bu ayetler gökte var olan özgürlük ve kötülüğün kökeni konularında ne anlatıyor? Lusifer isyan ettiğinde, Tanrı hangi şekillerde karşılık verebilirdi?`

Bu ayetler iyi ile kötü arasındaki evrensel çatışmayı tarif ediyor. Şeytan ve melekleri Mesih’e savaş açtılar ve sonunda gökten kovuldular. Gök gibi kusursuz bir yerde bir savaş çıkmış olması son derece şaşırtıcı görünüyor. Peki, bu neden oldu? Sevgi dolu Tanrı bu savaşı başlatan kötü ruhlu bir melek mi yaratmıştı? Bu melekte, onun isyan etmesine yol açan ölümcül bir kusur mu bulunuyordu? Kutsal Kitap, kötülüğün kökenini açıkça ortaya koymaktadır. İyilikle kötülük arasındaki bu savaşın perdesini açmaktadır.

`Hezekiel 28:12-15 ve Yeşaya 14:12–14 ayetlerini karşılaştırın. Lusifer denilen bu meleğin zihninden, onun isyan etmesine yol açan neler geçiyordu?`

Tanrı bir iblis yaratmış değildi. O göz kamaştırıcı bir parlaklığa sahip, Lusifer adında bir melek yaratmıştı. Bu melek kusursuz yaratılmıştı. Kusursuzluğu dahilinde özgür seçim hakkına sahipti. Bu, Tanrı’nın baskıyla değil sevgiyle işleyen yönetiminin temel bir ilkesiydi. Günah gökte Lusifer ile başladı. Bu kusursuz meleğin gurur ve kıskançlığın kalbinde kök salmasına ve büyüyüp Tanrı’ya isyan etmesine yol açmasına neden izin verdiğinin mantıklı bir açıklaması bulunmuyor.

Yaratılmış bir varlık olan Lusifer sadece Yaratan’a ait bir hak olan tapınılmayı arzuladı. Tanrı’nın yetkisine meydan okuyarak, O’nun tahtını gasp etmeye teşebbüs etti. İsyanı gökte açık bir savaş çıkmasına yol açtı.

Tanrı Lusifer’e uzun süre katlanmış olsa da, isyanıyla göğü mahvetmesine izin veremezdi. “Göksel şuralar Parlak Yıldız’a ricada bulundular. Allah’ın Oğlu ona Yaratıcı’nın büyüklüğünü, iyiliğini ve adaletini, ve O’nun yasasının kutsallığı ile değişmezliğini gösterdi. Gökteki düzeni Allah’ın Kendisi kurmuştu; Parlak Yıldız bundan ayrılarak Yaratıcısı’nın adını lekeleyip ve kendi yıkımına yol açacaktı. Ancak sonsuz bir sevgi ve merhametle verilen uyarılar, sadece bir direniş ruhu uyandırdı.”—Ellen G. White, Büyük Mücadele, s. 498, 499.

`Tanrı’nın kötülüğü ele alma biçiminden, O’nun karakteri hakkında hangi dersleri çıkarabilirsiniz?`