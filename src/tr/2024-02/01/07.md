---
title:  Ek Çalışma
date:   05/04/2024
---

“Şeytan’ın gökten kovulmasında, Allah adaletini beyan ederek tahtının şerefini korumuştur. Ancak insan bu sapkın ruhun ayartılarına teslim olarak günah işlediğinde, Allah biricik Oğlu’nu düşkün insanlık uğruna ölmesi için vererek sevgisini kanıtlamıştır. Kefarette Allah’ın karakteri açıklanır. Çarmıhın iddialı gücü, tüm evrene, Parlak Yıldız’ın seçmiş olduğu günah yolunun suçunun Allah’ın yönetimine yüklenemeyeceğini gösterir.”—Ellen G. White, Büyük Mücadele, s. 505.

“Golgota’daki haç bir yandan yasanın değişmezliğini beyan ederken, diğer yandan evrene günahın bedelinin ölüm olduğunu bildirmektedir. Kurtarıcı’nın son soluğunda söylediği ‘Tamamlandı’ nidası ile, Şeytan için ölüm çanları çalmıştır. O zaman çoktan beridir sürmekte olan büyük mücadele sonuçlandırılmış, kötülüğün nihai olarak silinmesine kesin olarak karar verilmiştir. Allah’ın Oğlu, ‘ölüm gücüne sahip olanı, yani İblis’i, ölüm aracılığıyla etkisiz kılmak üzere’ mezarın kapılarından geçmiştir. (İbraniler 2:14).”—Ellen G. White, Büyük Mücadele, s. 507, 508.

**Tartışma Soruları**:

`Tanrı Lusifer’in isyan edeceğini biliyor idiyse, neden en başta ona seçme hakkı tanıdı? Ya da Lusifer isyan ettiğinde, Tanrı neden onu hemen yok etmedi? Tanrı Lusifer’i hemen ortadan kaldırsaydı, düşmemiş evren ne tür bir tepki verebilirdi? Evrenin kurtuluş tasarısına olan ilgisi kavramı (1Pe. 1:12, Va. 5:13, Va. 16:7) büyük mücadelenin anlaşılması için neden son derece önemlidir?`

`Mesih’in çarmıhtaki ölümü için aklınıza hangi neden ya da nedenler geliyor? Bu sadece Tanrı’nın karakterini göstermek için miydi? Günahın bedelini fidyeyle ödemek için miydi? Öyleyse, fidye kime ödendi? Düşüncelerinizi paylaşın ve bunlar için Kutsal Kitap’tan gerekçeler gösterin.`

`“Büyük mücadele” ifadesini kullanırken ne anlatmak istiyoruz? Büyük mücadelenin çeşitli yönlerini ve bu haftanın dersinin kendi yaşamınıza nasıl uygulanabileceğini tartışın.`

`Hangi Kutsal Kitap metinleri büyük mücadelenin gerçekliğinden bahsediyor? (Örneğin, Eyüp 1., 2. bölümlere ve Efesliler 6:12 ayetine bakın.)`

`Yedinci Gün Adventistlerinin anlayışı diğer Hristiyan mezhepleri arasında nasıl benzersizdir? Bu büyük mücadele konusunda Adventistleri diğerlerinden ayıran şey nedir?`