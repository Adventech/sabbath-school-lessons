---
title:  Yeryüzü Dahil Oluyor
date:   02/04/2024
---

Tanrı yeryüzünü yarattığında onu kusursuz yaratmıştı. Kutsal Kitap şöyle diyor, “Tanrı yarattıklarına baktı ve her şeyin çok iyi olduğunu gördü” (Yar. 1:31). Hiçbir yerde ne günahın ne de kötülüğün bir lekesi bulunmuyordu. Fakat O, Lusifer’e verdiği aynı özgürce seçim yapma hakkını Adem’le Havva’ya da tanıdı. O, gökte robotlar olmasını nasıl istemiyorsa, yeryüzünde robotlar olmasını da istemiyordu.

Aslında, bu özgürlüğü açıklığa kavuşturmak amacıyla yolundan sapmıştır. Tanrı bahçeye bir ağaç ekti ve onu İyiyi ve Kötüyü Bilme Ağacı diye adlandırdı. Adem’le Havva’ya o ağaçtan bahsetmeyi ihmal etmedi çünkü onlar bir seçim yapma hakkına sahip olduklarını bilmelerini istiyordu.

Şeytan ağaca geldi ve Havva orada oyalanırken ona yaklaşıp şöyle dedi: “Kesinlikle ölmezsiniz… Çünkü Tanrı biliyor ki, o ağacın meyvesini yediğinizde gözleriniz açılacak, iyiyle kötüyü bilerek Tanrı gibi olacaksınız” (Yar. 3:4, 5). Başka bir deyişle eğer bu ağaçtan yerseniz yeni bir varlık sınıfına gireceksiniz. Heyecan duyacaksınız. Daha önce hiç olmadığı kadar etkileneceksiniz. Havva, Tanrı sizden bir şey esirgiyor. Al, yasak meyveyi ısır ve ye.

Havva ve sonra da Adem bu seçimi yaptıklarında Tanrı’nın sonsuza dek kapalı kalmasını istediği bir kapıyı açmış oldular. O günaha açılan kapıydı, acıya, ıstıraba, hastalığa ve ölüme açılan kapıydı.

`Yaratılış 3:1-3, Romalılar 3:23 ve Romalılar 5:12 ayetlerini okuyun. Bu ayetlerin ortak özelliği nedir? Günahın, tüm insan ırkını bezdiren nihai sonuçlarını açıklayın.`

En özünde, günah Tanrı’ya başkaldırıdır. Günah bizi Tanrı’dan ayırır. Tanrı yaşamın kaynağı olduğu için, Tanrı’dan ayrılmak ölüme yol açar. Aynı zamanda endişeye, gerginliğe, hastalığa ve rahatsızlığa yol açar. Dünyamızda çekilen ıstırap nihayetinde günahın tahrip ettiği bir gezegende yaşamanın bir neticesidir. Bu, her acı çektiğimizde günah işlemiş olduğumuz anlamına asla gelmiyor. Bu, her birimiz günahın tahrip ettiği bir gezegende yaşıyor olmaktan etkileniyoruz anlamına geliyor.

`Yaratılış 3:15; Levililer 5:5, 6 ve Yuhanna 1:29 ayetlerini okuyun. Adem’le Havva Aden Bahçesi’nde günah işledikten sonra, Tanrı buçaresizlikleri içinde onlara umut verecek ne vaatte bulundu? Tanrı Adem’de, onları yüzyıllar sonrasındaki geleceğe, günah sorununun çözümüne yönlendiren hangi hizmeti başlattı?`