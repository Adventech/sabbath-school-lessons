---
title:  İman Hayati
date:   05/04/2024
---

### Volkan, Alev ve Covid-19

_Andrew McChesney Tarafından_

Kübalı misyoner Misael Delgado Rodríguez, Kanarya Adaları'nda ki ilk Sebt gününde büyük bir zorlukla karşı karşıyaydı. Sadece beş kişi ibadete gelmişti.

Misael, La Palma adasındaki eski kilise üyelerini ve diğerlerini ziyaret ederek misyon sosyal yardım çalışmalarına başladı. Bir ay sonra ilk vaftiziyle sevindi. Ancak daha sonra COVID-19 sosyal yardım çabalarını askıya aldı ve sorunları giderek artmaya başladı. Adanın kuzeyinde, bazı üyeleri evsiz bırakan bir yangın çıktı. Sonra güneyde bir yangın daha çıktı. Ardından bir yanardağ patladı ve 85 gün boyunca adalıları depremler, zehirli gaz ve küllerle boğuşmaya bıraktı. İki kilise ailesi her şeyini kaybetti.

Faciaların tam ortasında inanılmaz bir şey oldu. İnsanların kalbinde inanç yeşerdi. Misael'in gelişinden üç yıl sonra, 45 kişi Sebt gününde düzenli olarak ibadet ediyordu. Ayrıca yedi kişi vaftiz edilmişti, beş kişi vaftiz olmaya hazırlanıyordu ve 15 kişi Kutsal Kitap eğitimi alıyordu. Peki ne olmuştu?

Misael, başkaları adına dua etmenin anahtar olduğunu söyledi. “Her gün sabah 7, öğleden sonra 2 ve akşam 9'da dua ediyoruz” dedi. “Her üye, kendsinden başka beş kişi için dua eder.”

Her kilise departmanı da uygulamalı müjdeciliği benimsemişti. İspanya Kiliseler Birliği Konferansı'nın girişimi olan bir projede, kilise üyeleri telefonla kişileri arayarak Ellen White'ın Steps to Christ ve ilgili Kutsal Kitap eğitimlerini sunuyordu. Diğer projeler arasında kilisenin Facebook sayfasında ailelerin, gençlerin ve küçük çocukların ihtiyaçlarına yönelik eğitim kursları; Adventist gençlerin hasta ve muhtaçları ziyaret ederken sokakta verdikleri mini konserler, yani müzikal müjdecilik; ADRA ile iş birliği içinde, üyelerin süpermarketlerdeki yiyecekler için değiştirilebilecek kartlar dağıttığı bir program; sağlık sunumları; Kutsal Kitap çalışmaları; ve The Desire of Ages ve diğer kitapların dağıtımı vardı. Anneler Günü gibi tatillerde kilise üyeleri her kitabın içine özel bir kart yerleştirirdi.

Kilise ayrıca, sıradan insanların müjdelemeyi öğrenebileceği bir öğrencilik okulu açtı ve dört küçük grup düzenli olarak evlerde toplanıyordu.

Misael, “dostluk müjdeciliği oldukça başarılı olduğunu kanıtladı,” dedi. Volkan patlaması sırasında kilise üyeleri iki aylarını, volkanlarla ilgili sağlık bilgileri içeren yayınlar ve maskeler dağıtmaya verdiler. Misael, "Böylece kilise her yerde adını duyurdu," dedi. “Gerçekten de, Kutsal Kitap eğitimi alan 15 kişiden çoğu yanardağ patlamasında her şeylerini kaybetmişti ve krizin onları Tanrı'ya götürdüğünü kabul ettiler,” dedi. “Aksi takdirde, Tanrı hakkında bilgi edinmekle ilgilenmezlerdi” dedi.

Misael, Kanarya Adaları'ndaki deneyimlerini mutlulukla anıyor. "Başlangıç çok zordu," dedi. “Çok şey yaşadık. Ama sonuçlar çok tatmin edici. Tanrı’nın bizi nasıl kutsadığını gözlerimizle gördük."

_Müjdenin Kanarya Adaları'nda ve dünyanın dört bir yanında yayılmasına yardımcı olan Sebt Okulu misyon sunularınız için teşekkür ederiz._