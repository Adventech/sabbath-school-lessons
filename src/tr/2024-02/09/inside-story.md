---
title:  İman Hayati
date:   31/05/2024
---

### Kiliseden Kaçış, Bölüm II

_Andrew McChesney Tarafından_

Bir Avrupa şehrinde iki genç mülteci kalplerini İsa'ya verdikten sonra annelerinin de İsa'yı düşünmesi için ona yalvarmaya başladılar.

"Anne, kurtulmak istemiyor musun?" diye sordu 20 yaşındaki Rosen.

Annesi Aneliya bir yanardağ gibi patladı. “Dinimden asla çıkmayacağım!” diye bağırdı, masaya vurarak. “Ölene kadar dinimi yaşatacağım!”

22 yaşındaki oğlu Sergei, İsa'nın, insanların günahları için nasıl çarmıha gerildiğini ve üçüncü gün diriltildiğini anlattı.

Aneliya, "O'nun diriltilmiş olması imkansız," dedi.

Sergei, "İsa'ya inanır ve ölürsen, sen de diriltileceksin." dedi.

Bir gün, annesine Yuhanna 3:36’yı okudu; “Oğul'a iman edenin sonsuz yaşamı vardır. Ama Oğul'un sözünü dinlemeyen yaşamı görmeyecektir. Tanrı'nın gazabı böylesinin üzerinde kalır.” . “Öleceğiz,” dedi annesine, “ama İsa geri geldiğinde, mezarımızdan kaldırılacağız.”

“Canım oğlum, nasıl olacak da geri kalkacağız mezarımızdan?” diye sordu Aneliya.

“Yeniden yaşama kavuşacağız,” diye yanıtladı oğlu.

Aneliya için bu, büyük bir soruydu. Aklındaki en büyük soru buydu. Dirilmek ve sonsuza dek yaşamak nasıl mümkün olabilirdi?

Oğullarını dinledikçe, bir zamanlar kafasını karıştıran Kutsal Kitap ayetleri onun için anlam kazanmaya başladı. Aileyi kiliseye ilk davet eden adam olan Paul'un onlara Kutsal Kitap’tan okuduklarını ve ilk kilise ziyareti sırasında İsa hakkında duyduklarını anlamaya başladı. Sevinç doldurdu kalbini. Aneliya daha sonra Kutsal Ruh'un kalbine girdiğini anladı. Kısa süre sonra Aneliya, İsa'yı Kurtarıcısı olarak kabul etti. Bunu yaptığında, O'nunla vakit geçirme ve kilisedeki ibadete katılma arzusu onun da içini doldurdu.

Sonra 15 yaşındaki kızı da vaftiz oldu. Aneliya iki oğlunun vaftizine gitmemişti, ama kızının vaftizini kaçırmadı. Daha sonra kızını tebrik etti. "Anne, artık sıra sende" dedi kızı.

Sergei annesine Kutsal Kitap eğitimleri verdi ve o da Kutsal Kitap’ı kendi başına inceledi. Mesih’te yaşamak için kalbinde bir susuzluk büyümeye başlamıştı. Sonra 47 yaşındayken, vaftizde yüreğini İsa'ya bağladığı gün geldi. Bir röportajda "Büyük bir sevinçle vaftiz oldum" dedi. "Sevincimi tarif edemem. 47 yıldır ilk defa bu kadar sevinmiştim. İsa Mesih'e inandım ve onu kabul ettim.”

Bugün Aneliya 48 yaşında ve halkına misyonerlik yapıyor. Kocası Kutsal Kitap’ı kabul etti ve kendi ülkelerindeki ana babası bile Şabat'ı tutuyor. Aneliya ayrıca topluluğuna Kutsal Kitap çalışmaları da veriyor.

"Bir zamanlar kiliseden kaçmak istemiştim ama şimdi içimi kiliseye koşma arzusu doldurdu" dedi. "Kutsal Ruh beni Tanrı'ya getirdi."

_Küresel Misyon Merkezleri, insanları kurtuluşun iyi haberini diğer dünya dinlerinden değerli insanlarla paylaşmak üzere eğitmeye yardımcı olan Adventist Mission'a verdiğiniz destek için teşekkür ederiz.Daha fazla bilgi için globalmissioncenters.org._