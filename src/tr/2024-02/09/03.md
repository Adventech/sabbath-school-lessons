---
title:  Tanrı’nın Yasasının Değişmezliği
date:   27/05/2024
---

`Matta 5:17, 18; Mezmurlar 111:7, 8; Vaiz 12:13, 14; 1. Yuhanna 5:3 ve Süleyman’ın Özdeyişleri 28:9 ayetlerini okuyun. Bu Kutsal Kitap ayetleri Hristiyanların yasayla olan ilişkileri konusunda ne öğretiyor?`

Yedinci Gün Adventistleri, Tanrı’nın yasasının kutsallığını savunan Protestan Reformcuların izinden gidiyorlar. John Wesley’nin şu güçlü doğrulamasına dikkat edin: “Rabbimizin aslında yok etmeye, feshetmeye ve tamamen ortadan kaldırmaya geldiği yasa, Musa tarafından İsrailoğulları’na verilmiş olan, eski kurbanlarla ve tapınak hizmetiyle ilgili tüm emir ve düzenlemeleri içeren törensel ya da ayinsel yasadır . . . Fakat O, On Emir’de yer alan ve peygamberlerin yerine getirdiği ahlâki yasayı ortadan kaldırmamıştır. O’nun gelişinin gayesi bunun herhangi bir kısmını iptal etmek değildi. Bu, hiçbir zaman bozulamayacak, ‘göklerde güvenilir bir tanık olarak sonsuza dek kalacak’ bir yasadır . . . Bu yasanın her kısmı tüm insanlık üzerinde ve her çağda; zamana veya mekana ya da değişikliğe tabi diğer koşullara değil, ancak Tanrı’nın doğasına, insanın doğasına ve birbirleriyle olan değişmez ilişkilerine bağlı olarak, yürürlükte kalmalıdır.”—Upon Our Lord’s Sermon on the Mount, Discourse V, John Wesley’s Sermons [Rabbimizin Dağdaki Vaazı Üzerine, V. Makale, John Wesley’nin Vaazları]: s. 208, 209.

`Mısır’dan Çıkış 34:5-7 ayetlerini, Romalılar 7:11, 12; Mezmurlar 19:7-11; Mezmurlar 89:14 ve Mezmur 119:142, 172 ayetleriyle karşılaştırın. Bu ayetler Tanrı’nın yasası ile Tanrı’nın karakteri arasındaki ilişki hakkında bize ne söylüyor?`

Tanrı’nın yasası O’nun karakterinin bir açıklaması, tahtının temeli ve insanlığın ahlaki dayanağı olduğu için, Şeytan ondan nefret etmektedir. “Dünyasal tapınak göksel olanın simgesi ya da örneği ise, yeryüzündeki sandıkta saklanan yasanın buna göre gökteki sandıkta bulunan yasanın birebir kopyası olduğunu göremeyen kimse yoktu; ayrıca göksel tapınakla ilgili gerçeğin kabulü, Allah’ın yasasının gereklerinin ve dördüncü emirdeki Şabat günü zorunluluğunun kabulünü gerektiriyordu. Kutsal Yazılar’ın Mesih’in göksel tapınaktaki hizmetini ortaya koyan uyumlu açıklamasına sert ve kararlı karşıtlığın sırrı burada yatıyordu.”—Ellen G. White, Büyük Mücadele, s. 438.

`İnsanların On Emir’i artık yerine getirmek zorunda olmadığımızı savunmak için sıklıkla öne sürdükleri gerekçeler nelerdir? Sizce bunun arkasında gerçekte ne bulunuyor?`