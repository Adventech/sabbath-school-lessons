---
title:  Tanrı’nın Yönetiminin Temeli
date:   25/05/2024
---

### Konuyla İlgili Metinler
Va. 14:6–12; Vaiz 12:13, 14; Özd. 28:9; Dan. 7:25.

> <p>Hatırlama Metni</p>
> “Bunun üzerine ejderha kadına öfkelendi. Kadının soyundan geriye kalanlarla, Tanrı’nın buyruklarını yerine getirip İsa’ya tanıklıklarını sürdürenlerle savaşmaya gitti” (Vahiy 12:17).

Adventistler yoğun Kutsal Kitap çalışmaları sayesinde, göksel tapınağın En Kutsal Yeri’nde bulunan yasanın önemini anlamaya başladılar. Tanrı’nın yasasının kalbine baktıklarında, dördüncü emir olan Sebt gününün son derece önemli olduğunu fark ettiler. Aslında bu buyruk, diğerlerinden çok daha açık bir şekilde Tanrı’yı Yaratıcımız, tüm gerçek ibadetin temeli olarak tanımlamaktadır. Bu konu özellikle dünya tarihinin son günlerinde belirgin olacaktır (bkz. Va. 14:6-12).

Şeytan’ın amacı başından beri Tanrı’nın yasasını zayıflatarak, O’na ibadet edilmesine karşı çıkmak olmuştur. O, “tek konuda” suç işlemenin “bütün Yasa’ya karşı suçlu” olmak anlamına geldiğini biliyor (Yakup 2:10); bu sebeple insanları Tanrı’nın yasasını çiğnemeye teşvik ediyor. Şeytan Sebt gününden nefret ediyor, çünkü Sebt günü insanlara Yaratıcı’yı ve O’na nasıl ibadet edilmesi gerektiğini hatırlatmaktadır. Fakat Sebt günü aynı zamanda göksel tapınağın En Kutsal Yeri’nde Tanrı’nın yasasında muhafaza edilmektedir. Günahı tanımlayan yasa olduğu için, insanlar Tanrı’ya sadık kalmaya çalıştıkları sürece, Sebt emri de dahil olmak üzere O’nun yasası geçerli olmayı sürdürmelidir.

Bu dersin amacı, tapınak, Tanrı’nın yasası, Sebt günü ve yaklaşan canavarın işaretiyle ilgili kriz arasındaki bağlantıyı göstermektir. Ayrıca Sebt Günü’nün son zaman kuşağıyla nasıl bir ilişkisi olduğunu da inceleyeceğiz.

_*1 Haziran Sebt Günü’ne hazırlık için, bu haftanın Büyük Mücadele 25.-27. bölümlerini temel alan konusunu çalışın._