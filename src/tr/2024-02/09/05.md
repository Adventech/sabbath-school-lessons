---
title:  Canavarın İşareti
date:   29/05/2024
---

`Vahiy 12:12, 17 ve Vahiy 13:7 ayetlerini okuyun. Bu ayetler Şeytan’ın öfkesini nasıl ortaya koyuyor? İblis Tanrı’nın son zaman halkına neden bu kadar öfkeli?`

Vahiy 12. bölüm Mesih ve Şeytan arasındaki çağlardır süren evrensel çatışmanın ana hatlarını çiziyor. Bu, Şeytan’ın Tanrı’nın halkına son defa saldırmasıyla doruğa ulaşıyor. Vahiy 13. bölümde ise ejderhanın iki müttefikiyle, denizden gelen canavarla ve karadan gelen canavarla tanışıyoruz. Bu iki güç Tanrı’nın halkına açılan savaşta ona katılıyorlar.

`Vahiy 13:4, 8, 12, 15 ve Vahiy 14:7, 9-11 ayetlerini okuyun. (Ayrıca bkz. Va. 15:4, Va. 16:2, Va. 19:20, Va. 20:4, Va. 22:9.) Bu ayetlerin hepsinde karşımıza çıkan ana tema nedir?`

Tezada dikkat edin. İnsanlar ya Yaratıcı’ya ya da başka bir şeye tapınırlar. İbadet edilmeye layık olan Yaratıcı’dır (Va. 5:9). Mesih ve Şeytan arasındaki gökte başlamış olan mücadele ibadet konusundaydı: “Bulutların üstüne çıkacak, kendimi Yüceler Yücesi’yle eşit kılacağım” (Yşa. 14:14). Şeytan sadece Yaratıcı’ya ait olan tapınılmayı istiyordu. Vahiy 13. bölüme göre, deniz canavarının faaliyetleri aracılığıyla bunu başarıyor (Va. 13:4).

Daniel 7. bölümle bir karşılaştırma yapıldığında, bu canavarının “zamanları, yasaları değiştirmeyi amaçlayan” ve 1,260 peygamberlik “günü”, yani 1,260 yıl boyunca yetki kullanan küçük boynuzla aynı olduğu görülüyor (Dan. 7:25; Va. 13:5 ile karşılaştırın; bkz. 6. ders). Tanrı’nın On Emir yasasının zamanla ilgili tek kısmı dördüncü emirdir. Bu kilise ibadet gününü yedinci gün olan Cumartesi gününden, haftanın ilk günü olan Pazar gününe çevirmeye çalışmıştır.

Tanrı’nın Kendisinin, yetkisinin bir işareti olarak bildirdiği (Çık. 31:13; Hez. 20:12, 20) ibadet gününü, yani yedinci gün Sebti’ni dünyevi bir gücün değiştirmeye çalışması, mümkün olan en temel düzeyde bir ilahi yetkiyi gasp etme girişimidir. O halde bu nokta, gerçek ve sahte ibadet konusundaki nihai çatışmanın odak noktasıdır.

Bu sebeple, Vahiy kitabı Tanrı’ya sadık olan insanları “Tanrı’nın buyruklarını yerine” getirenler diye tanımlamaktadır (Va. 12:17, Va. 14:12). Yedinci gün Sebti de buna dahildir. Üç meleğin Tanrı’nın kutsal gününde O’na tapınmaya yönelik son çağrısını reddeden kişiler (Yşa. 58:13) ve onun sahte Sebt günü olan Pazar günü canavara tapınanlar, canavarın işaretini alacaklardır (bkz. 11. ders).