---
title:  İman Hayati
date:   24/05/2024
---

### Kiliseden Kaçış, Bölüm I

_Andrew McChesney Tarafından_

Kilise, Aneliya'nın gitmek isteyeceği son yerdi. Hristiyan olmayan bir dünya dinine mensup bir ailede büyümüş, 40 yılı aşkın bir süredir bayramlarda kendi ibadethanesini ziyaret etmiş ve hayvanların kurban edilişini gözlemlemişti. Bu nedenle, kocası ve 20 yaşındaki oğlu Rosen'a sokakta bir yabancı tarafından Kutsal Kitap teklif edildiğinde şok oldu.

Yabancı, "Bunu al ve bu akşamki toplantımıza gel," demişti.

İkramların da olacağını söylemişti.

Aneliya evde, bu davete karşı çıktı. "Orada ne yapacağız?" dedi. “Gitmek istemiyorum. Ben başka bir dine mensubum.”

Ama Rosen kiliseye gitmek istiyordu.

"Gel" dedi. "Orada bir şeyler yeriz ve anlatacaklarını dinleriz."

Mülteci ailenin beş üyesi de Avrupa kentindeki toplantıya gitti. Kilise üyeleriyle selamlaştılar ve onlarla çay içip pasta yediler. Aneliya, kilise programı sırasında insanların İsa hakkında konuştuklarını anlamıştı ama kelimeleri anlayamıyordu.

Meraklanıp, "Ne hakkında konuşuyorlar?" diye sordu. Kendi inancına sahip biri için Kutsal Kitapla ilk kez tanıştığı göz önünde bulundurulduğunda bu oldukça normal bir tepkiydi.

Ancak Rosen, toplantıdan büyülenmişti. Daha sonra, sokakta ona Kutsal Kitap’ı sunan yabancı, yani Paul ile Kutsal Kitap’ı incelemeye başladı.

Çok geçmeden Rosen, annesinin kendi vaftizi için kiliseye gelmesini istedi.

Kilise, Aneliya'nın gitmek isteyeceği son yerdi.

"Vaftiz de neyin nesi?" dedi. "Ben gelmiyorum."

Rosen onsuz vaftiz edildi.

Ardından Aneliya ve ailesi kiralık dairelerinden tahliye edildi. Kiralayacak paraları vardı ama kalacak yer bulamıyorlardı. Kilise üyeleri aramaya katıldı, ancak boşunaydı. Kilise üyeleri, aileyi geçici olarak çocukların Şabat Okulu sınıfında kalmaya davet etti.

Kilise, Aneliya'nın gitmek isteyeceği son yerdi. Ama başka seçeneği kalmamıştı. O ve ailesi kilisede yedi ay yaşadılar.

O sırada Paul aileyi sürekli ziyaret etip onlara Kutsal Kitap okudu. Aneliya onun neden Kutsal Kitap okuduğuna anlam veremiyordu. Yalnızca kendi dininin kutsal yazılarının gerçeği içerdiğine inanıyordu. “Bu Kutsal Kitap, bir daire bulmamıza nasıl yardım edecek? Neden bir daire bulamıyoruz?”

Şabat günleri Paul aileyi kilise ibadete katılmaya davet etti. Aneliya da kaçınmaya devam etti. İbadet töreninin başladığını gördüğü an koşarak kapıdan çıkıyordu. Ancak 22 yaşındaki oğlu Sergei, duyduklarından etkilenmişti. O da vaftiz edildi.

Aile yeni bir ev bulduktan sonra, Aneliya'nın iki oğlu da ona, İsa'yı düşünmesi için yalvarmaya başladı.

_Küresel Misyon Merkezleri, insanları kurtuluşun iyi haberini diğer dünya dinlerinden değerli insanlarla paylaşmak üzere eğitmeye yardımcı olan Adventist Mission'a verdiğiniz destek için teşekkür ederiz.Daha fazla bilgi için globalmissioncenters.org. Hikaye haftaya sonuçlanacaktır._