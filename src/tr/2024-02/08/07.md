---
title:  Ek Çalışma
date:   24/05/2024
---

İsa’nın yargılamada bizim için yaptığı işin ve bizim işlevimizin nasıl tarif edildiğine dikkat edin: “İsa onların günahlarını mazur görmez, fakat tövbelerini ve imanlarını gösterir ve bağışlanmaları talebiyle, yaralı ellerini Baba’nın ve kutsal meleklerin önünde kaldırarak şöyle der: Onları adlarıyla tanıyorum. Adlarını avuçlarıma kazıdım. ‘Allah’ın kurbanları kırılmış ruhtur; Ey Allah, kırılmış ve ezilmiş yüreği hor görmezsin.’ (Mezmur 51:17 [KM]). Halkının suçlayıcısına dönerek şöyle beyan eder: ‘RAB seni azarlasın, ey Şeytan!... Yeruşalim’i seçen RAB seni azarlasın!’”—Ellen G. White, Büyük Mücadele, s. 488.

“Tanrı’nın kabul edilmiş halkının Rab’bin huzurunda kirli giysilerle durduğunun temsil edilmiş olması, O’nun adını ikrar eden herkesi alçakgönüllülüğe ve yüreğini derinlemesine araştırmaya yönlendirmelidir. Gerçeğe boyun eğerek gerçekten canlarını saflaştıran kişiler, kendileri ile ilgili çok alçakgönüllü düşüncelere sahip olacaklardır. Onlar, Mesih’in kusursuz karakterini daha yakından gördükçe, O’nun benzerliğine dönüşmek için daha güçlü bir arzu duyacaklar ve kendilerindeki saflığı ya da kutsallığı daha az göreceklerdir. Fakat bir yandan günahkâr durumumuzun farkına varmamız gerekiyor olsa da, doğruluğumuz, kutsanmamız ve kurtarılmamız için Mesih’e dayanmamız gerekmektedir. Şeytan’ın bize yönelttiği suçlamalara yanıt veremeyiz. Ancak Mesih bizim adımıza etkili bir savunma yapabilir. O, bizim erdemlerimize değil, kendi erdemlerine dayanan savlarla suçlayıcıyı susturabilecek kudrettedir.”—Ellen G. White, Testimonies for the Church [Kilise İçin Tanıklıklar], 5. cilt, s. 471, 472.

“Şu anda büyük kefaret gününde yaşamaktayız. Örneksel hizmette, başrahip İsrail için kefarette bulunurken, herkesin halkın arasından atılmamak için Rabb’in önünde günahtan tövbe ederek ve kendini alçaltarak canlarına eziyet etmeleri gerekiyordu. Aynı şekilde, adlarının yaşam kitabında kalmasını isteyenler de, şimdi, denenme sürelerinin sonunda kalan birkaç günde, Allah’ın huzurunda günahtan acı duyarak ve gerçek tövbeyle canlarına eziyet etmelidirler.”—Ellen G. White, Büyük Mücadele, s. 494.

**Tartışma Soruları**:

`İsa’nın, Baba’nın huzurunda bizim için yaralı ellerini kaldırdığı düşüncesi hangi duyguları harekete geçiriyor? Neden yargılamadaki yegane umudumuz budur?`

`Kefaret Günü’nde yaşıyoruz. Kefaret, Tanrı’nın kaybolmuş günahkârları kurtarmak için yaptığı iştir. O halde, Tanrı’nın günahkârları kurtarma işine adanmış herhangi bir gün neden iyi haber olmalıdır?`

`Ellen G. White’ın şu sözlerine dikkat edin: “Ancak Mesih bizim adımıza etkili bir savunma yapabilir. O, bizim erdemlerimize değil, kendi erdemlerine dayanan savlarla suçlayıcıyı susturabilecek kudrettedir.”—Advent Review and Sabbath Herald, 2 Ocak 1908. Bu umudu nasıl sahiplenebilirsiniz?`