---
title:  Yargı Geldi
date:   21/05/2024
---

`Daniel 7:9, 10 ile Vahiy 14:6, 7 ayetlerini karşılaştırın. Bu iki metin arasındaki benzerlik nedir?`

Yargılama Kutsal Kitap boyunca öne çıkan bir konudur. “Tanrı her işi, her gizli şeyi yargılayacaktır, ister iyi ister kötü olsun” (Vaiz 12:14). İsa, insanların “söyledikleri her boş söz için yargı günü hesap” (Mat. 12:36) verecekleri, gelecekteki bir yargılama zamanına işaret etmişti. Elçi Pavlus şöyle ekliyor: Tanrı “karanlığın gizlediklerini aydınlığa çıkaracak, yüreklerdeki amaçları açığa vuracaktır” (1Ko. 4:5). Melek haberci Yuhanna’ya “O’nun [Tanrı’nın] yargılama saati geldi” demişti (Va. 14:7).

`Vahiy 22:10-12 ayetlerini okuyun. İsa geri döndüğünde tüm insanlığın kaderi ne olacak? Yuhanna’ya hangi açık tebliğ yapılıyor?`

Mesih nihai ödüllerini vermek için geleceğine göre, O geldiğinde kimin hangi ödülü alacağının belirlenmesi için bundan önce bir yargılama olmalıdır. Mesih geri döndüğünde, ikinci bir şans olmayacaktır. Her insan Mesih’in tarafında ya da karşısında nihai, geri dönülmez kararını vermek için yeterli bilgiye sahip olmuş olacaktır.

`Matta 25:1-13 ayetlerini okuyun. İsa bu iki farklı imanlı grubuyla neden bu kadar farklı ilişki kuruyor?`

“Araştırma işi tamamlandığında, tüm çağlarda Mesih’i izleme iddiasında olanlar yoklanarak haklarında karar verildiğinde, ancak o zaman, daha önce olmamak üzere, deneme süresi sona erecek ve rahmet kapısı kapatılacaktır. Böylece, ‘Hazırlıklı olanlar, onunla birlikte düğün şölenine girdiler ve kapı kapandı’ şeklindeki kısa bir ifade ile Kurtarıcı’nın son hizmeti ile, insanlığın kurtuluşuna ilişkin muazzam işin tamamlanacağı zamana taşınırız.”—Ellen G. White, Büyük Mücadele, s. 432.

Yargıdan korkmamıza gerek yok. Biz Mesih aracılığıyla bağışlanmaya sahibiz, suçluluktan kurtuluşa sahibiz, dindar yaşamlar sürme gücüne sahibiz ve nihai zafere sahibiz.