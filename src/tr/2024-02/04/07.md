---
title:  Ek Çalışma
date:   26/04/2024
---

Allah büyük ışığının bu seçilmiş kişilerin zihinlerinde parlamasına izin verdi ve onlara Roma’nın pek çok hatasını gösterdi; ancak onlar dünyaya verilecek olan ışığın tamamını almadılar. Allah, Kendi hizmetkârları olan bu kişilerin aracılığıyla insanları Roma Katolikliğinin karanlığından dışarı çıkartıyordu; ancak üstesinden gelmeleri gereken pek çok engel vardı, bu yüzden onları dayanabilecekleri ölçüde, aşama aşama yönlendirdi. Işığı bir kerede almaya hazır değildiler. Öğle güneşinin tüm parlaklığının uzun zamandan beridir karanlıkta duranlara göstereceği etki gibi, bu ışık da birden verilseydi onların yüz çevirmelerine neden olacaktı. Bu nedenle Tanrı bu ışığı, insanların alabileceği şekilde, azar azar önderlere gösterdi. Yüzyıllar boyunca diğer sadık işçiler izleyecek, halkı reform yolunda daha da ileri götüreceklerdi.”—Ellen G. White, Büyük Mücadele, s. 102.

“Hus, müjdenin öğrencisi olan bir rahibe gönderdiği başka bir mektupta, kendi hatalarından alçakgönüllülükle bahsediyor, kendisini ‘zengin giysiler giymekten zevk almış ve boş işlerle saatler ziyan etmiş’ olmakla suçluyordu. Sonra da şu etkileyici öğütleri ekledi: ‘Zihnini maaşlı rahiplik makamları ile mülkiyet sahipliği değil, Allah’ın görkemi ve canların kurtuluşu meşgul etsin. Evini ruhundan daha fazla süslemekten kaçın; ve hepsinden önemlisi, dikkatini ruhsal gelişime ver. Fakirlerin yanında saygılı ve alçakgönüllü ol, ve kendini zengin şölenlerde heba etme. Hayatını ıslah etmez ve gereksiz şeylerden kaçınmazsan, korkarım benim olduğum gibi sen de sert bir şekilde terbiye edileceksin.’”—Ellen G. White, Büyük Mücadele, s. 104, 105.

**Tartışma Soruları**:

`“Aşamalı ışık” nedir? Tanrı gerçeği neden aşamalı olarak açıklamaktadır? Bu ilkeler bugün Tanrı’nın kilisesine nasıl uygulanabilir?`

`Gerçeğin yeni keşifleri, Tanrı’nın halkının anladığı önceki gerçeklerle nasıl ilişkilidir? Yeni ışık neden eski ışıkla asla çelişmemelidir?`

`Nerede yaşadığınız fark etmeksizin, toplumunuz Kutsal Kitap’ın öğrettikleriyle bir şekilde çelişen değerleri, fikirleri ve ahlaki kuralları destekleyecektir. Bu çatışma alanlarını belirledikten sonra, kendinizi ve bir kilise olarak bizi bu zorluklarla nasıl başa çıkarken görüyorsunuz? Bir yandan toplumumuzun öne sürdüğü çarpık değerlere boyun eğmezken, diğer yandan nasıl iyi vatandaşlar olarak kalabiliriz?`

`John Huss’un mektubu bugünkü düşüncelerinizi nasıl etkiliyor? Bu mektupta sizi etkileyen nedir?`