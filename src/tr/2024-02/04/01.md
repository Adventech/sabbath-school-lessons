---
title:  Gerçeği Savunmak
date:   20/04/2024
---

### Konuyla İlgili Metinler
Dan. 7:23-25; Va. 12:6, 14; Yahuda 3, 4; Va. 2:10; Elç. 5:28–32; Mez. 19:7–11; 1Yu. 5:11–13.

> <p>Hatırlama Metni</p>
> “Musa çölde yılanı nasıl yukarı kaldırdıysa, İnsanoğlu’nun da öylece yukarı kaldırılması gerekir. Öyle ki, O’na iman eden herkes sonsuz yaşama kavuşsun” (Yuhanna 3:14, 15).

Türkiye’nin modern sahil kenti İzmir, bir zamanlar İncil’de Vahiy kitabında adı geçen Smirna kentiydi. Yaklaşık 100.000 nüfuslu bu antik kent birinci yüzyılın sonlarında ve ikinci yüzyılda gelişmiştir. Smirna zengin bir kentti ve Roma’ya son derece bağlıydı.

Yılda bir kez tüm Smirna vatandaşlarına Roma tanrılarına tütsü yakmaları emredilirdi. Kuşkusuz ki ikinci yüzyılda Smirna’da da gelişmekte olan bir Hristiyan topluluğu vardı ve pek çoğu bu emre uymayacaktı. İlk kilise önderlerinden Polikarp, Roma tanrılarına tütsü yakarak Rabbi’ne ihanet etmeyi reddettiği için, Smirna’nın meydanında kazığa bağlanıp yakılarak şehit edilmiştir. Son bir kez Mesih’i inkâr etmesi istendiğinde, yaşlı adam şöyle cevap vermişti: “Seksen altı yıldır O’na hizmet ediyorum ve O bana hiçbir yanlış yapmadı. Beni kurtaran Kralım hakkında nasıl kötü konuşabilirim?”

Yüzyıllar boyunca insanlar Mesih’e olan inançlarından vazgeçmektense şehit olmaya razı geldiler. Onların fedakârlıkları bizim cesaretimizi yeniden canlandırıyor. Mesih’e olan bağlılıklarının öyküsü bizim bağlılığımızı da tazeliyor. Bu hafta Valdocularınn ve daha sonra Huss ve Jerome gibi reformcuların, her koşulda, o dönemde papalık aşamasında bulunan fakat Polikarp’ı öldürmüş olan aynı gücün, Roma’nın ölüm tehdidi altında bile Rab’be sadık kalmalarını sağlayan bazı Kutsal Kitap ilkelerine bakacağız.

_*27 Nisan Sebt Günü’ne hazırlık için, bu haftanın, Büyük Mücadele 4-6 Bölümlerini temel alan dersini çalışın._