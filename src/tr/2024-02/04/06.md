---
title:  Umut Sayesinde Neşeli
date:   25/04/2024
---

`İbraniler 2:14, 15 ayetlerini okuyun. Orta Çağ’daki imanlılar büyük mücadele gerçekliğini nasıl tecrübe ettiler?`

Karşılaştıkları korkunç zulümler sırasında sadık Valdensleri neşelendiren şey neydi? Huss ve Jerome’a, Tyndale’e, Latimer’e ve Orta Çağ şehitlerine alevlerle ve kılıçla yüzleşme cesaretini veren neydi? Tanrı’nın vaatlerine olan inançları. Mesih’in, “Ben yaşadığım için siz de yaşayacaksınız” vaadine inanıyorlardı (Yu. 14:19). O’nun gücünü yaşamın en büyük denemeleri için yeterli buluyorlardı. Hatta Mesih’in çektiği acılarda O’nunla paydaşlık ederek sevinç buldular. Ve onların sadakati dünyaya güçlü bir tanıklık oldu.

Olanın ötesine, olacak olana bakıyorlardı. Mesih’in dirilişi sayesinde ölümün mağlup edilmiş bir düşman olduğunu biliyorlardı. Bu cesur insanlar için ölümün boğucu baskınlığı kırılmıştı. Tanrı’nın Sözü’nün vaatlerine tutundular ve zafer kazandılar.

`Yuhanna 5:24; Yuhanna 11:25, 26 ve 1. Yuhanna 5:11-13 ayetlerini okuyun. Bu vaatler size kişisel olarak ne gibi güvenceler veriyor? Yaşamın denemelerinde bize nasıl yardımcı oluyorlar?`

John Huss hapis, adaletsizlik ve ölüm karşısında bocalaması. Aylarca hapishanede çürüdü. Soğuk ve rutubetli koşullar, neredeyse hayatını sona erdirecek olan bir hastalığa yakalanmasına yol açtı. Yine de “Allah’ın lütfu ona güç verdi. Hakkındaki son hükmün verilmesinden önce geçen sıkıntılı haftalarda, göğün huzuru içini doldurdu. Bir dostuna şöyle dedi: ‘Bu mektubu hapiste, zincire vurulmuş elimle yazıyorum, yarın hakkımda idam kararının verilmesini bekliyorum . . . İsa Mesih’in yardımıyla ahiret hayatının harika huzurunda tekrar buluştuğumuzda, Allah’ın bana karşı ne denli merhametli davrandığını, beni ayartıların ve zorlukların içinde nasıl etkin bir şekilde desteklediğini öğreneceksin.’—Bonnechose, 2. cilt, s. 67. Hus, Bulunduğu zindanın kasveti içinde, gerçek imanın zaferini önceden gördü.”—Ellen G. White, Büyük Mücadele, s. 106.

Elçi Pavlus’un tavsiyesi günümüzde bize artan bir geçerlilikle hitap etmektedir. “Açıkça benimsediğimiz umuda sımsıkı tutunalım. Çünkü vaat eden Tanrı güvenilirdir” (İbr. 10:23). Tanrı’nın vaatleri O’nun halkını geçmiş çağlarda nasıl ayakta tuttuysa, bugün de bizi ayakta tutmaktadır.

`Mesih için her şeyi kaybetmek ne anlama geliyor olabilir? Sonunda gerçekten neyi kaybedersiniz? (Bkz. Markos 8:36.) Valdoculardan ve reformculardan yeryüzünün son çatışmasında bizi ayakta tutabilecek ne gibi dersler çıkarabiliriz?`