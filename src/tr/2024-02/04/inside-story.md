---
title:  İman Hayati
date:   26/04/2024
---

### İki Komşunun Hikayesi

_Andrew McChesney Tarafından_

Mussa'nın inancı, satılık domuz yetiştirmenin yanlış olduğunu öğretiyordu. Ancak Mussa domuz çiftçisi olarak çalışıyordu.

Nicolonaga'nın inancı, cinsel ahlaksızlık dışında herhangi bir nedenle boşanmanın yanlış olduğunu öğretiyordu. Ancak Nicolonaga üç kez evlendi ve bunun üzerine farklı zamanlarda üç nikahsız eşi oldu.

Komşu olan iki adam, iddia ettikleri dini inançlarından uzak hayatlar yaşıyorlardı. Ama Tanrı'nın Mozambik’te onlar için bir planı vardı.

Bir gün Mussa'nın domuzlarından biri Nicolonaga'nın bostanına girdi ve büyük hasara yol açtı.

Nicolonaga öfkeliydi ve komşusunu kavgaya çağırdı. Kavgayı o kazandı ve Mussa kanlar içinde ve hırpalanmış halde topallayarak uzaklaştı. Ancak Mussa pes etmeye niyetli değildi. İntikamını büyücüklükle almaya ant içti. Nicolonaga'ya "Ölümüne hazırlanmak için 30 günün var" dedi.

Ertesi gün, Nicolonaga ciddi bir şekilde hastalandı. Bir zamanlar ibadet ettiği Yedinci Gün Adventistleri kilisesinden arkadaşlarına Mussa'nın tehdidinden bahsetti.

Nicolonaga'nın durumu giderek kötüleşiyordu ve endişelenmeye başladı. 15 gün sonra kilise üyelerinden kendisi için dua etmelerini istedi ve pastör bir dua ekibi düzenleyerek onun evini ziyaret etti.

Ancak Nicolonaga iyileşmedi. Üstünden bir hafta daha geçti ve onun seçenekleri oldukça az görünüyordu.

Mussa'nın söylediği 30 günün sonuna doğru zaman ilerlerken pastör, Nicolonaga için bir oruç ve dua gecesi çağrısında bulundu.

Ertesi sabah erkenden Mussa pastörün evinin kapısını çaldı. Kendi tanrılarının Nicolonaga'nın Tanrısı ile nasıl savaştığını ve Nicolonaga'nın Tanrısı’nın nasıl kazandığını anlatan harika bir hikaye anlattı. Artık Nicolonaga'nın canını alamayacağını söyledi. Hristiyan olmak istiyordu.

"Nicolonaga'nın Tanrısına tapmak istiyorum," dedi.

Nicolonaga hastalığından kurtuldu ve hem kendisi hem de Mussa bir Adventist vaftiz sınıfına katıldı. Her ikisi de kalplerini vaftizde İsa'ya verdiler. Bugün, her ikisi de kendi bölgeleri Mozambik'te iyilik için çalışan güçlerdir.

Pastör Nelson A. Quenesse, "Tanrı güçlüdür ve O'nu imanla arayanların dualarına cevap verir" dedi.

“Sonuçta,” dedi, “…İman olmadan Tanrı'yı hoşnut etmek olanaksızdır. Tanrı'ya yaklaşan, O'nun var olduğuna ve kendisini arayanları ödüllendireceğine iman etmelidir.” (İbraniler 11:6)

_Müjdenin Mozambik'te ve dünyanın dört bir yanında yayılmasına yardımcı olan Şabat Okulu misyon sunularınız için teşekkür ederiz._