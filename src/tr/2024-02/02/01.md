---
title:  'Temel Mesele: Sevgi mi Bencillik mi?'
date:   06/04/2024
---

### Konuyla İlgili Metinler
Luk. 19:41–44; Mat. 23:37, 38; İbr. 11:35–38; Va. 2:10; Elç. 2:44–47; Yu. 13:35.

> <p>Hatırlama Metni</p>
> “Korkma, çünkü ben seninleyim, yılma, çünkü Tanrın benim. Seni güçlendireceğim, evet, sana yardım edeceğim; zafer kazanan sağ elimle sana destek olacağım.” (Yeşaya 41:10).

Zeytin Dağı’nın Yeruşalim kentine bakan yamaçlarında keçilerini otlatan bir çoban olduğunuzu farz edin. Sesler duyuyorsunuz. İsa’nın sesini hemen tanıyorsunuz. Batan güneş tapınakta parıldarken ve onun muhteşem kar beyazlığındaki mermer duvarlarından yansırken, İsa vurgulayarak şöyle demişti, “Size doğrusunu söyleyeyim, burada taş üstünde taş kalmayacak, hepsi yıkılacak!” (Mat. 24:2). Öğrencilerin kafası karışmıştı, sizin de öyle. İsa bu sözlerle ne demek istemiş olabilir? Söylediklerinin, öğrencilerin sorduğu dünyanın sonuyla nasıl bir bağlantısı var?

İsa’nın Yeruşalim’in yıkımına yol açacak olayları, dönüşünden hemen önce gerçekleşecek olanlarla ustaca harmanlamasını pür dikkat dinliyorsunuz. Yeruşalim’in yıkımında, Şeytan’ın son zamanda Tanrı’nın halkını hem aldatma hem de yok etme stratejisinin bir habercisini keşfediyoruz. İsa’nın Matta 24. bölümdeki talimatı, açıkça Yeruşalim’in düşüşü bağlamında son gün olaylarını özetlemektedir.

Şeytan’ın, Tanrı’nın halkını hem kandırmak hem de yok etmek için kullandığı iki yönlü taktiğini inceleyeceğiz. Kötü olan, zulüm yoluyla başaramadığını, uzlaşma yoluyla başarmayı umuyor. Fakat Tanrı asla hazırlıksız yakalanmaz ve O en zor zamanlarda bile halkını korur.

_*13 Nisan Sebt Günü’ne hazırlık için, bu haftanın Büyük Mücadele 1. ve 2. bölümlerini temel alan konusunu çalışın._