---
title:  Bir Sevgi Mirası
date:   11/04/2024
---

`Yuhanna 13:35 ve 1. Yuhanna 4:21 ayetlerini okuyun. Bu ayetler, Şeytan’ın büyük mücadelede Tanrı’nın yönetimine meydan okuması neyi ortaya koyuyor? Gerçek Hristiyanlığın özü hakkında bize ne söylüyorlar?`

Sevgi, ilk birkaç yüzyılda Hristiyan topluluklarının kaidesiydi. Tertullianus şöyle demiştir: “Birçoklarının bizi damgalamasına neden olan, temelde bu kadar asil bir sevginin eylemleridir. Bakın, diyorlar, birbirlerini nasıl seviyorlar.” (https://www.logoslibrary.org/tertullian/apology/39.html sayfasında bulunan Tertullianus’un Özrü 39. bölüme bakın. Çeviren: S. ThelWall.)

Tanrı’nın sevgisinin en büyük ifşalarından biri, M.S. 160 ve M.S. 260 yıllarına dairiki harap edici salgın hastalık ilk yüzyılları sarstığında ortaya konmuştur. Hristiyanlar öne çıkıp hastalara ve ölmekte olanlara hizmet ettiler. Bu salgın hastalıklar on binlerce insanın ölümüne yol açmış, köy ve kasabalarda neredeyse hiç insan kalmamıştı. Hristiyanların özverili, fedakâr, şefkatli ve sevgi dolu hizmeti halk üzerinde büyük bir etki yarattı. Bu iki salgın hastalık sırasında Roma İmparatorluğu’nda zaman içinde binlerce, yüz binlerce ve daha sonra da milyonlarca kişi İsa’ya iman etti. Sevgi, cana yakın ilgi, hasta ve ölmekte olanlara yönelik tertipli, özverili bakım, bu inananlara ve temsil ettikleri Mesih’e karşı bir hayranlık oluşmasını sağladı.

Rodney Stark’ın The Rise of Christianity [Hristiyanlığın Yükselişi] kitabı, bu tarihi olayları yeni ve gelişmiş bir ışık altında resmeden çağdaş bir tarih anlatısıdır. Stark kitabında, ikinci salgın sırasında hala büyük ölçüde Yahudi-Hristiyan olan tüm Hristiyan cemaatinin, acı içinde olan toplumun hayatta kalması için, onların temel ihtiyaçlarını karşılayan gerçek bir hemşireler ordusuna nasıl dönüştüğünü anlatıyor. “Dionysius, ikinci salgının doruk noktasında, M.S. 260 civarında bir Paskalya mektubunda, birçoğu başkalarına bakarken hayatını kaybeden yerel Hristiyanların kahramanca hemşirelik çabalarına uzun bir övgü yazdı.

“Hristiyan kardeşlerimizin çoğu sınırsız bir sevgi ve sadakat göstermiş, kendilerini asla esirgememiş ve yalnızca birbirlerini düşünmüşlerdir. Tehlikeye aldırmadan hastaların sorumluluğunu üstlendiler, her ihtiyaçlarıyla ilgilendiler, onlara Mesih’te hizmet ettiler ve bu yaşamdan onlarla birlikte huzurlu bir şekilde, mutlu ayrıldılar; çünkü hastalık onlara da bulaştı, komşularının hastalığını üzerlerine çektiler ve acılarını sevinçle kabul ettiler.”—Rodney Stark, The Rise of Christianity [Hristiyanlığın Yükselişi], s. 82.

`Burada bizim için açık olan mesaj nedir? Biz de aynı özverili ruhu sergileyebilmek için, benliğimize ölmeyi nasıl öğrenebiliriz? Kolay değil, öyle değil mi?`