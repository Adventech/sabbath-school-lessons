---
title:  İki Sonsuzluk
date:   27/06/2024
---

`2. Korintliler 5:10, Romalılar 14:10, 11 ve Vahiy 20:11-15 ayetlerini okuyun. Bu ayetler kötülerin neden yeniden yaşama diriltildikleri konusunda ne söylüyor?`

Kötülük bir daha ortaya çıkmasın diye günah sorununu çözmek için, herkesin Tanrı’nın tüm yöntemlerinde adil ve hakkaniyetli olduğuna ikna olması gerekmektedir. Nihayetinde herkes diz çökecek. Şeytan ve kötü melekleri bile Tanrı’nın büyük mücadeledeki adaletini kabul edecek ve Tanrı’ya isyan etmek için hiçbir zaman haklı bir gerekçe olmadığını anlayacaktır. Ellen G. White’ın şu görüşüne dikkat edin: “Kayıtları içeren kitaplar açıldığında ve İsa’nın gözü kötülere baktığında, işledikleri her günahın bilincine varırlar. Ayaklarının paklık ve kutsallık yolundan saptığı yeri, gururun ve isyanın kendilerini Allah’ın yasasını çiğnemede ne kadar ileri götürdüğünü görürler. Günaha düşkünlükleri ile teşvik ettikleri baştan çıkarıcı ayartılar, kötüye kullanılan bereketler, aşağılanan Allah’ın habercileri, inatçı ve tövbesiz kalplerinin geriye püskürttüğü merhamet dalgaları –sanki ateşten harflerle yazılmış gibidirler . . .

“Kötü dünyanın tümü, göğün yönetimine karşı işlenen ağır ihanet suçuyla, Allah’ın mahkemesinde yargılanmaktadır. Davalarını savunacak kimseleri yoktur; mazeretleri de kalmamıştır; sonsuz ölüm cezasına mahkum olurlar.”—Ellen G. White, Büyük Mücadele, s. 671, 673.

`Vahiy 20:9; Mezmurlar 37:20 ve Malaki 4:1, 2 ayetlerini okuyun. Bu ayetler günahın ve günahkârların nihai yıkımı ve doğruların ödülü hakkında bize ne gibi bilgiler veriyor?`

İyi haber şu ki, Şeytan ve kötü melekleri ateş gölünde yok edilecekler. Günah ve günahkârlar yok edilecek. Vahiy 20:9 ayetine göre, sonsuza dek işkence görmeyecekler, yutulacaklar, yok edilecekler. Bir sonraki ayette “sonsuzlara dek” ifadesi kullanılıyor. Bağlama bağlı olarak, “sonsuzlara dek” ifadesi her zaman “sonsuz” anlamına gelmez fakatbir şey tamamen gerçekleştirilene kadar. (Bkz. Çık. 21:6; 1Sa. 1:22, 28; Yah. 7 ve 2Pe. 2:4-6.) Kayıp olanlar için yok etme eylemi değil, yok edilişin kendisi ebedidir. Tanrı ebedi işkenceci değildir.

`Sonunda hepimizi iki sonsuzluktan biri bekliyor. Kayıp olanlar maalesef kazandıkları “ücreti” alacaklar –ebedi ölüm. O halde neden aslında hak ettiğimizi, yani ölümü almamak için tek umudumuz İsa’nın doğruluğuna güvenmektir?`