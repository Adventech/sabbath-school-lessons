---
title:  İsa’nın Yakında Döneceği Umudu
date:   24/06/2024
---

`Yuhanna 14:1-3 ve Titus 2:11-14 ayetlerini okuyun. Gelecekteki zorluklar ve yaklaşan sıkıntı zamanının ışığında, bu ayetler neden son derece cesaret vericidir?`

İsa’nın “Yüreğiniz sıkılmasın” sözleri, O’nun bizi asla terk etmeyeceğine ve bizi eve götürmek için geri geleceğine dair güvencesidir. Bu dünya bizim evimiz değildir. Daha iyi bir gün yaklaşıyor. Yeni Ahit her 25 ayette bir Rabbimizin dönüşünden söz ediyor. Günler karardığında ve kilise–devlet iktidarının baskıcı yasaları yaşamlarımızı tehdit ettiğinde, Mesih’in gelişinin vaadi yüreklerimizi umutla doldurur. Bu, Tanrı’nın sadık halkına her nesilde ilham veren “kutlu umuttur.”

`Vahiy 6:15-17 ve Yeşaya 25:8, 9 ayetlerini okuyun. Bu ayetlerde açıklandığı şekliyle, kurtarılanların ve kayıpların davranışlarını karşılaştırın. Bu iki düşünce yapısı arasındaki farkı ne açıklıyor?`

Kötüler günahın korkunç sonuçlarının farkına varıyorlar. Öte yandan doğru kişiler lütfun muhteşem imkanlarını kabul ediyorlar. Tanrı’ya isyan etmek, korkuya, suçluluğa, mahkûmiyete ve nihayetinde de ebediyen kaybolmaya yol açar. O’nun kurtaran lütfuna verdiğimiz karşılık ise bağışlanmamızı, esenlik içinde olmamızı ve O’nun görkemli dönüşüyle sonsuza dek sevinçli olmamızı sağlar.

`Vahiy 15:3, 4 ve Vahiy 19:7 ayetlerini okuyun. Kurtarılanlar Mesih sayesinde bedelsiz olarak sağlanan görkemli kurtuluşa nasıl karşılık verecekler?`

“Mesih’in haçı sonsuzluk boyunca kurtulanların bilimi ve ilahisi olacaktır. Yüceltilmiş Mesih’te, çarmıha gerilen Mesih’i görecekler . . . Tüm dünyaların Yaratıcısı’nın, tüm yazgıların Hakimi’nin, insan sevgisinden ötürü yüceliğini bir kenara bırakarak kendini alçaltması, evrenin merakını ve hayranlığını her zaman uyandırmaya devam edecektir.”—Ellen G. White, Büyük Mücadele, s. 656, 657.

`Vahiy 12:17; Vahiy 17:13, 14 ve Vahiy 19:11-16 ayetlerini okuyun. Bu ayetlerin ilerleyişine dikkat edin. Bu ayetlerdeki ilerleme yeryüzünün son savaşı ve Mesih’in nihai zaferi konusunda ne söylüyor?`