---
title:  Ek Çalışma
date:   28/06/2024
---

“Geniş ovalar güzel tepelerle birleşir, Allah’ın dağları heybetli zirvelerini yükseltirler. Yaşam ırmaklarının yanındaki huzurlu ovalarda, çoktan beridir göçebe ve gezgin olan Allah’ın halkı bir yuva bulacaktır . . .

“Orada, ölümsüz zihinler, bitmez bir neşe ile, yaratıcı gücün harikalarını ve kurtaran sevginin gizemlerini düşünecekler. Allah’ı unutmaya ayartacak zalim ve aldatıcı düşman olmayacak. Her yeti geliştirilecek, her kapasite arttırılacak. Bilgi edinmek zihni yormayacak ve enerjiyi tüketmeyecek. En büyük girişimler gerçekleştirilebilecek, en yüce hedeflere ulaşılacak, en büyük tutkular uygulanabilecek; yine de hala tırmanılacak yeni yükseklikler, hayran olunacak yeni harikalar, kavranılacak yeni gerçekler, zihnin, canın ve bedenin güçlerinin kullanılmasını sağlayacak yeni nesneler ortaya çıkacak.”—Ellen G. White, Büyük Mücadele, s. 680, 682.

“Yeryüzünün çocukları tarifsiz bir sevinçle, kusursuz varlıkların neşesine ve bilgeliğine kavuşur. Çağlar boyunca Allah’ın eseri üzerinde derin düşünülerek kazanılan bilginin ve anlayışın hazinelerini paylaşırlar. Görüşleri hiç bulanmadan, yaratılışın görkemine –tümü kendilerine verilen düzende Tanrı’nın tahtını çevreleyen, güneşe, yıldızlara ve sistemlere bakacaklar. En küçükten en büyüğe her şeyin üzerine Yaratıcı’nın adı yazılmıştır ve tümünde O’nun kudretinin zenginliği sergilenmektedir.”—Ellen G. White, Büyük Mücadele, s. 682, 683.

“Büyük mücadele sona erer. Artık günahtan da, günahkârlardan da eser yoktur. Tüm evren temizlenmiştir. Engin yaratılışın tümünde uyum ve hoşnutluk tek bir nabız gibi atar. Her şeyi yaratan Kişi’den, engin uzayın derinlikleri boyunca, yaşam, ışık ve hoşnutluk akmaktadır. En küçük atomdan en büyük dünyaya kadar, canlı ya da cansız her şey, gölgelenemeyen bir güzellik ve mükemmel sevinç içinde, Allah’ın sevgi olduğunu ilan etmektedir.”—Ellen G. White, Büyük Mücadele, s. 683.

**Tartışma Soruları**:

`Sizce Tanrı günahın bu kadar uzun süre var olmasına neden izin verdi? Aynı zamanda, hiçbir insan bu dünyadaki kendi varlığından daha uzun süre acı çekmez. Yani hiç kimse kendi yaşam süresinden daha fazla acı çekmez. Binlerce yıl süren günahla karşılaştırıldığında bir insan ömrü ne kadar kısadır? Bu bakış açısı, kötülük gibi zor bir soruyla başa çıkmamıza nasıl yardımcı olabilir?`

`Milenyum olarak bilinen bin yıllık dönem kurtuluş tasarısına nasıl uyuyor? Kurtarılanların tümü Tanrı’nın adaletini, hakkaniyetini ve sevgisini görme şansına sahip olana kadar, nihai yargının kayıp olanların üzerine getirilmeyecek olmasının Tanrı’nın karakteri hakkında ne söylediğini düşünün.`