---
title:  Tanrı’nın Sevgisinin Zaferi
date:   22/06/2024
---

### Konuyla İlgili Metinler
Va. 22:11, 12; Yer. 30:5-7; Mez. 91:1-11; Yer. 25:33; Va. 21:2; Va. 20:11-15.

> <p>Hatırlama Metni</p>
> “Tahttan yükselen gür bir sesin şöyle dediğini işittim: ‘İşte, Tanrı’nın konutu insanların arasındadır. Tanrı onların arasında yaşayacak. Onlar O’nun halkı olacaklar, Tanrı’nın kendisi de onların arasında bulunacak. Onların gözlerinden bütün yaşları silecek. Artık ölüm olmayacak. Artık ne yas, ne ağlayış, ne de ıstırap olacak. Çünkü önceki düzen ortadan kalktı’” (Vahiy 21:3, 4).

Geleceği umut dolu yüreklerle karşılayabiliriz. Zor zamanlar geliyor olsa da, ne kadar acı çekersek çekelim, ne kadar zorluğa katlanırsak katlanalım, ne kadar üzüntü yaşarsak yaşayalım, daha iyi bir günün geliyor olduğuna dair umudumuz varsa, bugün hayatı anlam, amaç ve sevinçle yaşayabiliriz. Franklin D. Roosevelt, Amerika Birleşik Devletler tarihinin en zor dönemlerinden biri olan 1933-1945 yılları arasında devlet başkanlığı yapmıştı. Kısmi felç geçirmişti ve yardımsız yürüyemiyordu. Bir keresinde şöyle yazdı, “Biz her zaman ufkun ötesinde daha iyi bir yaşam, daha iyi bir dünya olduğu umuduna, inancına ve kanaatine tutunduk.” Dünyanın en zeki insanlarından biri olan Albert Einstein, “Geçmişten öğren, bugün için yaşa, yarın için umut et” diye yazmıştır. Kraliçe Victoria döneminde yaşamış, tanınan bir İngiliz şair olan Alfred Lord Tennyson bir keresinde şöyle yazmıştı: “Umut, gelecek yılın eşiğinden gülümseyerek ‘daha mutlu olacak’ diye fısıldar.”

Bu çeyreğin son dersinde, evrenin tarihinin en heyecan verici döneminde Mesih’in sarsılmaz sevgisini ve iyi ile kötü arasındaki büyük mücadelede O’nun tam ve mutlak zaferini göreceğiz. Kutsal Kitap’ın son kitabı olan Vahiy, bugün, yarın ve sonsuza dek bize umut veriyor.

_*29 Haziran Sebt Günü’ne hazırlık için, bu haftanın Büyük Mücadele 39.-42. bölümlerini temel alan konusunu çalışın._