---
title:  İman Hayati
date:   19/04/2024
---

### İtalya’daki Sadık Öğrenci

_Andrew McChesney Tarafından_

İtalya'da okula giden çocuklar, devlet okulunda her hafta bir saat din dersine katılma seçeneğine sahiptir. Sara, küçük bir kızken Kutsal Kitap hakkında daha çok şey öğrenmek istediği için bu derse katılmaya karar verdi.

Sınıf arkadaşları onun Kutsal Kitap’ı iyi bildiğini hemen anladı. Böylece, öğretmen bir soru sorduğunda, "Sara cevabı biliyor!" diye söylüyorlardı.

Aylarca çocukların bunu söylediğini duyduktan sonra öğretmen Sara'ya, "Kutsal Kitap’ı nasıl bu kadar iyi biliyorsun?" diye sordu.

Sara, "Yedinci Gün Adventistleri Kilisesi'ne gidiyorum," dedi.

Öğretmen daha fazlasını öğrenmek istedi, bu yüzden Sara ile kiliseye gitti.

Sara’nın dersine altıncı sınıfta yeni bir din öğretmeni girmeye başladı. Aynı şekilde öğretmeninin bütün sorularını yanıtlayabildi. Etkilenen öğretmen onu Adventist Kilisesi hakkında bir saatlik sınıf sunumu yapmaya davet etti. Sara, pastörünün ve diğer kilise liderlerinin yardımıyla hazırlandı. Sunumun sonunda, sınıf arkadaşları onu Yedinci Gün Sebt’i hakkında soru yağmuruna tuttular.

Bugün Sara lisede ve onun din öğretmeni bir rahibe. Bir keresinde, bir sınavda Kutsal Kitap’tan bir ayet yazarak rahibeyi etkiledi. Diğer gençler Kutsal Kitap’tan nadiren atıfta bulunurlar. Rahibe bir açıklama istedi ve Sara ona inancını anlattı. Daha sonra rahibe onun kilisesine geldi.

Başka bir lise sınıfında, Sara İtalya’nın inancıyla ilgili bir soruyu yanıtlamayınca öğretmen sinirlendi. Sara, İtalya'nın en büyük mezhebinin üyesi olmadığı için bilmediğini açıkladı. Öğretmen birkaç soru sordu ve Sara'yı sınıfa Adventist Kilisesi hakkında bir ders vermeye davet etti. Sara'nın sunumu öğretmeni memnun etti ve "Sınıfımızda başka bir inanç hakkında bilgi edinmek harika" dedi.

Ancak ertesi yıl, Sara'nın aynı öğretmene Cumartesi dersi vardı. Öğretmen, Sara'ya katılması için baskı yaptı ve gelmeyince onunla dalga geçti. "Lütfen okula gel" dedi. "Geldiğini kimseye söylemeyeceğiz." Her hafta Sara ile alay etti. "Cumartesi günleri ben de evde kalabilirim" dedi. "Okula gelmekten daha iyidir."

Sınıf arkadaşları Sara'yı şaşırtarak öğretmene karşı onu savunmaya başladı.

Sonra bir Sebt günü, Sara kilisedeyken öğretmen onu sınıfta övdü. "Sara zamanın yarısında burada olmasına rağmen hepinizden daha iyi notlar alıyor," dedi.

Sara, inancı konusunda açık olduğu için Tanrı'nın onu kutsadığına inanıyor.

Adventist Misyonu'na “Sınıf arkadaşlarımdan inancımı hiçbir zaman gizlemedim” dedi. “Sınıf arkadaşlarım bana saygı duyuyor ve inancımın benim için ciddi olduğunu biliyor.”

_Bu misyon öyküsü, Yedinci Gün Adventistleri Kilisesi'nin "IWillGo" stratejik planının 7 No'lu Ruhsal Gelişim Hedefini göstermektedir: "Gençlerin ve genç yetişkinlerin Tanrı'yı ilk sıraya koymasına yardımcı olmak." Daha fazla bilgi için: IWillGo2020.org. Sara’nın hikayesi haftaya devam edecek._