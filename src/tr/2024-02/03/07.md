---
title:  Ek Çalışma
date:   19/04/2024
---

“Aynı nefret ve gerçeğe karşı gelme ruhu Allah’ın düşmanlarına her çağda ilham vermiştir, O’nun hizmetkârlarından da aynı dikkati ve sadakati göstermeleri beklenir. “Mesih’in ilk öğrencilere söylediği sözler, O’nun zamanın sonundaki takipçileri için de geçerlidir: ‘Size söylediklerimi herkese söylüyorum; uyanık kalın!’ Markos 13:37.”—Ellen G. White, Büyük Mücadele, s. 55, 56.

Dünyanın pek çok yerinde, özellikle de insanların Kutsal Kitap’a serbestçe ulaşabildiği yerlerde, Şeytan Kutsal Kitap’ın etkisini zayıflatmak için başka yollara başvurmuştur. Çeşitli bilimsel çalışmalar ve hatta Kutsal Kitap araştırmaları bunun için son derece etkili yollar oldular. Bu çalışmalar, kabul gördüğünde Tanrı’nın Sözü’ne olan güveni sarsacak bir işleve sahip olabiliyorlar. Örneğin, Daniel kitabı kendisini İsa’dan 500 yıl öncesine tarihliyor olmasına rağmen, pek çok Kutsal Kitap araştırmacısı bunun yerine kitabı M.Ö. ikinci yüzyılın ortalarına tarihlemektedir. Kitabın bu dönemde yazılmış olması gerektiğini, aksi takdirde peygamberin geleceği doğru bir şekilde bildirmiş olacağını ve bunun da mümkün olmadığını savunuyorlar. Bu nedenle, Daniel kitabının kendi içinde ifade edildiği zamanda değil, yüzlerce yıl sonra yazıldığını iddia ediyorlar. Maalesef, Kutsal Kitap’la ilgili bu yalan, çağdaş bilimin bize yutturmaya çalıştığı pek çok yalandan biridir. Ve ne yazık ki, pek çok insan bu yanılgıyı kabul ediyor, çünkü sonuçta Kutsal Kitap araştırmacıları bunu öğretiyor. Pavlus’un bizi “Her şeyi sınayın, iyi olana sımsıkı tutunun” diye uyarmasına şaşmamalı (1Se. 5:21).

**Tartışma Soruları**:

`Salı gününün dersindeki alıntıya bakın ve sonra aşağıdakileri değerlendirin: Şeytan bugün Kutsal Yazılar’ın yetkisini sinsice zayıflatmak için nasıl benzer yöntemler kullanıyor?`

`Tanrı’nın Sözü’nün yanlış yorumlarına karşı en büyük güvencelerimiz nelerdir?`

`İyilik ve kötülük arasındaki büyük mücadelede Şeytan’ın en büyük çabası Tanrı’nın karakterini kötülemek ve O’nu otoriter, sevgisiz bir zorba gibi göstermektir. Kötü olan bunu nasıl yapmaya çalışıyor ve Tanrı’nın onun yalanlarına verdiği yanıt nedir?`

`Elçi Pavlus “hiçbir peygamberlik sözü kimsenin özel yorumu değildir” diyor (2Pe. 1:20). Kendi amaçlarımıza ulaşmak için Kutsal Yazı’nın anlamını çarpıtmadığımızdan nasıl emin olabiliriz? Neden bunu yapmak sandığımızdan daha kolay olabilir ve bu sebeple kendimizi bu hataya düşürmekten nasıl sakınabiliriz?`