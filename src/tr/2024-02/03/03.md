---
title:  Yırtıcı Kurtlar
date:   15/04/2024
---

`Elçilerin İşleri 20:27-32 ayetlerini okuyun. Elçi Pavlus Efes’teki kilise önderlerine yaklaşan sapkınlıkla ilgili hangi özel uyarılarda bulunuyor?`

Pavlus’un tavsiyelerinin amacı kiliseyi yaklaşmakta olan şeye hazırlamaktı. Bu ayetlerde onun büyük endişelerini açıklıyor.

Onun endişesi, “sürüyü esirgemeyen yırtıcı kurtların” aralarına girmesi (Elç. 20:29). Diğer bir deyişle, imanlılar kilisenin içinden kaynaklanan şiddetli bir zulümle karşılaşacaklardı.

Elçi ikinci bir endişesini de şöyle dile getirmiştir: “Hatta öğrencileri kendi peşlerinden sürüklemek için sizin aranızdan da sapık sözler söyleyen kişiler çıkacak” (Elç. 20:30). Kiliseye sapkınlıklar girecekti. İlahi gerçeklerin yerini sahte öğretiler alacaktı. Putperestlerin uygulamaları yürürlükte olacaktı. Dördüncü ve beşinci yüzyıllarda taviz sinsice Hristiyan kilisesine sızdı ve bunun öncelikli mazereti müjdeciliğin ilerletilmesiydi. Ancak korkunç netice Tanrı’nın Sözü’nün gerçeklerinden uzaklaşılması oldu.

`2. Selanikliler 2:7-12 ayetlerini okuyun. Elçi Pavlus yaklaşan sapkınlığı nasıl tanımlıyor? Hangi nitelikleri aramaları gerekiyordu?`

Pavlus’un, “yasa tanımazlığın gizli gücü şu anda bile etkindir” ifadesi çok önemlidir. Pavlus’un zamanında bile Tanrı’nın yasasına itaat konusunda Tanrı’nın Sözü’ndeki gerçeklerden yavaş yavaş uzaklaşılıyordu. Bu sapma ileriki yüzyıllarda daha da gelişecekti.

İkinci emre aykırı olmasına rağmen, putlar Hristiyan ibadetine sokuldu. Binlerce yıl boyunca tüm putperest dinlerinde putlar ön plandaydı. Hristiyanlığı, Hristiyan kilisesine gelen putperestler için daha kabul edilebilir kılmak için, putperest tanrıların isimleri sözde azizler olarak değiştirildi. Güneş tanrısına tapınma günü olan Pazar, yavaş yavaş dirilişi onurlandıran Hristiyan ibadet günü olarak kabul edildi. Kutsal Yazı’da kabul görmeyen bu sahte gün, bugün dahi varlığını sürdürmektedir.

`Günümüzde kiliseye ne tür tavizlerin girdiğini görüyoruz? Daha da önemlisi, siz ne tür tavizler veriyor olabilirsiniz? Bu bazen hakikatle yanlışın harmanlanması yoluyla mı oluyor?`