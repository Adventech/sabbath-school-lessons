---
title:  İman Hayati
date:   10/05/2024
---

### Bir Melek, Dört Karşılaşma

_Nelson Cinco Reis Chitaonga ve Calavete Sabonete Ossifo Tarafından_

Çok az insan bir melek gördüğünü söyleyebilir. Oyele bir melek gördüğünü söylüyor, hem de sadece bir kez değil, tam dört kere.

Oyele, Mozambik'teki Mocuba ve Nampula şehirleri arasında 400 kilometre bir yolun inşasına yardım ederek üç yıl boyunca evden uzakta çalışırken çocukluk inancından uzaklaşmıştı. Bu oldukça zor bir işti ve bile bile Tanrı'nın yasası çiğneyen rahatlama yöntemlerine başvuruyordu.

Bir gün işten sonra sarhoş olan Oyele'ye birkaç yabancı yaklaştı ve ona Kutsal Kitap’ta Şabat'ın haftanın yedinci günü olduğunu öğrettiğinden haberdar olup olmadığını sordu. Oyele, yabancıların yanıldığından emindi. Onlara, "Bana bunu Kutsal Kitap’tan kanıtlayın," dedi.

Kendilerini Yedinci Gün Adventistleri olarak tanıtan yabancılar, Kutsal Kitap’tan dördüncü emri açıp okudular; “Şabat Günü’nü kutsal sayarak anımsa.” (Mısır’dan Çıkış 20:8) Ardından Ezekiel 20:20’yi açıp okudular; “Aramızda bir belirti olsun diye Şabat günlerimi kutsal sayın. O zaman benim Tanrınız RAB olduğumu anlayacaksınız dedim.”

Oyele sonraki birkaç gün içinde ayetleri tekrar tekrar okudu. Bunun Tanrı'dan gelen bir gerçek olup olmadığından emin olamıyordu. Çocukluğundan beri kiliseye gitmesine rağmen bu ayetleri daha önce hiç fark etmemişti.

O düşünürken ve dua ederken, geceleyin kaldığı evin üzerinde parlayan bir melek belirdi. "Güçlü ol!" dedi melek. "Doğru yoldasın." Ertesi gece, yine aynı yerde meleği gördü. "Güçlü ol!" dedi tekrar melek. "Doğru yoldasın." Üçüncü gece de aynı şey oldu. Oyele bir sonraki Şabat günü bir Adventist kilisesine gitti. Bundan sonra Adventistlerle düzenli olarak tapınmaya başladı.

Üç yıllık iş sözleşmesi sona erdiğinde, eve döndü ve karısıyla çocuklarının Adventist Kilisesi'ne katıldıklarını görünce şaşırdı. Uzun süreli yokluğu sırasında onlarla hiçbir teması olmamıştı.

"Bu ne tesadüf!" dedi karısı, Oyele'nin bir Adventist kilisesine gittiğini öğrendiğinde. "Bu bir tesadüf mü?"

Oyele, memleketine döndüğünde cumartesi günleri Adventist kilisesine, pazar günleri ise çocukken gittiği kiliseye gidiyordu. Ne yapacağını kestiremiyordu. Sonra melek dördüncü kez göründü. Melek, "Üstüne çalıştığın şeydir doğru olan," dedi. Oyele, bir Yedinci Gün Adventisti olmaya tam o an karar verdi.

Oyele'nin yaşadığı yerde çok az Adventist var, ancak Tanrı, Oyele'nin İsa'nın yakında geleceğine dair müjdeyi paylaşma çabalarını kutsadı. Oyele, üç ev kilisesinin kurulmasına yardım etti. "Sarhoş olsalar bile herkese müjdeyi verin" dedi. “Yürekleri etkileyen Tanrı'dır ve Tanrı'nın müjdeyi kabul etmeye hazırladığı birçok insan vardır. Bu insanlara küçük bir dokunuş yeterlidir.”

_Müjdenin Mozambik’te dünyanın bir çok yerinde yayılmasına yardımcı olan misyon sunularınız için teşekkür ederiz._