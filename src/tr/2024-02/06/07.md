---
title:  Ek Çalışma
date:   10/05/2024
---

“Kutsal Kitap dinsel ve dünyasal yetkililer tarafından yasaklandığında; tanıklığı saptırıldığında ve insanların zihinlerini ondan uzaklaştırmak amacıyla insanların ve iblislerin aklına gelebilecek her türlü çaba gösterildiğinde; onun kutsal gerçeklerini ilan etme cüreti gösterenler kovalandığında, ele verildiğinde, işkence gördüğünde, zindan hücrelerine kapatıldığında, imanlarından ötürü şehit edildiğinde, ya da dağların kayalıklarına ve yeryüzünün in ve mağaralarına kaçmaya zorlandığında –işte o zaman, sadık tanıklar çuldan giysiler içinde peygamberlik ettiler. Ancak tanıklıklarına 1260 yıllık sürenin tamamında devam ettiler. En karanlık zamanlarda, Allah’ın sözünü seven ve O’nun itibarı için titizlik gösteren inançlı insanlar vardı. Bu sadık hizmetkârlara bilgelik, güç, ve bu sürenin tamamı boyunca O’nun hakikatini ilan etme yetkisi verildi.”—Ellen G. White, Büyük Mücadele, s. 267.

“Fransa Allah’ı alenen reddederek Kutsal Kitap’ı bir kenara attığında, kötü insanlar ve karanlıktaki ruhlar uzun zamandan beri arzuladıkları hedefi, Allah’ın yasasının kısıtlamalarından uzak bir krallığı elde ettikleri için sevinçle coştular . . . Şeytan’ın zalim gücü üzerine denetim koyan Allah’ın kısıtlayıcı Ruhu büyük ölçüde kaldırıldı ve tek zevki insanların sefaletini görmek olan kişi, isteğini yapmakta özgür bırakıldı. İsyana hizmeti seçmiş olanlar, bunun ürünlerini biçmeye terk edildiler, böylece ülke kalemin yazamayacağı kadar korkunç suçlarla doldu. Yıkıma uğrayan bölgelerden ve harap olmuş kentlerden korkunç bir çığlık yükseldi –en acı ıstırabın çığlığı. Fransa, deprem vurmuş gibi sarsıldı. Din, yasa, toplum düzeni, aile, devlet ve kilise –tümü Allah’ın yasasına karşı kalkan küstah elin indirdiği darbeyle yıkıldı.”—Büyük Mücadele, s. 286.

“Kilise O’nun açılan takdirini izlemedikçe, her ışık huzmesini kabul ederek, açıklanacak olan her görevi yerine getirmedikçe, din kaçınılmaz olarak bozularak şekil şartlarına dönüşecek ve hayati önemdeki takva ruhu kaybolacaktır.”—Ellen G. White, Büyük Mücadele, s. 317.

**Tartışma Soruları**:

`Büyük mücadelenin ilkeleri Fransız Devrimi’nde nasıl ortaya çıkmıştır?`

`Tanrı’nın var olmadığını savunan bir kişi şöyle yazmıştı: “kendi hedeflerimizi belirlemekte ve geçiş yok tabelaları aramadan her türlü düşünsel sınırı aşmakta özgürüz.” “Geçiş yok tabelaları aramadan” ifadesi neden pek çoklarının Tanrı’yı reddetme nedenleri konusunda son derece öğreticidir? Bu tür fikirler Fransız Devrimi’nde yaşananların bir kısmını açıklamaya nasıl yardımcı olabilir?`

`Son olaylarla ilgili olarak Yuhanna’nın tapınakla ilgili görümü ne önem taşımaktadır?`