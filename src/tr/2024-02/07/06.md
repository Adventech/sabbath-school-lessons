---
title:  En Uzun Peygamberlik Zaman Çizelgesi
date:   16/05/2024
---

`Ezra 7:7-13 ayetlerini okuyun. İsrail’in Pers ülkesindeki tutsaklarının tapınaklarını yeniden inşa etmek üzere serbest bırakılmalarına izin veren ferman ne zaman yayınlandı?`

Bu ferman Pers Kralı Artahşasta tarafından M.Ö. 457 yılında yayınlanmıştı. Bu, Yahudilerin Yeruşalim’i yeniden inşa etmek ve tapınak ibadetlerini yeniden tesis etmek için geri dönmelerine izin veren üç fermanın sonuncusuydu. Bu üçüncü ferman en eksiksiz olanıdır ve 2.300 gün/yıl peygamberlik sözünün başlangıcını belirlemektedir.

`Daniel 9:25, 26 ayetlerini okuyun. Tüm bu peygamberlik dönemi ne zaman başlayacaktı? Bu ayetler hangi önemli olayları öngörüyor?`

Bu dikkat çekici peygamberlik sözünde Daniel, “Yeruşalim’i yeniden kurmak için buyruğun verilmesinden” Mesih’e kadar, 69 peygamberlik haftası ya da 483 peygamberlik günü veya aslında yılı geçeceğini öngörmüştür. Ferman M.Ö. 457 yılının sonbaharında yayınlandığına göre, 483 yıl eklediğimizde M.S. 27 yılının sonbaharına varıyoruz. “Mesih” sözcüğü “Meshedilmiş Kişi” anlamına gelmektedir. Mesih, M.S. 27 sonbaharında vaftiz edilerek Ruh’la meshedilmiş oldu (Elç. 10:38). Vaftizinden sonra “Tanrı’nın Müjdesi’ni duyura duyura Celile’ye gitti. ‘Zaman doldu’ diyordu” (Mar. 1:14).

İsa, M.S. 31 yılının ilkbaharında, bu son peygamberlik haftasının ortasında, vaftizinden üç buçuk yıl sonra çarmıha gerildi. Mesih’in Golgota’da kurban edilmesiyle Tanrı’nın Kuzusu’na işaret eden sunular düzeni sona ermiş oldu. Örnek aslıyla buluştu ve sonunda törensel düzenin tüm kurbanları ve sunuları sona erdi.

`Daniel 9:27 ayetini okuyun. Yetmiş haftalık peygamberlik sözü nasıl sona erecekti?`

Özellikle Yahudilere saptanmış olan yetmiş hafta ya da 490 yıl, Sanhedrin’in müjde mesajını reddetmesiyle M.S. 34 yılında sona erdi (Elç. 6:8-7:60).

2.300 yıllık peygamberlik sözünden 490 yılı çıkardığımızda, peygamberlik sözünün tamamlanması için geriye 1810 yıl kalıyor. Bu da bizi M.S. 1844 yılına götürüyor. William Miller ve ilk Adventistler Daniel 8:14 ayetindeki tapınağın yeryüzü olduğuna inanıyorlardı ve Mesih’in 1844 yılında dünyayı ateşle arındırmak için geleceğini zannettiler. (Cuma günkü tabloya bakın.)