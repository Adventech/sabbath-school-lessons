---
title:  Ek Çalışma
date:   17/05/2024
---

Aşağıdaki 70 hafta ve 2.300 gün peygamberlik sözleri tablosuna bakın. Peygamberlik sözleri M.Ö. 457 yılında başlıyor ve 70 haftalık peygamberlik sözünün konu ettiği “meshedilmiş olan önderin” etrafında gerçekleşen olayları önceden bildiriyor. Bu sağlam temele dayanan 2,300 günlük peygamberlik sözü 1844 yılında sona ermektedir.

![Chart](chart.png)

“İlk öğrenciler gibi, William Miller ile çalışma arkadaşları da, taşıdıkları bildirinin kapsamını kendileri tümüyle kavramamışlardı. Kilisede uzun süreden beri yerleşik olan yanılgılar, peygamberlik sözündeki önemli bir unsuru doğru yorumlanmalarına engel oldu. Bu nedenle, Allah’ın dünyaya iletmek üzere kendilerine emanet ettiği bildiriyi duyurmalarına rağmen, anlamını yanlış kavradıkları için hayal kırıklığına uğradılar.”—Ellen G. White, Büyük Mücadele, s. 354.

“Buna rağmen Allah yargı uyarısının olduğu gibi duyurulmasına izin vererek Kendi merhametli tasarısını gerçekleştirdi. Büyük gün yakındı, O ise Kendi takdiriyle insanları, kalplerindeki şeyleri kendilerine göstermek üzere, kesin bir zaman testine tabi tuttu. Bu mesaj, kilisenin denenmesi ve arındırılması için tasarlanmıştı. Bağlılıklarının bu dünyaya mı, yoksa Mesih’e ve göğe mi olduğunu görmeye yönlendirileceklerdi. Kurtarıcı’yı sevme iddiasındaydılar; şimdi de sevgilerini kanıtlayacaklardı. Dünyasal umutlarını ve ihtiraslarını terk ederek, Rableri’nin gelişini sevinçle karşılamaya hazır mıydılar? Bu bildiri onların kendi gerçek ruhsal durumlarının farkına varmalarını sağlamak için tasarlanmıştı; onları Rabb’i tövbe ve alçakgönüllülük ile aramaya teşvik etmek için, merhamet ile gönderilmişti.”—Ellen G. White, Büyük Mücadele, s. 356.

**Tartışma Soruları**:

`William Miller’in tecrübesinden ne gibi dersler çıkarabiliriz? Tanrı zaman zaman hatalı anlayışımızı geçersiz kılar mı?`

`Daniel 9:24-27 ayetlerinin anlaşılması Kutsal Kitap’ın bütünlüğünü ve Mesih’in ilahiliğini ortaya koymada neden bu kadar önemlidir?`

`Peygamberlik sözünü anlamanın kurtuluş tasarısında nasıl bir işlevi bulunmaktadır? Peygamberlik sözü Tanrı’nın planında neden son derece önemlidir?`