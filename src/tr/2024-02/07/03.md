---
title:  Zamanı Öngörmek
date:   13/05/2024
---

Protestan Reformcular Mesih’in gerçek, görünür, işitilebilir ve görkemli dönüşüne inanmış olsalar da, bu Kutsal Kitap gerçeğinin anlaşılması yavaş yavaş değişmiştir. 19. yüzyılın tanınan vaizleri, Mesih’in yeryüzünde krallığını kurmak ve 1000 yıllık sürecek barışa öncülük etmek için geleceğini öğretiyorlardı. Bu, ruhsal atalete ve ruhsal değerlere karşı ilgisiz bir bağlılığa yol açmıştı.

Benzer şekilde, Mesih’in öğrencileri de Mesih’in gelişinin doğasını yanlış anlamışlardı. O’nun kendilerini günahın mahkûmiyetinden ve prangalarından kurtaracak Kişi olarak değil, Roma esaretinin boyunduruğunu kıracak muzaffer bir komutan olarak geleceğini düşünüyorlardı. Yani O’nun gelişinin ne surette olacağını anlayamamışlardı.

`Elçilerin İşleri 1:9-11; Vahiy 1:7 ve Matta 24:27, 30, 31 ayetlerini okuyun. Bu ayetler Rabbimizin dönüş şekli hakkında bize ne anlatıyor?`

Mesih ilk kez Beytlehem’deki yemlikte bir bebek olarak geldiğinde, çok az insan O’nun gelişini fark etmişti. Fakat ikinci kez geldiğinde, “her göz” O’nun gelişini görecektir. Her kulak O’nun dönüşünün borazan sesini işitecektir. Yeryüzündeki her insan O’nun görkemini görecektir. Aldatılmayalım. Kutsal Yazılar O’nun dönüşü etrafında gerçekleşen olayları çok açık bir şekilde ortaya koymuştur.

“Kutsal Kitap’ta bildirilen en ciddi, ancak en görkemli gerçeklerden biri, Mesih’in muhteşem kurtarış işini tamamlamak üzere ikinci kez gelmesidir. Allah’ın uzun zamandır ‘ölüm ülkesinde ve gölgesinde’ oturan göçmen halkına, ‘diriliş ve yaşam’ Olan’ın, ‘sürgüne gönderilen halkını geri getirmek üzere’ yeniden geleceği vaadinde, değerli, sevinç verici bir umut verilmiştir. İkinci geliş öğretisi, Kutsal Yazılar’ın ana ilkesidir. İlk çiftin üzüntülü adımlarla Aden bahçesinden uzaklaştıkları günden beri, iman çocukları Vaat Edilen Kişi’nin gelerek yıkıcının gücünü kırmasını ve kendilerini tekrar kayıp Cennet’e götürmesini beklediler.”—Ellen G. White, Büyük Mücadele, s. 300.

İlk Adventist önderlerden Luther Warren gençlere şöyle derdi: “Mesih’in gelişine hazır olmanın tek yolu hazırlanmak ve hazır kalmaktır.” Mesih’in yaklaşan dönüşü mesajı, her birimize yüreklerimizi incelememiz ve ruhsal yaşamlarımızı değerlendirmemiz için acil bir çağrıdır. Bu, tanrısal yaşama bir çağrıdır. Mesih’in dönüşünün görkeminin parlayan ışığında tarafsızlık olamaz.

`1. Selanikliler 5:2-5 ve İbraniler 9:28 ayetlerini okuyun. Bu ayetler Mesih’in geliş biçimiyle ilgili olarak bize nasıl cesaret veriyor?`