---
title:  Ruhçuluğun Ölümcül Sonuçları
date:   02/06/2024
---

Ölümün aslında yaşamın yeni bir aşamasına giriş olduğu masalı, ruhun doğası gereği ölümsüz olduğu düşüncesine dayanmaktadır. Bu putperest düşünce, erken dönemlerde inancını daha geniş Roma dünyasına anlaşılır kılma çabasıyla Kutsal Kitap’taki temellerinden uzaklaştığı için kiliseye de sızmıştır: “Ruhun ölümsüzlüğü kuramı, Roma’nın putperestlikten alarak Hristiyanlık dinine kattığı sahte öğretilerden biriydi.”—Ellen G. White, Büyük Mücadele, s. 553.

> <p></p>
> “Bedeni öldüren, ama canı öldüremeyenlerden korkmayın. Canı da bedeni de cehennemde mahvedebilen Tanrı’dan korkun” (Mat 10:28).

`Sadece bu ayet bile ruhun sözde ölümsüzlüğü hakkında bize ne söylemelidir?`

Rab, halkına her türlü gizemcilikle uğraşmayı yasaklamıştır. Aralarındaki “falcı, büyücü, muskacı, medyum, ruh çağıran ya da ölülerin ruhlarına danışan” kişilere hoşgörülü olmamalıydılar (Yas. 18:11). Bu tür kişiler taşlanarak öldürülecekti (Lev. 20:27). Bu ceza son derece sert görünse de İsrail’i sahte tanrılara tapınmaktan korumak için tasarlanmıştı.

Büyücülük şeytani bir şeydir. İnsanları sahte ibadette bulunmaları için baştan çıkarır ve Tanrı’yla gerçek bir ilişkinin sahtesini oluşturur fakat kalbin en derin ihtiyaçlarını asla karşılayamaz. Ruhçuluk Şeytan’ın dünyayı esir alma planının merkezinde yer almaktadır. Ancak İsa, lütfu ve gücüyle tutsakları onları bağlayan kötülük zincirlerinden kurtarıyor.

`Vaiz 9:5; Eyüp 7:7-9 ve Yeşaya 8:19, 20 ayetlerini okuyun. Bu Kutsal Kitap metinleri ölüm ve ölülerle iletişim konusunda bize ne öğretiyor?`

Öldükten sonra ölülerin doğrudan göğe gittiği inancı, Kutsal Kitap’a aykırı olsa da, Pazar günü ibadeti gibi o kadar uzun süredir bulunmakta ve o kadar sağlam bir şekilde yerleşmiştir ki, insanların bundan vazgeçmesi hiç kolay değil. İnsanlar bu inancı haklı çıkarmak için bağlamından koparılmış birkaç ayeti öne sürüyorlar. Fakat bu sahte öğreti, özellikle son krizde Şeytan’ın onlara yutturabileceği aldatmacalara karşı hiçbir koruma sağlamıyor.

`Ölülerin durumunu diğer Hristiyanlara açıklamaya çalışırken ne gibi tecrübeler yaşadınız? Etkili bulduğunuz bir yöntem varsa açıklayın.`