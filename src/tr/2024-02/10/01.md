---
title:  Ruhçuluğun İfşası
date:   01/06/2024
---

### Konuyla İlgili Metinler
Mat. 10:28; Vaiz 9:5; Yşa. 8:19, 20; Yu. 11:11–14, 21–25; Va. 16:13, 14; Mat. 24:23–27; 2Se. 2:9–12.

> <p>Hatırlama Metni</p>
> “Rab’bin kendisi, bir emir çağrısıyla, başmeleğin seslenmesiyle, Tanrı’nın borazanıyla gökten inecek. Önce Mesih’e ait ölüler dirilecek. Sonra biz yaşamakta olanlar, hayatta olanlar, onlarla birlikte Rab’bi havada karşılamak üzere bulutlar içinde alınıp götürüleceğiz. Böylece sonsuza dek Rab’le birlikte olacağız” (1. Selanikliler 4:16, 17).

Uzun yıllar önce ölüme yakın deneyimler (ÖYD) hakkında hikâyeler ortaya çıkmıştı; bu hikâyelerde ölen ve daha sonra uyanan kişiler “ölüyken” gördükleri ve duydukları şeylerle ilgili inanılmaz öyküler anlatmışlardı. Milyonlarca kişi şimdi bu anlatıların ölülerin gerçekten ölmediğinin kanıtı olduğuna inanıyor. Ruhçuluğun bu temel inancı Şeytan’ın en yaygın ve etkili aldatmacalarından biridir.

Aslında ruhçuluğun başlangıcı Aden bahçesine yılanın Adem ve Havva’ya söylediği “Kesinlikle ölmezsiniz” yalanıyla başlamıştır (Yar. 3:4). Bu düşünce aynı zamanda 19. yüzyılın en büyük sahte dini hareketlerinden birinin, Fox kardeşlerin daha sonra düzmece olduğu itiraf edilen, sorularına ölülerin ruhlarından yanıt alabildikleri iddiasının da temelinde yatmaktadır.

Bu dersin amacı, Şeytan’ın son gün aldatmacalarına karşı tek güvencemizin Mesih’le kişisel bir ilişkiye sahip olmak ve sağlam bir biçimde Kutsal Kitap öğretilerini temel almak olduğunu göstermektir. Gözlerimiz, kulaklarımız ve yüreklerimiz bize ne söylemeye çalışırsa çalışsın, ölüm hakkındaki Kutsal Kitap öğretisi de buna dahildir.

_*8 Haziran Sebt Günü’ne hazırlık için, bu haftanın Büyük Mücadele 31.-34. bölümlerini temel alan konusunu çalışın._