---
title:  Ek Çalışma
date:   07/06/2024
---

Lee Strobel’in son kitabı The Case for Heaven’da [Gök Davası], ölüm anında ölülerin bir tür bilinçli varoluş içinde hayatta kaldığını varsayılıyor. Bu varsayıma kanıt olarak kullanılanlar arasında “ölüme yakın deneyimler” (ÖYD) de bulunuyor. Bir örnek: “Kalp ameliyatı sırasında ÖYD yaşayan bir başka kız, öbür dünyada erkek kardeşiyle tanıştığını söyledi –bu onu şaşırtmıştı çünkü bir erkek kardeşi yoktu. Daha sonra iyileşip bunu babasına anlattığında, babası ona aslında bir erkek kardeşi olduğunu fakat kardeşinin o doğmadan önce öldüğünü ilk defa açıkladı.”—Lee Strobel, The Case for Heaven [Gök Davası], s. 69. Ancak Strobel, Kutsal Kitap’ta yer alan ve Hristiyanların ancak Mesih geri döndüğünde nihai ödüllerini alacaklarını söyleyen açık öğretiyle, ölümden hemen sonraki ahiret hayatı düşüncesini uyumlu hale getirmekte zorlanıyor.

Biz şu şekilde uyarıldık: “Pek çok kişinin karşısına sevgili akrabalarını veya dostlarını taklit eden cinlerin ruhları çıkacak ve en tehlikeli sapkınlıkları öğreteceklerdir. Bu ziyaretçiler en hassas duygularımıza hitap ederek, iddialarını güçlendirmek için mucizeler yapacaklardır. Onlara, ölülerin bir şey bilmediklerine ve bu şekilde görünenlerin cinlerin ruhları olduğuna ilişkin Kutsal Kitap gerçeğiyle karşı koymalıyız.

“Yeryüzünde yaşayanları denemek için bütün dünyanın üzerine gelecek olan denenme saati” hemen önümüzdedir. (Vahiy 3:10). İmanı Allah’ın sözüne sağlam bir şekilde dayanmayan herkes aldanacak ve yenik düşecektir. Şeytan, insanoğullarının kontrolünü eline geçirebilmek için ‘aldatan her türlü kötülükte’ etkinlik gösterecek ve aldatmacaları gittikçe çoğalacaktır. Fakat amacını yalnızca insanlar onun ayartılarına gönüllü olarak teslim oldukça gerçekleştirebilir. Gerçeğin bilgisini ısrarla arayanlar ve itaat yoluyla canlarını paklamaya çalışarak, çatışmaya hazırlanmak için ellerinden geleni yapanlar, hakikatin Allah’ında sağlam bir sığınak bulacaklardır. Kurtarıcı’nın vaadi, ‘Sözüme uyarak sabırla dayandın. Ben de . . . seni esirgeyeceğim’dir (10. ayet). O, Kendisine güvenen tek bir canın bile Şeytan tarafından alt edilmesine izin vermektense, Kendi halkını korumak için gökteki tüm melekleri gönderecektir.”—Ellen G. White, Büyük Mücadele, s. 564, 565.

**Tartışma Soruları**:

`Şeytan zihinleri etkilemek için hangi kurnaz ruhsal etkileri kullanıyor olabilir? Kitle iletişim araçları bunda nasıl bir işleve sahiptir?`

`Sevdiği birini yeni kaybetmiş ve bu kişinin gökte olduğuna inanan bir arkadaşınızla inancınızı nasıl paylaşırdınız? Ne söylemek uygundur ve ne uygun değildir?`