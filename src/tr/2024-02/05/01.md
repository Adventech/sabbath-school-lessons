---
title:  Tüm Engellere Rağmen İman
date:   27/04/2024
---

### Konuyla İlgili Metinler
Mez. 119:162; Yu. 16:13–15; 2Pe. 1:20, 21; Ef. 2:8, 9; Rom. 3:23, 24; Rom. 6:15–18.

> <p>Hatırlama Metni</p>
> “Aklımdan çıkaramam sözünü, Sana karşı günah işlememek için” (Mezmurlar 119:11).

Protestan Reformcular, 21. yüzyılın umutsuzca ihtiyaç duyduğu bir şeye, hayatta bir amaca sahiplerdi. Ünlü Amerikalı psikolog Philip Cushman, The Empty Self [Boş Benlik] adlı kitabında amaçsız hayatlar yaşayan insanları ele alıyor. Bu kişilerin inançları sığlaşmıştır. Onlar için gerçek anlamda önemli olan çok az şey bulunmaktadır ve uğruna ölmeye değer hiçbir şeye sahip olmadıkları için yaşamaya değer çok az şeyleri vardır.

Ancak Protestan Reformunun erkekleri, kadınları ve çocukları çarpıcı biçimde farklıydı. Uğruna yaşamaya değer kalıcı bir amaca sahiptiler. İnandıkları şey önemliydi ve dürüstlüklerinden ödün vermeye razı gelmiyorlardı. Temel inançları onların ayrılmaz bir parçasıydı. Bu inançları inkar etmek kimliklerini inkar etmek anlamına gelirdi. Onlar ölümün kendisi karşısında, içsel huzura sahiptiler.

Bu haftaki dersimizde, Reformdan örneklerle, Kutsal Yazı’nın hayatı değiştiren öğretilerinin yaşamda gerçek amaç ve gerçek anlam için nasıl temel oluşturduğunu keşfedeceğiz. Bu ebedi gerçekleri kavramak bizi iyi ve kötü arasındaki büyük mücadeledeki son krize hazırlayacaktır. Reformcuların verdiği savaş henüz sona ernedi, biz ise onların bıraktığı yerden devam etmeye çağrıldık. Bizler de karşılaştığımız her zorluğun üstesinden gelmek için yeterince büyük olan Tanrı’yı keşfedebiliriz. O Tanrı ki hayatlarımıza dünyevi hiçbir şeyin veremeyeceği kadar anlam ve amaç vermektedir.

_*4 Mayıs Sebt Günü’ne hazırlık için, bu haftanın Büyük Mücadele 7.-11. bölümlerini temel alan konusunu çalışın._