---
title:  İman Hayati
date:   03/05/2024
---

### Zengin ve Ünlülere Mektuplar

_Rebeca Luiz Laguardia Tarafından_

İspanyol bir ev hanımı, İspanyol kraliyet ailesine, oyunculara ve şarkıcılara ve de merhum Küba lideri Fidel Castro'ya, İsa’nın gelişini ilan etmek için 35 yıl süren bir mektup yazma kampanyasına girişmesine neden olan şaşırtıcı bir pasaj okudu.

Bu misyonerlik girişimi, ev hanımı olan annem Pilar Laguardia'nın şu sözleri okumasıyla doğdu: "İş hayatındaki, güven duyulan yüksek mevkilerdeki adamlar, büyük yaratıcı yeteneklere ve bilimsel kavrayışa sahip adamlar, dahi adamlar, zihinleri henüz özel gerçeğe çağrılmamış müjde öğretmenleri - çağrıyı ilk duyanlar bunlar olmalı. Onlara mutlaka davet verilmelidir” (Christ's Object Lessons, sayfa 230).

Açıklamayı okuyan annem, “Ben basit bir ev hanımı olarak bu insanlara nasıl ulaşabilirim?” diye düşünmeye başladı. Birkaç dakika sonra bir plan yaptı. Televizyon ve radyoda önemli isimlerin röportajlarını dinleyip bu kişileri gazete ve dergilerde de takip ediyordu. Ruhsal konularla ilgilendiklerine dair en ufak bir ipucunu yakalayıp onları Tanrı ile tanıştırırdı. Annem birçok fırsat buldu. “Keşke imanım olsaydı”, “ben agnostiğim”, “içimde bir boşluk var” diyen birini duyar duymaz bir mektup yazardı.

Annem, İspanyol cumhurbaşkanlarına ve bakanlara, piskoposlara, rahiplere, aktörlere, şarkıcılara, yazarlara, gazetecilere ve mahkûmlara gönderdiği mektupların sayısını unuttu. Bu mektupların alıcıları arasında Fidel Castro'ya ek olarak, İspanya Kralı 6. Felipe ve Kraliçe Letizia, İtalyan tenor Al Bano Carrisi ve yazarlar Paulo Coelho ve José Saramago da yer alıyor. İnternetten önce bile posta adreslerini bulmakta hiç zorlanmadı. Bazen gazete makaleleri ona ipuçları veriyordu. Diğer zamanlarda da televizyon istasyonlarını ve hapishaneleri arıyordu.

Birçok kişi geri dönüş yaptı. Madrid belediye başkanı şöyle yazdı: "The Conflict of Ages” serisini okuyorum ve The Great Controversy’nin 'İspanya'da Uyanış' bölümündeyim. Çok ilginç ve okumaya devam edeceğim.”

Bir piskopos, Steps to Christ ve The Conflict of the Ages için minnettarlığını dile getirdi ve şöyle yazdı: "İlahi merhamet, bize ışık getirmek için gerekeni yapsın."

Başka bir piskopos, “Kutsal Kitap’ı daha iyi incelemek ve Tanrı'ya daha iyi hizmet etmek istiyorum. Belki de Kutsal Kitap ile ilgili bazı yorumları düzeltmem gerekiyor.”

Kapalı bir manastıra rahibe olarak girmek için kariyerinden vazgeçen Doktor Isabel, aylarca annemle telefon ve posta yoluyla iletişim kurdu. İlk mektubunda, “Kutsal Kitap’tan istediğin tüm materyalleri bana gönderebilirsin” dedi. Annem de aynen öyle yaptı ve böylece bir tohum ekilmiş oldu. Bunun sonuçları Tanrı’nın elindedir.

“Önemli olan tohumu ekmek,” diyor annem. “Tanrı şöyle der; ‘Ekmeğini suya at ,çünkü günler sonra onu bulursun.’” (Vaiz 11:1)

_2023 ve 2024'te The Great Controversy'nin toplu tanıtım ve dağıtımında Yedinci Gün Adventistleri dünya kilisesine katılın. Daha fazla bilgi için greatcontroversyproject.com adresini ziyaret ediniz veya yerel pastörünüze sorunuz._