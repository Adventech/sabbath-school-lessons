---
title:  Ek Çalışma
date:   03/05/2024
---

“Allah’ın sadık hizmetkârları zahmetli çalışmayı tek başlarına sürdürmüyorlardı. Göksel yerlerdeki yönetimlerin, hükümranlıkların ve kötülüğün ruhsal ordularının onlara karşı birlik olmalarına rağmen, Rab Kendi halkını terk etmedi. Gözleri açılabilseydi, ilahi mevcudiyetin ve yardımın kanıtını, eski zaman peygamberlerinden birine gösterildiği gibi belirgin bir şekilde görebilirlerdi. Elişa’nın uşağı efendisine etraflarını saran ve tüm kaçma imkânlarının ortadan kaldıran düşman ordusunu gösterdiğinde, peygamber şöyle dua etmişti: ‘Ya RAB, lütfen onun gözlerini aç, görsün!’ (2. Krallar 6:17). İşte, dağ ateşten arabalar ve atlarla doluydu, göğün ordusu Allah adamını korumak üzere mevzilenmişti. Melekler, Reform davasında çalışan işçileri de böyle korudular.”—Ellen G. White, Büyük Mücadele, s. 207, 208.

“Güçlü düşmanlar yenilenen imanı yıkmak için birleştiklerinde ve ona karşı binlerce kılıç çekilmek üzereyken, Luther şunları yazdı: ‘Şeytan öfkesini ortaya koyuyor; tanrısız papalar düzen kuruyor; biz de savaş tehdidi altındayız. İnsanları iman ve dua ile, Rabb’in tahtının önünde cesaretle durmaya çağırın, öyle ki, Allah’ın Ruhu’nun yenilgiye uğrattığı düşmanlarımız, barışa mecbur kalsınlar. Başlıca ihtiyacımız, başlıca emeğimiz duadır; insanlar şimdi kılıcın keskin kenarına ve Şeytan’ın öfkesine maruz kaldıklarını bilsin ve dua etsinler.’— D’Aubigne, 10. kitap, 14. bölüm.”—Ellen G. White, Büyük Mücadele, s. 208.

Kurtuluş umudumuzun dayandığı gerçek olan müjdenin temelinde, Luther’in yeniden keşfettiği büyük gerçek imanla aklanma bulunmaktadır. “A Mighty Fortress [Kudretli Kale]” adlı ilahisi, müjdeyi güçlü bir şekilde ifade etmektedir: “Kendi gücümüze güvenseydik, Çabalarımız boşa giderdi, Doğru adam yanımızda olmasaydı, Tanrı’nın kendi seçtiği adam. Kim olduğunu soruyor musun? Mesih İsa, O’dur, Rab Sebt O’nun adı, Çağdan çağa aynıdır, Ve savaşı O kazanmalıdır.”—Yedinci Gün Adventist İlahi Kitabı 506. İlahi.

**Tartışma Soruları**:

`Lütuf ve yasa, iman ve iyi işler arasındaki dengeyi nasıl açıklayabiliriz?`

`Zihnimizin yasacılığa kaymasına izin vermek sizce neden bu kadar kolaydır? Yasalcılığı nasıl tanımlarsınız? Hristiyan inancımız için neden son derece zararlıdır?`

`“Lütufla kurtuluş” kavramı doğru anlaşılmadığında bazı tehlikeler mi ortaya çıkmaktadır? Bu yanlış anlama bizi nereye götürebilir?`

`Bazı insanlar “değersiz lütuf” ifadesiyle ne anlatmak istiyorlar? Lütuf hiç değersiz olur mu?`