---
title:  Yaklaşmakta Olan Çatışma
date:   08/06/2024
---

### Konuyla İlgili Metinler
Va. 14:7, 9, 12; Va. 4:11; Va. 13:1, 2; Va. 12:3–5, 17; Va. 13:11–18.

> <p>Hatırlama Metni</p>
> “Onları gerçekle kutsal kıl. Senin sözün gerçektir” (Yuhanna 17:17).

Biyoçip ya da Veri çipi adı verilen, yaklaşık bir pirinç tanesi büyüklüğünde, hastaya yerleştirilebilen oldukça yeni bir tıbbi cihaz bulunuyor. Bu biyoçip, hastanın tıbbi geçmişi hakkında bilgi içeriyor ve bu bilgiler daha sonra biyoçip ya da Veri çipinin yerleştirildiği bölgenin harici bir tarayıcıyla görüntülenmesiyle elde edilebiliyor. Bazı Hristiyanlar bunu canavarın işaretini insanlara zorla kabul ettirmek için hazırlanan komplonun bir parçası olarak görüyor. Bazılarına göre ise canavarın işareti yiyecek kutularının üzerindeki barkotlarda bulunuyor; ya da dolar banknotlarının üzerinde bulunan ve sözde 666 anlamına gelen gizemli bir sayı. Bazıları için ise Masonik düzen, İlluminati, siyah BM helikopterleri ve Birleşmiş Milletler ile ilgili.

Bu haftanın dersinin amacı, yaklaşmakta olan tapınma konusundaki çatışmayı ortaya koymaktır. Şeytan, Tanrı’nın yasasını zayıflatmaya çalışarak O’nun yetkisine meydan okuyacak. Özellikle Sebt Günü, tapınma konusundaki küresel bir çatışmanın merkezi haline gelecek. Şeytan Sebt gününden nefret ediyor, çünkü Yaratıcı’dan nefret ediyor. Mesih’e olan bağlılığımızı kırmak için zor kullanacak, baskı yapacaktır. Gerçek ve sahte ibadet günü konusunda inançlar çarpışacak. Tanrı’nın son çağrısı, zulme, ekonomik boykota, hapse ve ölüm emrine rağmen Mesih’e sadık kalmaya yönelik bir çağrıdır. Bu haftanın dersi, İsa’nın dünyanın son çatışması boyunca bize rehberlik edecek olan kudretini vurgulamaktadır.

_*15 Haziran Sebt Günü’ne hazırlık için, bu haftanın Büyük Mücadele 35. ve 36. bölümlerini temel alan konusunu çalışın._