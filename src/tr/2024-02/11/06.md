---
title:  Yerden Çıkan Canavar
date:   13/06/2024
---

`Vahiy 13:11-18 ayetlerini okuyun. Bu ikinci canavarın Vahiy 13. bölümdeki ilk canavardan farkı nedir?`

İlk canavar sudan çıkmıştı; ikinci canavar ise “yerden” çıkıyor (Va. 13:11). Sular, “halkları, toplumları, ulusları ve dilleri” temsil ediyor (Va. 17:15). O halde yer de, dünyanın seyrek nüfuslu bir bölgesini temsil etmektedir. Bu ikinci canavar, birinci canavarın yetki kullandığı peygamberlik döneminin sonlarına doğru ortaya çıkıyor (Va. 13:5). Yani, M.S. 1798 yılı civarında ortaya çıkıyor.

Amerika Birleşik Devletleri bu tarife tam olarak uymaktadır. M.S. 1776 yılında bağımsızlığını ilan etmiş, M.S. 1789’da anayasasını kabul etmiş ve 19. yüzyılın sonlarında bir dünya gücü olarak tanınmıştır.

Yuhanna şöyle devam ediyor, “kuzu gibi iki boynuzu vardı, ama ejderha gibi ses çıkarıyordu” (Va. 13:11). Kutsal Kitap peygamberlik sözlerinde boynuzlar gücü simgeler. İlk canavarın aksine, bu canavarın boynuzlarında taç bulunmuyor, bu da onun bir krallık olmadığını gösteriyor. İki boynuz Amerika Birleşik Devletleri’nin gücünün ve başarısının kaynağı olan iki temel yönetim ilkesini temsil ediyor –siyasi ve dini özgürlük.

`Vahiy 13:11, 12 ayetlerini okuyun. Bu canavarda ne gibi bir farklılık görüyorsunuz ve nasıl konuşuyor?`

Bu nazik, kuzu gibi ulus nihayetinde bir ejderha gibi konuşuyor. “İlk canavarın bütün yetkisini” (Va. 13:12) kullanıyor, dini özgürlük ilkelerini terk ederek “yeryüzünü ve orada yaşayanları… ilk canavara tapmaya zorluyor” (Va. 13:12). Amerika Birleşik Devletleri, papalığın ruhani ve dünyevi yetkisini tanıyarak, yeryüzündeki herkesin ilk canavara tapınmasına öncülük edecektir. Bu peygamberlik sözüne göre, Amerika Birleşik Devletler canavara bir heykel oluşturacak (kilise ve devletin birliği) ve herkesin bu heykele tapınmasını isteyecektir.

Etkileyici olan şu ki, bu canavar güç olarak ilk tanımlandığında, Amerika Birleşik Devletleri sonunda dönüşeceği ve mevcut durumda olduğu askeri ve ekonomik devin yakınında bile değildi.

`Günümüzde ABD’nin içinde bulunduğu siyasi istikrarsızlığı düşünün. Bu bir gün bu peygamberlik sözünün gerçekleşmesine nasıl yol açabilir?`