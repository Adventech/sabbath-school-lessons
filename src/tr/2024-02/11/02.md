---
title:  Vahiy Kitabının Son Çatışması
date:   09/06/2024
---

Vahiy kitabının mesajı gizemli simgelerden, garip yaratıklardan ve tuhaf görüntülerden çok daha fazlasıdır. Sevgi dolu bir Tanrı tarafından son zaman nesline verilen ebedi gerçeklerden bahseder. Mesih ve Şeytan arasındaki gökte başlamış olan çatışmanın konusu ibadetti. Ve ibadet konusunda nihai doruk noktasına ulaşacaktır.

`Vahiy 14:7, 9 ile Vahiy 4:11 ayetlerini karşılaştırın. İyi ile kötü arasındaki bu evrensel çatışmada Vahiy’in kapsayıcı konusu nedir?`

Vahiy kitabı boyunca tapınma ve yaratılış ayrışmaz bir biçimde ilişkilendirilmiştir. Vahiy 14:7 ayeti bizi tüm yaratılışın Rabbi’ne tapınmaya çağırıyor. Son iki yüzyılda dünyayı kasıp kavuran evrim bağlamında, Sebt günü kimliğimizin ebedi bir hatırlatıcısıdır. Bizim yaratılmış varlıklar olduğumuzu ve bu sebeple Yaratıcımızın bağlılığımıza ve ibadet etmemize layık olduğunu sürekli olarak pekiştirmektedir. İblisin Sebt gününden bu kadar nefret etmesinin sebeplerinden biri de işte budur.

`Vahiy 12:17 ve Vahiy 14:12 ayetlerini okuyun. Yaratıcı’ya tapınma nihayetinde nasıl ifade bulur?`

Tanrı’nın emirlerini yerine getirerek Yaratıcı’ya ibadet etmek, canavara tapınmanın tam karşısında yer almaktadır. Tanrı, tarihteki en büyük düşmanlığı ve en sert zulmü görmelerine rağmen O’na sadık kalacak bir son zaman halkına sahip olacaktır.

Devletin yasasına itaat ederek dördüncü emre aykırı biçimde sahte Sebt’i tutmak, Allah’a karşı duran güce bağlılık bildirisi anlamına gelecektir; Allah’ın yasasına itaat ederek gerçek Sebt gününü tutmak ise, Yaratıcı’ya sadakatin bir ifadesidir.”—Ellen G. White, Büyük Mücadele, s. 610.

Vahiy 14:12 ayeti, Kurtarıcı’nın bu sadık takipçilerinin “İsa’nın imanına” sahip olacaklarını belirtiyor. İsa’nın imanı o kadar derin bir imandır ki, göremediği zaman güvenir. Anlayamadığı zaman sebat eder. O İsa’nın imanla aldığımız bir armağanıdır ve yaklaşan çatışma boyunca bizi ayakta tutacak olan odur.

`Yedinci gün Sebti, Yaratıcı olarak Tanrı’nın o kadar temel bir simgesidir ki, Aden bahçesine kadar uzanmaktadır. Bu nedenle, Roma’nın yaptığı gibi (bkz. Dan. 7:25) onu gasp etmeye çalışmak, en temel düzeyde Yaratıcı olarak Tanrı’nın yetkisini gasp etmeye çalışmaktır. Bu gerçek, son günlerde Sebt gününün neden bu kadar tartışmalı bir mesele olacağını anlamamıza nasıl yardımcı olabilir?`