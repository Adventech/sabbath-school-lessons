---
title:  'Canavarı Tanıyalım: 2. Bölüm'
date:   12/06/2024
---

Tanrı’nın halkı, canavara tapınmak yerine O’na ibadet ederek en büyük sevinci yaşamakta en yüksek zevki almaktadır. Onların itaati sevgi dolu yüreklerinden kaynaklanıyor. Onlar, O’na bağlılar çünkü O’nun kendilerine nasıl bağlı olduğunu biliyorlar.

`Vahiy 13:5 ayetini okuyun. Bu tanımlayıcı niteliği aşağıdaki satırlara yazın.`

4. dersten Tanrı’nın bize peygamberlik zamanını anlamamız için bir anahtar verdiğini hatırlayın –bir peygamberlik günü bir gerçek yıla eşittir (Say.14:34, Hez. 4:6). Vahiy 13:5 ayetinde bahsedilen 42 aylık zaman dilimini 30 günlük İbrani ayını kullanarak hesapladığımızda, 1.260 peygamberlik gününe ya da gerçek yıla ulaşıyoruz.

Papalık M.S. 538 yılından M.S. 1798 yılına kadar büyük bir nüfuza sahipti. Fakat Napolyon’un generali Berthier, M.S. 1798’de papayı esir aldığında, papalık üstünlüğüyle geçen peygamberlik dönemi sona erdi ve Vahiy kitabındaki peygamberlik sözü yerine gelmiş oldu: “Tutsak düşecek olan tutsak düşecek” (Va. 13:10). Papalığa vurulan darbe son derece ciddiydi ama ölümcül değildi. Vahiy 13:12 ayetine göre, bu ölümcül yara iyileşecekti. Papalığın nüfuzu bir kez daha dünya genelinde hissedilecekti.

Günümüzde dünya liderleri Papa’yı Roma Kilisesi’nin bir elçisi olarak ağırlıyor ve Vatikan’da düzenli olarak ziyaret ediyorlar. Eşi benzeri görülmemiş bir istikrarsızlığın hüküm sürdüğü dünyamızda, Roma papasının insanları bir araya getirecek, dünyanın takdir edilen ahlaki lideri olması için ortam hazırlanıyor. Papa 16. Benedict, 6 Haziran 2012 tarihinde, Roma’daki Aziz Petrus Meydanı’nda toplanan on beş binden fazla kişiye hitaben yaptığı konuşmada şunları söyledi: “Pazar günü Rab’bin günüdür, erkeklerin ve kadınların günüdür. O gün herkesin serbest olması, aile için ve Tanrı için serbest olması gereken bir gündür. Pazar gününü savunduğumuzda aslında insanın özgürlüğünü savunuyoruz.”—https://www.vatican.va/content/benedict-xvi/en/audiences/2012/documents/hf_ben-xvi_aud_20120606.html. Büyük Mücadele bu hareketin bir gün nereye varacağını açıkça ortaya koyuyor: “Kutsal Kitap’ın Sebti’ni yüceltenler kamu düzeninin düşmanları olarak, toplumun ahlâk sınırlarını bozmakla, anarşiye ve yozlaşmaya neden olmakla ve yeryüzünün Allah’ın yargısına uğramasının sorumlusu olmakla suçlanacaklardır . . . Yönetime karşı muhalefetle suçlanacaklardır. İlahî yasanın zorunluluğunu inkâr eden din görevlileri, kürsülerden sivil yetkililere teslimiyetle itaat görevinin Allah tarafından verilmiş olduğunu duyuracaklardır. Yasama organlarında ve mahkeme salonlarında, Allah’ın emirlerini tutanlar yanlış yansıtılarak mahkûm edilecektir.”—Ellen G. White, Büyük Mücadele, s. 597.

`Şu anda böyle bir şeyin gerçekleştiğini düşünmek zor olsa da, dünyamızın ne kadar çabuk değişebileceğini asla unutmayın. Bu değişiklikler son zaman olaylarının ne kadar çabuk gerçekleşebileceği konusunda bize ne söylemelidir?`