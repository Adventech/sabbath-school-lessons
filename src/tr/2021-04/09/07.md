---
title:  Ek Çalışma
date:  26/11/2021
---

“Hristiyan deneyiminde ileri doğru her adımımızda tövbemiz derinleşecektir. Rab bağışladığı kişilere, Kendi halkı olarak kabul ettiği kişilere ‘O zaman kötü yollarınızı, ve iyi olmayan işlerinizi anacaksınız; ve fesatlarınızdan, ve mekruh işlerinizden ötürü kendinizden tiksineceksiniz’ der. (Hezekiel 36:31). Yine, şöyle diyor: ‘Seninle yeniden antlaşma yapacağım, benim RAB olduğumu anlayacaksın. Bütün yaptıklarını bağışladığımda, anımsayacak ve utanacaksın. Utancından bir daha ağzını açmayacaksın. Egemen RAB böyle diyor.’ (Hezekiel 16:62, 63). O zaman dudaklarımız kendimizi övmek için açılmayacaktır. Yeterliliğimizin yalnızca Mesih’te olduğunu bileceğiz. Elçinin itirafını kendimizin gibi benimseyeceğiz. ‘İçimde, yani benliğimde iyi bir şey bulunmadığını biliyorum.’ (Romalılar 7:18). ‘Bana gelince, Rabbimiz İsa Mesih’in çarmıhından başka bir şeyle asla övünmem. O’nun çarmıhı aracılığıyla dünya benim için ölüdür, ben de dünya için.’ (Galatyalılar 6:14).”—Ellen G. White, Mesih’in Örnek Dersleri, s.124.

“‘Allah’ın iyiliği seni tövbeye yönelt[ir]’ (Romalılar 2:4, [KM]). Tehlikeye düşmüş her canın boynuna altın bir zincir, ilahî sevginin merhamet ve şefkati geçirilir. Rab şöyle beyan ediyor: ‘Seni sonsuz bir sevgiyle sevdim, bu nedenle sevecenlikle seni kendime çektim’ (Yeremya 31:3).”—Ellen G. White, Mesih’in Örnek Dersleri, s. 158.

**Tartışma Soruları**

`Tövbe etmemiz gerekli olsa da, tövbeyi övgüye değer bir şey yapma, sanki bizi Allah’ın önünde doğru yapan şey tövbe eyleminin kendisiymiş gibi davranma tuzağından kaçınmak için nasıl daha dikkatli olabiliriz? Allah’ın huzurunda doğru olmamızın tek yolu nedir?`

`“İsa’ya ihanet eden Yahuda, O’nun mahkûm edildiğini görünce yaptığına pişman oldu. Otuz gümüşü başkâhinlere ve ileri gelenlere geri götürdü. ‘Ben suçsuz birini ele vermekle günah işledim’ dedi. Onlar ise, ‘Bundan bize ne? Onu sen düşün’ dediler. Yahuda paraları tapınağın içine fırlatarak oradan ayrıldı, gidip kendini astı” (Mat. 27:3–5). Şüphesiz, Yahuda İsa’ya yaptıkları için üzgündü (sonuçta kendisini öldürdü). O halde neden eylemleri gerçek bir tövbe olarak kabul edilmiyor?`

`İnsanın günahkâr olduğu gerçeği, hatta kendi günahkârlığımız bizi (onları yargılamadığımıza göre) başkalarının ve Allah’ın önünde nasıl alçakgönüllü tutmalıdır? Bizim kurtuluşumuzun çarmıha, başka bir deyişle Tanrı'nın Oğlu'nun ölümüne mal olduğu gerçeği neden günahın gerçekte ne kadar kötü olduğunu bize göstermelidir?`