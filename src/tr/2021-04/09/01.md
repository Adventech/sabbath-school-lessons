---
title:  Yüreklerini Döndür
date:  20/11/2021
---

### Konuyla İlgili Metinler
Yas. 5:22–29; Yas. 4:25–31; Yas. 30:1–10; Mat. 3:1–8; Mar. 1:15; Elç. 2:37, 38.

> <p>Hatırlama Metni</p>
> “Ama Tanrınız RAB’bi arayacaksınız. Bütün yüreğinizle, bütün canınızla ararsanız, O’nu bulacaksınız” (Yasa’nın Tekrarı 4:29).

Hayatın basit bir gerçeği sürekli peşimizdedir: Hepimiz günahkârız. Sıklıkla bir “uzmanın” bir Hristiyan kavramı olan, insanın temelde yozlaşmış olduğu fikrinden şikâyet ettiğini duyuyoruz, ancak bir iki gün haberlere bakıldığında veya insanlık tarihi hızlı bir şekilde incelendiğinde, bu Hristiyan doktrininin doğruluğu ortaya çıkacaktır.

Ya da daha kolayı var, tek yapılması gereken aynaya bakmaktır; aslında o kadar da uzak değil. Kendi yüreğinin derinliklerine uzun süre bakacak cesareti olan kişi (ki bu gitmek için korkutucu bir yer olabilir) şu sözlerin yazılı olduğu Romalılar 3:9-23 ayetinin doğruluğunu bilir: “Çünkü herkes günah işledi ve Tanrı’nın yüceliğinden yoksun kaldı” (Rom. 3:23).

Elbette, iyi haber bir sonraki ayette bulunmaktadır: “İnsanlar İsa Mesih’te olan kurtuluşla, Tanrı’nın lütfuyla, karşılıksız olarak aklanırlar” (Rom. 3:24). Bu büyük haber için gerekli olan şey tövbe etmek, yani günahımızı kabul etmek, onlar için pişmanlık duymak, Allah’tan bağışlama dilemek ve nihayetinde günahtan yüz çevirmektir. Günahkâr olduğumuz için tövbe etmek Hristiyan varlığımızın merkezi bir parçası olmalıdır. Bu hafta, Yasa’nın Tekrarı kitabında ifade edildiği şekliyle tövbe kavramını işleyeceğiz.

_*27 Kasım Sebt Günü’ne hazırlık için bu haftanın konusunu çalışın._