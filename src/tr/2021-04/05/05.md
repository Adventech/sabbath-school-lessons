---
title:  Adil Yargıla
date:  27/10/2021
---

İmanlılar olarak, Tanrı’nın karakterini yansıtmaya çağrılıyoruz. Pavlus şöyle yazmıştı, “Çocuklarım! Mesih sizde biçimleninceye dek sizin için yine doğum ağrısı çekiyorum” (Gal. 4:19). Nihayetinde bizler aslında “Tanrı’nın suretinde” (Yar. 1:27) yaratıldık, fakat bu suret daha sonra günah aracılığıyla bozuldu. Gördüğümüz gibi, Musa Tanrı’nın gücü ve büyüklüğü hakkında konuşurken, Tanrı’nın rüşvet almadığını ve O’nun zayıfları ve kimsesizleri gözettiğini de söylemişti. Tanrı bunu yapıyor; o halde biz de aynısını yapmalıyız.

**Yasa’nın Tekrarı kitabından aşağıdaki ayetleri okuyun. Hepsinin ortak teması nedir?**

`Yas. 1:16`

`Yas. 16:19`

`Yas. 24:17`

`Yas. 27:19`

Zayıfların, fakirlerin, kimsesizlerin çoğu insan mahkemesinde parası, gücü ve bağlantıları olanlarla aynı türden bir "adaleti" elde edemediği herkesçe bilinmektedir. Hangi ülke, hangi dönem, hangi kültür olduğu, anayasalarında, kanunlarında veya herhangi bir yerinde yüceltilen adalet ve eşitlik ilkelerinin çok değerli olması fark etmeksizin, bu gerçek değişmemektedir: Fakir, zayıf ve dışlanmış olan neredeyse hiçbir zaman diğerlerinin elde ettiği adaleti elde edemiyor.

Burada Rab'bin Bizzat söyledikleriyle ilgili çok dikkate değer olan budur. Her yerde bulunan bu adaletsizlik İsrail’de, Tanrı’nın halkı arasında, O’nu dünyaya tanıtmakla görevli olanların arasında olmamalıydı. Bir anlamda, modern çağdan bir ifade kullanmak gerekirse, Rab eski İsrail'de “kanun karşısında eşit adalet” olmasını istiyordu.

Ne var ki bu sadece bir hukuk içtihadı yapmaktan daha fazlasını gerekli kılıyordu. “Kutsal olun, çünkü ben Tanrınız RAB kutsalım” (Lev. 19:2). Evet, kimin gerçek Tanrı olduğunu biliyorlardı, doğru ibadet etme biçimlerine sahiplerdi ve doğru türde sunular getiriyorlardı. Bunların hepsi tamamdı. Ancak sonunda, aralarındaki zayıflara ve yoksullara kötü muamele ediyorlarsa, tüm bunların ne faydası olabilirdi? Rab İsrail'deki yoksullara ve muhtaçlara zulüm edenleri peygamberler aracılığıyla defalarca azarlamıştı. Bir yandan başkalarına kötü davranarak nasıl “kutsal” olabilirsiniz? Doğru dini törenlere ne kadar sıkı sıkıya bağlı olursanız olun, bunu yapamazsınız.

`Amos 2:6; Amos 4:1; Amos 5:11; Yşa. 3:14, 15; Yşa. 10:1, 2 ve Yer. 2:34 ayetlerini okuyun. Peygamberler Rab’bin eski İsrail’i uyardığı konuları yansıtan neler söylüyorlar? Bu sözler bugün bize ne söylüyor?`