---
title:  Ek Çalışma
date:  29/10/2021
---

Ek Çalışma:Davut ve Süleyman’ın hüküm sürdüğü dönemler gibi en iyi zamanlarda bile, İsrail ulusunun Tanrı tarafından bu kadar kutsanmış olmasına rağmen, aralarındaki yoksulları, çaresizleri ve dışlanmışları bu kadar ezmiş olduklarına inanmak zor.

“Yoksulu ezdiğiniz, ondan zorla buğday kopardığınız için, yaptığınız yontma taş evlerde oturmayacak, diktiğiniz güzel bağların şarabını içmeyeceksiniz. Çünkü isyanlarınızın çok, günahlarınızın sayısız olduğunu biliyorum, ey doğru kişiye baskı yapan, rüşvet alan, mahkemede mazlumun hakkını yiyenler!” (Amos 5:11, 12).

“RAB halkının ileri gelenleri ve önderleriyle davasını görecek. Rab, Her Şeye Egemen RAB onlara diyor ki, ‘Bağları yiyip bitiren sizsiniz, evleriniz yoksullardan zorla aldığınız malla dolu’” (Yşa. 3:14).

**Tartışma Soruları**

`İsraillilerin Mısır'da “yabancı” olduklarını hatırlamaları gerekiyordu. Bu sebeple İsrail'deki yabancılara ve kimsesizlere, kendileri de kimsesizken onlara davranılmasını diledikleri gibi davranmaları gerekiyordu. Bu gerçek, müjdeyle, İsa'nın kanı aracılığıyla günahın köleliğinden kurtarıldığımız fikriyle nasıl ilişkilidir? İsa'nın bizim için yaptıkları neden ve hangi benzer yollarla başkalarına, özellikle de aramızdaki çaresizlere davranış biçimimizi etkilemelidir?`

`Şunu düşünün. Doğru günde ibadet ediyor olabiliriz, ölüm, cehennem, canavarın işareti ve benzeri şeyler hakkındaki gerçeği de anlamış olabiliriz. Bu iyi. Ancak, bir değerlendirme yapmamız gerektiğinde, başkalarına kötü davranırsak, aramızdaki güçsüzleri ezip geçersek veya adaleti hakkaniyetli bir şekilde yerine getirmezsek bu ne anlam ifade eder? Özellikle sahip olduğumuz gerçek nedeniyle, neden bir şekilde Tanrı'nın bizden istediği tek şeyin sadece gerçeği bilmemiz olduğunu düşünmemek için fazladan dikkatli olmalıyız? Bu neden bizim için tehlikeli bir olası tuzaktır?`

`Genel anlamda "insan hakları" olarak adlandırılan şeyi anlamamıza yardımcı olmada inancımız nasıl bir işleve sahip olmalıdır?`