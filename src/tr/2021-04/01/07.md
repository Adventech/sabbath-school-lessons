---
title:  Ek Çalışma
date:  01/10/2021
---

Tanrı’nın sevgi olması kavramıyla ilgili, bir Yedinci Gün Adventisti tarafından yazılmış, büyük mücadele teması üzerinde daha derin ve iyi düşünülmüş bir çalışma için, John Peckham’ın Theodicy of Love: Cosmic Conflict and the Problem of Evil (Grand Rapids, MI: Baker Academic, 2018) kitabına bakın. Bu çalışmanın Adventist olmayan bir yayınevi tarafından basılmış olması, iyi Kutsal Kitap araştırmacılığının Kutsal Yazılar’da resmedilen büyük mücadele gerçekliğini nasıl ortaya koyabileceğini göstermektedir.

“Kısaca, (doğru şekilde anlaşıldığında) Tanrı’nın sevgisinin evrensel bir ihtilafın merkezinde yer aldığına, Tanrı’nın sevgi taahhüdünün O’nun kötülüğe izin vermesi için yeterli ahlaki sebep oluşturduğuna ve ilahi takdirin taahhüdün antlaşmaya dayanan kuralları dahilinde işlediğinin anlaşılması açısından çok önemli sonuçlar doğurduğuna inanıyorum.”—John C. Peckham, Theodicy of Love: Cosmic Conflict and the Problem of Evil (Grand Rapids, MI: Baker Academic, 2018), s. 4.

“İsrail’in Kenan ülkesine kırk yıl boyunca girmemesi hükmü Musa’yla Harun ve Kalev’le Yeşu için acı bir hayal kırıklığıydı; ancak ilahî kararı söylenmeden kabul ettiler. Fakat Allah’ın kendilerine davranışından şikâyetçi olan ve Mısır’a döneceklerini söyleyenler, küçümsedikleri bereketler ellerinden alındığında büyük feryatla ağlayıp yas tuttular. Boş yere şikâyet etmişlerdi, şimdi ise Allah onlara ağlamak için bir neden vermişti. Günahları tam ve doğru bir şekilde kendilerine gösterildiğinde onun için yas tutsalardı bu hüküm verilmezdi; fakat onlar yargıya ağladılar; üzüntüleri pişmanlıktan kaynaklanmıyordu ve haklarında verilen hükmün kalkmasını sağlayamazdı.”—Ellen G. White, Atalar ve Peygamberler, s. 392.

**Tartışma Soruları**

`Özgür irade ve sevgi konusunu tartışın. Sevginin sevgi olması için neden özgürce verilmesi gerekir? Dünyadaki tüm acılar göz önüne alındığında, bazıları sevginin buna değmediğini iddia edebilir. Bu itirazı nasıl cevaplardınız?`

`İtaat Kutsal Kitap’ta bu kadar merkezi bir yere sahipse, yasacılık nedir? Hangi etmenler Tanrı’ya, O’nun Sözü’ne ve emirlerine bağlılık çabasını yasacılık tuzağına çevirebilir?`

`Salı gününün dersinin sonunda, İsrail ve Yedinci Gün Adventist kilisesi arasındaki benzerlikler hakkında sorulmuş olan soruyu sınıfta tartışın. Bu benzerlikler nelerdir ve neden onlarla ilgilenmeliyiz?`