---
title:  Yasa’nın Tekrarı’na Giriş
date:  25/09/2021
---

### Konuyla İlgili Metinler
Yşa. 14:12–14, Hez. 28:12–17, Yar. 3:1–7, Yar. 12:1–3, Elç. 7:20–36, Çık. 19:4–8.

> <p>Hatırlama Metni</p>
> “Sevmeyen kişi Tanrı’yı tanımaz. Çünkü Tanrı sevgidir” (1.Yuhanna 4:8).

Yasa’nın Tekrarı kitabı elbette bir boşlukta ortaya çıkmadı. Yaşamdaki her şey gibi, Yasa’nın Tekrarı kitabı da bir bağlam içinde oluştu ve yaşamdaki her şeyde olduğu gibi, bu bağlam kitabın ne anlama geldiğinin ve amacının ne olduğunun anlaşılmasında önemli bir rol oynamaktadır.

Bu kitaptan önce pek çok şey yaşandı ve bu yaşananlar o zamanın şartlarını, sadece kitabın kendisini değil, onun bağlamını meydana getiren çevreyi de açıklamaktadır. Tıpkı ön cam sileceklerinin amaç ve işlevlerini otomobil bağlamı dışında anlamanın zor olacağı gibi, Yasa’nın Tekrarı kitabını da, özellikle konumuzun (Yasa’nın Tekrarı ve mevcut gerçek) ışığında, onun ortaya çıkmasını sağlayan bağlamdan kopararak anlamak zor olurdu.

Birisi Rus yazar Leo Tolstoy’un yaklaşık 1.500 sayfalık Savaş ve Barış kitabını sadece üç günde okumuştu. Ona kitabın ne hakkında olduğu sorulduğunda ise şöyle cevapladı: “Rusya hakkında.”

Yasa’nın Tekrarı kitabına gelmeden önce yaşanmış olan binlerce yıllık tarihi de bir haftanın dersinde işlemek aşağı yukarı aynı şey olurdu. Ancak, önemli noktalara odaklanarak “mevcut gerçek” ile dolu olan bu kitabı en iyi şekilde anlamamız için gerekli olan bağlamı görebiliriz.

_*2 Ekim Sebt Günü’ne hazırlık için bu haftanın konusunu çalışın._