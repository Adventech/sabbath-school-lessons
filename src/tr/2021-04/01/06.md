---
title:  Döneklik ve Cezası
date:  30/09/2021
---

“RAB’bin söylediği her şeyi yapacağız” (Çık. 19:8, ayrıca bkz. Çık. 24:3, 24:7). İnsanların bu sözleri her söylediklerinde ciddi olduklarına şüphe yok, fakat maalesef kutsal tarih davranışlarının defalarca bu sözlerle çeliştiğini göstermektedir. Seçilmiş halk olmalarına rağmen, Rab ile özgürce antlaşma yapmış olmalarına rağmen, anlaşmalarının gereğini yerine getirmediler ve bu aslında tek bir şeye bağlıydı.

`İsrail için antlaşmadaki hayati unsur neydi? (Çık. 19:4, 5).`

O zamanlar Tanrı’ya itaat, O’nun yasasını tutma çağrısı bugün olduğundan daha fazla yasacılık değildi (bkz. Mat. 7:24–27; Yu. 14:15; Yak. 2:20; Rom. 6:11, 12) fakat İsrailliler yine de anlaşmalarının gereklerini yerine getirmekte defalarca başarısız oldular.

Aslında, ilk zamanlarda, Sina dağının hemen yanındayken bile döneklik etmeye başlamışlardı (bkz. Çık. 32:1-6). Maalesef sadakatsizlik istisna olmaktan çıkıp bir standart haline geldi ve bu sebeple kolayca Vaat Edilmiş Ülke’ye girmek yerine 40 yıl boyunca çölde dolaştılar.

`Çölde Sayım 14:28–35 ayetlerini okuyun. Rab’bin yapmalarını söylemiş olduğu şeye güvenmeyi reddettikleri için ulusa kesilen ceza neydi?`

O zaman da, bugün olduğu gibi itaatsizliğin sebebi genellikle doğrudan bir isyan değil (fakat bunun olduğu zamanlar da olur), Tanrı’nın bize söylediklerine güvenmemekti. İsrail için bu günahı daha çirkin hale getiren gerçek, Tanrı’nın da söylediği üzere, bu adamların hepsinin “yüceliğimi, Mısır’da ve çölde gösterdiğim belirtileri görüp de beni on kez sınayan” kişiler olmalarıydı (Say. 14:22). Gördükleri ve tecrübe ettikleri her şeye ve Tanrı’nın başarılı olacaklarına dair vaatlerine rağmen, Rab’be itaat etmeyi ve ülkeyi almayı reddettiler (Say. 13– Say. 14).

`Yukarıda söylenen, itaatsizliğin genelde Tanrı’nın bize söylediklerine güvenmemekten kaynaklandığı konusunda düşünün. Bu neden doğru ve biz gerçekten Tanrı’ya daha fazla güvenmeyi nasıl öğrenebiliriz?`