---
title:  Tanrınız Rab’bi Sevmek
date:  16/10/2021
---

### Konuyla İlgili Metinler
Yas. 6:4, 5; Yas. 10:12; Ef. 2:1–10; Va. 14:6, 7; Yas. 4:37; Yas. 11:1; Mar. 12:28–30.

> <p>Hatırlama Metni</p>
> “Tanrınız RAB’bi bütün yüreğinizle, bütün canınızla, bütün gücünüzle seveceksiniz” (Yasa’nın Tekrarı 6:5).

Yahudi dinindeki en önemli dualardan birisi Yasa’nın Tekrarı 6.bölümden alınmıştır. Dua, ilk sözcüğüne dayanarak “Şema” diye bilinir. Bu sözcük şama kökünden gelmektedir ve “dinlemek” veya “itaat etmek” anlamına gelir. Bu sözcük sadece Yasa’nın Tekrarı kitabında değil, tüm Eski Ahit boyunca defalarca karşımıza çıkmaktadır.

Şema’nın ilk satırı şöyledir: Şema Yisrael Adonay Eloenu Adonay ehad.

Manası: “Dinle, ey İsrail! Tanrımız RAB tek RAB’dir” (Yas. 6:4). Yahudiler bu duayı ederken çoğu zaman gözlerini kapatırlar. Bunun sebebi hiçbir şeyin onları Allah’ı düşünmekten alıkoymamasıdır. Şema’nın bu ilk satırı, Adonay Eloenu’nun, yani “Tanrımız RAB’bin” tek tanrılı doğasının ve İsrail’in başka “tanrılara” değil sadece O’na bağlılığının bir onayı olarak kabul edilir. Aslında bu “RAB bizim Tanrımızdır” diye de okunabilir.

Bu tek satır Musa’nın Vaat Edilmiş ülkeye girmek üzereyken İsraillilere yapmış olduğu ilk konuşmanın bir parçasıdır. Fakat açılış cümlesini takip eden ifade, o zamanlar olduğu kadar günümüzde de önemli olmayı sürdüren güçlü bir gerçeğin ifadesidir.

_*23 Ekim Sebt Gününe hazırlık için bu haftanın konusunu çalışın._