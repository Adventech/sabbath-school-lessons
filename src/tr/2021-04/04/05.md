---
title:  Beni Seviyorsanız, Buyruklarımı Yerine Getirirsiniz
date:  20/10/2021
---

İsrail tüm ulus olarak Allah’ı sevmeye çağrılmıştı. Fakat bu ancak şahsi olarak olabilecek bir şeydi. Özgür irade sahibi birer birey olarak her bir İsrailli Allah’ı sevmeyi seçmeliydi ve bu sevgiyi itaat yoluyla göstermeliydi.

**Aşağıdaki ayetlerin sahip olduğu ortak şey nedir? Yani, aralarındaki ortak tema neydi?**

`Yas. 5:10`

`Yas. 7:9`

`Yas. 10:12, 13`

`Yas. 11:1`

`Yas. 19:9`

Allah’ın Sözü ne kadar daha açık olabilirdi? Allah’ın bizi sevdiğini sadece söylemekle kalmayıp, yaptıkları ve hala yapıyor olduklarıyla göstermesi gibi, Allah’ın halkı da Allah’a olan sevgilerini yaptıklarıyla göstermelidirler. Ve bu ayetlerde o sevginin Allah’a itaatle ayrılmaz bir şekilde bağlı olduğunu görüyoruz.

Bu nedenle Yuhanna “Tanrı’yı sevmek O’nun buyruklarını yerine getirmek demektir” (1Yu. 5:3), veya İsa “Beni seviyorsanız, buyruklarımı yerine getirirsiniz” (Yu. 14:15) gibi sözler söylediklerinde, bu ayetler sırf bu temel öğretiyi ifade etmekteydi. Allah sevgisi her zaman Allah’a itaat ederek ifade edilmelidir. Mesele başından beri buydu ve her zaman da bu olacaktır. Ve Allah’a itaat O’nun yasasına, dördüncü emir olan Sebt Günü’nü de içeren On Emir’e itaat etmek anlamına gelmektedir. Dördüncü emri yerine getirmek diğer dokuz emirden herhangi birini yerine getirmekten daha fazla yasacılık değildir.

Emirlerden herhangi birine itaat yasacılık olabilir fakat böyle bir itaat gerçekten Allah’a karşı duyulan sevgiden kaynaklanmış olamaz. Allah’ı gerçekten, özellikle de Mesih İsa’da bizim için yaptıkları için sevdiğimizde, O’na itaat etmek isteriz, çünkü O’nun bizden yapmamızı istediği şey budur.

Musa İsrail halkına defalarca Allah’ı sevmelerini ve O’na itaat etmelerini söylediğinde bunu Mısır’dan kurtarılmalarının ardından yapıyordu. Yani, sevgileri ve itaatleri Allah’ın onlara vermiş olduğu kurtuluşa bir karşılıktı. Rab tarafından kurtarılmışlardı. Şimdi de sadık bir şekilde O’nun emirlerine uyarak karşılık vereceklerdi. Günümüzde farklı mı?

`Sizin Allah’a itaat etmeye çalışırken yaşadığınız tecrübe nedir? Yani, sizi Allah’a itaat etmeye teşvik eden şeyler nelerdir? O’na itaat etmemiz neden O’na duyduğumuz sevgiden kaynaklanmalıdır? Eğer varsa, korkunun, Kutsal Kitap’ta açıklandığı şekliyle Allah korkusunun nasıl bir işlevi olmalıdır?`