---
title:  Antlaşma ve Müjde
date:  10/10/2021
---

Antlaşma ve müjde tüm Kutsal Kitap boyunca birlikte görünürler. Antlaşma kavramı İsrail ulusundan önce var olmuş olsa da (örneğin, Nuh ile yapılan antlaşma) ve antlaşma vaadi İsrail ulusu var olmadan önce yapılmış olsa da, babalarından ve atalarından başlayarak Tanrı’nın halkıyla ilişkisi aracılığıyla belirgin bir şekilde ifade edilmişti.

Hatta başından beri antlaşmanın merkezi gerçeği müjde, yani yalnızca iman yoluyla kurtuluştu.

`Yaratılış 12:1–3 Yaratılış 15:5–18 ve Romalılar 4:1–5 ayetlerini okuyun. Avram’a (daha sonra İbrahim) yapılan antlaşma vaadi neydi ve bu antlaşma vaadinde müjde nasıl açığa vurulmuştu?`

İbrahim Tanrı’ya inandı, Tanrı’nın kendisine vermiş olduğu vaatlere inandı ve böylece Tanrı’nın huzurunda aklandı. Fakat bu açıklama ucuz lütuf değildi: İbrahim, örneğin Yaratılış 22. bölümdeki Moriya dağında görüldüğü üzere, itaat yoluyla antlaşmasına sonuna dek bağlı kalmaya çalıştı. “İmanı sayesinde aklanmış” (Rom. 4:5) sayılmasına rağmen tüm bunları yaptı. Pavlus bu nedenle yüzyıllar sonra İbrahim’i, Tanrı’nın halkı ile yapmış olduğu antlaşma vaatleriyle yaşamanın ne demek olduğu konusunda örnek olarak kullanacaktı.

Bu tema tüm Kutsal Kitap boyunca yankılanmaktadır. Pavlus bunu yine Yaratılış 15:6 ayetinden alıntı yaptığı Galatyalılar 3:6 ayetinde dile getirmişti: “Örneğin, İbrahim Tanrı’ya iman etti, böylece aklanmış sayıldı.” Ardından da İbrahim’e verilen, onun soyu aracılığıyla tüm ulusların kutsanacağı vaadine atıfta bulunmuştu (Gal. 3:8, 9). Antlaşma vaatleri tüm herkes, Yahudi ve Uluslardan “iman edenler” (Gal. 3:7) ve böylece yasanın gerekleri olmadan imanla aklananlar içindir. Bununla birlikte, bu kişiler antlaşmadan dolayı yasaya uymakla yükümlüdürler.

Yeremya yeni antlaşmadan bahsederken bile bunu yasa bağlamında yapıyor: “ ‘Ama o günlerden sonra İsrail halkıyla yapacağım antlaşma şudur’ diyor RAB, ‘Yasamı içlerine yerleştirecek, yüreklerine yazacağım. Ben onların Tanrısı olacağım, onlar da benim halkım olacak’ ” (Yer. 31:33) ve böylece Levililer kitabındaki ifadeyi dile getiriyor: “Aranızda yaşayacak, Tanrınız olacağım. Siz de benim halkım olacaksınız” (Lev. 26:12).

`Yasa ve müjdenin birlikteliğine dayanan antlaşma kavramı, Tanrı’nın dünyaya son uyarı mesajını içeren Vahiy 14. bölümdeki Üç Meleğin Mesajı ile nasıl kusursuz bir biçimde uyuşmaktadır?`