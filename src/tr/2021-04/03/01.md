---
title:  Sonsuza Dek Kalıcı Antlaşma
date:  09/10/2021
---

### Konuyla İlgili Metinler
Yar. 12:1–3, Rom. 4:1–5, Çık. 2:24, Yas. 5:1–21, Yas. 26:16–19, Yas. 8:5, Mat. 28:10.

> <p>Hatırlama Metni</p>
> “Antlaşmamı seninle ve soyunla kuşaklar boyunca, sonsuza dek sürdüreceğim. Senin, senden sonra da soyunun Tanrısı olacağım” (Yaratılış 17:7).

“Bundan sonra göğün ortasında uçan başka bir melek gördüm. Yeryüzünde yaşayanlara –her ulusa, her oymağa, her dile, her halka– iletmek üzere sonsuza dek kalıcı olan Müjde’yi getiriyordu” (Va. 14:6). Dikkat edin, “sonsuza dek kalıcı müjde,” her zaman var olduğu gibi, her zaman orada olduğu gibi, “zamanın başlangıcından önce” (Titus 1:2) İsa Mesih’te bize vaat edildiği gibi sonsuza dek kalıcıdır.

Bu nedenle, Kutsal Kitap’ın başka yerlerinde de “sonsuza dek sürecek antlaşmadan” (Yar. 17:7, Yşa.24:5, Hez. 16:60, İbr. 13:20) bahsediliyor olmasına şaşmamalı. Müjdenin özü antlaşma ve antlaşmanın özü müjde olduğu için: Tanrı kurtarıcı lütfu ve sevgisiyle sana hak etmediğin ve kazanmanın mümkün olmadığı bir kurtuluş sunuyor; sen de karşılık olarak O’nu “bütün yüreğinle, bütün canınla, bütün aklınla ve bütün gücünle seveceksin” (Mar. 12:30). Bu sevgi O’nun yasalarına itaat ederek ortaya konulur: “Tanrı’yı sevmek O’nun buyruklarını yerine getirmek demektir” (1Yu 5:3).

Bu hafta, antlaşmanın ve tüm şartlarının açıklandığı Yasa’nın Tekrarı kitabında ifade edildiği şekliyle antlaşma kavramını inceleyeceğiz.

_*16 Ekim Sebt Gününe hazırlık için bu haftanın konusunu çalışın._