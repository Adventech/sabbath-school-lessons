---
title:  Diğer Benzetmeler
date:  14/10/2021
---

Kutsal Kitap araştırmacıları İsrail’in Tanrı ile yaptığı antlaşma ile krallıklar arasındaki diğer antlaşma mutabakatları arasındaki benzerliklerin uzun zamandır farkındadır. Bu benzerlikler şaşırtıcı olmamalıdır. Rab basitçe halkıyla onların anlayabileceği bir şekilde iş görüyordu.

Öte yandan, antlaşma kavramı, iki taraf arasında kurallar, şartlar ve düzenlemelere tabi yasal bir anlaşma yapılması düşüncesi çok soğuk ve resmi görünebilir. Bu unsurun gerçekten var olması gerekse de (Tanrı yasa koyandır), Tanrı'nın halkıyla istediği türden ilişkinin derinliğini ve enginliğini kapsayacak kadar geniş değildir. Bu nedenle, Yasa’nın Tekrarı kitabında Tanrı ile İsrail arasındaki antlaşmayla aynı düşünceyi tanımlamaya yardımcı olmak için başka benzetmeler kullanılmıştır fakat bu sadece ona ek boyutlar kazandırmak için yapılmıştır.

`Yasa’nın Tekrarı 8:5; Yasa’nın Tekrarı 14:1 ve Yasa’nın Tekrarı 32:6, 18–20 ayetlerini okuyun. Burada ne tür bir benzetme kullanılıyor ve bu Tanrı'nın halkıyla kurmak istediği ilişkiyi ortaya çıkarmaya nasıl yardımcı olabilir?`

`Yasa’nın Tekrarı 4:20 ve Yasa’nın Tekrarı 32:9 ayetlerini okuyun. Burada hangi benzetme kullanılıyor ve bu da Tanrı'nın halkıyla kurmak istediği ilişkiyi ortaya çıkarmaya nasıl yardımcı olabilir?`

Her vakada, ideal olarak bağların en yakını, en sıkısı ve en sevgi dolusu olması gereken aile kavramı bulunmakta. Tanrı her zaman halkıyla bu tür bir ilişkiye sahip olmak istedi. Hatta çarmıh zamanında İsa’yı utanç verici şekilde reddetmelerinden sonra bile, İsa dirildikten sonra iki Meryem’e “Gidip kardeşlerime haber verin, Celile’ye gitsinler, beni orada görecekler” demişti (Mat. 28:10). Dirilen Mesih olarak bile, öğrencilerinden “Kardeşlerim” diye bahsediyordu. Bu, onu kesinlikle hak etmeyenler için bir sevgi ve sevgiden kaynaklanan lütuf örneğiydi. Esasen Tanrı ve insanlık arasındaki ilişki özünde hep böyle olmuştur: hak etmeyenlere verilen lütuf ve sevgi.

`Tanrı’yla ne tür bir ilişkiniz var? Bir yandan O'nun yasasına itaat etme konusundaki antlaşma yükümlülüğünüzü anlarken diğer yandan bu ilişkinizi nasıl derinleştirebilir ve O’nu sevmeyi nasıl öğrenebilirsiniz? Bu iki düşünce neden çelişkili değil tamamlayıcıdır?`