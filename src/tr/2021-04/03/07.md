---
title:  Ek Çalışma
date:  15/10/2021
---

“Esaret ruhu, kuralcı bir dine göre yaşamaya çalışmakla, yasanın isteklerini kendi gücümüzle yerine getirmeye çabalamakla ortaya çıkar. Ancak, Mesih İsa’ya iman yoluyla lütuf antlaşması olan İbrahimî antlaşma altında toplanırsak bizler için umut vardır. İbrahim’e vaaz edilen ve umuda sahip olmasını sağlayan müjde, bugün bize vaaz edilen ve sayesinde umuda sahip olduğumuz aynı müjdedir. İbrahim gözünü, aynı zamanda bizim imanımızın Yazarı ve Bağlayıcısı olan İsa’ya dikmişti.”—Ellen G. White Yorumları, The SDA Bible Commentary [Yedinci Gün Adventist Kutsal Kitap Şerhi], 6. Cilt, s. 1077.

“Dünyanın temelleri atılmadan önce Baba ve Oğul, eğer Şeytan tarafından yenilirse, insanın kurtarılması için bir antlaşmada birleşmişlerdi. Ellerini sağlam bir yeminle birleştirmişlerdi, Mesih insan ırkı için güvence olmalıydı. Mesih bu vaadi yerine getirdi. Çarmıhta ‘Tamamlandı’ diye haykırdığında, Baba’ya sesleniyordu. Sözleşme tamamen yerine getirilmişti. Şimdi ise şöyle duyuruyor: Baba, antlaşma tamamlandı. Senin isteğini yerine getirdim, ey Tanrım. Kurtuluş işini tamamladım. Eğer adaletin yerine geldiyse ‘bana verdiklerinin de bulunduğum yerde benimle birlikte olmalarını… istiyorum.’ Yuhanna 19:30; 17:24.”— Ellen G. White, Çağların Arzusu, s. 834.

**Tartışma Soruları**

`Dünyanın kuruluşundan bile önce Baba ve Oğul’un, eğer ırk düşerse bizi kurtarmak için “bir antlaşmada birleşmiş olması” üzerinde düşünün. Bu neden bizim için son derece yüreklendirici olmalıdır? Bu, Tanrı’nın bizi krallığına kurtarmayı ne kadar çok istediği hakkında bize ne öğretmelidir?`

`Yedinci Gün Adventist Kilisesi olarak eski İsrail’in kendi zamanında yerine getirmesi gereken işlevi hangi yollarla yerine getirmeliyiz? Onların yaptıkları hatalardan kaçınmayı nasıl öğrenebiliriz?`

`Müjde ve müjdenin vaatleri tüm Yeni Antlaşma kavramı için neden çok merkezidir? Yeni Ahit’te, Yeni Antlaşmayla yasanın ve yasaya itaatin diğer Hristiyanlar tarafından çoğunlukla öğretildiği gibi feshedilmediğini gösteren hangi metinleri bulabilirsin? Sence neden birçok Hristiyan müjdenin On Emir’i tutma gerekliliğini hükümsüz kıldığını söylüyor?`