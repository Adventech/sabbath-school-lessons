---
title:  O’nun Özel Halkı
date:  13/10/2021
---

Bugün bizim İsrail’in çölde dolaştığı dönemin o eski dünyasının tam olarak nasıl bir yer olduğunu kavramamız zor. Bütün imparatorluklar gelip geçtiyse ve sadece yıkıntıları (o da belki) kaldıysa, İsrail ile aynı bölgede yaşamış olan birçok küçük putperest ulus hakkında ne bilebiliriz?

Her şeyi değil ama bir şeyi biliyoruz: Bu halklar putperestliğe, çoktanrıcılığa ve çocuk kurban etmek de dahil son derece yozlaşmış bazı uygulamalara batmış durumdaydılar. Kendi çocuklarına bunu yapan ve bunu sözde tanrılar adına yapan bir kültürün ve dinin ne kadar yozlaşmış ve kötü olabileceğini hayal etmeye çalışın!

Eski İsrail’in tarihi boyunca Rab’bin halkını etraflarındaki ulusların uygulamalarını takip etmemeleri konusunda sürekli olarak uyarmış olmasına şaşmamalı. “Tanrınız RAB’bin size vereceği ülkeye girdiğinizde, oradaki ulusların iğrenç törelerini öğrenip uygulamayın” (Yas. 18:9).

Bunun nedeni Tanrı’nın bu ulusu özel bir amaç için çağırmış olmasıdır. Tanrı’yla antlaşma yaptıkları için onların özel bir halk, göğü ve yeri yaratmış olan Tanrı’nın, tek Tanrı’nın dünyasına bir tanık olmaları gerekiyordu.

`Yasa’nın Tekrarı 26:16-19 ayetlerini okuyun. Bu ayetlerde Tanrı ve İsrail arasındaki antlaşma ilişkisi nasıl özetlenmektedir? Antlaşmaya olan bağlılıkları, dönüşecekleri halkta nasıl ortaya konmalıydı? Aynı şekilde, kendimiz için buradan ne gibi dersler çıkartabiliriz?`

Musa’nın bu dört ayete, Tanrı size hemen şimdi bunları yapmanızı emrediyor anlamında olan “bugün” sözü ile başlamış olması ne kadar hayranlık vericidir (Musa bunu 17. ayette tekrar ediyor). Musa başından beri onlara bunları yapmalarını emrediyordu. Sanki onlara sadık, kutsal ve özel bir halk olmaları için tam da şu anda yeniden söz vermeleri gerektiğini söylüyordu çünkü bu aslında onların antlaşma ulusu olarak var olmalarının esas sebebiydi. Gerçek Tanrı’yı, bu Tanrı hakkındaki gerçeği ve halkının ne şekilde yaşamasını istediğini bir ulus olarak bilen yegâne ulus onlardı. Onlar gerçek manada sadece “mevcut gerçeğe” sahip olmakla kalmamışlardı, gerçeğin Kendisi, İsa gelinceye kadar o gerçeği hayata geçireceklerdi (bkz. Yu. 14:6).

`Tanrı’ya ve O’nun antlaşma şartlarına “bugün” adanma düşüncesi neden “bugün” bizimle bile ilgili?`