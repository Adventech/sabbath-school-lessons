---
title:  Antlaşma ve İsrail
date:  11/10/2021
---

`“Onların topraklarını mülk edinmeye gitmenizin nedeni doğruluğunuz, erdeminiz değildir. Tanrınız RAB bu ulusları kötülükleri yüzünden ve atalarınız İbrahim’e, İshak’a, Yakup’a ant içerek verdiği sözü yerine getirmek için önünüzden kovacak” (Yas. 9:5; ayrıca bkz. Yas. 9:27). Bu ayette antlaşma vaatleri gerçeği nasıl ortaya konmaktadır?`

Burada da lütuf antlaşması ortaya çıkıyor: Sürekli hata yapmalarına rağmen Tanrı onlar için çalışmaya devam etti. (Kesinlikle müjdenin de bugün aynı şekilde çalışması gerekmektedir.) Babalara verilen vaat sayesinde, Tanrı’nın lütfu onların gelecek kuşaklarına verilmişti.

Musa antlaşma vaatlerinin bir bütün olarak verildiği halkla ilgilenirken, atalara verilmiş olan vaatlere sıkça atıfta bulunuyordu.

`Çıkış 2:24, Çıkış 6:8 ve Levililer 26:42 ayetlerini okuyun. Burada antlaşma vaatlerinin nasıl işlediğini göstermeye yardım eden ne söyleniyor?`

Tanrı’nın kurtarıcı lütfunun büyük bir simgesi olan Mısır’dan Çıkış aynı zamanda Rab’bin onların babalarıyla yapmış olduğu antlaşmaya dayanmaktaydı. Yani, antlaşmadan fayda görenler daha doğmadan bile önce onlar için vaatler verilmişti. Onlar vaat edilen kurtuluşa (en hafif deyimiyle) kendi erdemleri sayesinde değil, Tanrı’nın Mısır’daki mucizeler ve olaylar aracılığıyla onlar için yaptıklarıyla sahip olmuşlardı.

Elbette olaylar orada bitmedi. Mısır’dan nereye gittiler? Evet, Sina’ya, antlaşmanın onlar için “resmi olarak” oluşturulduğu yere (bkz. Çıkış 20). Ve bu antlaşmanın merkezinde müjde ve yasa, onlardan itaat etmeleri istenilen On Emir bulunmaktaydı. Bu, onları halihazırda kurtarmış olan (müjde) Rab ile olan kurtarıcı ilişkinin bir göstergesiydi. Bu nedenle Yasa’nın Tekrarı kitabında defalarca Sina’da onaylanan antlaşmayla üzerlerine düşen yükümlülük olan yasaya uymaya çağrılıyorlar.

`Bugün, lütufla kurtarılmış olan bizlerin hayatında Tanrı’nın yasasının ne tür bir işlevi olmalıdır ve bu yasa Tanrı’yla tecrübemizde neden çok önemlidir?`