---
title:  Yaşam ve İyilik, Ölüm ve Kötülük, Bereketler ve Lanetler
date:  16/11/2021
---

Yasa’nın Tekrarı kitabının sonlarına doğru, Rab'be itaatsizlik etmeleri ve antlaşma vaatlerini ihlal etmeleri durumunda halka ne olacağını anlatan uzun bir söylevden sonra, Yasa’nın Tekrarı 30. bölüm, itaatsizliğe kapılsalar ve sürgünle cezalandırılsalar bile, Tanrı’nın yine de onları ülkeye geri getireceği vaadi ile başlar.

Yani, elbette tövbe ettikleri ve kötü yollarından döndükleri takdirde.

`Yasa’nın Tekrarı 30:15-20 ayetlerini okuyun. Burada eski İsrail'e sunulan seçenekler nelerdir ve bu seçenekler Kutsal Kitap boyunca gördüklerimizi nasıl yansıtıyor?`

Rab çok açıktı: O, yani Yahve, temelde cennette Âdem ve Havva’ya yaptığını yaparak, onların önlerine iki seçenekten birini koydu. Aslında, Yasa’nın Tekrarı 30:15 ayetindeki İbranice iyi” (tov) ve “kötü” (ra’) sözcükleri, Yaratılış kitabında “iyiyi” (tov) ve “kötüyü” (ra’) bilme ağacı için kullanılan İbranice sözcüklerin aynısıdır. Kutsal Kitap’ın her yerinde olduğu gibi burada da, ortada bir yol, tarafsız bir yer bulunmamaktadır. Onlar ya Rab’be hizmet edecekler ve yaşayacaklar ya da ölümü seçeceklerdi. Bizim için de aynısı geçerlidir.

Yaşamın, iyiliğin, bereketin karşısında ne var? Ölüm, kötülük ve lanet. Sonunda, yine de haklı olarak Tanrı'nın onlara aslında yalnızca iyiyi, yalnızca yaşamı ve yalnızca bereketleri sunduğu iddia edilebilir. Ancak, O'ndan yüz çevirirlerse bu kötü şeyler doğal bir sonuç olacaktır, çünkü artık O'nun özel korumasına sahip olmayacaklardır.

Biz ne şekilde anlarsak anlayalım, insanlara sunulmuş olan seçenekler bunlardır. Onların özgür iradeye, özgür seçme hakkına sahip oldukları da ortadadır. Kutsal Kitap’ta, Eski ve Yeni Ahit'in pek çok yerinde bulunan bu ayetler kutsal özgür irade ve özgür seçim armağanı olmadan hiçbir anlam ifade etmiyor.

Gerçek anlamda Rab onlara şunu söylemişti: Bu nedenle, size verdiğim özgür irade ile ölümü, kötülüğü ve lanetleri değil, yaşamı seçin, bereketi seçin, iyiliği seçin.

Doğru seçimin ne olduğu çok açık görünüyor, öyle değil mi? Yine de, neler yaşandığını biliyoruz. Büyük mücadele o zaman da bugün olduğu kadar gerçekti ve kendimizi tamamen Rab'be vererek yaşamı ve bu seçimin gerektirdiği her şeyi seçmezsek neler olabileceğini İsrail örneğinden öğrenmeliyiz.

`Yasanın Tekrarı 30:20 ayetini okuyun. Burada bulunan sevgi ve itaat arasındaki bağlantıya dikkat edin. İsrail Tanrı’ya sadık kalmak için ne yapmalıydı? Aynı ilkeler bugün nasıl bizim için de geçerlidir?`