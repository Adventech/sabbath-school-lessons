---
title:  Ek Çalışma
date:  19/11/2021
---

O zaman da, bugün de hepimize bir seçenek verilmektedir. Buradaki mühim söz seçimdir. Bazı Hristiyan inançlarında bulunan, bazı insanların kaybolacaklarının hatta sonsuza dek cehennemde yanacaklarının onlar daha doğmadan önce Tanrı tarafından belirlendiği anlayışının aksine, Kutsal Yazılar özgürce yaptığımız yaşam ya da ölüm seçimimizin, iyiyi ya da kötüyü, kutsamayı ya da lanetlemeyi, yani nihayetinde yüzleşeceğimiz üçlüyü (yaşam, iyilik, bereket veya ölüm, kötülük, lanetlenme) belirlediğini öğretmektedir. Yanlış seçim yapılması halinde sonucun hiç sönmeyen ateş gölünde sonsuza dek yanmak değil de, ölüm, yani ebedi ölüm olduğunu bilmek çok daha iyi değil mi?

“‘Çünkü günahın ücreti ölüm, Tanrı’nın armağanı ise Rabbimiz Mesih İsa’da sonsuz yaşamdır.’ Romalılar 6:23. Yaşam doğruların mirasıdır, kötülerin payına ise ölüm düşer. Musa İsrail’e şöyle bildirdi: ‘İşte bugün önünüze yaşamla iyiliği, ölümle kötülüğü koyuyorum.’ Yasanın Tekrarı 30:15. Bu metinlerde bahsedilen ölüm, Âdem’e verilen hüküm değildir, zira onun suçunun cezasını tüm insanlık çekmektedir.  Bu, sonsuz yaşamın karşıtı olan ‘ikinci ölümdür.’” Ellen G. White, Büyük Mücadele, s. 586.

**Tartışma Soruları**

`Salı gününün dersinde açıklanan, itaatsizliği hemen burada doğrudan cezalandıran Tanrı mı yoksa ceza, itaatsizlik davranışlarının neticesinde bir yasa olarak mı gerçekleşiyor konusu üzerinde sınıfta tartışın. Yoksa ikisi birden mi? Ya da duruma göre biri veya diğeri mi? Bu meseleyi nasıl anlıyoruz?`

`Bugünün dersinde Ellen White alıntısında gördüğümüz metinler, günahın üstesinden gelmemiz için bize sunulmuş olan Tanrı'nın gücü hakkında ne öğretiyor?`

`Pavlus'un, Yasa’nın Tekrarı 30: 11-14 ayetlerinden alıntı yaparak, yasa yoluyla kurtuluş ve doğruluk arayışının aksine İsa'ya imanla kurtuluşu açıkladığı, Romalılar 10: 1–10 ayetlerini okuyun. Sizce neden Pavlus Yasa’nın Tekrarı kitabındaki bu ayetlerden yararlanıyor? Romalılar 10:10 ayetine özellikle dikkat edin: “Çünkü insan yürekten iman ederek aklanır, imanını ağzıyla açıklayarak kurtulur.” Pavlus burada neyi vurguluyor?`

`Eğer dikkatli olmazsanız kendi kültürünüzün, kendi toplumunuzun, kendi insan topluluğunuzun sizi sahte ibadete yönlendirecek görüşlere tutunacağı yollar nelerdir?`