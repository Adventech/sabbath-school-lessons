---
title:  Yaşamı Seçin
date:  13/11/2021
---

### Konuyla İlgili Metinler
 Yar. 2:8, 9; Rom. 6:23; 1Yu. 5:12; Yas. 30:1–20; Rom. 10:6–10; Yas. 4:19; Va. 14:6–12.

> <p>Hatırlama Metni</p>
> “Önünüze yaşamla ölümü, kutsamayla laneti koyduğuma bugün yeri göğü size karşı tanık gösteriyorum. Yaşamı seçin ki, siz de çocuklarınız da yaşayasınız” (Yasa’nın Tekrarı 30:19).

Bu her zaman üzücü bir hikâyedir: Genç bir kişiye, bu durumda 22 yaşında bir kadına ölümcül bir hastalık tanısı kondu. Beyin tümörü. Modern tıbbın tüm mucizelerine rağmen, kaçınılmaz olan gerçekleşinceye kadar yapılabilecek hiçbir şey yoktu. Fakat bu genç kadın, “Sandy” ölmek istemiyordu.

Bu yüzden bir plan yaptı. Öldükten sonra, beyin hücrelerinin korunacağı umuduyla kafası derin dondurucuda, sıvı nitrojen dolu bir fıçının içine konulacaktı. Orada, elli yıl, yüz yıl, bin yıl, gelecekteki bir zamana kadar bekleyecekti. Daha sonra, teknoloji yeterince geliştiğinde sinir bağlantılarından oluşan beyni bir bilgisayara yüklenebilecekti. Evet, böylece Sandy belki sonsuza dek “yaşabilecekti.”

Bu sadece bir gencin ölecek olması yüzünden değil, onun yaşam umudunu bağladığı şey yüzünden de üzücü bir öyküdür. Çoğu insan gibi, Sandy yaşamak istiyordu, yaşamak istiyordu. Fakat ne yazık ki kesinlikle işe yaramayacak bir yol seçmişti.

Bu hafta, Yasa’nın Tekrarı kitabına devam ederken, yaşam seçimine ve bize verilen yaşamı seçme fırsatına, onu yaşamın Vericisi ve Sürdürücüsü olan Allah’ın lütfuyla sunduğu şartlara göre seçme fırsatına bakacağız.

_*20 Kasım Sebt Günü’ne hazırlık için bu haftanın konusunu çalışın._