---
title:  Tutamayacağınız Kadar Zor Değil
date:  17/11/2021
---

Yasa’nın Tekrarı 30. bölüm, Rab’bin, günahlarından tövbe eder ve günahlarından dönerlerse ne olacağını halka açıkladığı sözlerle başlıyor. Onlara verilenler de ne kadar harika vaatlerdi!

`Yasa’nın Tekrarı 30:1-10 ayetlerini okuyun. Aslında burada itaat etmezlerse başlarına ne geleceğinden bahsediliyor olsa da, Tanrı'nın onlara verdiği vaatler nelerdi? Bu, Tanrı'nın lütfu hakkında bize ne öğretiyor?`

Bunu duymak kesinlikle rahatlatıcı olmuş olmalı. Ancak mesele, Tanrı'nın buyruklarından ayrılıp ayrılmamalarının önemli olmaması değildi. Rab hiç kimseye değersiz lütuf sunmaz. En azından, bu onlara Tanrı’nın sevgisini gösterecekti, onlar da karşılık olarak O’nu sevecekler ve bu sevgilerini, O’nun yapmalarını söylediklerine itaat ederek göstereceklerdi.

`Yasa’nın Tekrarı 30:11-14 ayetlerini okuyun. Rab burada onlara ne diyor? Bu ayetlerdeki ana vaat nedir ve Yeni Ahit’te aynı vaadi yansıtan hangi ayetler aklınıza geliyor?`

Burada, güzel sözcükler ve sağlam mantıkla yapılan çağrıya bakın. Rab onlardan yapması çok zor olan hiçbir şey istemiyordu. Tanrı’nın emri, gerçekleştirmesi çok “zor” veya anlayamayacakları kadar “gizemli” değildi. Ayrıca, ulaşamayacakları kadar “uzak” da değildi. Başka birinin onlar için alıp getirmesini gerektirecek kadar uzakta, göklerde ya da denizlerin ötesinde de değildi. Tersine, Rab şöyle diyor: “Tanrı sözü size çok yakındır; uymanız için ağzınızda ve yüreğinizdedir” (Yas. 30:14). Yani, onu söyleyebilecek kadar iyi biliyorsunuz ve onu yapmanız gerektiğini bilin diye o sizin yüreğinizdedir. Dolayısıyla itaat etmemenin hiçbir mazereti yoktur. “O’nun tüm emirleri yerine getirilebilir emirlerdir”—Ellen G. White, Mesih’in Örnek Dersleri, s. 263.

Aslına elçi Pavlus İsa’da olan kurtuluş konusundan bahsederken bu ayetlerin bazılarından alıntı yapıyor; yani, Pavlus onların imanla doğruluğun birer örneği olduğunu söylüyor. (Bkz. Rom. 10:6-10.)

Ardından, Yasa’nın Tekrarı’ndaki bu ayetlerden sonra, İsraillilere yaşamı veya ölümü, bereketi veya lanetlenmeyi seçmeleri söyleniyor. Ve eğer lütufla ve imanla yaşamı seçerlerse ona sahip olacaklar.

Bugün de farklı değil, öyle değil mi?