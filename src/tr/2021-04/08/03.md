---
title:  Orta Yol Yoktur
date:  15/11/2021
---

Tüm Kutsal Kitap boyunca bize iki seçenekten biri sunulmaktadır. Burada bize iki seçenek gösteriliyor.

**Aşağıdaki ayetleri okuyun. Bu metinlerde hangi iki seçenek, hangi iki seçim açıkça belirtilmekte veya ima edilmektedir ve bu seçenekler nasıl gösterilmektedir?**

`Yu. 3:16`

`Yar. 7:22, 23`

`Rom. 6:23`

`Rom. 8:6`

`1Yu 5:12`

`Mat. 7:24-27`

Sonuçta, biz insanlar için orta yol bulunmamaktadır. Büyük mücadele tamamen sona ermeden önce günah, Şeytan, kötülük, itaatsizlik ve isyan ortadan kaldırılacaktır. Bu gerçekleştikten sonra, her birimiz bireysel olarak, ya Allah’ın hepimiz için dünyanın yaratılışından önce sahip olmamızı planladığı hayata, yani sonsuz yaşama sahip olacağız ya da sonsuz ölümle yüzleşeceğiz, yani “Rab’bin varlığından ve yüce gücünden uzak kalarak sonsuza dek mahvolma cezasına” çarptırılacağız (2Se. 1:9). Kutsal Kitap bizim için başka bir seçenek sunmuyor gibi gözüküyor.

Bizim sonumuz hangisi olacak? Bu cevap nihayetinde kendimizde saklıdır. Seçim önümüzdedir, yaşam veya ölüm.

`Sonsuz yaşam ya da ebedi ölüm bağlamında, Kutsal Kitap’taki cehennemin insanları sonsuza dek yakmadığı ve işkence etmediği gerçeği neden bu kadar rahatlatıcıdır. Kaybolanların kaderi gerçekten bilinçli sonsuz işkence olsaydı, bu Allah’ın karakteri hakkında bize ne söylerdi?`