---
title:  Sizin Bilgeliğiniz ve Anlayışınız
date:  04/11/2021
---

Yasa’nın Tekrarı 4: 1-9 ayetleri, gördüğümüz gibi yalnızca ulusun özel mevkisinin değil, aynı zamanda hizmet çağrısının da güçlü bir ifadesiydi. Tüm bu ayetlerde bina edilen düşünce, Allah’a itaat etmeleri, O’nu takip etmeleri ve Rab’bin onlara emrettiklerini yapmalarıydı.

`Yasanın Tekrarı 4:6 ayetini bir daha okuyun. Rab, onların bu ulusların gözündeki “bilgeliği” ve “anlayışı” hakkında özellikle ne söylüyor?`

İlk bakışta bilgelik ve anlayışı barındıranın, yasalar ve hükümlerin kendileriymiş gibi görünebilir. Ancak, ayetin söylediği bu değil. Rab onlara yasa ve hükümleri öğretmişti, evet; fakat bilgelikleri ve anlayışları onlara itaat etmelerinden, onları yerine getirmelerinden kaynaklanıyordu. Onların bilgelikleri ve anlayışları itaatti.

İsrail dünyanın görmüş olduğu en harika kanun, yasa ve düzenlemeler sistemine sahip olabilirdi (aslında öyleydi de), fakat yasaya uymadıktan sonra tüm bunların ne faydası olabilirdi? Aslında onların bilgelikleri ve anlayışları, Tanrı'nın yasalarının yaşamlarındaki gerçek zamanlı tezahüründen geliyordu. Rab'bin onlara verdiği gerçeklere göre yaşayacaklardı ve bunu ancak onları yerine getirerek yapabilirlerdi. İsrailliler bu gerçeği hayata geçirmezlerse, tüm ışık ve tüm gerçek onlara ya da etraflarındaki putperestlere bir fayda sağlamayacaktı. Bu nedenle, defalarca itaat etmeye çağrılıyorlardı, çünkü dünyaya tanıklık etmeleri için önemli olan yasa ve hükümler değil, yasa ve hükümlere itaat etmeleri idi.

“Allah’ın yasasına itaatleri onları dünyanın ulusları önünde refah harikaları haline getirecekti. Onlara tüm kurnazlık gerektiren işlerde bilgelik ve beceri verebilecek olan Kişi öğretmenleri olmaya devam edecek ve onları Kendi yasalarına itaat yoluyla asilleştirerek yüceltecekti. İtaatkâr olmaları halinde diğer uluslara sıkıntı veren hastalıklardan korunacaklar ve zihin gücü ile bereketleneceklerdi. Allah’ın görkemi, O’nun yüceliği ve kudreti, onların tüm zenginliklerinde açığa vurulacaktı. Bir rahipler ve önderler krallığı olacaklardı. Allah onlara yeryüzündeki en büyük ulus olmaları için her imkânı sağladı.”—Ellen G. White, Mesih’in Örnek Dersleri, s. 228.

`Matta 5:13-16 ayetlerini okuyun. İsa bu ayetlerde bize eski İsrail'e söylediği şeyin aynısını yansıtan ne söylüyor? Bu, özellikle Yedinci Gün Adventistleri olan bizler için nasıl geçerli olmalıdır?`