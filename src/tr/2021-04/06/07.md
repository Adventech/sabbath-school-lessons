---
title:  Ek Çalışma
date:  05/11/2021
---

“Gökteki büyük mücadelenin en başından beri, Şeytan’ın amacı Allah’ın yasasını ortadan kaldırmaktı. Bu amacı gerçekleştirmek için Yaratıcısı’na karşı isyan etti ve gökten kovulmasına rağmen aynı savaşı dünyada da devam ettirmektedir. İnsanları aldatmak ve onları Allah’ın yasasını çiğnemeye yönlendirmek, onun kararlılıkla izlediği hedefi olmuştur. Bu hedefi ister yasanın tamamını bir kenara atarak, isterse emirlerinden yalnızca birini reddederek gerçekleştirsin, sonuç aynı olacaktır. Zira ‘tek konuda’ yasadan sapan kişi, yasanın tamamına saygısızlık göstermiş olur; etkisi ve örnekliği itaatsizliğin tarafında olduğundan, ‘bütün Yasa’ya karşı suçlu olur.’ Yakup 2:10.”—Ellen G. White, Büyük Mücadele, s. 625.

Ellen White Baal Peor hakkında şöyle yazmıştı: “Yasak bölgede gezindiler ve Şeytan’ın tuzağına düştüler. Müziğin ve dansın cazibesine kapılarak, putperest vesta rahibelerinin güzelliğiyle büyülenerek, Yehova’ya sadakatlerini bir kenara attılar. Sevinçli şenliklerde bir araya geldiklerinde, şarap düşkünlüğü algılarını bulandırdı ve özdenetim engellerini yıktı. Tutkular denetimi tamamen ele geçirmişti; vicdanlarını sefahatle lekelemiş olduklarından, putlara baş eğmeye ikna edildiler. Putperestlerin sunaklarında kurban sundular ve en aşağılayıcı ayinlere katıldılar.”—Ellen G. White, Atalar ve Peygamberler, s. 454.

**Tartışma Soruları**

`Biz Yedinci Gün Adventistlerinin hangi yönlerden eski İsrail'in yerinde olduğumuzu düşünün. Çevremizdeki dünyaya ve hatta diğer kiliselere verilenlerin aksine bize verilen her şeyi düşünün. Öyleyse, bizim için soru şudur: Bize verilenlere nasıl karşılık veriyoruz? Dünyanın önünde “bilgeliğimizi ve anlayışımızı” ne kadar iyi yansıtıyoruz?`

`“RAB’be bağlı kalan sizler ise hâlâ yaşamaktasınız” Yine, “bağlı kalanlar” fiilinin öznesi halktır. Rab zorlayıcı bir şekilde bizi kendisine bağlı tutmayacaktır. Aksine, kutsal özgür irade armağanını kullanarak biz O’na bağlı kalmayı seçmeliyiz. Bu seçimi yaptıktan sonra da, arkasını ne şekilde getirir ve O’na bağlı kalmayı sürdürebiliriz?`

`Pazar günü dersinin sonundaki soru üzerinde biraz daha düşünün. Allah’ın emirlerine eklemek veya onlardan çıkarmak ne anlama gelmektedir? Sebt gününün değiştirilmesi teşebbüsü gibi aşikâr olanın dışında, böyle bir şey nasıl çok ince bir şekilde gerçekleşebilir ve biz bile neler olduğunu fark edemeyiz?`