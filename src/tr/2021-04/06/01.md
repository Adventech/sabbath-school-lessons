---
title:  Başka Bir Büyük Ulus Var mı?
date:  30/10/2021
---

### Konuyla İlgili Metinler
Yas. 4:1–9, Mat. 15:1–9, Say. 25:1–15, 1Ko. 10:13, Yas. 4:32–35, Mat. 5:13–16.

> <p>Hatırlama Metni</p>
> “Bugün size verdiğim bu yasa gibi adil kuralları, ilkeleri olan başka bir büyük ulus var mı? ”(Yasa’nın Tekrarı 4:8).

Yasa’nın Tekrarı’nın ilk üç bölümü temelde halka o zamana kadar başlarından geçenleri hatırlatan bir tarih dersiydi. Dördüncü bölüme geldiğimizde tarih dersi daha çok bir vaaz biçimine dönüşüyor. Yaşanan olayların aktarılması sadece tarih meraklıları için değildi; bir amaca hizmet ediyor, Allah’ın gücünün ve lütfunun halkın arasında çalışmaya devam ettiğini ve onlar işleri berbat etse de Rab’bin onlarla yaptığı antlaşmaya itibar etmeyi sürdüreceğini gösteriyordu.

Dördüncü bölüm “ve şimdi” veya “peki şimdi” diye tercüme edilebilecek, İbranicedeki (bir bağlaç ve bir zarftan oluşan) we’attah ifadesi ile başlamaktadır. Biraz önce yakın tarihlerini dinlemişlerdi. Bu, Allah’ın onları bulundukları noktaya getirirken yapmış olduklarının bir hatırlatmasıydı. Bu nedenle veya “şimdi”, karşılık olarak Allah’ın onlara söylediklerini yapmalıydılar (ayrıca bkz. Yas. 10:12).

Bu nedenle “şimdi’den” sonra görünen ilk fiil, tüm Yasa’nın Tekrarı kitabı boyunca tekrar edilen, Şema duasının başındaki, “kulak ver”, “dinle” veya “itaat et” anlamına gelen şama fiilidir.

Yani bölüm şöyle başlamaktadır: Ve şimdi, ey İsrail, sizin için yaptıklarımdan sonra şunlara itaat edeceksiniz…

_*6 Kasım Sebt Günü’ne hazırlık için bu haftanın konusunu çalışın._