---
title:  Yeni Ahit’te Yasa’nın Tekrarı
date:  11/12/2021
---

### Konuyla İlgili Metinler
Mat. 4:1–11, Yas. 8:3, Elç. 10:34, Gal. 3:1–14, Elç. 7:37, İbr. 10:28–31.

> <p>Hatırlama Metni</p>
>  “İsa ona şu karşılığı verdi: ‘İnsan yalnız ekmekle yaşamaz, Tanrı’nın ağzından çıkan her sözle yaşar’ diye yazılmıştır” (Matta 4:4).

Yeni Ahit Eski Ahit’le doludur. Yani, Yeni Ahit'in esinlenmiş yazarları, Eski Ahit’in esinlenmiş yazarlarını yetkili bir kaynak olarak görüp onlardan alıntı yapmışlardır. İsa Kendisi “diye yazılmıştır” (Mat. 4:4) dedi. Bu, “Eski Ahit’te yazılmıştır” anlamına gelmektedir ve O, Eski Ahit’teki yazıları kastederek, “Kutsal Yazılar yerine gelsin diye oldu” (Mar. 14:49) demiştir. İsa Emmaus yolunda iki öğrenciyle karşılaştığında, onlara Kendisinin Kim olduğunu göstermek için bir mucize gerçekleştirmek yerine “Musa’nın ve bütün peygamberlerin yazılarından başlayarak, Kutsal Yazılar’ın hepsinde kendisiyle ilgili olanları onlara açıkladı” (Luk. 24:27).

Yeni Ahit yazarları iddialarını desteklemek, hatta doğrulamak için gerek doğrudan alıntı yaparak, gerekse göndermelerle ya da öykülerden veya peygamberlik sözlerinden bahsederek sürekli olarak Eski Ahit'i kullandılar.

Sıklıkla alıntı yapılan veya atıfta bulunulan kitapların arasında da, (Mezmurlar ve Yeşaya ile birlikte) Yasa’nın Tekrarı kitabı bulunmaktadır. Matta, Markos, Luka, Elçilerin İşleri, Yuhanna, Romalılar, Galatyalılar, 1 ve 2. Korintliler, İbraniler, pastör mektupları ve Vahiy’e kadar hepsi Yasa’nın Tekrarı kitabından alıntı yapar.

Bu hafta bu örneklerden birkaçına bakacağız ve onlardan hangi gerçeği, mevcut gerçeği çıkarabileceğimizi göreceğiz.

_*18 Aralık Sebt Gününe hazırlık için bu haftanın konusunu çalışın._