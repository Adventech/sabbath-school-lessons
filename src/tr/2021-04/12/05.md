---
title:  Senin Gibi Peygamberim
date:  15/12/2021
---

Rab İsraillileri etraflarındaki ulusların uygulamalarına kapılmamaları için defalarca uyarmıştı. Aksine, onların bu uluslara tanıklık etmeleri gerekiyordu (Yas. 4:6–8). Yasa’nın Tekrarı 18:9–14 ayetlerinde Musa, onların “Rab'bin yapanlardan tiksindiği” (bkz. Yas. 18:12) bazı uygulamaları hakkında İsraillileri uyarıyor. Ardından, bu konuda onlara “Tanrınız RAB’bin önünde yetkin olun” (Yas. 18:13) diyor.

`Yasa’nın Tekrarı 18:15-19 ayetlerini okuyun. Musa burada onlara ne diyor? Sonra bunu Elçilerin İşleri 3:22 ve Elçilerin İşleri 7:37 ayetleriyle karşılaştırın. Petrus ve İstefanos Yasa’nın Tekrarı 18:18 ayetini nasıl kullanıyorlar?`

Musa, Sina'daki antlaşmaya atıfta bulunarak, İsraillilerin Tanrı'nın yasasının vahyi sırasında (Çık. 20: 18-21) Musa'nın kendileriyle Tanrı arasında bir arabulucu, bir aracı olarak hareket etmesini nasıl istediklerinden bahsediyor. O sırada Musa onlara, Rab’bin iki kez aralarından Musa gibi bir peygamber çıkaracağına dair söz veriyor (Yas. 18:15, 18). Bağlam göz önüne alındığında, burada vurgulanan, diğer şeylerin yanı sıra bu peygamberin Musa gibi halk ve Rab arasında bir aracı olacağı düşüncesidir.

Yüzyıllar sonra hem Petrus hem İstefanos İsa’dan bahsederken bu metinden alıntı yaptılar. Petrus’a göre, İsa “Tanrı’nın… kutsal peygamberlerinin ağzından bildirdiği” (Elç. 3:21) peygamberlik sözlerinin yerine gelmesiydi ve bu nedenle önderler O’na ve O’nun söylediklerine itaat etmeliydiler. Yani Petrus, Yahudilerin iyi bildiği bu metni kullanmış ve O'na yaptıkları için tövbe etmeleri gerektiği düşüncesiyle, doğrudan İsa'yla ilişkilendirmişti (Elç. 3:19).

Daha sonra, Elçilerin İşleri 7: 37 ayetinde, Petrus'un durumundan farklı bir bağlamda olsa da İstefanos da İsa'yı duyururken bu ünlü vaade atıfta bulunmuş ve onun İsa'ya işaret ettiğini iddia etmişti. İstefanos, Musa'nın tarihteki işleviyle ve Yahudilere önderlik edişiyle İsa'ya delalet ettiğini söylüyordu. Yani, İstefanos da Petrus'un yaptığı gibi halka İsa'nın peygamberlik sözünü yerine getirdiğini ve O'nu dinlemeleri gerektiğini göstermeye çalışıyordu. Kendisine yöneltilen “Musa’ya ve Tanrı’ya karşı küfür dolu sözler” (Elç. 6:11) söyleme suçlanmasının aksine, İstefanos İsa’nın Mesih olduğunu ve Tanrı’nın Musa aracılığıyla vaat ettiği peygamberlik sözünün doğrudan tamamlanması olduğunu duyuruyordu.

`Bu ayetler bize İsa'nın Kutsal Kitap’ın tamamında ne kadar merkezi olduğunu ve neden tüm Kutsal Kitap anlayışımızın Mesih merkezli olması gerektiğini ne şekilde gösteriyor?`