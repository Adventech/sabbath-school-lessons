---
title:  Ek Çalışma
date:  17/12/2021
---

Eski Ahit'in kendi kendisinden alıntı yapması gibi (bazı peygamberler örneğin Musa'nın beş kitabından alıntılar yapmış veya bunlara atıfta bulunmuşlardır), Yeni Ahit de doğrudan alıntılar, bahisler ve Eski'ye atıflarla doludur. Mezmurlar, Yeşaya ve Yasa’nın Tekrarı en çok alıntı yapılanlar arasındadır. Yeni Ahit yazarları da sıklıkla, İbrani Kutsal Kitabı’nın bilinen en eski Grekçe çevirisi olan ve bazen “Grekçe Eski Ahit” diye tanımlanan Septuaginta’dan alıntı yapıyorlardı. Tevrat veya Tora diye bilinen Kutsal Kitap’ın ilk beş kitabı M.Ö. üçüncü yüzyılda, Eski Ahit'in geri kalanı ise M.Ö. ikinci yüzyılda tercüme edilmişti.

Yeni Ahit'in esinlenmiş yazarlarının Eski Ahit’i nasıl kullandıklarına bakarak, Kutsal Kitap’ın nasıl yorumlanacağı konusunda çok şey öğrenilebilir. Öğrenebileceğimiz ilk derslerden biri de, bugünkü birçok Kutsal Kitap araştırmasının aksine, Yeni Ahit yazarlarının Eski Ahit kitaplarının gerçekliğini veya yetkisini hiçbir şekilde sorgulamadıklarıdır. Örneğin, onların yazılarında Âdem ve Havva'nın varlığı, Düşüş, Tufan, İbrahim'in çağrısı gibi Eski Ahit hikayelerinin tarihselliği hakkında hiçbir şüphe ortaya konmamıştı. Bunları sorgulayan “ilim” yalnızca insan şüpheciliğidir ve Yedinci Gün Adventistleri’nin yüreklerinde de zihinlerinde de onun yeri olmamalıdır.

**Tartışma Soruları**

`Yedinci Gün Adventistleri olarak bize verilen tüm ışık göz önünde bulundurulduğunda, bu, bize verilen hakikatlere sadık kalmanın üzerimize yüklediği büyük sorumluluğa dair bize ne öğretmelidir?`

`Yasa’nın Tekrarı 18:9-14 ayetlerini tekrar okuyun. “Rab’bin yapanlardan tiksindiği” şeylerin günümüzdeki karşılıkları nelerdir ve onlardan kaçındığımızdan nasıl emin olabiliriz?`

`Tüm insanlık içerisinde neden Mesih'in çarmıhtaki ölümünün evrensel geçerliliğini anlayan Hristiyanlar asla “ayrımcılık yapmamalıdırlar” (Pazartesi gününün dersine bakın)? Kendi içimizdeki bunu yapma eğilimini nasıl fark edebiliriz (ve içimizde en azından bunu yapma eğiliminin olduğunu inkâr edersek kendimizi kandırmış olmaz mıyız?)? Haç ve haçı önümüzde tutmak, bizi bu yanlış tutumdan nasıl kurtarabilir?`