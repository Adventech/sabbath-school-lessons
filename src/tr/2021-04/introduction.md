### İçindekiler

Hikâye şöyle: Kral Yoşiya’nın Yeruşalim’deki hükümdarlığı sırasında (M.Ö. 640-609), muhtemelen tapınakta çalışan bir kişi, bir kitap buldu ve bulduğu kitap Kral Yoşiya’nın huzurunda okundu. “Kral Kutsal Yasa’daki sözleri duyunca giysilerini yırttı” (2Kr. 22:11). Peki neden? Çünkü kendisinin de halkının da kitapta yazılanlara itaat etmediklerini anlamıştı.

Bunun üzerine Yoşiya “Antlaşma Kitabı” (2Kr. 23:2) olarak adlandırılan bu kitaba dayanarak büyük bir reform yapmaya başladı. Bu reformda yapılanları 2. Krallar 23. bölümde okuyabiliriz.

Kral ve ulus üzerinde böyle bir etki bırakan bu kitap neydi? Onun bu çeyrekteki çalışmamız olan Yasa’nın Tekrarı kitabı olduğuna inanılıyor.

Musa’nın Beş Kitabı’ndan beşincisi ve sonuncusu olan Yasa’nın Tekrarı kitabının adı, Latince bir sözcük olan deuteronomium (“ikinci yasa” manasına gelir) sözcüğünden gelmektedir. Kitabı şöyle özetleyebiliriz:

Mısır’ı terk etmiş ve Sina’da Rab ile antlaşma yapmış olan İsrailoğulları, doğrudan Kenan’a gitmek yerine 40 yıl boyunca çölde dolaştılar. 40 yıl sona erdiğinde ve İbraniler nihayet Vaat Edilmiş Ülke’ye girmek üzereyken, Musa onlara hitaben bir dizi konuşma yaptı. Konuşmalarının özü şuydu: Artık Vaat Edilmiş Ülke’ye girmek üzeresiniz. Nihayet! Tanrı’nın sizin için ne yaptığını ve şimdi sizden ne istediğini unutmayın. Sizden O’nu bütün yüreğinizle ve canınızla sevmenizi ve bu sevgiyi yapmış olduğunuz antlaşmaya tamamen uyup, O’nun emirlerinin her birine itaat ederek göstermenizi istiyor.

Musa antlaşmanın önemi vurgulamak için, Rab’bin ilk önce babaları ile yaptığı ve şimdi de yeniden, tam Kenan sınırlarında onlarla yapmakta olduğu antlaşmadaki yükümlülüklerinin yasal temeli olan On Emir’i halka tekrar etti.

Bu nedenle şu soruyu soruyoruz: İsraillilerin Vaat Edilmiş Ülke’nin sınırında yaşadıkları ile bugün bizim, tam da (sadece daha iyi olan) Vaat Edilmiş Ülke’nin sınırında yaşadıklarımız arasında benzerlikler olabilir mi?

Bu yüzden, bu çeyreği konusu “Yasa’nın Tekrarı Kitabı’nda Mevcut Gerçektir.” Bakacağımız şey de şudur: Tanrı’nın Kendi antlaşma halkına söylediği sözlerden alabileceğimiz mevcut gerçek mesajları.

Bu çeyrekte Yasa’nın Tekrarı kitabına konu konu bakacağız; sonsuza dek kalıcı antlaşma, yasa ve lütuf, Tanrı’yı ve komşunu sevmenin ne anlama geldiği ve (hepsinden önemlisi) Yasa’nın Tekrarı kitabının, İsa’nın çarmıhtaki ölümü ve dirilişiyle ortaya konmuş olan Tanrı’nın sevgisini bize en güçlü şekilde nasıl gösterdiği gibi konuları işleyeceğiz.

Elbette bugünkü kilisemizi çöldeki kiliseden ayıran çok büyük bir zaman ve kültürel uçurum bulunmaktadır. Fakat belki de, onlarla ortak sahip olduklarımız bizi onlardan ayıranlardan daha fazladır. Örneğin, aşağıdaki sözler bugün bizlere de söylenemez mi?

“İşte, Tanrım Rab’bin buyruğu uyarınca size kurallar, ilkeler verdim. Öyle ki, mülk edinmek için gideceğiniz ülkede bunlara uyasınız.

Onlara sımsıkı bağlanın. Çünkü ne denli bilge ve anlayışlı olduğunuzu uluslara bunlar gösterecek. Bu kuralları duyunca, uluslar, ‘Bu büyük ulus gerçekten bilge ve anlayışlı bir halk!’ diyecek.” (Yas. 4:5,6).

Dikkat edin, ulusların “bilge ve anlayışlı” olmalarının sebebi yasalar değildi, bu yasaya itaat etmeleri sayesinde gerçekleşiyordu. Kesinlikle burada bizim için bir mesaj bulunmaktadır. Yasa’nın Tekrarı kitabında göreceğimiz üzere bu birçok örnekten sadece bir tanesidir.

_Clifford R. Goldstein Yetişkinler için Sebt Okulu Çalışma Kitapçığı’nın editörü ve Şeytan’ı Vaftiz Etmek: Evrim ve Hristiyanlığın Ayartılması kitabının yazarıdır._