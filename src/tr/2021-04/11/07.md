---
title:  Ek Çalışma
date:  10/12/2021
---

“Bu [Mika 6:1–8], Eski Ahit’in en harika metinlerinden biridir. Aynı Amos 5:24 ve Hoşea 6:6 gibi sekizinci yüzyıl peygamberlerinin mesajının somut örneklerindendir. Metin, peygamberin halkı Yahve’nin kendilerine karşı yönelttiği suçlamayı duymaya çağırdığı güzel bir antlaşma davası örneği ile başlıyor. Jüri dağlar ve tepelerdir çünkü uzun zamandır oradalar ve Tanrı'nın İsrail'le olan ilişkisine tanıklık eden onlardı. Tanrı, İsrail'i doğrudan antlaşmayı çiğnemekle suçlamak yerine, onlara kendisine karşı herhangi bir suçlamaları olup olmadığını soruyor. ‘Ey halkım, sana ne yaptım?’ diyor RAB, ‘Sana nasıl yük oldum, yanıtla.’ Yoksullardan bazıları adaletsizlik karşısında ‘iyi işler yapmaktan yorulmuş’ olabilirler. Bazı arazi sahipleri kısa yoldan zengin olma fırsatlarıyla karşılaştıkça antlaşma yasalarına uymaktan bıkmış olabilirler.”—Ralph L. Smith, Word Biblical Commentary, Micah-Malachi, 32. Cilt, s. 50.

“Bunun ardından gelen reformda, kral [Yoşiya] dikkatini putperestliğin geride kalan her izini yok etmeye çevirdi. Ülkede yaşayanlar çevre ulusların tahta ve taş putların önünde eğilme geleneklerini o kadar uzun zamandır izliyorlardı ki, bu kötülüklerin tüm izlerini silmek neredeyse insan gücünün üzerinde görünüyordu. Ancak Yoşiya ülkeyi temizleme çabasına azimle devam etti.”—Ellen G. White, Geçmişten Sonsuzluğa 2, s. 240-241, (Peygamberler ve Krallar, s. 401).

**Tartışma Soruları**

`Elbette, bizler Yedinci Gün Adventistleriyiz ve mevcut gerçek mesajımızla kendimizi (haklı olarak) eski İsrail'in bir zamanlar bulunduğu yerde görüyoruz: Çevremizdeki dünyanın işitmeye ihtiyaç duyduğu gerçeklere sahibiz. Bu bizim için büyük bir ayrıcalıktır. Peki, bu ayrıcalıkla gelen sorumluluklarımızı ne kadar iyi bir şekilde yerine getirdiğimizi düşünüyorsunuz?`

`Daniel olduğunuzu, ulusunuzun işgal edildiğini ve mağlup edildiğini gördüğünüzü ve tüm dini inancınızın merkezi olan tapınağın putperestler tarafından yıkılmış olduğunu bildiğinizi hayal edin. O halde, Yasa’nın Tekrarı kitabındaki bilgiler o durum içindeyken onun için (ya da başka herhangi bir Yahudi için) nasıl güçlü bir iman kaynağı olabilirdi? Yani, gerçekleşen her şeyi ve neden gerçekleştiklerini anlamasına kitap nasıl yardımcı oldu? Benzer şekilde, bir bütün olarak Kutsal Yazı anlayışımız, Kutsal Yazı hakkında sahip olduğumuz bilgi olmasaydı bizim için çok cesaret kırıcı olabilecek zorlu zamanlarla ve olaylarla başa çıkmamıza nasıl yardımcı olur? Cevap Kutsal Kitap’ın imanımız için ne kadar merkezi olması gerektiği konusunda bize ne öğretmeli?`

`Sınıfta Daniel 9:24-27 ayetlerindeki 70 hafta peygamberlik sözünün üzerinden geçin. Bu peygamberlik sözünde antlaşmanın nasıl bir işlevi vardır ve antlaşma kavramı neden onun için ve bizim için bu kadar önemlidir?`