---
title:  Yasa Kitabı
date:  05/12/2021
---

Kral olduğunda sekiz yaşında olan Yahuda Kralı Yoşiya, savaş alanındaki ölümünden önce 31 yıl (M.Ö. 640 – M.Ö. 609) hüküm sürdü. Hükümdarlığının on sekizinci yılında, en azından bir süreliğine, Tanrı'nın halkının tarihini değiştiren bir şey oldu.

`2. Krallar 22. bölümü okuyun. Bu olaydan hangi dersleri çıkartabiliriz?`

Araştırmacılar, pek çok yıllar boyunca halk için kayıp olduğu anlaşılan “Yasa Kitabı’nın” (2Kr. 22:8) Yasa'nın Tekrarı kitabı olduğu sonucuna uzun zaman önce varmışlardır.

“Yoşiya bu eski el yazmasında kayıtlı olan teşvikleri ve uyarıları ilk kez duyduğunda derinden etkilendi. Allah’ın İsrail halkının önüne koyduğu seçimi, ‘yaşamı ve ölümü, bereketi ve laneti’ (Yasa’nın Tekrarı 30:19) daha önce hiç bu denli belirgin bir şekilde kavramamıştı. . . Kitap, Allah’ın Kendisine tamamen güvenenleri tümüyle kurtarma isteğine dair güvencelerle doluydu. Allah onların Mısır’daki esaretten kurtuluşlarını sağladığı gibi, aynı şekilde onları Vaat Edilen Ülke’ye yerleştirmek ve yeryüzündeki ulusların başı yapmak için kudretle çalışacaktı.”—Ellen G. White, Geçmişten Sonsuzluğa 2, s. 235; (Peygamberler ve Krallar, s. 393.)

Bir sonraki bölümün tamamı boyunca Kral Yoşiya’nın nasıl ciddi bir şekilde RAB’bin yolunu izlemeye, O’nun buyruklarını, öğütlerini, kurallarını candan ve yürekten uygulamaya çalıştığını görebiliriz (bkz. 2Kr. 23:3; Yas. 4:29, Yas. 6:5, Yas. 10:12, Yas. 11:13). Bu reform “Kâhin Hilkiya’nın RAB’bin Tapınağı’nda bulduğu kitapta yazılı yasanın ilkelerini yerine getirmek amacıyla, cincileri, ruhçuları, aile putlarını, öteki putları, ayrıca Yahuda ve Yeruşalim’de görülen bütün iğrençlikleri silip süpür[meyi]” de kapsıyordu (2Kr. 23:24).

Yasa’nın Tekrarı, çevrelerindeki ulusların uygulamalarına kapılmamaları için uyarılar ve öğütlerle doluydu. Yoşiya'nın eylemleri ve Samiriye'deki putperest rahiplerin idam edilmesi de dahil olmak üzere yaptığı her şey (2Kr. 23:20), Tanrı’nın halkının kendilerine emanet edilen hakikatten ne kadar uzaklaşmış olduklarını gözler önüne seriyordu. Olmaları gereken kutsal halk olarak kalmak yerine, genellikle Biz Rabbimizle iyiyiz, teşekkür ederiz diye düşünmelerine rağmen dünyaya taviz vermişlerdi.

Ne kadar tehlikeli bir aldatmaca!

`Kendi evlerimizde ve hatta kilise kurumlarımızda, Rab'be gerçekten tüm kalbimiz ve canımızla hizmet etmek için hangi şeyleri iyice düzenlememiz gerekebilir?`