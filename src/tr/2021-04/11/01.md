---
title:  Sonraki Metinlerde Yasa’nın Tekrarı
date:  04/12/2021
---

### Konuyla İlgili Metinler
2Kr. 22, Neh. 9:6, Yer. 7:1–7, Mez. 148:4, Yer. 29:13, Mik. 6:1–8, Dan. 9:1–19.

> <p>Hatırlama Metni</p>
> “Öyleyken RAB atalarınızı sevdi, onlara bağlandı. Bugün olduğu gibi, onların soyu olan sizleri bütün halkların arasından seçti”(Yasa’nın Tekrarı 10:15).

Kutsal Kitap’la, özellikle de Eski Ahit’le ilgili büyüleyici şeylerden biri de, kendisine ne kadar sık atıfta bulunduğudur. Yani, Eski Ahit'in sonraki yazarları ne demek istediklerini anlatmak için önceki yazılardan yararlanır, onlara atıfta bulunurlar.

Örneğin Mezmur 81, Mısır'dan Çıkış kitabına geri döner ve Mezmurcu şu sözleri yazarken On Emir'in başlangıcından neredeyse kelimesi kelimesine alıntı yapar: “Seni Mısır’dan çıkaran Tanrın RAB benim” (Mez. 81:10).

Tüm Eski Ahit boyunca, Yaratılış kitabına (özellikle Yaratılış öyküsüne) atıfta bulunulur; örneğin “Ben Yeremya yere baktım, şekilsizdi, boştu, Göğe baktım, ışık yoktu” (Yer. 4:23; Ayrıca bkz. Yar. 1:2).

Ve evet, Eski Ahit'in sonraki yazarları, örneğin peygamberler, birçok kez eski İsrail'in antlaşma uyarınca sürdürdüğü yaşamında çok merkezi bir işlevi bulunan Yasa’nın Tekrarı'nın kitabına atıfta bulundular. Bu hafta kitabın sonraki yazarlar tarafından nasıl kullanıldığına odaklanacağız. Yasa’nın Tekrarı'nın hangi kısımlarını kullandılar ve bugün bizi ilgilendiren hangi önemli konulara değindiler?

_*11 Aralık Sebt Gününe hazırlık için bu haftanın konusunu çalışın._