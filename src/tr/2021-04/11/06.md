---
title:  Daniel’in Duası
date:  09/12/2021
---

Tüm Eski Ahit’te en ünlü dualardan birisi Daniel 9. bölümdedir. Daniel, Yeremya peygamberi okuyarak İsrail’in yetmiş yıllık “ıssız[lığının]” (Daniel 9:2) yakında sona ereceğini öğrendiğinde, ciddiyetle dua etmeye başladı.

Bu çok etkileyici, bir yandan hem kendi günahlarını hem halkının günahlarını itiraf ederken, aynı zamanda başlarına gelen felaketin ortasında Tanrı'nın adaletini kabullendiği dokunaklı ve gözyaşıyla dolu bir duaydı.

`Daniel 9:1–19 ayetlerini okuyun. Yasa’nın Tekrarı kitabıyla doğrudan ilgili olan hangi konuları bulabilirsiniz?`

Daniel’in duası, antlaşmayla üzerlerine düşen yükümlülükleri yerine getirmedikleri takdirde tam olarak başlarına gelecek olan şeylerle ilgili Yasa’nın Tekrarı kitabında aldıkları uyarının bir özetidir. Daniel iki kez kesinlikle Yasa’nın Tekrarı’nı içeren “Musa’nın Yasası’na” (Dan. 9:11, 13) atıfta bulunuyor. Bu durumda özellikle ondan bahsediyor da olabilir.

Yasa’nın Tekrarı kitabında söylendiği gibi itaat etmedikleri için ülkeden sürülmüşlerdi (bkz. Yas. 4:27–31 ve Yas. 28). Musa’nın söyledikleri (Yas. 31:29) tam olarak gerçekleşmişti.

İsrail’i çevreleyen ulusların onlar için “Bu büyük ulus gerçekten bilge ve anlayışlı bir halk!” (Yas. 4:6) demeleri yerine, İsraillilerin onların önünde “alay konusu” (Dan. 9:16) olmaları ne kadar üzücüdür.

Daniel tüm gözyaşları ve yalvarışları içindeyken, felaket vurduğunda pek çok kişinin sorduğu şu bilinen soruyu asla sormadı: “Neden?” Hiç sormadı çünkü Yasa’nın Tekrarı kitabı sayesinde tüm bunların neden olduğunu tam olarak biliyordu. Başka bir deyişle, Yasa'nın Tekrarı kitabı Daniel'e (ve diğer sürgünlere) başlarına gelen belanın sadece kötü kader ya da kötü bir tesadüf değil, tam olarak uyarıldıkları şeyin, yani itaatsizliklerinin bir neticesi olduğunu anlamaları için bir içerik sunmuştu.

Ancak, ve belki daha da önemlisi, Daniel'in duası bu olaylara rağmen hala umut olduğu gerçeğini ifade ediyordu. Her ne kadar öyle görünse de Tanrı onları terk etmemişti. Yasa’nın Tekrarı kitabı sadece durumlarını anlamaları için bir kaynak sağlamakla kalmamıştı, aynı zamanda yenilenme vaadine de işaret ediyordu.

`Daniel 9:24–27 ayetlerindeki, İsa ve O’nun çarmıhtaki ölümü hakkındaki peygamberlik sözünü okuyun. Bu peygamberlik sözü neden Daniel'e (ve geri kalanımıza) İsrail'in sürgünü ve geri dönüş vaadi bağlamında verildi?`