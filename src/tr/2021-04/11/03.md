---
title:  Göklerin Gökleri
date:  06/12/2021
---

Yasa’nın Tekrarı kitabı, yasanın ve antlaşmanın yalnızca İsrail’in Tanrı ile olan ilişkisi için değil, aynı zamanda “seçilmiş” halk olarak ulusun amacı için de merkezi olduğunu açıkça ortaya koymaktadır (Yas. 7:6, Yas. 14:2, Yas. 18:5).

`Yasa kavramının ve İsrail’in seçilmiş olma durumunun vurgulandığı Yasa’nın Tekrarı 10:12–15 ayetlerini okuyun. Peki, Kutsal Kitap “göklerin gökleri” ifadesiyle ne demek istiyor? Musa bu ifadeyle ne anlatmak istiyor?`

“Göklerin gökleri" ifadesinin ne anlama geldiği, en azından buradaki bağlamda tam olarak açık değildir, ancak Musa Tanrı'nın ihtişamına, gücüne ve görkemine işaret ediyor. Yani, sadece göğün kendisi değil, "göklerin gökleri" de O'na aittir. Bu, büyük olasılıkla Tanrı'nın tüm yaratılış üzerindeki tam egemenliğine işaret eden bir deyimdir.

**Aşağıdaki, ilk kez Yasa’nın Tekrarı kitabında geçen ifadelere dayanan ayetleri okuyun. Her birinde hangi noktaya değiniliyor ve Yasa’nın Tekrarı kitabının oradaki etkisini nasıl görüyoruz?**

`1Kr. 8:27`

`Neh. 9:6`

`Mez. 148:4`

Özellikle Nehemya 9. bölümde, Yaratan’ın Allah olduğu ve sadece O’na ibadet edilmesinin gerekli olduğu vurgusu açıktır. “Gökleri, göklerin göklerini, bütün gök cisimlerini, yeryüzünü ve içindeki her şeyi, denizleri ve içlerindeki her şeyi sen yarattın” (Neh. 9:6). Aslında, Nehemya 9:3 ayetinde, büyük olasılıkla Yoşiya zamanındaki gibi Yasa’nın Tekrarı kitabı olan “Yasa Kitabı’nı okudular” diyor. Bu, birkaç ayet sonra Levililer’in Tanrı'ya övgülerinin ve ibadetlerinin ortasında neden doğrudan Yasa’nın Tekrarı kitabından gelen bu “göklerin gökleri” ifadesini kullandıklarını da açıklıyor.

`Tanrı sadece yeryüzünün değil, “göklerin gökleri’nin” de yaratıcısıdır. Şimdi, bunun çarmıha giden aynı Tanrı olduğunu düşünün! Tanrı'nın bizim için yaptıklarına karşılık olarak O’na ibadet etmek neden bu kadar uygun bir cevaptır?`