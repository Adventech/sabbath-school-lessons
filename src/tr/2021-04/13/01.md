---
title:  Musa’nın Dirilişi
date:  18/12/2021
---

### Konuyla İlgili Metinler
Say.20:1–13, Yas. 31:2, Yas. 34:4, Yas. 34:1–12, Yah. 9, 1Ko. 15:13–22.

> <p>Hatırlama Metni</p>
> “Oysa Başmelek Mikail bile Musa’nın cesedi konusunda İblis’le çekişip tartışırken, söverek onu yargılamaya kalkışmadı. Ancak, ‘Seni Rab azarlasın’ dedi” (Yahuda 9).

Tüm çeyrek boyunca gördüğümüz üzere, Yasa’nın Tekrarı kitabının merkezindeki ölümlü Musa’dır. Musa’nın hayatı, karakteri ve mesajları tüm kitaba yayılmıştır. Evet, Yasa’nın Tekrarı Tanrı ve O'nun 'am yisra'el, yani, İsrail halkına olan sevgisiyle ilgili olsa da, Tanrı bu sevgiyi göstermek ve halkı İsrail'le konuşmak için genellikle Musa’yı kullanmıştı.

Artık Yasa’nın Tekrarı çalışmamızın sonuna, yani çeyreğin sonuna geldiğimizde, Musa’nın da hayatının, en azından buradaki hayatının sonuna gelmiş oluyoruz.

Ellen G. White’ın ifade ettiği gibi: “Musa tek başına ölmesi gerektiğini biliyordu; hiçbir dünyevî dostunun son saatlerinde ona hizmet etmesine izin verilmeyecekti. Karşısındaki sahnenin gizemi ve dehşetinden yüreği burkuldu. Maruz kaldığı en çetin deneme, gözettiği ve sevdiği halkından, çoktan beridir hem ilgisiyle hem de canıyla bağlı olduğu halktan ayrılmaktı. Ancak Allah’a güvenmeyi öğrenmişti ve sorgusuz bir imanla kendini ve halkını O’nun sevgisiyle merhametine teslim etti.”— Atalar ve Peygamberler, s. 470.

Musa'nın yaşamı ve hizmeti gibi, ölümü ve dirilişi de Tanrı'nın karakteri hakkında çok şey ortaya koydu.

_*25 Aralık Sebt Gününe hazırlık için bu haftanın konusunu çalışın._