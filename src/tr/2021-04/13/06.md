---
title:  Hepimizin Dirilişi
date:  23/12/2021
---

Yeni Ahit’te eklenen ışıkla birlikte değerlendirildiğinde, Musa'nın Vaat Edilen Ülke’nin dışında bırakılmış olması sonuçta pek bir ceza gibi görünmüyor. Dünyevi bir Kenan ve sonrasında da (bilinen tüm tarihinde savaşa, işgale ve ıstıraba mesken olmuş bir yer olan) dünyevi Yeruşalim yerine, “göksel Yeruşalim” (İbr. 12:22) onun evi oldu ve bugün bile olmaya devam etmektedir. Elbette çok daha iyi bir mesken!

Musa, Kutsal Kitap’ta ölülerin dirilişinin bilinen ilk örneğiydi. Hanok ölümü görmeden göğe alınmıştı (Yar. 5:24) ve İlyas da aynı şekilde (2Kr. 2:11), ancak yazılı kayıtlara göre Musa sonsuz yaşama diriltilen ilk kişiydi.

Musa'nın yerde ne kadar uyuduğunu bilmiyoruz, ama onun açısından bunun bir önemi yoktu. Öldüğünde gözlerini kapadı ve ister üç saat, ister 300 yıl geçmiş olsun, onun için bir fark yoktu. Tarih boyunca tüm ölüler için de durum aynıdır; deneyimleri, en azından ölü oldukları sürece, Musa'nınkinden farklı olmayacaktır. Ölümde gözlerimizi kapatırız ve bundan sonra gördüğümüz ilk şey ya İsa'nın İkinci Gelişi ya da maalesef son yargıdır (bkz. Va. 20:7-15).

`1. Korintliler 15:13-22 ayetlerini okuyun. Burada hangi büyük vaat bulunmaktadır ve neden ancak ölülerin dirilişe kadar Mesih’te uyuduklarını kavradığımızda Pavlus'un sözleri de anlam kazanır?`

Diriliş umudu olmasa hiçbir umudumuz bulunmamaktadır. Mesih’in dirilişi bizim güvencemizdir; Mesih, Kurbanlık Kuzumuz olarak çarmıhta "günahlardan arınmayı sağladıktan sonra" (İbr. 1: 3), öldü ve dirildi. O'nun dirilişi sayesinde bizim güvencemiz bulunmaktadır. Musa da günaha düşmüş bir insanın ölümden dirilmesinin ilk örneğidir. Musa, Mesih’in yapacağı şey sayesinde diriltildi; ve Mesih’in yapmış olduğu şey sayesinde biz de, aynı şekilde diriltileceğiz.

Böylelikle, sonunda bocalamış olsa bile, Musa'da imanla kurtuluşun, sadakat ve Tanrı'ya güvenle dolu bir yaşamda ortaya çıkan bir imanla kurtuluşun örneğini bulabiliriz. Ve Yasa’nın Tekrarı kitabında da baştan sona Musa’nın Allah’ın halkına benzer bir iman çağrısı yapmaya çalıştığını, Vaat Edilmiş ülkenin sınırında bulunan bizlere verildiği gibi onlara da verilmiş olan lütfa benzer bir karşılık vermeleri için çağrıda bulunduğunu görebiliriz.

`Bizi iman etmeye çağıran da bu aynı Tanrı değil mi? Musa'nın daha önce Yasa’nın Tekrarı kitabında uyarmış olduğu aynı hataları yapmadığımızdan emin olmak için ne yapabiliriz?`