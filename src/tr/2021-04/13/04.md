---
title:  Musa’nın Ölümü
date:  21/12/2021
---

Zavallı Musa! Buraya kadar gelmiş, çok şey yaşamış ancak yüzyıllar önce Avram'a verilen “Bu toprakları senin soyuna vereceğim” (Yar. 12:7) sözü yerine getirilirken, o dışarıda bırakılmıştır.

`Yasa’nın Tekrarı 34:1–12 ayetlerini okuyun. Musa'ya ne oldu ve Rab onun hakkında, onun ne kadar özel bir adam olduğunu gösteren ne söyledi?`

“Musa tek başına kaldığında, Allah’ın seçilmiş halkıyla kader birliği etmek üzere Mısır’daki sarayın şereflerinden ve müstakbel krallıktan vazgeçtiğinden beri tecrübe ettiği değişiklikler ve zorluklarla dolu hayatını gözden geçirdi. Çölde Yitro’nun sürülerini güttüğü uzun yılları, yanan çalıda Meleğin görünüşünü ve İsrail’i kurtuluşa ulaştırmak için aldığı çağrıyı hatırladı. Seçilmiş halkın yararına Allah’ın gücüyle yapılan muhteşem mucizeleri ve O’nun çölde dolaşarak ve isyanla geçirdikleri yıllarda onlara gösterdiği sabırlı merhameti tekrar izledi. Allah’ın onlar için yaptığı her şeye rağmen, Musa’nın şahsî dualarına ve çalışmalarına rağmen, Mısır’dan çıkan sayısız kalabalıktan yalnızca iki yetişkin Vaat Edilen Ülke’ye girebilecek kadar sadık bulunmuştu. Musa çalışmalarının semeresini gözden geçirirken, denemelerle ve fedakârlıkla dolu hayatı neredeyse boşa geçmiş gibi görünüyordu.”—Ellen G. White, Atalar ve Peygamberler, s. 471.

Yasa’nın Tekrarı 34:4 ayeti çok ilginç bir şey söylüyor. “İbrahim’e, İshak’a, Yakup’a, ‘Senin soyuna vereceğim’ diye ant içtiğim ülke budur.” Rab, atalara ve çocuklarına bu toprağı onlara vereceğine dair defalarca söylediği sözleri burada da neredeyse kelimesi kelimesine kullanarak şimdi de Musa'ya tekrar ediyordu.

Rab ayrıca Musa’ya “ülkeyi sana gösterdim, ama oraya gitmeyeceksin” dedi (Yas. 34:4). Musa'nın bulunduğu yerden, Rab'bin ona işaret ettiği her yeri (Moav'ı Dan'ı, Naftali'yi ve daha da ötesini) çıplak gözle görmesi imkânsızdı. Ellen G. White’n bu konu söyledikleri çok açıktır: Bu sadece ülkenin değil, onlar mülkiyeti ele geçirdikten sonra oranın nasıl görüneceğinin doğaüstü bir ifşasıydı.

Bir anlamda, Rab burada sanki Musa ile dalga geçiyormuş gibi görünüyordu: Bana, olması gerektiği gibi basitçe itaat etmiş olsaydın sen de burada olabilirdin, ya da böyle bir şey. Aslında burada Rab her şeye ve hatta Musa'nın hatasına rağmen, ona atalarla ve İsrail'in kendisiyle yapmış olduğu antlaşmanın vaatlerine sadık kalacağını gösteriyordu. Göreceğimiz üzere, Rab bu sadık ama kusurlu hizmetkârı için daha da iyi bir şey planlıyordu.