---
title:  Köle Olduğunu Anımsa
date:  02/12/2021
---

`Yasa’nın Tekrarı 5:15; Yasa’nın Tekrarı 6:12; Yasa’nın Tekrarı 15:15; Yasa’nın Tekrarı 16:3, 12 ve Yasa’nın Tekrarı 24:18, 22 ayetlerini okuyun. Rab özellikle neyi asla unutmamalarını istiyor ve neden?`

Gördüğümüz üzere, tüm Eski Ahit boyunca Rab sürekli olarak halka Çıkış’ı, Allah tarafından Mısır'dan mucizevi bir şekilde kurtarılmalarını hatırlatıyor. İbadet eden Yahudiler, günümüze kadar binlerce yıldır Rab’bin onlar için yapmış olduğu şeyin bir anması olan Fısıh kutlamasını yerine getirirler. “RAB’bin size söz verdiği topraklara girdiğiniz zaman bu töreye uyacaksınız. Çocuklarınız size, ‘Bu törenin anlamı nedir?’ diye sorduklarında,‘Bu RAB’bin Fısıh kurbanıdır’ diyeceksiniz, ‘Çünkü RAB Mısırlılar’ı öldürürken evlerimizin üzerinden geçerek bizi bağışladı’ ” (Çık. 12:25–27).

Günümüz kilisesi için Fısıh, bize Mesih'te sunulan kurtuluşun bir simgesidir: “Çünkü Fısıh kuzumuz Mesih kurban edildi” (1Ko. 5:7).

`Efesliler 2:8-13 ayetlerini okuyun. Bu Uluslardan olan imanlılara neyi hatırlamaları söyleniyor? Yasa’nın Tekrarı kitabına İbranilere hatırlamaları söylenenlerle nasıl bir benzerlik gösteriyor?`

Pavlus bu insanların, Allah’ın Mesih'te onlar için ne yaptığını, onları neyden kurtardığını ve Allah’ın onlara merhamet etmesi sayesinde şimdi nelere sahip olduklarını hatırlamalarını istiyordu. İsraillilerde olduğu gibi, onların Allah’ın övgüsünü kazanmalarını sağlayacak hiçbir şeyleri yoktu. Tersine, onları Mesih İsa’da oldukları kişiye dönüştüren, “vaade dayanan antlaşmalara yabancı” olmalarına rağmen onlara verilen Allah’ın lütfuydu.

Çöldeki Yahudiler için, Efes'teki Hristiyanlar veya dünyanın herhangi bir yerindeki Yedinci Gün Adventistleri için, Allah’ın Mesih'te bizim için yaptığını hatırlamak ve asla unutmamak son derece önemlidir. Öyleyse şu sözler boşuna değil: “Mesih'in yaşamını tasavvur etmek için her gün düşünceli bir saat geçirmemiz iyi olur. Nokta nokta ele almalı ve hayal gücünün her sahneyi, özellikle de kapanışları kavramasına izin vermeliyiz. Bu şekilde O'nun bizim için yaptığı büyük fedakarlığın üzerinde durduğumuzda, O'na olan güvenimiz daha devamlı hale gelecek, sevgimiz hızlanacak ve O'nun Ruhu ile daha derinden doldurulacağız.”—Ellen G. White, Çağların Arzusu, s. 83.