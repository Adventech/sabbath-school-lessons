---
title:  Ek Çalışma
date:  03/12/2021
---

“Allah’ın insanlarla Kendisi arasındaki antlaşmasının işareti olarak bulutlara güzel gökkuşağını koymakla gösterdiği tenezzül ve hata yapan yaratıklarına karşı merhameti ne harikadır! Rab, yaya baktığında Kendi ahdini hatırlayacağını bildiriyor. Bu O’nun unutabileceğini ima etmiyor; ancak Kendisini daha iyi anlayabilmemiz için O bizimle kendi dilimizde konuşuyor. Allah’ın amacı, gelecek nesillerin çocukları göklerde boylu boyunca uzanan görkemli kemerin anlamını sorduklarında anne–babalarının tufan öyküsünü anlatmaları ve onlara Yüceler Yücesi’nin yayı eğerek suların bir daha asla taşarak tüm yeryüzünü kaplamayacaklarının güvencesi olarak bulutlara yerleştirdiğini söylemeleriydi. Böylece nesilden nesile insan için ilahî sevgiye tanıklıkta bulunacak ve onun Allah’a güvenini sağlamlaştıracaktı.”—Ellen G. White, Atalar ve Peygamberler, s 107.

Hristiyanlığın kuruluşundan bu yana, bugün dünyanın bazı ülkelerindeki kilisenin sahip olduğu zenginliğe ve beden rahatlığına sahip bir kilise hiç olmamıştır. Soru şudur: Ne pahasına? Böyle bir zenginlik kesinlikle bizim maneviyatımızı etkileyecektir, hem de olumsuz yönde. Bu nasıl olabilir? Zenginlik ve maddi bolluk ne zamandan beri Hristiyan erdemleri olan özveriyi ve fedakârlığı besliyor? Çoğu durumda bunun tersi gerçekleşmektedir: İnsanlar ne kadar çok şeye sahipse, o kadar kendi kendine yeter hale gelirler ve Allah’a o kadar az bağımlı olma eğiliminde olurlar. Zenginlik ve refah, ne kadar güzel olurlarsa olsunlar birçok tehlikeli manevi tuzağı da beraberinde getirirler.

**Tartışma Soruları**

`Zenginlik (ki bu çok göreceli olabilir; yani ülkesinde zengin sayılmayan biri başka bir ülkede süper zengin olarak görülebilir) ve bunun maneviyatımızı nasıl etkilediği konusunu tartışın. “Parası olanların” zenginliğin yol açabileceği bazı manevi tehlikelerden kendilerini korumalarının yolları nelerdir?`

`Mesih'in hayatının son anları, bunların Allah’ın bize olan sevgisi hakkında söyledikleri ve bu sevginin gerçekliğini neden asla unutmamamız gerektiği konusunda sınıfta konuşun. Allah’ın iyiliğini gösteren başka neler aklınıza geliyor ve neden bu gerçeği her zaman aklımızda tutmalıyız?`

`Kutsal Kitap tufanın (ve gökkuşağının) gerçekleşmiş olduğunu söylese de, bazı bilim insanları dünya çapında bir tufan olmadığını söylüyor. Aynı şekilde Kutsal Kitap altı gün süren bir yaratılış (ve o yaratılışın hatırlanması için Yedici Gün Sebt’i) olduğunu söylese de, bazıları altı gün süren bir yaratılışın olmadığını söylüyorlar. Bu durum, kültürün inanç üzerindeki etkisinin ne kadar güçlü ve olumsuz olabileceği konusunda bize ne söylemelidir?`