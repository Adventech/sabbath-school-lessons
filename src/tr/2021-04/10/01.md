---
title:  Anımsayın, Hiç Unutmayın
date:  27/11/2021
---

### Konuyla İlgili Metinler
Yar. 9:8–17; Say. 4:32–39; Va. 14:12; Yas. 4:9, 23; Yas. 6:7; Yas. 8:7–18; Ef. 2:8–13.

> <p>Hatırlama Metni</p>
> “Tanrınız RAB’bi çölde nasıl kızdırdığınızı anımsayın, hiç unutmayın. Mısır’dan çıktığınız günden buraya varıncaya dek, RAB’be sürekli karşı geldiniz” (Yasa’nın Tekrarı 9:7).

Tüm Kutsal Kitap boyunca önümüze iki sözcük çıkmaktadır: hatırlamak ve unutmak. Her ikisi de insani bir şeyden, zihnimizde olan bir şeyden bahsetmektedir. Her ikisi de fiildir ve zıt anlamlıdırlar: hatırlamak unutmamak, unutmak ise hatırlamamak anlamına gelir.

Allah, halkına sık sık onlar için tüm yaptıklarını hatırlamalarını; onlara duyduğu merhameti ve onlara karşı olan iyiliğini hatırlamalarını söyler. Eski Ahit'in büyük bölümü, peygamberlerin halka, yani İbrani halkına, Rab'bin onlar için yaptıklarını unutmamalarını söylemesinden oluşmaktadır. Fakat ayrıca, en önemlisi, O'nda neye çağrıldıklarını ve bu çağrıya karşılık olarak nasıl bir halk olmaları gerektiğini unutmamaları gerekiyordu. “RAB’bin işlerini anacağım, evet, geçmişteki harikalarını anacağım” (Mez. 77:11).

Bugün bizim için hem toplumsal hem de kişisel düzeyde durum farklı mı? Allah’ın bizim için yaptıklarını unutmak ne kadar kolay?

Bu hafta, Yasa’nın Tekrarı kitabında açıklandığı şekliyle Allah’ın yaşamlarımızdaki etkileşimini hatırlama ve unutmama ilkesini işleyeceğiz.

_*4 Aralık Sebt Gününe hazırlık için bu haftanın konusunu çalışın._