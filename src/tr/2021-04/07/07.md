---
title:  Ek Çalışma
date:  12/11/2021
---

“Gökte Allah’ın yasasına isyan eden Mesih’in düşmanı, günahın tek şaşmaz saptayıcısı ve doğruluğun standardı olan Allah'ın yasasını etkisiz kılmak için aldatmacalarla dolu hile üzerine hile yaparak becerikli ve eğitimli bir komutan gibi tüm gücüyle çalıştı.”—Ellen G. White, Review and Herald, 18 Kasım 1890.

Evrende parlayan iki trilyon galaksi bulunuyor. Her bir galaksiyi yüz milyar yıldızdan oluşuyor. Yani, 100,000,000,000. Her biri 100 milyar yıldızdan oluşan iki trilyon galaksi, 200,000,000,000,000,000,000,000 yıldız yapar.

Şimdi, bu bir var oluş ilkesidir: Bir şeyi tasarlayan ve yaratan şey, tasarladığı ve yarattığı şeyden daha büyük ve üstün olmalıdır. Picasso, Picasso'nun bir sanat eserinden daha büyüktür ve üstündür. Evrenimizi tasarlayan ve yaratan Tanrı da evrenden daha büyük olmalı ve aynı zamanda ondan üstün olmalıdır.

Bunu aklınızda tutarak aşağıdaki ayet üzerine düşünün: “Başlangıçta Söz vardı. Söz Tanrı’yla birlikteydi ve Söz Tanrı’ydı. Başlangıçta O, Tanrı’yla birlikteydi. Her şey O’nun aracılığıyla var oldu, var olan hiçbir şey O’nsuz olmadı” (Yu. 1:1–3). Yani, var olan her şeyi, 200,000,000,000,000,000,000,000 yıldızı ve diğer her şeyi yaratan Tanrı ne yaptı? Biz sonsuz yaşam vaadine sahip olalım diye, günahlarımızın ve kötülüğümüzün cezasını Bizzat üstlenerek  “küçüldü”, bir insan bebeği oldu, günahsız bir hayat yaşadı, sonra çarmıhta öldü.

Önümüzde bu büyük gerçek durmaktadır: Çarmıhta İsa Mesih'te bize verilmiş olan lütuf. Peki, Tanrı buna karşılık bizden ne istiyor? “Her şey duyuldu, sonuç şu: Tanrı’ya saygı göster, buyruklarını yerine getir, Çünkü her insanın görevi budur” (Vaiz 12:13).

**Tartışma Soruları**

`Pazartesi gününün dersinin sonundaki, Tanrı'nın Yasası olan (dördüncüsü dahil) On Emir'i tutmaya inanan kişilerin yasacılığın ince tuzaklarından nasıl kaçınabilecekleriyle ilgili soruyu sınıfta gözden geçirin. İtaat, hatta katı ve sarsılmaz itaat, yasacılıktan ne şekilde farklıdır ve ikisi arasındaki farkı nasıl anlayabiliriz?`

`On Emir’i ihlal edenlerin bu ihlal dolayısıyla nasıl korkunç sonuçlara maruz kaldığına dair duyduğunuz (veya ilk elden bildiğiniz) öykülerden bazıları nelerdir? Bu, yasanın Tanrı'nın bize olan sevgisinin gerçek olduğunu yansıtma biçimi konusunda bize ne öğretmelidir?`

`Çarmıh neden bize cennete giden yolumuzu kazanmaya çalışmanın beyhude olduğunu göstermelidir?`