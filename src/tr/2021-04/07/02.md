---
title:  Gökteki Yasa
date:  07/11/2021
---

Allah bir sevgi Tanrısı’dır. Sevgi, O'nun karakterinin kapsayıcı ilkesi ve O'nun yönetiminin temelidir. Ve Allah karşılığında O'nu sevmemizi istediği için, bizi sevginin doğasında bulunan ahlaki özgürlüğe sahip ahlaki varlıklar olarak yarattı.

Ahlaki özgürlük kavramının merkezinde ahlaki yasa bulunmaktadır. Atom altı parçacıklar, okyanus dalgaları, kangurular, bir dereceye kadar doğa yasasına uysalar da ahlaki yasaya uymaz veya ona ihtiyaç duymazlar. Yalnızca ahlaki varlıkların ona ihtiyacı vardır, bu sebeple gökte bile Tanrı'nın melekler için bir ahlaki yasası bulunmaktadır.

`Lusifer’in gökten düşüşünden bahseden Hezekiel 28:15, 16 ayetlerini okuyun. Onda “kötülük” bulunmuştu ve ayrıca “günah” işlemişti. Bu sözlerin burada cennet ortamı için kullanılmış olması, gökteki ahlaki yasanın varlığına ilişkin neyi ortaya koymaktadır?`

Hem “kötülük” hem de “günah işledin” burada biz insanlar arasında kullanılan sözcüklerdir. Ancak Kutsal Yazı, gökte gerçekleşmiş olaylar, yaratılışın başka bir bölümünde olanlar için aynı ifadeleri kullanıyor. Bu bize bir şeylerin yeryüzünde olduğu gibi gökte de bulunduğuna dair bir şeyler söylemelidir.

`“Öyleyse ne diyelim? Kutsal Yasa günah mı oldu? Kesinlikle hayır! Ama Yasa olmasaydı, günahın ne olduğunu bilemezdim. Yasa, ‘Göz dikmeyeceksin’ demeseydi, başkasının malına göz dikmenin ne olduğunu bilemezdim” (Rom. 7:7). Aynı kavram, en azından prensip olarak, ahlaki varlıkların (meleklerin) var olduğu gökte de nasıl var olabilir?`

Ellen G. White’ın açıkladığı gibi: “Allah’ın iradesi, O’nun kutsal yasasının hükümlerinde ifade edilmiştir, ve bu yasanın ilkeleri göğün ilkeleridir. Göğün melekleri Allah’ın iradesini bilmekten daha yüksek bir bilgi seviyesine erişemezler, ve O’nun isteğini yapmak güçlerini kullanabilecekleri en yüce hizmettir.”—Bereket Dağından Düşünceler, s. 104.

Gök veya yeryüzü fark etmez: Allah’ın ahlaki varlıkları varsa, onları yönetecek bir ahlaki yasası da olacaktır ve bu yasanın gökte veya yerde çiğnenmesi günahtır.

`Ahlaki yasa kavramı neden ahlaki varlıklar kavramından ayrılamaz? Bu yasa olmadan neyin ahlaki olduğunu, neyin olmadığını ne belirleyebilirdi?`