---
title:  Nedeni Doğruluğunuz Değildir
date:  11/11/2021
---

Hristiyan dininin, tüm Kutsal Kitap inancının merkezinde, aslında büyük yalnızca imanla aklanma konusu bulunmaktadır. “Kutsal Yazı ne diyor? “İbrahim Tanrı’ya iman etti, böylece aklanmış sayıldı” (Rom. 4:3).

Ellen G. White bu konuyu şu meşhur sözlerle ifade etmişti: “İmanla aklanma nedir? Bu, insanın yüceliğini yere çalan ve onun için kendisinin kendi gücüyle yapamadığını yapan Allah’ın işidir. İnsanlar kendi hiçliklerinin farkına vardıklarında, Mesih’in doğruluğuna bürünmeye hazırlanırlar”—The Faith I Live By [Yaşadığım İman], s. 111.

Kuşkusuz, Tanrı'nın kim olduğunu ve bizim kim olduğumuzun aksine O’nun ne kadar kutsal olduğunu ve O'nun aksine bizim ne kadar kirli olduğumuzu düşündüğünüzde, bizi kurtarmak için inanılmaz bir lütuf eylemi yapılması zaruriydi. Ve bu yapıldı: Bu lütuf eylemi, suçluların günahları için ölen günahsız Mesih aracılığıyla çarmıhta gerçekleşti.

`Bu gerçeği aklınızda tutarak Yasa’nın Tekrarı 9:1-6 ayetlerini okuyun. Musa’nın burada halka söylediği hangi şey Allah’ın hak etmeyenlere gösterdiği lütuf gerçeğini çarpıcı bir şekilde ortaya koymaktadır? Burada olan şey imanla aklanma ilkesini nasıl yansıtıyor?`

Pavlus'un müjde hakkındaki öğretisi özetlenebilecek olsa, belki de Yasa’nın Tekrarı 9:5 ayetinde bulunabilir: Allah’ın sizi kurtaracak olmasının “nedeni doğruluğunuz, erdeminiz değildir.” Tersine bunu yapacak olmasının sebebi, “işlerimize göre değil, ama zaman çağla-rından önce, Mesih İsa'da… kendi amaç ve inayetine göre” (2Ti 1:9 CAN) bize verilmiş bir vaat olan “sonsuza dek kalıcı olan müjde” vaadidir (Va. 14:6). Eğer bu vaat bize “zamanın çağla-rından önce” verilmişse, bu kesinlikle bizim kendi işlerimizden dolayı olamazdı çünkü “zamanın çağla-rından önce” var bile değildik dolayısıyla hiçbir işimiz yoktu.

Kısacası, hatalarınıza, kusurlarınıza, inatçılığınıza rağmen, Rab sizin için ve sizde bu harika işi yapacak. Yani, sonuç olarak, Rab size O'na ve O’nun yasalarına itaat etmenizi emrediyor. Vaat çoktan verilmiş ve yerine getirilmiştir: İşleriniz, itaatiniz, yeterince iyi olsalar bile (ki değiller), kurtuluşunuzun aracıları değiller. Aksine onlar sonuçtur.

Rab seni lütufla kurtardı. Şimdiyse senin yüreğinde yazılı olan yasasıyla ve Ruhu’yla seni güçlendiriyor, git ve O’nun yasasına itaat et.