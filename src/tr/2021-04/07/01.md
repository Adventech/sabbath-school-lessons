---
title:  Yasa ve Lütuf
date:  06/11/2021
---

> <p>Hatırlama Metni</p>
> “Tanrı'nın lütfunu geçersiz saymış değilim. Çünkü aklanma Yasa aracılığıyla sağlanabilseydi, o zaman Mesih boş yere ölmüş olurdu” (Galatyalılar 2:21).

Farklı mezheplerden birçok Hristiyan yasa ve lütuftan bahseder ve ikisi arasındaki ilişkiyi kavramıştır. Yasa, Allah’ın kutsallık ve doğruluk standardı, bu yasanın çiğnenmesi ise günahtır. “Günah işleyen, yasaya karşı gelmiş olur. Çünkü günah demek, yasaya karşı gelmek demektir” (1Yu. 3:4). Ancak hepimiz bu yasayı çiğnediğimiz için–“Kutsal Yazı bütün dünyayı günahın tutsağı ilan ediyor” (Gal. 3:22)–bizi kurtarabilecek olan sadece Tanrı’nın lütfudur. “İman yoluyla, lütufla kurtuldunuz. Bu sizin başarınız değil, Tanrı’nın armağanıdır” (Ef. 2:8).

(Elbette, yasanın bir parçası olarak yedinci gün Sebti’nin "küçük bir ayrıntısı" var. Yine de, çeşitli nedenlerle, birçok Hristiyan, en azından şimdilik, yedinci gün Sebti’ni reddetmeye kararlıdır ve reddetmelerini haklı çıkarmak için her türlü zayıf mazeretler bulmaktadırlar. Ama bunların hepsi farklı bir konu.)

Farklı şekillerde ve çeşitli durumlarda ifade edilse de, yasa ve lütuf konusu, Yasa’nın Tekrarı kitabı da dahil olmak üzere Kutsal Kitap’ın her yerinde kesinlikle bulunur. Evet, Yasa’nın Tekrarı kitabı da yasa ve lütuf arasındaki ilişkiyi, fakat benzersiz bir bağlam içerisinde göstermektedir.

_*13 Kasım Sebt Günü’ne hazırlık için bu haftanın konusunu çalışın._