---
title:  Bin Kat Daha Çok
date:  05/10/2021
---

Musa çöldeki uzun yolculuktan sonra Rab adına konuşarak (o bir peygamber olsa da aslında bir peygamberden daha fazlasıydı) şöyle dedi: “Bu toprakları size verdim. Gidin, atalarınıza, İbrahim’e, İshak’a, Yakup’a ve soylarına ant içerek söz verdiğim toprakları mülk edinin” (Yas. 1:8).

Bununla birlikte, ardından gelene dikkat edin.

`Yasa’nın Tekrarı 1:9-11 ayetlerini okuyun. Özellikle Kadeş-Barnea’daki isyanları nedeniyle gerçekten Allah tarafından cezalandırılmış oldukları gerçeğinin ışığında bu sözlerin önemi nedir?`

Burada Allah’ın merhametliliğinin başka bir örneğini görüyoruz. Çölün ıssızlığının ortasında bile bereketlenmişlerdi: “Kırk yıl onları çölde besledin. Hiç eksikleri olmadı. Ne giysileri eskidi ne de ayakları şişti” (Neh. 9:21).

Musa bir kez daha halkı için sevgisini göstererek Allah’tan onları daha önce yapmış olduğundan bin kat daha çok çoğaltmasını istedi!

`Yasa’nın Tekrarı 1:12-17 ayetlerini okuyun. Allah’ın onlar üzerindeki bereketinin doğrudan sonucu olarak ne oldu ve Musa durumla başa çıkmak için hangi adımları attı?`

Yani, Rab çok güçlü bir şekilde aralarındayken bile, organizasyona, yapılanmaya ve bir sorumluluk düzenine ihtiyaç vardı. İsrail bir qahal, örgütlü bir cemaat (bkz. Yas. 31:30 KM), Yeni Ahit ekklesia'sının (kilise sözcüğünün Grekçesi) bir habercisiydi (bkz. Mat. 16:18 CAN). Farklı bir bağlamda çalışıyor olsa da Pavlus asla Yahudi köklerinden uzak değildi. 1.Korintliler 12. bölümde, aynı burada Yasa’nın Tekrarı’nda ve çöldeki gahal’de gördüğümüz gibi, onun da yapının düzgün işlev görmesi için çeşitli işlevleri üstlenecek nitelikli kişilerin gerekliliğini açıkça tarif ettiğini görüyoruz. Bugünkü kilise de, o zamanki gahal gibi, sahip oldukları armağanlara göre çeşitli işlevleri yerine getiren kişilerden oluşan birlik olmuş bir yapı olmalıdır.

Bazen insanların “örgütlü” dine karşı dil uzattıklarını duyuyor olsak da (ne tercih ederlerdi, bunun yerine “dağınık” bir din mi?), Allah’ın Sözü, özellikle Yeni Ahit’te, sadece örgütlü bir kiliseyi kabul etmektedir, başkasını değil.