---
title:  Musa’nın Tarih Dersi
date:  02/10/2021
---

### Konuyla İlgili Metinler
Yas. 1–3, Çık. 32:29–32, Say. 14, Ef. 3:10, Yar. 15:1–16, Yu. 14:9.

> <p>Hatırlama Metni</p>
> “Hepsi aynı ruhsal yiyeceği yedi; hepsi aynı ruhsal içeceği içti. Artlarından gelen ruhsal kayadan içtiler; o kaya Mesih’ti”  (1. Korintliler 10:3, 4).

“Musa İsrailliler’e şunları anlattı” (Yas. 1:1). Yasa’nın Tekrarı kitabı böyle başlıyor.  Ve evet, bu açılış sözlerinden Moav topraklarındaki ölümüne kadar (Yas. 34:5) kitaba Musa ve Musa’nın kişiliği egemen olsa da, Yasa’nın Tekrarı (Kutsal Kitap’ın tümünde olduğu gibi) gerçekte Rab İsa hakkındadır. Çünkü bizi yaratan (Yaratılış 1, 2; Yu. 1:1–3), devam ettiren (Kol. 1:15–17, İbr. 1:3) ve fidye vererek kurtaran (Yşa. 41:14, Tit. 2:14) O’dur. Ve bu sözlerin geniş anlamıyla, Yasa’nın Tekrarı kitabı kurtuluş tarihinin bu önemli anlarında Rab’bin halkını nasıl yaratmaya, desteklemeye ve kurtarmaya devam ettiğini göstermektedir.

Temel olarak, İsrailoğulları sonunda Kenan topraklarına girerken, Musa onlara tüm Kutsal Kitap boyunca tekrarlanan bir konuda bir tarih dersi veriyor: Rab’bin geçmişte sizin için ne yaptığını hatırlayın.

Bu uyarı daha iyi bir Vaat Edilmiş Ülke’nin sınırlarında olan bizler için de bir anlam ifade etmelidir: “Geçmiş tarihimize baktığımda, şu anki konumumuza ilerlemenin her adımını geçmiş biri olarak… şaşkınlık içerisindeyim ve önder olarak Mesih’e güveniyorum. Rab’bin bizi yönlendirdiği yoldan ve O’nun tarihimizdeki öğretisinden ayrılmadığımız sürece, gelecekten korkmak için hiçbir nedenimiz bulunmamaktadır.”—Ellen G. White, Life Sketches [Yaşam Öyküleri], s. 196.

_*9 Ekim Sebt Günü’ne hazırlık için bu haftanın konusunu çalışın._