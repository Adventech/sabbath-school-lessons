---
title:  Kadeş-Barnea
date:  06/10/2021
---

Yasa’nı Tekrarı kitabının ilk bölümlerine hâkim olan görüntü Kadeş-Barnea’nın görüntüsüdür. Bu üzücü hikâye, gördüğümüz üzere, Yasa’nın Tekrarı kitabı için yakın bir arka plan oluşturmaktadır bu sebeple ona yakından bakmalıyız.

`Çölde Sayım 14. bölümü okuyun. Halk casusların raporuna nasıl bir tepki verdi ve tepkilerinin sonuçları ne oldu? (Ayrıca bkz. Yas. 1:20–46.)`

Bu hikâyeden birçok önemli ders çıkarabiliriz, fakat kitapta tekrar ortaya çıkacak önemli bir ders Çölde Sayım 14. bölümde de bulunabilir.

`Çölde Sayım 14:11-20 ayetlerini okuyun. Musa’yı tekrar arabulucu rolünde görsek de, Rab’bin neden onları yok etmemesi gerektiği konusundaki akıl yürütmesi hakkında dikkat çekici olan nedir?`

Musa’nın Allah’a söyledikleri hakkında düşünün. Bunu yaparsan Mısırlıların ve bölgedeki diğer ulusların gözünde nasıl görüneceğine bak. Bu nokta önemli çünkü nihayetinde Allah’ın İsrail’le yapmak istemiş olduğu her şey sadece İsrail’in yararı için değildi, tüm insanlığın da yararı içindi. İsrail ulusu dünyaya bir ışık, tapındıkları değersiz putlarda bulunmayan, fakat gerçek Tanrı’da bulunan sevgi, güç ve kurtuluş hakkında eski uygarlıklara bir tanık olmalıydı.

Fakat Musa’nın da söylediği gibi, Allah bu insanları yok ederse ne olacaktı? Uluslar: “RAB ant içerek söz verdiği ülkeye bu halkı götüremediği için onları çölde yok etti, diyecekler” (Say. 14:16).

Başka bir deyişle, burada gördüğümüz şey tüm Kutsal Kitap’ta bulunan bir temadır: Allah’ın Kendi halkı içinde yüceltilmesi gerektiği, yani, Allah’ın halkı vasıtasıyla yapmış oldukları aracılığıyla, O’nun yüceliğinin, iyiliğinin, sevgisinin ve gücünün O’nun kilisesinde ortaya konması gerektiği düşüncesi. Elbette, halkı O’nun bunu yapmasını her zaman kolaylaştırmıyor, fakat Allah nihayetinde dünyada yapmış oldukları vasıtasıyla yüceltilecektir.

`Efesliler 3:10 ayetini okuyun. Pavlus burada ne diyor ve bu nasıl oluyor? Allah’ın “çok yönlü bilgeliği” evrene nasıl bildiriliyor? Eğer varsa, bireyler olarak bunu gerçekleştirmekteki işlevimiz nedir?`