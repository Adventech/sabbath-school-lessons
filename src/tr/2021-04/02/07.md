---
title:  Ek Çalışma
date:  08/10/2021
---

Burada bir araştırmacının İsraillilerin bu uluslardan bazılarına yaptıkları konusundaki zor soruya nasıl cevap aradığına bakalım:

“Her şeyin ve tüm insanlığın Yaratıcısı ve her şeyin hükümdarı olarak Allah istediği kişiye istediğini yapabilir ve yapmaya hakkı vardır. . .

“Allah’ın yolları bir sırdır. O’nu hiçbir zaman tam olarak anlayamayacağımıza göre akıllarımızdaki sorular konusunda rahat olmalıyız. Yeşaya 55:8-9 ayetleri bazı teselli edici sözler sunmaktadır.

“Kutsal Kitap’ın aktardığı tasvire göre Kenanlılar fazlasıyla kötüydüler ve yok edilişleri Allah’ın onların günahları için uygun gördüğü hükmü temsil ediyordu. Onların yok edilişleri Allah’ın ne ilk kez yaptığı ne de son kez yapacağı bir şeydi. Kenanlıların kaderi ve Yaratılış 6-9 bölümleri arasında aktarılan (Nuh’un ailesi hariç)  insanlığın kaderi arasında sadece ölçek ve aracı farkı bulunmaktadır. . .

“Allah İsraillilerin herem [tümden yok etme] yaklaşımını tüm diğer uluslara karşı genel bir prensip olarak kabul etmelerini asla amaçlamamıştı. Yasa’nın Tekrarı 7:1 hedef halkları açıkça tanımlamakta ve böylece onları sınırlamaktadır. İsrailliler bu yaklaşımı Aramilere, Edomlulara ve Mısırlılara veya başka uluslara karşı izlemeyeceklerdi (bkz. Yas. 20:10-18). . .

“Kenanlılar sonunda tüm günahkârların karşılaşacağı akıbete uğradılar: Allah’ın yargısı. . .

“Allah’ın Kenanlıları yok etmesi kurtuluş tarihinde gerekli olan bir adımdı. . .

“Kenanlılar bütün olarak Allah’ın yargısının hedefi olsa da en az kırk yıl boyunca önceden uyarılmışlardı (Yeşu 2:8-11 ayetlerindeki Rahav’ın itirafına bakın).” —Daniel I. Block, The NIV Application Commentary: Deuteronomy,  s. 98, 99.

**Tartışma Soruları**

`Tüm sorularımıza cevap almak için bin yıl süreye sahip olacağımız milenyum anlayışımız üzerinde düşünün. Bu anlayış ne kadar zor sorularımız olsa da Allah’a güvenmeyi öğrenmemize nasıl yardımcı olabilir?`

`Geçmişte Allah’ın sizi yönlendirdiği, gelecek için O’na güvenmeyi öğrenmenize yardımcı olabilecek yollardan bazıları nelerdir? Allah’ın yaşamlarımızda nasıl çalıştığını unutmamak neden önemlidir?`

`Sınıfta, Pazar gününün çalışmasında yer alan, Musa’nın halkı için kendi canından vazgeçme gönüllülüğü hakkındaki sorunun üzerinden geçin. Bu davranış doğru mu? Eğer varsa, özellikle onu kurtarmanın neye mal olduğu düşünüldüğünde, birisinin canını vermesine değecek olan şey nedir?`