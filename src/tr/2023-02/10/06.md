---
title: 'İtaat için Lütuf'
date: 01/06/2023
---

Kırmızı ve mor renklere bürünmüş, kızıl bir canavarın üzerinde bulunan kadın şarap kadehini uzattı ve dünya Babil’in sahte öğretileriyle sarhoş oldu. “Babil’in şarabı” konusunda Ellen G. White şu açık yorumu yapıyor: “Bu şarap nedir? Onun sahte öğretileri. O, dördüncü emirde ki Sebt günü yerine insanlara sahte Sebt gününü verdi ve ilk olarak Aden bahçesinde Şeytan’ın Havva’ya söylemiş olduğu yalanı, ruhun doğası gereği ölümsüz olduğu yalanını tekrar etti.”—Ellen G. White, The Advent Review and Sabbath Herald, 6 Aralık 1892. Bu yanlış öğretiler milyonlarca kişiyi aldattı. Bu sebeple, Tanrı hâlâ yanılgıda ısrar eden halkına son bir son gün çağrısı yapmaktadır.

`Vahiy 18:4, 5 ayetlerini okuyun. Tanrı hâlâ düşkün dini organizasyonlarda olan çok sayıda kişiye ne çağrıda bulunuyor?`

Daha önce gördüğümüz üzere (fakat tekrarlamakta fayda var), Tanrı’nın halkının pek çoğu Kutsal Kitap öğretilerinden taviz vermiş dini örgütlerde bulunuyorlar. Bu kişiler Kutsal Yazı’nın gerçeklerini anlamıyorlar. Tanrı’nın sevgi dolu çağrısı çok nettir: “Ey halkım!... Onun günahlarına ortak olmamak, uğradığı belalara uğramamak için çık oradan!” (Va. 18:4).

`1. Yuhanna 3:4 ayetini okuyun ve Romalılar 14:23 ile karşılaştırın. Kutsal Kitap günahı nasıl tanımlıyor? Bu Kutsal Kitap ayetleri ne şekilde birbiriyle uyumludur?`

Günah Tanrı’nın yasasının çiğnenmesi ya da ihlal edilmesidir. Herhangi kişinin yasaya itaat etmesinin tek yolu yaşayan Mesih’in gücüne iman etmektir. Bizler zayıf, kırılgan, kararsız, günahkâr insanlarız. İmanla Mesih’i kabul ettiğimizde, O›nun lütfu geçmişimiz için kefaret eder ve bu günümüze güç verir. “Her ulustan insanın iman edip söz dinlemesini sağlamak için Mesih aracılığıyla ve O’nun adı uğruna Tanrı lütfuna ve elçilik görevine sahip olduk” (Rom. 1:5). Göğün, Tanrı’nın yasasına saygı göstermeyen ve itaat etmeyen kiliselerdeki O’nun halkına çağrısı, iman ederek oradan çıkmalarıdır. O’nun Sebt gününü tutan topluluklardaki Adventistlere çağrısı da, itaat için benmerkezci, insani girişimleri terk edip, Mesih’in lütfuna iman ederek dindar hayatlar sürmeleridir. Bizi günahın mahkûmiyetinden ve günahın hâkimiyetinden kurtaran işte budur. Ve İsrail’in yasaya sadakati nasıl dünyaya güçlü bir tanıklık olacaktı ise (Yas. 4:6), bizim sadakatimiz de insanların Babil’den çıkmalarına rehberlik ve yardım etmek için güçlü bir tanıklık olabilir.