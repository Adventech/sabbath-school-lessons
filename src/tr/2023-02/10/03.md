---
title: 'Eski Ölümsüzlük Yalanı'
date: 29/05/2023
---

`Vahiy 16:12, 14 ve Vahiy 18:2, 23 ayetlerini okuyun. Bu ayetlerde ruhçuluğa hangi göndermelerin yapıldığını görüyorsunuz?`

“Cinlerin barınağı,” ya da “cinlerin ruhları” ve “büyücülük” gibi ifadelerin hepsi kötü ruhların faaliyetlerine işaret etmektedir. Son günler hakkında bize yapılan uyarılar içerisinde iki büyük aldatmacadan birinin “ruhun ölümsüzlüğü” olmasına şaşırmamalı (bkz. Ellen. G. White, Büyük Mücadele, s. 592).

Elbette bugün bunu görmek çok kolay. Hristiyan dünyasında bile ruhun ölümsüzlüğü düşüncesi neredeyse temel öğreti kabul ediliyor. Pek çok Hristiyan, ölümden sonra kurtarılanların göğe yükseleceklerine ve kayıp olanların da cehenneme düşeceklerine inanıyor. Örneğin, büyük müjdeci Billy Graham öldükten sonra ardından, “Billy Graham artık gökte ve İsa’nın sevgi dolu kolları arasında güvende” dendiğini ne kadar sık duymuşuzdur? Kürsülerde, sınıflarda ve özellikle de cenazelerde artık sürekli olarak böyle şeyler öğretiliyor.

`Vaiz 9:5; Eyüp 19:25-27; 1. Selanikliler 4:16, 17 ve Vahiy 14:13 ayetlerini okuyun. Tanrı halkına ölümden sonraki yaşam hakkında hangi açık talimatı vermişti ve biz umudumuzu nerede buluyoruz?`

Babil aldatmacasının önemli sütunlarından biri de ölüme dair yanlış bir anlayıştır ve merkezinde ruhun ölümsüzlüğü düşüncesi bulunmaktadır. Bu, ruhçuluğun aldatıcı etkisinin yolunu hazırlamaktadır. Ölülerin bir biçimde yaşamayı sürdürdüğüne ve hatta bizimle iletişime bile geçebileceklerine inandığınızda, Şeytan’ın çok sayıdaki aldatmacası karşısında korunmak için elinizde ne kalıyor? Ölmüş olan anneniz, çocuğunuz ya da bir sevdiğiniz olduğunu sandığınız biri birden gelip sizinle konuşsa, duygularınız tarafından aldatılmanız çok kolay olmaz mıydı? Bu geçmişte oldu, bugün olmakta ve son günlere yaklaştıkta kesinlikle yeniden olacaktır. Bizim yegâne korumamız sıkı sıkıya Kutsal Kitap’ın öğrettiğini temel almak ve Kutsal Yazı’nın ölüm konusundaki öğretisi olan, İsa’nın ikinci gelişine kadar uyku doktrinine bağlı kalmaktır.

`Günümüzde sizin toplumunuzda modern ruhçuluğun hangi örnekleri bulunuyor? Tanrı’nın Sözü’ne sıkı sıkıya tutunmak neden bizim tek korumamızdır?`