---
title: 'Babil: Güneşe Tapınmanın Merkezi'
date: 30/05/2023
---

Güneşe tapınma, Mısır’da, Asur’da, Pers’te ve elbette Babil’de belirgindi. James G. Frazer, The Worship of Nature [Doğaya Tapınma], kitabında şu gözlemi yapıyor, “Eski Babil’de çok eski zamandan beri güneşe tapınılıyordu.”(London: Macmillan and Co., 1926)—1. Cilt, s. 529. Şaşırtıcı gelebilir fakat zaman zaman Babilliler’in güneş tapınması Eski Ahit zamanında Tanrı’nın halkının ibadetini etkisi altına almıştı.

`Hezekiel 8:16 ve 2. Krallar 23:5, 11 ayetlerini okuyun. Peygamberler İsrail ve Yahudiye’de güneşe tapınmanın etkisine dair ne yazıyorlar? (Ayrıca bkz. Rom. 1:25.)`

Daniel’in çağdaşı olan Hezekiel peygamber, Tanrı’nın halkından bazı kişileri Tanrı’nın tapınağına sırtlarını dönmüş, doğuya doğru güneşe tapınırken tasvir ediyor. Bu kişiler güneşi Yaratan’a değil de güneşe tapınıyorlardı.

Vahiy 17. bölümde Yuhanna bir taviz döneminde güneşe tapınma da dahil Babil ilkelerinin Hristiyan kilisesine gireceğini anlatıyor. Dördüncü yüzyılın başında, beklenmedik şekilde Konstantin’in ihtida etmesi Roma İmparatorluğunda büyük bir sevince yol açtı.  Konstantin’in güneşe tapınmaya güçlü bir meyli bulunuyordu. Ünlü tarihçi Edward Gibbon şöyle yazıyor, “Genel anlamda, güneş Konstantin›in yenilmez rehberi ve koruyucusu olarak övülüyordu.”—The History of the Decline and Fall of the Roman Empire (London: J. O. Robinson & Co, Ltd., 1830), p. 12.[Roma İmparatorluğunun Gerilemesinin ve Düşüşünün Tarihi],  M.S. 321 tarihinde Konstantin aynı zamanda ilk “Pazar yasasını” onayladı. Fermanda şöyle yazıyordu, “Kutsal Güneş Gününde yargıçlar ve kentlerde oturan insanlar dinlensin, ve tüm işyerleri kapatılsın.”—Konstantin fermanı, M.S. 321. Bu, Konstantin’in tüm tebaasına Pazar gününü tutmayı mecbur kılan bir yasa değildi fakat Roma nüfusunun zihninde Pazar gününü tutmayı güçlendirdi.

Takip eden o yıllarda imparatorlar ve papalar devlet fermanları ve kilise konsülleri aracılığıyla Pazar gününü yegâne ibadet günü olarak pekiştirmeyi sürdürdüler ve bu bugün de Hristiyanların pek çoğu için hâlâ böyledir. Bu durum, insanların büyük çoğunluğunun bir şeye inanıyor ve onu tatbik ediyor olmasının, o şeyi doğru yapmadığı acı gerçeğini gösteren çok güçlü bir örnektir.

`Pazar günü ibadetinin Hristiyan kiliselerinde ne kadar yaygın olduğuna bakın. Bu gerçek, Şeytan’ın aldatmacalarının ne kadar yaygın olduğuna dair bize ne öğretmelidir? Yine ölülerin durumu konusuna dönersek, sizin yegâne korunmanız nedir?`