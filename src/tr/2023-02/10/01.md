---
title: 'Şeytan’ın Son Aldatmacaları'
date: 27/05/2023
---

### Konuyla İlgili Metinler
Va. 12:9; Va. 16:13, 14; 1Se. 4:16, 17; Hez. 8:16; Hez. 20:1–20; Va.18:4, 5.

> <p>Hatırlama Metni</p>
> “Onları gerçekle kutsal kıl. Senin sözün gerçektir” (Yuhanna 17:17).

Chicago’da muhteşem Eylül sabahlarından biriydi. Güneş Michigan nehri üzerinde yükselirken, Kennedy ve Eisenhower otoyollarında işe giden insanlar trafik sıkışıklığıyla uğraşırken, çocuklar okula giderken Chicago’luların yüreklerine korku salan ürpertici bir hikâye ortaya çıkmaya başladı. İnsanlar çok kötü hastalanıyorlardı ve bazıları Tylenol [bir çeşit ağrı kesici] aldıktan sonra bir kaç saat içerisinde ölüyordu. Yapılan testte Tylenol haplarının, güçlü bir zehir olan potasyum siyanür ile dolu olduğu anlaşıldı. Delinin biri ilaçları kurcalamıştı. Bunu kimin yaptığını hâlâ bilmiyoruz.

Daha önce gördüğümüz üzere, Vahiy kitabı “yeryüzü sakinlerinin” ölümcül bir zehir olan “Babil’in şarabı’nı” içeceklerini söyleyerek bizi uyarıyor. Sonunda sadece ve sadece ölüme götürecek olan sahte doktrinler ve öğretiler bulunmaktadır. Fakat dünya bu ruhsal zehir karşısında panzehirsiz, korunmasız bırakılmamıştır: Üç Meleğin Mesajı.

Bu haftanın dersinde sadece Babil’in aldatmacalarına bakmaya devam etmekle kalmayacak, aynı zamanda İsa’nın bizi onlardan ve yol açacakları ölümden kurtarmak için yaptığı planları inceleyeceğiz.

_*27 Mayıs Sebt Gününe hazırlık için bu haftanın konusunu çalışın._