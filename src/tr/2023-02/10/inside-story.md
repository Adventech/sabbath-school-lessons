---
title: 'Kutsal Kitap ve Bisiklet Bölüm 2'
date: 02/06/2023
---

_M.B. Tarafından Kathie Lichtenwalter’a Anlatıldığı gibi yazılmıştır._

Eşim ve ben, Ortadoğu’da misyoner olarak yaşadığımız binanın güvenlik görevlisi olan Hüseyin’e bisiklet almak için aylarca para biriktirmiştik. Tanrı dualarımızı yanıtladı ve bir bisiklet almamıza yardım etti. Dualarımızın cevabı üstüne düşünürken birbirimize dönüp “Hüseyin’e bisikleti verirken yanında bir Kutsal Kitap da versek nasıl olur?” dedik.

Bir kart yazdık ve aylar önce aldığımız bir Kutsal Kitap’ı sardık. Ona hediyeleri sunabileceğimiz en iyi an için dua ettik. Söyleyeceklerimi dikkatlice planladım. Bisikletin anlamlı olacağını biliyordum. Kutsal Kitap’ın, hakikati paylaşma yolunda ince bir adım olacağını umuyordum.

Bisikletle kapısına geldiğimizde Hüseyin, duygulara boğuldu. Bisiklet oldukça etkileyici görünüyordu! Ama Kutsal Kitap’ı nazikçe tutarken ve sayfalarını dikkatlice çevirirken yüzündeki ifadeyi hiç beklemiyordum. Hayret içindeydi. Çok sevinmişti. Ama kim daha mutluydu, o mu ben mi bilmiyorum. İki yıllık dostluktan sonra nihayet, hem arkadaşım hem de kardeşim gibi olmuş birine, en çok dua ettiğim hediyeyi, bir Kutsal Kitap’ı veriyordum! Sevincim tarif edilemezdi.

Birkaç gün sonra Hüseyin beni evine çay içmeye davet etti. Geldiğimde onu, Yaratılış’ı okurken buldum. Gözleri parlıyordu. Yaratılış hikayesini daha önce hiç okumadığını açıkladı. Konuşacak çok şeyimiz olduğunu biliyordum ve Kutsal Ruh’un bana doğru sözleri vermesi için dua ettim. O akşam cennetten ve ölümden konuştuk (bkz ikinci ölüm). Hüseyin’e yeni Kutsal Kitap’ında bazı güzel ayetler gösterdim. Biz konuşurken, Hüseyin sessizce kitabın sayfalarını karıştırmaya devam etti. Kutsal Kitap’a o kadar dalmış görünüyordu ki, Tanrı’nın beni Hüseyinle Kutsal Kitap üzerine beraber çalışmayı teklif etmeye teşvik ettiğini hissettim. Kendimi, “Kutsal Kitap’ı birlikte incelemek ister misin?” diye harika bir teklif sunarken buldum. Beklentimin üstünde, büyük bir hevesle kabul etti. O hafta Kutsal Kitap eğitimlerimize başladık. O hafta, Tanrı harika işlerini yine gösterdi ve göstermeye de devam ediyor. Hüseyin ve ben, hem Tanrı’ya hem de birbirimize daha da yakınlaşmaya devam ediyoruz.

Kalbim Rabbim’e karşı şükranla dolu. Tanrı’yı Hüseyin’le paylaşma ayrıcalığına eriştiğim için huşu içindeyim. Eşime nazik ve iman dolu desteği için minnettarım. Bizimle birlikte Hüseyin için dua eden memleketimdeki akrabalarıma müteşekkirim. Bu deneyim sırasında bizim için dua eden imanlı arkadaşlara minnettarım. Bize bisikleti satın almamız için parayı gönderdiği ve Sözü’nü, Tanrı hakkında yeni bir bakış açısıyla öğrenmekten heyecan duyan biriyle paylaşma cesaretini verdiği için Tanrı’ya şükrediyorum.

Müjdenin Orta Doğu’da ve tüm dünyada yayılmasına yardımcı olan misyon sunularınız için teşekkür ederiz.