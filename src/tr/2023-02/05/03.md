---
title: 'Tanrı’nın Merhameti ve Yargılaması'
date: 24/04/2023
---

Çarmıh ve yargılama, her ikisi de Tanrı’yı adil ve merhametli olduğunu açığa vurmaktadır. Yasanın ihlal edilmesi günahkârın ölmesini gerektirir. Adalet şöyle der: “günahın ücreti ölümdür.” Adalet ise şöyle karşılık verir: “Tanrı’nın armağanı ise Rabbimiz Mesih İsa’da sonsuz yaşamdır” (Rom. 6:23). Tanrı’nın yasası değiştirilebilir ya da feshedilebilir olsaydı, İsa’nın ölmesi tümüyle gereksiz olurdu. Mesih’in ölümü yasanın ebedi doğasını tesis etmektedir ve yasa da yargılamanın temelidir.

`Vahiy 20:12 ayetini okuyun. Biz nasıl yargılanacağız? İyi işlerimizin kurtuluşumuz ile ne ilişkisi bulunmaktadır?`

İşlerimiz seçimlerimizi ve Tanrı’ya olan bağlılığımızı göstermektedir. Efesliler 2:8, 9 ayetlerine göre, “İman yoluyla, lütufla kurtuldunuz… Kimsenin övünmemesi için iyi işlerin ödülü değildir.” Fakat Mesih bizi kurtardığında, bizi değiştirir. “Çünkü biz Tanrı’nın yapıtıyız, O’nun önceden hazırladığı iyi işleri yapmak üzere Mesih İsa’da yaratıldık” (Ef. 2:10).

Kutsal Ruh’un güçlendirmesiyle gerçekleştirdiğimiz iyi işler bizi kurtarmaz fakat imanımızın gerçek olduğuna tanıklık eder. Tanrı’nın son yargısı tüm oyunu, tüm ikiyüzlülüğü, tüm sahteliği alır götürür ve varlığımızın en derinine işler. Ellen G. White yargılamada Tanrı’nın huzurundaki durumumuzu tarif ederken, müjde ve yargılamanın nasıl el ele ilerlediğini gösteren şu güçlü kavrayışı kelimelere dökmüştür.

“Tanrı’nın kabul edilmiş halkının Rab’bin huzurunda kirli giysilerle durduğunun temsil edilmiş olması, O’nun adını ikrar eden herkesi alçakgönüllülüğe ve yüreğini derinlemesine araştırmaya yönlendirmelidir. Gerçeğe boyun eğerek gerçekten canlarını saflaştıran kişiler kendileri ile ilgili çok alçakgönüllü düşüncelere sahip olacaklardır. Onlar, Mesih’in kusursuz karakterini daha yakından gördükçe, O’nun benzerliğine dönüşmek için daha güçlü bir arzu duyacaklar ve kendilerindeki saflığı ya da kutsallığı daha az göreceklerdir. Fakat bir yandan günahkâr durumumuzun farkına varmamız gerekiyor olsa da, doğruluğumuz, kutsanmamız ve kurtarılmamız için Mesih’e dayanmamız gerekmektedir.  Şeytan’ın bize yönelttiği suçlamalara cevap veremeyiz. Ancak Mesih bizim adımıza etkili bir savunma yapabilir. O, bizim erdemlerimize değil, kendi erdemlerine dayanan savlarla suçlayıcıyı susturabilecek kudrettedir.”—Testimonies for the Church [Kilise İçin Tanıklıklar], 5. cilt, s. 471, 472.

`Ellen G. White’ın sözlerinde müjde ile yargılamanın ayrılmazlığını nasıl görüyorsunuz? Müjde ve yargılama arasındaki bu bağlantıda kendiniz için hangi umudu buluyorsunuz?`