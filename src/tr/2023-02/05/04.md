---
title: 'Muhteşem Bir Sahne'
date: 25/04/2023
---

Peygamberlik kitapları olan Daniel ve Vahiy, bize yeryüzünün son günlerinde gözler önüne serilen olayları işaret eden rehber kitaplardır. Vahiy kitabı Tanrı’nın yargı saatinin gelmiş olduğunu ilan eder. Daniel kitabı ise yargılamanın ne zaman başladığını açığa vurmaktadır.

Daniel 7. bölümde, Tanrı peygambere dünya tarihini göstermektedir. Uluslar yükselir ve düşer. Zalim güçler Tanrı’nın halkını baskı altında tutar. Tanrı, Babil’i, Med-Pers imparatorluğunu, Grek’i, Roma’yı, Roma imparatorluğunun dağılmasını ve ayette tarif edilen, kilisenin 1260 yıl boyunca zulüm görmesini (Dan. 7:25; ayrıca bkz. Va. 12:6,14) açıkladıktan sonra, Daniel’in zihnini her şeyi yoluna koyacak olan o görkemli göksel olaya odaklamaktadır. Peygamberin dikkati yükselip yıkılan uluslardan ve yeryüzünün baskıcı güçlerinden, evrenin taht odasına, Tanrı’nın her yanlışı düzelteceği ve sonsuza dek kalıcı doğruluk krallığını kuracağı yargılamasına yönlendirilmiştir.

Tanrı peygamberlik görümünde Daniel’i yeryüzünün kargaşa ve çatışmasından alıp göğün tapınağının zaferlerine ve bu dünyanın haklı Yöneticisi Mesih’in meşru olarak kendisine ait olan krallığı Babası’ndan alacağı evrenin en değerli sarayının yerleşimine götürdü.

`Daniel 7:9, 10, 13 ayetlerini okuyun ve Daniel’in bu ayetlerde ne gördüğünü tarif edin. Bu yargılamanın nihai sonucu aynı zamanda nedir? Daniel 7:14, 26, 27 ayetlerine bakın.`

Göğün mahkeme salonunda tüm insanlığın kaderine karar verilmektedir. Haklı üstü gelmekte. Hakikat zafer kazanmakta. Adalet hüküm sürmektedir. Bu, tüm Kutsal Yazı’daki en harika, en müthiş en muhteşem sahnelerden biridir. Ve iyi haber şu ki, Tanrı’nın iman eden halkı, Mesih’in doğruluğunu giyinenler için çok iyi bir şekilde sonuçlamaktadır.

İsa tüm evrenin huzurunda göksel Babası’na yaklaşır. Göksel varlıklar Tanrı’nın tahtının etrafında toplanmışlardır. Günahsız varlıkların oluşturduğu tüm evren bu yargılama sahnesi karşısında huşu içinde beklemektedir. Binlerce yıldır sürmekte olan büyük çatışma yakında sona erecektir. Evrenin tahtı için gerçekleştirilen savaş tümüyle ve tamamen kesinleşmiştir.

`Daniel, tam olarak öngördüğü gibi gelip giden imparatorluklar konusunda haklı çıktı. O halde, Tanrı’nın Sözü’nün asla “ortadan kalkmayacak olan” son krallık, “sonsuza dek kalıcı krallık” hakkında söylediklerine güvenmek neden son derece mantıklıdır?`