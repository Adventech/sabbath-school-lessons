---
title: 'Ek Çalışma'
date: 28/04/2023
---

“Tek umutları Allah’ın merhameti; tek savunmaları dua olacak. Yeşu’nun Meleğin huzurunda yalvarması gibi, bakiye kilise de kalpleri parçalanmış bir şekilde ve samimi bir imanla Savunucuları İsa aracılığıyla bağışlanma ve kurtuluş için yalvaracaklar. Onlar yaşamlarının ne kadar günahla dolu olduğunun tamamen bilincindeler, kendi zayıflıklarını ve değersizliklerini görüyorlar ve kendilerine baktıklarında ümitsizliğe kapılmaya hazırlar. Ayartıcı, Yeşu’ya karşı koymak için hazır beklediği gibi, onları suçlamak için de beklemededir. Onların kirli giysilerini, kusurlu karakterlerini gösterir. Onların, Kurtarıcıları’nın şerefine leke süren zayıflıklarını ve akılsızlıklarını, nankörlük günahlarını ve Mesih’e benzemezliklerini ortaya koyar . . .  Allah’ın halkı pek çok yönden çok hata yaptı. Şeytan işlemeleri için onları ayarttığı günahları çok iyi bilmektedir ve şu sözlerle bunları en abartılı şekilde sunar: ‘Allah beni ve meleklerimi Kendi huzurundan kovup, aynı günahlardan suçlu olanları ödüllendirecek mi? Hem adaletli davranıp, hem de bunu yapamazsın, ya Rab. Senin tahtın doğruluğun ve yargının yerini alamaz. Adalet, onlara karşı hüküm verilmesini gerektirir.’ Fakat Mesih’in takipçileri günah işlemiş olsalar da, kendilerini kötünün denetimine teslim etmemişlerdi. Onlar günahlarını bıraktılar, alçakgönüllülük ve pişmanlıkla Rab’be danıştılar. İlahi savunucuları da onların yararına şefaat etmektedir. Onların nankörlüğü yüzünden en çok acı çekmiş olan, onların günahını ve aynı zamanda tövbelerini bilen Kişi şöyle diyor: ‘Seni Rab azarlasın, ey Şeytan. Bu canlar için Kendi hayatımı verdim. Onların adları avuçlarıma kazılıdır.’”—Ellen G. White, Testimonies for the Church [Kilise İçin Tanıklıklar], 5. cilt, s. 473, 474.

**Tartışma Soruları**

`1. “O’nun yargılama saatinin” gelmiş olduğunu bilmek günlük yaşamlarımızı nasıl etkilemektedir? Dürüst davransak çoğumuz muhtemelen hiç etkilemediğini söylerdi, öyle değil mi? Peki, nasıl değişebiliriz?`

`2. Yargılama neden kötü haber değil de iyi haberdir? İsa’nın yargılamada bizim için üstlendiği işlevi sınıfta tartışın. Bu, yani yalnızca O’nun bizim için yapmış olduğu şey sayesinde kurtuluş umuduna sahip olmamız, O’na sadık olmamız için bizi nasıl motive edebilir?`

`3. Yargılamanın evrene Tanrı’nın karakterini gösterdiği düşüncesi üzerine biraz daha düşünün. Bu düşünce tüm büyük mücadele senaryosuyla nasıl uyumlu olmaktadır?`