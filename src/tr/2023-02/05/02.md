---
title: 'Yargı Saatinin Önemi'
date: 23/04/2023
---

Kutsal Kitap’ın son kitabı Vahiy iyi ve kötü arasındaki çağlar boyunca süren mücadelenin sonuçlanmasına odaklanmaktadır. İsyankâr bir melek olan Lusifer Tanrı’nın adaletine, hakkaniyetine ve bilgeliğine meydan okumuştur. Tanrı’nın Evreni yönetme biçiminde hakkaniyetsiz ve adaletsiz olduğunu iddia etmiştir. Vahiy’in son yargısı Tanrı’nın karakteri ile ilgili bu çatışmanın tam merkezindedir.

`Vahiy 14:7 ayeti şöyle diyor: “Tanrıdan korkun! Onu yüceltin! Çünkü O’nun yargılama saati geldi. Göğü, yeri, denizi, su pınarlarını yaratana tapının!” Bize “sonsuza dek kalıcı” müjdeden bahsedilmesinin hemen ardından ilk meleğin mesajının Tanrı’nın yargısından bahsediyor olması neden çok önemlidir? “Sonsuza dek kalıcı müjdenin” Tanrı’nın yargılamasıyla ne ilişkisi bulunmaktadır?`

Müjde ve yargılama, ilk meleğin mesajının her iki parçası ayrılmaz biçimde birbirine geçmiştir. “Sonsuza dek kalıcı müjde” olmasa yargılamada hiçbir umudumuz olmazdı. Aslında, göreceğimiz gibi, “sonsuza dek kalıcı müjde,” aslında bizim yargılamadaki yegâne umudumuzdur. Müjdenin içeriğinin bu bölümünün yargılamanın duyurulması olduğuna şüphe bulunmamaktadır.

Bu yargılama sırasında düşmemiş dünyalar Tanrı’nın her bir insanı kurtarmak için yapabileceği her şeyi yapmış olduğunu göreceklerdir. Bu yargılama Tanrı’nın adaletini ve merhametini açığa çıkartmaktadır. O’nun sevgisi ve yasası hakkında bir şey söylemektedir. O’nun kurtaran lütfundan ve koruyan kudretinden bahsetmektedir.

Yargılama, Tanrı’nın günah sorunu için mutlak çözümüdür. İyi ve kötü arasında evrende sürmekte olan büyük mücadelede, Tanrı Şeytan’ın suçlamalarına çarmıhta cevap vermiştir fakat bizi kurtarmak ve çarmıha yönlendirmek için her şeyi yapmış olduğunu yargılamada göstermektedir.

Göğün sonsuz, dikkatli, tam, ayrıntılı kayıtları açılacaktır (bkz. Dan. 7:10). Biz Tanrı için o kadar değerliyiz ki, tüm evren Kutsal Ruh’un çağrısının ve Golgota’nın çarmıhında Mesih’in bedelsiz olarak sağladığı kurtuluşun ışığında yapmış olduğumuz seçimleri değerlendirmek için durmaktadır.

`Mezmurlar 51:1-4 ayetlerini, özellikle de 4. ayeti dikkatle okuyun. Bu ayetler yargılamanın anlamı ve maksadına ışık tutulmasına nasıl yardım etmektedir?`