---
title: 'Yargılamanın İyi Haberi'
date: 22/04/2023
---

### Konuyla İlgili Metinler
Va. 14:7; Mez. 51:1–4; Va. 20:12; Dan. 7:9, 14, 26; Va. 4:2–4; Va. 5:1–12

> <p>Hatırlama Metni</p>
> “Yüksek sesle şöyle diyordu: ‘Tanrı’dan korkun! O’nu yüceltin! Çünkü O’nun yargılama saati geldi. Göğü, yeri, denizi, su pınarlarını yaratana tapının!’” (Vahiy 14:7).

Kutsal Kitap’ın çok net olduğu bir konu varsa o da Tanrı’nın bir yargı Tanrısı olduğu, er ya da geç, şu ya da bu şekilde–şu an burada çok eksik olan–yargının gerçekleşeceği ve bizzat “bütün dünyayı yargılayan” Tanrı tarafından uygulanacağıdır (Yar. 18:25; ayrıca bkz. Mez. 58:11, Mez. 94:2, Mez. 98:9). Ya da, Pavlus’un kendisinin yazdığı gibi: “Böylece her birimiz kendi adına Tanrı’ya hesap verecektir” (Rom. 14:12).

En derindeki şeyleri bilen, ister iyi ister kötü olsun her işi, her gizli şeyi yargılayacak olan Tanrı’nın huzurunda kendimiz adına hesap vermek zorunda olmamız ürkütücü bir düşünce, öyle değil mi (bkz. Vaiz 12:14)?

Fakat nihayetinde yargılama Tanrı’nın iyiliğini ve lütfunu, kurtarılanlarla, hatta kaybolanlarla olan ilişkisinde hem adil hem merhametli olduğunu ortaya koymaktadır.

Bu hafta evrende sürmekte olan büyük mücadeleyle ilgili olarak derin yargı kavramlarını inceleyecek ve Tanrı’nın sadık halkı bizzat kaçınılmaz olan “gelecek olan yargı” (Elç. 24:25) ile yüzleştiğinde neler olduğuna bakacağız.

_*22 Nisan Sebt Günü’ne hazırlık için bu haftanın konusunu çalışın._