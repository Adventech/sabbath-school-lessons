---
title: 'Yaratıcı’ya İbadet Etmek'
date: 06/05/2023
---

### Konuyla İlgili Metinler
Va. 1:9, Yşa. 40:26, 2Ko. 5:17, Kol. 1:17, Va. 4:11, Yu. 19:16–30.

> <p>Hatırlama Metni</p>
> “Rabbimiz ve Tanrımız! Yüceliği, saygıyı, gücü almaya layıksın. Çünkü her şeyi Sen yarattın; hepsi senin isteğinle yaratılıp var oldu” (Vahiy 4:11).

Özellikle de bildiğimiz ya da tecrübe ettiğimiz şeylerin kıymetini bilmemek kolaydır. Örneğin çocukların kısa hayatları boyunca bildikleri anne babalarının kıymetini bilmemeleri çok kolaydır. Bizim için de gökyüzünün, havanın ya da ayaklarımız altındaki toprağın kıymetini bilmemek kolaydır.

Fakat hiç bir anlığına durup var oluşumuzun kendisinin kıymetini bilmediğimizi düşündünüz mü? Yani, ne sıklıkla durup şu meşhur felsefi soruyu soruyoruz, her şey neden var?

En başta, evrenimiz ve içindeki tüm görkemli, ihtişamlı, harikulade şeyler neden var? Evrenimiz ve içinde bizler hiç var olmasaydı, hangi mantıksal tezat ortaya çıkmış olurdu? Son bilimsel kurama göre (çok sık değişiyorlar), evrenimiz bir zamanlar var olmuyordu. Diğer bir deyişle, bizimkisi rastlantısal bir var oluş ve burada olmamız bile bir mucize. Evrenin tümüyle yokluktan ortaya çıktığıyla ilgili tüm bu envai çeşit masal ya da matematik denklemi bir yana, evrenimiz var çünkü onu ve içindeki her şeyi Tanrı, Yaratıcı yaptı.

_*6 Mayıs Sebt Günü’ne hazırlık için bu haftanın konusunu çalışın._