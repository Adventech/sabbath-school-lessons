---
title: 'Ek Çalışma'
date: 12/05/2023
---

“Tapınma, insanların yaşayan varlıklar olarak Yaratan’ın varlığıyla yüzleştiklerinde yapmaları gerekenlerle ilişkisi bakımından, insan varlığının en temel unsuruna hitap etmektedir . . .  Sadece hayatta olanlar Rab’be ibadet edebilirler; ölüler O’nu yüceltemez ve O’na ibadet edemezler . . .  Bizi yaratmış olan Kişi, bizi ibadet eylemiyle yaşamlarımızı teslim etmeye davet ediyor böylece başkalarının faydasına kullanmak için yaşamlarımızı zenginleştirilmiş olarak geri alacağız. İbadet bizim varlığımızın tam doğasında ve amacında olmalıdır. Bizi bencillikten kurtaran kendimiz dışında bir merkeze ihtiyaç duymalıyız. Tanrı’ya ibadet etmemek varlık sebebimizi kaybetmek demektir; bu, kişinin bir çözülme durumunda olması ve bu sebeple yaşamın kaynağıyla bağlantısını yitirdiği için ölüp bütünsel bir yok oluşa doğru gitmesi demektir.”—Ángel Manuel Rodríguez, “The Closing of the Cosmic Conflict: Role of the Three Angels’ Messages unpublished manuscript [Evrensel Çatışmanın Sonu: Üç Meleğin Mesajının İşlevi],” s. 42.

**Tartışma Soruları**:

`1. Günahkâr bir dünyada Tanrı tarafından yaratılmış olmanın neden yeterli olmadığı konusunda biraz daha düşünün. İlaveten kurtuluş vaadine neden ihtiyacımız var?`

`2. Tanrı’nın yaşamınızdaki çalışmasının ne kadar güçlü olduğunu açıkça gördüğünüz, yani Tanrı’nın sizin şahsınızı seviyor olduğunu bir şekilde gösterdiği bir tecrübenizi hatırlayın. Sonra da O’nun tüm evreni yaratmış olan Tanrı olduğunu düşünün. Bu Tanrı sizin hayatınızı önemseyecek kadar sizi seviyor. Bu gerçek neden teselli edici olmalı ve aynı zamanda bizi alçakgönüllülüğe sevk etmelidir?`

`3. Evrim gerçek olsa, bizi yaratmak için milyarlarca yıl süren ölüm, şiddet, yıkım, acı ve kitlesel yok oluştan faydalanmış olan fakat aynı zamanda nasıl yaratıldığımız hakkında Yaratılış kitabında tamamen farklı bir öykü anlatan bir Tanrı’ya ibadet etmeye çağrılıyor olacağımızı düşünün. Ve yine de O’na ibadet etmemiz gerekecek öyle mi? Niçin ibadet edelim ki? Buraya nasıl geldiğimiz konusunda binlerce yıldır bize yalan söylediği için mi?`