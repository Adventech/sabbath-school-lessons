---
title: 'Müjde, Yargılama, Yaratılış'
date: 10/05/2023
---

İlk meleğin mesajına bakın. Sonsuza dek kalıcı müjde. Yargı saati. Yaratan’a İbadet Edin. Bu kavramların birbiriyle ne kadar yakından ilişkili olduklarına bakın. Yargılamada Yaratıcımızın huzurunda durduğumuzda bize umut verecek tek şey müjdedir. “Öyleyse şimdi, Mesih İsa’da olanlara, bedene göre değil, ama Ruh’a göre yürüyenlere mahkumiyet yoktur” (Rom 8:1). Artık mahkûmiyet yok-ve kesinlikle yargılamada da yok.

Tanrı’nın Yaratıcı olduğu mesajı, özellikle evrim “Hristiyan” kılığına dahi girerek Hristiyan inancının bütün temelini yıkmakla tehdit ettiğinde, mevcut gerçek açısından son derece önemlidir.

Fakat evrim düşüncesinin şiddetli saldırısı altında, Tanrı bir kilise, adı bile evrim düşüncesine karşı tanıklık eden, Tanrı’nın bizim Yaratıcımız ve Kurtarıcımız olduğu temel gerçeğini duyuracak olan bir halk yetiştirmiştir.

`Efesliler 3:9, Koloseliler 1:13-17, Vahiy 4:11 ve Romalılar 5:17-19 ayetlerini okuyun. Bu ayetler İsa’nın Yaratıcı ve Kurtarıcı olmasına dair ne öğretiyor?`

Yaratan İsa’nın Kurtaran İsa ile ne kadar yakından bağlantılı olduğuna bakın. Evrim düşüncesinin kaçınılmaz olarak yaptığı gibi, O’nun Yaratıcı işlevi azaldığı anda, bizim Kurtarıcımız olarak işlevi de aynı zamanda sorgulanır olmaktadır. İsa bizi günahtan, ölümden, acıdan ve şiddetten kurtarmaya geliyor oysa evrim öğretisine göre günah, ölüm, acı ve şiddet yaratılışın kendi aracılarıdır. O halde Tanrı bizi, bizi yaratmak için kullandığı süreçlerden mi kurtaracak? Bu çok tehlikeli bir yalandır.

Ve onu daha da kötü yapan şey, evrimin İsa’nın çarmıhtaki ölümüyle alay ediyor olmasıdır. Peki neden? Pavlus (bkz. Rom. 5:17-19) günahın Adem yoluyla ortaya çıkışıyla İsa’nın ölümünü ayrılmaz biçimde ilişkilendirmektedir. O halde Adem ile İsa arasında doğrudan bir bağlantı bulunmaktadır. Fakat herhangi bir evrim modeline göre, ölümü ortaya çıkartan günahsız bir Adem olamazdı çünkü milyonlarca yıldır var olan ölüm, sözde, daha en başta Adem’i yaratmak için gerekli olan güçlerden biriydi.

Bu sebeple, daha en başından evrim Kutsal Kitap’a dayanan bir temel olan çarmıhı yok etmektedir. Buna karşın, Yedinci Gün Adventistleri, dünyayı Yaratan’a ibadet etmeye çağırarak, bu yanlış karşısında canlı bir tanık olarak durmaktadırlar.