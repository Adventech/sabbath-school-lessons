---
title: 'Tanrı’nın Lütfu ile Ayılmak'
date: 12/05/2023
---

_Dave Wolcott tarafından_

1970’lerde, birbirlerinden habersiz iki Navajolu aile, gençlerini evden 160 km uzakta bulunan Holbrook Yedinci Gün Adventistleri Hint Okulu’ndaki yurtlarda yaşamaya gönderdi. Holbrook’ta, oğlan kızla tanıştı, oğlan ve kız ikisi de İsa ile tanıştı ve vaftiz edildiler. Zamanı geldiğinde bir düğün yapıldı, oğlanın memleketi olan Arizona’daki Chinle kasabasında,  yeni inşa edilen Yedinci Gün Adventistleri kilisesinde yapılan ilk düğündü.

Dennis ve Gloria Fulton’un ilk bebeği doğduğunda onu kiliseye götürdüler. Böylece bebek Oliver, Adventist Kilisesi’nin onun kilisesi olduğunu bilerek büyüdü. Ama bir şekilde, İsa ile gerçekten hiç  tanışmadı. Gloria’nın yerel hastanedeki bakım işi gibi başka şeyler araya girdi. Daha da kötüsü, Dennis alkolle mücadele ediyordu ve Oliver ergenliğinde içmeye başladı.

Oliver devlet lisesinden mezun oldu, bilgi teknolojisi alanında yüksek lisans yapmak için büyük şehre taşındı ve orada, alkolün hayatını kontrol ettiğini farketti. 38 yaşında, Oliver çaresizlik içinde, annesinin onun için dua ettiğini bildiği Chinle’deki evine geri döndü. Kendisi için bir şeylerin değişeceğini umarak çocukken gittiği kiliseye gitmeye başladı.

Oliver, kilisenin, kendisi gibi mücadeleleri olan 80 Navajo insanının, Anonim Alkolikler üzerine modellenen bir program olan “İsa ve Ben” için haftada beş akşam kilise eğitim salonunda buluştuğu bir bağımlılık iyileştirme projesi yürüttüğünü keşfetti. Yaşamı değişmeye başladı.

Bu sırada, kilise pastörü Oliver’ı bir Şabat Günü cemaatte fark etti ve sonraki hafta için öğle yemeğine davet etti. Yemekten sonra Oliver artık ışığı görebiliyordu. “Eve geldiğimde, cennete asla gidemeyecek kadar kötü bir günahkar olduğumu düşünüyordum” dedi Oliver. “Sadece şunu düşünüyordum; eğer ayık kalmayı başarabilirsem, belki diğer insanlara cennetin yolunu bulmada yardımcı olabilirim. Ama o gün öğle yemeğinde pastör bana günahlarımın bağışlanabileceğini söyledi. İsa beni olduğum gibi kabul ederdi. Şaşırdım. Bu bana umut verdi.”

Oliver artık dört yıldır ayık durumda. Oliver kilisede, İsa’nın kendisini eroin bağımlılığından kurtarma hikayesiyle Traci adında bir kadınla tanıştı. Pastör Oliver’ı, o ve Traci evlenmeden birkaç gün önce, Oliver’ın ebeveynlerinin yaklaşık 40 yıl önce evlendiği kilisede vaftiz etti.

Bugün Oliver, Chinle kilisesinin yardım hizmetine liderlik ediyor. Ayrıca sertifikalı bir madde bağımlılığı danışmanı olmak için çevrimiçi dersler alıyor.

Bu arada, Oliver’ın babası da birkaç yıldır ayık. Bazen Şabat günleri, baba ve oğul birlikte, sevdikleri yanlarında ve yüreklerinde mutlulukla, kilisede otururlar. Yedinci Gün Adventist eğitimini ve dünyanın dört bir yanındaki diğer misyonerlikleri destekleyen sunularınız için teşekkür ederiz.