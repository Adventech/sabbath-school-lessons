---
title: '1844 Yılı'
date: 04/05/2023
---

2300 yıllık peygamberlik sözünün ilk 490 yılı özellikle eski Yahudi ulusu ve Mesih’in gelişi için saptanmıştı. 2300 yılın son bölümü ise, hem Yahudi hem de Uluslardan olan Tanrı’nın halkı ile ilgilidir, ayrıca göksel tapınağın paklanması ve Mesih’in ikinci gelişi ile ilgilidir.

İlk 490 yıl Mesih’in ilk gelişi için geçerlidir ve M.S. 34 yılında sona ermiştir. 2300 yıldan 490 yılı çıkardığımızda elimizde 1810 yıl kalır. Bu sonraki bölüm, yani 1810 yıl Tanrı’nın halkı için geçerlidir. M.S. 34 yılından başlarsak, eklediğimiz zaman M.S. 1844 tarihine varıyoruz.

Paklanmanın ya da tapınak ve göğün son zaman yargılaması hakkındaki gerçeğin yenilenmesi ışığında, Tanrı tüm insanlığa yaptığı son O’nun sevgisine karşılık verme, O’nun lütfunu kabul etme ve dindar, itaatkar hayatlar yaşama çağrısını Vahiy 14:6, 7 ayetlerinde yapmaktadır.

`Levililer 16:16 ayetini okuyun. Tapınağın paklanmasının sebebi neydi ve bu müjde hakkında bize ne öğretmektedir?`

İnsanların günahları, insanların kötülükleri yüzünden, tapınak paklanmalıydı ve bu sadece hayvanların kanıyla gerçekleşiyordu. Bizim için de aynı şey geçerlidir. Yargılamadan geçmemizin tek yolu olarak, bizim, yaşamı Kefaret Günü’nde kesilen hayvanlarla temsil edilen Kurtarıcı’ya ihtiyacımız var.

`Levililer 23:26-29 ayetlerini okuyun. Tanrı halkına o yargı gününde ne yapmalarını emrediyor ve bu bugün bizim için ne anlama gelmelidir?`

İsrailliler “isteklerini denetleyeceklerdi.” Bu ifade, onların kendilerini alçaltacakları, yüreklerini araştıracakları, günahlarını itiraf edecekleri ve başkâhinin dünyasal tapınağı temizlediği gibi, Tanrı’dan kendilerini temizlemesini isteyecekleri anlamına gelmektedir.

`Daniel 7-9 ve Vahiy 14 gibi peygamberlik bölümleri özellikle yargılama saatindeki ivedi hazırlanma çağrılarına odaklanmaktadır. 1844 yılından beri yargılama saatinde yaşıyoruz. Vahiy’deki ilk meleğin mesajı şöyle duyuruyor: “O’nun yargılama saati geldi” (Va. 14:7). O halde, biz bugün isteklerimizi nasıl denetleyebiliriz?`