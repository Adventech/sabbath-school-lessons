---
title: 'Ukrayna’daki Mucize'
date: 05/05/2023
---

_Andrew McChesney tarafından_

On yaşındaki Anas, Ukrayna’nın Odessa kentindeki devlet okulunda, devam eden bir zorbalık selinin ortasında kalmıştı. Teni diğer çocuklarınkinden daha koyuydu ve sınıf arkadaşları onunla dalga geçiyordu. Eski bir Yedinci Gün Adventisti olan annesi tarafından Ukraynalı büyükannesine bırakıldıkdığından beri onunla birlikte yaşıyordu. Babası bir Hristiyan değildi ve oldukça uzakta, İran’da yaşıyordu.

Büyükanne, Anas’ın okulda gördüğü muameleden hoşnut değildi. Maruz kaldığı zorbalığa dayanamayıp çocuğu yerel Yedinci Gün Adventistleri okuluna transfer ettirdi.

İlk başta, Anas oldukça çekingendi ve çok az konuşuyordu. Ama Kutsal Kitap derslerini o kadar çok seviyordu ki, öğretmenin sözlerini sınıfta duyduğu gibi kendi kendine fısıldayarak aklında tutmaya çalışıyordu. Günler ve haftalar geçtikçe o da açılmaya başlamıştı ve sınıfında şakalar yapıyordu. Diğer çocukları esprili yönüyle etkiledi ve kısa sürede sınıfın eğlencesi oldu. Kendi Kutsal Kitap’ını da aldı.

Annesi, Anas’ın Adventist okuluna gittiğini öğrendiğinde adeta çıldırdı ve ilk iş olarak onu büyükannesinden aldı. Ardından büyükanne ile konuşmayı reddetti ve Anas’ı evde eğitmeye başladı.

Büyükannesi, müdahale etmesi için Tanrı’ya dua etti. Bir yıl boyunca her gün dua etti. Bir süre sonra Anas’ın annesi onunla tekrar konuşmaya başladı. Yeniden arkadaş oldular.

Bir gün annesi, büyükannesinin Adventist bir pastör ile görüşme önerisini kabul etti. Anas, annesi ve pastörün konuşmalarını dinledi ve Adventist okulundan üç arkadaşının vaftiz edileceğini öğrendi, heyecanlanmıştı. “Ben de vaftiz olmak istiyorum!” diye ortaya atıldı.

Annesi şaşırdı. Pastör de şaşırdı. Anas’a bazı sorular sordular. Meğer annesi ile yaşadığı 1 sene boyunca Anas, kendi başına Kutsal Kitap’a çalışmıştı. Üstüne üstlük, vaftiz olmak istiyordu. Hayatını İsa’ya adama konusundaki yoğun arzusu annesinin yüreğine dokunmuştu, böylece o da rızasını verdi.

İki hafta sonra, annesi ve büyükannesi 11 yaşındaki çocuğun Adventist okulundan üç arkadaşıyla vaftiz edilmesini izledi.

Bölgesi Ukrayna’yı da içeren Avrupa-Asya Bölümü’nün eğitim direktörü Ivan Riapolov (resimde), bunun Tanrı ve Adventist eğitiminin sağladığı bir mucize olduğunu söyledi.

“ Burada sadece ailenin uzlaşması değil, aynı zamanda Tanrı ile bir uzlaşma da vardı” dedi.

Dünya çapında Yedinci Gün Adventist eğitimini destekleyen Şabat Okulu misyon bağışlarınız için teşekkür ederiz.