---
title: 'Tapınağın Paklanması'
date: 30/04/2023
---

Daha önce görmüş olduğumuz gibi, Mesih gelmeden önce bir yargılama olmalıdır. Melek yüksek sesle şöyle duyurmaktadır, “Tanrı’dan korkun! O’nu yüceltin! Çünkü O’nun yargılama saati geldi” (Va. 14:7). Bu yargılamanın ne zaman başladığını bize Daniel kitabı söylemektedir.

`Daniel 8:14 ayetini okuyun. Daniel, Tapınağın paklanmasına dair bize hangi açık zaman çizelgesini vermektedir?`

Her Yahudi yeryüzündeki tapınağın paklanmasının ne anlama geldiğini açıkça bilirdi. Paklanma, yargılama günü olan Kefaret Günü’nde gerçekleşirdi. Daniel tapınağın paklanması ve yargılama kavramını biliyor olmasına rağmen, 2300 gün konusunda kafası karışmıştı.

`Daniel 8:27 ve Daniel 9:21, 22 ayetlerini okuyun. Daniel 2300 gün görümüne nasıl karşılık verdi ve Tanrı ona ne yanıt verdi?`

Daniel 8. bölümün sonunda Daniel bitkin düştü ve şöyle dedi, “Bu anlaşılması güç görümden ötürü şaşkındım” (Dan. 8:27). Burada bahsettiği 2300 gün görümüdür (görümün geri kalanı daha önce açıklığa kavuşturulmuştur; bkz. Daniel 8:19-22). Bir sonraki bölümde, Yani Daniel 9. bölümde, 2300 gün görümünü Daniel’e açıklamak için bir meleğin, Cebrail’in geldiği yazmaktadır. “Daniel, sana anlayış vermek için geldim” (Dan. 9:22).

Cebrail Daniel’in duasına hayal edebileceğinden çok daha kapsamlı bir cevap verdiğinde, Daniel çok şaşırır. Cebrail melek, Daniel’i zamanın akışında gezdirdi. Daniel 8. bölümdeki tapınağın paklanmasıyla doğrudan bağlantılı olaylar olan O’nun hizmetinin başlayacağı ve korkunç ölümünün gerçekleşeceği kesin tarihleri açıklayarak, Mesih’in gelişi hakkındaki gerçeği ona açıkladı. Diğer bir deyişle, Mesih’in ölümü ve yargılama ayrılmaz biçimde birbiriyle bağlantılıdır.

`Daniel 9:24-27 ayetlerinde açıklandığı üzere, İsa’nın ölümünün, Daniel 8:14 ayetindeki yargılamayla doğrudan bağlantılı olması neden çok önemlidir? Burada, bu bağlantıyla hangi büyük gerçek öğretilmektedir?`