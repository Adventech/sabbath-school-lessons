---
title: 'O’nun Yargılama Saati'
date: 29/04/2023
---

### Konuyla İlgili Metinler
Daniel 8, Daniel 9, Ezra 7, Mat. 3:13–17, Rom. 5:6–9, Mar. 15:38, Lev. 16:16.

> <p>Hatırlama Metni</p>
> Hatırlama Metni:“Bunu, yaşadığınız zamanın bilincinde olarak yapın. Artık sizin için uykudan uyanma saati gelmiştir. Çünkü şu anda kurtuluşumuz ilk iman ettiğimiz zamankinden daha yakındır. Gece ilerledi, gündüz yaklaştı” (Romalılar 13:11, 12).

Birkaç yıl önce National Geographic dergisi Amerika Birleşik Devletleri’ndeki Yellowstone Doğal Parkı’nda gerçekleşen bir yangından bahsetmişti. Yangın sona erdikten sonra, orman koruyucuları zararı tespit etmek için bir dağın zirvesine yürümüşler. Koruyucular ağacın birinin temelinde tamamen yanmış bir kuş bulmuşlar. Görüntü kendisini çok rahatsız ettiği için, koruyuculardan biri elindeki sopayla kuşu kenara itmiş.

Bunun üzerine kuşun kanatlarının altındaki üç bebek kuş hızla uçup oradan kaçmış. Üstlerine gelen felaketin farkında olan şefkatli anne, çocuklarını bir ağacın temeline taşımış ve kanatlarının altına toplamış. Kendisi güvende olacağı bir yere uçabilirmiş fakat bebeklerini geride bırakmayı reddetmiş. Bu, işte Mesih’te güvende olan imanlının muazzam bir tasviridir!

Tanrı’nın yargısının alevleri Golgota’da O’nu yaktı ve böylece Mesih’te olan herkes O’nun kanatlarının altında sonsuza kadar güvendedir. Biz göksel krallığın doğru vatandaşları olarak yargılanalım diye, Mesih çarmıhta mahkûm edilmiş bir günahkâr gibi yargılandı. Biz sonsuz kaybın hem temsili hem de aynı zamanda gerçekten yok edici alevlerinden kurtulabilelim diye, O bir suçlu gibi yargılandı.

_*29 Nisan Sebt Günü’ne hazırlık için bu haftanın konusunu çalışın._