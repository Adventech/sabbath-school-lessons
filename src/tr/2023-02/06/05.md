---
title: 'Mesih “Saptadı”'
date: 03/05/2023
---

Cebrail açıkladı ki bu 490 yıllık peygamberlik sözünü Daniel ve Yahudiler için son derece önemli bir olayla, Yeruşalim’i yeniden inşa etme talimatıyla başlattı. Yeruşalim ile ilgili çok çeşitli buyruklar geçmiş olsa da, Ezra 7. bölümde M.Ö. 457 yılındaki buyruğun sadece Yahudilerin ülkelerine dönmelerine değil, aynı zamanda dini bir topluluk olarak kendilerini örgütlemelerine izin verdiğini öğreniyoruz (bkz. Ezra 7:13, 27).

Artahşasta’nın fermanının M.Ö. 457 yılında duyurulmuş olması çok önemlidir. Daniel’e göre bu fermandan Mesih’e kadar 69 hafta, ya da 483 yıl olacaktı. M.Ö. 457 yılından başlarsak ve tarih boyunca ilerlersek, M.S. 27 yılına ulaşıyoruz.

Mesih sözcüğü, “Meshedilmiş olan kişi” anlamına gelir. İsa Mesih, M.S. 27 tarihinde vaftiz edildi. (Bkz. Mat. 3:13-17.) Daniel yüzyıllarca yıl öncesinden Mesih’in vaftiz edileceği ve üç buçuk yıl sürecek olan hizmetine başlayacağı tarihi tam olarak tespit etmişti.

`Daniel 5:6-9 ve Daniel 9:26 ayetlerini okuyun. Burada hangi önemli gerçekler açıklanıyor?`

“Bu altmış iki hafta sonunda meshedilmiş olan öldürülecek ve onu destekleyen olmayacak” (Dan. 9:26). Mesih “öldürülecek” ya da çarmıha gerilecek. Ayet şöyle ekliyor, “ve onu destekleyen olmayacak.” Diğer bir deyişle Mesih’in Golgota’nın çarmıhındaki ölümü bizim içindi, Kendisi için değil. İşte bu sebeple Pavlus şöyle yazmıştı: “Tanrı ise bizi sevdiğini şununla kanıtlıyor: Biz daha günahkârken, Mesih bizim için öldü” (Rom. 5:8).

Daniel 9:27 ayetinde, son yedi yılda haftanın yarısı geçince Mesih’in “kurbanı da sunuyu da” kaldıracağını okuyoruz. Yetmişinci haftanın ortasında, yani M.S. 31 yılında Mesih çarmıh üzerinde ölerek sonsuza dek kalıcı müjdeyi kanıyla tasdik etmiş oldu ve böylece kurbanlık düzeni peygamberlikteki önemini tamamen ve bütünüyle kaybetti.Bu peygamberlik sözleri, M.S. 31 yılında Mesih’in çarmıha gerileceğini ve kurbanlık düzeninin peygamberlikteki önemini yitireceğini ortaya koymaktadır. Bu öngörüler her ayrıntısıyla tamamlandı. Tam olarak Fısıh bayramında başkâhin Fısıh Kuzu’sunu sunarken, Mesih bizim için kurban edildi.

`Yukarıda yazılanları aklınızda tutarak, Markos 15:38 ve Matta 3:15, 16 ayetlerini okuyun. Bu ayetler Daniel 9:24-27 ayetlerindeki peygamberlik sözünü anlamamıza nasıl yardım etmektedir?`