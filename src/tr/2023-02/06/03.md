---
title: '2.300 Gün ve Son Zaman'
date: 01/05/2023
---

Daniel 8:17, 19, 26 ayetlerini okuyun. Melek, Daniel 8. bölümdeki 2300 gün görümünün hangi zaman dönemiyle ilgili olduğunu söylüyor? Bunu doğru anlamak neden çok önemlidir?

Bazı kişiler 2300 günün gerçekten gün olduğunu savunuyorlar. Ayrıca, Daniel 8. bölümdeki bu küçük boynuzun, 2300 gün bu zaman çizelgesine uymamasına rağmen, Yeruşalim’e saldırıp Yahudi tapınağını kirleten Selevkos hanedanının ordu komutanı IV. Antiokhos Epifanis (M.Ö. 216 – 164) olduğuna inanıyorlar. Fakat bu yorum meleğin görümün “sonla ilgili” olduğuna dair açık izahatına uymamaktadır. Antiokos’un zamanın sonunda yaşamadığı açıktır.

Daniel 8. bölümde, Cebrail 2300 gün peygamberlik sözüyle ilgili açıklamasına başlıyor. Koçun Med-pers krallarını ve tekenin de Grekleri temsil ettiğini söylüyor (Dan. 8:20, 21). Bu iki krallık için olduğu gibi isim verilmemiş olsa da, küçük boynuzun Roma olduğu çok açıktır (Dan. 8:9, 23, 24). Cebrail daha sonra Roma’nın dini-siyasi bir dönemini tarif ederken, gerçeğin ayaklar altında çiğneneceğini (Dan. 8:10-12, 25) ve Mesih’in göksel hizmetiyle çatışacağını (Dan. 8:10-12) söylüyor. 8. bölümün doruğu, 14. ayetteki tapınağın paklanması, Tanrı’nın yetkisini gasp etmeye çalışan dünyevi ve dini güçler sorununa Tanrı’nın cevabıdır. Bu, Tanrı’nın günah sorununa ilahi çözümünün bir parçasıdır.

Cebrail, peygamberlik sözündeki zaman çizelgesindeki ayrıntıları açıklamaya hazırdır. Daniel 8. bölümün sonunda, Daniel’in görümün 2300 gün ile ilgili olan bölümünü anlamamış olduğunu açıkça görüyoruz. Koç, teke ve küçük bonuz hakkındaki bölüm, hatta ilk iki güç açıkça isimleriyle tanımlanarak açıklanmıştı (Dan. 8:20, 21). Fakat tapınağın paklanması açıklanmamıştı.

Daniel 8. bölümde ortaya çıkan Cebrail melek, şimdi de Daniel 9. bölümde ortaya çıkıyor ve ona şöyle söylüyor: “Sen Tanrı’ya yalvarmaya başlar başlamaz, duan yanıtlandı; bunu bildirmeye geldim. Çünkü sen çok sevilen birisin. Bu nedenle sözün anlamını kavra ve görümü anla” (Dan. 9:23). Hangi görüm? Yarın göreceğimiz üzere, burada bahsettiği, Daniel 8. bölümdeki, önceki görümün henüz Daniel’e açıklamamış tek parçası olan 2300 gün bölümüdür.

`Cebrail Daniel’e “sen çok sevilen birisin” dedi. Bu, gök ile yer arasındaki yakın ilişki hakkında bize ne anlatmaktadır?`