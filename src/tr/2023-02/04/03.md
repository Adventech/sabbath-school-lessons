---
title: 'Tanrı’dan Korkmak ve O’na İtaat Etmek'
date: 17/04/2023
---

Kutsal Kitap, Tanrı’dan korkmanın ne anlama geldiği konusunda bize başka ne öğretiyor?

`Yasa’nın Tekrarı 6:2; Mezmurlar 119:73, 74 ve Vaiz 12:13, 14 ayetlerini okuyun. Bu ayetler “tanrıdan korkmanın” neticesinin ne olduğunu gösteriyor?`

Bu ayetler Tanrı’dan korkmak ile O’nun emirlerini tutmak arasında bir bağlantı olduğunu gösteriyor. Tanrı’dan korkmak, bizi itaat etmeye yönlendiren hürmetkâr bir saygıdır. Göğün lütufla kurtarılanlara ivedi çağrısı Tanrı’nın emirlerine itaat etmeleridir (Ef. 2:8-10). Lütuf bizi Tanrı’nın emirlerine itaat etmekten muaf tutmaz. Müjde bizi yasanın mahkûmiyetinden kurtarır, ona itaat etme sorumluluğundan değil.

Lütuf bizi sadece geçmişimizin suçluluğundan kurtarmakla kalmaz, aynı zamanda bugün dindar, itaatkâr hayatlar yaşamamız için destekler. Elçi Pavlus şöyle açıklıyor, “Her ulustan insanın iman edip söz dinlemesini sağlamak için Mesih aracılığıyla ve O’nun adı uğruna Tanrı lütfuna ve elçilik görevine sahip olduk” (Rom. 1:5).

Lütufla kurtuluşun bir şekilde Tanrı’nın yasasını geçersiz kıldığı ya da itaat gerekliliğini azalttığı gibi garip düşüncelere sahip kişiler var. Onlara göre itaatten bahsetmek yasacılıktan başka bir şey değil. Tek istediğim İsa diye açıklıyorlar. Soru şu ki, “Hangi İsa?” Kendi hayal ürünümüz olan İsa mı yoksa Kutsal Yazı’daki İsa mı? Kutsal Yazı’daki İsa asla bizi Kendi yasasının önemini azaltmaya yönlendirmez çünkü yasa O’nun karakterinin açıklamasıdır. Kutsal Yazı’daki Mesih asla bizi Kutsal Kitap’ın öğretilerini önemsizleştirmeye yönlendirmez çünkü öğretiler O’nun kim olduğunu ve bu dünya için planladıklarını açıkça göstermektedir. Kutsal Yazı’nın Mesih’i asla bizi öğretisini gereksiz, dindarlık taslayan palavralara indirgemeye yönlendirmez. Mesih, öğretideki hakikatin cisimleşmesidir. İsa hakikatin beden almış halidir. O, öğretinin hayata geçmesidir.

Vahiy’in son çağrısı bizi İsa’ya iman ederek O’nun sunduğu her şeyi kabul etmeye çağırıyor. Bizi “Tanrı’dan korkmaya” çağırıyor ve bu, dindar, itaatkâr hayatlar yaşamamız için bizi desteklesin diye O’nun kurtaran gücüne iman ederek ifade edilmektedir.

`İsa’nın şu sözleri, –“Bedeni öldüren, ama canı öldüremeyenlerden korkmayın. Canı da bedeni de cehennemde mahvedebilen Tanrı’dan korkun” (Mat. 10:28), –Tanrı’dan korkmanın ne demek olduğunu anlamamıza nasıl yardım edebilir?`