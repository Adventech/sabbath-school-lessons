---
title: 'Ek Çalışma'
date: 21/04/2023
---

“Vahiy kitabındaki ‘Tanrı’dan korkun’ ifadesinin etkisini, Tanrı’nın, O’na ve O’nun insan ırkı için tasarladıklarına karşı gelen kötülüğün güçleri karşısında zafer kazanacak yüce ve görkemli Tanrı’ları olarak O’nu seçmeleri için insanlığa yaptığı son çağrı olarak özetleyebiliriz. (bkz. [Va.] 14:9-11). Bu korku kendisini en azından şimdilik (bkz. [Va.] 6:14-17), dehşet ve ürperti olarak değil, Tanrı’nın yasasına ve O’na özel ibadetine neşe içinde ve sevgiyle boyun eğerek göstermektedir. Başka hiçbir güç böyle bir adanmışlık ve sadakate layık kabul edilmemelidir. Aslında başka seçenek de bulunmamaktadır çünkü evrensel çatışmanın ufkunda kendisini gösteren olasılıklar, şeytani güçlerin tükenmeye mahkûm işleridir. Bu sebeple, Rab’den korkmak, O’nunla sonsuz paydaşlık içerisinde neşeyle dolu olarak O’nun yüce huzurunda durmak için evrensel çatışmada Tanrı’nın tarafında olmak adına olumlu bir ilahi davettir. ([Va.] 21:3-4; ]; [Va.] 22:3-5).”—Ángel Manuel Rodríguez, “The Closing of the Cosmic Conflict: Role of the Three Angels’ Messages  unpublished manuscript [Evrensel Çatışmanın Kapanışı: Üç Meleğin Mesajının İşlevi],” s. 27.

**Tartışma Soruları**

`1. Tüm evreni yaratmış ve sürdürmekte Olan’ın, Tanrı’nın muazzam kudretini düşünün. Evreni zar zor anlayabiliyoruz; onu Yaratan’ı kavramaya nasıl başlayabiliriz? O’nun bizden ne kadar büyük, engin ve kudretli olduğunu düşünün. Ve bu Tanrı bir gün bizi yargılayacak mı? Bu gerçekler “Tanrı’dan korkmayı” ve bunun ne anlama geldiğini kavramamıza nasıl yardımcı olabilir?`

`2. Kutsal Kitap kavramları olan kutsallık, galip gelmek ve zafer hakkında konuşurken yasacılık yapmaktan nasıl kaçınabiliriz? Şimdi buradaki zaferlerimiz (ve hatta başarısızlıklarımız) ne olursa olsun, bizim kurtuluş umudumuzun yegâne temelinin Mesih’in bizim için çarmıhta kazandığı zafer olduğunu neden her zaman anlamalıyız?`

`3. Günah üzerinde zafer kazanacağımızı söyleyen onca vaade rağmen, neden sıklıkla başarısız oluyor ve İsa’nın Kendisi’nin bizim için örnek oluşturduğu ve bizim de yapabileceğimize dair vaatte bulunduğu doğruluk standardına göre yaşayamadığımızı görüyoruz? Tanrı’nın bizim içimizde yapacağını vaat ettiği işi yapmasına izin vermeyerek hangi hataları yapıyoruz?`