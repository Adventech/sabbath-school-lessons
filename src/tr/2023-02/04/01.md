---
title: 'Tanrı’dan Korkun ve O’nu Yüceltin'
date: 15/04/2023
---

### Konuyla İlgili Metinler
Vahiy 14; Yar. 22:12; Vaiz 12:13, 14; Kol. 3:1, 2; İbr. 12:1, 2; 1Ko. 3:16, 17.

> <p>Hatırlama Metni</p>
> “Bu da, Tanrı’nın buyruklarını yerine getiren, İsa’ya imanlarını sürdüren kutsalların sabrını gerektirir” (Vahiy 14:12).

Danimarkalı yazar SØren Kierkegaard son zamanla ilgili bir öykü anlatıyor. Öykü şu şekilde:

Büyük bir tiyatronun sahne arkasında bir yangın çıktı. Sahne alan palyaçolardan biri dışarı çıkıp seyirciyi uyardı: Dışarı çıkın; bina yanıyor! Seyirci bunun bir şaka olduğunu, gösterinin bir parçası olduğunu sandı ve hiçbir şey yapmadan durup onu alkışladı. Palyaço uyarısını sürdürdü: Dışarı çıkın! Dışarı çıkın! Fakat o seyirciyi ne kadar candan bir şekilde uyarırsa alkış da o oranda arttı. Kierkegaard’a göre dünya işte sonuna bu şekilde yaklaşıyor; yani onun bir şaka olduğuna inananların alkışları eşliğinde.

Dünyanın sonu ve ona yol açan olaylar, bildiğimiz kadarıyla şaka değil. Dünya Tufan’dan bu yana en ciddi krizle karşı karşıyadır. Aslında Petrus’un kendisi de Tufan’ı bir son simgesi olarak kullanmıştı ve geçmişte dünya su ile nasıl mahvoldu ise son zamanlarda da şunların olacağını yazmıştı: “O gün gökler büyük bir gürültüyle ortadan kalkacak, maddesel öğeler yanarak yok olacak, yer ve yeryüzünde yapılmış olan her şey yanıp tükenecek” (2Pe. 3:10). Gelmekte olan için uyarılmış kişiler olarak, artık ona hazırlıklı olmamız da gerekmektedir.

_*15 Nisan Sebt Günü’ne hazırlık için bu haftanın konusunu çalışın._