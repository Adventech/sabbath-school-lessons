---
title: 'Yeni Arkadaşlar için Dua Etmek'
date: 21/04/2023
---

_Dmitry Bagal tarafından_

Almanya, Kochel’de yaşayan Elena Bagal, yalnız hissediyordu. Sibirya’dan geldiklerinde kimseyi tanımıyorlardı ve Almancası da iyi değildi. Günler geçtikçe Rusya’da keyif aldığı hayatı daha da çok özlüyordu. Bir gün, yeni bir arkadaş için Tanrı’ya yakardı. “Beraber vakit geçirebileceğim bir arkadaşa ihtiyacım var” diye dua etti.

Elena, Arkadaş için dua eden tek Rusça konuşan anne değildi. Snezhana, zorlu aile koşulları nedeniyle bir yıl önce aynı şehre taşınmıştı. Elena’nın bir arkadaş için dua ettiği gün, Snezhana Tanrı’ya haykırdı, “Tanrım, artık gücüm kalmadı! Daha ne kadar böyle yaşamaya devam edebilirim? Zorluklarımı paylaşabileceğim biriyle tanışmama yardım et.”

Snezhana’nın 7 ve 9 yaşlarında iki çocuğu vardı, ancak nadiren çocuk parkına gidiyorlardı. Fakat o gün, parka gittiler.

Daha az önce bir arkadaş için dua eden Elena, küçük kızını da aynı parka götürdü. Snezhana’yı Almanca selamladı, ancak çok geçmeden onun da Rusça konuştuğunu fark etti. Gözlerine inanamıyordu! Başta bu anne ve çocukların turist olduklarını düşündü fakat sonra onların da kasabada yaşadıklarını ve arkadaş aradıklarını öğrendi. Aileler yakın arkadaş oldu. “Tanrı seninle tanışmama izin verdi ki bir arkadaşım olsun” dedi Snezhana geçenlerde Elena’ya. Elena, Snezhana’ya yüreklendirecek şarkılar ve moral veren vaazlar gönderiyor. Snezhana’nın Kutsal Kitap eğitimlerine katılması için dua ediyor.

Bu buluşmadan sonra Elena yeni arkadaşlar için dua etmeye devam etti. Bir gün, desteğe ihtiyacı olan ve Rusça konuşan Natasha ile tanıştı. Kadınlar arkadaş oldular ve bugün Elena, Natasha’ya düzenli olarak Kutsal Kitap vaatleri gönderiyor.

Elena yeni arkadaşlar için dua etmeye devam etti. Alışveriş yaparken Rusça konuşan bir başkasıyla, Irina ile tanıştı ve onu evine davet etti. Şu an bu iki kadın haftada bir buluşuyorlar. Elena bazen Irina’ya masaj yapar ve her seferinde dua eder. En son masaj yaptığında Irina ilk kez dua etti. Elena, Irina’nın Kochel’e taşınmadan önce bazen bir Adventist kilisesini ziyaret ettiğini öğrendi. “Tanrı’nın yöntemleri harika!” dedi Elena.

Irina’nın Kutsal Kitap’ı birlikte incelemek istemesi ve böylece evinde Rusça konuşanlar için küçük bir eğitim grubu oluşturabilmesi için dua ediyor.

Bu arada Elena, yeni arkadaşlar için hala dua etmeye devam ediyor. Siz yeni arkadaşlar için dua ediyor musunuz?

Bu misyon öyküsü, Yedinci Gün Adventist Kilisesi’nin “I Will Go (Ben Gideceğim)” stratejik planının Görev Hedeflerinden 1.’sini yansıtmaktadır: “Sadece pastörleri değil, genç ve yaşlı her kilise üyesini, Mesih’e tanıklık etme ve öğrenci yetiştirme sevincini içeren bir yaşam biçimi olarak dünya çapında misyon ve misyon için fedakarlık kavramını yeniden canlandırmak.” Daha fazla bilgi için: IWillGo2020.org