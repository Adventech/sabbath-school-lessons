---
title: 'Tanrı’nın Mührü ve Canavarın İşareti  2. Bölüm'
date: 10/06/2023
---

### Konuyla İlgili Metinler
Va. 12:6, 14; Dan. 7:25; 2Se. 2:3, 4; Yas. 6:8; Yas. 11:18; Çık. 20:8–11.

> <p>Hatırlama Metni</p>
> “Tutsak düşecek olan Tutsak düşecek. Kılıçla öldürülecek olan Kılıçla öldürülecek. Bu, kutsalların sabrını ve imanını gerektirir.” (Vahiy 13:10).

On beşinci yüzyılda, kuzey İtalya Alplerinin tepesindeki Piedmont vadileri, Kutsal Kitap’tan anladıklarına sadık kalmaya azmetmiş bir halk olan Waldenslerin eviydi. Mesih’e olan sarsılmaz sadakatlerinin bir sonucu olarak, Waldensler acımasızca zulme uğradılar. M.S. 1488 yılında, Loyse vadisinde yaşayan Waldensler, imanları yüzünden Roma Kilisesi tarafından vahşice katledildiler.

Bir diğer zulüm dalgası on yedinci yüzyılda geldi. Savoy dükü 8000 kişilik ordusuyla bölgelerine girdi ve yerel halktan askerlerini kendi evlerinde misafir etmelerini talep etti. Waldensler onun istediğini yaptılar fakat bu askerlerin kurbanlarına kolay ulaşmaları için bir taktikten başka bir şey değildi. 24 Nisan 1655 saat sabah 4’te katliamın başlaması için işaret verildi. Bu seferki bilanço 4000 ölüydü.

Maalesef, tarih sıklıkla tekrarlanmaktadır. “Canavarın işareti” peygamberlik sözü, tarihte çok gerilere giden tanrısız bir din zulmü zincirinin son halkası hakkındadır. Geçmişin zulümleri gibi, o da herkesi bir takım belirli inançlara ve onaylanmış bir ibadet düzenine uymaya zorlamak için tasarlanmıştır. Fakat her zaman olduğu gibi, Tanrı taviz vermeyen bir halka sahip olacaktır.

_*10 Haziran Sebt Gününe hazırlık için bu haftanın konusunu çalışın._