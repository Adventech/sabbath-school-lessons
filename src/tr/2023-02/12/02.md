---
title: 'Ölümcül Yara'
date: 11/06/2023
---

Daha önce derste gördüğümüz gibi, Vahiy 13. ve 14. bölümlerdeki canavarlar dünya genelinde geçerli sahte bir ibadet düzenini temsil etmektedir. Fakat dahası da var.

`Vahiy 13:5; Vahiy 12:6, 14 ve Daniel 7:25 ayetlerini okuyun. Bu güç, önceki yüzyıllarda dini görünüme ne kadar uzun süre hakim olacaktır?`

Canavar tarihte belirli bir zaman boyunca varlığını sürdürecekti. Simgesel zamanla ilgili peygamberlik sözlerinde bir peygamberlik günü gerçek bir yıla eşittir. Çölde 14:34 ayeti şöyle söylüyor: “her gün için bir yıl”–bu hesapla bir günü bir yıl sayarak Kutsal Kitap ilkesini uyguluyor. Yine, Tanrı şöyle diyor, “Sana… her yıl için bir gün ayırdım” (Hez. 4:6). Bu ilke, Daniel 9:24-27 ayetlerindeki 70 hafta gibi zamanla ilgili peygamberlik sözlerinin yorumlanmasında doğru olduğunu kanıtlamıştır. Vahiy 13:5 ayetinde bahsedilen 42 aylık zaman süresini hesaplarsak, 1260 peygamberlik gününe, yani 1260 gerçek yıla ulaşırız. Eski takvimlerde her yılda 360 gün bulunmaktaydı.

Dördüncü yüzyılda, Roma İmparatoru Konstantin Hristiyanlığı tüm imparatorlukta meşru kıldı. M.S. 330 yılında imparatorluğunun doğu ve batı vilayetlerini birleştirmek amacıyla başkenti Bizans’a taşıdığında, bu durum Roma’da bir yönetim boşluğu oluşmasına yol açtı. O dönemde bu boşluğu dolduran papa oldu. Papa sadece güçlü bir dini önder olmakla kalmadı, aynı zamanda tüm Avrupa’da tanınan bir siyasi güce dönüştü. M.S. 538 yılında Roma imparatoru Jüstinyen, Roma piskoposunu resmen imanın savunucusu ilan etti. M.S. 538 ile M.S. 1798 yılları arasında ortaçağ kilisesi büyük nüfuz sahibiydi ve bu haftanın dersinin başlangıcında bahsettiğimiz korkunç zulüm de bu nüfuzun sonuçlarından biriydi. M.S. 1798 yılında Napolyon’un generali Berthier, papayı tutsak alarak, tam tarihinde peygamberlik sözünün tamamlanmasını sağladı.

Berthier ve ordusu Papa 6. Pius’u tutsak aldı ve törensiz bir şekilde onu papalık tahtından uzaklaştırdı. Papalığa indirilen darbe ciddiydi fakat Vahiy 13:12 ayetine göre ölümcül yara iyileşecek ve dünya bu güçten daha çok fazla şey duyacaktı.

`Kutsal Kitap’taki peygamberlik sözlerinin ne kadar muazzam olduğunu ve Tanrı’nın gelecekteki olayları bildiğini bize ne şekilde gösterdiğini düşünün. Bu gerçek, Rab’bin vaatlerine, hatta henüz tamamlandığını görmediğimiz vaatlerine güvenebileceğimiz konusunda bize ne öğretmelidir?`