---
title: 'Canavarın İşareti'
date: 14/06/2023
---

`Vahiy 14:9 ayetini okuyun ve Vahiy 14:12 ayeti ile karşılaştırın. Canavarın işareti nereye koyuluyor? (Bkz. Yas. 6:8, Yas. 11:18.) Tanrı’nın halkını canavarın işaretini alanlardan hangi iki özellik ayırmaktadır?`

Bir topluluk canavara tapınıyor, diğeri ise Tanrı’nın buyruklarını yerine getiriyor (dördüncü buyruk, yani canavarın değiştirmeye çalıştığı buyruk buna dahildir) ve İsa’nın imanını sürdürüyor. Karşıtlık işte budur. İblis deniz ve kara canavarları aracılığıyla iş görerek, ibadetin tam merkezine, yani Sebt gününe saldırıp Tanrı’nın yetkisini zayıflatmaya çalışıyor. Canavarın işareti alna ya da ele koyuluyor. Alın bilincin, mantığın ve muhakemenin yer aldığı zihnin bir simgesidir; öte yandan el davranışlar ve edimlerin simgesidir.

Dini özgürlüğümüzü kısıtlayan yasaların geçirileceği günler sandığımızdan da hızlı bir şekilde yaklaşıyor. İtina ile Tanrı’nın Sözü’nü yerine getiren ve Rab’bin gerçek Sebt gününü tutanlar birliğe ve toplum yararına karşı gelenler olarak damgalanacaklar.

“Kutsal Kitap’ın Şabatı’nı yüceltenler kamu düzeninin düşmanları olarak, toplumun ahlâk sınırlarını bozmakla, anarşiye ve yozlaşmaya neden olmakla ve yeryüzünün Allah’ın yargısına uğramasının sorumlusu olmakla suçlanacaklardır. Vicdani bilinçleri dikbaşlılık, inatçılık ve otoriteye saygısızlık olarak değerlendirilecektir. Yönetime karşı muhalefetle suçlanacaklardır.”—Ellen G. White, Büyük Mücadele, s. 597.

Roma kilisesi Pazar gününün, onun kilise yetkisinin “işareti” olduğunu savunmaktadır. “Katolik kilisesi elbette değişimin onun işi olduğunu savunmaktadır . . . Ve iş de onun dini konulardaki kilise gücünün ve yetkisinin bir işaretidir.”—The American Catholic Quarterly Review [Amerikan Katolik Üç Aylık Bülteni], Ocak 1883.

Vahiy kitabı gelecekte, uluslar arası bir kriz gerçekleştiğinde dünyamızın kökten bir siyasi, toplumsal, dini ve ahlâki dönüşümden geçeceğini, bu krizde Pazar gününü tutmanın mecbur tutulacağını ve “canavarın işaretine” dönüşeceğini öngörmektedir. Tekrarlayalım, tüm bunların nasıl olacağı bize anlatılmamıştır. Kutsal Yazı bize sadece kaba bir taslak vermektedir fakat bu taslak büyük mücadelenin canavara ya da Yaratan’a tapınmak meselesinde doruğa ulaşacağını ve Yedinci Gün Sebti’nin merkezi bir işlevi olacağını gösterecek kadar yeterlidir.

`İnsanlık tarih boyunca ne şekilde ya Tanrı’nın ya da Şeytan’ın tarafında olacak şekilde bölünmüştür? Neden bir orta yol olması mümkün değildir? Biz, gerçekte hangi tarafta olduğumuzdan nasıl emin olabiliriz?`