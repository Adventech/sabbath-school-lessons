---
title: 'Şeytan’ın Son Taktiği'
date: 13/06/2023
---

Anketler kurumlara ve devletlere güvenin son derece azalmış olduğunu gözler önüne seriyor. Milyonlarca kişi, “dünyayı yönetmeye ahlâken uygun insanlar nerede?” diye merak ediyor. Vahiy kitabındaki peygamberlik sözleri canavarın, dini/siyasi bir birliğin himayesi altında bu işlevi yerine getirdiğine inanılan güç olacağını tespit ediyor.

`Vahiy 17:12-14 ayetlerini okuyun. Yuhanna yeryüzü tarihinin bu son sahnelerini nasıl tarif ediyor? Burada hangi güçlü karşıtlık bulunmaktadır?`

Yuhanna bu ayetlerde üç çok önemli noktadan bahsetmektedir. Birincisi, siyasi güçler “düşünce birliği” içindedirler ve “güçlerini ve yetkilerini” canavara vermektedirler. İkincisi, bu yanılgı yığını Kuzu İsa’ya karşı savaşmaktadır. Üçüncüsü, yeryüzünün son savaşında, Mesih ve takipçileri zafer kazanmaktadır. Canavar kazanmıyor; İsa kazanıyor.

İblisin ulusları birleştirmek için nasıl bir taktik uygulayacağını hiç merak ettiniz mi? Tarih, sıklıkla tekerrür eder. Roma imparatorluğunun yıkılmasından değerli dersler öğreniyoruz. Kuzeyden gelen Germen istilacılar Batı Avrupa’yı tehdit ettiğinde, Roma İmparatoru Konstantin dine dönmüştü. Devletin gücüyle birleşen kilise yetkisi, Konstantin’in tam ihtiyacı olan maşaydı. Dördüncü yüzyılda, Pazar gününün kutsallığının sürekli olarak güçlendirilmesi, kriz zamanında imparatorluğu bir arada tutmak için hesaplanmış bir siyasi ve dini hareketti. Konstantin imparatorluğunun birlik olmasını istiyordu ve Roma kilisesi de imparatorluğun “ihtida” etmesini istiyordu. Tanınan tarihçi Arthur Weigall şöyle açıklıyor: “Kilise Pazar gününden kutsal bir gün yarattı. . . Bunun sebebi büyük ölçüde Pazar gününün her hafta kutlanan güneş festivali olmasıydı. Gelenekle halka sevdirilmiş olan putperest kutlamalarını devralıp onlara Hristiyan önemi atfetmek belli başlı Hristiyan politikalarından biriydi.”—The Paganism in Our Christianity [Hristiyanlığımızdaki Putperestlik] (New York: G. P. Putnam’s Sons, 1928), s. 145.

Büyük kriz zamanında, tüm dünya acı çekerken ve korku içerisindeyken, insanlar istikrar ve korunma sağlayacak birine çok ihtiyaç duyacaklar. Tiranlık geçmişte bu şekilde ortaya çıktı ve bunun tekrar gerçekleşmeyeceğini düşünmek için bir sebebe sahip değiliz. Peygamberlik sözüne göre bu son olaylara bir şey sebep olacak.

Tüm bunların nasıl gerçekleşeceğini anlamak kolay olmasa da, dünya çok büyük değişikliklerin hem de son derece hızlı bir şekilde gerçekleştiğini daha önce gördü. Bizi bekleyen şeyin ayrıntılarını bilmiyor olsak da, her ne gelecek ise ona hazırlıklı olmamız gerekmektedir.