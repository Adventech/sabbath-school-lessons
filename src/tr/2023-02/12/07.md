---
title: 'Ek Çalışma'
date: 16/06/2023
---

“Vahiy kitabındaki öyküde… Pazar gününün düşman güçlerin ibadet günü olduğunu görmezden gelme eğilimindeyiz. Pazar günü, ejderhanın inanılmaz kurnazlığını ve yanıltmacasını gözler önüne seren son derece önemli bir simgedir. . . Allah’ın yasasında yapılan bu değişiklik, tek bir basit eylemde evrensel mücadelede ejderhanın Tanrı’dan ne kadar nefret ettiğini ifade etmektedir. Basitliği son derece aldatıcıdır. Ejderha, kendisini ibadetin gerçek odağı olarak tarif ederek ve Allah’ın yasasının haksız olduğunu, bu sebeple değiştirilmesi gerektiğini öne sürerek evrende Allah’ın yerini gasp etmek istemiştir. Ejderha On Emir’in içindeki en kritik yerde, Allah’ın Yaratıcı ve Kurtarıcı olduğunun ve sadece O’nun ibadet edilmeye layık olduğunun belirtildiği yerde yasayı değiştirmiştir (Çık. 20:8-11; Yas. 5; bkz. Va. 4:11; 5:9, 13, 14). Yasanın değiştirilmesi sadece ejderhanın Tanrı’nın iradesine (yasaya) olan nefretini değil, aynı zamanda ibadetin odağı olarak Tanrı’nın yerini gasp etme girişimini gözler önüne sermektedir . . . Bu değişimin yasada evrenselleşmesi ona zafer kazandıracaktır.”—Ángel Manuel Rodríguez, “The Closing of the Cosmic Conflict: Role of the Three Angels’ Messages unpublished manuscript[Evrensel Çatışmanın Sonu: Üç Meleğin Mesajının İşlevi],” s. 53, 54.

**Tartışma Soruları**

`1. Son olayların beklentisi hatta umuduyla yaşıyor olsak da, fanatizme düşmemeye, tarih belirlememeye ya da ilham aracılığıyla bize açıklanmış olanın ötesinde spekülsayonda bulunmamaya neden çok dikkat etmeliyiz? Bunu yapmanın tehlikeleri nelerdir? Geçmişte insanların gerçekleşeceğini söylediği olaylar beklendiği şekilde gerçekleşmediğinde sonuçlar ne olmuştu?`

`2. Yukarıdaki tartışma sorusunda bahsettiğimiz tehlikelerden kaçınırken, bizim canavarın işareti ve zulümle ilgili senaryomuzun gerçekleşmeyeceğini çünkü dünyanın bugünkü durumunda bunun mümkün görünmediğini  söyleyenlere nasıl cevap vermeliyiz? Bu düşünce biçimi görünürde mantıklı olsa da neden aslında hiç mantıklı değildir? (Sonuçta dünyada ne kadar kısa sürede büyük değişiklikler olduğuna bakın.)`