---
title: 'Reform Devam Ediyor'
date: 20/06/2023
---

Tanrı, yegâne öğretileri Kutsal Kitap, yegâne kurtuluş kaynakları Mesih, yegâne güç kaynakları Kutsal Ruh ve tüm umutlarının gayesi Rabbimizin dönüşü olan, geçmişin Reformcularının omuzlarında yükselecek bir son zaman halkı yetiştirdi. Yanlışın ve geleneğin karanlığı altında uzun zamandır gizlenmekte olan gerçekler, Kutsal Kitap’ın Sebt günü de dahil olmak üzere Rabbimizin dönüşünden hemen önce dünyaya duyurulacaktır.

Üç meleğin mesajı, Reformu tamamlaması ve yeryüzündeki işinin tamamlanmasında İsa’ya katılması için bu son gün hareketini başlatmıştır. Kutsal Kitap’ın son kitabındaki büyük peygamberlik sözleri, Tanrı’nın son mesajını dünyaya duyurmak için hayal kırıklığından ortaya çıkan bir ilahi kader hareketini açığa vurmaktadır. Vahiy 14. bölümde sonsuz müjdenin iyi haberlerini tün dünyaya yayan dünya çapında bir kilise tarif edilmektedir.

Vahiy 14. bölümün üç meleğine, Vahiy 18. bölümde dördüncü bir melek katılmaktadır. Bu melek üç meleğin mesajının duyurulmasına destek olur ve böylece “Yeryüzü [O’nun] görkemiyle” aydınlanır (Va. 18:1). 18. bölüm insanlık tarihinin doruğuna ulaşmasının yolunu açan önemli olaylara ve müjdenin nihai, mutlak zaferine odaklanmaktadır.

`Vahiy 18:1 ayetini okuyun. Yuhanna bu melek hakkında hangi üç bilgiyi veriyor? (Ayrıca bkz. Hab. 2:14.)`

Tapınağın taht odasındaki Tanrı’nın görkemli huzurundan gelen melek, Tanrı’nın son merhamet mesajını duyurmak ve dünya gezegeninin başına ne geleceği konusunda yeryüzü sakinlerini uyarmakla görevlendirilmişti.

Ayet meleğin “büyük yetkiye sahip” olduğunu söylüyor. (Va. 18:1). Yeni Ahit’te “yetki” için kullanılan Grekçe sözlük exousia’dır. İsa bu sözcüğü Matta müjdesinde, öğrencilerini dışarı göndermek konusundan bahsederken kullanmaktadır. Matta 10:1 ayetinde İsa öğrencilerine kötülüğün hükümranlıkları ve güçleri üzerinde “yetki” veriyor. İyi ile kötü arasındaki savaşta zafer kazansınlar diye onları ilahi kudretle donatarak dışarı gönderiyor. Matta 28:18, 19 ayetlerinde onları bir kez daha dışarı gönderiyor fakat bu sefer gidip “bütün ulusları [O’nun] öğrencileri” olarak yetiştirmeleri için gökte ve yeryüzünde “bütün yetki” ile donatılmış olarak.

`Son günlerdeki olaylar ne şekilde (aslında her zaman olduğu gibi) sonunda gelip yetki meselesine dayanıyor? Kimin yetkisine göre hareket ediyoruz: Tanrı’nın mı, kendimizin mi, canavarın mı yoksa bir başkasının mı? Siz şu anda kimin yetkisini takip ediyorsunuz?`