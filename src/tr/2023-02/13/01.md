---
title: 'Tanrı’nın Görkemiyle Işıl Işıl'
date: 17/06/2023
---

### Konuyla İlgili Metinler
1Se. 5:1–6; Yu. 8:32; Va. 18:1; Va. 4:11; Çık. 33:18, 19; Va. 5:6, 12; Va. 13:8.

> <p>Hatırlama Metni</p>
> “Bundan sonra büyük yetkiye sahip başka bir meleğin gökten indiğini gördüm. Yeryüzü onun görkemiyle aydınlandı” (Vahiy 18:1).

Er ya da geç son olaylar gerçekleşecek. Tam olarak nasıl ve ne zaman olacağı bize söylenmemiştir. Fakat bilmemiz gereken kadarı bize söylendi. Sebt Gününü tutmak yerine Pazar gününü tutmayı zorla kabul ettiren bir çeşit yasa yürürlüğe girecek. Vahiy kitabı söz konusu olan çok önemli meseleleri, dahil olan çok önemli oyuncuları ve insanlar –“Yeryüzünde yaşayan ve dünya kurulalı beri boğazlanmış Kuzu’nun yaşam kitabına adı yazılmamış olan herkes” (Va. 13:8)– “göğü, yeri, denizi, su pınarlarını yaratana” (Va. 14:7) değil de canavara ve heykeline tapındıklarında neler olacağını geniş kapsamlı olarak bize açıklamıştır. Diğer bir deyişle, Rab İsa Mesih’i takip etmeyi ve O’nun buyruklarına itaat etmeyi seçmiş olan herkesin adı yaşam kitabında yazılı bulunmaktadır. Tanrı’ya kayıtlı olmak, insana kayıtlı olmaktan çok daha iyidir.

Tanrı bu mesajı dünyaya vaaz etsinler diye Yedinci Gün Adventist kilisesini ortaya çıkardı. Bu sebeple, biz kendimiz İsa’daki gerçeğe dönüşmüş olmalıyız. Vahiy 14:6 ayetindeki, O’nda bulunan kurtuluşumuzun güvencesi olan Mesih’in bizim için ölmesine odaklanan “sonsuza dek kalıcı” müjde ile değiştirilmiş ve yenilenmiş olmalıyız.

_*17 Haziran Sebt Günü’ne hazırlık için bu haftanın konusunu çalışın._