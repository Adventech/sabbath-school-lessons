---
title: 'Çocukları Kutsal Kitap’a Hazırlamak'
date: 23/06/2023
---

_Andrew McChesney tarafından_

Bir çocuğa Tanrı ile bireysel zaman geçirmeyi öğretmenin sırrı nedir?

Kırgızistan, Tokmok’taki Yedinci Gün Adventistleri okulunda Arjantinli bir gönüllü olan Christian Müller, evinde onunla konuşurken bu konuda verdiği yanıtla beni şaşırttı. Adventist Misyonu için tanıklıklar toplama amacıyla oradaydım.

Christian, 6 yaşındaki oğlu Thomas’ın o sabah kişisel ibadetlerine müdahale ettiğini söyledi.

Christian, “Normalde, ondan beklemesini isterdim,” dedi. “Ama o, Kutsal Kitap’ını küçük elleriyle kaldırıp bana ‘Baba, ne okuduğumu anlamıyorum. Bana yardımcı olabilir misin?’ dedi. Yardımcı olmayacaktım da başka ne yapacaktım?”

Thomas gibi küçük bir çocuğun sabah Kutsal Kitap’ını okumasına olan şaşkınlığımı ifade ettim. Christian, Thomas ve 7 yaşındaki ağabeyi Lukas’ın her sabah Mukaddes Kitaplarını okuduklarını açıklayınca, şaşkınlığım daha da arttı.

“Onlara sabah ibadeti yapmayı nasıl öğrettin?” diye sordum.

Christian bir an düşündü. “Aslında onlara sabah ibadeti yapmayı asla öğretmedim” dedi.

Çocuklar, yürümeyi öğrendikleri sıralarda kendilerini bu yola adamaya başladılar. Christian ve karısı Romina, Arjantin’deki evlerinde her sabah kişisel ibadetleri için Kutsal Kitap okumak üzere mutfak masasında karşılıklı otururlardı. Çocuklar da uyanıp, haliyle, ebeveynleriyle birlikte olmak istiyorlardı. Yataktan sürünerek çıktıklarında anne ve babalarını mutfakta buluyorlardı. Christian, en başından çocuklara, baba ve annenin sabahları Tanrı ile vakit geçirmelerinin çok önemli olduğunu ve onların sabah ibadetlerini kesintiye uğratmamaları gerektiğini söyledi. Çocuklar eğer mutfakta kalmak istiyorlarsa, sessizce oturup kendilerine göre ibadet etmeleri gerekiyordu. Çocuklar kalmayı tercih etti. Başlangıçta okuyamıyorlardı, bu yüzden Kutsal Kitap’ın resimli, kısa versiyonlarını sessizce karıştırdılar. Büyüdükçe kendi Kutsal Kitaplar’ını okumaya başladılar. Kırgızistan’a taşındıktan sonra, ebeveynler ve çocuklar kendi odalarında sabah ibadetlerini yaptı.

Bir çocuğa sabahları Tanrı ile bireysel zaman geçirmeyi öğretmenin sırrı buydu. Christian, “Çocuklara, sabah adanmışlığına başlamak zorunda olduklarını bir kez bile söylemedim,” dedi. “Sadece, annelerinin ve benim ibadet ettiğimizi gördüler ve bizi örnek alıp aynısı yaptılar.”

Christian’ın Kırgızistan’ın Tokmok şehrinde gönüllü olarak çalıştığı Yedinci Gün Adventistleri okulunu büyütmeye yardımcı olan 2017’nin dördüncü çeyreğindeki On Üçüncü Şabat Sununuz için teşekkür ederiz. Müjdenin tüm dünyaya yayılmasına yardım edecek olan bu Şabat Günü’ndeki On Üçüncü Şabat Sununuz için teşekkür ederiz.

Thomas ve Lukas hakkında daha fazlasını okuyun: bit.ly/mission-kids.