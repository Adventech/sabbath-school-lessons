---
title: 'Ek Çalışma'
date: 23/06/2023
---

“Bildiri, tartışmalardan çok Allah’ın Ruhu’nun kesin ikna gücüyle yayılacaktır. Kanıtlar sunulmuştur. Tohum ekilmiştir, şimdi de filizlenerek meyve verecektir. Müjdeci işçilerin dağıttığı yayınlar etkisini göstermişti, ancak zihinleri işlenen pek çok kişi gerçeği tam olarak kavramaktan ya da teslimiyetle itaat etmekten alıkonulmuştu. Şimdi ise ışık huzmeleri her yere işlemekte, gerçek tüm netliğiyle görülmekte, Allah’ın dürüst çocukları kendilerini tutmuş olan bağları koparmaktadırlar. Aile ilişkileri, kilise ilişkileri artık onları durdurmakta yetersizdir. Gerçek, geri kalan her şeyden daha değerlidir. Gerçeğe karşı birlik olmuş aracılara rağmen, büyük bir topluluk Rabb’in yanında saf tutmaktadır.”—Ellen G. White, Büyük Mücadele, s. 617.

**Tartışma Soruları**

`1. Ellen G. White şöyle diyor, “imanla aklanma mesajı, üçüncü meleğin mesajının... hakikatidir.”— Evangelism [Müjdecilik], s. 190. Bu ne anlama geliyor? İmanla aklanma ile üç meleğin mesajı arasındaki ilişki nedir?`

`2. Vahiy 14:12 ayetini yeniden okuyun. Tanrı’nın buyruklarını yerine getirmekle yasacılık arasında ne fark bulunmaktadır? İtaat ne zaman yasacılığa dönüşür? Tanrı’nın buyruklarını yerine getirmeyen biri hangi şekillerde yine de yasacı olabilir?`

`3. Vahiy kitabında bulunan gaddar canavarlardan ve korkutucu uyarıdan bahsettiğimizde bizi eleştiren kişilere ne cevap verebilirsiniz? Gayet açık cevap, yani kitapta yazılı oldukları için onlardan bahsediyoruz dışında, başka ne cevap verebilirsiniz?`

`4. Günümüzde dünyada gerçekleşen olayları sınıfta tartışın. Son olayların yolunun açılmasına yardım edebilecek hangi olayların gerçekleştiğini gördünüz? İçinde yaşadığımız zamanların farkında olmak ile bize henüz vahyedilmemiş olaylar hakkında başarısız spekülasyonlara kendimizi kaptırmamak arasında doğru dengeyi nasıl bulabiliriz?`