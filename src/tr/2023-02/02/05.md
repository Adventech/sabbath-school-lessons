---
title: 'Zafer Kazanan’ın Taçı'
date: 05/04/2023
---

Yuhanna İsa’yı, insanoğluna benzeyen biri, “başında altın bir taç, elinde keskin bir orak vardı” (Va. 14:14) diye tarif ediyor. “Taç” sözcüğü Grekçede stefanos’tur. O, zafer kazanan kişinin tacıdır. Bir atlet önemli bir yarışmayı kazandığında, ona stefanos yani bir onur, zafer, görkem tacı verilirdi.

İsa bir keresinde utanç ve alayı simgeleyen dikenli bir taç giymişti. O bir keresinde hor görülmüş ve reddedilmişti. O’na küfredilmişti, tükürülmüştü, O’nunla alay edilmişti, dövülmüştü ve kamçılanmıştı. Oysa şimdi bir görkem tacı takmış yeniden geliyor fakat bu sefer krallar Kralı, efendiler Efendisi olarak.

`Vahiy 14:15 ve Markos 4:26-29 ayetlerini okuyun. Bu ayetler arasında hangi benzerlikleri görüyorsunuz? Bu ayetlerin ikisi birden neden bahsediyorlar?`

Melek tapınağın görkemindeki Tanrı’nın huzurundan gelmektedir.  “Zamanı geldi. Ekin tamamen olgunlaştı” der. Git, çocuklarını al ve onları eve getir.

İsa Yeni Ahit’te sürekli olarak tarımdan benzetmeler kullanmıştır. Birden fazla defa, halkının yaşamında müjdenin tohumunun büyüdüğünü tasvir etmek için olgunlaşan ekin simgesini kullanmıştır.

“Tohumun filizlenmesi ruhsal hayatın başlangıcını temsil eder, bitkinin gelişimi ise Hristiyan gelişiminin güzel bir mecazıdır. Doğada nasılsa lütufta da öyledir; gelişme olmadan hayat olamaz. Bitki ya büyümeli, ya da ölmelidir. Onun gelişiminin sessiz ve algılanamaz, fakat sürekli olması gibi, Hristiyan yaşamının gelişimi de öyledir. Gelişimin her aşamasında hayatımız mükemmel olabilir; ancak Tanrı’nın bizim için amacı yerine gelirse, sürekli bir ilerleme olacaktır. Kutsanma, ömür boyu sürecek bir çalışmadır. Fırsatlarımız çoğaldığında, deneyimimiz büyüyecek ve bilgimiz artacaktır.”—Ellen G. White, Christ’s Object Lessons [Mesih’in Örnek Dersleri], s. 65, 66.

Altın tanenin olgunlaşması, lütufla dönüşen, sevgiden güç alan ve Mesih’in adının yücelmesi için itaatkâr hayatlar yaşayan tüm insanları temsil etmektedir. Onların yürekleri Mesih’in yüreğiyle birdir ve tek istedikleri O’nun istediğidir.

`Ellen G. White’ın, “gelişimin her aşamasında yaşamımızın kusursuz olması gerektiği” konusundaki sözlerinden ne anlıyorsunuz? Özellikle bugün hatalarımızı ve kusurlu karakterlerimizi görebildiğimizde bu ne anlama gelmektedir?`