---
title: 'İnsanoğlu Dönüyor'
date: 03/04/2023
---

Vahiy 14. bölüm, Rab’bin halkına ve dünyaya son gün mesajları konusundaki anahtar ayetleri barındırmaktadır. Hepsinin merkezinde de İsa’nın dönüşü, O’nun şu vadinin tamamlanması bulunmaktadır: “Ve sizler, İnsanoğlu’nun Kudretli Olan’ın sağında oturduğunu ve göğün bulutlarıyla geldiğini göreceksiniz” (Mar. 14:62).

`Vahiy 14:14 ayetini okuyun. İsa yeryüzüne dönerken O’nu tarif etmek için hangi tanımlama kullanılıyor? Sizce Yuhanna neden İsa için bu tanımlamada bulunuyor?`

İsa Müjdelerde Kendisinden bahsederken 82 defa “İnsanoğlu” ifadesini kullanıyor. Bu O’nun en sevdiği sıfatlardan birisiydi. Bunu, Kendisini bizimle özdeşleştirmek için bir sevgi ifadesi olarak kullanırdı. O, bizi anlayan, ayartılarımızı tecrübe etmiş ve denemelerimizden geçmiş bir Kurtarıcı’dır. O, bizi eve götürmek için geri dönen “İnsanoğlu’dur.” Bizim için gelen İsa, aramızda yaşamış olan aynı İsa’dır. O bizi kurtarmaya muktedirdir çünkü O bizden biri oldu ve bizden biri olarak Şeytan’ın ayartılarının tüm hiddetiyle yüzleşti ve evet onlara galip geldi.

**Matta kitabındaki aşağıdaki ayetlerden İsa, İnsanoğlu hakkında ne öğreniyoruz?**

`Mat. 16:27`

`Mat. 24:27, 30`

`Mat. 25:31, 32`

Bu ayetlerdeki bazı unsurlara dikkat edin:

(1) İsa, İnsanoğlu melekleriyle birlikte görkem içerisinde gelmektedir. (2) O, koyunu keçilerden ayıracak (bu temel olarak bir yargılamadır). (3) Ulusların ve tüm insanlığın kaderi sonsuza kadar belirlenmiş olacak.

`“İnsanoğlu” ifadesi ve bu ifadenin İsa’nın insanlığı hakkında söyledikleri hakkında düşünün. Tanrı aynı bizim gibi bizden biri olmuş olsa da, bizim aksimize O asla günah işlememiştir. Bu, (1) Tanrı’nın bize olan sevgisinin bilincinde olmak; (2) O’nun sizin yaşadığını zorlukları anlayabileceğinin ve onlar karşısında zafer kazanmanızı sağlayabileceğinin bilincinde olmak konularında size nasıl harika bir umut vermektedir?`