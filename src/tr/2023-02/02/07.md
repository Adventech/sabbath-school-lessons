---
title: 'Ek Çalışma'
date: 07/04/2023
---

Karakterlerimiz ve kişiliklerimiz, sinsice, belli belirsiz, başlarda neredeyse fark edilmeyecek bir biçimde zihinlerimize ektiğimiz tohumlara göre değişiyor. İyi tohumlar ekerseniz, iyi ürünler toplarsınız. Bu dünyanın kötülük tohumlarını ekerseniz, karakterinizde bu dünyanın ürününü ortaya çıkartırsınız. Tanrı’ya ve manevi değerler ile önceliklere ilgisizlik ekersek, ilgisizliğin meyvesini, yani duygusuzluğu, maneviyata kayıtsızlığı ve ruhsal hayatlarımızda hüsranı hasat ederiz. İşte bu sebeple, Evet son zaman zulmünün geleceğini biliyorum, “canavarın işareti” vesaire fakat o zaman geldiğinde ben kendime çeki düzen vereceğim diye düşünenler çok tehlikeli bir yol seçmiş durumdalar. Tanrı bizi hemen şimdi yaşamlarımızı O’na teslim etmeye çağırıyor. Kişi Kutsal Ruh’a cevap vermeyi geciktirdikçe, canı da Tanrı’nın telkinlerine gittikçe katılaşacak ve kötü olanın yalanlarına daha kolay inanacak, onlardan daha çok etkilenecektir.

**Tartışma Soruları**

`1. Vahiy 14:14-20 ayetlerinin ve hasat ilkesinin bağlamında, lütufla kurtarılmakla lütuf içinde büyümek arasındaki ilişki nedir?`

`2. Bitkilerin büyümesi için gerekli olan unsurları ele alın ve onları bizim manevi gelişimimizle karşılaştırın. Benzerlikler nelerdir? Yani, bitkilerin büyümesinden ne öğrenebilir ve onu yaşamlarımıza nasıl uygulayabiliriz?`

`3. Tanrı vergisi seçim yapma becerimiz ile irade arasında bir fark var mıdır? Bu farkı anlamak gelişmekte olan Hristiyan için neden çok önemlidir?`

`4. “İnsanoğlu” sıfatı, Mesih’in ikinci gelişini bekleyen bizler için yargı saatinde neden bir cesaretlendirmedir? Bir adamın, bir insanın yukarıdaki yargılamada bizi temsil ettiğinin farkına varmak neden teselli edicidir?`