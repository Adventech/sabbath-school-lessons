---
title: 'İsa’ya Gidiş'
date: 31/03/2023
---

_Alicia Marie Harding tarafından._

Ev eğitimi, sorunsuz bir düzen, temiz bir ev ve sağlıklı ev yemekleri. Bunlar iyi eylemlerdir ve Zambiya’da dört misyoner çocuk yetiştiren bir Amerikalı misyoner anne olarak bu konuda tutkuluyum. Ancak bunlar aynı zamanda özetle bizim Rabbimiz İsa’yı onurlandırmamıza yardım eden araçlardır. Eğer bu araçlar İsa’nın yoluna çıkarsa, O’na gitmeliyiz.

Sabah saat 10 civarıydı. Ev eğitiminin ortalarındaydık ve ben aynı zamanda çamaşırları yıkıyordum ve öğle yemeği hazırlığı yapıyordum. O anda çocuklardan biri diğerine çok fazla ses çıkardığı için patladı. Çocuklardan biri, matematik problemini çözemeyince gözünden yaşlar akmaya başladı ve kendi tavırlarında ısrar eden iki kardeş arasında bir tartışma çıktı. Sinirlerim gittikçe geriliyordu çünkü dikkatsiz bir çocuğa direktifleri defalarca tekrarlamak zorunda kalmıştım.

Tam o sırada iki seçeneğim olduğunu biliyordum, ya kendimi bedenimin arzusuna teslim edip, çocukları sert bir ses tonuyla hizaya getirecektim, ya da eğilimlerime karşı gelebilir ve tatlı, neşeli bir sesle hepimizi sorunlarımızı İsa’ya götürmeye davet edebilirdim. İsa yüreğimizde olmayacakdı ise, işte ve okulda ne kazancımız vardı?

Gülümseyerek, her bir çocuğu ismiyle çağırdım. 11 yaşındaki kızıma “Shayla,” diye seslendim. 9 yaşındaki oğluma dönerek “Wesley,” diye seslendim. 7 yaşındaki kızıma ve 3 yaşındaki oğluma “Sienna ve Winston,” diye seslendim. “Bütün sorunlarımızı İsa’ya götüreceğiz ve O’nun sorunlarımızı düzeltmemize yardım etmesine izin vereceğiz.”

Bir ağacın gölgesinde diz çöktük ve İsa’ya sorunlarımızı anlattık. Kutsal Kitap’ta İsa’nın bir fırtınayı nasıl dizginlediğini okuduk. Bir şarkıyla İsa’yı yücelttik. Ardından kucaklaştık ve güne yeniden başladık. İsa ile. Yeniden.

Eve dönerken, her çocuğun ruhu sakinleşmişti. İçeri girdikten sonra her çocuk anlattıklarımı daha dikkatli dinledi. Anlaşmazlıkları, daha önceki ben-merkezci ruhun aksine, başkalarının isteklerini gözeterek saygıyla çözme isteği vardı. Bize o gün, İsa’nın yakınımzda olduğu ve O’nun varlığının herhangi bir yapılacaklar listesinden çok daha kıymetli olduğu hatırlatıldı.

Ellen White şöyle yazar; “Misyonerlik hizmeti için iç çeken annelerin aslında kendi evleri içinde yapabilecekleri var. …Çocuklarının hayatı, bir inanmayanın hayatı kadar kıymetli değil midir? Büyüyen zihinlerini büyük bir özen ve hassasiyetle izlemeli ve Tanrı’yı tüm düşüncelerine bağlamalıdır! Bunu sevgi dolu, Tanrı korkusu olan bir anne kadar iyi kim yapabilir?” (Adventist Home, sayfa 245).

Annelik bir evi yönetmekten daha fazlasıdır. Küçüklerin İsa’ya gidişini yönetmektir.

Dünya’nın heryerindeki misyonerlerimize yardımcı olan bağışlarınız için teşekkür ederiz.