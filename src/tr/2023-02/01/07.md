---
title: 'Ek Çalışma'
date: 31/03/2023
---

“Tanrı’nın yönetiminin temelinde sevgi yasası olduğundan, tüm akıllı varlıkların mutluluğu, bu yasanın muazzam doğruluk ilkelerine mükemmel uyum sağlamalarına bağlıdır. Tanrı tüm yaratıklarından sevgi hizmeti–O’nun karakterinin takdir edilmesinden kaynaklanan bir hizmet görmek ister. Zoraki itaatten hoşlanmaz; bu nedenle Kendisine gönüllü hizmet etmeleri için tüm varlıklara özgür irade verir.

“Tüm yaratılan varlıklar sevgi bağlılığını ikrar ettikleri müddetçe, Allah’ın evreninde baştan başa mükemmel uyum vardı. Yaratıcılarının tasarısını yerine getirmek göksel ordunun mensuplarının sevinciydi. O’nun görkemini yansıtmaktan ve O’na övgüler sunmaktan zevk alıyorlardı. Ve Allah sevgisi en üstün olsa da, birbirlerine duydukları sevgi güven dolu ve özveriliydi. Göksel uyumu bozacak tek bir ahenksiz nota yoktu.”—Ellen G. White, Atalar ve Peygamberler, s. 34-35.

**Tartışma Soruları**

`1. Özellikle zamanın sonundaki yaklaşmakta olan savaşın ışığında, Vahiy 12. bölüm neden üç meleğin mesajına uygun bir giriştir?`

`2. Her gün karşılaştığınız ayartılar ve denemeler karşısında, Vahiy 12. bölüm kişisel olarak size nasıl güven veriyor?`

`3. Davranışlarımızın büyük ölçüde kalıtım ve çevremiz tarafından belirlendiğine inanan kişiler var. Siz de aynı fikirde misiniz? Davranışımızı belirlemekte seçimlerimizin işlevi nedir? Seçimlerimiz ile Tanrı’nın yaşamlarımızda işleyen gücü arasındaki ilişkiyi sınıfta tartışın.`