---
title: 'Çöldeki Kadın'
date: 29/03/2023
---

`Vahiy 12:6 ayetini okuyun ve Vahiy 12:14-16 ayetleri ile karşılaştırın. Zaman aralığına, Şeytan’ın “kadına” (Tanrı’nın kilisesine) saldırmasına ve Tanrı’nın halkını nasıl gözettiğine çok dikkat edin. Bu ayetler neden bahsediyorlar?`

Vahiy 12:6 ayetindeki 1260 gün, Vahiy 12:14 ayetindeki “üç buçuk yıla” benzemektedir. Aynı zamanı işaret eden bu aynı peygamberlik sözü, Daniel 7:25, Vahiy 11:2, 3 ve Vahiy 13:5 ayetlerinde bulunmaktadır. Bunlar peygamberlik simgeleri oldukları için (kanatları olan gerçek bir kadın çöle gitmedi), bu peygamberlik sözlerine peygamberlik zamanını, yani gün-yıl ilkesini uyguluyoruz (örneğin bkz. Çölde Sayım 14:34 ve Hezekiel 4:4-6). Bu, basit bir şekilde bir peygamberlik gününün bir yıla eşit olduğu anlamına gelmektedir. Andrews Üniversitesi Çalışma Kutsal Kitap’ı, Vahiy 11:2 ayetindeki bu aynı peygamberlik zaman diliminden bahsederken şöyle diyor, “Tarihselci yorumcular bu sebeple genellikle 1260 peygamberlik gününün gerçekte M.S. 568 – M.S. 1798 arasındaki 1260 yıl anlamına geldiğini kabul etmişlerdir” (1673. sayfadaki Vahiy 11:2 yorumları.) Yozlaşmış bir devletle birlik olan yozlaşmış kilise, Tanrı’nın sadık halkına zulmetmiş, işkence etmiş hatta zaman zaman onları katletmişti.

Kutsal Kitap’a iman eden Hristiyanlara yapılan bu vahşi, şeytani zulüm, iyi ve kötü arasındaki büyük mücadelenin bir uzantısıydı. Reform döneminde, Orta Çağın karanlığından çıkmakta olan insanlar bir seçim yapmak durumunda kalmışlardı. Ya Tanrı’nın Sözü’ne sadık kalacaklar, ya da rahiplerle piskoposların öğretilerini kabul edeceklerdi. Bir kez daha hakikat galip geldi ve güçlü bir düşmanlıkla karşılaşmasına rağmen Tanrı O’na sadık bir halka sahip oldu.

Bu ayetlerde Tanrı’nın gözetimine dair büyüleyici ve son derece yüreklendirici ifadeler bulunmaktadır. Vahiy 12:6 ayetinde “Tanrı tarafından hazırlanmış bir yer” ifadesi bulunmaktadır. Vahiy 12:14 ayetinde kadının çölde “beslendiği” ve Vahiy 12:16 ayetinde yeryüzünün “kadına yardım ettiği” yazmaktadır. Sert işkence dönemlerinde Tanrı kilisesine bakmıştı. Ve o zaman yaptığı gibi son dönem bakiyesi için de aynısını yapacaktır.

`Kendi yaşamınızdaki, kolaylıkla cesaretinizin kılabileceği fakat Tanrı’nın sizin için bir sığınak sağladığı ve siz zorluklarla mücadele ederken sizi beslediği bir deneme ya da zorluk zamanından bahsedin. Siz en çok ihtiyaç duyduğunuz anda Tanrı size nasıl destek oldu?`