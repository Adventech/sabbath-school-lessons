---
title: 'İsa Kazanır–Şeytan Kaybeder'
date: 25/03/2023
---

### Konuyla İlgili Metinler
Vahiy 12; Ef. 5:25–27, 32; Flp. 3:9; Dan. 7:25; Yşa. 14:12–14; Va. 13:14–17.

> <p>Hatırlama Metni</p>
> “Bunun üzerine ejderha kadına öfkelendi. Kadının soyundan geriye kalanlarla, Tanrı’nın buyruklarını yerine getirip İsa’ya tanıklıklarını sürdürenlerle savaşmaya gitti” (Vahiy 12:17).

Cormac O’Brien, Outnumbered: Incredible Stories of History’s Most Surprising Battlefield Upsets [Sayı Üstünlüğü: Tarihin En Şaşırtıcı Savaş Meydanı Bozgunlarının İnanılmaz Öyküleri] kitabında, sayıca çok daha az askere sahip olmalarına rağmen kazanmayı başarmış orduların öykülerini aktarıyor. Hanibal’ın 55,000 Kartaca askerinin, Roma’nın 80,000 askerden oluşan “yenilmez” ordusunu nasıl yenilgiye uğrattığını anlatıyor. Büyük İskender’in Grek ordusunun Pers imparatorluğunu bozguna uğratmasının muazzam öyküsünü anlatıyor.

Biz de kurnaz bir düşmanla bir ölüm kalım mücadelesi içerisindeyiz. Bizim de sayımız az ve olağanüstü zorluklarla savaşıyoruz. Kötülüğün güçleri yenilmez görünüyor. Mutlak bir yenilgiyle karşılaşacağa benziyoruz. Bozgun kaçınılmaz görünüyor. Zafer ise ufukta görünmüyor. Sadece insanı bakış açısından değerlendirildiğinde, Şeytan’ın güçleri bizi yenecek gibi.

Fakat Tanrı’ya şükürler olsun, sayıca az olsak da, tüm zorluklar (insani açıdan) karşımıza yığılmış olsa da, Şeytan’ın saldırıları şiddetli olsa da, İsa sayesinde sonunda kazanan biz olacağız. Kutsal Kitap’ın son kitabı Vahiy’in konusu şudur: İsa kazanır, Şeytan kaybeder. Bu savaşın kalbi ise, bu haftaki konumuzun odağı olan Vahiy 12. bölümde özetlenmiştir. Bu ders, Vahiy 14. bölümü ve üç meleğin mesajını anlamamız için önemli bir hazırlık sağlayacaktır.

_*25 Mart Sebt Günü’ne hazırlık için bu haftanın konusunu çalışın._