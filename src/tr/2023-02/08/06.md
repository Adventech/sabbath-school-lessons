---
title: 'Sebt ve Sonsuz Dinlenme'
date: 18/05/2023
---

Sebt bu yorgun dünyada bir sığınaktır. Her hafta bu dünyanın endişelerini bırakıp Tanrı’nın dinlenme merkezine, Sebt’e giriyoruz. Meşhur Yahudi yazar Abraham Heschel, Sebt gününü “zamanda bir mekân” diye tanımlıyor.—The Sabbath: Its Meaning for Modern Man (New York: Farrar, Straus, and Giroux, 2005), p. 12. Her yedinci gün Tanrı’nın göksel sarayı gökten yere iniyor ve Rab bu 24 saatlik süre boyunca, O’nunla yakından birliktelikle dolu zaman geçirelim diye, bizi mevcudiyetinin yüceliğine davet ediyor.

Susannah Heschel, onun kızı Sebt gününün güzelliği ve vakarı ile ilgili kitabının girişinde, Sebt’in önemini şu sözlerle açıklıyor: “Sebt günü bir cennet mecazı ve Tanrı’nın varlığına tanıklıktır; dualarımızda bir Sebt olacak olan Mesih’in dönemini umutla bekliyoruz ve her Sebt günü bizi bu tecrübeye hazırlamaktadır: Kişi Sebt gününün tadından nasıl zevk alacağını öğrenmedikçe… gelecek dünyada da sonsuzluğun tadından keyif alamayacaktır.” Sayfa 15.

İsa Yaratılış’ta bizim için özel bir konut inşa etmiştir. Oraya sığınabiliriz. Orada güvende olabiliriz. O’nun işi yerine getirildi. Tamamlandı. Sebt gününde dinlendiğimizde, O’nun sevgi dolu ilgisinde dinlenmiş oluyoruz. Yakında gelecek olan yeni gökyüzü ve yeni yeryüzündeki ebedi dinlenmemizin beklentisinde dinleniyoruz.

`Yeşaya 65:17, Yeşaya 66:22, 2. Petrus 3:13 ve Vahiy 21:1 ayetlerini okuyun. Sebt gününü tutmak bize nasıl gelecekteki sonsuzluğu işaret etmektedir?`

İlk seferinde yeryüzünü yaratmış olan aynı Tanrı onu yeniden yaratacak ve Sebt günü O’nun Yaratıcı olduğunun ölümsüz bir simgesi olarak kalacak (bkz. Yşa. 66:23). Aslında Yahudiler Sebt gününü bir simge, İbranicede olam haba diye adlandırılan gelecek dünyanın bir ön tadımı olarak görüyorlardı.

Göklerde uçan ve bizi Yaratan’a tapınmaya çağıran üç meleğin mesajı, göğün yirmi birinci yüzyıldaki pek çok umutsuz kişiye verdiği cevaptır. Bizi, başlangıçta her şeyi yapmış olan Yaratan’a ve yargılama sonrasında, günah ortadan kaldırıldıktan sonra her şeyi yenileyecek olan Kurtarıcımıza yönlendirmektedir. “Tahtta oturan, ‘İşte her şeyi yeniliyorum’ dedi. Sonra, ‘Yaz!’ diye ekledi, ‘Çünkü bu sözler güvenilir ve gerçektir’” (Va. 21:5).

`Siz kişisel olarak Sebt gününü kendi yaşamınızda ve ailenizde göğün bir ön tadımına nasıl dönüştürebilirsiniz?`