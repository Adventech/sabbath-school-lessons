---
title: 'Yaratılış, Sebt Günü ve Son Zaman'
date: 17/05/2023
---

Binyıllar önce gökte başlamış olan büyük mücadele, Tanrı’nın yetkisi konusu hakkındaydı. Meydan okuma bugün de aynıdır.

**Vahiy 14:7, 9 ve 12 ayetlerini okuyun. Aşağıdaki soruları cevaplayarak bu ayetleri özetleyin.**

`Vahiy 14:7 bir ne çağrısıdır?`

`Vahiy 14:9 ne yapmamak için önemli bir çağrıdır?`

`Vahiy 14:12 nasıl bir halkı tarif etmektedir?`

Bu ayetler son günlerde iyi ile kötü, Mesih ile Şeytan arasındaki çatışmada temel meselenin tapınma olduğunu açıkça ortaya koymaktadır. Biz Yaratan’a mı yoksa canavara mı ibadet ederiz? Ve Yaratılış tüm inançlarımızın temelini oluşturduğu için (sonuçta Tanrı’nın bizim Yaratıcımız olmasının yanında, herhangi bir şey ifade edecek başka neye inanıyoruz ki?), Yaratılış öyküsünün içine yerleştirilmiş olan yedinci gün Sebti (Yar 2:1-3), Yaratılışın ebedi ve değişmez işareti olarak durmaktadır. O, en temel öğretinin en temel simgesidir. Sadece Tanrı’nın Kendisi ondan daha temeldir.

Bu sebeple yedinci gün Sebti’ni gasp etmek, olabilecek en birincil seviyede Rab’bin Yaratıcı olduğu için sahip olduğu yetkisini gasp etmektir. Bu, her şeyin arkasına geçip kökünden sökmektir. Bu, aslında Tanrı’nın yerini almaya çalışmaktır (2Se. 2:4).

Elbette son günlerdeki asıl mesele İsa’ya olan sevgimiz ve bağlılığımızdır. Fakat Kutsal Kitap’a göre bu sevgi emirlere itaat etmekle ifade edilmektedir (1Yu. 5:3, Va. 14:12) – ve emirler arasında her şeyin arkasında bulunan yalnızca Sebt günüdür çünkü Tanrı’nın Yaratıcı olduğuna sadece o işaret etmektedir (Çık. 20:8-11). Rab’be tapınanlar ile canavara tapınanlar arasındaki son ayrışmanın görünür simgesinin Sebt günü olacağına şüphe bulunmamaktadır (Va. 14:11, 12). Sebt’in diğer her şey için ne kadar temel ve esas olduğu göz önünde bulundurulduğunda, Yaratan’a tapınmakla ilgili son meselenin başka bir şey hakkında olacağını düşünmek zordur.

`Pek çok kişi bir günü tuttuğumuz sürece kişinin hangi gün Sebt gününü tuttuğunun bir önemi olmadığını savunuyor. Bu sava Kutsal Kitap ile nasıl cevap verebiliriz?`