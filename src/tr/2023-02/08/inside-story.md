---
title: 'İki Kitap İkilemi'
date: 19/05/2023
---

_Clifford Goldstein tarafından_

Ben laik bir Yahudi evinde büyürken dini deneyimimin özü, bayramları nasıl geçirdiğimizle özetlenebilirdi:

Bizi öldürmeye çalıştılar, başaramadılar…

O zaman yemek yiyelim!

Yine de her zaman gerçeğin peşindeydim.

1979 sonbaharında arayışım beni okült ve spiritüelizm yoluna götürdü. Hatta birkaç astral seyahat deneyimim de oldu. Bu deneyimlerin kaynağını bilmeden, sadece gerçek olduklarını bildiğim için, bunun üzerine araştırma yapmaya karar verdim. Böylece, okült üzerine bir kitap almak ve daha derine inmeye başlamak için Florida Üniversitesi’ndeki kütüphaneye gittim.

Bu durumun yanında işe ihtiyacı olan, çulsuz bir yazardım. Kütüphaneye doğru yürürken iş istemek için bir organik gıda marketinde durdum. Bir adam belirdi ve ben doğaüstü şeyler hakkında bir şey söyler söylemez, “Ne?” diye sıçradı. Beni mağazaya sürükledi ve kapıyı kilitledi. Ona deneyimlerimi anlattıktan sonra, beni şeytani tesirler konusunda uyarmaya çalıştı. O an bana göre, şeytan yerine Noel Baba’dan bile bahsetmiş olsa değişen bir şey yoktu. Gitmeden önce bana bir kitap verdi ve “Lütfen bunu oku,” dedi.

Böylece, elimde adamın verdiği kitapla, Florida Üniversitesi kütüphanesine gittim ve bir okült kitap buldum. Okula kayıtlı olmadığım için kitabı yanımda götüremedim, bu yüzden kütüphanede oturdum, ilk bölümü okudum ve hatta hepsi benim için oldukça yeni olan tekniklerden ilk öğrendiğimi uyguladım. Sonra gidip kitabı raflara sakladım, böylece kendim okumadan önce kimsenin kitabı alıp yanında götürmeyeceğinden emin olabilirdim.

Her neyse, sorun şu ki: Elimde iki kitapla kütüphanede dolaşıyordum. Bir elimde, hayatımda ilk kez okült üzerine bir kitap vardı; diğerinde ise hayatımda ilk kez organik gıda marketteki adamın bana verdiği gibi bir kitap vardı. Bir elimde bir kitap, diğerinde bir başkası. Birinde okült kitap, diğerindeki ne peki? The Great Controversy (Büyük Mücadele). O an, benim çevremde neler olup bittiğinin kesinlikle farkında değildim.

Birkaç gün sonra, Tanrı ile inanılmaz bir yüzleşmeden sonra, kalbimi İsa’ya adadım ve bir daha asla okült bir deneyim yaşamadım. Kısa bir süre sonra The Great Controversy’i okudum, hayatımı değiştiren bir deneyimdi. Hiç şüphe yok ki, bu güçlü, zamanında ve önemli kitabın hayatıma girmesini Tanrı sağladı. Evet, hep gerçeğin peşindeydim ve orada çok şey buldum.

2023 ve 2024’te The Great Controversy’nin toplu tanıtımı ve dağıtımında  küresel kiliseye katılın. Daha fazla bilgi için pastörünüz ile görüşebilir ya da greatcontroversyproject.com sayfamızı ziyaret edebilirsiniz.

Üretken bir yazar olan Clifford Goldstein, 1999’dan beri Adult Bible Study Guide(Yetişkinler için Kutsal Kitap Çalışma Rehberi)’nin editörlüğünü yapıyor.