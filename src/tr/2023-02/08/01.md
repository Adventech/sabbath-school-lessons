---
title: 'Sebt Günü ve Son'
date: 13/05/2023
---

### Konuyla İlgili Metinler
Yak. 2:8–13; Yas. 5:12–15; Mez. 33:6, 9; Vahiy 14; 2Pe. 3:13; Va. 21:1.

> <p>Hatırlama Metni</p>
> “Her şeyi yaratan Tanrı’da öncesizlikten beri gizli tutulan sırrın nasıl düzenlendiğini bütün insanlara açıklama ayrıcalığı bana verildi” (Efesliler 3:9).

İnsanoğlunun itibarının özü bir ortak yaratımdır. Bizim Tanrı tarafından benzersiz biçimde yaratılmış olmamız her insana bir değer atamaktadır. Anne karnındaki doğmamış bebek, felçli çocuk, Down sendromlu genç, alzaymır hastası nine, hepsi Tanrı katında son derece değerlidir. Tanrı onların Babası’dır. Onlar ise O’nun oğulları ve kızlarıdır. “Dünyayı ve içindekilerin tümünü yaratan, yerin ve göğün Rabbi olan Tanrı, elle yapılmış tapınaklarda oturmaz… Tanrı, bütün ulusları tek insandan türetti ve onları yeryüzünün dört bucağına yerleştirdi” (Elç. 17:24-25).

Bizimki bir ortak mirastır. Hepimiz aynı aileye aidiz. Biz aynı tanrı tarafından meydana getirilmiş, şekillendirilmiş ve biçimlendirilmiş kardeşleriz. Yaratılış gerçek bir özsaygı hissi sağlamaktadır. Genler ve kromozomlar şahsınızın benzersiz biyolojik yapısını oluşturmak için bir araya geldiklerinde, Tanrı modeli attı. Tüm evrende sizin gibi bir kişi daha bulunmuyor. Siz benzersiz, kendine özgü bir yaratımsınız. O kadar değerli bir varlıksınız ki, evreni yaratmış olan Tanrı bizim etten bedenimize büründü, sizin ve sizin günahlarınız için kendisini bir kurban olarak sundu!

_*13 Mayıs Sebt Günü’ne hazırlık için bu haftanın konusunu çalışın._