---
title: 'Ek Çalışma'
date: 19/05/2023
---

“On Emir içerisinde Sebt buyruğu onun mührü olarak durmaktadır şu bakımdan ki Sebt, Tanrı’nın kim olduğunu, yani Yaratan olduğunu saptamakta, O’nun hüküm sürdüğü alanı, yani yarattığı her şeyi belirlemekte ve her şeyi yaratan O olduğu için sahip olduğu egemenlik hakkını ortaya koymaktadır. Canavar, başarılı olmak için bir şekilde bu anmayı feshetmeliydi.”—Ángel Manuel Rodríguez, “The Closing of the Cosmic Conflict: Role of the Three Angels’ Messages unpublished manuscript [Evrensel Çatışmanın Sonu: Üç Meleğin Mesajının İşlevi],” s. 40, 41.

**Tartışma Soruları**

`1. Sebt’in mesajı, nereden geldim, neden buradayım ve ebedi kaderim nedir gibi yaşamın büyük sorularını nasıl yanıtlamaktadır?`

`2. Yaratılış’ın muhteşemliğini düşünün. Bu devasa evrende kendi var oluş mucizenizi düşünün. Bu yaratımın ilk anıtı olan Sebt’in istisnasız her hafta (bizim ona gitmemizin tersine) bize geliyor olduğu gerçeği, Yaratılış öğretisinin ne kadar önemli olduğuna dair bize ne öğretmelidir?`

`3. Daniel 3. ve 6. bölümlerdeki ilhamlı öykülerde, ibadet meselesinin ne şekilde gerçekleştiğini görüyorsunuz? Bu öykülerde, “canavarın işareti” dönemindeki krizde Tanrı’nın halkının karşılaşacağı zorlukları öngörmemize ve onlara hazırlanmamıza yardım edecek neler bulunmaktadır?`

`4. Milyonlarca hatta milyarlarca yıl süren evrimin yaratılışın bir aracı olduğuna inanan bir kişiye, yaratılışın anması olarak yedinci gün Sebti’ni tutmanın mantıksızlığını nasıl gösterebiliriz?`