---
title: 'Sonsuza Dek Kalıcı Müjde'
date: 08/04/2023
---

### Konuyla İlgili Metinler
Va 14:6–12; 1Ko. 15:1–4; Rom. 3:24–26; 1Pe. 1:18–20; Mat. 28:19, 20; Elç. 1:8.

> <p>Hatırlama Metni</p>
> “Bundan sonra göğün ortasında uçan başka bir melek gördüm. Yeryüzünde yaşayanlara –her ulusa, her oymağa, her dile, her halka– iletmek üzere sonsuza dek kalıcı olan Müjde’yi getiriyordu” (Vahiy 14:6).

Eski İsrail’de etraflarındaki putperestler çok tanrılı inanca sahip olup, ağaçtan ve taştan çok sayıda “ilaha” tapınırken, İsrail’in açık, tanımlanabilir, güçlü iman bildirisi Yasa’nın Tekrarı 6:4 ayetinde bulunuyordu: “Dinle, ey İsrail! Tanrımız RAB tek RAB’dir.”

Yüzyıllar boyunca Şema’nın (İbranicedeki “işitme” sözcüğüne dayanan duanın ismi) ilahisi Yahudilere onları bir halk olarak birleştiren ruhsal öngörüyü hatırlattı ve bu, onların tek gerçek Tanrı’ya iman edenler olarak sahip oldukları eşsiz kimliklerini koruma konusundaki azimlerini güçlendirdi.

Yedinci Gün Adventistleri olarak Vahiy 14. bölümdeki üç meleğin mesajı da bizim Şemamızdır. Bu mesajlar bizim ayırt edici iman bildirimizdir. Bir halk olarak bizi tanımlayan ve tüm dünyaya görevimizi açıklayan bu mesajlardır. Kısacası, bizim eşsiz peygamberlik kimliğimizin ana hatları Vahiy 14:6-12 ayetlerindedir ve müjdeyi dünyaya duyurma arzumuz da buradan kaynaklanmaktadır.

Bu haftanın dersinde, Vahiy 14:6-12 ayetlerini ayrıntılı bir şekilde incelemeye başlayacağız fakat bunu yüreklerimize konuşan Tanrı’yı dinlerken, lütfun gözünden yapacağız.

_*8 Nisan Sebt Günü’ne hazırlık için bu haftanın konusunu çalışın._