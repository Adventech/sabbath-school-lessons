---
title: 'Bir Görev Hareketi'
date: 13/04/2023
---

İlk Adventistler Kutsal Kitap’ı kavrayarak ve derinlemesine çalışarak bu mesajların ne kadar önemli olduğunu gittikçe daha iyi anlamaya başladılar. Dünyayı Mesih’in dönüşüne hazırlamak adına, Tanrı’nın tam olarak bu nesil için bir mesajı, her ulusa, her oymağa, her dile, her halka duyurulması gereken ivedi bir son zaman mesajı olduğunu anladılar. Bu meleklerin mesajları daha ilk günlerinden başlayarak Adventist görevleri için bir motivasyon kaynağı oldu.

1874 yılında Genel Konferans ilk müjdecileri Avrupa’ya gönderdi. Ellen G. White John Andrews için şöyle demişti, “Saflarımızdaki en muktedir kişi.” Andrews en az yedi dil biliyordu Yeni Ahit’i ezberlemişti ve Eski Ahit’in büyük bölümünü ezbere biliyordu. Parlak bir öğretmen, yetenekli bir yazar, güçlü bir vaiz ve ehil bir ilahiyatçıydı.

Peki, sadece birkaç imanlının olduğu bir yere neden böle bir adam gönderilmişti? Elinizdeki “en muktedir adamı” neden bilinmeyen bir müjdecilik bölgesine gönderirsiniz? Ve o neden gitmeye razı gelmişti? Karısı birkaç yıl önce ölmüştü. Ailesini ve arkadaşlarını geride Amerika’da bırakıp iki çocuğuyla birlikte bilinmeyen bir bölgeye yola çıkmaya neden gönüllü olmuştu? Neden Mesih’in davası için her şeyi riske atmıştı?

Sadece tek bir sebep olabilir. İsa’nın yakında geleceğine inanıyordu, bu sebeple son zaman gerçeği ile ilgili mesaj tüm dünyaya ulaşmalıydı.

Tarihimiz boyunca, içimizdeki en zekiler ve en iyiler, Tanrı’nın son gün mesajını duyurmak için yeryüzünün dört bucağına seyahat ettiler. Aralarında öğretmenler, sağlık elemanları, pastörler, çiftçiler, tamirciler ve her türden tüccar vardı. Bazıları mezhebin çalışanlarıydı fakat çoğu değildi. İsa’nın yakında geleceğine inanan sıradan kişilerdi.

`Vahiy 14:6, Elçilerin İşleri 1:8 ve Matta 24:14 ayetlerini okuyun. Bu ayetlerde hangi benzerlikleri görüyorsunuz?`

Sonsuza dek kalıcı müjdenin vaaz edilmesi coğrafi sınırları aşıp geçiyor. Yeryüzünün en ücra köşelerine uzanıyor. Her dilden, her kültürden insanlara ulaşıyor. Sonunda tüm dünyayı etkileyecek. Mesajımızın bugüne kadar Birleşmiş Milletlere kayıtlı 235 ülkeden 210’una ulaşmış olduğunu bilmek ne kadar etkileyici.

`Üç meleğin mesajının “her ulusa, her oymağa, her dile ve her halka” yayılmasına yardım etmek için ne yapabilirsiniz ve onu nasıl daha iyi yapabilirsiniz?`