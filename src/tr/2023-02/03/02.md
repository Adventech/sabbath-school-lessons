---
title: 'Lütuf Dolu Bir Umut Kitabı'
date: 09/04/2023
---

Pek çok kişi Kutsal Kitap’ın son kitabı Vahiy söz konusu olduğunda Tanrı’nın lütfunu düşünmüyor. Tanrı’nın son zaman mesajını değerlendirirken, düşünceleri sıklıkla korkutucu canavarlara, mistik simgelere ve garip tasvirlere odaklanıyor. Vahiy kitabı güvence verdiği kadar çok kişiyi korkutuyor. Böyle olması çok yazık çünkü aslında o lütfa doymuş ve umutla dolu bir kitaptır. Yani, korkunç canavarlar, zulüm ve yaklaşmakta olan zor zamanlar uyarıları arasında dahi, Tanrı yine de O’nun kurtuluşuyla sevinmemiz için bize sebepler sunmaktadır.

`Vahiy 1:1-3 ve Vahiy 14:6 ayetlerini okuyun. Bu ayetlerin hepsi birlikte nasıl hem Vahiy kitabını hem de “sonsuza dek kalıcı müjdeyi” bize açıklamaktadır?`

Vahiy tamamen İsa ile ilgilidir. O, İsa’nın halkına mesajıdır ve özellikle son günlerdeki kilisesiyle ilgilidir. O, bizim son zaman umudumuzun lütufla dolu mesajıdır. Mesih kitap boyunca boğazlanan Kuzu olarak tanımlanmaktadır ve açıklanan hakikatleri okuyan, anlayan ve hayata geçiren kişilere bir bereket vaat edilmektedir.

Vahiy 1:5, 6 ayetlerine göre, Mesih, “bizi seven, kanıyla bizi günahlarımızdan özgür kılmış ve bizi bir krallık haline getirip Babası Tanrı’nın hizmetinde kâhinler yapmış olan” Kişi’dir. Biz Mesih’te bağışlandık. Lütuf geçmişimizi affetmekte, bugünümüzü güçlendirmekte ve gelecek için umut sağlamaktadır. Yani, biz Mesih’te günahın cezasından ve gücünden kurtarıldık ve yakın gelecekte bir gün günahın varlığından kurtarılacağız. Kutsal Kitap’ın son kitabı Vahiy’in mesajı işte budur.

Ayrıca, bu ilk olarak göğün ortasında hızla uçan ve “sonsuza dek kalıcı” müjdeyi duyuran melek ile tasvir edilen çok ivedi bir mesajdır.

Müjde? Mesih’ iman etmek yoluyla kurtuluş? Mesih’in bizim için kefaret eden ölümü? Kendi yapabileceklerimizle değil, Mesih’in bizim için yapmış olduğu sayesinde sonsuz yaşama sahip olma vaadi? Bunların hepsi üç meleğin mesajının başlangıcında mıdır? Kesinlikle!

O halde, bu mesajların biz incinmiş olanlar ve ıstırap çekenler için umut ve vaat dolu lütuf mesajları olduklarına şüphe yoktur.

`Vahiy kitabında tasvir edilen son günlerin canavarlarına ve uyarılarına odaklanmak kolay olsa da, tüm bunları tartışmasız olarak Vahiy kitabının en önemli mesajıyla, yani Mesih’in bizim adımıza Kendisini kurban ettiği ölümüyle dengelemeyi nasıl öğrenebiliriz?`