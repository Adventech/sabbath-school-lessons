---
title: 'Tüm Dünyaya'
date: 12/04/2023
---

`Vahiy 14:6 ayetini yeniden okuyun. Sonsuza dek kalıcı müjde duyurusunun kapsamı nedir ve bu sorunun cevabı bizim için ve kilise olarak görevimiz ve çağrımız için neden önemlidir?`

Bu üç meleğin ilkinin ivedi son zaman mesajına göre, “sonsuza dek kalıcı müjde” her ulusa, her oymağa, her dile ve her halka duyurulacaktı. İşte burada çok büyük, çok yüce, çok geniş ve çok kapsamlı, biricik görev bulunmaktadır. Bu görev en iyi gayretimizi ve bütünüyle adanmamızı gerekli kılmaktadır. Bizi kendi ilgilendiklerimizin meşguliyetinden alıp Mesih’in hizmetine tutku duymaya yönlendirmektedir. Bizden daha büyük bir şeyle bize ilham vermekte ve bizi zihinlerimizin dar sınırlarından alıp çok daha kapsamlı bir tasavvura yönlendirmektedir.

`Matta 28:19, 20 ayetlerini okuyun. Bu ayetler ilk meleğin mesajıyla ne şekilde uyuşmaktadır?`

Paul David Tripp kitabı, A Quest for More: Living for Something Bigger Than You [Daha Fazlasının Arayışında: Sizden Daha Büyük Bir Şey İçin Yaşamak] kitabında her insanın kendisinden daha büyük bir şeyin parçası olmaya duyduğu gereksinimi inceliyor: “İnsanlar kendi yaşamlarından daha büyük bir şeyin parçaları olmaları için yaratılmışlardı. Günah, yaşamlarımızı bugün sürdüğümüz yaşamların boyutuna indirmemize sebep olmaktadır. Mesih’in lütfu, bizi kendi küçük benliğimize odaklı krallığımızın bunaltıcı sınırlarından kurtarmak için verilmiştir, arıca ebedi gayeler ve Tanrı’nın krallığının tatmin edici zevkleri için yaşayalım diye bizi özgür kılmaktadır.””—B&B Media Group, “Living for Something Bigger Than Yourself,” n.d., https://www.cbn.com/entertainment/books/questformore.aspx?mobile=false&u=1&option=print.

Hiçbir insanın kendi başına gerçekleştiremeyeceği kadar büyük bir görevin yerine getirilmesi için Tanrı’nın takdiriyle yetiştirilen ilahi bir hareketin bir parçası olmaktan daha ilham verici, daha doyurucu, daha ödüllendirici bir şey daha yoktur. Tanrı’nın Vahiy 14. bölümde açıklanan talimatı O’nun kilisesine verilmiş en büyük görevdir. Tanrı’nın anlaşılmaz sevgisini ortaya çıkarmak için İsa’nın dönüşünden hemen önce yaşamlarımızı göğün en yüce görevine adamak ciddi bir çağrıdır.

`Sizin kendinizden daha büyük bir şeye katılma deneyiminiz nedir? Bu deneyiminiz bugünün dersinin vurgusunu anlamanıza nasıl yardım ediyor? Ayrıca, evrenin Yaratıcısı’nın evrende ebedi bir değişim gerçekleştirmesi için kullanılmaktan daha büyük bir şey olabilir mi?`