---
title: 'Bir Lütuf Öyküsü'
date: 11/04/2023
---

Üç meleğin mesajı bir lütuf öyküsüdür. Kurtarıcı’nın ölçülemez boyuttaki sevgisinin öyküsüdür–bizi, birimizi kaybetmektense cehennemin kendisini tecrübe etmeyi seçecek kadar çok seven İsa’nın öyküsüdür. Sınırsız, akıl ermez, anlaşılmaz, ölümsüz, bitmeyen sonsuz bir sevginin öyküsüdür.

Tanrı asla gafil avlanmaz. O, insanlığın değişken rüzgârlarına tabi değildir. Daha önce gördüğümüz gibi, O’nun bizi günahın nüfuz alanından kurtarma planı, günah baş gösterdikten sonra düşünülmüş değildir. Tanrı günahın berbat oyunu karşısında hazırlıksız yakalanmamıştır.

`Vahiy 13:8 ve 1. Petrus 1:18-20 ayetlerini okuyun. Bu ayetler kurtuluş tasarısı hakkında bize ne öğretiyor?`

Vahiy 14:6 ayetindeki “sonsuza dek kalıcı müjde” ifadesi geçmişten, günümüzden ve gelecekten bahsetmektedir. Tanrı insanlığı ahlâki seçimler yapabilir biçimde yarattığında, onların hatalı seçimler yapacaklarını biliyordu. Yarattıkları, seçme hakkına sahip olduklarında, O’nun sevgi dolu doğasına isyan etme yeterliğine de sahip olmuş oluyorlardı. Bu gerçekten kaçınmanın tek yolu bir ilahi evrensel plan tarafından denetim altında tutulan ve yönlendirilen robot varlıklar yaratmak olurdu. Zoraki biat Tanrı’nın öz doğasına aykırıdır. Sevgi seçim gerektirir ve varlıklara seçim hakkı verildiğinde yanlış seçimler yapılması olasılığı da ortaya çıkar. Bu sebeple daha ilk anne babamızın Aden bahçesindeki günahından önce, Tanrı kurtuluş tasarısını aklında planlamıştı.

“Kurtuluşumuz için hazırlanmış olan plan sonradan akla gelen bir düşünce, Adem’in düşüşünden sonra şekillendirilen bir plan değildi. ‘Sonsuz çağlardan beri saklı tutulan sırrın” açıklanmasıydı. Romalılar 16:25. Bu, sonsuz çağlardan beri Allah’ın tahtının temeli olan ilkelerin gözler önüne serilmesiydi.”—Ellen G. White, Sevgi Öğretmeni, s. 22.

“Sonsuz müjde” sadece geçmişten ve bugünden bahsetmekle kalmaz, o aynı zamanda umutla dolu bir geleceğin temelidir. O, yüreği sonsuza dek bizimle olmak için sızlayan O’nunla ebediyete kadar birlikte yaşamaktan bahsetmektedir.

`Efesliler 1:4 ayetini okuyun. “Dünyanın kuruluşundan” bile önce kurtuluşu O’nda bulmanız için Mesih’te seçilmiş olmanızın ne anlama geldiğini düşünün. Bu gerçeği neden çok cesaret verici bulmalısınız?`