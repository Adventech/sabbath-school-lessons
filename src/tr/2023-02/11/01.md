---
title: 'Tanrı’nın Mührü ve Canavarın İşareti 1. Bölüm'
date: 03/06/2023
---

### Konuyla İlgili Metinler
Va. 14:12, Ef. 2:8–10, Mat. 27:45–50, Va. 13:15–17, Va. 14:4, Luk. 5:18–26.

> <p>Hatırlama Metni</p>
> “Sonra gündoğusundan yükselen başka bir melek gördüm. Yaşayan Tanrı’nın mührünü taşıyordu. Karaya, denize zarar vermek için yetki verilen dört meleğe yüksek sesle bağırdı: ‘Biz Tanrımız’ın kullarını alınlarından mühürleyene dek karaya, denize ya da ağaçlara zarar vermeyin!’ ” (Vahiy 7:2, 3).

Canavarın işareti konusundaki son zaman olaylarını incelerken, öne çıkan çok önemli noktalardan biri de Tanrı’nın iş görme şekliyle canların düşmanının iş görme şekli arasındaki farklılıktır.

Daha önce çalıştığımız gibi, Mesih ile Şeytan arasındaki büyük mücadelenin odağında bağlılık, yetki ve tapınma konuları bulunmaktadır. Vahiy 13. bölümdeki canavar gücünü, Daniel 7. bölümdeki küçük boynuzu ve 2. Selanikliler 2. bölümdeki “yasa tanımaz adamı” tarif eden peygamberlik sözlerinin hepsi, Tanrı’nın yetkisini gasp eden, bağlılık talep eden ve sahte bir ibadet düzeni getiren bir güçten bahsetmektedir. Bu güç, bunları güç kullanarak, baskıyla, zaman zaman rüşvet ve ödül vererek gerçekleştirmektedir–bunların hepsi tapınmaya zorlamak içindir.

Bunun tersine, Tanrı’nın krallığının büyük harekete geçiren gücü sevgidir. Tanrı’nın halkı, canavara tapınmak yerine O’na ibadet ederek en büyük sevinci yaşamakta en yüksek zevki almaktadır. Onlar, O’na adanmışlardır çünkü O’nun kendilerine nasıl adanmış olduğunu bilmektedirler. Son zamanda bizi canavarın işaretini almaktan koruyacak sadece bir tek şey bulunmaktadır, o da İsa’yı derinden sevmektir–bu öyle derinden bir sevgidir ki hiç bir şey bizi O’na tutunmaktan vazgeçiremeyecektir.

Bu haftanın dersinde, bu konuları incelemeyi daha da ilerleteceğiz.

_*3 Haziran Sebt Gününe hazırlık için bu haftanın konusunu çalışın._