---
title: '‘Bunu Yapamam’'
date: 09/06/2023
---

_Andrew McChesney tarafından_

Parti fikri kulağa mükemmel geliyordu. Zimbabve, Harare’deki bir kulüpte bir masa rezerve edilmişti. Alkol satın alınmıştı ve insanlar davet edilmişti. Ama Pastör gelmemişti. “Ne oldu?” Hubert daha sonra arkadaşını gördüğü zaman sordu.

“Bunu yapamam,” diye yanıtladı Pastör. “Ben bir pastörüm.”

Hubert bu açıklamayı daha önce de duymuştu. O ve Pastör, Harare’deki bir lisede öğretmenlik yaparken arkadaş olmuşlardı. On dokuz yaşındaki Hubert, üniversiteye girmeden önce öğretmenlik yapmak için bir yıl ara vermişti. Pastör, 25 yaşındaydı ve Yedinci Gün Adventistleri kilisesinde bir pastördü. Hubert partilere devam ediyordu ama Elder hiç birine katılmıyordu. Her zaman aynı açıklamayı yapıyordu, “Bunu yapamam. Ben bir pastörüm.”

Hubert daha önce hiç bir Adventist ile tanışmamıştı ve “Bu adam kilisesine sadık” diye düşünüyordu. Ancak Pastör’ün kiliseye gitme davetlerini reddediyordu.

Ertesi yıl Hubert, Gweru’daki Midlands Eyalet Üniversitesi’ne kaydoldu. Pastör’ü hatırlamaya devam etti ve hayatında ilk kez bir Adventist kilisesini ziyaret etti. İnsanlar sıcaktı ve arkadaş canlısıydı ve dinlediği vaaz içine işledi. Yarıyıl tatilinde teyzesini ziyaret ederken başka bir Adventist kilisesine gitti. Bu durum öyle bir noktaya geldi ki, ne zaman bir kilise görse içeri girmek istiyordu. Manevi yaşamında bir şeylerin eksik olduğunu hissediyordu.

Hubert, okulunun ikinci yılında Rusya’da okumak için burs kazandı. Orada bir Adventist kilisesi bulup bulamayacağını merak etti.

Bir Cumartesi, Moskova’da saat 8’de Mildred diye bir arkadaşı, onların ortak bir arkadaşının doğum günü partisine geldiğinde, Hubert sarhoştu. “Niye bu kadar geç geldin?” diye sordu Hubert.

“Kilisedeydim,” dedi Mildred.

“Bugün günlerden Cumartesi,” dedi Hubert “Kilise Pazar günü değil mi?”

“Yalnız ben bir Yedinci Gün Adventist’iyim” dedi Mildred.

Hubert kulaklarına inanamadı. Mildred onun ilgisini farketti ve onu bir sonraki Şabat Günü kiliseye gitmeye davet etti. Hatta Şabat sabahı metro istasyonunda onu bekledi. Ama Hubert, Mildred onu sarhoş gördüğü için utancından gidemedi. Mildred onun nerede olduğunu öğrenmek için aradığında Hubert kendisini, “Üzgünüm. Gelecek Şabat’ta geleceğim.” Derken buldu. Mildred, sözünü hatırlatmak için hafta boyunca onu aradı. Şabat günü Moskova Uluslararası Yedinci Gün Adventistleri Kilisesi’ne giderken ona eşlik etti.

Bir yıl sonra Hubert, vaftiz olarak kendisini İsa’ya adadı. Pastör ile temasa geçti ve inancından şaşmadığı için ona teşekkür etti. Pastör çok sevindi!

Bugün, Hubert Nyabadza aktif bir kilise üyesidir. Kendisi, “Beni Yedinci Gün Adventist Kilisesi’ne götürdüğü için Tanrı’ya şükrediyorum” dedi.

Bu misyon öyküsü, Yedinci Gün Adventist Kilisesi’nin “IWillGo” stratejik planının 5 No’lu Manevi Büyüme Hedefini göstermektedir: “Bireyleri ve aileleri ruhla dolu yaşamlara yönlendirmek.”

Daha fazla bilgi için: IWillGo2020.org.

9 Haziran