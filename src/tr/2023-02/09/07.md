---
title: 'Ek Çalışma'
date: 26/05/2023
---

Daniel 3. bölüm –Eski Babil’de “Kral Nebukadnessar’ın dikmiş olduğu altın heykele” (Dan. 3:5) tapınmaları emredilen üç Yahudi’nin öyküsü–, son günlerde ruhsal Babil’in de sahte bir “heykele” tapınmayı mecbur kılacağı zaman olacakların bir simgesi, bir örneği olarak durmaktadır (bkz. Va. 13:15; Va. 14:9, 11; Va. 16:2; Va. 19:20; Va. 20:4). Üç Yahudi’nin ihlal etmeye zorlandıkları emrin, yani ikinci emrin (Çık. 20:4, 5), başka bir yerde “belirlenen zamanları, yasaları değiştirmeyi” (Dan. 7:25) amaçlayacağı söylenen bu gücün bozmaya çalıştığı iki emirden biri olması çok ilginçtir.

Peki, bozmaya çalıştığı diğer emir neydi? Elbette dördüncü emirdi. Daha önce gördüğümüz ve yeniden göreceğimiz üzere, dördüncü emir tüm tapınma meselesinin kalbinde yer almaktadır ve “yeri göğü, denizi ve bütün canlıları altı günde” (Çık. 20:11 ayrıca bkz. Va. 14:7) yaratan, yedinci gün dinlenen O’na ya da canavar ve heykeline tapma sorgusuyla karşı karşıya kalacağımız son krizde merkezi bir öneme sahip olacaktır.

**Tartışma Soruları**

`1. Babil Kulesinin bu zamanın ruhsal Babil’i ile ne ilişkisi bulunmaktadır? İkisi arasındaki benzerlikler nelerdir?`

`2. Birbirine zıt iki düşünceyi nasıl uyumlu hale getirirsiniz? İsa kilisesine yetki vermişti fakat dinsel deneyimimizi herhangi ruhsal önderin eline teslim etmek tehlikelidir. Kilise yetkisinin sınırları nelerdir?`

`3. Babil’in günahlarından biri olan putperestliğin sadece heykellerin önünde eğilmek olmadığını nasıl öğrenebiliriz? Hangi şekillerde Protestanlar dahi putperestliğe düşebilir?`

`4. Daniel 3. bölümde mecbur kılınan tapınma ile son günler konusunda bize yapılan uyarı arasında başka hangi benzerlikler görüyorsunuz?`