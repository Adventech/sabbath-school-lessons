---
title: 'Karmaşa Denilen Bir Kent'
date: 20/05/2023
---

### Konuyla İlgili Metinler
Va. 17:1, 2, 15; Va. 18:1–4; Va. 17:4–6; Mat. 16:18; Yer. 50:33–38; Mez. 115:4–8.

> <p>Hatırlama Metni</p>
> “Kuzu’ya karşı savaşacaklar ama Kuzu onları yenecek. Çünkü Kuzu, rablerin Rabbi, kralların Kralı’dır. O’nunla birlikte olanlar, çağrılmış, seçilmiş ve O’na sadık kalmış olanlardır.” (Vahiy 17:14).

Büyük mücadele teması Vahiy’de iki kadın simgesiyle özetlenmiştir: biri, 12. bölümdeki güneşe sarınmıştır, öteki ise Vahiy 17. bölümdeki kadın, kırmızı giyinmiştir.

Mesih’in göz kamaştırıcı görkeminde güneşe sarınmış olan kadının çarpıcı simgesi Vahiy 12. bölümde bulunmaktadır. O, gerçek sevgilisi olan İsa’ya sadıktır. Sahte öğretilerin yozlaştırıcılığıyla kirlenmemiştir. Kutsal Kitap boyunca İsa’nın gelinini saf bir kadın ya da gerçek kilise simgelemektedir. Yeremya 6:2 ayetinde peygamber şöyle diyor, “Siyon kızını, o güzel, narin kızı yok edeceğim.” Peygamber Tanrı’nın halkını tarif etmek için “Siyon kızı” ifadesini ya da sadakatli bir kadını kullanmaktadır. (Ayrıca bkz. Ef. 5:25-32 ve Hoş. 2:20.)

Tersine, Kutsal kitap sapkınlığı fahişeliğe ya da edepsizliğe benzetmektedir (Yakup 4:4 [KM]). Hezekiel, İsrail’in isyanından ve sadakatsizliğinden bahsederken şu sözlerle ağlamıştı, “Zina eden, kocasının yerine yabancılar alan bir karısın!” (Hez. 16:32 [KM]).

Bu haftanın dersinde Vahiy kitabındaki bu iki kadını araştıracağız ve gerçek ile yanılgı arasındaki çatışmayı daha derinden irdeleyeceğiz.

_*20 Mayıs Sebt Gününe hazırlık için bu haftanın konusunu çalışın._