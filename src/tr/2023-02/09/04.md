---
title: 'Sır, Büyük Babil'
date: 23/05/2023
---

`Vahiy 17:4-6 ayetlerini okuyun. Bu ayetler bu kötü düzenin doğası hakkında bize ne öğretiyor?`

Daha önce gördüğümüz gibi, Vahiy 17. bölüm, Eski Ahit Babil’inin pek çok öğretisini Hristiyanlığa sokan sapkın bir dini düzeni tarif etmektedir.

“Babil’in doğasını kavramaya çalışırken, Kutsal Kitap’taki en eski kaydına, yani Yaratılış kitabına geri dönmemiz gerekmektedir. Her şey, bugün güney Irak’ta bulunan, Mezopotamya’nın güneyinde Babil adı verilen bölgedeki Şinar ovasında başladı. İnsanın öz yeterliliğinin, kendini korumasının ve Tanrı’dan bağımsızlığının bir simgesi olan Babil Kulesi orada inşa edildi (Yar.11:1-4).”—Ángel Manuel Rodríguez, “The Closing of the Cosmic Conflict: Role of the Three Angels’ Messages unpublished paper[Evrensel Çatışmanın Kapanışı: Üç Meleğin Mesajının İşlevi],” s. 43.

Eski Babil’deki Babil Kulesi, Tanrı’nın Sözü’ne doğrudan karşı gelinerek inşa edildi. Babil’i inşa edenler bu anıtı kendilerini yüceltmek için inşa ettiler, Tanrı’da onların dillerini karıştırdı. Yaratılış öyküsü şöyle açıklıyor, “ Bu nedenle kente Babil adı verildi. Çünkü RAB bütün insanların dilini orada karıştırmış ve onları yeryüzünün dört bucağına dağıtmıştı” (Yar. 11:9).

Bu düzen o kadar kötü ki, onun “kutsalların ve İsa’ya tanıklık etmiş olanların kanıyla sarhoş” olduğu yazılmış (Va. 17:6) –bunlar Babil’in ne kadar yozlaşmış olduğunu gösteren korkutucu tasvirlerdir (ayrıca bkz. Yşa 49:26).

Özünde, ruhsal Babil insan öğretilerini temel alan, insan düşünceleri üzerine kurulmuş ve insan gelenekleriyle desteklenen bir dini temsil etmektedir. Belki de çok zeki olan dini önderler tarafından oluşturulmuş bir çeşit insan yapımı dindir fakat müjdenin ve İsa’nın kurduğu kilisenin, şiddet üzerine değil sevgi üzerine kurulmuş olan kilisenin tam karşısında durmaktadır.

Vahiy kitabı bu iki din düzenini tarif etmektedir. İlki İsa’ya bütünüyle güvendiğini ve O’nun Sözü’ne dayandığını açıklamaktadır. İkincisi ise insan yetkisine güvendiğini insan dini öğretmenlere dayandığını açıklamaktadır. Biri, kurtuluş için bütünüyle Mesih’in lütfuna, kurbanlığına ve kefaretine dayanan, merkezinde Mesih’in olduğu bir inançtır, öteki ise kurtuluş için bütünüyle Mesih’e güvenmenin yerine kilisenin geleneklerine güvenmeyi koyan insan temelli bir inanç yaklaşımıdır.

`Kendimizi Babil’in kurnaz etkilerinden, örneğin bütünüyle Tanrı’ya güvenmek yerine kendimize güvenme eğiliminden nasıl sakınabiliriz?`