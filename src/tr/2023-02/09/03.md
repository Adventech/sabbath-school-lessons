---
title: 'Azgınlığının Şarabı'
date: 22/05/2023
---

`Vahiy 17:1, 2, 15 ve Vahiy 18:1-4 ayetlerini okuyun. Babil’in etkisi ne kadar geniş?`

Düşkün kilise düzeni, aldatmacalarıyla insanları etkileyen uluslar arası bir erişime sahiptir. Müjde, “her ulusa, her oymağa, her dile, her halka” duyurulacak olduğu ve “göksel egemenliğin bu Müjdesi bütün uluslara tanıklık olmak üzere dünyanın her yerinde duyurulacak olduğu için Şeytan hiddetlenmektedir. Bu sebeple Şeytan “yeryüzünde yaşayanların” zihinlerini cezbetmek için her türlü aldatmacadan faydalanmaktadır (Va. 14:6, Mat. 24:14, Va. 17:2).

Vahiy 17:2 ayeti büyük Babil’in sırrını açıklamaya, onun dünyanın krallarıyla “fuhuş yaptığını” söyleyerek devam ediyor. Fuhuş nedir? Gayri meşru bir birlikteliktir. Düşkün kilise düzeninin devlet ile birlik olmasıdır. Gerçek kilise düzeninde ise kilise İsa Mesih ile birlik olmuştur. Düşkün kilise güç ve yetki kazanmak için yeryüzünün siyasi önderlerine bakmaktadır. Fermanlarını dayatmak için devleti aramaktadır. Gücünü, gerçek başı olan İsa’dan almak yerine, destek için devlete bakmaktadır.

Vahiy 17:2 çarpıcı tasvirini şu sözlerle sürdürüyor: “Yeryüzünde yaşayanlar onun fuhşunun şarabıyla sarhoş oldular.” Üzümün saf suyu simgesi, Yeni Ahit boyunca Mesih’in bizim kurtuluşumuz için çarmıhta dökülen saf, lekesiz kanını temsil etmek için kullanılmıştır (Mat. 26:27-29). Luka 22:20 ayetinde İsa şöyle demektedir, “Bu kâse, sizin uğrunuza akıtılan kanımla gerçekleşen yeni antlaşmadır.” Müjdenin saf, yeni kanı bozulduğunda ve Tanrı’nın Sözü’nün öğretileri, insan dini önderlerin öğretileriyle yer değiştirildiğinde, “Babil’in kanına” dönüşür. (Bkz. Mat. 15:9.)

Ayrıca, Tanrı’nın halkını Babil’den çıkmaya çağırdığına dikkat edin. Diğer bir deyişle, düzen ne kadar bozuk ve kötü olsa da, erişimi o kadar geniş ki, en azından belirli bir süre O’na sadık olanları, ya da O’nun tabiriyle, “halkını” (Va. 18:4) da kuşatmaktadır. Fakat Tanrı’nın onları bu bozuk ve kötü düzenden ayrılmaya çağıracağı zaman yaklaşmaktadır çünkü “cinlerin barınağı” ve “her murdar ve iğrenç kuşun sığınağı,” bozuk ve kötü tabiatı yüzünden düşmek üzeredir (Va. 18:2).

`Üç meleğin mesajını duyuranlar, “Tanrı’nın halkını” Babil’den çıkmaya çağırmakta Tanrı tarafından kullanılırken hangi işleve sahiptirler?`