---
title: 'Babil: Putperestliğin Merkezi'
date: 25/05/2023
---

İşte size “büyük Babil’in Sırrını” açıkça ortaya koyan bir başka ipucu. Babilliler’in tapınmasının merkezinde putperestlik bulunuyordu.

`Yeremya 50:33-38 ve Yeremya 51:17, 47 ayetlerini okuyun. Bu ayetlerde eski Babil’in putlara tapması ve Tanrı’nın buna nasıl karşılık verdiğine dair ne görüyorsunuz?`

Yeremya 50. ve 51. bölümlerde Babil’in Medliler ve Persliler tarafından yıkılacağı öngörülmektedir. Babil’in sona ermesinin sebeplerinden biri de onların putperestlikleriydi. Babilliler bu heykellerin onların ilahlarını temsil ettiğine inanıyorlardı. Babil dininde ilahların heykellerinin ayin bakımları ve onlara tapınılması kutsal kabul ediliyordu; tanrılar aynı anda hem tapınaklardaki heykellerinde hem de somutlaştırdıkları doğa güçlerinde yaşıyorlardı. Heykellerin yağmalanması ya da tahrip edilmesi ilahi himayeden mahrum kalmak anlamına geliyordu; Örneğin, Kildani prensi 2. Marduk-apla-iddina, onları Asurlu Sanherib’in ordularından korusunlar diye Babil tanrılarının heykelleriyle birlikte Mezopotamya’nın güney bataklıklarına kaçmıştı. (Jane R. McIntosh, Ancient Mesopotamia: New Perspectives [Antik Mezopotamya: Yeni Bakış Açıları], s. 203).

Kutsal Kitap peygamberleri bu cansız heykellere tapınmak ile, canlı olan ve hayat veren Yaratan Tanrı’ya ibadet etmeyi tezat kabul etmişlerdi (Yer. 51:15, 16, 19).

`Mısır’dan Çıkış 20:4-6 ve Mezmurlar 115:4-8 ayetlerini okuyun. Bu ayetler putperestlik hakkında ne öğretiyor?`

Ruhsal Babil’in putperestliği konusu sadece ahşap ve taştan heykellerin önünde eğilmekten derine iniyor olsa da, ruhsal Babil, tapınma hizmetine dahil edilen heykellerle eski Babil’e benzerlik göstermektedir. İbadetin nesneleri olarak heykellerden faydalanmak, ya da sözde onlara “hürmet etmek” ikinci emrin ihlal edilmesidir çünkü Kutsal Ruh’un zihinlerimize sonsuzluğa dair şeyleri işlemesine engel olmakta ve Tanrı’nın haşmetini cansız bir heykele indirgemektedir. Bu heykeller, Hristiyanlığı putperest çoğunluğa daha kabul edilebilir kılmak amacıyla dördüncü yüzyılda Hristiyanlığa sokuldu. Kutsallık ve biat sadece Tanrı’ya ait olduğu için, maalesef bu heykeller tüm olayı manevi açıdan yozlaştırdılar.