---
title: 'İki Karşıt Düzen'
date: 21/05/2023
---

`Vahiy 12:17 ve Vahiy 17:14 ayetlerini okuyun. Tanrı’nın kilisesi nasıl tarif ediliyor ve Şeytan buna nasıl karşılık veriyor?`

Yüzyıllar boyunca Tanrı’nın her zaman O’na sadık bir halkı oldu. Vahiy 12:17 ayeti onların sadakatlerini “Tanrı’nın buyruklarını yerine” getirenler diye tarif ediyor ayrıca diğer ayette “çağrılmış, seçilmiş ve O’na sadık kalmış olanlar” (Va. 17:14) diye tasvir ediliyorlar.

`Vahiy 14:8 ve Vahiy 17:1, 2 ayetlerini okuyun. Melek hangi çok ciddi duyuruyu yapıyor ve Babil bu duyuruyu hak etmek için ne yapmıştır?`

Yuhanna Vahiy kitabını birinci yüzyılın sonuna doğru yazdı. O dönemde eski Babil kenti bir toz yığınıydı. Yuhanna Vahiy kitabına mesajları yazdığında, gerçek Babil yüzyıllar önce yıkılmış bir kentti.

Vahiy kitabında eski Babil kenti, son zaman Babil’inin bir simgesi, bir örneği olarak kullanılmaktadır. Vahiy’in peygamberlik sözlerinde Babil, Eski Ahit Babil’i ile benzer özelliklere sahip sahte bir dini düzeni temsil etmektedir. Eski Babil’e rehberlik eden ilkeler, modern, ruhsal Babil’i destekleyen yapı olacaktır.

Vahiy 17:1-6 ayetlerinde mor ve kırmızı giysilere bürünmüş bir kadın zamanın manzarasında gezinmektedir. Kadın aynı zamanda kızıl renkli bir canavarın üzerine binmiştir. Kutsal Kitap kadını fahişe diye çağırıyor. O gerçek sevgilisi İsa Mesih’i terk etmiştir. Elçi Yuhanna burada dünya üzerinde güçlü bir etkiye sahip olan sapkın bir din düzeninin görsel bir manzarasını sunmaktadır. Kullandığı sözcüklere bakın: “Dünya kralları onunla fuhuş yaptılar. Yeryüzünde yaşayanlar onun fuhuşunun şarabıyla sarhoş oldular” (Va. 17:2). Sarhoş? Bu sözcük Kutsal Kitap’ta hep olumsuz anlamda kullanılmıştır. Fuhuş? Sahte öğretilerin, sahte doktrinin ve uygulamaların simgesidir.

`Hem önderler hem halk aynı biçimde bu güçten olumsuz etkilenmiştir. Sizin kendi tedbiriniz nedir? (Ef. 6:10-18 ayetlerini okuyun.)`