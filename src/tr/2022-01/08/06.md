---
title:  Yeni Antlaşma Kalbin Sorununu Çözdü
date:  17/02/2022
---

`Yeremya 31:33 ve Hezekiel 36:26, 27’deki yeni ahit vaatlerini karşılaştırın. Aralarında nasıl bir ilişki vardır?`

İlk ahit, Tanrı tarafından taş levhalar üzerine yazılmıştır ve Tanrı’nın halkıyla olan antlaşmasının önemli bir tanığı olarak ahit sandığına konmuştur (Mısır’dan Çıkış 31:18, Yasa’nın Tekrarı 10:1-4). Ancak taşa yazılmış kayıtlar kırılabilirdi ve Yeremya’nın tecrübe ettiği gibi tomarlar kesilip yakılabilirdi (Yeremya 36:23).

Fakat Tanrı yeni antlaşmada yasasını insanların yüreklerine yazacaktır. Kalp, hafıza ve anlayış organı olan zihne (Yeremya 3:15, Yasa’nın Tekrarı 29:4) ve özellikle bilinçli kararların verildiği yere (Yeremya 3:10, Yeremya 29:13) atıfta bulunur.

Bu vaat, herkesin yasaya erişimini ve yasanın bilgisini güvence altına almakla kalmadı, aynı zamanda ve daha da önemlisi, ulusun kalbinde bir değişiklik meydana getirdi. İsrail’in sorunu, günahlarının “demir kalemle”, “yüreklerinin levhaları,” Elmas uçlu aletle oyulmuş.” olmasıydı (Yeremya 17: 1). İnatçı bir yürekleri vardı (Yeremya 13:10, Yeremya 23:17); bu nedenle doğru şeyi yapmaları imkânsızdı (Yeremya 13:23).

Yeremya yasanın değişikliğini ilan etmedi çünkü İsrail’in sorunu yasada değil yürekteydi. Tanrı, İsrail’in sadakâtinin, onlar için yaptıklarına minnettar bir karşılık olmasını istedi ve bu nedenle onlara sevgisini ve ilgisini ifade ederek On Emir’i tarihsel bir öndeyiş ile verdi (Mısır’dan Çıkış 20:1, 2). Tanrı İsrail’in Kendi yasalarına uymasını, onlar için en iyisini istediğinin bir tasdiği olarak istedi. Bu gerçek, Mısır’dan büyük kurtuluşlarında ortaya çıktı. Bağlılıkları, şükranlarının bir ifadesi, ilişkilerinin gerçekliğinin bir tezahürü olacaktı.

Aynısı bugün bizim için de geçerlidir. İsa’nın ölümde bizler için olan sevgisi ve ilgisi, yeni antlaşmanın öndeyişidir (Luka 22:20). Gerçek bağlılık, sevginin bir ifadesi olarak yürekten gelir (Matta 22:34-40). Bu sevgi, imanlının hayatında Kutsal Ruh’un varlığının ayırt edici belirtisidir. Tanrı, sevgiyle ifade edilen (Galatyalılar 5:22) Ruhu aracılığıyla sevgisini üzerimize döker (Romalılar 5:5).

`Eski İsrail bile Mesih’in ölümünü bilmeden Tanrı’yı sevecekse, bizler niye Tanrı’yı onlardan daha fazla sevmeyelim ki? Bağlılık, bu sevginin gerçekliğini nasıl açığa çıkarır?`