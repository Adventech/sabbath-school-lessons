---
title:  İsa,Yeni Antlaşma’nın Aracısı
date:  12/02/2022
---

### Konuyla İlgili Metinler
İbraniler 7:11–19; İbraniler 8:10–12; Yeremya 31:31–34; İbraniler 8:1–6; Mısır’dan Çıkış 24:1–8; Hezekiel 36:26, 27.

> <p>Hatırlama Metni</p>
> “Ama şimdi O, daha iyi vaatler üzerine kurulmuş olan daha iyi bir antlaşmanın aracısı olduğu derecede, daha üstün bir hizmete de sahip olmuştur” (İbraniler 8:6).

İsa, kusursuz bir hayat yaşayarak ve daha sonrasında da bizim yerimize ölerek, bizimle Tanrı arasında yeni ve daha iyi bir antlaşmaya aracılık etti. İsa, ölümü aracılığıyla, günahlarımızın getirdiği ölüm cezasını kaldırdı ve yeni antlaşmayı mümkün kıldı.

Bu hakikat, İsa’nın antlaşmanın gerektirdiği mükemmel bağlılığı tezahür ettirdiğini tanımlayan İbraniler 10: 5–10’da açıklanmıştır. Mesih’in Tanrı’ya tam bağlılık arzusuna atıfta bulunan 40.Mezmur’a atıfta bulunur: “O zaman şöyle dedim: “İşte geldim; Kutsal Yazı tomarında benim için yazılmıştır. Ey Tanrım, senin isteğini yapmaktan zevk alırım ben, Yasan yüreğimin derinliğindedir.” (Mezmurlar 40:7, 8). “Orijinal bağlamda bu ifade [iradeni yapmak’] Allah’ın iradesine olan ahlâki bağlılığı tanımladı. İbraniler kitabının yazarı bu ifadeyi, kurban edilen hayvanların aksine Mesih’in kurbanının, kabul edilebilir bir kefâret sağlayarak Allah’ın iradesini yerine getirdiğini göstermek için kullanır.”—The SDA Bible Commentary, cilt. 7, s. 460.

Pavlus için bu mezmur, İsa’nın beden alışıyla özel bir önem kazandı. İsa, Yeni Ahit’in bağlılığını somutlaştırdı. O bizim örneğimizdir. Bizler sadece O’nun ölümüyle değil, aynı zamanda O’nun kusursuz bağlılığı sayesinde de kurtulduk.

_*19 Şubat Sebt Günü’ne hazırlanmak için bu haftanın dersini çalışın._