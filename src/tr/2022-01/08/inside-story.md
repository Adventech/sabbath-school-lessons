---
title:  Şabat mı, Burs mu?
date:  18/02/2022
---

_Yazan: Andrew McChesney_

Bu, Yedinci Gün Adventisti olan bir kızın reddedemeyeceği bir teklifti. Teklif, Hristiyan olmayan özel bir okulda okumak için tam burstu.

Adventist bir evde büyüyen Malevelev’e, küçüklüğünden beri tüm kararlarında Tanrı’yı hatırlaması öğretilmişti. Kız altıncı sınıfı bitirdiğinde Tayvan Adventist Okulu’nda orta okula girmeyi plânlamıştı ancak daha sonra özel okuldan okula öğrenci seçimini yapan görevlileri Tayvan’ın güney Kaohsiung bölgesindeki köyüne geldi. Malevelev’i ve Rukai yerli halk topluluğuna mensup ailesini tam bursu kabul etmesi için teşvik ettiler.

Tayvan Adventist Okulu’nda öğrenim ücreti yüksekti ve ebeveynlerin karşılayabilmesi zor olurdu. Kızdan özel okula gitmesini istediler.

Yaz tatili sırasında Malevelev okulu ziyaret etti ve Sebt günü derslere katılması gerektiğini gördü. Tanrı’ya ibadet etmek için kiliseye gidemezdi. İçinde bir çatışma patlak verdi: Tam bursu kabul etmeli mi yoksa Sebt’i mi tutmalı? Kararla mücadele ederken, Tanrı’yı hatırladı. Sebt’i seçmesi gerektiğini biliyordu.

Yaz sonunda, Malevelev’in ailesi onun özel okula gitmesi için ısrar etti. Kızın cesareti korkunç bir şekilde kırıldı ve tutkulu bir şekilde dua etti.

“Tanrım, bana yardım et,” diye dua etti. “Bana ne yapacağımı göster.”

Cesaret alarak, anne ve babasıyla kibar ama kararlı bir şekilde konuştu.

“Tayvan Adventist Okulu’na gitmek istiyorum” dedi. “Sebt günü derslere gitmeyeceğim çünkü kiliseye gitmek istiyorum.”

Dördüncüsü de dahil olmak üzere On Emir’in hepsini tutarak Tanrı’ya sadık kalma arzusunu açıkladı: “Şabat Günü’nü kutsal sayarak anımsa.” (Çıkış 20:8).

“Dedemin öğrettiği hakikate ihanet etmek istemiyorum” dedi.

Kızın kararlılığını gören ailesi, onun Tayvan Adventist Okulu’nda öğrenim görmesine izin verdi.

Şu an Malevelev okulda beşinci yılını okudu ve 11. sınıfta.

“Burada çok mutluyum’’ dedi. “Harika öğretmenlerim ve sınıf arkadaşlarım var ve biz büyük bir aile gibiyiz. Daha da önemlisi, birçok Hristiyan arkadaş edindim. Sabah ve akşam birlikte ibadet ediyoruz, birlikte dua ediyoruz, birlikte çalışıyoruz. Okuldaki her anın kıymetini biliyorum. Gelecekte ne olacağını bilmesem de, Tanrı’nın bana yol göstereceğini ve benim için harika plânını gerçekleştireceğini biliyorum.”

Çocukluğundan beri Tanrı’yı her zaman hatırlaması öğretildiği için mutlu. Vaiz 12:1’i tekrarlayarak, “Gençlik günlerinde, Zor günler gelmeden ve ‘zevk almıyorum’ dediğin yıllar yaklaşmadan önce seni yaratanı anımsa.” dedi.

“Önemli bir karar vermeniz gerektiğinde, Tanrı’ya inanın ve O’nun iradesine ve rızasına göre seçim yapın” dedi. “Kendimi her zaman bu ayetle teşvik ediyorum. Şimdi sırrımı sizinle paylaşıyorum, Tanrı sizi bereketlesin.”

Bu misyon hikayesi, Yedinci Gün Adventist Kilisesi’nin “I Will Go (Gideceğim)” stratejik plânının aşağıdaki bileşenlerini göstermektedir: Ruhsal Gelişim Hedefi No. 7, “Gençlere ve genç yetişkinlere Tanrı’yı ilk sıraya koymalarına ve Kutsal Kitap’taki bir dünya görüşünü örneklendirmelerine yardımcı olmak.” IWillGo2020.org adresinden stratejik plân hakkında daha fazla bilgi edinin.