---
title:  Yeni Ahit’in Daha İyi Vaatleri Vardır
date:  16/02/2022
---

Yeni Ahit’in, Eski Ahit’in sahip olduğundan (göksel bir konut, sonsuz yaşam, vb.) daha büyük armağanları olması anlamında “daha iyi vaatler”e sahip olduğunu düşünebiliriz. Gerçek şu ki, Tanrı bize sunduğu armağanların aynısını Eski Ahit dönemi imanlılara da verdi (İbraniler 11:10, 13-16’yı okuyun). İbraniler 8:6’da “daha iyi vaatler” farklı vaatlerden söz eder.

Tanrı ile İsrail arasındaki antlaşma, ikisi arasında geleneklere dayalı bir vaat değişimiydi. Tanrı önayak oldu ve İsrail’i Mısır’dan kurtardı ve onları Vaat Edilmiş Topraklara götürmeye vadetti.

`Mısır’dan Çıkış 24:1–8 ile İbraniler 10:5–10’u karşılaştırın. Bu iki vaat arasındaki benzerlikler ve farklılıklar nelerdir?`

Tanrı ile İsrail arasındaki antlaşma kanla onaylanmıştır. Bu kan sunağın her ikisine de serpildi. İsrail halkı, Rab’bin söylediği her şeye bağlı kalacaklarına söz verdi.

“Sonsuz yaşamın şartı, bugün her zaman olanın aynısıdır, ilk atalarımızın düşüşünden önce Aden’de olanın aynısıdır: Allah’ın yasasına mükemmel uyum, mükemmel doğruluk. Eğer sonsuz yaşam bundan daha azın karşılığı olarak verilseydi, tüm evrenin mutluluğu tehlikeye girerdi. Ölümsüz olması için, bütün keder ve sefalet zinciriyle beraber günaha yol açılırdı.’’ —Ellen G. White, Yol, Gerçek ve Yaşam, s. 39.

Tanrı, bizim için yeni antlaşmanın mutlak taleplerini yerine getirir çünkü O, Kendi Oğlunu gelip kusursuz bir yaşam sürmesi için verdi, böylece antlaşmanın vaatleri O’nda yerine gelsin ve sonra İsa’ya imanla bizlere sunulsun. İsa’nın bağlılığı, ahit vaatlerine kefalet eder (İbraniler 7:22). Tanrı’nın O’na, daha sonra bize verilen antlaşmanın bereketlerini vermesini gerektirir. Gerçekten, “Mesih’te” olanlar, O’nunla birlikte bu vaatlerin tadını çıkaracaklardır. İkinci olarak ise Tanrı, yasasını yerine getirmemizi sağlamak için bize Kutsal Ruhu’nu verir.

`Mesih, antlaşmanın taleplerini yerine getirdi ve bu nedenle, Tanrı’nın bize vaatlerinin gerçekleşmesi su götürmez bir gerçektir. Bu, 2.Korintliler 1:20-22’nin anlamını anlamanıza nasıl yardımcı olur? Burada bizler için hangi harika umut vardır?`