---
title:  Melkisedek Düzeni Uyarınca
date:  31/01/2022
---

`Yaratılış 14: 18–20 ve İbraniler 7: 1–3’ü okuyun. Melkisedek kimdi ve İsa’yı önceden nasıl örneklemişti?`

Melkisedek hem bir kral hem de kâhindi. İbrahim ona ondalık ödediği için İbrahim’den de üstündü. Aynı şekilde İsa da kral ve kâhindir (İbraniler 1: 3); Ancak Melkisedek’in aksine, İsa günahsızdı (İbraniler 7: 26-28).

İbraniler 7:15, İsa’nın “Melkisedek benzeri başka bir” kâhin olduğunu açıklar. “Melkisedek düzeni uyarınca” (İbraniler 5: 6) İbranilerdeki daha önceki ifadenin anlamı budur. İsa, Melkisedek’in halefi değildi ama O’nun kâhinliği onunkine benziyordu.

Örneğin Pavlus, Melkisedek’in babasız, annesiz; soyağacının olmadığını, ne günlerinin başlangıcı, ne yaşamının sonu var olduğunu söylüyor. Bazıları Melkisedek’in İbrahim zamanında İsa’nın enkarnasyonu olduğunu öne sürdü. Ancak bu düşünce İbranilerin argümanına uymamaktadır. Melkisedek İsa “benzeri”dir. Bu da İsa’dan farklı olduğunu ifade eder (İbraniler 7:3).   Melkisedek’in göksel bir varlık olduğu da öne sürüldü ancak bu İbranilerin argümanını yok edecekti. Melkisedek’in babası, annesi, başlangıcı ya da sonu olmasaydı, Tanrı’nın bizzat Kendisi olurdu. Bu bir sorun teşkil etmektedir. Melkisedek’in göksel, tamamen ilahi kâhinliği, İsa’nın hizmetinden önce gelirdi. Eğer durum bu olsaydı, İbranilerin dediği gibi, “başka bir kâhinin gelmesinden söz etmeye ne gerek kalırdı?” (İbraniler 7:11)

Bunun yerine İbraniler, İsa’nın kâhinlik hizmeti için bir tipoloji, sembol oluşturmak için Melkisedek’in doğumuna, ölümüne ve soyağacına ilişkin Kutsal Yazıların sükûtunu kullanır (Yaratılış 14: 18-20) ve İsa’nın Kendisinin ebedi olduğunu açıklar. Kısacası, Melkisedek, bir tür Mesih olarak hizmet eden Kenanlı bir kral-kâhindi.

“En yüce Allah’ın kâhini Melkisedek aracılığıyla konuşan Mesih’ti. Melkisedek, Mesih değildi ama o, Allah’ın dünyadaki sesiydi, Baba’nın temsilcisi idi ve tüm geçmiş nesiller boyunca, Mesih konuştu; Mesih halkına önderlik etti ve dünyanın ışığı oldu.” .”—Ellen G. White, Selected Messages [Seçme Mesajlar], book 1, s. 409.

`Melkisedek hakkındaki vahiy bize Tanrı’nın, asla vaaz vermeyen, müjdeci olmayanlar arasında nasıl çalıştığı hakkında bize ne öğretir?`