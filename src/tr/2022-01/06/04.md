---
title:  Müessir Kâhin
date:  01/02/2022
---

“Eğer Levililer’in kâhinliği aracılığıyla yetkinliğe erişilebilseydi –nitekim Kutsal Yasa bu kâhinliği öngörerek halka verildi– Harun düzenine göre değil de, Melkisedek düzenine göre başka bir kâhinin gelmesinden söz etmeye ne gerek kalırdı?” (İbraniler 7:11).

Kâhinler, Tanrı ve insanlar arasında aracıdır. Bununla birlikte İbraniler, Levilî kâhinlerin mükemmelliği sağlayamadıkları için Tanrı’ya eksiksiz ve kendinden emin bir erişim sağlayamadıklarını söyler (İbraniler 7:11, 18, 19). Ne de olsa kendileri mükemmel değillerdi; başkalarına nasıl mükemmellik bahşedebilirlerdi?

Kurban edilen hayvan, günahkârın vicdanını da temizleyemezdi. Onların maksatı yalnızca günahtan gerçek bir arınma sağlayacak olan İsa’nın hizmetini ve kurbanını vurgulamaktı (İbraniler 9:14; İbraniler 10: 1-3, 10-14). Levilî kâhinlerin hizmeti ve kurbanları geçici ve tanımlayıcıydı. Tanrı, hizmeti aracılığıyla, insanları İsa’nın gelecekteki hizmetine, “dünyanın günahını ortadan kaldıran Tanrı Kuzusu’’na iman etmeye yönlendirmek istedi (Yuhanna 1:29).

`İbraniler 7: 11–16’yı okuyun. Yasayı değiştirmeye neden ihtiyaç vardı?`

İbraniler 7:12, kâhinlik değişikliğinin yasada bir değişikliği gerekli kıldığını açıklar. Nedeni ise Harun’dan aracılığıyla Levi soyundan olmayan bir kişinin kâhin olarak hizmet etmesini yasaklayan çok katı bir yasa vardı (Çölde Sayım 3:10; Çölde Sayım 16:39, 40). İbraniler 7:13, 14 İsa’nın Yahuda soyundan olduğunu açıklar ve bu nedenle bu yasa O’nun Levili bir kâhin olmasını yasakladı. Bu nedenle Pavlus, İsa’nın kâhin olarak atanmasının Tanrı’nın, kâhinliğin yasasını değiştirdiği anlamına geldiğini savunur.

İsa’nın gelişi aynı zamanda kurban yasasında bir değişikliği de ifade etti. Günahkârların kefaret elde etmek için farklı türden kurbanlar getirmeleri gerekiyordu (Levililer 1-7). Ancak şimdi İsa gelip mükemmel bir kurban sunduğuna göre (İbraniler 10:17, 18), yeni antlaşmanın ve kurtuluş tasarısının daha eksiksiz esinlemenin bir sonucu olarak hayvan kurban etme yasası da bir kenara bırakılmıştır.

`Eskiden sunulan, bütününün İsa’yı işaret ettiği sonsuz sayıdaki hayvan kurbanını düşünün. Bunlardan hiçbiri günahlarımızın bedelini gerçekten ödeyemez. Neden sadece İsa’nın ölümü bu günahların bedelini ödeyebilirdi?`