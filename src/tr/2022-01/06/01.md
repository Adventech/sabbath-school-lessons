---
title:  İsa, Sadık Kâhin
date:  29/01/2022
---

### Konuyla İlgili Metinler
İbraniler 5:1–10; Yaratılış 14:18–20; 1. Petrus 2:9; İbraniler 7:1–3; İbraniler 7:11–16, 22, 26.

> <p>Hatırlama Metni</p>
> “Böyle bir başkâhinimiz –kutsal, suçsuz, lekesiz, günahkârlardan ayrılmış, göklerden daha yücelere çıkarılmış bir başkâhinimiz– olması uygundur” (İbraniler 7:26).

Tanrı ile aramızda var olan uçurum günahtan kaynaklanıyordu. Sorun daha da arttı çünkü günah aynı zamanda tabiatmızın yozlaşması anlamına geliyordu. Tanrı kutsaldır ve günah O’nun huzurunda var olamaz. Bu yüzden, aynı yöndeki iki mıknatısın birbirini itmesi gibi, kendi bozulmuş tabiatımız da bizi Tanrı’dan ayırdı. Ayrıca, bozulmuş tabiatımız, insanların Tanrı’nın yasalarına uymasını imkânsız hale getirdi. Günah aynı zamanda yanlış anlaşılmaya da yol açar. İnsanlar Tanrı’nın sevgisini ve merhametini gözden kaçırdılar ve O’nu öfkeli ve talepkâr olarak görmeye başladılar. Bu hafta, Baba ve Oğul’un bu uçurumu kapatmak için yaptıkları inanılmaz şeyleri çalışacağız. İbraniler 5-7, İsa’nın kâhinliğinin dikkatli bir analizini sağlar. Yazar, bunun kökenini ve amacını analiz eder (İbraniler 5: 1-10) ve ardından okuyucuları onu göz ardı etmemeye, (İbraniler 5: 11-6: 8) bunun yerine sağladığı umut güvencesine sarılmaya teşvik eder. (İbraniler 6: 9-20). Ayrıca, kâhinliğinin özelliklerini (İbraniler 7: 1-10) ve Tanrı’nın imanlılarla ilişkisi üzerindeki etkilerini açıklar (İbraniler 7: 11-28). Bu hafta özellikle İbraniler 5: 1–10 ve İbraniler 7: 1–28’e odaklanacağız.

* 5 Şubat Sebt Günü’ne hazırlanmak için bu haftanın dersini çalışın.