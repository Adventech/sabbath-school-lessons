---
title:  Cesur Müjdeci
date:  04/02/2022
---

_Yazan: Daisy Jung_

Ben her zaman bir korkaktım.

Güney Kore’de bir yüksekokul yurduna ilk taşındığımda, geceleri uykuya dalmak için Hristiyan müziği dinlemek zorunda kalmıştım. Bazı insafsız öğrenciler tren istasyonundaki tuvalette benden 10.000 Güney Kore wonu (yaklaşık 10 ABD Doları) çaldığında, tekrar tren istasyonunun tuvaletine girmeye korkmutşum.

Filipinler’in kırsalında bir yıl müjdeci öğrenci olarak hizmet ettiğimde korkularım doruğa ulaştı. Beni merak eden genç bir yabancı kadın, geceleri mumlarla aydınlatılan evimin etrafında toplanmış, ıslık çalıyor ve bazen pencerelere bakıyorlardı. Uykusuzluk çekmeye başladım ve ancak Hristiyan müziği dinledikten ve Kutsal Kitap’ı okuduktan sonra gün ağırmadan hemen önce uykuya dalabildim.

Kaygılarım beni kocam ve iki oğlumla birlikte yaşadığım Güney Asya’ya kadar peşimi bırakmadı. Çoğu kez kocam, gözlerimi kapatmadan önce otobüslerde veya trenlerde etrafımı dikkatlice kontrol etmemi izledi.

“Daisy,” dedi, “senin gibi korkak birinin nasıl müjdeci olmak için başvuru yaptığını merak ediyorum.”

Doğruydu. Ben korkak bir müjdeciydim. Daima güvenli yerlerde kalmayı tercih ettim.

Ama bir şey fikrimi değiştirdi. Bir gün oğullarım ve ben yemek yerken savaşı tartışıyorduk. Çocuklara dünyada pek çok savaşın olduğunu anlattım ve annesi gibi korkuları çok olan 7 yaşındaki Saint ilgiyle sordu: “Anne o zaman müjdeci olarak böyle yerlere gidemeyiz, değil mi?”

“Evet, tehlikeli yerlere gidemeyiz” dedim.

“Öyleyse bu, oradaki insanların İsa’yı tanımadığı anlamına mı geliyor?” dedi Saint.

“Evet, birçok insan İsa’yı tanımadan ölüyor.”

Saint kararlı bir şekilde, “Anne, o zaman buralara gidelim. Hadi oraya gidelim ve müjdeci olalım” dedi.

Böyle bir inancı nasıl reddedebilirdim? “Bunu bir gün yapalım,” diye onayladım.

Ancak kalbimin derinliklerinde birçok soru vardı. Şunu merak ettim: “Bir müjdeci olarak buradayım ama kendim için çok mu endişeleniyorum? Tanrı’ya inandığımı söylüyorum ama O’na yalnızca kendi güvenliğimin güvende olduğunu hissettiğimde mi güveniyorum?”

Oğullarımla yaptığım konuşmadan sonra günlük dualarım değişti. Şimdi şöyle dua ediyorum: “Tanrım, lütfen bana güçlü bir iman ver. Bana insanları sevecek, onlara yaklaşacak ve onları kollayacak, güvenliğimden daha büyük bir kalp ve iman ver.”

Bu misyon hikayesi, Yedinci Gün Adventist Kilisesi’nin “I Will Go (Gideceğim)” stratejik plânının 1 No’lu Misyon Hedefini göstermektedir: “Dünya çapında misyon ve müjdecilik için fedakârlık kavramını sadece pastörleri değil, her kilise üyesini içeren bir yaşam biçimi olarak, genç ve yaşlı herkesi, Mesih’e tanıklık etmenin ve öğrenci yetiştirmenin sevinci içinde canlandırmak. ” IWillGo2020.org adresinde daha fazla bilgi edinin.