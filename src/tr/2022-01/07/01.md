---
title:  İsa, Ruhun Çapası
date:  05/02/2022
---

### Konuyla İlgili Metinler
İbraniler 6:4–6, Matta 16:24, Romalılar 6:6, İbraniler 10:26–29, İbraniler 6:9–13, İbraniler 6:17–20.

> <p>Hatırlama Metni</p>
> “Canın gemi demiri gibi, hem emin hem de sağlam olan ümidimiz vardır; ve o ümit ki, perdenin iç tarafına girer; İsa, Melkisedek düzenine göre sonsuza dek başkâhin olup, önden gidenimiz olarak bizim için o yere girmiştir” (İbraniler 6:19, 20).

İbraniler 5: 11–6: 20, bizim adımıza İsa’nın kâhinliği hakkındaki teolojik açıklamayı kesintiye uğratır. Pavlus oraya, Mesih’ten uzaklaşma tehlikesi hakkında şiddetli bir uyarı ekler.

Görünüşe göre insanlar, boş vermişliğin ve imansızlığın kaygan yokuşundan aşağı inme tehlikesiyle karşı karşıyaydı. Elçi Pavlus, mektubu okuyanların ve işitenlerin karşı karşıya kaldıkları zor durumlar nedeniyle ruhsal duyularının körelmiş olabileceğinden ve bu nedenle müjde hakkındaki anlayış ve tecrübelerinde büyümeyi bırakmış olabileceğinden endişe duyuyordu.

Bu hepimiz için potansiyel bir tehlike değil mi? Denenmeler yüzünden cesaretiniz kırılıyor ve bu sebeple düşüyor musunuz?

Ancak şiddetli uyarı, sevgi dolu bir cesaretle sonuçlanır. Pavlus, mektubu okuyanlara olan inancını ifade eder ve İsa’yı, Tanrı’nın onlara bozulmaz kurtuluş vaadinin somutlaşmış hali olarak yüceltir (İbraniler 6: 9-20). Bu uyarı ve teşvik döngüsü İbraniler 10: 26-39’da tekrarlanır. Bu döngüyü çalışacağız ve İsa’nın bize sağladığı güçlü teşvik sözlerine odaklanacağız.

* 12 Şubat Sebt Günü’ne hazırlanmak için bu haftanın dersini çalışın.