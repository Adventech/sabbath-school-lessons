---
title:  Ek Çalışma
date:  11/02/2022
---

“İnsanın kendi benliğine karşı verdiği savaş, tarih boyu verilmiş en büyük savaştır. Kendini teslim etmek, herşeyi Allah’ın iradesine bırakmak, bir mücadele gerektirir; ancak can, kutsallıkta yenilenebilmek için önce Allah’a boyun eğmelidir.’’ Ellen G. White, Yol, Gerçek ve Yaşam, s. 27.

“Yuhanna İsa gibi olmayı arzuluyordu, ve Mesih’in sevgisinin dönüştürücü etkisi altında yumuşak huylu ve alçakgönüllü oldu. Benlik İsa’da gizlenmişti. Tüm yoldaşlarından çok, Yuhanna kendisini bu harika hayatın gücüne teslim etti. Şöyle diyor: “Yaşam açıkça göründü, O’nu gördük.” “Nitekim hepimiz O’nun doluluğundan lütuf üzerine lütuf aldık” (1. Yuhanna 1:2; Yuhanna 1:16). Yuhanna Kurtarıcı’yı tecrübeye dayalı bir bilgiyle tanıyordu. Efendisi’nin dersleri canı üzerine işlenmişti. Kurtarıcı’nın lütfuna tanıklıkta bulunduğunda, basit olan dili tüm varlığını kaplayan sevgiyle belagatli hale dönüşmüştü.

Yuhanna’nın Mesih’e olan derin sevgisi, onu her zaman O’na yakın olmayı arzulamaya sevk ediyordu. Kurtarıcı Onikiler’in hepsini seviyordu, fakat en kabul edici ruh Yuhanna’daydı. Diğerlerinden daha gençti ve çocuklara özgü saf bir güvenle kalbini İsa’ya açtı. Böylece Mesih’le daha fazla duygudaşlık kazandı ve Kurtarıcı’nın en derin ruhsal öğretileri onun aracılığıyla insanlara iletildi.

İsa Baba’yı temsil edenleri sever, ve Yuhanna Baba’nın sevgisinden diğer hiçbir öğrencinin yapamadığı şekilde söz edebiliyordu. Karakterinde Allah’ın niteliklerini yansıtarak, kendi canında hissettiklerini insan kardeşlerine açıkladı. Rabb’in yüceliği yüzünden okunuyordu. Kendisini dönüştüren kutsallığın güzelliği, Mesih’e yaraşır bir parlaklıkla çehresinden ışıldıyordu. Mesih’e benzemek ve O’nunla birlikte olmak canının tek arzusu oluncaya dek, hayranlık ve sevgiyle Kurtarıcı’ya baktı, ve Efendisi’nin karakteri onun karakterinden yansıdı.’’ .”—Ellen G. White, Elçilerin İşleri, s. 469, 470.

**Tartışma Soruları**

`1. Sevgili öğrenci Yuhanna ve Yahuda İskariyot’un yaşamları önemli bir tezat oluşturur. İsa, Yuhanna ve kardeşini görünce onlara Gökgürültüsü Oğulları, Beni-Regeş adını verdi. Yuhanna’nın ciddi kusurları vardı. Yahuda’nın da kusurları vardı ama bunlar Yuhanna’nın kusurlarından daha dramatik veya ciddi değillerdi. Yahuda Kutsal Ruh’a karşı günah işlerken Yuhanna neden İsa’nın suretine dönüştü? Aradaki fark neydi?`

`2. İsa, imanlıları çarmıhlarını yüklenip Kendisini takip etmeye davet ediyor. Çarmıhı yüklenme ve başkaları tarafından zulüm görmenin arasındaki fark nedir?`

`3. Tanrı neden yaşamlarımızın O’na tamamen teslim etmemizi istiyor? Özgür irade ve kurtuluş arasındaki ilişki nedir?`