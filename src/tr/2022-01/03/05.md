---
title:  Evreni Yaratan Aracılığıyla
date:  12/01/2022
---

İbraniler, Tanrı’nın dünyayı “İsa aracılığıyla” ya da “ile” yarattığını ve İsa’nın dünyayı güçlü sözüyle idame ettiğini bildirir.

`Yeşaya 44:24, Yeşaya 45:18 ve Nehemya 9: 6’yı okuyun. Eski Ahit’te Tanrı dünyayı “tek başına” yarattığını ve “tek Tanrı” olduğunu bildirir, peki bunu Yeni Ahit’te Tanrı’nın evreni “İsa aracılığıyla” yarattığına dair bildirisiyle nasıl bağdaştırabiliriz? (İbraniler 1: 2, 3)`

Bazı insanlar İsa’yı sadece Tanrı’nın yarattığı bir “araç’’ olduğunu düşünür ancak bu mümkün değildir. İlk olarak Pavlus için, dünyayı yaratan Rab İsa’dır; O bir yardımcı değildir. İbraniler 1:10, İsa’nın yeryüzünü ve gökleri yaratan Rab olduğunu söyler ve Pavlus, Mezmurlar 102: 25-27’nin Yaradan olarak Rab (Yahve) hakkında söylediklerini O’na da atfeder. İkinci olarak, İbraniler 2:10, evrenin Baba “tarafından” veya “aracılığıyla” yaratıldığını söyler. (İbraniler 1: 2’de İsa’ya atfedilen ifadelerin aynısı.) Baba yarattı, İsa yarattı. (İbraniler1: 2, 10; İbraniler 2:10). Amaç ve hareket açısından Baba ve Oğul arasında mükemmel bir anlaşma vardır. Bu, Üçlü Birliğin gizeminin bir parçasıdır. İsa yarattı, Tanrı yarattı ancak yalnızca Tek Yaratıcı ve Tanrı vardır ve bu da İsa’nın Tanrı olduğunu belirtir.

Bu arada İbraniler 4:13, İsa’nın da Yargıç olduğunu gösterir. Onun yönetme ve yargılama yetkisi, Tanrı’nın her şeyi yarattığı ve evreni idame ettiği gerçeğinden kaynaklanmaktadır (Yeşaya 44: 24-28).

İbraniler 1: 3 ve Koloseliler 1:17, İsa’nın da evreni idame ettiğini onaylar. Bu idame ettirme eylemi muhtemelen rehberlik veya yönetim fikrini içerir. Yunanca pheron (idame etmek, yürütme) kelimesi, rüzgârın tekneyi sürmesini (Elçilerin İşleri 27:15, 17) veya peygamberlere önderlik eden Tanrı’yı (2. Petrus 1:21) tanımlamak için kullanılır. Böylece gerçek anlamda, İsa sadece bizi yaratmakla kalmadı, aynı zamanda bizi yaşattı. Varoluşumuzun her nefesi, her kalp atışı, her anı, tüm yaratılmış varoluşun temeli olan İsa’da bulunur.

`Elçilerin İşleri 17:28’e bakın. Bu ayet bize İsa ve O’nun gücü hakkında ne söylüyor? Aynı İsa’nın günahlarımız için çarmıhta ölmesinin sonuçlarını düşünün. Bu hakikat, Rab’bimiz’in kendini inkar eden karakteri hakkında bize ne öğretir?`