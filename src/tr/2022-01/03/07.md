---
title:  Ek Çalışma
date:  14/01/2022
---

İsa ayrıca, Tanrı’nın düşmanı yenip dünyayı yöneteceğini vaat ettiği Davut’un, İbrahim’in ve Adem’in vaat edilen Oğlu olarak geldi. Böylece, İsa insanlığın başında Adem’in yerini almaya ve Tanrı’nın onlar için sahip olduğu asıl amacı yerine getirmeye geldi (Yaratılış 1: 26–28, Mezmurlar 8: 3–8). İsa, Tanrı’nın her zaman bu dünyanın sahip olmasını istediği doğru hükümdar oldu.

“Ürdün’de Mesih’e söylenen sözler, “Sevgili Oğlum budur. O’ndan hoşnudum” tüm insanlık içindir. Allah Mesih ile, bizim temsilcimiz olarak konuştu. Tüm günahlarımızla ve zayıflığımızla değersiz olarak görülüp bir kenara atılmadık. “Öyle ki sevgili Oğlunda bize bağışladığı yüce lütfü övülsün” İsa’nın üzerindeki yücelik, Allah’ın bize duyduğu sevginin teminatıdır. Bize duanın gücünü anlatır. Allah’ın, insanın sesini nasıl duyabileceğini ve bizim yakarışlarımızın, gökyüzü tarafından nasıl kabul edildiğini bize söyler. Yeryüzü günahla gökyüzünden ayrıldı ve onun birlikteliğine yabancılaştı; fakat İsa onu görkemli küreyle tekrar bütünleştirdi. O’nun sevgisi insanları sardı ve gökyüzünün en yükseğine erişti. Gökyüzünün açık kapılarından süzülen görkem, günaha teşvike karşı dayanmamıza yardım dilemek için dua ettiğimizde, bizim başımızın üzerine de süzülecektir. İsa ile konuşan Ses, inanan herkese hitap eder. “Sevgili Oğlum budur. O’ndan hoşnudum.” Ellen G. White, Çağların Arzusu, s. 95.

**Tartışma Soruları**

`1. İsa’nın sözlerini ve eylemlerini daha iyi anlamanın, Baba Tanrı’yı daha iyi anlamamıza yardımcı olduğunu öğrendik. İsa’yı daha iyi anlamak, Baba Tanrı ile ilişkinizi hangi pratik yollarla zenginleştirmelidir?`

`2. Tanrı’nın İsa’yla konuşma ve davranış biçiminin, bizimle konuşmak ve bize davranmak istediği yol olduğunu öğrendik. Bu bize başkalarına nasıl davranmamız gerektiği konusunda ne söylemeli?`

`3. Mesih’in ebedi tanrısallığının önemi üzerinde durun. İsa’nın bir şekilde bizim gibi yaratılmış bir varlık olduğuna inanırsak neler kaybolur? Çarmıha kim gerildi? Mesih’in ebedi Tanrı olduğu gerçeğini ve O’nun çarmıha gerilmesini mukayese edin. İki fikir arasındaki büyük fark nedir?`

`4. Derste Tanrı’yı yüceltmek hakkında konuşun. Vahiy 14: 7’yi okuyun. Tanrı’yı yüceltmek şimdiki hakikatin bir parçasını ve üç meleğin mesajını nasıl veriyor?`