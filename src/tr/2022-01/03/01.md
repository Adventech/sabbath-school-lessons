---
title:  İsa, Vaat Edilmiş Oğul
date:  08/01/2022
---

### Konuyla İlgili Metinler
Yeşaya 2:2, 3; İbraniler 1:1–4; Mısır’dan Çıkış 24:16, 17; Yeşaya 44:24; İbraniler 1:10; Luka 1:31, 32; İbraniler 1:5.

> <p>Hatırlama Metni</p>
> “Bu son çağda da her şeye mirasçı kıldığı ve aracılığıyla evreni yarattığı kendi Oğlu’yla bize seslenmiştir. Oğul, Tanrı yüceliğinin parıltısı, O’nun varlığının öz görünümüdür. Güçlü sözüyle her şeyi devam ettirir. Günahlardan arınmayı sağladıktan sonra, yücelerde ulu Tanrı’nın sağında oturdu” (İbraniler 1:2, 3).

Adem ve Havva günah işledikten hemen sonra, Tanrı onlara kendilerini düşmandan kurtaracak, kaybedilen mirası geri alacak ve yaratıldıkları amacı yerine getirecek bir “tohum” vaat etti (Yaratılış 3:15). Bu Oğul, onların yerine geçerek ve nihayetinde yılanı yok ederek onları hem temsil edecek hem de kurtaracaktı. “Adem ve Havva vaadi duyduklarında, onun bir an önce gerçekleşmesini arzuladılar. İlk doğan oğullarının onların kurtarıcısı olabileceğini umarak, onu sevinçle kucakladılar. Fakat vaadin gerçekleşmesi gecikiyordu.”—Ellen G. White, Sevgi Öğretmeni, s. 26. Vaat daha sonra İbrahim’e tekrarlandı. Tanrı ona, yeryüzündeki tüm ulusları bereketleyecek bir Oğul’a, bir “tohum” a sahip olacağına dair vaat verdi (Yaratılış 22: 16–18, Galatyalılar 3:16). Tanrı aynı şeyi Davut’a da yaptı. Davut’a, oğlunun Tanrı tarafından Kendi Oğlu olarak benimseneceğine ve dünyanın tüm kralları üzerinde adil bir yönetici olacağına dair vaat verdi (2. Samuel 7: 12-14, Mezmurlar 89: 27-29). Ne Adem ve Havva, ne İbrahim ya da Davut’un muhtemelen asla hayal etmedikleri şey, Kurtarıcı olacak Oğullarının Tanrı’nın Kendisi olacağıydı.

* 15 Ocak Sebt gününe hazırlanmak için bu haftanın dersini çalışın.