---
title:  Son Çağ
date:  09/01/2022
---

İbranilerin ilk paragrafı, Pavlus’un “son çağda” yaşadığına inandığını ortaya koymaktadır. Kutsal Yazılar, gelecekle ilgili farklı anlamları olan iki ifade kullanır. Peygamberler, genel olarak gelecek hakkında konuşmak için “son çağlar” veya “son günler” ifadesini kullandılar (Yasa’nın Tekrarı 4:30, 31; Yeremya 23:20). Daniel peygamber, dünya tarihinin son günleri hakkında daha net olarak konuşmak için ikinci bir ifade olarak, “son zaman”ı kullandı (Daniel 8:17, Daniel 12: 4).

`Çölde Sayım 24: 14–19 ve Yeşaya 2: 2, 3’ü okuyun. Tanrı, “son günlerde” halkı için ne yapacağına dair vaat verdi?`

Birkaç Eski Ahit peygamberi, “son günlerde” Tanrı’nın, halkının düşmanlarını yok edecek (Çölde Sayım 24: 14-19) ve ulusları İsrail’e akin ettirecek bir kral yetiştireceğini duyurdu (Yeşaya 2: 2, 3). Pavlus bu vaatlerin İsa’da yerine getirildiğini söylüyor. Şeytan’ı yendi ve müjdeyi duyurarak bütün ulusları Kendisine akın ettirdi (Koloseliler 2:15, Yuhanna 12:32). O halde “son günler” İsa’nın, Tanrı’nın vaatlerini yerine getirmesiyle başlamıştır.

Ruhsal atalarımız imanla öldü. Vaatleri “uzaktan” gördüler ve selamladılar ancak alamadılar. Öte yandan, İsa’da bunların yerine getirildiğini gördük.

Bir an için Tanrı’nın vaatleri ve İsa hakkında düşünelim. Baba, çocuklarını dirilteceğine söz verdi. (1. Selanikliler 4:15, 16) İyi haber, İsa’nın dirilişiyle çocuklarının dirilişini de başlatmasıdır. (1. Koleseliler 15:20, Matta 27: 51-53) Baba ayrıca yeni bir yaratılış vaddetti (Yeşaya 65:17). İçimizde yeni bir ruhsal yaşam yaratarak bu vaadi yerine getirmeye başladı (2. Korintliler 5:17, Galatyalılar 6:15). Nihai krallığını kuracağının vaadini verdi. (Daniel 2:44) Bizi Şeytan’ın gücünden kurtararak ve İsa’yı hükümdar yaparak bu krallığı kurdu (Matta 12: 28–30, Luka 10: 18–20). Ancak bu sadece başlangıçtır. Baba, İsa’nın ilk gelişinde yapmaya başladığı şeyi, ikinci gelişte tamamlayacaktır.

`Tanrı’nın geçmişte yerine getirdiği tüm vaatlere bakın. Bu, henüz yerine getirilmeyen vaatler için O’na güvenmemize nasıl yardım etmelidir?`