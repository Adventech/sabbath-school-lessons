---
title:  O, Tanrı’nın İhtişamının Işıltısıdır
date:  11/01/2022
---

`İbraniler 1: 2–4’ü okuyun. Bu parçanın bize İsa hakkında öğrettiği şeylerden bazıları nelerdir?`

Bu bölümde, “Tanrı yüceliğinin parıltısı, O’nun varlığının öz görünümüdür.” (İbraniler 1: 3) yazan kısma odaklanacağız.

`Mısır’dan Çıkış 24:16, 17; Mezmurlar 4: 6; Mezmurlar 36: 9; ve Mezmurlar 89:15’i okuyun. Bu metinler, Tanrı’nın yüceliğinin ne olduğunu anlamamıza nasıl yardımcı olur?`

Eski Ahit’te Tanrı’nın görkemi, O’nun halkı arasındaki görünür varlığından bahseder (Mısır’dan Çıkış 16: 7; Mısır’dan Çıkış 24:16, 17; Levililer 9:23; Çölde Sayım 14:10). Bu varlık, genellikle ışık veya parıltı ile ilişkilendirilir.

Kutsal Yazılar bize, Tanrı’nın yüceliğini açığa çıkarmak için bu dünyaya gelen ışığın İsa olduğunu bildirir (İbraniler 1: 3; Yuhanna 1: 6–9, 14–18; 2. Korintliler 4: 6). Örneğin, İsa’nın görünümün değişmesinden sonra nasıl göründüğünü düşünün. “Onların gözü önünde İsa’nın görünümü değişti. Yüzü güneş gibi parladı, giysileri ışık gibi bembeyaz oldu.” (Matta 17: 2).

Güneş, ışığının ışıltısı olmadan idrak edilemeyeceği gibi, Tanrı da İsa olmadan idrak edilemez. Bizim açımızdan ikisi birdir. Tanrı’nın görkemi ışığın kendisi olduğu için, tıpkı ışık ile ışıltısı arasında bir fark olmadığı gibi Tanrı ile İsa arasında hiçbir yaratılış veya karakter farkı yoktur.

İbraniler ayrıca İsa’nın, Baba’nın özünün “özvarlığının tam görünümü” olduğunu söyler (İbraniler 1: 3) (CAN). Benzetmenin amacı, Baba ve Oğul arasında varoluşta ya da özde mükemmel bir örtüşme olduğudur. İnsanların Tanrı’nın benzerliğini taşıdığına ancak O’nun özünü taşımadığına dikkat edin (Yar. 1:26). Ancak Oğul, Baba ile aynı özü paylaşır. İsa’nın “Beni görmüş olan, Baba’yı görmüştür” (Yuhanna 14: 9) demesine şaşmamalı.

`İsa’nın bize Baba’nın karakterini ve görkemini açıkladığı bu harika haber nedir? İsa, Babanın nasıl biri olduğu konusunda bize ne söylüyor?`