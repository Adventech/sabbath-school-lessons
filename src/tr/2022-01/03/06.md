---
title:  Bugün Ben Sana Baba Oldum
date:  13/01/2022
---

İbraniler 1: 5, Baba’nın şu sözlerini İsa’ya anlatır: “Sen benim Oğlum’sun, Bugün ben sana Baba oldum”. Tanrı’nın “ben sana Baba oldum” demesi ne anlama geliyor ve bu ne zaman oldu? Bu, birçok kişinin inandığı gibi, İsa’nın bir şekilde geçmişte Tanrı tarafından yaratıldığını göstermiyor mu?

`İbraniler 1: 5; 2.Samuel 7: 12–14; Mezmurlar 2: 7; ve Luka 1:31, 32’yi okuyun. Pavlus, İbraniler’de Davut’a verilen hangi vaadin İsa için geçerli olduğunu belirtti?`

İsa, Tanrı’nın vaat edilen Kurtarıcı, Davut’un oğlu olarak “benimsendiği” veya “atandığı’’ kanısında Tanrı’ya oğul olmuştu. Kurtarıcının ilahi olarak oğul olarak benimsenme kavramı Grek-Roman dünyasında ve doğuda yaygındı. Kurtarıcıya toprak üzerinde meşrutiyet ve güç verirdi.

Ancak Tanrı, Davut’a soyunu ulusların gerçek meşru kurtarıcısı olacağını vaat etti. Davut’un soyunu kendi Oğlu olarak “benimseyecekti”. Bu süreç boyunca kral Davut, Tanrı’nın koruyucusu ve varisi olacaktı. Antlaşma, Davut Oğlu olarak İsa’da yerine getirilir. Tanrı, düşmanlarını yenecek ve O’na mirası olarak ulusları verecekti (Mezmurlar 89:27; Mezmurlar 2: 7, 8).

Romalılar 1: 3, 4 ve Elçilerin İşleri 13:32, 33’te okuduğumuz gibi, İsa alenen Tanrı’nın Oğlu olarak açıklandı. İsa’nın vaftizi ve görümünün değişmesi, Tanrı’nın İsa’yı Oğlu olarak tanımladığı ve duyurduğu anlardı (Matta 3:17, Matta 17: 5).

Yine de Yeni Ahit’e göre, İsa dirilip Tanrı’nın sağına oturduğunda, “Tanrı’nın Oğlu olduğu kudretle ilan edilen” oldu. O anda Tanrı, Davut’a oğlunun Tanrı’nın kendi Oğlu olarak benimseneceği ve uluslar üzerindeki tahtının sonsuza kadar kurulacağı vaadini yerine getirdi (2. Samuel 7: 12-14).

Dolayısıyla, Sezar (Roma’nın sembolü) uluslar için meşru “tanrının oğlu” değildi. O, İsa Mesih idi. İsa’nın “başlangıcı”, İsa’nın her zaman var olduğu için varlığının başlangıcı olduğundan ziyade, İsa’nın uluslar üzerindeki egemenliğinin başlangıcına atıfta bulunur. İsa’nın var olmadığı bir zaman asla olmadı, çünkü O Tanrı’dır.

Aslında, İbraniler 7: 3, İsa’nın “günlerinin başlangıcı, yaşamının sonu” olmadığını söyler (İbraniler 13: 8) çünkü O ebedidir. Bu nedenle, İsa’nın Tanrı’nın “biricik oğlu” olduğu fikri, Mesih’in tanrı olarak doğsıyla değil, Mesih’in tüm antlaşma vaatlerini yerine getirdiği için kurtuluş tasarısındaki rolüyle ilgilidir.