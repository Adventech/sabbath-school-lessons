---
title:  Köylülerle İçmek
date:  14/01/2022
---

_Yazan: Koo Mingji_

Kuzey Tayvan’ın kırsal kesimlerindeki köylüler Kutsal Kitap tetkikleriyle ilgilenmiyor gibiydi. Birçoğu köydeki iki Hristiyan kilisesinden birinde ibadet ederken, diğerleri zamanlarını içki içerek geçiriyordu. Kiliseye gidenler içki içenlerden kaçınıyordu.

Ne yapabilirdim? diye düşündüm.

İsa’nın örneğini izlemeye ve içki içenlerle arkadaş olmaya karar verdim. “Yalnızca Mesih’in yöntemi insanlara ulaşmada gerçek başarıyı sağlayacaktır. Kurtarıcı, insanların iyiliğini isteyen birisi olarak aralarına karıştı. Onlara anlayışını gösterdi, ihtiyaçlarına hizmet etti ve güvenlerini kazandı. Sonra da onlara ‘Ardımdan gelin’ dedi.” (Şifa Hizmeti, s. 143).

Köylülerle içmeye karar verdim. Ne de olsa Pavlus, 1. Korintliler 9:19-23’te nasıl etkili bir görevli vaiz olunacağına dair güçlü tanımlamasında, “Ama daha çok kişi kazanayım diye herkesin kölesi oldum.” (Yeni Çeviri) der.

İçki içenlerin birlikte içmekte bir sorunu yoktu. Benimle de içmek istediler. Ama onlara alkol yerine çay verdim. Bol miktarda çay içtikten sonra artık midelerinde alkol için yer kalmamıştı. Yavaş yavaş alkolü bıraktılar ve benimle Kutsal Kitap’ı çalışmaya başladılar. Birkaç ay geçti ve iki eski içici, kalperini İsa’ya verdi ve Ağustos 2019’da vaftiz edildi.

Ancak 6 ay sonra bir trajedi yaşadık. Yeni vaftiz edilmiş Adventistlerden genç bir adam hastalandı ve öldü. Ölümü beni çok etkiledi ve Tanrı’ya “Neden?” diye haykırdım.

Cenazeden kısa bir süre sonra, ölen gencin annesi ve erkek kardeşi beklenmedik bir şekilde bana geldi ve Kutsal Kitap tetkikleri istedi. Ardından diğer köylüler de onların yolunu izledi. 2020’nin sonlarında, onlar ve diğer köylüler, Tayvan’daki Adventist Kilisesi’nin sağlık hizmetleri tarafından düzenlenen bir günlük sağlık fuarına akın ettiler. Fuarın ertesi günü beş köylü vaftiz edildi.

Tanrı sonsuz merhamet ve şefkât sahibidir ve yeryüzündeki her insan için bir kurtuluş yolu hazırlamıştır. Rab diyor ki, “Çünkü benim düşüncelerim Sizin düşünceleriniz değil, Sizin yollarınız benim yollarım değil” diyor RAB.” (Yeşaya 55:8). Tüm görkem RAB olan Tanrı’ya aittir!

Bu misyon hikayesi, Yedinci Gün Adventist Kilisesi’nin “I Will Go (Gideceğim)” stratejik plânının aşağıdaki bileşenlerini göstermektedir: Misyon Hedefi No. 1: “Dünya çapında misyon kavramını canlandırmak ve sadece pastörleri değil, genç ve yaşlı her kilise üyesini, Mesih’e tanıklık etme ve öğrenci yetiştirme sevinci içinde bir yaşam biçimi olarak yeniden canlandırmak için “kilise üyelerinin sayısının artmasını sağlamak”. “Toplam Üye Katılımı (TÜK) hedefiyle hem kişisel hem de kamuya açık müjdeci sosyal yardım girişimlerine katılan artan sayıda kilise üyesi aracılığıyla” Mesih için tanıklık etme ve öğrenci yapma sevinci içinde” (KPI 1.1) ); ve Ruhsal Büyüme Hedefi No. 5, “bireyleri ve aileleri ruhla dolu yaşamlara yönlendirmek”. IWillGo2020.org adresinde stratejik plân hakkında daha fazla bilgi edinin.