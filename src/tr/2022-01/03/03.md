---
title:  Tanrı, Oğlu Aracılığıyla Bizlerle Konuştu
date:  10/01/2022
---

`İbraniler 1: 1–4’ü okuyun. Bu ayetlerin ana fikri nedir?`

İbraniler 1: 1-4, orijinal Yunancada yalnızca bir cümledir ve retorik sanatı açısından Yeni Ahit’teki en güzel cümle olduğu ileri sürülmüştür. Ana iddiası, Tanrı’nın bizimle Oğlu İsa aracılığı ile konuştuğudur.

MS birinci yüzyıldaki Yahudiler için Tanrı’nın sözü uzun süredir duyulmamıştı. Tanrı’nın Yazılı Sözünde ifade edilen son vahiy, dört yüzyıl önce Malaki peygamber ve Ezra ve Nehemya’nın hizmetleri ile gelmişti. Ama şimdi, İsa aracılığıyla, Tanrı onlarla yeniden konuşuyordu.

Bununla birlikte, Tanrı’nın İsa aracılığıyla vahyi, Tanrı’nın peygamberler aracılığıyla yaptığı vahiyden daha üstündü çünkü İsa daha büyük bir vahiy aracıdır. O, göğü ve yeri yaratan ve evreni yöneten Tanrı’nın ta Kendisidir. Pavlus için, Mesih’in tanrısallığı asla şüphe duyulacak bir şey değildi ve baştan kabul edilmişti.

Ayrıca Pavlus için Eski Ahit Tanrı Sözüydü. Geçmişte konuşan aynı Tanrı şimdi de konuşmaya devam etmektedir. Eski Ahit, Tanrı’nın iradesinin gerçek bilgisini iletiyordu.

Bununla birlikte, onun tam anlamını ancak Oğul dünyaya geldiğinde anlamak mümkündü. Yazarın zihninde, Baba’nın Oğul’daki vahyi tıpkı bir yapbozun kutusundaki resmin her bir parçası için doğru yeri bulmasını sağlaması gibi Eski Ahit’in gerçek genişliğini anlamak için bir anahtar sağladı. İsa Mesih, Eski Ahit’in çoğunu gün ışığına çıkardı.

İsa, Temsilcimiz ve Kurtarıcımız oldu. Savaşta yerimizi alacak ve yılanı yenecekti. Benzer şekilde, İbranilerde İsa, imanlıların “öncüsüdür” (İbraniler 2:10, İbraniler 6:20). Bizim için savaşır ve bizi temsil eder. Bu aynı zamanda Tanrı’nın, Temsilcimiz olan İsa için yaptığını, Baba’nın da bizim için yapmak istediği anlamına gelir. İsa’yı sağ elinde yücelten kişi, İsa ile birlikte tahtına oturmamızı da ister (Vahiy 3:21). Tanrı’nın İsa’daki bize mesajı yalnızca İsa’nın söylediklerini değil, aynı zamanda Babanın O’nun aracılığıyla ve O’nun için yaptıklarını da içerir; hepsi bizim geçici ve ebedi yararımız içindir.

`İsa’nın, yani Tanrı’nın bu dünyaya gelmesinin ne anlama geldiğini bir düşünün. Bu hakikat neden bize fazlasıyla umut veriyor?`