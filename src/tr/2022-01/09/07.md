---
title:  Ek Çalışma
date:  25/02/2022
---

Profesör Jiri Moskala, İkinci Geliş öncesi yargının tabiatını açıkladı. Allah “günahlarımı vitrin gibi sergilemek için orada değildir. Aksine O, her şeyden önce O’nun şaşırtıcı dönüştürücü güçlü lütfuna işaret edecek ve tüm evrenin önünde O, tüm hayatımın gerçek tanığı olarak Allah’a karşı tutumumu, ruhsal güdülerimi, düşüncemi açıklayacaktır. Eylemlerimi, yönelimimi ve yaşam yönümü… hepsini gösterecektir. İsa, birçok yanlış yaptığımı, O’nun kutsal yasasını çiğnediğimi, aynı zamanda tövbe ettiğimi, bağışlanma dilediğimi ve O’nun lütfuyla değiştirildiğime tanıklık edecektir. ‘Günahâr Moskala’ya kanım yeterlidir, yaşam yolu Benim üzerimdedir, Bana ve diğer insanlara karşı tavrı sıcaktır ve bencil değildir, o güvenilirdir, o Benim iyi ve sadık hizmetçimdir ”—“ Toward a Biblical Theology of God’s Jugment: A Celebration of the Cross in Seven Phase in Divine Universal Judgment,” Journal of the Adventist Theological Society 15 (Bahar 2004): s. 155.

“Kurtarılanlar ve günaha düşmemiş olanlar, Mesih’in çarmıhında ilimlerini ve ilahilerini bulacaklardır. Mesih’in yüzünde parlayan nurun, O’nun kendi hayatını feda edebilecek derecede sahip olduğu sevginin nuru olduğu görülecektir. Mesih’in çarmıha gerildiği yerde parlayan ışıkta, kendi hayatını feda eden sevginin kanununun, gökyüzündeki ve yeryüzündeki yaşamın kanunu olduğu; “hiçbir zaman kendi çıkarını düşünmeyen” sevginin kaynağının, Allah’ın kendisi olduğu; alçakgönüllü ve mütevazı Olan’da İsa Mesih’te, hiçbir kimsenin yaklaşamayacağı bir ışığın içinde var Olan’ın Allah’ın karakterinin gözler önüne serildiği görülecektir.’’ —Ellen G. White, Sevgi Öğretmeni, s. 13, 14.

**Tartışma Soruları**

`1. İnsanlar her zaman bağışlama veya kurtuluş karşılığında Tanrı’yaa farklı türde kurbanlar sunma eğiliminde olmuşlardır. Bazıları Tanrı’ya kahramanca kefaret eylemleri sunar (uzun yolculuklar, vb.), diğerleri bir hizmet yaşamı sunar veya kendini mahrum bırakma eylemleri vb. sunar. Bu eylemler, İsa’nın kurban edilmesi ve çarmıhın tüm kurbanlara son verdiği şeklindeki Kutsal Yazılar (Daniel 9:27, İbraniler 10:18) ışığında nasıl değerlendirilmelidir?`

`2. Aynı zamanda kurbanın imanlının hayatındaki rolü nedir? İsa, çarmıhımızı yüklenip O’nu takip etmemiz gerektiğini söylerken (Matta 16:24) ya da elçi Pavlus bedenlerimizi “diri, kutsal, Tanrı’yı hoşnut eden birer kurban” (Romalılar 12:1) olarak sunmamız gerektiğini söylerken ne demek istedi? İsa’nın (Matta 16:24) ve Pavlus’un (Romalılar 12:1) talimatları ile İbraniler 13:15, 16 arasındaki ilişki nedir?`