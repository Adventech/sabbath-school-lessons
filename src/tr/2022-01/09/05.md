---
title:  Çarmıh ve Bağışlamanın Ücreti
date:  23/02/2022
---

`İbraniler 9:22–28’i okuyun. Bu parça, Mesih’in göksel tapınaktaki işi hakkında ne diyor?`

Göksel tapınağın temizlenmeye ihtiyacı olduğu düşüncesi, Eski Ahit tapınağı bağlamında anlamlıdır. Tapınak, Tanrı’nın egemenliğinin bir simgesidir (1. Samuel 4:4, 2 Samuel 6:2) ve Tanrı’nın, halkının günahlarıyla baş etme şekli, halkının Egemenliğinin doğruluğuna ilişkin idrakına tesir eder (Mezmurlar 97: 2). Tanrı bir hükümdar olarak, halkının Yargıcıdır ve O’ndan adil olması, masumları haklı çıkarması ve suçluları suçlu çıkarması beklenir. Nitekim, Tanrı günahkârı bağışladığında, yargı sorumluluğunu taşır. Tanrı’nın kişiliğini ve yönetimini temsil eden tapınak kirlenmiştir. Bu, Tanrı’nın bağışladığı zaman neden bizim günahlarımızı taşıdığını açıklar (Mısır’dan Çıkış 34:7, Çölde Sayım 14:17-19, orijinal İbranice “bağışlayan” [nōśēʾ] bu ayetlerde “tažżmak, katlanmak” anlamına gelmektedir).

İsrail’in tapınağındaki kurbanlık sistemi bu noktayı gösteriyordu. Bir kimse bağışlanma dilediği zaman kendisi için kurban olarak bir hayvan getirir, onun üzerine günahlarını itiraf eder ve onu keserdi. Hayvanın kanı sunağın boynuzlarına sürülür veya tapınağın ilk bölmesindeki perdenin önüne serpilirdi. Böylece günah sembolik olarak tapınağa aktarılmış olurdu. Tanrı insanların günahlarını aldı ve günahları Kendisi üstlendi.

İsrail düzeninde, günahlardan temizlenme veya günahların kefareti iki aşamada gerçekleşirdi. Yıl boyunca, tövbe eden günahkârlar tapınağa kurbanlar getirirdi, bu da onları günahlarından arındırdı ancak günahı tapınağa, Tanrı’nın kendisine aktarırdı. Yılın sonunda, yargı günü olan Kefaret Günü’nde Tanrı, günahları tapınaktan Şeytan’ı temsil eden teke, Azazel’e aktararak Kendi yargı sorumluluğunu ve tapınağı temizleyecektir (Levililer 16: 15–22).

Göksel tapınağın bir örneği olan yeryüzü tapınağındaki iki bölme tarafından temsil edilen bu iki aşamalı sistem (Mısır’dan Çıkış 25:9, İbraniler 8:5), Tanrı’nın aynı anda merhamet ve adalet göstermesini sağladı. Yıl boyunca günahlarını itiraf edenler, Sebt’i tutarak ve Kefaret Günü’nde kendilerini rahatsız ederek Tanrı’ya bağlılık gösterdiler (Levililer 16:29–31). Bağlılık göstermeyenler “kesilecekti” (Levililer 23:27–32).

`Günahlarınızın cezasını çekmeniz gerekirse neyle karşılaşacağınızı bir düşünün. Bu hakikat, Mesih’in sizin için ne yaptığını anlamanıza nasıl yardımcı olmalı?`