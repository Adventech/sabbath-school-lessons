---
title:  İsa’nın Kusursuz Kurbanlığı
date:  22/02/2022
---

`İbraniler 7:27 ve İbraniler 10:10’u okuyun. Bu parçalarda İsa’nın kurbanlığı nasıl anlatılıyor?`

“Onlar sayıca çok kâhinler idiler; çünkü ölüm nedeniyle sürekli kalmaktan önlenen’’ (İbraniler 7:23) Levili kâhinler, sonsuza dek yaşayan ve ebedi kâhinlik yapan İsa ile karşılaştırılır (İbraniler 7: 24, 25). Levili kâhinler “her gün” (İbraniler 7:27) ve “her yıl” (İbraniler 9:25), “hizmet edeni vicdan konusunda mükemmelliğe erdiremeyen hem armağanlar hem de kurbanlar sunulmaktadır” (İbraniler 9:9, İbraniler 10: 1-4)

Ancak İsa, Kendisini vicdanlarımızı temizleyen, günahı ortadan kaldıran (İbraniler 9:14, İbraniler 10:1-10) “tek bir kurban” (İbraniler 10:10, 12–14) olarak sundu. (İbraniler 9:26). İsa’nın kurban edilmesi, hayvanların kurban edilmesinden daha üstündür çünkü İsa, Tanrı’nın iradesini kusursuz biçimde yerine getiren Tanrı’nın Oğlu’ydu (İbraniler 7:26–28).

İsa’nın kurban edilmesinin “tek bir kez” gerçekleşmiş olarak tanımlanmasının birkaç önemli anlamı vardır.

İlk olarak, İsa’nın kurbanı mükemmel derecede etkilidir ve asla buna üstünlük kurulamaz. Levili kâhinlerin kurbanları, etkili olmadıkları için tekrarlanmıştır aksi takdirde “ruhsal hizmette bulunanlar, bir kez temizlenmiş olup kendilerinde günah bilinci olmadığından dolayı onların sunulmaları sona ermez miydi?” (İbraniler 10:2).

İkinci olarak, Eski Ahit’teki tüm farklı türlerdeki kurbanlar, çarmıhta tamamlandı. Böylece, İsa bizi yalnızca günahtan arındırmakla kalmaz (İbraniler 9:14), aynı zamanda günahı hayatımızdan uzaklaştırarak (İbraniler 9:26) kutsallaştırmayı da sağlar (İbraniler 10:10-14). Kâhinler, tapınakta Tanrı’ya yaklaşıp insanlar adına hizmet etmeden önce, temizlenmeleri ve kutsallaştırılmaları ya da kutsanmaları gerekiyordu (Levililer 8, 9). İsa’nın kurbanı, Tanrı’ya güvenle yaklaşabilmemiz (İbraniler 10:19–23) ve O’na “Kral’ın kâhinleri” (İbraniler 9:14, 1 Pet. 2:9) olarak hizmet edebilmemiz için bizi temizler ve kutsar.

Son olarak, İsa’nın kurbanı ruhsal yaşamımızı besler. Gözlemlememiz ve takip etmemiz gereken bir örnek sunmaktadır. Bu nedenle, İbraniler bizi, özellikle çarmıhla ilgili olaylar olmak üzere, gözlerimizi İsa’ya dikmeye ve O’nun yolunu izlemeye davet eder (İbraniler 12:1–4, İbraniler 13:12, 13).

`Çarmıh, Tanrı’nın bize bahşettiği tüm kazançların temelidir. Günahtan temizlenme, hizmet etmek için kutsallaştırma ve büyümek için besin sağlar. İsa’da bize verileni nasıl daha iyi tecrübe edebiliriz?`