---
title:  Çeşitli Sunular
date:  21/02/2022
---

İsa’nın ölümü günahlarımız için af veya bağışlanma sağladı. Bununla birlikte, günahlarımızın bağışlanması, antlaşmayı çiğnememizin cezasını geçersiz kılmaktan çok daha fazlasını içerir. Önemli olan diğer unsurları da içermektedir. Bu nedenle İsrail kurban sisteminin beş farklı türde kurbanı vardı. Her biri, Mesih’in Çarmıh anlamının zenginliğini ifade etmek için gerekliydi.

`Efesliler 3:14-19’u okuyun. Pavlus’un imanlılar adına dua isteği neydi?`

Yakmalık sunu tüm hayvanın sunakta yenmesini gerektiriyordu (Levililer 1). Hayatını bizim için harcayan İsa’yı temsil ediyordu. Kefaret, İsa’nın bize tam olarak bağlılığını gerektirmekteydi. İsa, Tanrı ile eşit olmasına rağmen, “kul şeklini alarak, insanların benzeyişine bürünerek, kendini boş kıldı” (Filipililer 2:5–8). (CAN)

Tahıl sunusu ise Tanrı’nın, halkı için yiyecek içecek sağladığı için bir şükran armağanıydı (Levililer 2). Aynı zamanda, aracılığıyla sonsuz yaşama sahip olduğumuz “yaşam ekmeği” (Yuhanna 6:35, 48) olan İsa’yı temsil eder.

Esenlik sunusu, Tanrı tarafından sağlanan esenliği kutlamak için arkadaşlar ve aile ile ortak bir yemek anlamına geliyordu (Levililer 3). Kurbanı bize esenlik sağlayan Mesih’i temsil ediyordu (Yeşaya 53:5, Romalılar 5:1, Efesliler 2:14). Ayrıca, O’nun etinden yiyip kanından içerek İsa’nın kurbanlığına dahil olmamız gerektiğini vurgular (Yuhanna 6:51-56).

Günah veya arınma sunusu günahların kefaretini sağlamıştır (Levililer 4:1–5:13). Bu sunu, hayvanın yaşamını temsil eden kanının günahlardan kurtuluş sağlama rolünü vurguladı (Levililer 17:11) ve bizi günahlarımızdan kurtaran İsa’nın kanına işaret etti (Matta 26:28, Romalılar 3:25, İbraniler 9:14).

Suç sunusu (Levililer 5:14–6:7), telafinin mümkün olduğu durumlarda bağışlanma sağlamıştır. Bize, Tanrı’nın bağışlayıcılığının mümkün olduğunda, yanlış yaptığımız kişileri telâfi etme sorumluluğumuzdan bizi kurtarmadığını söyler.

Tapınak sunuları bize kurtuluş tecrübesinin İsa’yı aracımız olarak kabul etmekten daha fazlası olduğunu öğretir. Ayrıca O’ndan “beslenmemiz”, kazançlarını başkalarıyla paylaşmamız ve haksızlık ettiğimiz kişileri telâfi etmemiz gerekir.