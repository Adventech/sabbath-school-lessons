---
title:  Neden Kurbanlara İhtiyaç Duyuldu?
date:  20/02/2022
---

İbraniler 9:15, İsa’nın bir kurban olarak ölümünün, Tanrı halkının “sonsuz miras vaadini” alabilmesi için “birinci antlaşma altındaki suçlardan fidyeyle” sağlama amacı olduğunu açıklar.

Eski Yakın Doğu’da, iki kişi veya ulus arasındaki bir antlaşma ciddi bir meseleydi. Bu, söz altındaki bir vaat alışverişini gerektirmekteydi. Bu, Tanrıların yemini bozanları cezalandıracağı varsayımını kastediyordu. Çoğu zaman, bu antlaşmalar bir hayvanın kurban edilmesi yoluyla onaylanıyordu.

Örneğin, Tanrı İbrahim ile bir ahit yaptığında, tören hayvanları ortadan kesilmesini gerektiriyordu (Yaratılış 15:6–21). Taraflar, bu hayvanların antlaşmayı bozan tarafın kaderini temsil ettiğinin bir kabûlü olarak parçalar arasında yürürlerdi. Anlamlı bir şekilde, yalnızca Tanrı, hayvanların arasında İbrahim’e verdiği vaadinden caymayacağını bildirmek amacıyla yürümüştür.

`Yaratılış 15:6–21’i Yeremya 34:8–22 ile karşılaştırın. Bu ayetler antlaşma hakkında ne öğretiyor?`

Tanrı ile yapılan antlaşma, İsrail’e mirasları olan Vaat Edilmiş Topraklara girme izni verdi. Bununla birlikte bu vaat bir dizi emri ve bir sunak üzerine kan serpmeyi kapsamaktaydı. Bu serpme, antlaşmayı bozan tarafın kaderini bildiriyordu. Bu nedenle İbraniler “kan dökülmeksizin bağışlanma yoktur.” (İbraniler 9:22) der.

İsrail antlaşmayı bozduğunda, Tanrı acı bir ikilemle karşı karşıya kaldı. Antlaşma, günahkârların ölümünü gerektirmekteydi ama Tanrı kendi halkını sevmişti. Eğer Tanrı başka yöne bakarsa ya da günahkârları cezalandırmaktan kaçınırsa, O’nun emirleri asla uygulanamaz ve bu dünya kargaşaya sürüklenir.

Ancak, Tanrı’nın Oğlu Kendisini bir Aracı olarak sundu. O, “vaat edilen sonsuz mirası almamız” için bizim yerimize öldü (İbraniler 9:15, 26; Romalılar 3:21–26). O, yasanın kutsallığını korurken aynı zamanda o yasayı çiğneyenleri de kurtaracaktı ve bunu ancak çarmıh yoluyla yapabilirdi.

`Yasanın müjde mesajı için neden bu kadar merkezi olduğunu burada nasıl görebiliriz?`