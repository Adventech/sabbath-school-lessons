---
title:  Gökleri ve Yeri Sars
date:  15/03/2022
---

Pavlus, göklerde gerçekleşen bayram toplanmasını anlattıktan sonra, mektubun hitap ettiği topluluğa Tanrı’nın sesine dikkat etmeleri gerektiği konusunda uyarmaktadır çünkü Tanrı, “Bir kez daha yalnız yeri değil, göğü de sarsacağım” diye vaat vermiştir.” (İbraniler 12:26). Pavlus, İsa’nın gökte tahta geçmesine rağmen kurtuluşumuzun tamamlanmadığını söylüyor. Buna dikkat etmemiz gerekiyor çünkü önemli bir olay daha olacaktır.

`Hagay 2:6–9, 20–22; Mezmurlar 96:9, 10; Mezmurlar 99:1 ve İbraniler 12:26, 27’yı karşılaştırın. Tanrı’nın gökleri ve yeri sarsmasının amacı nedir? Ne anlama gelmektedir?`

Eski Ahit’te, yerin sarsılması, halkını kurtarmak için ortaya çıkan Tanrı’nın varlığı için yaygın bir figürdü. Debora ve Barak Sisera’ya karşı savaştıklarında, Tanrı onların adına göklerden savaştı (Hâkimler 5:20). Bu, güçlü bir deprem, Tanrı’nın varlığından dolayı yerin ve dağların sarsılması olarak tanımlanır (Hâkimler 5:4, 5). Tanrı mazlumları kurtarmak için ortaya çıktığında, Eski Ahit’te aynı görüntünün ortaya çıktığını görüyoruz (Mezmurlar 68:7, 8; Mezmurlar 60:2; Mezmurlar 77:17, 18). Böylece, Tanrı yeryüzü halkları üzerinde yetkisini öne sürerken yaptığı sarsıntı, Tanrı’nın yargısının bir işaretiydi. Peygamberler bunun Rab’bin Günü’nde olacağını tahmin ettiler (Yeşaya 13:13, Yeşaya 24:18–23).

İbraniler için, göğün ve yerin “sarsılması”, Tanrı’nın düşmanlarının yok edilmesi anlamına gelir. Bu, Tanrı’nın İsa’nın tahta geçişinde vaat ettiği şeydir. Tanrı O’na şöyle dedi: “Ben düşmanlarını senin ayaklarına basamak koyuncaya dek sağımda otur” (İbraniler 1:13). Nitekim, İsa düşmanı yendi (İbraniler 2:14-16) ve tahta geçti (İbraniler 1:5-14) ancak düşmanlar henüz yok edilmemiştir (İbraniler 10:11-14, 1. Korintliler 15:23–25).

Gelecekte ise Tanrı gökleri ve yeri sarsacağı zaman düşmanları yok edecektir. O halde göklerin ve yerin sarsılması, Tanrı’nın halkına zulmeden dünyevi güçlerin ve daha da önemlisi, dünyevi güçlerin arkasında duran ve onları kontrol eden kötü güçlerin (Şeytan ve düşmüş meleklerin) yok edilmesi anlamına gelir.

`Bir gün adaletin sağlanacağı ve dünyamızda bu kadar yaygın olan kötülüğün bir gün yok edileceği vaadi neden hepimiz için, özellikle de doğrudan kötülüğün elinde acı çekenler için bu kadar umut verici bir vaattir?`