---
title:  Herkesin Yargıcı olan Tanrı’ya Geldiniz
date:  14/03/2022
---

`İbraniler 12:23’ü okuyun. Bu eğer bir şenlik ise, Tanrı neden yargıç olarak tanımlanıyor? Bir yargıç nasıl bir şenliğin parçası ya da nedeni olabilir? Daniel 7:9, 10, 13–22’yi de ayrıca okuyun.`

İbraniler 12:22–24’te anlatılan şenlik, gelecekteki bir yargıyı kasteder. Tanrı, yargıç, yöneticilik ve kitaplar kullanılır ve kitaplardan gelecek bu yargının sonucu, Tanrı’nın halkının krallığı almasıdır (İbraniler 12:28).

Bu olay, “Eskiden beri var Olan” (Daniel 7:9) olan Tanrı’nın ateşten bir tahtta oturduğu ve etrafının “binlerce binler” (Daniel 7:10) meleğin çevrelediği bir yargı anını betimleyen Daniel 7’de açıklanan büyük İkinci Geliş öncesi yargıyı çağrıştırmaktadır. Kitaplar açılır (Daniel 7:10) ve hüküm, o zaman “kırallığı mukaddeslerin edindikleri” ve “Yüceler Yücesinin kutsalları” lehine karar verilir. (Daniel 7:22).

Benzer şekilde, İbraniler 12:22-29, “herkesin Yargıcı” olan Tanrı’nın “binlerce binler” melekle çevrili olduğu göksel Yeruşalim olan Siyon Dağı’ndaki bir yargı sahnesini anlatır. O görüntüde ateş vardır (İbraniler 12:29). Kitaplar vardır çünkü kutsallar bu kitaplarda “kayıtlıdır” (İbraniler 12:23). Bu da kutsallar için olumlu bir yargı anlamına gelir.

İsa bu olayın merkezindedir (İbraniler 12:24). İbraniler 2.bölümde, bizim adımıza “ölüm”ü tattıktan sonra “yücelikle ve onurla taçlandırılan” İnsanoğlu olarak tanımlandı (İbraniler 2:9). İbraniler 2:10’a göre, “insanoğlu” (bkz. İbraniler 2:6), “birçok oğulu yüceliğe” getirebilmek için acı çekti. Yani, imanlıların da “yücelik ve onur ile’’ taçlandırılabilmeleri” için. “Oğul” şimdi, yeni antlaşmanın kazançları aracılığıyla, imanlıları göksel Yeruşalim’e, Siyon’a getirdi (İbraniler 12:22-24), burada kendilerine bir krallık alacakları vaat edildi (İbraniler 12:28).

O halde bu yargı, imanlılar için gerçekten iyi bir haberdir çünkü bu, onların lehinde hüküm veren bir yargıdır. Onları haklı çıkarır. Bu, geçmişte imanlılara zulmeden (Daniel 7) ve gelecekte de (Vahiy 13) yapacak olan korkunç canavarların arkasındaki düşmanları, ejderhayı yenen bir yargıdır.

`Bugün çalıştıklarımız, Tanrı’nın üç meleğin mesajlarındaki yargısının bu sefer için “iyi haber” olduğunu anlamamıza nasıl yardımcı olur? (Vahiy 14:6, 7’ü Yasa’nın Tekrarı 32:36; 1. Tarihler 16:33-35 ile karşılaştırın).`