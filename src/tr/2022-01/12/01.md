---
title:  Sarsılmaz Bir Krallık Almak
date:  12/03/2022
---

### Konuyla İlgili Metinler
İbraniler 12:18–29; Mısır’dan Çıkış 32:32; Daniel 7:9, 10, 13–22; Hagay 2:6–9, 20–22; Mezmurlar 15:5; Mezmurlar 16:8; İbraniler 13:15, 16.

> <p>Hatırlama Metni</p>
> “Onun için sarsılmaz bir krallık alarak, inayetimiz olsun ki, onunla Allah’a hoşnut edici bir şekilde saygıyla ve tanrısal korkuyla tapınalım” (İbraniler 12:28).

Bu haftanın parçası olan İbraniler 12:18-29, mektubun doruk noktasıdır ve başladığı fikri tekrarlayarak ana kaygısını şöyle özetler: Tanrı bizimle Oğlu’nun bedeninden konuştu ve bizler O’na dikkatle önem vermeliyiz (İbraniler 1:1, 2; İbr. 12:25). İbraniler 12:22–24’te İsa’nın tanımı, mektubun O’nun hakkındaki iddialarını özetler: İsa, yeni antlaşanın Aracısıdır ve O’nun kanı imanlılar için kurtuluş sağlar. Bizim adımıza yaptığı kâhinlik ve krallık hizmeti, göksel ordular için bir kutlama nedenidir. Son olarak, İbraniler 12:25-29, son ve doruk noktası olan şu uyarıyı içermektedir: Tanrı’nın yargısı yaklaşmaktadır. Düşmanlarına yıkım, halkına ise aklanma ve bir krallık getirecek (İbraniler 12:28, 29).

Son, İsa’nın çarmıhtaki eserinin önemini yeniden teyit eder ve imanlıları İkinci Geliş’teki İsa’nın zaferinin tamamlanmasına yönlendirir. Pavlus, okuyuculara İsa’nın Yargıcımız olan Tanrı’dan bir krallık aldığını (Daniel 7:9–14) ve O’nun krallığını ona sonsuza dek sahip olacak olan “Yüceler Yücesi’nin kutsalları” olan imanlılarla paylaşacağını hatırlatmak için Daniel 7’deki tasvirleri kullandı (Daniel 7:18).

_*19 Mart Sebt Günü’ne hazırlanmak için bu haftanın dersini çalışın._