---
title:  Mükemmel Sağlık
date:  18/03/2022
---

_Yazan: Andrew McChesney_

Noy, Laos’ta bir aileye ait kahve tarlasında 100’den fazla işçiyi yöneten eden zengin bir kadındı. Ama daha sonra köyde yaşamını devam ettirirken belirsiz bir hastalığa yakalandı.

Doktoru hastalığı teşhis edemedi.

Noy, güney Laos’ta birçok tıp doktoruna gitti ama kimse yardım edemedi.

Sağlığı giderek daha da kötüleşti, ta ki yürüyemeyene ve yatağına kapanana kadar. Hatta, neredeyse aklını kaybediyordu. Çoğu zaman, kendi ailesindeki insanları hatırlayamıyordu.

Tüm çalışanları maaşlarını ödenmediği için işten ayrıldı. Köylüler ona ve kocasına hayatta kalamayacağını söyledi.

Noy’un hayatının bu zayıf noktasında, Laos’un başkenti Vientiane’den bir ziyaretçi geldi. Ziyaretçi, Noy gibi bir Hristiyan değildi, ancak oğlu ve gelini Yedinci Gün Adventisti idi. Noy’a İsa’yı anlattı.

“Belki İsa hayatınızı kurtarabilir” dedi.

Noy, kocasının yardımıyla güneydeki bir Adventist pastörünün telefon numarasını buldu ve yardım için onu aradı.

Pastör, Noy’un köyüne gitti ve onunla dua etti.

Noy dua ile cesaretlendirildi ve geçici olarak Vientiane’ye taşınmaya karar verdi. Adventist kilise üyeleriyle tanışmak ve onları tanımak istiyordu.

Geldiğinde yataktan kalkamadı ve net bir şekilde düşünmek için mücadele etti. Kilise üyeleri onunla düzenli olarak buluşup dua ettiler. Yavaş yavaş, sağlığı düzeldi, oturmaya, kalkmaya ve yürümeye başladı.

Hastalandıktan beş ay sonra Noy, sağlıklı bir şekilde memleketine döndü.

Köylüler gördükleri karşısında şaşkına döndü. Ölmesini beklemişlerdi ama o yaşıyordu ve tamamen iyileşmişti. Şaşırmışlardı, ona ne olduğunu sormuşlardı.

Noy, “İsa beni ölümden kurtardı” dedi.

Şimdi birçok köylü, O’ndan dileyen herkesi iyileştirebilen güçlü doktor İsa hakkında daha fazla bilgi edinmekle ilgileniyor.

Müjdenin Laos halkına ve Güney Asya-Pasifik Bölümündeki diğer ülkelere yayılmasına yardımcı olacak Sebt Okulu misyon sunularınız için teşekkür ederiz. Bu çeyreğin On Üçüncü Sebt Sunusunun bir kısmı, Laos’ta bir ilkokul açılmasına yardım edecek.

Bu misyon öyküsü, Yedinci Gün Adventist Kilisesi’nin “I Will Go (Gideceğim)” stratejik planının 2 No’lu Misyon Hedefini göstermektedir: “Adventistlerin erişimini güçlendirmek ve çeşitlendirmek… IWillGo2020.org adresinde daha fazla bilgi edinin.