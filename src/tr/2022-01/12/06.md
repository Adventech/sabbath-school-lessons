---
title:  Minnettar Olalım
date:  17/03/2022
---

İbraniler kitabı, bizim için yaptığı tüm harika şeyler için Tanrı’ya uygun cevabın, O’na uygun bir tapınma türü sunarak şükran göstermek olduğunu söyleyerek bu bölümü bitirir.

`İbraniler 12:28 ile İbraniler 13:15, 16’yı karşılaştırın. Tanrı’ya uygun olan tapınmayı nasıl sunuyoruz?`

Eski ahit sisteminde hayvanların kurban edilmesi, insanların tövbe ve şükran gösterme şekliydi ancak bu kurbanlar, tapınmayı yapanın yüreğindeki şükran ve tövbenin bir göstergesi olacaktı. Böylece Tanrı, Mezmurlarda ve peygamberler aracılığıyla O’nu gerçekten hoşnut edenin hayvanların kanı değil, tapınan kişinin şükranları, iyi işleri ve doğruluğu olduğunu bildirdi (Mezmurlar 50:7-23, Yeşaya 1:11– 17).

Böylece Pavlus, O’nu memnun eden hakiki tapınma yöntemleri olan övgü, itiraf, şükran ve iyi işlerden oluşan sunular sunarak bizi gökteki tapınakta Tanrı’ya tapınmaya çağırır. Biz bu kurbanları bu dünyada sunarız ama onlar göklerde Tanrı’yı hoşnut eden şeyler olarak kabul edilir. Bu nasihat, yazarın, İsa’nın adının ikrarı için mektup boyunca yaptığı tüm çağrıları (İbraniler 3:1, İbraniler 4:14, İbraniler 10:23) ve O’nun iyi işler yapmaya devam etmemiz yönündeki teşviklerini kapsar (İbraniler 6:10–12; İbraniler 13:1, 2, 16).

Pavlus’un dinleyicilere “Allah’a hoşnut edici bir şekilde” bir tapınma (İbraniler 12:28) çağrısı, imanlıların şu an gerçekten İsa’nın kurban edilmesi aracılığıyla yetkinleştirilmiş ve kutsallaştırılmış bir kâhinlik ulusu olduklarını ima eder (İbraniler 10:10 –14, 19–23). Bu, Tanrı’nın İsrail için, kurtuluşun iyi haberini dünyaya duyurabileceği kâhin bir ulus olacakları şeklindeki asıl amacını yerine getirir (Mısır’dan Çıkış 19:4–6; 1. Petrus 2:9, 10; Vahiy 1:6; Vahiy 5:10).

İbraniler 13:1–6, iyilik yapmanın ve elimizdekileri paylaşmanın ne anlama geldiğini pratik terimlerle açıklar. Bu, tıpkı İsa’nın bize kardeşçe sevgi gösterdiği gibi, kardeşçe sevgi göstermek anlamına gelir (İbraniler 2:11, 12). Misafirperver olmak, tutsak olanlara veya kötü muamele görenleri ziyaret etmek (İbraniler 13:3), zina ve açgözlülüğü reddetmek demektir.

`İyi işleri düşünmek ve sahip olduklarımızı Tanrı’ya tapınmamızın bir parçası olarak paylaşmak neden önemlidir? Aynı zamanda, Tanrı’ya olan ruhsal sunularımızın yozlaşmasınına giden asıl yolları nelerdir? (Yeşaya 1:11–17)`