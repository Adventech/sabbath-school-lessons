---
title:  Sarsılmaz Bir Krallık
date:  16/03/2022
---

Tanrı, gökleri ve yeri “sarsacağını”, yani düşman milletleri yok edeceğini bildirmiştir. Ancak bazı şeyler vardır ki bunlar sarsılamaz ve yıkılamazdır.

`Mezmurlar 15:5, Mezmurlar 16:8, Mezmurlar 21:7, Mezmurlar 62:2, Mezmurlar 112:6 ve İbraniler 12:27’yi karşılaştırın. Sarsılmayacak şeyler nelerdir?`

İbraniler 12:27’nin birçok modern tercümesi, göklerin ve yerin sarsılmasının, bunların ortadan kaldırılacağı ve sonsuza dek yok olacağı anlamına geldiğini ileri sürer.

Ancak Kutsal Kitap, Tanrı’nın yeni gökler ve yeni bir yer yaratacağı konusunda açıktır (Yeşaya 65:17, Vahiy 21:1–4) ve diriltilip bu yeryüzünde yeni bir bedene sahip olacağız (1. Selanikliler 4:13-17 , Filipililer 3:20). Dolayısıyla “sarsma” yaratılışın tamamen ortadan kaldırılmasını değil, temizlenmesini ve yenilenmesini ifade eder. Burada olan yeniden yaratılacak ve kurtarılanların yaşayacağı yer orası olacaktır.

Ancak yok olmayacak ve sarsılmayacak bazı şeyler vardır. Bu sarsılmayacak ve yok olmayacak şeyler doğrulardır. Tanrı’ya güvendikleri için sarsılmazlar. Yaradan onları ayakta tutar ve yaşayacakları konusunda güvence verir.

İbranilerde kalıcılığın ve istikrarın İsa ile ilişkili olduğuna dikkat edin. İbraniler 1:10–12 İsa hakkında şunları söyler:

“Ya Rab, başlangıçta Dünyanın temellerini sen attın. Gökler de senin ellerinin yapıtıdır. Onlar yok olacak, ama sen kalıcısın. Hepsi bir giysi gibi eskiyecek. Bir kaftan gibi düreceksin onları, Bir giysi gibi değiştirilecekler. Ama sen hep aynısın, Yılların tükenmeyecek.” İbraniler ayrıca, İsa’nın kâhinliğinin sonsuza dek sürdüğünü (İbraniler 7:3, 24) ve kurtarılanların mirasını aldığını (İbraniler 10:34) söyler. Son yargıda, “İsa’ya” sımsıkı sarılanlar sarsılmayacaktır (Mezmurlar 46:5).

İbraniler 12:28 ayrıca “sarsılmaz bir krallık” alacağımızı söylüyor. Bu, kutsalların krallığa ‘sonsuza dek ellerinde tutacaklar” diyen Daniel 7:18’e bir göndermedir. Daniel 2:44’te sözü edilen “hiç yıkılmayacak” krallık budur. Bu krallık Oğul’a aittir ancak O bu krallığı bizimle paylaşacaktır. Vahiy 20:4, bize zulmeden kötü güçleri O’nunla birlikte yargılayacağımızı söyler (1. Korintliler 6:3).

`Sarsılma açısından şu an ne kadar iyisin? O kadar iyi değilseniz, bu önemli alanda yardım almak için hangi seçimleri yapabilirsiniz? (Efesliler 4:14’e bakın.)`