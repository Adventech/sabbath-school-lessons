---
title:  İsa, İmanımızın Öncüsü ve Tamamlayıcısı
date:  10/03/2022
---

`İbraniler 12:1–3’ü okuyun. Bu ayetler bizden ne yapmamızı istiyor?`

İman konusundaki açıklamanın sonucu gerçekten de İbraniler 12’de İsa ile birlikte anlatılır. Pavlus mektuba “gelen gelecek” ve “gecikmeyecek” (İbraniler 10:37) olan İsa ile başlıyor ve Pavlus bunu, imanımızın “tamamlayıcısı” olan İsa ile bitiriyor. (İbraniler 12:2). İsa, “imanın öncüsü ve tamamlayıcısı”dır. Bu, İsa’nın imanı mümkün kılan Kişi olduğu ve imanlı bir hayatın ne olduğunu mükemmel bir şekilde somutlaştıran bir örnek olduğu anlamına gelir. İman, İsa ile birlikte kusursuz tabirine vasıl olur.

İsa, en az üç anlamda imanımızın “yaratıcısı”dır (ya da “yazar”ı ya da “öncüsü” dür).

İlk olarak, yarışı tam anlamıyla bitiren tek kişi O’dur. Önceki bölümde bahsedilen diğerler insanlar henüz amaçlarına ulaşmadı (İbraniler 11:39, 40). Ancak İsa, cennettedir ve Tanrı’nın huzuruna girmiştir ve Baba’nın sağında oturmaktadır. Bizler cennette, diğerleriyle birlikte İsa ile beraber hüküm süreceğiz (Vahiy 20:4).

İkinci olarak, bu diğer kişilerin kendi yarışlarını koşmalarını mümkün kılan aslında İsa’nın kusursuz yaşamıydı (İbraniler 10:5–14). Eğer İsa gelmemiş olsaydı, diğer herkesin yarışı boşuna olurdu.

Son olarak, İsa imanımıza sebebiyet veren kişidir. Tanrı ile bir olarak, Tanrı’nın bize olan bağlılığını dile getirdi. Tanrı bizi kurtarma çabalarından asla vazgeçmedi ve bu yüzden de bizler eğer pes etmezsek sonunda ödüle kavuşacağız. İsa sabırla koştu ve bizler imansız olduğumuzda bile bize bağlı kaldı (2. Timoteos 2:13). İmanımız sadece O’nun bağlılığına bir cevaptır.

Son olarak ise İsa, imanın “tamamlayıcısı”dır çünkü O, iman yarışının nasıl yürütüldüğünü mükemmel bir şekilde örneklemektedir. Peki O nasıl koştu? Bizim için her şeyden vazgeçerek her yükünü bir kenara bıraktı (Filipililer 2:5-8). Hiç günah işlemedi. İsa, O’nun önüne konulan sevinç ödülüne, insanların O’nun lütfuyla fidye ile kurtarıldığını görmenin ödülüne sımsıkı tutundu. Bu yüzden bütün yanlış anlamalara ve suistimallere katlandı ve Çarmıhın lekesinin üstesinden geldi (İbraniler 12:2, 3).

Şimdi koşma sırası bizdedir. İsa’nın yaptığını kendi gücümüzle asla başaramasak da, O’nun mükemmel örneği önümüzdedir ve bu nedenle O’na iman ederek ve (bizden öncekiler gibi) gözlerimizi O’nun üzerine dikerek, imanla, O’nun büyük bir ödül vaadine güvenerek ilerlemeye devam ederiz.