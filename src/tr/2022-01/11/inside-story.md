---
title:  İsa Gibi İbadet Etmek
date:  11/03/2022
---

_Yazan: Andrew McChesney_

Üç yıl önce, On Üçüncü Sebt Sunusu Kamboçya’daki insanlara ulaşmak için bir toplum merkezinin kurulmasına yardımcı oldu. Ancak bir “kentsel etki merkezi” olan toplum merkezi, daha açılmadan ilk kişisine ulaştı.

Koy Sopaon, Essential Life Center’da inşaat çalışmalarının başladığını ve ücretlerin adil olduğunu duyunca proje müdürü Gary Rogers’dan iş istedi. Adventist Misyonu için çalışan ABD’li bir müjdeci olan Gary, Kamboçya’nın en büyük ikinci şehri olan Battambang’daki yerde işçi açığı yoktu ancak yine de Sopaon’un telefon numarasını aldı.

Sopaon birkaç ay sonra geri döndü ve Gary onun kaynak yapma ve duvar örme tecrübesi olduğunu öğrenince ertesi gün işe başlayabileceğini söyledi.

“Neden yarını bekleyelim?” dedi Sopaon. “Şu an başlayabilirim.”

Kendi Hristiyan kilisesinde bir lider olan Sopaon, Gary’nin her iş gününe 30 dakikalık bir ibadetle başladığını öğrenince şaşırdı. Hiçbir zaman ibadetin de olduğu bir iş yapmamıştı ve bundan hoşlanıyordu.

Grup çalışırken, Kutsal Kitap’tan öğrendiği şeylerin kilisesinin öğrettiklerinden farklı olduğunu fark etti. Bir sabah, yedinci gün Sebti’nin tapınmasına odaklandı. Sopaon, Luka 23’te İsa’nın hazırlık gününde, haftanın altıncı gününde öleceğini ve haftanın yedinci günü olan Sebt için güneş batmadan önce gömüldüğünü okudu. Öğrencilerin Sebt Günü işlerini bıraktığını ve İsa’nın da mezarda yattığını gördü. Haftanın ilk gününe kadar O’nun vücuduna yağ ve baharat sürmediler. Şaşıran Sopaon kendi kendine, “O halde yedinci gün gerçekten Sebt günüdür!” dedi.

Sopaon’un inancını gören Gary, “İsa gibi olmak ister misin?” diye sordu.

Sopaon tereddüt etmeden. “Evet, isterim” dedi.

Gary, onu bir Adventist toplantısına davet ederek, “Eğer arzunuz buysa, gelecek Cuma akşamı birlikte Sebt başlangıç ibadetinde bize katılın,” dedi.

Sopaon Cuma günü geldi ve ertesi gün Sebt ibadeti için geri geldi. İnsanların birbirlerini nasıl selamladıklarına şaşırdı, “Mutlu Sebtler! Mutlu Sebtler!” sözleri, Tanrı’nın onu kutsal kılabileceğini hissettirdi.

Sopaon, Tanrı hakkında daha çok şey öğrendikçe, ondalık vermeye başladı. Sebt günü öğleden sonraları, muhtaçlara yardım etmek için kilise üyelerine katıldı. Essential Life Center’ın inşaat sahasında çalışmaya başladıktan 18 ay sonra vaftiz edildi.

Kamboçya, Battambang’da bir “kentsel etki merkezi” olan Temel Yaşam Merkezi’nin açılmasına yardımcı olan On Üçüncü Sebt Sunularınız için teşekkür ederiz.