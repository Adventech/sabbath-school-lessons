---
title:  Ek Çalışma
date:  11/03/2022
---

“Allah asla bize imanımızın temelini kurmaya yeterli kanıt vermeden inanmamızı istemez. O’nun varlığı, O’nun karakteri, O’nun sözünün gerçekliği mantığımıza hitap eden tanıklıklarla kurulmuştur; ve bu tanıklık boldur. Yine de Allah şüphenin olasılığını hiçbir zaman ortadan kaldırmamıştır. İmanımız kanıta dayalı olmalıdır, gösterişe değil. Şüphe etmek isteyenler fırsat bulacaklardır; oysa gerçekten gerçeği bulmak isteyenler imanlarını dayamak için bol bol kanıt bulacaklardır.’’

“Sınırlı zihinlerin Sınırsız Olan’ın faaliyetlerinin karakterini tamamen kavramaları imkânsızdır. En keskin zekâya, en yüksek eğitim almış akla o kutsal Varlık daima gizeme bürünmüş olacaktır. “Tanrı’nın derin sırlarını anlayabilir misin? Her Şeye Gücü Yeten’in sınırlarına ulaşabilir misin? Onlar gökler kadar yüksektir, ne yapabilirsin? Ölüler diyarından derindir, nasıl anlayabilirsin?” Eyüp 11:7, 8.”—Ellen G. White, Yol, Gerçek ve Yaşam, s. 69.

**Tartışma Soruları**

`1. Erken dönem Hristiyanı olan bir bilgin şöyle yazmıştı: “Credo ut intelligam.’’ Latince “anlamak için inanıyorum” anlamına gelir. İbraniler 11:3, “İmanla anlıyoruz” der. İman ve anlayış arasındaki ilişki nedir? İman neden çoğu zaman anlamadan önce gelir? İmanla, neden ilk başta anlamasak da daha sonra daha fazla anlayışın bizlere gelmesini hedeflemeliyiz?`

`2. Yunanca “pistis’’ kelimesi hem “iman” hem de “bağlılık” anlamına gelir. “İmanla yaşamanın” ne anlama geldiğini anlamak için her iki anlam da neden önemlidir? İbraniler 11’deki insanlar bağlılıklarıyla imanlarının hakikatini nasıl gösterdiler? Aynı şeyi bizler nasıl yapabiliriz?`

`3. İmanın Tanrı’nın bir armağanı olduğunu anlamamıza rağmen (Romalılar 12:3), eğer bu armağan varsa, bunu almakta ve sürdürmekte nasıl bir rol oynuyoruz?`