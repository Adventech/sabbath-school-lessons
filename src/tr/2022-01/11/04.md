---
title:  'Musa: Görünmeyen’e İman Etmek'
date:  08/03/2022
---

`İbraniler 11:20–28’i okuyun. Bu imanlı kişiler ne yaptı? Eylemleri umutla ve görünmeyen şeylerle nasıl ilişkilidir?`

Musa, bu iman bölümündeki ikinci büyük örnektir. Musa’nın hayatı, krala karşı iki meydan okuma eylemiyle anlatılır ve sonlandırılır. Ebeveynleri Musa’yı doğduğunda gizlediler, çünkü “kralın fermanından korkmadılar” (İbraniler 11:23) ve Musa “Kralın öfkesinden korkmadan imanla” Mısır’dan ayrıldı (İbrniler 11:27). Ancak Musa’nın en önemli eylemi şuydu: “firavunun kızının oğlu olarak tanınmayı reddetti” (İbraniler 11:24). Musa’nın üvey annesine “Firavun’un kızı” olarak atıfta bulunulması, onun bir sonraki Firavun olması plânlandığını gösteriyor. Ancak Musa, o zamanın en güçlü ulusunun hükümdarı olma umudunu geride bırakmaya ve onun yerine yeni özgürleştirilmiş kölelerin, yani aslında mülteci olan insanların önderi olmaya istekliydi.

`İbraniler 11:24–27 ile İbraniler 10:32–35’i karşılaştırın. İbranilerin asıl hitap ettikleri topluluğun durumu ile Musa’nın tecrübesi arasındaki benzerlikler nelerdi?`

Musa’nın büyüklüğü, Mısır kralının vaatlerinin ötesini görebilmesi ve görünmeyene, yani Tanrı’nın vaatlerine bakabilmesiydi. İbraniler kilit noktanın, Musa’nın gözünün Mısır’ın zenginliklerine değil, “ödül”e sabitlenmiş olması olduğunu söylüyor. Bu ödül, İbraniler 10:35’te bahsedilen ve Tanrı’nın kendisine iman eden herkese vaat ettiği ödülün aynısıdır.

Pavlus’un Musa’nın kararıyla ilgili sözleri, mektubun asıl hitap ettiği topluluğun yüreklerinde güçlü bir şekilde yankılanmış olmalıdır. Mesih’e olan imanlarından dolayı sitemlere ve hakaretlere katlanıyorlardı. Onlar da acı çekmiş ve varlıklarını kaybetmişlerdi (İbraniler 10:32-34). Bazıları hapisteydi (İbraniler 13:3). Buna paralel olarak Musa, Mesih’in ödülünün Mısır’ın sunabileceği her şeyden daha büyük olduğuna inandığı için, Mısır’ın zenginliğini Mesih’le ilişkilendirilen hakaretlere katlanmak için yolunu değiştirerek Tanrı’nın halkıyla kötü muameleye uğramayı tercih etti.

`İmanınızdan dolayı karşılaştığınız mücadelelerden bazıları nelerdir? Bunun için nelerden vazgeçmek zorunda kaldınız? Şimdi göremeseniz bile, nihayetinde bu ödül neden çektiğiniz her şeye değer?`