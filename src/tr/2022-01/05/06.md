---
title:  Yeni Yaratılışın Önceden Deneyimlenmesi
date:  27/01/2022
---

`Mısır’dan Çıkış 20: 8–11, Yasa’nın Tekrarı 5: 12–15 ve İbraniler 4: 8–11’i karşılaştırın. Sebt Günü dinlenmesinin anlamı konusunda ne gibi farklılıklar buluyorsunuz?`

Daha önce gördüğümüz gibi, Mısır’dan Çıkış ve Yasa’nın Tekrarı’ndaki bu kısa bölümler bizi geçmişe bakmaya çağırıyor. Bu bölümler Tanrı’nın Yaratılış ve Kurtuluş’taki başarılarını anmak için bizi Sebt Günü dinlenmeye teşvik ederler. Ancak İbraniler 4: 9-11, bizi geleceğe bakmaya davet ediyor. Bize, Tanrı’nın gelecekte bir Sebt dinlenmesi hazırladığını söyler. Sebt Günü’nün tutulması için yeni bir boyut önermektedir.

Sebt Günü dinlenmesi, yalnızca Tanrı’nın geçmişteki zaferlerini anmakla kalmaz, aynı zamanda Tanrı’nın gelecekle ilgili vaatlerini de anmaktadır.

Sebt’i tutmanın gelecek boyutu her zaman oradaydı ancak çoğu zaman ihmal edildi. Düşüşten sonra, Tanrı’nın bir gün Mesih aracılığıyla yaratılışı öz ihtişamına geri getireceği vaadini ima etmeye başladı. Tanrı bize O’nun kurtuluş eylemlerini Sebt’i tutma aracılığıyla anmamızı emretti çünkü Sebt yeni bir yaratımda kurtuluşun sonuna işaret etti. Sebt’i tutmak, bu bozulmuş dünyada Göklerin bir beklentisidir.

Bu, Yahudi geleneğinde her zaman net olmuştur. James H. Charlesworth tarafından yazılan “Eski Ahit Kitabesi’’ndeki Adem ve Havva’nın Yaşamı s. 18, M.Ö. 100 - M.S 200 arasında yazılmış bir eser şöyle der: “Yedinci gün dirilişin, gelecek çağın geri kalanının bir işaretidir.” Başka bir eski Yahudi kaynak şöyle demiştir: Gelecek çağ, “Sonsuza kadar dinlenilecek olan Sebt’dir.” —Jacob Neusner, The Mishnah, a New Translation (New Haven: Yale University Press, 1988), s. 873. Daha sonraki bir kaynak olan Kabalist Akiba’nın Othiot’u şöyle der: “İsrail, Kutsal Olan’ın önünde,” “Dünyanın Efendisi, emirleri yerine getirirsek, ne ödülümüz olacak?’’ dedi. Onlara: “Gelecek dünya” dedi. O’na: “Bize benzerliğini göster” dediler. Onlara Sebt’i gösterdi.” Theodore Friedman, “The Sabbath Anticipation of Redemption” Judaism: A Quarterly Journal, 16.cilt , sayfa 443, 444.

Sebt günü sevinç ve şükran kutlamaları içindir. Sebt’i tuttuğumuzda Tanrı’nın vaatlerine inandığımızı ve O’nun lütuf armağanını kabul ettiğimizi belirtiriz. Sebt, canlı ve diri bir inançtır. Eylemler söz konusu olduğunda, Sebt’i tutmak muhtemelen O’na iman yoluyla lütufla kurtarıldığımıza dair inancımızın en eksiksiz ifadesidir.

`Sebt’i gerçekten de Yasa’nın işleri dışında, imanla kurtuluşun ne anlama geldiğine dair anlayışımızı gösterecek şekilde tutmayı nasıl öğrenebilirsiniz? Sebt gününde dinlenmek nasıl bir kurtuluş ifadesidir?`