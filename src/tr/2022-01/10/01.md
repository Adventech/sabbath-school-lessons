---
title:  İsa, Perdeden Yolu Açıyor
date:  26/02/2022
---

### Konuyla İlgili Metinler
İbraniler 9:24; Mısır’dan Çıkış 19:3, 4; İbraniler 12:18–21; Levililer 16:1, 2; İbraniler 10:19–22; Koloseliler 3:1.

> <p>Hatırlama Metni</p>
> “Çünkü Mesih, asıl kutsal yerin örneği olup insan eliyle yapılan kutsal yere değil, ama şimdi bizim için Tanrı’nın önünde görünmek üzere asıl göğe girdi” (İbraniler 9:24).

Öğrenciler, İsa göğe çıktıktan hemen sonra Zeytin Dağı’ndan döndüklerinde, sevinç ve zaferle doldular. Efendileri ve Yoldaşları olan Kişi, dünya üzerinde güçlü bir konuma yükselmiş ve onları, Tanrı’nın dualarına olumlu yanıt vereceğine dair mutlak bir güvenle Tanrı’ya Kendi adıyla yaklaşmaya davet etmişti (Yuhanna 14:13, 14). Dünyada şer güçlerinin saldırısına uğrayarak devam etseler de umutları kuvvetliydi. İsa’nın kendilerine bir yer hazırlamak için göğe yükseldiğini biliyorlardı (Yuhanna 14:1-3). İsa’nın kurtuluşlarının Önderi olduğunu ve O’nun kanı aracılığıyla göksel konuta giden yolu açtığını biliyorlardı.

İsa’nın göğe yükselişi, İbranilerin teolojisinin merkezinde yer alır. Bu, İsa’nın egemenliğinin başlangıcını ve bizim adımıza O’nun Başkâhinlik hizmetinin başlangıcını işaret eder. Son olarak ve daha da önemlisi, İsa’nın göğe yükselişi, iman yoluyla Tanrı’ya cesaretle yaklaşmamızı sağlayan Yeni Antlaşma’nın başlatıldığı anı işaret eder. İsa ve O’nun doğruluğunun erdemleri aracılığıyla Tanrı’ya güvenle yaklaşmak bizim ayrıcalığımızdır.

_*5 Mart Sebt Günü’ne hazırlanmak için bu haftanın konusunu çalışın._