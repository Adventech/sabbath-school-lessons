---
title:  Tanrı En İyi Şahittir
date:  04/03/2022
---

_Yazan: Anna Likholet_

18 yaşındayken İsa’yı başkalarıyla paylaşmanın arzusunu duydum fakat bundan korkuyordum.

“Korkuyorum,” diye dua ettim sık sık. “Seni nasıl paylaşacağımı bilmiyorum.”

Sonra ameliyat olmam gerektiğini öğrendim ve Rusya’nın başkenti Moskova’dan arabayla yaklaşık iki buçuk saat uzaklıkta bulunan Tula kentinde hastaneye kaldırıldım. Geldiğimde hastanedeki odamda altı yataktan üçü doluydu. Diğer kadın hastalar kitap okuyor ve televizyon izliyorlardı. Ameliyatım ertesi gün için plânlanmıştı.

“Ne yapmalıyım?” diye düşündüm. “Ameliyattan önce biri ne yapar?”

Kutsal Kitap’ımı açtım. Karşımdaki kadın hemen konuştu. “Hristiyan mısın?” diye sordu. “Evet dedim. “Hangi kiliseye gidiyorsun?” dedi.

Yedinci Gün Adventisti olduğum için alay konusu olmak istemedim. Birçok Rus başka bir Hristiyan mezhebine mensuptur ve Adventistleri bir tarikatın üyeleri sayarak onları reddederler. “Ben bir Protestanım” dedim.

Kadın tatmin olmamıştı. “Hangi Protestan kilisesine mensupsun?” dedi.

Ne diyebilirdim? “Ben bir Yedinci Gün Adventistiyim,” dedim.

Kadının yüzünü kocaman bir gülümseme aydınlattı.

“Vay canına, Yedinci Gün Adventistleri!” haykırdı. “Adventistleri tanıyorum! Onlar en iyi insanlar!”

Kadın, kiliseden, kilisenin çalışmaları ve Tula’nın dışında bulunan Zaoksky Adventist Üniversitesi hakkında coşkuyla konuştu. Diğer iki hasta sessizce dinledi. Adventist Kilisesi’ni hiç duymamışlardı.

“Adventistler iyi Hristiyanlardır!” dedi kadın. “Babam bazı güzel Adventistleri tanıyor.” O konuşurken, doktor odaya girdi. Onu görünce şaşırdı. “Burada ne yapıyorsun?” dedi. “Ne demek istiyorsun?” diye yanıtladı. “Dün taburcu olmanı söyledim,” dedi. “Çoktan eve gitmiş olmalıydın.”

Kocası onu 30 dakika içinde hastaneden aldı.

Boş yatağına baktığımda, Tanrı’nın dualarıma beklenmedik bir şekilde cevap verdiğini fark ettim. Tanrı, hastane odamda Kendisini göstermişti. Ben hiçbir şey yapmamıştım. Tanrı her şeyi yapmıştı. Sonuç olarak, diğer hastalar benim bir Adventist olduğumu ve Adventistlerin İsa’yı tüm kalpleriyle sevdiklerini biliyorlardı.

Hastaneden çıkmadan önce kiliseye gittim ve İsa’ya tapındım. Ama Hristiyan olmak bundan daha fazlasıdır. Hristiyan olmak aynı zamanda başkalarına İsa’yı anlatmaktır. O’nu paylaşmak isterseniz, O bunu ayarlar ve senin için her şeyi yapar.

Bu misyon hikayesi, Yedinci Gün Adventist Kilisesi’nin “I Will Go (Gideceğim)” stratejik planının 1 No’lu Misyon Hedefini göstermektedir: “Dünya çapında görev ve amaç kavramını canlandırmak ve sadece pastörleri değil, genç ve yaşlı her kilise üyesini, Mesih’e tanıklık etme ve öğrenci yetiştirme sevinci içinde bir yaşam biçimi olarak yeniden canlandırmak” IWillGo2020.org adresinde daha fazla bilgi edinin.