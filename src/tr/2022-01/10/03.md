---
title:  Tanrı’nın Daveti
date:  28/02/2022
---

`İbraniler 12:18–21’i okuyun. İsrail’in Sina Dağı’ndaki tecrübesi neydi?`

Tanrı İsrail’i Mısır’dan çağırdığında, plânı onlarla kişisel, yakın bir ilişki yaratmaktı. “Mısırlılar’a ne yaptığımı, sizi nasıl kartal kanatları üzerinde taşıyarak yanıma getirdiğimi gördünüz.” dedi. (Mısır’dan Çıkış 19:3, 4).

Böylece Tanrı, Musa aracılığıyla insanları Kendisiyle buluşmaya hazırlamak için gerekli talimatları verdi. İnsanların önce kendilerini kutsamaları gerekiyordu. (Mısır’dan Çıkış 19:10–15).

Dağın eteklerine hazırlıksız çıkanlar ölecekti. Bununla birlikte, halk kendilerini iki gün hazırladıktan sonra, üçüncü gün “boru uzun uzun çalınınca.”, Tanrı halka “dağa çıkabilirler” diye buyurdu (Mısır’dan Çıkış 19:13). Musa’nın ve halkın liderlerinin dağa çıktıklarında ve O’nun huzurunda “Allahı gördüler, ve yiyip içtiklerinde” (Mısır’dan Çıkış 24:9–11) yaşayacakları tecrübeyi yaşamalarını istedi. İnsanlar daha sonra Tanrı’nın görkemini gördüklerini ve Tanrı’nın “insanla konuştuğunu ve insanın ölmediğini” (Yasa’nın Tekrarı 5:24) söylemesinin mümkün olduğunu anladılar. Ama o an geldiğinde, imandan yoksundular. Musa yıllar sonra bunu şöyle açıkladı: “Çünkü siz ateşten korkup dağa çıkmadınız.” (Yasa’nın Tekrarı 5:5). Bunun yerine Musa’dan aracıları olmasını istediler (Yasa’nın Tekrarı 5:25-27’yi Mısır’dan Çıkış 20:18-21 ile karşılaştırın).

Tanrı’nın Kutsallığının Sina Dağı’ndaki tezahürü, insanlara O’ndan “korkmayı” veya O’na saygı duymayı öğretmekti. “Rab korkusu” yaşama, bilgeliğe ve onura (Yasa’nın Tekrarı 4:10’u Mezmurlar 111:10, Süleyman’ın Özdeyişleri 1:7,Süleyman’ın Özdeyişleri 9:10, Süleyman’ın Özdeyişleri 10:27 ile karşılaştırın)—ve ayrıca O’nun merhametli ve lütufkâr olduğunu öğrenmeye götürür (Mısır’dan Çıkış 34:4-8). Böylece Tanrı, İsrail’in Kendisine gelmesini isterken, halk korktu ve Musa’dan aracı olmasını istedi. Sina’daki olayların İbraniler’deki tanımı, öncelikle Musa’nın insanlara imansızlıklarının ve altın buzağı ile irtidatlarını hatırlatmasını ve günahlarından dolayı Tanrı ile karşılaşmaktan nasıl korktuğunu (Yasa’nın Tekrarı 9:19) takip eder. İnsanların tepkisi, Tanrı’nın onlar için tasarısı değildi; aksine, imansızlıklarının sonucuydu.

`İsa sayesinde, kutsal olan Tanrı’ya yaklaşmaktan neden korkmamalıyız? Bununla birlikte, yakınlaşabilmemiz için koşullar nelerdir?`