---
title:  İsa, Baba’nın Huzurunda
date:  27/02/2022
---

`İbraniler 9:24’ü okuyun. Bu parçaya göre, İsa’nın göğe yükselişinin amacı neydi?`

Tanrı İsrail’e insanların her yıl üç kez bir sunu ile “Rab’bin huzuruna çıkmak” için Yeruşalim’e gitmelerini söyledi. Belirlenen zamanlar Fısıh Bayramı (Mayasız Ekmek), Haftalar Bayramı (Pentikost) ve Hasat Bayramıydı (Çardak Bayramı) (Mısır’dan Çıkış 23:14–17, Yasa’nın Tekrarı16:16). Fısıh, İsrail’in Mısır’dan kurtuluşunu anıyordu. Pentikost arpa hasadını andı ve Yeni Ahit zamanında, Sina’da verilen yasa ile ilişkilendirildi. Hasat Bayramı, çölde kaldıkları süre boyunca Tanrı’nın İsrail’e gösterdiği alâkayı anmaktadır. Yeni Antlaşma’ya göre, tüm Eski Antlaşma bayramlarının da peygamberlik açısından önemi vardır.

İbraniler 9:24, İsa’nın Baba’nın huzuruna yükselişini anlatır. Tanrı’nın huzurunda daha iyi bir kurbanla (İbraniler 9:23, 24) kendi kanıyla “huzura çıkmak” için “asıl” olan göksel tapınağa geldi.

İsa, hac bayramlarının peygamberlik açısından önemini şaşırtıcı bir doğrulukla yerine getirdi. Fısıh’ın hazırlandığı gün, Fısıh kuzularının kurban edilmesinin dokuzuncu saattinde öldü (Yuhanna 19:14, Matta 27:45–50). İsa üçüncü gün dirildi ve kâhin ürününü biçtiği zaman, ilk yetişen üründen bir demet sallayacağı zaman (Levililer 23:10–12), kurbanının kabul edildiğine dair güvence almak için göğe yükseldi (Yuhanna 20:17, 1. Korintliler 15:20). Daha sonra, 40 gün sonra, Tanrı’nın sağında oturmak ve Pentikost Günü’nde yeni antlaşmayı başlatmak için göğe yükseldi (Elçilerin İşleri 1, 2).

Eski İsrail’de haccın amacı “Tanrı’nın yüzünü görmek” idi (Mezmurlar 42:2). Bu, Tanrı’nın lütfunu tecrübe etmek anlamına geliyordu (Mezmurlar 17:15). Benzer şekilde, İbranice “O’nun yüzünü görmek istemek” ifadesi de Tanrı’dan yardım istemek anlamına geliyordu (2. Tarihler 7:14, Mezmurlar 27:8, Mezmurlar 105:4). Bu, İbraniler’de İsa’nın göğe yükselişinin anlamıdır. İsa kusursuz bir kurbanla Tanrı’nın yanına yükseldi. İsa, Tanrı’nın huzuruna bizim habercimiz olarak da göğe yükselmiştir (İbraniler 6:19, 20). “daha iyisini”, “mimarı ve yapıcısı Tanrı olan temelli şehri bekleyen” (İbraniler 11:10, 13-16) imanlılara vaadini gerçekleştirmiştir.

`Mesih’in yalnızca çarmıhta değil, aynı zamanda şimdi cennette yaptığı şeyin hakikati bize kurtuluş güvencesini neden versin?`