---
title:  O’nun Yüzünü Görecekler
date:  03/03/2022
---

`İbraniler 12:22–24’ü okuyun. Göksel Yeruşalim’e Tanrı’nın huzuruna hangi anlamda yaklaştık?`

İmanlıların, göksel Yeruşalim’e, Siyon Dağı’na iman yoluyla “yaklaştıkları” öne sürülür. Bu anlamda, tecrübeleri geleceği öngörür. Böylece, göksel Yeruşalim, “ümit edilen” ve “görünmeyen” şeylerin krallığına aittir ancak yine de bize iman yoluyla güvence altına alınmıştır (İbraniler 11:1).

Bu parça doğru olsa da tüm anlamı bu değildir. Bizi temsil eden İsa aracılığıyla Tanrı’nın huzurunda Siyon Dağı’na da yaklaştık (Efesliler 2:5, 6; Koloseliler 3:1). İsa’nın göğe yükselişi bir iman meselesi değil, bir hakikattir. İbranilerin itirafımıza sıkı sıkıya sarılmaları yönündeki tembihlerine ikna edici güç sağlayan şey İsa’nın göğe yükselişinin bu tarihsel boyutudur (İbraniler 4:14, İbraniler 10:23). Pavlus şöyle diyor: “Onun için . . . göklerden geçmiş olan büyük başkâ-hinimiz İsa varken . . . cesaretle yaklaşalım” (İbraniler 4:14, 16).

Bu nedenle, bizi temsil eden aracılığıyla çoktan yaklaştık ve bu yüzden de buna göre hareket etmeliyiz. O’nun aracılığıyla “göksel armağanı tatmış’’ olduk “. . . Tanrı sözünün iyiliğini ve gelecek çağın güçlerini tatmış” (İbraniler 6:4, 5) olduk. İsa’nın göksel tapınaktaki göğe yükselişi ve hizmetinin hakikati, “Canın gemi demiri” olması (İbraniler 6:19), vaatlerin bir anlamının ve güvene değer olduğunun güvencesidir (İbraniler 7: 22). Bizim için imanın önemli bir gemi demiri vardır.

Ancak Tanrı’nın tasarısı yalnızca İsa’da değil, bizde de gerçekleşecektir. İsa’nın göğe yükselişinin, İsrail’in ilk iki yıllık hacları olan Fısıh ve Pentikost’un tipolojisini yerine getirdiğini söylemiştik. İbraniler ve Vahiy kitabına göre, son hac olan Çardak Bayramı henüz yerine getirilmedi. “mimarı ve kurucusu Tanrı olan temelli kent”te kutlayacağız (İbraniler 11:10, 13-16). Çadırlar inşa etmeyeceğiz, Tanrı’nın çardağı veya çadırı gökten inecek ve O’nunla sonsuza dek yaşayacağız (Vahiy 7:15–17; Vahiy 21:1–4; Vahiy 22:1–5; Çölde Sayım 6:24–26).

`Acı ve ıstırap dolu bir dünyada, sonsuz yaşam vaadini bizim için hakikat haline getirmeyi nasıl öğrenebiliriz? Tüm bunların sadece burada ve şimdiki hayatımız hakkında daha iyi hissetmemize yardımcı olacak bir hayal olduğunu söyleyenlere ne cevap verebilirsiniz?`