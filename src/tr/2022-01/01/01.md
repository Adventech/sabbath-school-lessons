---
title:  İbranilere ve Bizlere Mektup
date:  25/12/2021
---

### Konuyla İlgili Metinler
İbraniler 2:3–4; 1. Petrus 4:14, 16; İbraniler 13:1–9, 13; 1. Krallar 19:1–18; İbraniler 3:12–14; Çölde Sayım 13.

> <p>Hatırlama Metni</p>
> “Çünkü Tanrı’nın isteğini yerine getirmek ve vaat edilene kavuşmak için dayanma gücüne ihtiyacınız vardır” (İbraniler 10:36).

İsa’nın veya elçilerden birinin vaazını dinlemenin nasıl bir şey olacağını hiç hayal ettiniz mi? Onların bazı vaazlarından yazılı alıntıları ve özetleri elimizde bulunduruyoruz. Ancak bunlar, onları dinlemenin nasıl bir şey olduğu hakkında sadece sınırlı bir fikir veriyorlar. Ancak, Tanrı bizim için Kutsal Yazılar’da en az bir tam vaazı muhafaza etmiştir: Pavlus’un İbraniler’e yazdığı mektup.

İbraniler mektubunun yazarı Pavlus kendi çalışmasından bir “öğüt sözü” olarak bahsetmişti (İbraniler 13:22). Bu ifade, hem havrada (Elçilerin İşleri 13:15) hem de Hristiyan ibadetinde vaazı tanımlamak için kullanılıyordu (1.Timoteos 4:13). Buna dayanarak, İbraniler mektubunun, elimizde olan en eski “eksiksiz Hristiyan vaazı” olduğu ileri sürülmektedir. İbraniler mektubu, İsa’yı kabul eden ancak sonrasında zorluklar yaşayan imanlılara hitaben yazılmıştı. Bu kişilerden bazıları alenen zulüm gördü ve lekelendi (İbraniler 10: 32-34). Bazılarıysa mali sıkıntılar yaşadı (İbraniler 13: 5, 6). Birçoğu yorulmuştu ve imanlarını sorgulamaya başlamışlardı (İbraniler 3:12, 13). Günümüzde herhangi birimiz onların yaşadıklarını anlayabilir mi?

Bununla birlikte elçi, coşkulu bir vaazda onları (ve buna bağlı olarak bizleri de) İsa’ya imanda sebat etmeye ve gözlerini artık Göksel Tapınakta bulunan İsa’ya dikmeye teşvik etti.

_*1 Ocak Sebt Günü’ne hazırlık için bu haftanın dersini çalış._