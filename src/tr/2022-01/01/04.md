---
title:  Keyifsizlik
date:  28/12/2021
---

İbraniler mektubunu okuyanlar dışlanmalarına ve zulüm görmelerine rağmen, Mesih’e olan imanlarını ve bağlılıklarını korumada başarılı oldular. Ancak çatışma, uzun vadede çok büyük zararlara yol açtı. İyi bir mücadele verdiler ve galip geldiler ama aynı zamanda çok yoruldular.

`İbraniler 2:18; İbraniler 3:12, 13; İbraniler 4:15; İbraniler 10:25; İbraniler 12: 3, 12, 13 ve İbraniler 13: 1–9, 13 ayetlerini oku. İmanlıların karşılaştığı zorluklardan bazıları nelerdi?`

İbraniler mektubu bize onu okuyanların zorluklar yaşamaya devam ettiklerini söylüyor. Onurlarına yönelik sözlü ve muhtemelen diğer türden saldırılar devam ediyordu (İbraniler 13:13). Bazı imanlılar hâlâ hapisteydi. (İbraniler 13:3). Bu, kiliseyi mali yönden ve psikolojik olarak güçsüzleştirmiş olabilir. Onlar yorgunlardı (İbraniler 12:12, 13) ve kolayca “cesaretlerini kaybedebilirlerdi” (İbraniler 12: 3).

Zaferin heyecanı geçtikten sonra, kişilerin ve toplulukların psikolojilerinin ve diğer türden savunmalarının gevşemesi ve düşmanlarının saldırılarına karşı daha savunmasız hale gelmeleri olağan bir şeydir. Bir kişinin veya topluluğun, yaklaşmakta olan bir tehditle yüzleşmek için seferber ettiği gücünü ikinci kez toplaması daha zordur.

`1. Krallar 19:1-4 ayetlerini oku. İlyas’a ne oldu?`

“Fakat genellikle büyük bir inancın ve muhteşem başarının ardından gelen türden tepki, İlyas’ın üzerinde baskı yaratıyordu. Karmel’de başlayan dönüşümün kalıcı olmayacağından korktu; böylece çöküntü onu ele geçirdi. Pisga’nın zirvesine kadar yükseltilmişti; şimdiyse vadi tabanındaydı. Her Şeye Gücü Yeten’in ilhamı altındayken en çetin iman sınavını geçmişti fakat bu umutsuzluk anında, İzebel’in tehdidi kulaklarında çınlarken ve Şeytan’ın bu ahlâksız kadının entrikalarıyla hâlâ hüküm sürdüğü anlaşılırken, Allah’a tutunmayı bıraktı. Ziyadesiyle yüceltilmişti ve karşılığı muazzamdı. İlyas Allah’ı unutarak, kendini kasvetli bir çölde tek başına bulana kadar kaçmaya devam etti”—Ellen G. White, Geçmişten Sonsuzluğa 2.Cilt, s. 161, 162

`Hristiyan yaşantında başarısız olduğunuz zamanları düşünün ve çöküşe katkıda bulunan koşulları ve etmenleri anlamaya çalış. Neyi farklı yapabilirdiniz?`