---
title:  Görkemli Bir Başlangıç
date:  26/12/2021
---

Vaazı anlamak ve mesajını hayatımızda uygulamak için, topluluğun geçmişini ve elçiden mektubu aldıkları andaki durumlarını anlamamız gerekmektedir.

`İbraniler 2:3, 4 ayetlerini oku. İbraniler mektubunu okuyanlar ilk defa ihtida ettiklerinde neler tecrübe ettiler?`

Bu metin, mektubu okuyanların bizzat İsa’nın vaazını duymadıklarını fakat müjdeyi, kendilerine “kurtuluş” haberini duyuran diğer müjdecilerden aldıklarını gösteriyor.

Pavlus ayrıca, Tanrı’nın Kendisinin “belirtiler ve harikalar ile tanıklık” etmiş olduğu mesajı, müjdecilerin de onlara “onayladığını” söylüyor (CAN). Bu, Tanrı’nın belirtiler ve “Kutsal Ruh’un armağanlar dağıtması” gibi diğer güçlü işlerle müjdenin tecrübe edilerek onaylanmasını sağladığı anlamına gelmektedir (CAN). Yeni Ahit mucizevî iyileştirmeler, kötü ruhların kovulması ve ruhsal armağanların dökülmesi gibi belirtilerin genellikle yeni yerlerde müjdenin duyurulmasına eşlik ettiğini anlatmaktadır.

Hristiyan kilisesinin başlangıcında, Tanrı, önceden bilmedikleri dillerde duyurabilmeleri ve mucizeler gerçekleştirebilmeleri için Ruhu’nu Yeruşalim’deki elçilerin üzerine dökmüştü (Elçilerin İşleri 2, 3). Filipus Samiriye’de (Elçilerin İşleri 8), Petrus, Yafa ve Sezariye’de (Elçilerin İşleri 9, 10) ve Pavlus Anadolu’daki ve Avrupa’daki hizmeti boyunca (Elçilerin İşleri 13-28) benzer mucizeler gerçekleştirdiler. Bu güçlü işler, “kurtuluş” mesajını, Tanrı’nın Krallığının kurulmasını ve kötü güçlerin iradesinden ve mahkûmiyetinden kurtuluşu doğrulayan tecrübe edilmiş kanıtlardı. (İbraniler 12: 25-29).

Ruh, ilk Hristiyan imanlıları günahlarının bağışlanmış olduğuna dair ikna etmişti. Bu nedenle, yargıdan korkmuyorlardı ve sonuç olarak duaları cesur ve özgüvenliydi, dini tecrübeleri sevinçle doluydu (Elçilerin İşleri 2:37-47). Ruh ayrıca, kötü güçlere köleleştirilmiş olanları da kurtardı. Bu, Tanrı’nın gücünün kötü güçler üzerindeki üstünlüğünün inandırıcı bir deliliydi ve Tanrı’nın Krallığının onların hayatlarında kurulmuş olduğunu gösteriyordu.

`Dönüşüm hikâyeniz nedir? İsa Mesih’in Kurtarıcın ve Rab’bin olduğuna dair inancın hangi yollarla onaylandı? Tanrı’nın seni Kendisine çekmek için öncelikli olarak hayatında nasıl çalıştığını zaman zaman anımsamak neden yararlıdır?`