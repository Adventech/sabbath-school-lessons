---
title:  Mucize Doktor; İsa
date:  21/01/2022
---

_Yazan: Andrew McChesney_

Sengphet, Laos’un şehirlerinin birindeki en büyük hastanede çok saygın bir tıp doktoruydu. Ama oğlunun hastalığını tedavi edecek gücü yoktu.

Yetişkin oğlu, Tayland’ın Bangkok kentinde çalışırken esrarengiz bir hastalığa yakalandı. Genç adam Bangkok doktorları tarafından tedavi edildi ancak iyileşmedi. Böylece Dr. Sengphet (gerçek adı bu değildir) oğlunu Laos’a geri getirdi ve onu hastanede tedavi etti. Ancak genç adamın durumu düzelmedi. Diğer doktorlar, Laos’un başkenti Vientiane’deki büyük bir hastanede tedavi görmesini önerdiler. Dr. Sengphet, oğlunu birçok testten geçtiği Vientiane hastanesine getirdi.

Sonunda, doktorlar fiziksel sağlığında bir sorun bulamadılar. Sorunun psikolojik olduğu ve zihinsel bir çöküntü yaşadığı sonucuna vardılar.

Tüm tıbbi testler bir yıldan fazla sürdü. Dr. Sengphet ve karısı, bütün paralarını oğullarına harcadılar ama boşunaydı. Kutsal Kitap’ı bilselerdi, “birçok hekimin elinden çok çekmiş,” kanaması olan kadının hikayesini anlatabilirlerdi. “Kadın varını yoğunu harcamış, ama iyileşeceğine daha da kötüleşmişti.’’ (Markos 5:26)

Oğullarını eve getirdiler ve kanama sorunu olan kadına benzer bir çaresizlik içinde sonunda göksel hekim İsa’ya döndüler. Yatak odalarında İsa’nın oğullarını iyileştirmesi için dua ettiler.

Dua ederlerken oğulları yatak odasına girdi. “Ne oldu?” dedi. “Neden birdenbire huzurlu hissediyorum?” diye sordu.

Dr. Sengphet ve karısı dua etmeye devam ettiler. Oğul, bir görüm olarak tanımladığı şeye sahipti. Kötü bir ruhun bedeninden ayrıldığını gördü ve şöyle dedi: “Artık kalamam, çünkü İsa senin hayatın üzerinde hak iddia etti. Sen İsa’ya aitsin.”

O gün oğul normale döndü ve Dr. Sengphet ve ailesi İsa’ya tapınmaya başladılar. Aylarca Dr. Sengphet, İsa’ya olan sevgisini gizlemedi ve dinleyen herkese “Dr. İsa Mesih oğlumu iyileştirdi, ailem ve ben O’nu Kurtarıcımız olarak kabul ettik” dedi.

Ancak bir süre sonra Dr. Sengphet İsa’ya tapınmayı bıraktı. İsa’nın oğlunu nasıl iyileştirdiğini unutmuş gibiydi ve eski yollarına geri döndü. Lütfen o ve İsa’nın dokunduğu, ancak artık O’na ibadet etmeyen diğerleri için dua edin. Lütfen tekrar O’na dönmeleri için dua edin.

Bu misyon öyküsü, Yedinci Gün Adventistlerinin kilisenin “I Will Go (Gideceğim)” stratejik plânını yerine getirirken karşılaştıkları bazı zorlukları göstermektedir. Bunlara 2 No’lu Misyon Hedefi; “Adventistlerin erişimini güçlendirmek ve çeşitlendirmek ve Hristiyan olmayan inanışlara ve Manevi Büyüme Hedefi No. 5, “Bireyleri ve aileleri ruhla dolu yaşamlara yönlendirmeyi içermektedir.” Bu çeyreğin On Üçüncü Sebt Sunusu’nun bir kısmı, Laos’ta bir ilkokul açmaya yönelik olacak ve 4 No’lu Misyon Hedefi’nin yerine getirilmesine, “İsa aracılığıyla özgürlüğü, bütünsel sağlığı ve umudu desteklemede ve insanlarda Tanrı’nın suretini geri getirmede Yedinci Gün Adventist kurumlarını güçlendirmesine” yardımcı olacaktır. IWillGo2020.org adresinde daha fazla bilgi edinin.