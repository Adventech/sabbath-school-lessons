---
title:  Onlara “Kardeşlerim” Demekten Utanmıyor
date:  17/01/2022
---

İbraniler, İsa’nın bize kardeşleri demekten utanmadığını söyler (İbraniler 2:11). Tanrı ile bir olmasına rağmen, İsa bizleri ailesinin bir parçası olarak kucakladı. Bu dayanışma, İbraniler mektubunun okurlarının topluluklarında çektikleri genel utançla tezat oluşturmaktadır. (İbraniler 10:33)

`İbraniler 11: 24–26’yı okuyun. Musa’nın kararları, İsa’nın bizim için yaptıklarına nasıl bir örnek teşkil eder?`

Musa için “Firavun’un kızının oğlu” olarak anılmanın ne anlama geldiğini düşündünüz mü? O, zamanın en güçlü imparatorluğunun güçlü bir şahsiyetiydi. En iyi sivil ve askeri eğitimi aldı ve dikkat çekici bir kişilik oldu.

İstefanos, Musa’nın “gerek sözde, gerek eylemlerde güçlü biri” olduğunu söyler (Elçilerin İşleri 7:22). Ellen G. White ayrıca “Mısır orduları tarafından sevildiğini” ve Firavun’un “evlat edinilmiş torununu tahtına varis yapmaya karar vermiş” olduğunu söyler (bkz. Geçmişten Sonsuzluğa 1.Cilt, s. 245). Yine de Musa, eğitimsiz ve güçsüz bir köle millet olan İsrailoğulları ile özdeşleşmeyi seçtiğinde tüm bu ayrıcalıktan vazgeçti.

`Matta 10:32, 33; 2.Timoteos 1: 8, 12; ve İbraniler 13: 12–15’I okuyun. Tanrı bizlerden ne istiyor?`

Bu, İbraniler mektubunun okurları için sorunun bir parçasıydı. Zulüm gördükten ve reddedildikten sonra, çoğu İsa’dan utanmaya başladı. Bazıları, yaptıklarıyla İsa’yı onurlandırmak yerine “O’nu açık utanca sergileme” tehlikesiyle karşı karşıyaydı. (İbraniler 6) (CAN) Bu nedenle Pavlus, okuyucularına sürekli olarak imanlarının “ikrarına” “sımsıkı sarılmaya” (İbraniler 4:14, İbraniler 10:23) davet eder.

Tanrı, İsa’yı Tanrımız ve kardeşimiz olarak tanımamızı istiyor. Kurtarıcımız olarak İsa bizlere borcunu ödedi; İsa kardeşimiz olarak, “Oğlu’nun benzerliğine dönüştürmek üzere önceden belirledi. Öyle ki, Oğul birçok kardeş arasında ilk doğan” (Romalılar 8:29) olabilmemiz için bizlere yaşamamız gereken yolu gösterdi.

`İsa’nın bizi “kardeşler” olarak kabul etmesi için vermesi gereken kararı bir an için düşününün. Neden İsa’nın yaptığı, Musa’nın yaptığından daha çok kendini küçümsüyor ve bu bize Tanrı’nın bizlere olan sevgisi hakkında ne öğretmektedir?`