---
title:  Örnek Olan Kardeş
date:  20/01/2022
---

İsa’nın insan tabiatımızı benimsemesinin ve aramızda yaşamasının bir başka nedeni de, Tanrı’nın önünde yaşamanın doğru yolunu bize örnekleyebilecek tek kişi olmasıydı.

`İbraniler 12: 1–4’ü okuyun. Elçiye göre Hristiyan yaşamının yarışını nasıl yürütmeliyiz?`

Bu parçada İsa, elçinin iman örnekleri olarak sunduğu uzun bir karakter listesinin zirvesidir. Bu parça, İsa’yı “imanımızın öncüsü ve tamamlayıcısı” olarak adlandırır.

Yunanca archegos (“kurucu”) kelimesi de “öncü” olarak tercüme edilebilir. İsa, imanlıların önüne geçerek yarışın öncüsü olmuştur. Aslında, İbraniler 6:20 İsa’yı “öncü” olarak adlandırır. “tamamlayıcısı” kelimesi, İsa’nın Tanrı’ya imanını mümkün olan en saf biçimde sergilediği kanısını verir. Bu parça, hem İsa’nın yarışımızı başarıyla koşan ilk kişi olduğunu hem de imanla yaşamanın becerisini tamamlayanın O olduğunu öğretir.

İbraniler 2:13 şöyle der: Ve yine, “Ben O’na güveneceğim.” Ve yine, “İşte, ben ve Allah’ın bana verdiği çocuklar.” (CAN) Burada olan şey, İsa’nın Tanrı’ya güveneceğini söylemesidir. Bu referans, Yeşaya 8:17, 18’i ima etmektedir.

Yeşaya, Kuzey İsrail ve Suriye’den gelen korkunç bir istila tehdidi karşısında bu sözleri söyledi (Yeşaya 7: 1, 2). Onun imanı, kral Ahaz’ın iman eksikliğine tezat oluşturuyordu (2. Krallar 16: 5–18). Tanrı, Ahaz’ı Kendisine güvenmeye ve onu kurtaracağına dair bir belirti istemeye teşvik etmişti (Yeşaya 7: 1-11). Tanrı, Davut’un oğlu olarak Ahaz’ı, Kendi oğlu olarak koruyacağına dair vaat vermişti. Şimdi, Tanrı Ahaz’a bu vaadı bir belirti ile tasdik etmesi için merhametlice sundu. Ancak Ahaz bir belirti istemeyi reddetti ve bunun yerine Asur kralı Tiglath-pileser’a “Senin kulun kölenim” (2. Krallar 16: 7) diyerek ulaklar gönderdi. Ne kadar da üzücü! Ahaz, Tanrı’nın oğlundan çok Tiglat-pileser’in “oğlu” olmayı tercih etti.

Ancak İsa, Tanrı’ya ve düşmanlarını ayaklarının altına sereceğine dair vaadına güvendi (İbraniler 1:13; İbraniler 10:12, 13). Tanrı bize aynı vaadı verdi ve biz de İsa gibi O’na güvenmeliyiz (Romalılar 16:20).

`Her gün bu güveni yansıtan seçimler yaparak Tanrı’ya güvenmeyi nasıl öğrenebiliriz? Yapmanız gereken bir sonraki önemli seçim nedir ve bunun Tanrı’ya olan güveni açığa çıkardığından nasıl emin olabilirsiniz?`