---
title:  Bizler Gibi Et ve Kandan
date:  18/01/2022
---

İbraniler, İsa’nın bizi temsil edebilmesi ve bizim için ölebilmesi için insan tabiatını benimsediğini söyler (İbraniler 2: 9, 14–16; İbraniler 10: 5–10). İşte kurtuluş tasarısının temeli ve sonsuz yaşam için tek umudumuz.

`Matta 16:17, Galatyalılar 1:16, 1.Korintliler 15:50 ve Efesliler 6: 12’yi okuyun. Bu ayetler insan tabiatının hangi eksiklikleriyle “et ve kan” ifadesini ilişkilendiriyor?`

“Et ve kan” ifadesi, insanlığın durumunun zaafını, zayıflığını (Efesliler 6:12), anlayış eksikliğini (Matta 16:17, Gal. 1:16) ve ölüme boyun eğmenin (1. Korintliler 15:50) üzerinde durur. İbraniler, İsa’nın “her yönden” kardeşleri gibi var olduğunu söyler. (İbraniler 2:17) Bu ifade, İsa’nın tamamen insan olduğu anlamına gelir. İsa basitçe insana “benzemek” veya insan gibi “görünmek” değildi; O gerçekten insandı, gerçekten bizden biriydi.

Ancak İbraniler, İsa’nın günah konusunda bizden farklı olduğunu da söylüyor. İlk olarak, İsa herhangi bir günah işlemedi (İbraniler 4:15) İkinci olarak, İsa’nın “kutsal, suçsuz, lekesiz, günahkârlardan ayrılmış” (İbraniler 7:26) bir insan tabiatı vardı. (İbraniler 7:26) Hepimiz günah işledik ve hepimizin kötü eğilimleri vardır. Günaha olan esaretimiz kendi tabiatımızın derinliklerinde başlar. Bizler “benliğin denetiminde, köle gibi günaha satılmış” haldeyiz. (Romalılar 7:14; ayrıca bkz. Romalılar 7: 15–20). Gurur ve diğer günahkâr güdüler, çoğu zaman iyi eylemlerimizi bile lekelemektedir. Ancak İsa’nın tabiatı günahla gölgelenmedi; bu şekilde olmalıydı. İsa da bizim gibi “benliğin denetiminde, köle gibi günaha satılmış” olsaydı, O’nun da bir Kurtarıcıya ihtiyacı olurdu. Bunun yerine, İsa bir Kurtarıcı olarak geldi ve Kendisini bizim için Tanrı’ya “kusursuz” bir kurban olarak sundu (İbraniler 7: 26–28, İbraniler 9:14).

Sonrasında İsa, günahlarımız için günahsız bir sunu olarak ölerek şeytanın gücünü yok etti, böylece bağışlanmamızı ve Tanrı ile barışmamızı mümkün kıldı (İbraniler 2: 14-17). İsa ayrıca, yasayı yüreklerimize işlemek için yeni antlaşma vaadini yerine getirmesi yoluyla bize doğru bir hayat yaşama gücü vererek günahın gücünü kırdı (İbraniler 8:10). İsa böylece düşmanı yendi ve artık “diri Tanrı’ya kulluk edebilmemiz için” bizi etkili bir şekilde özgürleştirdi (İbraniler 9:14). Bu arada da Şeytan’ın son yıkımı, nihai karara varacaktır (Vahiy 20: 1–3, 10).

`İsa aracılığıyla zafer vaadimiz olduğuna göre, neden çoğumuz hâlâ günahla mücadele ediyoruz? Neyi yanlış yapıyoruz ve daha da önemlisi, Mesih’te sahip olduğumuz yüce çağrımızda yaşamaya nasıl başlayabiliriz?`