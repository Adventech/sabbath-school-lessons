---
title:  Kurtarıcı Olan Kardeşimiz
date:  16/01/2022
---

`Levililer 25: 25–27, 47–49’u okuyun. Yoksulluk nedeniyle mülkünü veya hürriyetini kaybetmiş bir kişiyi kim kurtarabilir?`

Musa’nın yasası, bir kişinin hayatta kalabilmek için mülkünü, hatta kendisini satmak zorunda kalacak kadar fakir olduğu zaman her elli yılda bir, özgürlük yılında bu mülkü veya özgürlüğünü geri alacağının taahütünü veriyordu. Özgürlük yılı, borçların silindiği, malların geri alındığı ve tutsaklara özgürlüğün ilan edildiği “büyük” bir Şabat yılıydı.

Ancak bu elli yıl, beklemek için uzun bir süre olmuştu. Bu yüzden Musa’nın Yasası, en yakın akrabanın hâlâ borçlu olunan miktarı ve böylece de borçlu olan kişinin akrabasına çok daha erken borcunu ödeyebileceğinin taahütünü veriyordu.

En yakın akraba aynı zamanda, bir cinayet durumunda adaletin yerine getirildiğini garanti eden kişiydi. O, yakın akrabasının katilinin peşine düşecek ve onu cezalandıracak ve öç alacak kişidir (Çölde Sayım 35: 9-15).

`İbraniler 2: 14-16’yı okuyun. Bu parçada İsa Mesih ve bizler nasıl anlatılıyoruz?`

Bu parça, şeytanın köleleri olduğumuzu, ancak İsa’nın bizlerin Kurtarıcısı olduğunu ifade eder. Adem günah işlediğinde, insanlar Şeytan’ın otoritesi altına girdi. Sonuç olarak, günaha direnecek gücümüz yoktu (Romalılar 7: 14-24). Bundan daha da kötüsü, günahımızın gerektirdiği ve ödeyemediğimiz bir ölüm cezası vardı (Romalılar 6:23). Dolayısıyla halimiz umutsuz görünüyordu.

Ancak İsa, insan tabiatımızı benimsedi ve bizim gibi et ve kandan oldu. En yakın akrabamız oldu ve bizi kurtardı. Bize “kardeşlerim” demekten utanmadı (İbraniler 2:11).

Çelişkili bir şekilde, İsa Mesih bizlerin tabiatına bürünüp bizi kurtararak, aynı zamanda İlahi tabiatını da açığa çıkardı. Eski Ahit’te RAB, İsrail’in en yakın akrabası olan gerçek kurtarıcısıdır. (örneğin, Mezmurlar 19:14, Yeşaya 41:14, Yeşaya 43:14, Yeşa.ya 44:22, Yeremya 31:11, Hoşea 13:14)

`Mesih’in size ne kadar yakın olabileceği gerçeğini daha derinlemesine tecrübe etmeyi öğrenmenin yolları nelerdir? Bu tecrübeyi yaşamak imanınız için neden bu kadar önemlidir?`