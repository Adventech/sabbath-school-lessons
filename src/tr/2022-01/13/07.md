---
title:  Ek Çalışma
date:  25/03/2022
---

İmanlıların böyle bir sevgiyi her zaman beslemeleri gerekiyordu. Yeni emre gönüllü itaatle ilerlemeliydiler. Mesih’le, O’nun tüm isteklerini yerine getirebilmeleri sağlanacak kadar sıkı sıkıya birleşmeliydiler. Hayatları, onları kendi doğruluğuyla aklayabilecek olan Kurtarıcı’nın gücünü yüceltmeliydi.

Fakat kademeli olarak bir değişim geldi. İmanlılar başkalarında kusur aramaya başladılar. Hatalar üzerinde durarak, yıkıcı eleştirilere yer vererek, Kurtarıcı’yı ve O’nun sevgisini gözden kaybettiler. Dışa dönük törenlerin uygulanması konusunda sertleştiler, imanın uygulanmasından daha ziyade kuramsal bilgi üzerinde titizleştiler. Başkalarını suçlu çıkarma gayreti içinde, kendi yanılgılarını gözden kaçırdılar. Mesih’in emretmiş olduğu kardeşlik sevgisini kaybettiler, en üzücüsü de, bu kaybın farkında değillerdi. Mutluluğun ve sevincin hayatlarından gitmekte olduğunu ve Allah’ın sevgisini kalplerinden çıkarmış olduklarından çok yakında karanlıkta yürüyeceklerini fark etmediler.

Yuhanna, kardeşlik sevgisinin kilisede zayıflamakta olduğunu fark ederek, imanlılara bu sevgiye olan sürekli ihtiyaçlarını hatırlattı. Kiliseye yazdığı mektuplar bu düşünceyle doludur. “Sevgili kardeşlerim, birbirimizi sevelim” yazıyor; “çünkü sevgi Tanrı’dandır. Seven herkes Tanrı’dan doğmuştur ve Tanrı’yı tanır. Sevmeyen kişi Tanrı’yı tanımaz. Çünkü Tanrı sevgidir. Tanrı biricik Oğlu aracılığıyla yaşayalım diye O’nu dünyaya gönderdi, böylece bizi sevdiğini gösterdi. Tanrı’yı biz sevmiş değildik, ama O bizi sevdi ve Oğlu’nu günahlarımızı bağışlatan kurban olarak dünyaya gönderdi.” —Ellen G. White, Elçilerin İşleri, s. 472, 473.

**Tartışma Soruları**

`1. Hristiyan yaşamı genellikle İsa ile imanlı arasındaki kişisel, bireysel ilişki olarak kabul edilir. Ancak bu, Hristiyan yaşamının yalnızca bir yönüdür. Tanrı’nın bir grup gibi olan bizlere önderlik ettiğini hatırlamak neden önemlidir? Bu gruba karşı sorumluluklarım nelerdir? Gruptan neler bekleyebilirim?`

`2. Bir toplulukta kardeş sevgisinin güçlü olduğunun en iyi göstergeleri nelerdir? Sebt Okulu sınıfınızda bir liste oluşturmaya hazır olun.`

`3. Gerçek kardeşlik sevgisi nedir? Özellikleri, nedenleri ve sonuçları nelerdir? Bunu sahte kardeş sevgisinden nasıl ayırt edersiniz?`