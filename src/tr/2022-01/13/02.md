---
title:  Tanrı’nın Halkını Gözetmek
date:  20/03/2022
---

`İbraniler 13:1, 2; Romalılar 12:13; 1 Timoteos 3:2; Titus 1:8; ve 1 Petrus 4:9’u okuyun. İlk kilisede misafirperverliğin rolü neydi?`

Hristiyanlık, genellikle hem Hristiyanların hem de Hristiyan olmayanların misafirperverliğine dayanan, dört bir yanda gezen bir hareketti. Misafirperverlik göstermeyi “unutma” talimatı muhtemelen sadece birini içeri almayı düşünmeme ile ilgili değil, kasıtlı ihmal hakkındadır.

Pavlus’un aklında sadece iman kardeşleri için misafirperverlik yoktur. Mektubu yazdığı topluluğa, yabancıları misafir ederken bazılarının farkında olmadan melekleri misafir ettiğini hatırlatır (İbraniler 13:2). Muhtemelen düşündüğü şey üç adamın İbrahim ve Sara’yı ziyaret etmesiydi (Yaratılış 18:2-15). Misafirperverlik göstermek, malları başka biriyle paylaşmak ve başkalarıyla acı çekmek anlamına gelir ki bu da, İsa’nın bizim için yaptığı şeydir (İbraniler 2:10-18).

Hapishanedekilere karşı kardeşlik sevgisi, imanlıların sadece mahkûmları dualarında hatırlamalarını değil, aynı zamanda maddi ve manevi destek yoluyla destek vermelerini de söyledi. Mahkûmların kasten ihmal edilmesi konusunda bir tehlike vardı. Toplum tarafından mahkûm edilenlere maddi ve manevi destek verenler kendilerini onlarla özdeşleştirdiler. Bir anlamda onlarla “ortak” oldular ve kendilerini toplumsal istismara karşı savunmasız bıraktılar (İbraniler 10:32–34).

Pavlus’un teşviki, okuyucuları mahkûmlar konusunda cesaretlendirmek için imgeler ve dil kullanır. İlk olarak, yazar, okuyucuların geçmişte hapsedilmiş kardeşleri için kendi desteğini anımsar. “Aşağılanarak, acılara itilerek sergilen”miş, “arkadaş” ya da “paydaş” olmuşlardı (İbraniler 10:33). İkinci olarak bu, “kötü muamele” dili, “Geçici bir süre için günahın zevkini almaktansa, daha ziyade Tanrı’nın halkıyla birlikte elem çekmeyi” seçen Musa örneğini hatırlatır (İbraniler 11:25). Son olarak ise Pavlus, kardeşlik sevgisi gayesini ele alır. Okuyuculara onların da “bedende olanlar” olduklarını hatırlatır (İbraniler 13:3). Aynı insani koşulları paylaşırlar ve başkalarına, aynı koşullarda olsalar kendilerine nasıl davranılmasını istiyorlarsa öyle davranmalıdırlar; yani hapsolmuş olanlara. O halde insanlar mahkûmlara terk edilmediklerini göstererek maddi ve manevi destek sağlamalıdır.

`Kilise üyesi olsun ya da olmasın, hapiste olanlar için daha neler yapabiliriz?`