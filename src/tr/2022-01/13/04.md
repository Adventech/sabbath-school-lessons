---
title:  Liderlerinizi Anımsayın
date:  22/03/2022
---

`İbraniler 13:7–17’yi okuyun. Liderlerimizle ilişkimiz nasıl olmalı?`

İbraniler 13:7–17, topluluk önderlerine saygı duyma ve riayet etme konusunda bir teşvik içerir. Onlara Tanrı’nın sözünü söyleyen geçmişin liderlerini “anımsamak” için bir çağrıyla başlar ve şimdiki önderlere “riayet etmek” için bir çağrıyla biter (İbraniler 13:17). Geçmişin liderleri büyük olasılıkla sözü ilk kez vaaz eden ve topluluğu kuranlardır. Onları “anımsama” çağrısı, sadece zihinsel bir anımsama ya da onları onurlandıran harici bir hürmet anlamına gelmez. Pavlus, davranışlarının sonucunu düşünerek ve imanlarını örnek alarak onları “anımsayın” der.

Pavlus için en büyük anımsama ve övgü eylemi imrendirmedir. Pavlus bu şekilde, topluluğun kurucu önderlerini, imanlıların itinayla düşünmesi gereken imanlı kahramanlar listesine ekledi. Bu liste, İbraniler 11’in iman kahramanlarını ve İbraniler 12’deki imanın en mükemmel örneği olan İsa’yı kapsamaktadır. Yazar ayrıca İsa’nın “dün, bugün ve sonsuza dek aynı” olduğuna dikkat çeker (İbr. 13:8). Zamanla değişen ve öğretileri “çeşitli” ve “garip” hale gelen sahte öğretmenlerle taban tabana zıtlık içindedir (İbraniler 13:9)

İbraniler 13:7’deki liderleri hatırlamaya yönelik çağrı, bölümün sonunda daha güçlü ifadelerle yeniden ifade edilir. İmanlılara, nefslerini gözettikleri için liderlere itaat etmeleri öğütlenir. Önderler burada, cemaatin, sürülerinin ruhsal esenliğinden sorumlu olan ve ruhsal durumları için Tanrı’ya hesap verecek olan pastörler olarak tanımlanır (ayrıca bkz. 1. Petrus 5:1-4, 1. Korintliler 3:10–15). Elbette bu fikir tüm kilise önderlerimiz için olduğu kadar bugün topluluğun tüm düzeyi için de geçerli olmalıdır.

Bağlam aynı zamanda bu liderlerin, “koyunların büyük Çobanı” olan İsa’nın (İbraniler 13:20) altında hizmet eden yardımcı çobanlar olduğunu söyler. Liderlerden gelen gözetim ve bağlılık ile üyelerden gelen itaat veya güvenin birleşimi sevinçle sonuçlanacaktır. Bu, önderlerin topluluğa “sevinçle” hizmet edebilecekleri veya topluluğun hikayesini kederle değil sevinçle Tanrı’ya verecekleri anlamına gelebilir.

`Topluluğumuzdaki ve dünyanın dört bir yanındaki liderlerle olan lider-üye ilişkisini güçlendirmek veya geliştirmek için ne yapabilirsiniz?`