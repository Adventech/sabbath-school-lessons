---
title:  Ordugâhtan Dışarıya Çıkıp İsa’nın Yanına Gidelim
date:  24/03/2022
---

`İbraniler 13:10–14, Markos 8:34, Matta 10:38, Luka 14:27 ve Galatyalılar 2:20’yi karşılaştırın. Ordugâhın dışına çıkıp İsa’nın yanına gitmek ne anlama gelmektedir?`

Kapının dışındaki yer tüm orduhâhın en kirli yeriydi. Kurbanlık hayvanların leşleri orada yakılırdı (Levililer 4:12). Cüzamlılar da orduhâhtan çıkarılırdı (Levililer 13:46) ve dine küfredenler ve diğer suçlular orada idam edilirdi (Levililer 24:10–16, 23; 1. Krallar 21:13; Elçilerin İşleri 7:58). Bu düzenlemeler, Tanrı’nın varlığının orduhâh içinde olduğunu varsayıyordu. Tanrı onda “murdar” veya “yakışıksız” herhangi bir şey görmek istemediğinden, murdar olan her şey dışarı atılırdı (Çölde Sayım 5:3, Yasa’nın Tekrarı 23:14).

İsa, Yeruşalim’in dışında çarmıhta acı çekti (Yuhanna 19:17-20). Bu, O’nun üzerine atılan utancı vurgular (İbraniler 12:2). “RAB’be söven” biri olarak resmen mahkûm edildi ve bu nedenle İsrail tarafından inkâr edildi ve surların dışında öldürüldü (Markos 14:63, 64; bkz. Levililer 24:11, 16). İsa, “utanç” verici, “murdar” veya “yakışıksız” biri olarak orduhâhın dışına atıldı (İbraniler 12:2). Ancak Pavlus imanlıları, İsa’nın katlandığı utanca katlanarak, İsa’yı kapının dışında takip etmeye teşvik eder (İbraniler 12:2; bkz. İbraniler 13:13). Mısır hazineleri yerine “Mesih uğruna aşağılanmayı” seçen Musa’nın izlediği yol da buydu (İbraniler 11:26).

Ancak çelişkili bir şekilde İbraniler, Tanrı’nın varlığının artık orduhâhın dışında olduğunu öne sürmektedir. İsa’yı orduhâhın dışında takip etme eylemi, yalnızca “O’nun uğradığı aşağılanmaya katlan’’mak ya da utancına katlanmak değil, aynı zamanda “yanına gitmek” anlamına gelir (İbraniler 13:13). Bu tıpkı Musa’nın altın buzağı sorunundan sonra Tanrı’nın çadırını orduhâhtan çıkardığı zaman, “Rab’bi arayan” İsraillilerin çölde “orduhâh”ın dışına çıkmaları gibidir (Mısır’dan Çıkış 33:7). Bu açıklama, İsrail’in altın buzağı olayında yaptıkları gibi, İsa’nın imansızlar tarafından inkâr edilmesi de Tanrı’nın inkâr edildiğini göstermektedir (Mısır’dan Çıkış 32, 33). Dolayısıyla ıstırap ve utanç yolu aynı zamanda Tanrı’ya giden yoldur.

Pavlus, mektubu okuyanları imanlarının “öncüsü ve tamamlayıcısı” (İbraniler 12:2) olarak İsa’yı takip etmeye davet ediyor ve onları mevcut ıstıraplarını “esenlik dolu salâhın meyvesini” verecek (İbraniler 12:11) olan geçici bir otorite olarak düşünmeye davet ediyor. Mimarı Tanrı olan “gelecekteki kenti” aramak için yozlaşmış bir şehri veya ordugâhı geride bırakıyorlar (İbraniler 13:14,; İbraniler 11:10, 16).

`“Ordugâhın dışında” İsa’yı takip etmek sizin için ne anlama geliyor? Çevrenizdeki şeylerden “ayıp” veya “utanç” getirebilecek İsa’da iman yaşamının bu yönleri nelerdir?`