---
title:  Kıl Payı Kurtulmak!
date:  25/03/2022
---

_Yazan: Saengsurin Phongchan_

Tanrı beni çok seviyor.

Bir arkadaşım Avustralya’ya taşındığında, ara sıra Tayland’da anne babasını ziyaret etmeyi kabul ettim. Ebeveynlerin evini bulmak kolay olmadı. Yol tarifine bakmam gerekti ve evin benim evimden oldukça uzakta olduğunu öğrendim. İlk ziyaretim için sırt çantamı ve birkaç çantayı yiyecekle doldurdum. Yiyecekleri taşırken, beni otogara götürmesi için üç tekerlekli bir tuk-tuk taksi çağırdım.

Yolculuğumuzun bir bölümünde tuk-tuk şoförü aniden, “Seni götüremem. Sana başka bir tuk-tuk çağırabilir miyim?” Fikrinin neden değiştiği hakkında herhangi bir sebep vermedi. Ne yapabilirdim? İkinci bir tuk-tuk beni aldı ama şoför beni yanlış yere götürdü. Üçüncü bir tuk-tuk’a bindim.

Otobüs terminaline varmak yaklaşık iki saat sürdü. Geldiğimde hayal kırıklığı içindeydim. Otobüs terminaline her zamanki kısa ve basit yolculuk neden iki saat sürmüştü ve üç araç değiştirmiştim?

Biletçi bana, “Nereye gidiyorsun?” diye sordu.

O kadar üzüldüm ki kimseyle konuşamadım, hatta bilet satıcısıyla bile.

“Sizinle sonra konuşalım.” dedim arkamı dönerek.

Sakinleştikten sonra bir bilet aldım ve bir minibüse bindim.

Arkadaşımın ailesinin evine yaptığımız yolculuk sırasında yol kenarında harap olmuş bir minibüsün yanından geçtik. Şoförümüz yardım edip edemeyeceğini görmek için durdu. Minibüse geri dönerken, hüzünlü bir şekilde, kazada birkaç yolcunun öldüğünü söyledi.

“Bu güzergâhta bizden hemen önce ayrılan minibüs bu,” dedi.

O anda, neredeyse o minibüste olacağımı hatırladım. Otobüs durağına ulaşmakta çok fazla gecikme yaşadığım için minibüsü kaçırmıştım.

Arkadaşımın ailesi beni görünce rahatladı. Kazayı duymuşlardı. Arkadaşımın annesi, “O minibüste olduğunuzu sandığımız için çok endişelendik,” dedi.

“Rab çok iyidir” dedim. Sonra Hristiyan olmayan ebeveynlere gecikmelerle ilgili hikayemi anlattım.

“Seni koruyan Tanrı ya da melek gerçekten harika!” diye bağırdı arkadaşımın babası.

Evet, Tanrı beni çok seviyor.

Saengsurin Phongchan, Tayland’ın Nakhon Ratchasima kentindeki Yedinci Gün Adventistleri okulunda müdürdü ve üç yıl önce On Üçüncü Sebt Sunusunun bir kısmını aldı. Korat’taki Adventist Uluslararası Misyon Okulu’nun yeni bir liseye dönüşmesine yardımcı olan sunularınız için teşekkür ederiz.