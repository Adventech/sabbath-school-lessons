---
title:  Açgözlülük ve Cinsel Ahlâksızlık
date:  21/03/2022
---

`İbraniler 13:4, 5, Luka 16:10–18; 1 Korintliler 5:1; Efesliler 5:3–5; ve Koloseliler 3:5’i okuyun. Bu parçalarda hangi iki günah birbiriyle ilişkilidir?`

Pavlus, mektubu yazdığı topluluğu cinsel ahlâksızlığa ve açgözlülüğe karşı uyarır çünkü bunlar kardeşlik sevgisine yönelik iki ciddi tehdittir. Aslında, Yeni Ahit yazarları ve eski ahlâkçılar, aralarında bir bağlantı olduğunu belirttiler.

Pavlus’un onurlu olan evliliğe yaptığı çağrı, bunu küçültecek her şeyden sakınılması anlamına gelmekteydi. Bu sakınma, hem evlilik sözünü çiğnemekten hem de sebepsiz boşanmalardan kaçınmayı içeriyordu (Matta 19:9 ile karşılaştırın). Evlilik kurumunu lekesiz tutmanın nasihati, evlilik dışı cinsel ilişkiler yoluyla evliliğe saygısızlıktan sakınmayı ifade eder. Yeni Ahit’te “fuhuş yapanlar” ifadesi cinsel ahlâksızlığın her biçimine atıfta bulunur (1. Korintliler 5:9–11; 1. Korintliler 6:9, 10; Efesliler 5:5; 1. Timoteos 1:9, 10; Vahiy 21:8; Vahiy 22:15). Ayrıca, Greko-Romen toplumu cinsel etik konusunda oldukça gevşekti. Çifte standart yaygındı; Bu, insanların ihtiyatlı oldukları sürece cinsel ilişkilerinde serbest olmalarına izin verdi. Ancak Pavlus, Tanrı’nın zina işleyenleri yargılayacağı konusunda uyarır. İmanlılar, sosyal düzenlerinin kendi etik ölçülerinin oluşturmasına izin vermemelidir.

“Çünkü bütün kötülüklerin bir kökü para sevgisidir; bazıları bunu çok arzu ederek imandan saptılar ve bir-çok üzüntülerle kendilerine elemli işkenceler ettiler’’ (1. Timoteos 6:10).

Bu kötülüğe karşı savunma, Pavlus’un birkaç mektupta teşvik ettiği bir tutumdur. İlk olarak, sahip oldukları şeylerden “yetinme”miz gerekir (Ek olarak: 2. Korintliler 9:8; Filipililer 4:11, 12). Ayrıca Hristiyanlar, Tanrı’nın imanlıyı “asla terk etmeyeceği” “asla yüzüstü bırakmayacağı’’ vaadine inanmalı ve benimsemelidir.” (İbraniler 13:5). Bu vaat birçok yerde ve zamanda O’nun halkına verildi ve bugün bizim için mevcuttur (Yaratılış 28:15; Yasa’nın Tekrarı 31:6, 8; Yeşu. 1:5; 1. Tarihler 28:20). O halde imanlılar, Tanrı’nın vaadine Mezmurlar 118:6’daki şu sözlerle yanıt vermeye davet edilirler: “RAB benden yana, korkmam; İnsan bana ne yapabilir?” Mezmurlar 118’e yapılan bu atıf tam bir biçilmiş kaftandır çünkü mezmurcu, iman etmeyenlerin çektiği acılara rağmen, orada Tanrı’ya olan güvenini ifade etmiştir.

`Çağdaş toplumun cinsel saflığı baltalamasının ve aynı zamanda insanın para sevgisini beslemesinin yolları nelerdir? Bu iki tehlikeli günaha karşı savunmamızı hangi pratik yollarla güçlendirebiliriz?`