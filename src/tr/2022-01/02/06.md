---
title:  İsa Daha İyi Bir Antlaşma’ya Aracılık Yapıyor
date:  06/01/2022
---

İbraniler 8-10, yeni bir antlaşmanın Aracısı olarak İsa’nın işlerine odaklanır. Eski Antlaşma ile ilgili mesele, basitçe bunun gelecek iyi şeylerin yalnızca bir habercisi olmasıydı. Kurumları, İsa’nın gelecekte yapacağı işi önceden şekillendirmek, örneklemek için tasarlanmıştı. Böylece, kâhinler İsa’yı önceden bildirdiler ancak onlar ölümlü ve günahkârdı. İsa’nın yaptığı mükemmelliği temin edemediler. Göksel Tapınağın bir “örneği ve gölgesi” (İbraniler 8: 5) olan bir tapınakta hizmet ettiler.

İsa gerçek tapınakta hizmet eder ve bizlerin Tanrı’ya yaklaşmamızı sağlar. Hayvanların kurban edilmesi, İsa’nın ölümünü bizlerin adına bir kurban olarak önceden bildirdi ancak onların kanları imanımızı temizleyemedi. Ancak İsa’nın kanı imanımızı arındırır ve O’nun aracılığıyla O’na iman ederek ve O’nun yaptığı aracılığı gererli sayarak Allah’a cesaretle yaklaşabiliriz (İbraniler 10: 19-22).

`İbraniler 8: 8-12’yi okuyun. Tanrı Yeni Antlaşma’da bize ne vaat etti?`

Baba, İsa’yı Başkâhinimiz olarak atayarak, Eski Antlaşma’nın ancak öngöreceği şeyi gerçekleştirecek yeni bir antlaşma başlattı. Yeni Antlaşma yalnızca mükemmel, ebedi, ilahî-insani bir kâhinin yapabildiğini verir. Bu Başkâhin sadece Tanrı’nın yasasını açıklamakla kalmaz, aynı zamanda yasayı kalbimize yerleştirir. Bu Kâhin, bağışlama getiren bir fedakârlıkta bulunuyor. Bu Kâhin bizi temizler ve dönüştürür. Kalplerimizin taşlaşmamasını sağlar. (Hezekiel 36:26). Bizi gerçekten yeniden yaratır. (2. Korintliler 5:17). Bu Kâhin, Baba’nın Kendisinin mevcudiyetine erişmemizi sağlayarak bizi en inanılmaz şekilde kutsar.

Tanrı geleceğe ve İsa’nın görevine işaret etmek için eski antlaşmayı tasarladı. Tasarımı ve amacı güzeldi. Yine de bazıları amacını yanlış anladı.

İşaretleri yok saymaya ve işaretlerin gösterdiği hakikatleri kucaklamaya isteksiz olup, İsa’nın hizmetinin onlara sunduğu harika faydaları göremediler.

“Kâhinlik, İsa’nın elçilik görevini ve karakterini temsil etmek için kuruldu. Adak ibadeti tümüyle, Kurtarıcı’nın dünyayı kurtarmak için ölmesini temsil ediyordu. Onların çağlardır işaret ettikleri bu büyük olay gerçekleştiğinde, bu adak hizmeti artık anlamını ve önemini yitirecekti.”—Ellen G. White, Sevgi Öğretmeni, s. 165.