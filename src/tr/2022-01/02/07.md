---
title:  Ek Çalışma
date:  07/01/2022
---

Bu bölümlerin en az iki ortak öğesi vardır. Birincisi, bu öğelerin tamamı çöl neslini İbraniler mektubunu okuyanlarla karşılaştırıyor. İkinci olarak, bu öğeler bizi iman etmemiz için teşvik ederler.

Çöl nesli, Mısır’dan kurtuluşlarında Tanrı’nın şaşırtıcı gücünün işaretler ve harikalar içinde açığa çıktığını gören nesildi. Ayrıca Tanrı’nın Sina Dağı’ndan On Emir’i söylediğini de duydular. Geceleri ateş sütununu, gündüzleri de koruyucu bulutu gördüler. Göklerden ekmek, man yediler. Ayrıca konakladıkları yerde kayalardan fışkıran suyu da içtiler. Ancak Vadedilmiş Topraklar’ın sınırına vardıklarında Tanrı’ya güvenemediler. Tanrı’nın talep ettiği şeyin özü olan imancan yoksunlardı. “İman olmadan Tanrı’yı hoşnut etmek olanaksızdır.” (İbraniler 11: 6).

Pavlus, çöl nesli gibi bizim de Vadedilmiş Topraklar’ın sınırında olduğumuzu söylüyor (İbraniler 10: 37-39). Bununla birlikte, ayrıcalıklarımız ve sorumluluklarımız da daha büyüktür. Bizler Tanrı’nın Sina Dağı’nda konuştuğunu duymadık ancak Kutsal Yazılar aracılığıyla Tanrı’nın Siyon Dağı’ndakinden daha büyük bir vahyini gördük: Tanrı’nın beden almış hali, İsa Mesih. (İbraniler 12: 18–24). Soru şudur: İmanımız olacak mı? Yazar, bizi İsa’nın Kendisiyle sonuçlanan harika bir karakter özellikleri örneğini takip etmeye teşvik ediyor.

**Tartışma Soruları**

`1. İsa’nın bizim önümüzde şeytana karşı savaşa giden Şampiyonumuz olduğunu öğrendik. Bir kilise olarak Şampiyonumuzun arkasında nasıl birlikte savaşabiliriz? Bu birliğin olmasını engelleyen şeyler nelerdir? Şeytan’ın kiliseyi zayıflatmasının yolları nelerdir? Şeytan geçmişte İsrail’i nasıl zayıflattı?`

`2. İmanlılar olarak, bizler Tanrı’nın yönetimi altındaki kâhinler topluluğuyuz. Yerel kiliseniz Tanrı’ya daha iyi övgü ve iyi işler sunabilir? Lütfen özgül ve pratik olun.`

`3. Bizim durumumuz hangi açılardan çöl neslinin Vaat Edilmiş Topraklar’a geçmeden hemen önceki durumuna benziyor? Benzerliklerden ne gibi dersler çıkarabiliriz?`