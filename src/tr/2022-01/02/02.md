---
title:  İsa Bizim Kralımızdır
date:  02/01/2022
---

İbraniler mektubun esas noktası İsa’nın, Baba’nın sağında oturan Hükümdar olmasıdır (İbraniler 8: 1). İsa Tanrı olarak her zaman evrenin hakimi olmuştur. Fakat Adem ve Havva günah işlediğinde, Şeytan bu dünyanın egemeni olmuştur (Yuhanna 12:31, Yuhanna 14:30, Yuhanna 16:11). Ancak İsa gelip Şeytan’ı çarmıhta yendi ve Kendisini Kurtarıcıları olarak kabul edenlerin yönetimini geri aldı (Koloseliler 2: 13-15). İbranilerin ilk iki bölümü, özellikle İsa’nın Kral olarak görevine başlamasına odaklanır.

`İbraniler 1: 5–14’ü okuyun. Burada neler olmaktadır?`

Bu ayetler üç bölüm halinde düzenlenmiştir. Her bölüm Oğul’un tahtta oturmasının bir yönünü tanıtmaktadır. İlk olarak, Tanrı İsa’yı Oğlu olarak benimser (İbraniler 1: 5). İkinci olarak ise, Tanrı, Oğul’u (İbraniler 1: 6, 8), O’na tapınan göksel saraya tanıtır; Baba, Oğul’un ebedi yaratıcılığını ve egemenliğini bildirir (İbraniler 1: 8-12). Üçüncü olarak ise, Tanrı’nın mevcut gücünü bahşettiği Oğul’u tahta geçirir ve egemen kılar. (İbraniler 1:13, 14)

Yeni Antlaşma’nın en önemli inanışlarından biri, Tanrı’nın İsa’da Davut’a verdiği vaatleri yerine getirmesidir (bkz. 2 Samuel 7: 8–16 ve Luka 1: 30–33). İsa, Davut’un şehrinde, Davut soyundan doğdu (Matta 1: 1–16; Luk. 2:10, 11). O’nun hizmeti sırasında insanlar ona sık sık “Davut oğlu” diyorlardı. “Yahudilerin kralı” olduğunu iddia ettiği suçlamasıyla infaz edildi (Matta 27:37). Petrus ve Pavlus, İsa’nın Davut’a verilen vaatleri yerine getirerek ölümden dirildiğini vaaz etti (Elçilerin İşleri 2: 22-36, Elçilerin İşleri 13: 22-37). Yuhanna, İsa’yı “Yahuda oymağının aslanı” olarak tanımladı (Vahiy 5: 5).

Elbette İbraniler kitabı da hemfikirdir. Tanrı, İsa’da Davut’a verdiği vaatleri yerine getirdi; Tanrı O’na üstün bir “ad” verdi (İbraniler 1: 4), O’nu kendi Oğlu olarak kabul etti (İbraniler 1: 5), tahtını sonsuzluklar boyunca kalıcı kıldı (İbraniler 1: 8 –12) ve O’nu “sağ tarafına” oturttu (İbraniler 1:13, 14). Bundan da dahası, İbraniler 4.bölüme göre, İsa insanları Tanrı’nın huzuruna götürür ve bize İsa’nın Tanrı’nın konutunu inşa eden kişi olduğunu hatırlatır. (İbraniler 3: 3, 4)

O halde İsa, bizlerin bağlılığı için aldatıcı Şeytan ile savaşan bu yeryüzünün meşru hükümdarıdır.

`İsa’nın evrenin hakimi olduğunu bilerek, özellikle denenmeler sırasında nasıl rahatlayabiliriz?`