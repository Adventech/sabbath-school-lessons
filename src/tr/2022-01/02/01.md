---
title:  İbraniler’in Mesajı
date:  01/01/2022
---

### Konuyla İlgili Metinler
İbraniler 1:5–14, Luka 1:30–33, Mezmurlar 132:1–5, İbraniler 2:14–16, İbraniler 5:1–4, 1 Petrus 2:9, İbraniler 8:8–12.

> <p>Hatırlama Metni</p>
> “Söylediklerimizin özü şudur: Göklerde, Yüce Olan’ın tahtının sağında oturan, kutsal yerde, insanın değil, Rab’bin kurduğu asıl tapınma çadırında görev yapan böyle bir başkâhinimiz vardır” (İbraniler 8:1,2).

İbraniler’den birkaç on yıl sonra, MS 100 civarında yazılan bir Yahudi belgesinde şöyle bir dua yazmaktadır: Bütün bunları senin huzurunda söyledim, ey Tanrım çünkü Sen bu dünyayı bizim için yarattığını söyledin. Şimdi ise, ey Tanrım, işte, bir hiç olarak tanınan bu milletler, üzerimize hükmediyor ve bizi yutuyor. Ama ilk doğan, biricik doğmuş olan, senin için gayretli ve en sevgili halkın diye seslendiğin bizler, onların ellerine teslim edildik.” James H. Charlesworth, ed., The Old Testament Pseudepigrapha, 1.cilt [New York: Hendrickson Publishers, 1983], s. 536.

İbraniler mektubunu okuyanlar muhtemelen buna benzer bir şey hissettiler. Eğer onlar Tanrı’nın çocukları idiyse, neden bu kadar acı çekiyorlardı?

Bu nedenle Pavlus iman edenleri, denenmeler esnasında imanlarını güçlendirmek için İbraniler’i yazdı. Onlara (ve bizlere), Tanrı’nın vaatlerinin, Baba’nın sağ tarafında oturan ve yakında bizi asıl konutumuza götürecek olan İsa aracılığıyla yerine getirileceğini hatırlattı. İsa bu arada, Baba’nın bizleri bereketlemesine aracılık ediyor. Bu sebeble sonuna kadar imanımıza sımsıkı sarılmalıyız.

* 8 Ocak Sebt gününe hazırlanmak için bu haftanın dersini çalışın.