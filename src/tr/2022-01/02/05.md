---
title:  İsa Bizim Başkâhinimizdir
date:  05/01/2022
---

İbraniler 5-7, İsa’nın ikinci bir görevini ortaya koyar. O bizim Başkâhinimizdir. Yazar bunun, Tanrı’nın vaat ettiği Davut soyundan gelen krala vermiş olduğu, “Melkisedek düzeni uyarınca Sonsuza dek kâhin” olacağına dair vaadini yerine getirdiğini açıklar (Mezmurlar 110: 4, 6 İbraniler 5: 5)

`Levililer 1: 1–9, Levililer 10: 8–11, Malaki 2: 7, Çölde Sayım 6: 22–26 ve İbraniler 5: 1–4’ü okuyun. Kâhin hangi görevleri yerine getirdi?`

Kâhinler, insanları temsil etmek ve Tanrı ve O’nunla ilgili şeylerle insanların ilişkilerine aracılık etmek üzere insanlar adına atanmışlardı. Kâhin bir aracıydı.

Bu Yahudi, Yunan, Romalı veya herhangi bir ulustan olursa olsun, kâhinlik sistemi herkes için geçerliydi. Kâhin, Tanrı ile ilişki kurmamızı mümkün kılar ve kâhinin yaptığı her şey, bizimle Tanrı arasındaki ilişkiyi kolaylaştırma amacını güder.

Kâhin, insanlar adına kurbanlar sunar. İnsanlar bu fedakârlıkları şahsen Tanrı’ya getiremezler. Kâhin, armağanlarımızın Tanrı tarafından kabul edilebilir olması veya arınma ve bağışlanma sağlayabilmeleri için nasıl “kabul edilebilir” bir kurban sunabileceğimizi bilir.

Kâhinler ayrıca insanlara Tanrı’nın yasasını öğrettiler. Onlar Tanrı’nın emirlerini en iyi şekilde biliyorlardı ve bunları açıklamak ve uygulamakla görevliydiler.

Son olarak, kâhinlerin de RAB adına kutsama sorumluluğu vardı. Tanrı onlar aracılığıyla topluluk için iyi niyetine ve hayırlı amacına aracılık etti.

Ancak 1.Petrus 2: 9’da başka bir şey görüyoruz. Bizler, yani İsa’ya inananlar “Kral’ın kâhinleri” olarak adlandırılıyoruz. Bu, inanılmaz bir ayrıcalık anlamına geliyor. Kâhinler tapınakta Tanrı’ya yaklaşabilirdi. Bugün ise Tanrı’ya dua yoluyla güvenle yaklaşabiliriz (İbraniler 4: 14–16; İbraniler 10: 19–23). Aynı zamanda önemli sorumluluklar da vardır. Dünyayı kurtarma işlerinde Tanrı ile işbirliği yapmalıyız. O, Tanrı’nın yasalarını ve hükümlerini başkalarına öğretmemizi ve açıklamamızı istiyor. O ayrıca bizden O’nu hoşnut eden övgü ve güzel işler sunmamızı istiyor. Bu inanılmaz bir ayrıcalık ve sorumluluktur.

`Gerçekten de“Kral’ın kâhinleri” olmamızın hayatımızda ne farkı olmalı? Bu gerçek nasıl yaşadığımızı nasıl etkilemeli?`