---
title:  İsa Bizim Arabulucumuzdur
date:  03/01/2022
---

Eski Ahit teolojisinin ilginç bir konsepti de, Davut’un soyundan gelen vaat edilmiş kralın ulusları Tanrı’nın önünde temsil edeceğidir.

`Mısır’dan Çıkış 4:22, 23 ile 2.Samuel 7: 12-14’ü, Yasa’nın Tekrarı 12: 8-10 ile 2.Samuel 7: 9-11; ve Mezmurlar 132: 1-5, 11-14 ile Yasa’nın Tekrarı 12:13, 14’ü karşılaştırın. Davut soyundan gelecek vadedilmiş kral aracılığıyla İsrail için hangi vaatler yerine getirilecek?`

İsrail, Tanrı’nın oğluydu ve Tanrı onlara düşmanlarından kurtarıp rahata kavuşturacağı bir yer verecekti. Tanrı aynı zamanda onların arasından Kendi adını yerleştirmek için bir yer de seçecekti.

İsrail’e verilen bu vaatler, Davut soyundan gelen vaat edilmiş olan kral aracılığı ile yerine getirilecekti. O, Tanrı’nın oğlu olarak kabul edilecekti. Tanrı O’na düşmanlarından kurtulup rahata kavuşacağı bir yer vermişti ve O, Siyon’da Tanrı’nın adını yerleştireceği bir tapınak inşa etmişti. Bu, Tanrı’nın Davut soyundan gelen vaat edilmiş kralın aracılığıyla İsrail’e verdiği vaatleri yerine getireceği anlamına gelir. Davut soyundan gelen kral İsrail’I Tanrı’nın önünde temsil edecekti.

Tanrı ile İsrail arasındaki ilişkiye bir temsilcinin eklenmesi, onların antlaşma ilişkilerinin devam etmesini mümkün kıldı. Musa’nın antlaşması tüm İsrail’in bağlılığının Tanrı’nın korumasını ve kutsamalarını almasını gerektiriyordu (bkz. Yeşu 7: 1–13). Ancak Davut’un yaptığı antlaşma, Davut soyundan gelen vaat edilmiş kralın bağlılığı aracılığıyla Tanrı’nın İsrail’e antlaşma bereketlerini güvence altına almasını sağladı.

Ne yazık ki, Davut soyundan gelen krallarının büyük bir kısmı sadık değildi ve Tanrı İsrail’i istediği gibi kutsayamadı. Eski Ahit, bu kralların çoğunun gerçekte ne kadar sadakâtsiz olduklarına dair anlatımlarla doludur.

İyi haber şu ki, Tanrı Oğlu’nu Davut’un Soyu olarak doğması için gönderdi ve O tamamen Tanrı’ya bağlılık gösterdi. Bu nedenle Tanrı, halkına verdiği tüm vaatleri O’nunla yerine getirebilir. Tanrı, kralı bereketlediğinde, tüm halk bu bereketleri paylaşır. Bu nedenle İsa, Tanrı’nın bizi kutsamasını sağlayan Arabulucudur. O’nun arabulucu olmasının sebebi, Tanrı’nın kutsamasının aktarıldığı bağlantı olmasıdır. Nihai kurtuluş umudumuz yalnızca İsa’da ve bizim için yaptıklarında bulunur.

`Antlaşmanın kendi payınıza düşen kısmı için ne sıklıkla sadakâtsiz davrandığınızı düşünün. Bu bize ne şekilde kurtuluş için yalnızca İsa’ya güvenmemiz gerektiği konusunda öğretir?`