---
title:  Ek Çalışma
date:   10/10/2025
---

Ellen G. White, Geçmişten Sonsuzluğa 1. Cilt’ten, 270-271 sayfaları arasındaki “Ürdün Irmağını Geçiş” bölümünü okuyun.

Rahav ve casuslarla ilgili bu öyküden sonra, Eski Ahit’in kalan kısmı, İsa’nın soyağacında tekrar ortaya çıkana kadar onun hakkında sessiz kalmaktadır. Onun, Yahuda oymağından Salmon’un karısı, Boaz’ın annesi ve aynı soyda adı geçen bir başka olağanüstü kadın olan Rut’un kayınvalidesi olduğu belirtilmektedir (Mat. 1:5; Rut 4:13, 21 ile karşılaştırın). Tanrı’ya olan imanı sayesinde, tümüyle yok olmaya mahkûm edilen Eriha’lı fahişe, Davut’un kraliyet soyunun önemli bir halkası ve Mesih’in atası haline gelmişti. İşte Tanrı’nın bir hardal tanesi büyüklüğünde olsa bile iman aracılığıyla başarabildiği şey budur, (Mat. 17:20, Luka 17:6).

“Rahav’ın ihtidası, Allah’ın Kendi ilahî yetkisini kabul eden putperestlere gösterdiği merhametin istisnai bir örneği değildi. Ülkenin orta yerinde kalabalık bir halk (Givonlular) putperestliği terk ederek İsrail’e katılmış ve antlaşmanın bereketlerine ortak olmuştu.

“Milliyet, ırk veya sınıftan kaynaklanan hiçbir ayrım, Allah tarafından tanınmaz. O, tüm insanlığın Yaratıcısı’dır. Tüm insanlar yaratılıştan dolayı bir ailedir ve tümü kurtarış yoluyla birdir. Mesih, her bir canın Allah’a serbestçe ulaşabilmesi için tüm bölünme duvarlarını yıkmaya ve tapınağın tüm bölümlerini açmaya geldi. O’nun sevgisi öyle geniş, öyle derin, öyle doludur ki, her yere işler. Şeytanın aldatmacalarıyla kandırılanların üzerinden onun etkisini kaldırır, onları Allah’ın tahtının, vaadin eseri gökkuşağıyla çevrili tahtın yakınına yerleştirir. Mesih’te Yahudi, Grek, tutsak, özgür yoktur.”—Ellen. G White, Geçmişten Sonsuzluğa 2. Cilt, s. 221.

**Tartışma Soruları:**

`“İkinci şanslar” (ve daha fazlası) konusunu ve bu şansları diğer insanlara nasıl vermemiz gerektiğini tartışın. Aynı zamanda bu kavramı kötüye kullanmamaya da nasıl dikkat edebiliriz? Örneğin, ilişkisinde istismara maruz kalan ve kendisine geri dönmesi tavsiye edilen (“lütuf”) kadını düşünün, oysa bazı durumlarda istismar devam etmekle kalmıyor mu? Burada doğru dengeyi nasıl bulabiliriz?`

`Rahav’ı bir iman örneği olarak tartışın. Yaşam tarzları Kutsal Kitap’ın idealinden çok uzak olsa bile insanların Tanrı’ya karşı açık olmalarını nasıl değerlendirmeliyiz? Bazı davranışlarını hoş görmesek de imanlarını takdir etmek nasıl mümkün olabilir?`

`Yeşu, Givonlular’ın hileleri ve Rab’be danışmadığı için kendi ihmalkârlığının neden olduğu çıkmazı çözümlemek amacıyla adalet ile lütfu uygun bir şekilde birleştirmeyi başardı. Yaşamınızdaki hem adaleti hem de lütfu gerektiren bir durumu düşünün. İkisini birleştirmenin bazı somut yolları nelerdir?`