---
title:  İman Hayati
date:   10/10/2025
---

### “Endişelenme, Tanrı yardım edecek.”

Yazan: _Andrew McChesney_

Inacio Manoel Brezilya'da Yedinci Gün Adventist kitaplarını sunmak için kapısını çaldığında bir kadın ona nefretini kustu. “Hristiyanlardan nefret ediyorum!” diye bağırdı.

Inacio şaşırmıştı. Burası onun kitaplar ve Kutsal Kitap çalışmaları sunan bir edebiyat müjdecisi olarak çalıştığı ilk gününün ilk eviydi.

O ve bir arkadaşı yandaki eve gittiler. Bahçeden büyük bir köpek hırçınca havladı. Arkadaşı, ilk evde kızgın bir kadının, ikinci evde ise kızgın bir köpeğin olduğu hakkında bir şeyler mırıldandı.

"Endişelenme" dedi Inacio. “Tanrı bizimledir.”

Bir kadın evden çıktı ve köpeği götürdü. Daha sonra Inacio ve arkadaşını içeri davet etti. Üçü samimi bir konuşma yaptı ve kadın, kocasının hapse gönderilmesinden bu yana yaşadığı zorlukları anlattı. Bir sonraki Şabat günü kadın üç küçük çocuğuyla birlikte kiliseye geldi. Inacio hayrete düşmüştü. Tanrı'ya, hayatının geri kalanında insanları O’na yönlendirmek istediğini söyledi.

Ancak Inacio'nun en büyük sürprizi, arkadaşıyla birlikte ilk iş gününde ziyaret ettikleri üçüncü evden geldi. Orada yaşayan Edileuza adlı kadın, cumartesi öğleden sonraları Kutsal Kitap’ı çalışmayı kabul etti. Her hafta okudukça Kutsal Kitap’ın yedinci gün Sebti hakkındaki gerçeğine ulaştılar. Edileuza manikürcü ve temizlikçi olarak çalışıyordu ve cumartesi günleri dinlenme olanağı yoktu.

“Haftanın en çok parasını o gün kazanıyorum” dedi. "Ne yapabilirim?"

"Endişelenmeyin" dedi Inacio. “Tanrı yardım edecektir. Sizin için daha iyi bir şey hazırlamıştır.”

Bir sonraki Kutsal Kitap çalışmasında Edileuza, sokakta iyi bir hizmetçi tanıyıp tanımadığını soran bir yabancıyla karşılaştığını söyledi. Bu iş, Cuma gün batımından Cumartesi gün batımına kadar Şabat saatlerinde herhangi bir çalışmayı gerektirmiyordu.

Edileuza hikâyeyi Inacio'yla paylaşırken yüzü gülüyordu. "Şimdi maaşım manikürcü ve temizlikçi olarak kazandığımın üç katı" dedi.

Edileuza vaftiz edildi. Daha sonra ailesinin geri kalanı da aynı şeyi yaptı.

Şu anda 68 yaşında olan Inacio, son 36 yıldır her yıl 4 ila 11 kişinin vaftiz edilmesine öncülük ediyor. Gittiği her yere Kutsal Kitap derslerini yanında taşıyor. Her gece duası şudur: "Tanrım, yoluma birini koy ki sevgini paylaşabileyim."

“Dünyada hiçbir şey olmadan yaşayabilirim ama Kutsal Kitap’ı çalışmadan yaşayamam” dedi.

Bu çeyreğin On Üçüncü Şabat hizmeti projelerinden biri, Inacio Manoel'in yaşadığı, Brezilya'nın Pernambuco eyaletindeki Pernambucano Adventist Akademisi'ndeki bir kilisedir. Vereceğiniz cömert bağışlar için teşekkür ederiz.. Inacio'nun kısa YouTube videosunu şu adresten izleyin: https://bit.ly/Inacio-Brazil.