---
title:  Lütfun Sürprizi
date:   04/10/2025
---

### Konuyla İlgili Metinler

Yeşu 2:1–21, Say. 14:1–12, İbr. 11:31, Çık. 12:13, Yeşu 9, Neh. 7:25.

> <p>Hatırlama Metni</p>
> “Fahişe Rahav casusları dostça karşıladığı için imanı sayesinde söz dinlemeyenlerle birlikte öldürülmedi” (İbraniler 11:31).

“Bunu yine neden yaptım?” Belki de hepimiz bu sözleri sarf etmişizdir. Ne de olsa sadece tarih tekerrür etmekle kalmıyor, genel olarak insanlık, özel olarak da kendimiz tekerrür ediyoruz. Aynı hataları ne kadar sık tekrarlıyoruz!

İsrail Vaat Edilmiş Ülke’ye girmek için ikinci bir şansa sahipti ve Yeşu bu görevi ciddiye alıyordu. İlk adım, neyle karşı karşıya olduklarını net bir şekilde anlamaktı. Ülke hakkında, savunma tertibatı, askeri hazırlıkları, su kaynakları ve halkın işgalci bir güç karşısındaki tutumu gibi değerli bilgiler getirmeleri için iki casus görevlendirdi.

Tanrı’nın ülkeyi İsrailliler’e verme vaadi sayesinde bu sürecin insan çabasını gerektirmediği düşünülebilir. Ancak ilahi desteğin güvencesi insanın sorumluluğunu geçersiz kılmamaktadır. İsrail ikinci kez Kenan ülkesinin sınırında duruyordu. Beklentiler yüksekti, ancak İsrail geçen defa aynı görevi yerine getirmek üzere sınıra geldiğinde, bu girişim büyük bir başarısızlıkla sonuçlanmıştı.

Bu hafta Yeşu kitabının en etkileyici iki öyküsünü inceleyecek ve bunların bugünkü imanımızla ilgisini keşfedeceğiz. Tanrı’nın lütfu bizi şaşırtmak için sonsuz olanaklara sahiptir.

_*11 Ekim Sebt Gününe hazırlık için bu haftanın konusunu çalışın._