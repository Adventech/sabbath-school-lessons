---
title:  Tüm Savaşların Ardındaki Savaş
date:   18/10/2025
---

### Konuyla İlgili Metinler

Yeşu 5:13–15; Yşa. 37:16; Va. 12:7–9; Yas. 32:17; Çık. 14:13, 14; Yeşu 6:15–20.

> <p>Hatırlama Metni</p>
> “Ne bundan önce, ne de sonra RAB’bin bir insanın dileğini işittiği o günkü gibi bir gün olmamıştır. Çünkü RAB İsrail’den yana savaştı” (Yeşu 10:14).

Yeşu kitabının sayfalarını okurken, Tanrı’nın emriyle, Tanrı’nın adıyla ve Tanrı’nın yardımıyla yürütülen şiddetli askeri harekatlarla karşılaşıyoruz. Yeşu kitabına, Kenan ülkesinin fethinin arkasında Tanrı’nın olduğu görüşü hakimdir ve bu görüş yazarın ifadelerinde (Yeşu 10:10, 11) Tanrı’nın kendi sözlerinde (Yeşu 6:2, Yeşu 8:1), Yeşu’nun hitaplarında (Yeşu 4:23, 24; Yeşu 8:7), Rahav tarafından (Yeşu 2:10), casuslar tarafından (Yeşu 2:24) ve halk tarafından (Yeşu 24:18) ifade edilmektedir. Bu şiddetli çatışmaları başlatanın Tanrı olduğu iddia edilmektedir.

Bu gerçek bazı kaçınılmaz soruları gündeme getirmektedir. Tanrı’nın seçilmiş halkının Eski Ahit döneminde bu tür eylemlerde bulunmuş olmasını nasıl anlamalıyız? Eski Ahit’in güvenilirliğini, yetkisini ve tarihselliğini sulandırmadan “savaşçı” bir Tanrı imgesini O’nun sevgi karakteriyle (örneğin, Çık. 34:6, Mez. 86:15, Mez. 103:8, Mez. 108:4) bağdaştırmak nasıl mümkün olabilir?

Bu hafta ve gelecek hafta, Yeşu kitabındaki ve başka bölümlerdeki ilahi emirle yürütülen savaşlarla ilgili zor soruları keşfedeceğiz.

_*25 Ekim Sebt Gününe hazırlık için bu haftanın konusunu çalışın._