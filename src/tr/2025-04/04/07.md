---
title:  Ek Çalışma
date:   24/10/2025
---

Ellen G. White, Geçmişten Sonsuzluğa 1. Cilt’ten, 273-279 sayfaları arasındaki “Eriha’nın Mucize Düşüşü” bölümünü okuyun.

Evrende Tanrı’nın yetkisine karşı bir isyan baş gösterdiğinde, Tanrı ya özünde, değişmez ve sonsuz olarak olduğu şey olmaktan çıkacak ve tüm evrenin önderliğini isyankâr yaratıklarından birine verecekti ya da tüm varoluşun kutsal, doğru, sevgi dolu ve merhametli Babası olacaktı. Kutsal Kitap ikinci tabloyu ortaya koymaktadır ve bu durumda kötülüğün güçleri ile O’nun kudreti arasındaki mücadele kaçınılmazdır.

Kaotik ve asi evrensel güçlerle ilişkili siyasi ya da toplumsal-tarihsel güçler ne zaman Yahve’ye karşı aynı başkaldıran tavrı sergiledilerse, O, evrenin Egemen Rabbi olarak müdahale etmiştir. Yahve’nin bir savaşçı olarak tasviri, iyi ile kötü arasında süregelen evrensel mücadeleye nihayet son verecek olan o son zaferin bir ön örneği haline gelmiştir (Va. 20:8-10). Dahası, İsrail’in kutsal savaşları sadece bir aynadaki gibi evrensel mücadelenin bir görüntüsünü yansıtmakla kalmaz, aynı zamanda Tanrı’nın mevcut tarih çerçevesinde son zaman yargılamasını bekleyen aynı mücadelenin bir kısmı ve ayrılmaz bir parçasıdır.

“Tanrı Kendi tayin ettiği zamanda ülkeye girmeyi onlara bir ayrıcalık ve görev olarak belirlemişti, fakat kasıtlı ihmalkârlıkları nedeniyle bu izin geri alınmıştı . . . O’nun amacı ülkeyi savaş yoluyla değil, Kendi emirlerine kesinlikle itaat ederek ele geçirmeleriydi.”—Ellen G. White, Geçmişten Sonsuzluğa, 1. Cilt, s. 218.

**Tartışma Soruları:**

`Evrensel mücadelenin arka planı, Rab’bin İsrail’e savaşa girmesini emretmesini daha iyi anlamanıza nasıl yardımcı oluyor?`

`Büyük mücadelenin gerçekliği ve çevremizi saran dünyada nasıl cereyan ettiğine ilişkin Pazartesi günkü soruya verdiğiniz yanıtları sınıfta tartışın. Bu mücadelede bizim rolümüz nedir ve bunu nasıl yerine getirmeye çalışmalıyız?`

`Sağlam durma ve Rab’bin bizim için mücadele etmesini bekleme ilkesini ruhsal yaşamımızda nasıl uygulayabiliriz?`

`Çoğu zaman kilisedeki tartışmalarımızda ve zaman zaman ortaya çıkan anlaşmazlıklarda kimin bizim tarafımızda olduğunu görmek istiyoruz. Yeşu 5:13-15 ayetlerinin ışığında tutumumuzu nasıl değiştirmeliyiz?`