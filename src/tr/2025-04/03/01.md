---
title:  Lütuf Anıtları
date:   11/10/2025
---

### Konuyla İlgili Metinler

Yeşu 3, Say. 14:44, Luka 18:18–27, Yeşu 4, Yu. 14:26, İbr. 4:8–11.

> <p>Hatırlama Metni</p>
> “Tanrınız RAB Kamış Denizi’ni geçişimiz boyunca önümüzde nasıl kuruttuysa, Şeria Irmağı’nı da geçişiniz boyunca önünüzde kuruttu. Öyle ki, yeryüzünün bütün halkları RAB’bin ne denli güçlü olduğunu anlasın; siz de Tanrınız RAB’den her zaman korkasınız!” (Yeşu 4:23, 24).

Polis memuru eliyle işaret etti. John kenara çekmek zorundaydı. Memur ehliyetini istedi ve o anda John içinde ehliyetinin de bulunduğu cüzdanını ofiste unuttuğunu fark etti. John durumu açıklayınca memur ona ne iş yaptığını sordu. John profesör olduğunu söyledi. Memur John’a trafik cezasını uzatırken, bunu bir para cezası olarak düşünmemesini söyledi.

“Bu bir ders ücreti” dedi. “İnsanlar bir şey öğrenmek istediklerinde ders ücretini öderler. Bu sizin araba kullanırken ehliyetinizi unutmamayı öğrenmeniz için ödeyeceğiniz bir ders ücreti. İyi günler profesör!”

İnsanoğlu olarak, sürekli gözümüzün önünde olmayan şeyleri unutmaya meyilliyiz. Telefonlara cevap vermeyi, e-postalara yanıt vermeyi, çiçekleri sulamayı, doğum günü dileklerini göndermeyi ve benzeri şeyleri unutuyoruz. Bu liste uzayıp gider. Bununla birlikte, ruhsal ihtiyaçlarımızı unutmak, sadece para cezası almaktan daha ciddi sonuçlar doğurabilir, özellikle de söz konusu olan kelimenin tam anlamıyla ebedi kaderimiz olduğu için.

İbranilerin Şeria Irmağı’nı geçişini inceleyelim ve onların deneyimlerinden neler öğrenebileceğimizi görelim.

_*18 Ekim Sebt Gününe hazırlık için bu haftanın konusunu çalışın._