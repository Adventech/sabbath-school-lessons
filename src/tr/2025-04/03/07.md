---
title:  Ek Çalışma
date:   17/10/2025
---

Ellen G. White, Geçmişten Sonsuzluğa 1. Cilt’ten, 271-272 sayfaları arasındaki “Ürdün Irmağını Geçiş” bölümünü okuyun.

“İsrail’in Kenan ülkesine yaptığı yolculuklarda yaşadıklarını dikkatle inceleyin. İsrail’in Şeria ırmağını geçip vaat edilen ülkeye girmek için yaptığı hazırlıkları anlatan Yeşu kitabının üçüncü ve dördüncü bölümlerini inceleyin. Rab’bin kadim halkına öğrettiği derslerle belleğimizi tazeleyerek, yüreğimizi ve zihnimizi eğitmeye devam etmeliyiz. Ondan sonra, O’nun onlar için olmasını tasarladığı gibi, bizim için de O’nun Sözü’nün öğretileri her daim ilginç ve etkileyici olacaktır.”—Ellen G. White Yorumları, Yedinci Gün Adventist Kutsal Kitap Şerhi, 2. cilt, s. 994.

“Günümüzdeki İsrail, Tanrı’yı unutmak ve putperestliğe sürüklenmek konusunda, O’nun kadim halkından daha büyük bir tehlike altındadır. Sebt Günü’nü tuttuğunu iddia edenler tarafından bile pek çok puta tapınılmaktadır. Tanrı kadim halkını özellikle putperestlikten sakınmaları için görevlendirdi, çünkü yaşayan Tanrı’ya kulluk etmekten uzaklaşırlarsa, O’nun laneti üzerlerine çökecekti, oysa O’nu bütün yürekleriyle, bütün canlarıyla ve bütün güçleriyle severlerse, Tanrı onların sepetlerini ve hamur teknelerini bol bol bereketleyecek ve hastalığı içlerinden uzaklaştıracaktı.”—Ellen G. White, Kilise İçin Tanıklıklar, 1. cilt, s. 609.

**Tartışma Soruları:**

`Şeria ırmağının mucizevi bir şekilde geçilmesini sınıfınızda tartışın Mucizeleri nasıl tanımlarsınız? Neden günümüzde Tanrı benzer mucizeler gerçekleştirmiyor gibi görünüyor?`

`Gerek bireysel olarak gerekse kilise olarak ruhsal unutkanlığı önlemek için sınıfınızda ne gibi uygulanabilir yöntemler önerebilirsiniz? Tanrı’yla sürekli ve dinamik bir ilişki içinde olmamız ve tüm Hristiyan yaşantımızı güçlü geçmiş tecrübeler üzerine kurmamamız önemli olsa da, geçmiş tecrübelerimizi Tanrı’nın yaşamlarımızda nasıl çalıştığını hatırlamak için nasıl kullanabiliriz?`

`Sizce Sebt günü bir yandan Tanrı’nın hayatlarımızdaki müdahalelerini hatırlamamıza yardımcı olurken, diğer yandan O’nun egemenliğinde vaat edilmiş olan huzurun tadını bize nasıl önceden tattırabilir? Sebt günü nasıl yalnızca hatırlamamız gerekenlere değil, aynı zamanda gelecek için umut edebileceğimiz şeylere de işaret etmektedir?`