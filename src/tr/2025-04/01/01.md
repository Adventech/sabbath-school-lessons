---
title:  Başarı Reçetesi
date:   27/09/2025
---

### Konuyla İlgili Metinler

Yas. 18:15–22; Yeşu 1; İbr. 6:17, 18; Ef. 6:10–18; Mez. 1:1–3; Rom. 3:31.

> <p>Hatırlama Metni</p>
> “Yeter ki, güçlü ve yürekli ol. Kulum Musa’nın sana buyurduğu Kutsal Yasa’nın tümünü yerine getirmeye dikkat et. Gittiğin her yerde başarılı olmak için bu yasadan ayrılma, sağa sola sapma” (Yeşu 1:7)

Boston Filarmoni Orkestrası’nın müzik yönetmeni Benjamin Zander, bir müzik yorumlama dersi veriyordu. Öğrencilerin, sergiledikleri performansın değerlendirilmesiyle karşılaştıklarında hissettikleri endişeyi gördü. Öğrencilerin rahatlamasını sağlamak ve onları tam potansiyellerine ulaştırmak amacıyla, dersin ilk gününde herkesin tam not alacağını duyurdu. Bu “tam not” ulaşılması gereken bir beklenti değil, “gerçekleştirilecek bir imkandı.” Öğrencilerden talep edilen tek şey, yarıyılın ilk iki haftası içinde fakat ders bitimine tarihli bir mektup yazmalarıydı. Mektupta neden yüksek notu hak ettiklerini açıklamalıydılar.

Yeşu kitabı yeni olasılıklarla ilgilidir. . İsrail tarihinin 40 yılına hükmetmiş olan Musa geçmişe aitti. Mısır’dan Çıkış ve üzücü bir şekilde isyan ve inatçılıkla dolu olan çöl yolculuğu sona ermişti. Tanrı’ya itaat etmeye hazır yeni bir kuşak, Vaat Edilmiş Ülke’ye ulaşılması gereken bir beklenti değil, gerçekleştirilecek bir imkan olarak girmeye hazırdı.

Tanrı’nın İsrail’in yaşamında nasıl yeni bir sayfa açtığını ve aynı şeyi bizim yaşamımızda da nasıl gerçekleştirebileceğini birlikte inceleyelim.

_*4 Ekim Sebt Gününe hazırlık için bu haftanın konusunu çalışın._