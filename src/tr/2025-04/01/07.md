---
title:  Ek Çalışma
date:   03/10/2025
---

Ellen G. White, Geçmişten Sonsuzluğa 1. Cilt’ten, 269-270 sayfaları arasındaki “Ürdün Irmağını Geçiş” ve Kurtuluş Öyküsü kitabından, 175. sayfadaki “Vaat Edilen Ülke’ye Giriş” bölümlerini okuyun.

“İsa vaatlerinde ve uyarılarında bana hitap eder. Allah dünyayı o kadar çok sevdi ki, biricik Oğlu’nu verdi, öyle ki ben O’na iman ederek, mahvolmayayım, fakat sonsuz yaşama kavuşayım. Allah’ın sözüyle ilgili deneyimler benim deneyimlerim olacaktır. Dua ve vaat, emir ve uyarı benimdir. . . . İman gerçeğin ilkelerini bu şekilde alıp içselleştirdiğinde, onlar varlığın ve hayatın itici gücünün bir parçası olurlar. Allah’ın sözü cana kabul edildiğinde düşünceleri şekillendirir ve karakterin gelişimine dahil olur.”—Ellen G. White, Sevgi Öğretmeni, s. 373.

“Düşmüş insanın kendi en iyi işleriyle herhangi bir şeyi kazanmasının imkânsızlığı kadar üzerinde ciddiyetle durulması, sıklıkla tekrarlanması ya da herkesin zihninde daha sağlam bir şekilde yer etmesi gereken bir başka husus daha bulunmamaktadır. Kurtuluş yalnızca İsa Mesih’e iman etmekle mümkündür.”—Ellen G. White, İman ve İşler, s. 19.

**Tartışma Soruları:**

`Yeşu’nun hayatındaki koşullar ve yaşadıkları bizim yaşadıklarımızdan ne kadar farklı olursa olsun, onun hayatından kendi hayatımıza uyarlayabileceğimiz hangi ruhsal ilkeleri çıkarabiliriz? Karşılaştırmalar yapmaya çalışırken neden her zaman bağlamı göz önünde bulundurmalıyız?`

`Tanrı’nın vaatleri ile bizim O’na itaat etmemiz arasındaki ilişki hakkında konuşun. Bunlar birbirlerini nasıl tamamlıyorlar? Birini diğerinin aleyhine gereğinden fazla ön plana çıkarmanın tehlikeleri nelerdir? Yani, lütfu gölgede bırakmak pahasına yasayı öne çıkarmak nasıl bir tehlike oluşturur? Aynı şekilde, yasayı geri plana iterek sadece lütfa odaklanmanın tehlikesi nedir?`

`Bu haftanın dersine bakarak, Kutsal Kitap’a dayalı bir bakış açısıyla başarıyı nasıl tanımlarsınız? Hristiyan başarı anlayışında refahın yeri nedir?`

`Yeşu’nun Musa’nın ardından giderken neler hissetmiş olabileceğini hayal edin. Tanrı ona, büyük sorumluluklarında onu mutlaka destekleyecek olan hangi vaatte bulundu (bkz. Yeşu 1:5)?`