---
title:  Ek Çalışma
date:   21/11/2025
---

“Kalev’in imanı, diğer casusların kötü haberiyle çelişen bir tanıklık verdiği zaman nasıldıysa, şimdi de öyleydi. Allah’ın Kenan’ı Kendi halkına mülk olarak vereceği vaadine inanmış, bu inançla Rabb’i tüm yüreğiyle izlemişti. Halkıyla birlikte çöldeki uzun yolculuğa katlanmış, dolayısıyla suçluların hayal kırıklıklarını ve yüklerini paylaşmıştı; buna rağmen bundan hiç şikayet etmedi, aksine çölde kardeşleri düşerken kendisini koruyan Allah’ın merhametini yüceltti. Çöldeki yolculukların getirdiği tüm zorlukların, tehlikelerin ve felâketlerin arasında ve Kenan’a girildiğinden beri yaşanan savaş yıllarında Rab onu korumuştu; şimdiyse yaşı sekseni geçmişken bile halen zindeydi. Kendisi için ele geçirilmiş olan bir toprak istemedi, fakat herkesten öte casusların dahi alınması imkânsız olarak gördükleri yeri istedi. Allah’ın yardımıyla, kendi kalesini güçleriyle İsrail’in imanını sarsan devlerin ta kendilerinden çekip alacaktı. Kalev’i bu ricada bulunmaya sevk eden şey şeref ya da kendini yüceltme arzusu değildi. Yaşlı ve cesur savaşçı, Allah’ı yücelterek ve oymakları atalarının ele geçirilemez gördüğü toprakları tamamen denetim altına almaya teşvik ederek halka örnek olma arzusundaydı.”—Ellen G. White, Geçmişten Sonsuzluğa 1. Cilt, s. 287.

“Kalev’e cesaret veren, onu insanlardan korkmaktan alıkoyan ve doğru bildiğini savunurken gözü pek ve korkusuzca durmasını sağlayan Tanrı’ya olan sadakatiydi. Çarmıhın her gerçek askeri aynı güce, göğün ordularının kudretli Komutanına güvenerek, aşılmaz görünen engelleri aşmak için güç ve cesaret bulabilir.”—Ellen G. White, The Advent Review and Sabbath Herald, 30 Mayıs 1912.

**Tartışma Soruları:**

`Akran baskısının gücünü ve diğerleri ses çıkarmazken konuşmak için gereken cesareti tartışın. Cesaretin imanımızı hayata geçirmedeki işlevi nedir? Doğru olduğuna inandığımız şeyi savunurken sertlik etmekten nasıl sakınabiliriz?`

`Kilisenizden veya toplumunuzdan yaşamınızı ve karakterinizi şekillendiren bazı iman örneklerini sınıfınızda paylaşın. Bu insanların ardından gitmeye değer nitelikleri nelerdir?`

`Medyanın hayatımız üzerindeki etkisini düşünün ve tartışın. İyi amaçlar doğrultusunda sahip olduğu olanaklardan yararlanırken olumsuz etkilerinden nasıl kaçınabiliriz?`

`Bir önder olarak Yeşu’nun alçakgönüllülüğü ve kutsal konuta yakın yaşama isteği üzerinde biraz daha düşünün. Onun örneği size ne şekilde bir şeyler anlatıyor?`