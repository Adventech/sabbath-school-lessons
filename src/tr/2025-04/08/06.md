---
title:  Derinlemesine Düşünceyle Değişiyoruz
date:   20/11/2025
---

`Büyük iman kahramanlarının yaşam örneklerini düşünmek ruhsal gelişimimiz için çok önemlidir. Aynı zamanda, nihai örneğimiz İsa Mesih’tir –O’nun yaşamı ve öğretileridir. İsa’nın yaşamına odaklanmak bizi nasıl değiştirebilir? Bkz. İbr. 12:1, 2; 2Ko. 3:18.`

Los Angeles’taki Kaliforniya Üniversitesi’nde bir sinirbilimci olan Marco Iacoboni, ayna nöronların işlevini araştırıyor. Bu küçük hücre dizileri hem gülmek ya da birine sarılmak gibi belirli bir eylemi gerçekleştirdiğimizde hem de aynı eylemi başka birinin gerçekleştirdiğini gözlemlediğimizde faaliyete geçiyorlar. Bu tür nöronların faaliyetleri görmek ile yapmak arasındaki ayrımı azaltıyor.

Ellen G. White İsa’nın karakterine bakmanın öneminden şöyle bahsediyor: “İsa’ya bakarak Allah’ı daha parlak ve daha belirgin bir şekilde görürüz, ve görerek değişiriz. İyilik, insan kardeşimize sevgi, doğal içgüdümüz haline gelir. İlahî karakterin sureti olan bir karakter geliştiririz. O’nun benzerliğine doğru gelişerek, Allah’ı tanıma kapasitemizi arttırırız. Göksel dünyayla gitgide daha fazla birliktelik kurarız ve sonsuzluğun bilgisini ve hikmetini almak için sürekli olarak artan gücümüz olur.”—Ellen G. White, Mesih’in Örnek Dersleri, s. 355

`Romalılar 12:1, 2 ayetlerini okuyun. Hayatlarımızda hangi iki süreç birbiriyle çelişen amaçlar için çalışmaktadır? Doğru olana yer açtığımızdan nasıl emin olabiliriz?`

Elçi Pavlus Romalılara Mektubunun özet bölümünde, yaşamlarımızı şekillendirmeye çalışan iki karşıt güçten bahsediyor. Bir yandan, çevremizdeki dünya, çeşitli etkileriyle her gün bizi kendi kalıbına sokmaya çalışarak, içimizde dışarıdan içeriye doğru işleyen bir biçimlendirme etkisi yaratmaktadır.

Bu etkiye karşı koymak için Kutsal Ruh, bir tırtılın güzel bir kelebeğe dönüşmesine benzer bir şekilde bizi içten dışa doğru dönüştürme gücüne sahiptir. Ancak bu sürecin gerçekleşmesi için kendimizi Tanrı’ya adamamız ve O’ndan içimizde başlattığı iyi işi sürdürmesini istememiz gerekmektedir (Flp. 1:6). Nihayetinde, Ruh’ta yürümek için her an bilinçli seçimler yapmak durumundayız.