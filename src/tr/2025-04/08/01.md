---
title:  "İman Kahramanları: Yeşu ve Kalev"
date:   15/11/2025
---

### Konuyla İlgili Metinler

Say. 13:6, 30–32; Yeşu 14:6–14; Luka 18:1–5; Yeşu 19:49–51; 2Ko. 3:18; Rom. 12:1, 2.

> <p>Hatırlama Metni</p>
> “Tanrı’nın sözünü size iletmiş olan önderlerinizi anımsayın. Yaşayışlarının sonucuna bakarak onların imanını örnek alın” (İbraniler 13:7).

Her anne baba, çocuklarının örnek alarak öğrendiğini bilir, öyle değil mi? Kaç anne baba çocuklarının iyi özelliklerini değil de kötü özelliklerini örnek aldığını görüp endişelenmiştir? Her yaştan insanın, yanlış yapmayı doğru olanı yapmaktan daha kolay buluyoruz. Bu sadece düşmüş varlıklar olmanın getirdiği bir şeydir. “Çünkü istediğimi yapmıyorum; nefret ettiğim ne ise, onu yapıyorum” (Rom. 7:15). Bunu anlamayan var mı?

İnsanlar doğuştan itibaren örnek almanın gücüyle şekillenir. Yürümek, konuşmak ve duygularımızı ifade etmek gibi hayattaki en temel şeyleri, bize en yakındaki kişileri taklit ederek öğreniriz. Yetişkinler olarak hâlâ rol modellere ihtiyaç duyuyoruz ve kusursuz olmasalar dahi, onları inanç devi yapan manevi özelliklere hayranlık duyabilir ve onları taklit edebiliriz.

Bu hafta Yeşu kitabındaki iki iman devinin kişisel örneklerini daha derinlemesine inceleyeceğiz: Kalev ve Yeşu. Onları kendi kuşaklarında öne çıkaran ve İsrail tarihinin en önemli dönemlerinden birinde Tanrı’nın halkının yaşamında önemli bir işleve sahip olmalarını sağlayan neydi?

_*22 Kasım Sebt Günü’ne hazırlık için bu haftanın konusunu çalışın._