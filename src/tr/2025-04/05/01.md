---
title:  Tanrı Sizin için Savaşır
date:   25/10/2025
---

### Konuyla İlgili Metinler

Yar. 15:16; Lev. 18:24–30; 2Ti. 4:1, 8; Çık. 23:28–30; Yas. 20:10, 15–18; Yşa. 9:6.

> <p>Hatırlama Metni</p>
> “Bütün bu kralları ve topraklarını tek bir savaşta ele geçirdi. Çünkü İsrail’in Tanrısı RAB İsrail’den yana savaşmıştı” (Yeşu 10:42).

Yeşu kitabı bazı rahatsız edici sahneler içermektedir. Tanrı tarafından başka bir topluluğu yok etmekle görevlendirilmiş bir halkı betimleyen ilahi ya da kutsal savaş kavramı ciddi soru işaretlerine yol açmaktadır.

Eski Ahit’teki ilahi savaş meselesi zor bir konudur. Eski Ahit’te Tanrı evrenin egemen Rabbi olarak karşımıza çıkmaktadır; bu nedenle, meydana gelen her şey bir şekilde O’nun doğrudan ya da dolaylı iradesi doğrultusunda gerçekleşmelidir. Dolayısıyla, “Tanrı böyle şeylere nasıl izin verebilir?” sorusu kaçınılmaz hale gelmektedir. Geçen hafta, Tanrı’nın bizzat, insanlık tarihinde yaşanan herhangi bir savaştan çok daha büyük ve yaşamlarımızın her yönüne sirayet eden bir mücadeleye dahil olduğunu görmüştük. . Ayrıca hem Kutsal Kitap’ta hem de seküler tarihte yaşanan olayların ancak bu mücadele ışığında tam olarak anlaşılabileceğini de gördük.

Bu hafta, ilahi olarak yetkilendirilmiş savaşların karmaşıklığını, ilahi savaşın sınırlamalarını ve koşullarını, Eski Ahit peygamberleri tarafından ortaya konan nihai esenlik görüşünü ve böylesi savaşların manevi çıkarımlarını incelemeye devam edeceğiz.

_*1 Kasım Sebt Günü’ne hazırlık için bu haftanın konusunu çalışın._