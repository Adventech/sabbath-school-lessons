---
title:  Ek Çalışma
date:   31/10/2025
---

Ellen G. White, Geçmişten Sonsuzluğa 1. Cilt’ten, 277-279 sayfaları arasındaki “Eriha’nın Mucize Düşüşü” bölümünü okuyun.

Kutsal Kitap’taki her şeyde olduğu gibi, konunun bağlamını ve arka planını bilmek çok önemlidir. Gördüğümüz gibi, evrensel mücadele ve Tanrı’nın Yargıç olduğu görüşü Kenanlılarla yapılan bu savaşları anlamak için çok önemlidir.

“Tanrı tez öfkelenmez. O, kötü uluslara Kendisini ve karakterini tanıyabilecekleri bir deneme süresi tanımıştır. Verilen ışığa göre, ışığı almak istemedikleri ve Tanrı’nın yolları yerine kendi yollarını seçtikleri için mahkûm edilmişlerdir. Tanrı Kenanlıları neden derhal topraklarından atmadığının nedenini açıklamıştır. Amorluların suçu tamamlanmış değildi. Kötülükleriyle kendilerini yavaş yavaş artık Tanrı’nın hoşgörüsünün uygulanamayacağı ve ortadan kaldırılacakları bir aşamaya getiriyorlardı. Bu noktaya ulaşılıncaya ve suçları tamamlanıncaya kadar, Tanrı’nın intikamı geciktirilecekti. Bütün uluslar bir deneme süresine sahipti. Tanrı’nın yasasını geçersiz kılanlar bir kötülük derecesinden diğerine geçeceklerdi. Çocuklar anne babalarının isyankâr ruhunu miras alıyor ve Tanrı’nın gazabı üzerlerine çökene dek kendilerinden önceki atalarından daha kötü davranıyorlardı. Ceza ertelendiği için daha hafif değildi.”—Ellen G. White Yorumları, Yedinci Gün Adventist Kutsal Kitap Şerhi, 2. Cilt, s. 1005.

**Tartışma Soruları:**

`Tanrı’nın hem bizim Yargıcımız hem de evrenin Yüce Yargıcı olmasının çıkarımlarını tartışın. Sizce neden Tanrı’nın Yargıç olduğu gerçeği müjdenin ve kurtuluşumuzun temelini oluşturmaktadır?`

`Kenanlıların vakası Tanrı’nın sabrı ve adaleti konusunda bize nasıl bir bakış açısı sunuyor? Başkalarına karşı davranışlarımızda Tanrı’nın karakterini nasıl yansıtabiliriz?`

`Özgür iradenin asli doğası hakkında düşünün. Sizce Tanrı neden bizim seçme özgürlüğümüze saygı duyuyor? Sevgi ve seçme özgürlüğü birbiriyle nasıl ilişkilidir?`

`Eski Ahit birçok savaş ve çatışma öyküsü içeriyor, ancak sonuçta bir barış tasavvuru öngörüyor. Hristiyanlar çevrelerinde barışın tesis edilmesinde nasıl bir işlev üstlenmelidir?`