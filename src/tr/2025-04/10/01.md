---
title:  Gerçek Yeşu
date:   29/11/2025
---

### Konuyla İlgili Metinler

1Ko. 10:1–13; Mat. 2:15; Yeşu 1:1–3; Elç. 3:22–26; İbr. 3:7—4:11; 2Ko. 10:3–5.

> <p>Hatırlama Metni</p>
> “Bu olaylar başkalarına ders olsun diye onların başına geldi; çağların sonuna ulaşmış olan bizleri uyarmak için yazıya geçirildi” (1. Korintliler 10:11).

Yeşu kitabında, ana karakterin yaşamının kendi hayatının ötesinde, adamın kendisinden çok daha büyük bir gerçekliğe işaret ettiği duygusu hakimdir. Bu ilkeyi Kutsal Kitap’ın her yerinde görüyoruz, örneğin yeni yeryüzündeki sonsuz umudumuzun bir simgesi olan Kenan ülkesinde olduğu gibi. Ve elbette, yeryüzündeki tapınak hizmeti daha büyük bir gerçekliğe işaret ediyordu: “Ama Mesih, gelecek iyi şeylerin başkâhini olarak ortaya çıktı. İnsan eliyle yapılmamış, yani bu yaratılıştan olmayan daha büyük, daha yetkin çadırdan geçti” (İbr. 9:11).

Ancak şu soru akla geliyor: Yeşu hangi bakımdan gelecekteki bir tamamlanmaya işaret ediyor? Kitabı bu şekilde yorumlamanın doğru olduğundan nasıl emin olabiliriz? Yeşu kitabının Yeni Ahit gerçeklerine ve son zaman olaylarına nasıl karşılık geldiğini belirleyen Kutsal Kitap ilkeleri nelerdir?

Bu hafta tipolojiyle ilgili Kutsal Kitap yorumlama ilkelerine bakacağız. Kutsal Kitap’ın kendisinin nasıl tipoloji belirtileri içerdiğini ve Yeşu’nun yaşamının Mesih’in hizmetini nasıl önceden haber verdiğini, ayrıca kilisede ve insanlık tarihinin sona erişinde gerçekleşen simgeselliğe nasıl işaret ettiğini inceleyeceğiz.

_*6 Aralık Sebt Günü’ne hazırlık için bu haftanın konusunu çalışın._