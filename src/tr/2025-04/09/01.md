---
title:  Vaatlerin Mirasçıları, Umudun Sürgünleri
date:   22/11/2025
---

### Konuyla İlgili Metinler

Yar. 3:17–24; Yas. 6:3; Yeşu. 13:1–7; İbr. 12:28; Lev. 25:1–5, 8–13; Hez. 37:14, 25.

> <p>Hatırlama Metni</p>
> “Kalenize dönün, ey siz, umut sürgünleri! Bugün bildiriyorum ki, size yitirdiğinizin iki katını vereceğim” (Zekeriya 9:12).

Yeşu 13.-21. bölümler, İsrail oymaklarına tahsis edilen arazi bölümlerini tanımlayan coğrafi sınır işaretlerinin uzun listelerini içermektedir. Günümüz okuyucusu için bu listeler alakasız görünebilirler, ancak bugün bizim için önemli olan Vaat Edilmiş Ülke’ye ilişkin teolojik bir anlayışa dayanmaktadırlar. Tanrı bu somut listeler aracılığıyla İsrailliler’e ülkenin sadece bir hayal olmadığını öğretmek istiyordu. Ülke onlara gayet somut ve ölçülebilir bir şekilde vaat edilmişti. Ancak onlar bu vaat doğrultusunda hareket ederek onu gerçeğe dönüştürmek zorundaydılar.

Yani, evet, Tanrı ülkeyi onlara miras olarak verecekti; bu, onların atalarına vaat ettiği şeyi yerine getirmek için verilen bir armağan olacaktı. “Bu toprakları size verdim. Gidin, atalarınıza, İbrahim’e, İshak’a, Yakup’a ve soylarına ant içerek söz verdiğim toprakları mülk edinin” (Yas. 1:8). Fakat elbette onların da üzerlerine düşen görevler vardı.

Bu hafta Vaat Edilmiş Ülke’yle ilgili bazı teolojik kavramlara ve bunların İsa’da bulunan tüm vaatleri talep eden kişiler için ruhsal çıkarımlarına bakacağız.

_*29 Kasım Sebt Günü’ne hazırlık için bu haftanın konusunu çalışın._