---
title:  Bugün Karar Verin!
date:   20/12/2025
---

### Konuyla İlgili Metinler

Yeşu 24; Yar. 12:7; Yas. 17:19; Yas. 5:6; 1Kr. 11:2, 4, 9; 2Ti.. 4:7, 8.

> <p>Hatırlama Metni</p>
> “İçinizden RAB’be kulluk etmek gelmiyorsa,… [kime] kulluk edeceksiniz, bugün karar verin. Ben ve ev halkım RAB’be kulluk edeceğiz” (Yeşu 24:15).

Yeşu kitabının son bölümü bir antlaşma yenileme töreni ortamında geçiyor, ancak bu defa tören İsrail’in yaşlı önderi tarafından yönetiliyor. Kendisi bir antlaşma olmayıp daha ziyade bir antlaşma yenileme töreninin bildirisi olmasına rağmen, bu bölüm kadim Yakın Doğu hükümdarlık antlaşmalarının unsurlarını taşımaktadır: (1) antlaşmanın hazırlayıcısı olan hükümdarın tanıtıldığı bir giriş; (2) efendi ile tebaa arasındaki ilişkiyi anlatan tarihsel önsöz; (3) tebaadan, hükümdara minnettarlığa dayalı ve minnettarlıkla beslenen tam bir bağlılık göstermelerini talep eden antlaşma hükümleri; (4) itaat karşılığında bereketlemeler ve antlaşmayı bozma karşılığında lanetler; (5) tebaanın yeminine tanıklık edenler; (6) belgenin ileride okunmak üzere muhafaza edilmesi ve (7) antlaşmanın onaylanması.

Yeşu ömrünün sonuna yaklaşmıştı; ufukta yerine geçecek biri yoktu. Antlaşmanın yenilenmesi, İsrail’e krallarının Yahve’nin Kendisi olduğunu ve O’na sadık kalırlarsa O’nun koruyuculuğundan yararlanacaklarını hatırlatacaktı. İsrail’in insan bir krala ihtiyacı bulunmamaktaydı. Teokratik bir ulus olarak, sahip oldukları yegâne kralın Rab olduğunu her zaman akıllarında tutmalıydılar.

_*27 Aralık Sebt Günü’ne hazırlık için bu haftanın konusunu çalışın._