---
title:  Ülkede Yaşam
date:   06/12/2025
---

### Konuyla İlgili Metinler

Yeşu 22; Ef. 6:7; Yu. 7:24; Say. 25; Özd. 15:1; 1Pe. 3:8, 9.

> <p>Hatırlama Metni</p>
> “Yumuşak yanıt gazabı yatıştırır, oysa yaralayıcı söz öfkeyi alevlendirir” (Süleyman’ın Özdeyişleri 15:1).

Bir topluluk içinde yaşamak zaman zaman anlaşmazlıklara ve gerginliklere yol açabilir. Bu durum özellikle kilise gibi farklı geçmişlerden ve toplumsal sınıflardan gelen –ve bazen tamamen farklı kültürlerde yetişmiş– insanların ortak bir amaç için bir arada bulunduğu ve çalıştığı bir toplulukta daha da geçerlidir.

Bu hafta Yeşu 22. bölümü ve halk arasındaki büyük bir yanlış anlaşılmadan kaynaklanan bir meseleyi inceleyeceğiz. Kitabın başında Yeşu bazı oymaklara Şeria Irmağı’nı geçmelerini ve Şeria’nın batı yakasındaki oymaklarla birlikte fethe katılmalarını emretmişti (Yeşu 1:12-18). Görevlerini tamamladıklarına göre artık geri dönmekte özgürdüler. Ancak Şeria ırmağının doğu yakasında, Batı Şeria oymakları arasında endişe uyandıran bir sunak inşa ettiler.

Başkalarının davranışları hakkında aceleyle bir sonuca varmak neden tehlikelidir? Kilisede birliği nasıl güçlendirebiliriz? Çağrımızın büyük kapsamını akılda tutmak ve dikkat dağıtıcı şeylere kapılmamak neden önemlidir? Bu hafta ele alacağımız konulardan bazıları bunlardır.

_*13 Aralık Sebt Günü’ne hazırlık için bu haftanın konusunu çalışın._