---
title:  Anlaşmazlığın Çözümlenmesi
date:   11/12/2025
---

`Yeşu 22:30-34 ayetlerini okuyun. Tüm bu olay bize anlaşmazlıkların çözümlenmesi ve kilisenin birliğini sağlamanın yolları hakkında nasıl bir anlayış kazandırıyor? (133. Mezmur; Yu. 17:20-23; 1Pe. 3:8, 9 ayetleriyle karşılaştırın)`

Yeşu 22. bölüm, ailedeki, kilisedeki ve toplumdaki günlük insan ilişkilerinde uygulanabilecek birkaç iletişim ilkesi içermektedir.

1. İşler yolunda gitmediğinde ya da gitmiyor gibi göründüğünde, gözlemlerimizi bastırmak yerine açık iletişim kurmak en iyi yoldur.. Sorunlar artıyor gibi göründüğünde Tanrı’nın halkının kayıtsız kalmaması yerinde olur. Elbette, Şeria ırmağından geçen oymaklar bir sunak inşa etme niyetlerini bildirmiş olsalardı, bu sorunların hepsi önlenebilirdi.
2. Kişiler yargıları konusunda emin olsalar bile, aceleci sonuçlara varmamalıdırlar. Batı Şeria oymakları kendilerine ulaşan söylentilere inanmakta ve Doğu Şeria oymaklarının çoktan sapkınlığa düştükleri gibi yanlış bir sonuca varmakta acele etmişlerdi.
3. Vardığınız sonuçlara göre hareket etmeden önce gerçek ya da algıladığınız sorunlar hakkında konuşun.
4. Birliği sağlamak için fedakarlık yapmaya istekli olun. Batı Şeria oymakları, Şeria’nın diğer yakasında bulunmaları sapkınlığa düştükleri varsayımına yol açtıysa, diğer oymaklara yer açmak amacıyla kendilerine ayrılan toprakların bir kısmından vazgeçmeye hazırdılar.
5. Haksız yere ya da haklı olarak suçlandığınızda, öfkeyi ortadan kaldıracak yumuşak bir yanıt verin. Bir suçlamaya karşı bir suçlamayla cevap vermek asla barışa götürmeyecektir. Anlamaya çalışmadan anlaşılmaya çalışmak sonuçsuz kalacaktır.
6. Barış yeniden sağlandığında sevinin ve Tanrı’yı kutsal kılın. İsrailliler’in ana topluluğunun, iki buçuk oymağın gerçek amacını öğrendiklerinde gerçekten sevinç duyduklarını görmek çok güzeldir. Verdikleri kararda yanılmış olduklarını kabul edemeyecek kadar gururlu değillerdi.

Doğu Şeria oymakları sapkınlığa düşmüş olsalardı, İsrail halkı antlaşmanın gereklerini yerine getirecekti. Birlik hiçbir zaman gerçeği sulandırmak ya da Kutsal Kitap ilkelerinden vazgeçmek için bir gerekçe olamaz. Ancak kilise disiplinine, Tanrı’nın Sözü’ne dayanarak uzlaşma ve pastör yardımı girişimleri başarısız olduktan sonra her zaman (ilk değil) son çare olarak başvurulmalıdır. Bu basit ilkeler istikrarlı bir şekilde uygulanmış olsaydı kiliselerimiz ne kadar farklı görünürdü!