---
title:  Tanrı Sadıktır!
date:   13/12/2025
---

### Konuyla İlgili Metinler

Yeşu 21:43–45; 2Ti. 2:11–13; Yeşu 23; Va. 14:10, 19; Yas. 6:5.

> <p>Hatırlama Metni</p>
> “RAB’bin İsrail halkına verdiği sözlerden hiçbiri boş çıkmadı; hepsi yerine geldi” (Yeşu 21:45).

John F. Kennedy’nin 20 Ocak 1961 tarihindeki yemin töreninde Amerika’ya hitap ederken yaptığı konuşma sadece 1.366 kelimeden oluşuyordu, ancak Amerikan halkının zihninde silinmez bir iz bıraktı. Kennedy, ülkesini ayrıcalıkları yerine sorumluluklarına odaklanmaya teşvik ederken şunları söylemişti: “Tek kesin ödülümüz iyi bir vicdan, yaptıklarımızın nihai yargıcı tarih olduğuna göre, sevdiğimiz ülkeye önderlik etmeye koyulalım, O’nun bereketlemesini ve yardımını isteyelim, ama burada, yeryüzünde Tanrı’nın işinin gerçekten bizim işimiz olması gerektiğini bilelim.”

İsraillilerin yaşlanmakta olan önderi Yeşu yaşamının sonuna yaklaştığını hissettiğinde, İsraillilere ve ulusun önderlerine seslenmeye karar verdi (Yeşu 23. ve 24. bölümler). Yeşu 23. bölüm daha çok geleceğe ve yalnızca Tanrı’ya nasıl ibadet edileceğine odaklanmaktadır. Yeşu 24. bölümde ise Tanrı’nın geçmişteki sadık işleri gözden geçirilerek, yalnızca ibadete layık olanın kim olduğu—Yahve—konusunda bir karar verilmesi amaçlanmaktadır. .

Bu hafta Yeşu’nun İsrail’in geçmiş zaferlerine göz attığı ama aynı zamanda İsrail’in gelecekteki başarılarının izini sürdüğü ilk konuşmasını birlikte inceleyeceğiz.

_*20 Aralık Sebt Günü’ne hazırlık için bu haftanın konusunu çalışın._