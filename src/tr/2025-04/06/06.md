---
title:  Tanrı’nın Kudretinin Tanığı
date:   06/11/2025
---

Öğrendiğimiz üzere (beşinci derse bakın), Tanrı putperest uluslara Kendisi hakkında bilgi edinmeleri ve kötü yollarından vazgeçmeleri için bir fırsat vermişti. Ancak onlar bunu reddetmiş ve sonunda Tanrı’nın yargısıyla karşı karşıya kalmışlardı.

`Yeşu’nun başlarına gelen felakete verdiği ilk tepkiyi aktaran Yeşu 7:6-9 ayetlerini okuyun. Özellikle Yeşu 7:9 ayetine odaklanın. Sözlerinde hangi önemli ilahiyat ilkesi yer almaktadır?`

Yeşu ilk başta, İsrailoğulları’nın Mısır’dan ayrıldıktan sonra yaşadıkları zorluklar içindeyken söyledikleri gibi konuşuyor: “Keşke Rab bizi Mısır’dayken öldürseydi, hiç değilse orada et kazanlarının başına oturur, doyasıya yerdik. Ama siz bütün topluluğu açlıktan öldürmek için bizi bu çöle getirdiniz” (Çık. 6:3).

Yeşu da şöyle diyor: “Egemen RAB, bizi Amorlular’ın eline teslim edip yok etmek için mi Şeria Irmağı’ndan geçirdin? Keşke halimize razı olup ırmağın ötesinde kalsaydık” (Yeşu 7:7).

Ancak kısa bir süre sonra, Tanrı’nın adının ve itibarının bu yenilgiden alacağı zararla ilgili büyük endişesini dile getiriyor. “Kenanlılar ve ülkede yaşayan öbür halklar bunu duyunca çevremizi kuşatacak, adımızı yeryüzünden silecekler. Ya sen, ya Rab, kendi yüce adın için ne yapacaksın?” (Yeşu 7:9).

Bu, Tanrı’nın İsrail’le ilgili amaçlarının merkezinde yer alan bir konuyu ve ilkeyi açığa çıkarmaktadır. Tanrı, etraflarındaki putperest ulusların, Tanrı’nın O’na itaat eden halkı için ne kadar harika şeyler yapabileceğini görmelerini istordu ancak onlar da İsrail’in Tanrısı’nı Rahav gibi O’nun halkının fetihlerinin gücü sayesinde öğrenebilirlerdi. Öte yandan, bu durumda olduğu gibi işler kötü giderse, diğer uluslar İsrail’in Tanrısı’nın zayıf ve etkisiz olduğunu düşünecekti (bkz. Say. 14:16, Yas. 9:28), bu da Kenanlıların direnişini cesaretlendirebilirdi.

Başka bir deyişle, İbraniler’in ülkeyi ele geçirmesi bağlamında dahi, İsrail için olduğu kadar putperestler için de yegane umut olan Tanrı’ya onur ve yücelik kazandırmayı da içeren önemli meseleler ve ilkeler söz konusuydu.

`Yasa’nın Tekrarı 4:5-9 ayetlerini okuyun. Buradaki İsrailliler ve onların dünyaya tanıklığı ile günümüzde Yedinci Gün Adventistleri olarak bizim tanıklığımız arasında ne açıdan bir benzerlik görebiliriz?`