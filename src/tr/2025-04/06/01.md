---
title:  İçerideki Düşman
date:   01/11/2025
---

### Konuyla İlgili Metinler

1Pe. 1:4, Yeşu 7, Mez. 139:1–16, Ezra 10:11, Luka 12:15, Yeşu 8:1–29.

> <p>Hatırlama Metni</p>
> “Ben RAB, herkesi davranışlarına, yaptıklarının sonucuna göre ödüllendirmek için yüreği yoklar, düşünceyi denerim” (Yeremya 17:10).

Yeşu 7. bölüm, İsrail halkının acı bir tecrübe yoluyla antlaşmanın geniş kapsamlı sonuçlarını ve derin anlamını öğrendiği ilk olaydır. Antlaşmanın koşullarına itaat etmek zaferi güvence altına alırken, antlaşmanın şartlarını hiçe saymak yenilgiye yol açıyordu. İsrail’in askeri başarı kazanması sayılarına, savaş taktiklerine ya da zekice yöntemlerine değil, İlahi Savaşçı’nın onlarla birlikte olmasına bağlıydı.

Vaat Edilmiş Ülke’nin ele geçirilmesi sırasında İsrail, en tehlikeli düşmanlarının ordugâhlarının dışında değil, kendi içlerinde ve saflarında olduğu konusunda zor bir ders almak zorunda kaldı. Önlerindeki en büyük zorluk Kenan kentlerinin güçlendirilmiş surları ya da sahip oldukları ileri askeri teknolojiler değil, kendi ordugâhlarındaki kişilerin Rab’bin talimatlarını kasıtlı olarak hiçe sayan inatçı arzularıydı.

Biz de göksel mirasımızı beklerken (1Pe. 1:4, Kol. 3:24) benzer zorluklarla karşılaşıyoruz. Vaat Edilmiş Ülke’nin sınırındayken sadakatimiz sınanmakta ve ancak İsa Mesih’e teslim olduğumuzda zafere ulaşabilmekteyiz.

_*8 Kasım Sebt Günü’ne hazırlık için bu haftanın konusunu çalışın._