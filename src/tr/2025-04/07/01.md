---
title:  "Mutlak Sadakat: Savaş Alanında İbadet"
date:   08/11/2025
---

### Konuyla İlgili Metinler

Yeşu 5:1–7; Çık. 12:6; 1Ko. 5:7; Yeşu 8:30–35; Yas. 8:11, 14; İbr. 9:11, 12.

> <p>Hatırlama Metni</p>
> “Siz öncelikle O’nun egemenliğinin ve doğruluğunun ardından gidin, o zaman size bütün bunlar da verilecektir” (Matta 6:33).

Bu hafta İsrail’in Vaat Edilmiş Ülke’de bulunduğu sırada, bazen yaklaşmakta olan tehlike karşısında kendilerini yeniden Rab’be adadıkları bazı önemli anlara göz atacağız. Yeşu, İsraillileri düşman toprakları üzerinde sünnet etmek (Yeşu 5:1-9); yaklaşmakta olan tehlike karşısında Fısıh Bayramı’nı kutlamak (Yeşu 5:10-12); fetih tüm hızıyla sürerken bir sunak inşa edip Rab’be tapınmak (Yeşu 8:30-35) ve İsrail’deki yedi oymak henüz miraslarını almamışken Rab’bin Buluşma Çadırı’nı inşa etmek (Yeşu 18:1, 2) gibi görünüşte akıl dışı kararlar aldı.

Yoğun yaşamlarımız içinde, dikkatimizi hayatın bize yüklediği aciliyetlere yönlendirme eğilimde oluyoruz. Çoğu zaman Tanrı’ya olan bağlılığımızı tazelemek ve O’nun bizim için yapmış olduğu ve her gün yapmaya devam ettiği şeyler için durup şükranlarımızı ifade etmek için nitelikli bir zaman ayırmayı ihmal ediyoruz. Sabah ve akşam ibadetlerinin yanı sıra aile sunağı da aşırı yoğun, rahatlık ve başarı odaklı yaşamımızda çok anlamsız gibi görünüyor. Oysa hepimiz yüreğimizin derinliklerinde, Tanrı’yla ve sevdiklerimizle birlikte geçirdiğimiz anların kısıtlı zamanımızın en iyi yatırımı olduğunu biliyoruz.

_*15 Kasım Sebt Günü’ne hazırlık için bu haftanın konusunu çalışın._