---
title:  Ek Çalışma
date:   14/11/2025
---

Ellen G. White, Geçmişten Sonsuzluğa 1. Cilt’ten, 280-281 sayfaları arasındaki “Bereketler ve Lanetler” bölümünü okuyun.

“Musa’nın verdiği talimatlara göre Eval Dağı’na büyük taşlardan oluşan bir anıt dikildi. Önceden hazırlanarak üzeri sıvanan bu taşların üzerine yasa kazındı: yalnızca Sina dağında söylenen ve taş levhalara kazınan on emir değil, Musa’ya verilen ve onun bir kitaba yazdığı tüm yasalar. Bu anıtın yanına yontulmamış taşlardan bir sunak yapıldı ve üzerinde Rabb’e kurbanlar sunuldu. Sunağın lanetlenen dağ olan Eval’da kurulması anlamlıydı, İsrail halkının Allah’ın yasasını çiğnemiş olmalarından ötürü O’nun haklı gazabını üzerine çektiklerini belirtiyordu, kurban sunağıyla simgelenen Mesih’in kefareti olmasaydı bu gazaba derhal maruz kalacaklardı.”—Ellen G. White, Geçmişten Sonsuzluğa 1. Cilt, s. 280.

“Fakat bu hizmeti yerine getirirken üzgün olmamalıydılar. Hizmetin amacı bu değildi. Rab’bin öğrencileri sofranın etrafında toplandıkları zaman kendi zayıflıklarını hatırlayıp üzülmemelidirler. Deneyimleri iyi ya da kötü olsun fark etmez, geçmişteki dini tecrübeleri üzerinde kafa patlatmamalıydılar. Kendileri ve kardeşleri aralarında fark gözetmemelidirler. Hazırlık hizmeti bunların hepsini kapsamaktaydı. Kendini sınama, günahların itiraf edilmesi, farklılıkların uzlaştırılması işlerinin hepsi daha önce halledilmişti. Onlar şimdi Mesih ile buluşmaya geliyorlar. Onların çarmıhın gölgesinde değil; onun koruyucu ışığında durmaları gerekiyor. Canlarını, Dürüstlük Güneşi’nin parlak ışınlarına açmaları gerekiyor.”—Ellen G. White, Sevgi Öğretmeni, s. 652.

**Tartışma Soruları:**

`Öncelikle Tanrı’nın egemenliğinin ardından gitmek sizin için ne anlama geliyor? Bu ilke gündelik yaşantınızı nasıl şekillendiriyor?`

`Hayatın günlük koşuşturması içinde Rab’bi unutmanın ne kadar kolay olduğuyla ilgili Çarşamba günkü son soruya verdiğiniz yanıta bakın. Sınıfta bunu yapmanın neden bu kadar kolay olduğunu tartışın. Ne gibi çözümler bulabilirsiniz?`

`Adventistler olarak, İsa’nın göksel tapınakta bizim için hizmet ettiğine inanıyoruz. Bu inancımız bizim için nasıl sürekli bir umut ve ruhsal güç kaynağı olabilir? Yukarıda bizim için “aracılık” (İbr. 7:25) edenin İsa olduğunu bilmek, özellikle de şimdi önceden bildirilmiş olan Kefaret Günü’nde, O’nun göksel tapınakta gerçekleştirdiği işin ne kadar iyi bir haber olduğunu anlamamıza neden yardım etmelidir?`