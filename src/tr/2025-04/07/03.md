---
title:  Fısıh
date:   10/11/2025
---

`Yeşu’nun Vaat Edilmiş Ülke’yi ele geçirme gibi acil ve büyük bir görevi olmasına rağmen Fısıh Bayramı’nı kutlamayı seçmesi neden önemlidir? Yeşu 5:10; Çık. 12:6; Lev. 23:5; Say. 28:16; Yas. 16:4, 6 ayetlerini okuyun.`

Fetihten önceki ikinci önemli faaliyet Fısıh Bayramı’nın kutlanmasıdır. Bu kutlama ayın on dördüncü günü akşamı, Tanrı’nın verdiği talimatlara titizlikle uyularak gerçekleştirildi. Fısıh kutlamasının simgesel önemi özellikle vurgulanmaktadır: Yeşu kitabında anlatılan olaylar Mısır’dan Çıkış’ta yaşananları hatırlatmaktadır. Fısıh Bayramı, Rab’bin meleğinin Mısır’daki tüm ilk doğanları öldürdüğü ve İsrailliler’in canını bağışladığı onuncu bela gecesini hatırlatmaktadır (Mısır’dan Çıkış 12). Bunun ardından da Mısır’dan Çıkış, Kızıldeniz’in geçilmesi ve çöl yolculuğu gelmektedir.

Buna karşılık, ikinci kuşağın öyküsü çölde başlamakta, Şeria’nın geçilmesiyle devam etmekte, sünneti ve Fısıh Bayramı’nın kutlanmasını içermekte ve İsrail’in düşmanları olan Kenan ülkesi halkına karşı Rab’bin bir başka mucizevi müdahalesinin beklendiği o çok önemli ana kadar uzanmaktadır. Önceki tüm işlerle birlikte Fısıh Bayramı kutlamaları İsrail tarihinde yeni bir dönemin başlangıcına işaret etmektedir.

Ayrıca, kurbanlık kuzu simgesi aracılığıyla, Fısıh Bayramı İsraillilerin Mısır esaretinden kurtulmalarına işaret ediyordu. Fakat aynı zamanda bizi günahın esaretinden kurtaran Tanrı Kuzusu’nda (Yu. 1:29, 36; 1Ko. 5:7; 1Pe. 1:18, 19) bunun önceden bildirilen tamamlanışına da işaret ediyordu. İsa, Rab’bin Sofrası’nda, Kendisini nihai kurban olarak sunmadan önce, Fısıh Bayramı’nı Kendi ölümünün bir anmasına dönüştürmüştür (Mat. 26:26-29, 1Ko. 11:23-26).

Bununla birlikte, Fısıh ve Rab’bin Sofrası daha da görkemli bir gerçekliğe işaret etmektedir: kurtarılmış olan topluluğun göksel Kenan ülkesine geçişi. Vahiy yazarı Yuhanna bu önceden bildirilen “geçiş” olayını, 144.000 kişinin Tanrı’nın tahtının önündeki billur denizin, önceden bildirilen Kızıldeniz’in ve Şeria Irmağı’nın üzerinde yürümesi (Va. 4:6; Va. 7:9, 10) ve Kuzu’nun düğün yemeğindeki önceden bildirilen Fısıh’ı ve Rab’bin Sofrası’nı kutlaması (Mat. 26:29, Va. 19:9) olarak tasvir etmiştir.

`Rab’bin Sofrası’nı kutlamadığımız zamanlarda bile, Çarmıh gerçeğini her zaman gözümüzün önünde tutmanın yolları nelerdir?`