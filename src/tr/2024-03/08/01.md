---
title:  'Öğrencilerin Eğitimi: 2. Bölüm'
date:   17/08/2024
---

### Konuyla İlgili Metinler
Markos 10; Yar. 1:27; Yar. 2:24; Gal. 4:1, 2; Rom. 6:1–11; Yşa. 11:1–16.

> <p>Hatırlama Metni</p>
> “Çünkü İnsanoğlu bile hizmet edilmeye değil, hizmet etmeye ve canını birçokları için fidye olarak vermeye geldi” (Markos 10:45).

Bu hafta Markos 10. bölümü ele alarak İsa’nın öğrencilerini çarmıha hazırlık için eğittiği özel bölümü tamamlıyoruz. Bölümün yaklaşık yarısı öğrencilerin kendileriyle ilgili, geri kalanı ise öğrencilik açısından önemli olan konuları ele alıyor fakat bunlar İsa’yla etkileşim içinde olan diğer kişilerin gözünden anlatılıyor. Ferisiler geliyor ve boşanma konusunda O’nunla tartışıyorlar. Anne babalar kutsaması için çocuklarını İsa’ya getiriyorlar. Zengin bir adam sonsuz yaşamı soruyor, kör bir adam görmek istiyor.

Markos’un bu bölümü, özellikle de hayatın mevcut koşullarında yaşamakla olan ilişkisi bağlamında İsa’nın ardından gitmenin ne anlama geldiğine dair önemli öğretiler içeriyor: evlilik, çocuklar, zenginlikle kurulan ilişki, O’nu izlemenin ödülü ve bedeli. Son olarak da ikinci bir kör adamın iyileştirilmesi vakası (Mar. 10:46-52, Mar. 8:22-26 ile karşılaştırın) bu bölümün kapanışını yapıyor (Mar. 8:22-10:52) ve İsa’yı izlemenin hem bedelinin ne olduğu hem de neleri sağladığını gösteren güzel bir örnek oluşturuyor.

Bu dersler, ister 2000 yıl önceki öğrenciler ister yirmi birinci yüzyıldaki öğrenciler olsun, İsa’nın takipçilerinin hepsini öğrenciliğin getirdiği zorluklara hazırlıyor.

_*24 Ağustos Sebt Günü’ne hazırlık için bu haftanın konusunu çalışın._