---
title:  Ek Çalışma
date:   23/08/2024
---

Ellen G White, _Sevgi Öğretmeni_ kitabından, 503-513 sayfaları arasındaki “İsa Çocukları Kutsuyor” ve “Sende Eksik Olan Tek Şey” bölümlerini okuyun.

“İsa, çocukları her zaman severdi. Onların içten ve yapmacıksız sevgi sini kabul ederdi. İkiyüzlü ve kurnaz insanlarla bir araya geldiği zaman sıkıldığında, çocukların minnettarlık dolu övgüleri O’nun kulağında bir ezgi etkisi yaratıyor ve ruhunu tazeliyordu. Kurtarıcı nereye giderse gitsin, yüzündeki hiç eksilmeyen sevgi ifadesi ve nazik davranışları ile çocukların güvenini ve sevgisini kazandı.”—Ellen G. White, _Sevgi Öğretmeni_, s. 503.

“Bu genç Yahudi lider gibi zengin ve yüksek konum sahibi olanlara, İsa’yı takip etmek için her şeyden vazgeçmek, çok büyük bir fedakarlık olarak görünebilir. Fakat bu, O’nun öğrencisi olmak isteyen herkesin uyması gereken kuraldır. O’na bağlılıkta kusur kabul edilemez. Fedakarlık, İsa’nın öğretisinin temelinde vardır. Bu çoğu kez sert bir dille ifade edilir; çünkü insanlığı kurtarmak için, aşırı derecede ilgi duydukları takdirde kendilerini tamamen yoldan çıkaracak olan dünyasal değerlerden onları uzaklaştırmaktan başka bir çare yoktur.”—_Sevgi Öğretmeni_, s. 513.

**Tartışma Soruları**:

`Çocukların ve gençlerin Mesih’e ve kilise topluluğuna bağlı kalmalarına yardımcı olmak için neler yapabilirsiniz? Bunu yapmamız neden çok önemlidir?`

`Bazen insanların parayı hiç önemsemediklerini söylediklerini duyuyoruz. Bu doğru değildir. Herkes paraya önem verir ve bunda yanlış bir şey yoktur. O halde parayla ilgili sorun ne olabilir ve zengin ya da fakir fark etmeksizin imanlı Hristiyanlar parayla olan ilişkilerinde neden dikkatli olmalıdırlar?`

`İsa size “Senin için ne yapmamı istiyorsun?” diye sorsa nasıl yanıt verirdiniz?`

`İsa’nın Markos 10:43-45 ayetlerindeki sözleri üzerinde biraz daha düşünün. Bu şekilde yaşamak ne anlama geliyor? Hizmet edilmek yerine hizmet etmeyi nasıl öğrenebiliriz? Bu, yaşam tarzımız ve başkalarıyla olan etkileşimimiz açısından ne anlama geliyor?`