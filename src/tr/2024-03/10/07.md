---
title:  Ek Çalışma
date:   06/09/2024
---

Ellen G White, _Sevgi Öğretmeni_ kitabından, 621-630 sayfaları arasındaki “Zeytin Dağı’nda” bölümünü okuyun.

Dünyada çok rahatsız edici pek çok şey gerçekleşiyor. İnsanlar olup bitenler karşısında gerçekten korkuya kapılmış durumdalar. Yedinci Gün Adventistleri olarak, olayların bir tür “iç yüzünü” bilmekte olan bizler, insanları İsa’da sahip olduğumuz umuda ve O’nun gelişinin vaadine yönlendirmek için bunlardan nasıl faydalanabiliriz?

“O’nun geliş zamanını tam olarak bilmediğimiz için dikkatli olmamız buyruluyor. ‘Efendileri geldiğinde uyanık bulunan kölelere ne mutlu!’ Luka 12:37. Rab’bin gelişini gözleyenlerin bu bekleyişleri boş yere değildir. Mesih’in gelişinin beklentisi insanların Allah’tan ve O’nun günaha karşı vereceği yargıdan korkmalarını sağlayacaktır. O’nun lütuflarını reddetmenin ne kadar büyük bir günah olduğunu onlara gösterecektir. Rab’bin gelişini bekleyenler gerçeğe bağlı kalarak ruhlarını arındırırlar. Rab’bin gelişini özlemle bekleyerek O’na hizmet etmek için birlikte çalışırlar. Rab’bin gelişinin yaklaştığını bildiklerinden dolayı insanlığın kurtuluşunu sağlamak için gökyüzü elçileriyle birlikte çalışırlar. Onlar Rab’bin ev halkına yemek paylarını vaktinde veren sadık hizmetkarlardır. Luka 12:42. Onlar özellikle şimdi uygulanabilir olan gerçeği bildirmektedirler. Hanok, Nuh, İbrahim ve Musa’nın kendi zamanlarında gerçeği bildirdikleri gibi, İsa’nın öğrencileri de kendi nesillerine önemli uyarıları bildireceklerdir.”—Ellen G. White, _Sevgi Öğretmeni_, s. 628.

**Tartışma Soruları**:

`Rab’bin işine bağışta bulunmak bir şeydir, fedakârlık yaparak vermek başka bir şeydir. Aradaki ne fark vardır ve bu fark neden önemlidir?`

`Tanrı yüzyıllar boyunca ve bugünün dünyasında halkına yapılan zulmü neden engellemedi? Büyük mücadele teması zulmün neden var olduğunu kısmen anlamamıza nasıl yardımcı oluyor?`

`Günümüz dünyasında Mesih’in gelişinin hangi belirtileri özellikle dikkatinizi çekiyor?`

`Ölülerin durumu ve Mesih geri dönene kadar ölülerin uyuduğu gerçeği üzerinde düşünün. İnsanlar ölürken gözlerini kapatırlar ve gördükleri bir sonraki şey nedir? Bu düşünce, beher kişi için Mesih’in ikinci gelişinin her zaman çok yakın olduğunu görmemize nasıl yardımcı oluyor?`