---
title:  Göl Çevresindeki Mucizeler
date:   27/07/2024
---

### Konuyla İlgili Metinler
Mar. 4:35-41, Mez. 104:1–9, Mar. 5:1–43, Say. 27:17.

> <p>Hatırlama Metni</p>
> “Ama İsa adama izin vermedi. Ona, ‘Evine, yakınlarının yanına dön’ dedi. ‘Rab’bin senin için neler yaptığını, sana nasıl merhamet ettiğini onlara anlat’ ” (Markos 5:19).

İsa’nın hizmeti büyük ölçüde Celile’de, özellikle de yaklaşık 21 km uzunluğunda ve 13 km genişliğinde bir göl olan Celile Gölü ve çevresinde yoğunlaşmıştır. Göl bölgedeki en büyük su kütlesiydi ve yakınında yaşayan insanların yaşamının merkezinde bulunuyordu.

Markos 4. bölüm, İsa ve öğrencilerinin Celile Gölü boyunca ettikleri yolculukla sona eriyor. Bir fırtına çıkıyor, İsa rüzgâr ve dalgalarla konuşarak onları yatıştırıyor. Markos 6. bölüm de benzer bir sahneyle sona eriyor, fakat bu kez İsa kayıkta bulunan öğrencilerine doğru suyun üzerinde yürüyor. Gölde geçen bu iki olayın arasında İsa’nın karada yaptığı sayısız mucizeler ve öğrencilerinin ilk müjdecilik faaliyetleri yer almaktadır. Bu hikayeler bu haftaki çalışmamızın konusunu oluşturuyor.

Bu çarpıcı hikayelerin ortak özelliği, okuyucunun İsa’nın kim olduğunu görmesini sağlamaktır. O bir fırtınayı dindirme, kötü ruha tutulmuş birini iyileştirme, sadece O’nun giysilerine dokunan bir kadına şifa verme, ölü bir kızı diriltme, kendi memleketinde vaaz verme, öğrencilerini bir vaaz görevine gönderme, birkaç somun ekmek ve balıkla 5.000 kişiyi doyurabilme ve su üzerinde yürüme kudretine sahip Kişi’dir. Bunlar, öğrencileri O’nun Tanrı’nın Oğlu olduğunu anlamaya yaklaştıran inanılmaz güç gösterileridir.

_*3 Ağustos Sebt Günü’ne hazırlık için bu haftanın konusunu çalışın._