---
title:  Ek Çalışma
date:   02/08/2024
---

Ellen G. White, _Sevgi Öğretmeni_ kitabından 315-328 sayfaları arasındaki “Sus, Sakin Ol!” ve “İmanlı Dokunuş” bölümlerini okuyun.

“Allah’ın yönetimi altında olan herkes, dünya ile, onun gelenekleri ve usulleri ile taban tabana zıt bir yaşam düzeni sergileyecektir. Allah’ın isteği ile ilgili bilgiyi edinebilmek için dini yaşamında herkesin kişisel bir deneyime ihtiyacı vardır. O’nun bizim kalbimize hitap eden sesini bireysel olarak duymamız gerekir. Diğer tüm sesler sustuğunda ve biz sessizce onun huzurunda durduğumuzda, ruhun sessizliği Allah’ın sesini daha duyulabilir hale getirir. O bize şöyle buyurur: ‘Sakin olun, bilin ki, Tanrı benim!’ Mez. 46:10. Gerçek huzuru sadece burada bulabiliriz ve Allah’a hizmet edenlerin tümü için etkili hazırlık budur. Bu şekilde güçlenen kişi kalabalığın gürültü ve karmaşasında, yoğun çalışma ortamında ışık ve huzur dolu bir ortam ile çevrelenecektir ve insanların kalplerine ulaşacak olan ilahi bir güç, onun yaşamında açıkça görülecektir. O çevresine güzel kokular yayan bir çiçek gibi insanları mutlu edecektir.”—Ellen G. White, _Sevgi Öğretmeni_, s. 348.

“Hoşnut olmayan yürekleriyle, ‘Eğer İsa onların tanık olduğu gibi birçok mucize gerçekleştire- biliyorsa, niçin kendi halkına sağlık, güç ve zenginlik veremiyor, onları zulmedenlerin gücünden kurtaramıyor, güçte ve onurda onları yüceltemiyor?’ diye soruyorlardı. Kendisinin Allah tarafından gönderildiğini iddia etmesinin ve İsrail’in kralı olduğunu reddetmesinin gerçeği, onların bir türlü çözemediği bir sırdı. O’nun dünyasal krallığı reddetmesi yanlış yorumlandı. Birçok kimse, O’nun kendi görevinin ilahi karakterinden şüphe ettiği için iddialarını savunmaya cesaret edemediği sonucuna vardı. Böylece kalplerini inançsızlığa açtılar ve Şeytan’ın ektiği tohum İsa’nın yanlış anlaşılması ve halk tarafından yalnız bırakılması sonucunda kendi ürününü verdi.”—Ellen G. White, _Sevgi Öğretmeni_, s. 366.

**Tartışma Soruları**:

`Birisi size İsa’nın sizi neyden kurtardığını sorsa, ne yanıt verirsiniz?`

`Tanrı’nın bazen Vaftizci Yahya gibi iyi bir insanın zindana atılmasına ve infaz edilmesine neden izin verdiğini tartışın. Bu zor şeylere rağmen nasıl bir teselli ya da umut bulabiliriz?`

`Sınırlı kaynaklara sahip bir kilise topluluğu için 5,000 kişinin doyurulmasında ne gibi dersler vardır?`

`Günümüzde İsa’yla ilgili yaygın görüşleri, Markos 5. ve 6. bölümlerdeki İsa tasviriyle karşılaştırın. Yani, İsa’yı siyasi güç elde etmek ve başkalarına hükmetmek için kullananlara ne demeli?`