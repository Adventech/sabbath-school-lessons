---
title:  Ek Çalışma
date:   16/08/2024
---

Ellen G White, _Sevgi Öğretmeni_ kitabından, 417-434 sayfaları arasındaki “Görev” ve “En Büyük Kim” bölümlerini okuyun.

“Onurdan önce tevazu gelir. O, insanlara yüksek bir mevki vermek için Vaftizci Yahya gibi Allah’ın huzurunda mütevazı bir yeri olan hizmetkarları seçti. Çocuğa en çok benzeyen hizmetkar Allah için en iyi işi yapacaktır. Göksel varlıklar kendisini yüceltmeyen, bilakis başkalarını kurtarmak isteyenlerle birlikte çalışırlar.”—Ellen G. White, _Sevgi Öğretmeni_, s. 427.

“Bize başkalarının üzerinde avantaj sağlayan her şey ile, yani tahsilimiz, karakterimizdeki dürüstlük, aldığımız dini eğitim ve dini deneyimlerimizle, Allah’ın lütfunu bizden daha az almış olanlara borçluyuz; gücümüz yettiğince onlara yardım etmeliyiz. Eğer bizler güçlüysek, güçsüzlere destek olmalı ve onları korumalıyız. Allah’ın isteklerine her zaman uyan kutsal melekler O’nun çocuklarına yardım etmekten zevk duyarlar. Karakteri zayıf ve güçsüz olanlara özellikle yardım etmeye çalışırlar. İnsanlar ihtiyaç duydukları anda melekler, yüreklerindeki kibir ile savaşan ve çevrelerindeki kişiler tarafından cesaretleri kırılmaya çalışılanların her zaman yanında olurlar; bu çalışmada İsa’nın gerçek takipçileri de yer alacaktır.”—s. 431.

**Tartışma Soruları**:

`Markos 8:27-29 ayetlerini yeniden okuyun. İsa’nın Mesih olduğuna dair inancınızı başkalarına ne sıklıkta itiraf ediyorsunuz?`

`Dağın tepesinde Mesih’le birliktelik tecrübesiyle, aşağıda dağın eteklerinde başkalarının ihtiyaçlarına hizmet etme tecrübesi arasındaki doğru denge nedir?`

`Çarşamba gününün dersinin sonundaki büyüklükle ilgili sorunun yanıtını sınıfta tartışın. Dünyadaki büyüklük anlayışı ile Tanrı’nın büyüklüğe bakışı arasındaki farkın ne olduğunu görüyorsunuz? Dünyanın büyük gördüğü fakat belki Tanrı’nın öyle görmediği kişiler kimler olabilir? Öte yandan Tanrı, dünyanın görmezden geldiği, hatta küçümsediği kimleri büyük sayıyor olabilir? Bu fark dünyanın değerlerinin gerçekte ne kadar çarpık ve sapkın olduğu konusunda bize ne söylüyor?`

`İsa’nın dediği gibi, günah işlemektense sakat kalmanın daha iyi olduğunu söyleyecek kadar günahı ciddiye almayı nasıl öğrenebiliriz?`