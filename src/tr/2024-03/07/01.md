---
title:  'Öğrencilerin Eğitimi: 1. Bölüm'
date:   10/08/2024
---

### Konuyla İlgili Metinler
Mar. 8:22-38; Mat. 20:29–34; Yu 12:25; Mar. 9:1–50; Mal. 4:5, 6; Luk. 9:30, 31.

> <p>Hatırlama Metni</p>
> “Öğrencileriyle birlikte halkı da yanına çağırıp şöyle konuştu: ‘Ardımdan gelmek isteyen kendini inkâr etsin, çarmıhını yüklenip beni izlesin’ ” (Markos 8:34).

Markos Müjdesi’nin ilk yarısı İsa’nın kim olduğuna odaklanıyor. Güçlü öğretisi ve mucizeleri aynı yöne işaret ediyor: O Mesih’tir. Müjde’nin bu önemli dönüm noktasında, İsa öğrencilerine O’nun kim olduğuna inandıklarını soracaktır.

Petrus bu soruya açık bir yanıt verecek ve İsa hemen Mesih olarak attığı adımların nereye gittiğini açıklamaya başlayacaktır ki bunun çarmıh olduğunu biliyoruz.

Markos 8. bölümün son kısmından Markos 10. bölümün sonuna kadar, İsa öğrencilerini yolculuğu hakkında eğitmeye odaklanıyor. Bu bölümlerde çarmıhla ilgili öngörülerde bulunuyor. Bunları öğrencilikle ilgili özel talimatlar izliyor. Bu güçlü dersler bugün de geçerliliğini korumaktadır.

İkinci Müjde’nin bu kısmı, biri Markos 8. bölümün ortasında, diğeri Markos 10. bölümün sonunda olmak üzere iki farklı kör adamın iyileştirilmesiyle sınırlandırılmıştır. Bu mucize “başlangıç ve bitiş”, öğrenciliğin İsa’nın kim olduğu ve nereye gittiği konusundaki ruhsal kavrayışı nasıl içerdiğini çarpıcı bir şekilde gösteriyor. İsa’nın öğretileri 2000 yıl önce on iki öğrenciyi nasıl zorladıysa, bugün de öğrencileri İsa’yı takip etmenin ağır bedeliyle ve yararlarıyla yüzleştirmeye devam ediyor.

_*17 Ağustos Sebt Günü’ne hazırlık için bu haftanın konusunu çalışın._