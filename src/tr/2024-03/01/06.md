---
title:  İsa’ya Göre Müjde
date:   04/07/2024
---

`Markos 1:14, 15 ayetlerini okuyun. İsa’nın duyurduğu müjde hangi üç bölümden oluşmaktadır?`

Markos burada İsa’nın basit ve doğrudan mesajını özetliyor. Mesajın üç bölümü aşağıdaki tabloda gösterilmiştir:

| Kategori | İçerik |
| --- | --- |
| Zaman belirten Peygamberlik Sözü | Zaman doldu. |
| Antlaşma Vaadi | Tanrı’nın krallığı yaklaştı. |
| Öğrencilik Çağrısı | Tövbe edin, Müjde’ye inanın! |

İsa’nın sözünü ettiği zaman belirten peygamberlik sözü, Daniel 9:24-27 ayetlerindeki 70 haftalık peygamberlik sözüdür. Bu peygamberlik sözü, İsa’nın Kutsal Ruh’la meshedildiği ve hizmetine başladığı vaftiziyle tamamlanmıştır (Elç. 10:38). Şaşırtıcı 70 haftalık peygamberlik sözü aşağıdaki çizelgede gösterilmiştir:

![Chart](https://sabbath-school-resources-assets.adventech.io/tr/ss/2024-03/01/chart.png)

Bu peygamberlik sözünde bir gün bir yıl anlamına gelmektedir (Say. 14:34, Hez. 4:6). Peygamberlik sözü, M.Ö. 457 yılında Pers Kralı Artahşasta’nın Yeruşalim’in onarılması işinin tamamlanmasını sağlayan fermanıyla başlamıştır (bkz. Ezra 7).

Altmış dokuz peygamberlik haftası, İsa’nın vaftiz edildiği ve hizmetinin başlangıcında Kutsal Ruh’la meshedildiği zaman olan M.S. 27 yılına kadar uzanacaktır.

Çarmıha gerilmesi ise üç buçuk yıl sonra gerçekleşecektir.

Son olarak, yetmişinci haftanın tamamlanması, İstefanos’un taşlandığı ve müjde mesajının Yahudilerin yanı sıra Uluslardan olanlara da ulaşmaya başladığı M.S. 34 yılında gerçekleşecektir.

`En son ne zaman 70 haftalık peygamberlik sözünü incelediniz? Bu peygamberlik sözünü bilmek sadece İsa’ya değil, peygamberlik Sözü’nün güvenilirliğine olan inancınızı artırmaya nasıl yardımcı olabilir?`