---
title:  Müjdenin Başlangıcı
date:   29/06/2024
---

### Konuyla İlgili Metinler
Elç. 13:1–5, 13; Elç. 15:36–39; Mar. 1:1–15; Yşa. 40:3; Dan. 9:24–27.

> <p>Hatırlama Metni</p>
> “Yahya’nın tutuklanmasından sonra İsa, Tanrı’nın Müjdesi’ni duyura duyura Celile’ye gitti. ‘Zaman doldu’ diyordu, ‘Tanrı’nın Egemenliği yaklaştı. Tövbe edin, Müjde’ye inanın!’ ” (Markos 1:14, 15).

Markos Müjdesini yazan kimdi ve neden yazdı? Hiçbir Müjde’de yazarının adı belirtilmemiştir. Buna en çok yaklaşan, sevgili öğrenciye atıfta bulunan Yuhanna’dır (bkz. Yu. 21:20, 24).

Ancak ilk zamanlardan beri kabul edilmiş Müjdelerden her biri ya bir elçiyle (Matta, Yuhanna) ya da bir elçinin arkadaşıyla ilişkilendirilmiştir. Örneğin, Luka İncili Pavlus’la ilişkilendirilmiştir (bkz. Kol. 4:14, 2Ti. 4:11, Flm. 1:24). Markos İncili ise Petrus’la ilişkilidir (bkz. 1Pe. 5:13).

Markos’un yazarı metinde adını vermese de, erken dönem kilise geleneği Markos Müjdesi’nin yazarının Pavlus ve Barnaba’nın bir dönem yol arkadaşı (Elç. 13:2, 5) ve daha sonra Petrus’un dostu (1Pe. 5:13) olan Yuhanna Markos olduğunu belirtiyor.

Bu haftanın ilk adımı, Kutsal Yazı’da açıklandığı şekliyle Markos hakkında bilgi edinmek, onun nasıl başlarda başarısız olduğunu fakat sonrasına toparladığını incelemek olacaktır. Daha sonra dersimiz Markos’un açılış bölümüne dönecek, hikayenin nereye doğru gittiğine dair ileriye doğru bir bakış ve başarısızlığa uğramış fakat sonrasında toparlamış bir müjdecinin neden böyle bir metin yazdığına dair geriye doğru bir bakışla devam edecektir.

_*6 Temmuz Sebt Günü’ne hazırlık için bu haftanın konusunu çalışın._