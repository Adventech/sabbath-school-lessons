---
title:  Ek Çalışma
date:   05/07/2024
---

Ellen G. White, _Sevgi Öğretmeni_ kitabından 81-92 sayfalarındaki “Çöldeki Ses” ve Elçilerin İşleri kitabından, 151-160 sayfalarındaki “İncilin Müjdecileri” bölümlerini okuyun.

Vahiy 14:6, 7 ayetlerinde bulunan ilk meleğin mesajının, İsa’nın Markos 1:15 ayetindeki müjde mesajıyla benzerlik göstermesi ne kadar büyüleyicidir.

İlk melek, İkinci Geliş’e hazırlık olarak son günlerde dünyaya sonsuza dek kalıcı müjdeyi getiriyor. Tıpkı İsa’nın mesajı gibi, meleğin son zaman müjdesi de aşağıdaki tabloda gösterildiği gibi aynı üç unsura sahiptir:

| Markos 1 | Kategori | Vahiy 14 |
| --- | --- | --- |
| Zaman doldu (Daniel 9) | Zaman Peygamberliği | Yargılama Saati (Daniel 7, 8) |
| Egemenlik Yaklaştı | Antlaşma Vaadi | Sonsuza Dek Kalıcı Müjde |
| Tövbe edin, inanın | Öğrencilik Çağrısı | Korkun, Yüceltin, Tanrı'ya Tapının |

İlk meleğin mesajı, Daniel 8:14 ayetindeki 2.300 günlük peygamberlik sözünde öngörülen ve 1844 yılında başlayan Geliş öncesi yargılamanın başladığını duyuruyor. Yargılama, Tanrı’nın egemenliğini O’nun zulüm gören halkına getirmektedir (Dan. 7:22). İlk meleğin Tanrı’dan korkun, O’nu yüceltin ve O’na tapının çağrısı, Vahiy 13. bölümde bahsedilen canavar gücünün, korkulacak, yüceltilecek ve tapınılacak sahte bir tanrı sunduğu son günlerde dünyaya yapılan bir öğrencilik çağrısıdır.

İsa’nın Markos 1. bölümdeki mesajı nasıl müjde duyurusunun başlangıcında Daniel’in peygamberlik sözleriyle yakından bağlantılıysa, ilk meleğin mesajı da dünya tarihinin kapanışında Daniel’le yakından bağlantılıdır.

**Tartışma Soruları**:

`Markos 1:1-13 ayetlerinde Vaftizci Yahya ve İsa’yı karşılaştırın. Onların tanıtılma biçimlerinden ne gibi özel dersler çıkarıyorsunuz?`

`Vaftizin ne anlama geldiğini düşünün. Romalılar 6:1-4 ve Yuhanna 3:1-8 ayetlerini okuyun ve bunları Markos 1:9-13 ayetlerindeki İsa’nın vaftiziyle karşılaştırın. Ne gibi benzerlikler ve zıtlıklar görüyorsunuz? Bu, vaftizin anlamını daha açık bir şekilde anlamanıza nasıl yardımcı oluyor?`

`Markos 1:14, 15 ayetlerindeki İsa’ya göre müjde ile Vahiy 14:6, 7 ayetlerindeki ilk meleğin mesajını karşılaştırın. Bu mesajları anlamak bugünkü görevinizi daha iyi görmenize nasıl yardımcı olabilir?`