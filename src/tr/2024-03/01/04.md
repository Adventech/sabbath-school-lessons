---
title:  Müjdeci
date:   02/07/2024
---

`Markos 1:1-8 ayetlerini okuyun. Bu ayetlerdeki kişiler kimlerdir, ne söyleyip ne yapıyorlar?`

Bu ayetlerde üç ana karakter bulunuyor: Markos 1:1 ayetinde sözü edilen İsa Mesih, (Markos 1:2 ayetinde ima edilen) Baba Tanrı ve bu bölümün son kısmının ana konusu olan haberci ve vaiz Vaftizci Yahya.

Markos 1:2, 3 ayetleri, Markos’un hikayede neler olacağını açıklamak için sunduğu bir Eski Ahit alıntısı içeriyor. Markos üç ayette bulunan ifadelerin bir karışımını alıntı yapıyor: Mısır’dan Çıkış 23:20, Yeşaya 40:3 ve Malaki 3:1.

`Mısır’dan Çıkış 23:20, Yeşaya 40:3 ve Malaki 3:1 ayetlerini okuyun. Bu ayetlerin ortak noktası nedir?`

Mısır’dan Çıkış 23:20 ayetinde, Tanrı’nın İsrail’i Kenan diyarına götürmesi için göndereceği bir melekten söz ediliyor. Yeşaya 40:3 ayetinde, Tanrı için hazırlanmış bir yoldan ve O’nun çölde görüneceğinden söz ediliyor. Malaki 3:1 ayetinde de, Rab’bin yolunu hazırlamak için O’nun önünden giden bir haberciden söz ediliyor. Bu ayetlerin üçü de bir yolculuktan söz ediyor.

Yeşaya’daki metnin Vaftizci Yahya’nın hizmetiyle birçok bağı bulunuyor ve aynı zamanda Rab’bin Yolu’na odaklanıyor. Markos Müjdesinde Rab İsa bir yolculuktadır. Hızlı ilerleyen anlatım yolculuğun duygusunu güçlendiriyor. Bu yolculuk O’nu çarmıha ve bizim için kurban olup ölmesine götürmektedir.

Ancak O çarmıha ulaşmadan önce gerçekleşmesi gereken çok şey bulunmaktadır. Yolculuk daha yeni başlıyor ve Markos bize her şeyi anlatacak.

Markos 1:2, 3 ayetlerinde, Vaftizci Yahya Eski Ahit’ten yapılan alıntıya uygun olarak, tövbe etmeye, günahtan uzaklaşmaya ve Tanrı’ya dönmeye çağırıyor (Mar. 1:4). Markos 1:7, 8 ayetlerinde, eski peygamber İlyas gibi giyinerek (2. Krallar 1:8 ile karşılaştırın), kendisinden sonra gelecek olan ve kendisinden daha güçlü olan Kişi hakkında konuşuyor. Gelecek Olan’ın çarığının bir bağını bile çözmeye layık olmadığını söylemesi, İsa hakkındaki yüce görüşünü gösteriyor.