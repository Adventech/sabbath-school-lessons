---
title:  Unutulmaz
date:   08/09/2024
---

`Markos 14:1-11 ayetlerini okuyun. Burada hangi iki hikaye iç içe geçiyor ve birbirlerini nasıl şekillendiriyorlar?`

Markos 14:1 ayetinde Fısıh Bayramı’na iki gün kaldığı belirtiliyor. Bu toplantı muhtemelen o haftanın Salı gecesi ya da Çarşamba günü gerçekleşmiştir. Din önderlerinin bir planı ve buna göre bir takvimi vardı. Sadece hedeflerine ulaşmak için bir aracıya ihtiyaçları vardı. Bu aracı şaşırtıcı bir çevreden gelecekti.

Bu ayetler, Markos Müjdesi’ndeki beşinci Sandviç Hikayedir (3. derse bakınız). İsa’ya karşı kurulan komplonun hikayesi, İsa’nın başını kıymetli bir kokulu yağla yağlayan kadının hikayesiyle bağlantılıdır. İki benzer karakter, ironik bir karşıtlık sergileyerek birbirinin tersi davranışlarda bulunuyorlar.

Buradaki kadının kim olduğu Markos tarafından açıklanmamıştır. Kadının İsa’ya verdiği inanılmaz armağan, Yahuda’nın Rabbine ihanet ederek yaptığı hainlikle tezat oluşturmaktadır. Kadının kimliği belirtilmemiştir; Yahuda On ikilerden biri olarak adlandırılmıştır. Kadının armağanının değeri belirtilmiştir; Yahuda’nın bedeli ise sadece ona vaat edilen paradır.

Kadının bunu neden yaptığına dair belirli bir sebep açıklanmamıştır fakat yemekteki konuklar neredeyse bir yıllık gelirlerinin İsa’nın üzerine kokulu yağ dökülerek israf edildiğini düşünüyor ve dehşete kapılıyorlar. Fakat İsa onu savunmak için müdahale ediyor ve yaptığı şeyin dünyanın her yerinde müjde duyurulurken kadının anılması için anlatılacağını söylüyor. Bu unutulmaz bir şeydir. Gerçekten de, muhtemelen İsa’nın onun davranışını hatırlatan sözleri sayesinde, dört Müjde de bu hikayeyi şu ya da bu şekilde aktarmaktadır.

Yahuda’nın ihaneti de unutulmazdır. Markos onu harekete geçiren şeyin açgözlülük olduğunu ima ediyor. Yuhanna’nın Müjdesi ise bunu açıkça belirtiyor (Yu. 12:4-6).

Markos bu hikayelerde iki farklı güdünün ya da komplonun söz konusu olduğunu göstermek için “iyi” sözcüğü üzerinde bir oyun oynuyor. Markos 14:6 ayetinde İsa kadının davranışını “güzel/iyi/yararlı” diye tanımlıyor. Yoksullar için her zaman “yardım/iyilik” yapılabileceğini söylüyor (Mar. 14:7) ve Markos 14:9 ayetinde de kadının davranışını “Müjde’nin/İncil’in/Sevinç Getirici Haber’in” bir parçası olarak tanımlıyor. Markos 14:11 ayetinde, Yahuda İsa’yı ele vermek için “fırsat kollamaya” başlıyor. Bu kelime oyunları, insanların Mesih’i yok etme komplosunun aslında müjde hikayesinin bir parçası haline geleceğini, çünkü Tanrı’nın insanlığın kurtuluşu için Oğlu’nu verme isteğini amacına ulaştırdığını gösteriyor.

`Romalılar 8:28 ayeti burada ne olacağını açıklamaya nasıl yardımcı oluyor?`