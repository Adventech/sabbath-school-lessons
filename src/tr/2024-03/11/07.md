---
title:  Ek Çalışma
date:   13/09/2024
---

Ellen G. White, _Sevgi Öğretmeni_ kitabından, 689-711 sayfalarındaki “Hanna Ve Kayafa’nın Önünde” ve “Yahuda” bölümlerini okuyun.

“Petrus, İsa’yı tanımadığına dair yemin ettiğinde horozun sesi kulaklarında çınlarken İsa döndü ve bu zavallı öğrencisine doğru baktı. Aynı anda Petrus da Ona doğru bakıyordu. Petrus, O’nu inkar etmesine rağmen İsa’nın yüzünde nefretin değil; bilakis, O’nun ilahiliğinin ve çektiği o büyük merhametin ve acının izlerini gördü.

İsa’nın sevgi ve şefkat dolu yüreğini yansıtan solgun yüzüne baktığında büyük bir acı adeta Petrus’un yüreğine bir ok gibi saplandı. Vicdan azabı duyuyordu. Petrus daha birkaç saat önce Rab’bi ile hapse hatta ölüme bile gideceğini vaad etmişti. İsa’nın, kendisini aynı gece içinde üç kez inkar edeceğini söylediğinde duyduğu acıyı hatırladı. Petrus az önce İsa’yı tanımadığını bildirmişti; fakat şimdi İsa’nın, onu ne kadar iyi tanıdığının ve sahte olduğunu kendisinin bile bilmediği yüreğindeki gizli düşünceleri nasıl açıkça okuduğunun farkına vardı.”—Ellen G. White, _Sevgi Öğretmeni_, s. 700.

**Tartışma Soruları**:

`Sadece İsa’nın Markos 14:9 ayetindeki öngörüsünü okuyarak, İsa’nın öngörülerinden bir diğerinin –söylendiği koşullar dikkate alındığında pek de olası olmayan bir öngörünün– gerçekleştiğini nasıl görüyoruz?`

`Yahuda ve Petrus’u karşılaştırın. Çile hikayesindeki davranışları açısından birbirlerine ne kadar benziyorlardı ve ne kadar farklıydılar?`

`Rab’bin Sofrası’nın ne anlam taşıdığını tartışın. Bunu kilisemizde nasıl daha anlamlı hale getirebilir ve kutlamalara daha fazla üyeyi nasıl dahil edebiliriz?`

`Tanrı’nın İsa’nın Getsemani bahçesindeki duasına “Hayır” yanıtı verdiği gerçeğini tartışın. Tanrı bize “Hayır” dediğinde bu ne anlama gelir?`

`Petrus inkârlarıyla İsa’yı büyük ölçüde hayal kırıklığına uğratmış olmasına rağmen, İsa onu dışlamamıştı. Bu gerçekten kendiniz için nasıl bir umut çıkarabilirsiniz?`