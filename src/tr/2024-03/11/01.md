---
title:  Yakalandı ve Yargılandı
date:   07/09/2024
---

### Konuyla İlgili Metinler
Markos 14, Yu 12:4–6, Rom. 8:28, Çık. 24:8,Yer. 31:31–34, Zek. 13:7.

> <p>Hatırlama Metni</p>
> “Abba, Baba, senin için her şey mümkün, bu kâseyi benden uzaklaştır. Ama benim değil, senin istediğin olsun” (Markos 14:36).

Markos Müjdesi’nin 14-16. bölümleri, İsa’nın çektiği acıları, ölümünü ve dirilişini anlattığı için “Çile Hikayesi” diye bilinir. 9. derste açıkladığımız gibi, Markos Müjdesi’nin son altı bölümü sadece bir haftada gerçekleşen olayları kapsamaktadır. Markos 14-16. bölümlerdeki olayların çoğu bu Çile Haftası’nın Perşembe ve Cuma günlerinde gerçekleşen olaylardır. İsa’nın ölümü Cuma günü, dirilişi ise Pazar günü gerçekleşecektir.

Bu haftanın dersi Markos 14. bölüme odaklanıyor ve İsa ile ilgili iki karşıt eylemi birbirine bağlayan beşinci Sandviç Hikaye ile başlıyor. Bunu Son Akşam Yemeği ve ardından Getsemani bahçesindeki çabası izliyor. İsa orada tutuklanıyor ve yargılanmak üzere önderlerin huzuruna çıkarılıyor. Yargılanma sahnesi Petrus’un İsa’yı inkâr etmesiyle bağlantılıdır ve Markos Müjdesi’ndeki Sandviç hikayelerin altıncı ve sonuncusunu oluşturur. Yine iki karşıt eylem gerçekleşiyor, ancak alaylı bir dönüşle aynı gerçeği doğruluyorlar.

Hikaye boyunca iki karşıt hikâye örgüsü el ele yürüyor. Markos, keskin bir üslupla, İsa’nın zaferini gösterirken, okuyucunun önüne bu birbiriyle çatışan olayları koyuyor.

_*14 Eylül Sebt Günü’ne hazırlık için bu haftanın konusunu çalışın._