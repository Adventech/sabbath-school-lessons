---
title:  Kimsin Sen?
date:   12/09/2024
---

`Markos 14:60-72 ayetlerini okuyun. Petrus’un yaptığının aksine İsa’nın olaylara nasıl tepki verdiğini değerlendirin. Bu farklılıklardan hangi dersleri çıkarabiliriz?`

Markos 14:53-59 ayetleri, İsa’nın Sanhedrin’e getirilişini ve yargılanmasının ilk bölümünü anlatıyor. Buradaki hayal kırıklığıyla dolu bir denemedir. Önderler tekrar tekrar İsa’ya karşı suçlamalarını kabul ettirmeye çalıştılar. Müjde yazarı tanıklıkların nasıl sahte olduğunu ve şahitlerin asla aynı fikirde olmadıklarını belirtiyor.

Sonunda başkâhin ayağa kalktı ve doğrudan İsa’ya konuşmaya başladı. İsa ilk başta ona yanıt vermedi. Ancak daha sonra başkâhin O’na Tanrı’nın huzurunda yemin ettirdi (bkz. Mat. 26:63) ve doğrudan O’na Mesih olup olmadığını doğrudan sordu. İsa açık ve samimi bir şekilde Mesih olduğunu kabul etti ve ardından Daniel 7:13, 14 ayetlerine atıfta bulunarak, İnsanoğlu’nun Tanrı’nın sağında oturduğunu ve göğün bulutlarıyla geldiğini göreceklerini söyledi. Bu sözler başkâhin için yeterinden fazlaydı. Cübbesini yırttı ve İsa’nın mahkum edilmesini talep etti, konsey bu isteği hemen kabul etti. Önderler İsa’nın üzerine tükürerek, gözlerini bağlayarak, O’na vurarak ve peygamberlik etmesini isteyerek O’nu aşağılamaya başladılar.

İsa içeride yargılanırken ve sadık bir tanıklık verirken, Petrus dışarıda O’nu inkar ederek yalan söylüyordu. Markos Müjdesi’ndeki altıncı ve son Sandviç hikaye budur ve buradaki ironi özellikle dikkat çekmektedir. Burada iki benzer karakter, İsa ve Petrus, tamamen karşıt davranışlarda bulunuyorlardı. İsa sadık bir tanıklık verirken, Petrus yalancı yere tanıklık ediyordu. Petrus üç kez orada olanlar ya da görgü tanıkları tarafından sıkıştırıldı ve her seferinde İsa’yla olan ilişkisini inkâr etti, hatta bu süreçte küfredip lanet okudu.

Tam bu noktada bir horoz iki kez öttü ve Petrus o anda İsa’nın o gece Rabbini üç kez inkâr edeceğine dair söylediklerini hatırladı. Ruhen yıkıldı ve ağlamaya başladı. Burada çarpıcı bir ironi bulunmaktadır –İsa yargılandıktan sonra gözleri bağlandı, ona vuruldu ve “peygamberliğini göstermesi” söylendi! Amaçları, Kendisine kimin vurduğunu göremediği için O’nunla alay etmekti. Ancak onlar bunu yaparken Petrus aşağıdaki avluda İsa’yı inkâr ediyor ve O’nun peygamberlik sözlerinden birini yerine getiriyordu. Sonuçta, Petrus İsa’yı inkâr ederek O’nun Mesih olduğunu göstermiş oldu.

`İsa’yı izlemek istediği halde zaman zaman bunu başaramayan bir kişiye hangi umut dolu sözleri söylerdiniz? Hangimiz bazen İsa’nın istediğini bildiğimiz şeyi izlemekte başarısız olmadık ki?`