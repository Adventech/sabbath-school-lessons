---
title:  Son Akşam Yemeği
date:   09/09/2024
---

`Markos 14:22-31 ve Mısır’dan Çıkış 24:8 ayetlerini okuyun. Hristiyan inancı açısından bu hikayenin büyük önemi nedir?`

Markos 14:12 ayeti o günün, Fısıh kuzusunun kurban edildiği Mayasız Ekmek bayramının ilk günü olduğunu belirtiyor. Yemek Perşembe akşamıydı.

Son Akşam Yemeği’nde İsa yeni bir anma töreni tesis ediyor. Bu, Yahudilerin Fısıh bayramından bir geçiştir ve İsrail’in Mısır’dan ayrılıp Sina dağında Tanrı’nın antlaşma halkı olmasıyla doğrudan ilişkisi bulunmaktadır. Mısır’dan Çıkış 24:8 ayetinde antlaşma mühürlenirken Musa kurbanların kanını halkın üzeride serpti ve şöyle dedi: “Bütün bu sözler uyarınca, RAB’bin sizinle yaptığı antlaşmanın kanı budur.”

İsa’nın burada tesis ettiği Rab’bin Sofrası’nda, Fısıh yemeğindeki gibi kuzunun kullanılmaması dikkat çekicidir. Bunun nedeni İsa’nın Tanrı’nın Kuzusu olmasıdır (Yuhanna 1:29 ile karşılaştırın). Rab’bin Sofrası’nın ekmeği O’nun bedenini temsil etmektedir. Yeni Ahit (Yer. 31:31-34 ile karşılaştırın) İsa’nın kanıyla mühürlenmiştir ve kâse de bunu temsil etmektedir. İsa şöyle diyor, “Bu benim kanım… Birçokları uğruna akıtılan antlaşma kanıdır” (Mar. 14:24).

Sonrasında, tüm bunlar yaşanırken İsa, öğrencilerinin hepsinin Kendisini yüzüstü bırakacağını öngörüyor. Zekeriya 13:7 ayetinden alıntı yaparak, çobanın vurulacağını ve koyunların dağılacağını söylüyor. Çoban İsa’dır ve koyunlar da O’nun öğrencileridir. Bu çarpıcı ve can sıkıcı bir mesajdı. Ancak İsa bir umut sözü söylüyor ve dirilişiyle ilgili öngörüsünü tekrarlıyor. Fakat öğrencilerinden önce Celile’ye gideceğini de ekliyor. Markos 16:7 ayetinde İsa’nın mezarı başındaki genç adam bu öngörüden bahsedecektir. Bu sebeple burada özel bir anlam taşımaktadır.

Ancak bütün bunları kabul etmek öğrenciler için, özellikle de diğer herkes düşse de kendisinin düşmeyeceğini iddia eden Petrus için çok zordu. Ancak İsa ciddiyetini korumaya devam etti ve horoz iki kez ötmeden önce Petrus’un Kendisini üç kez inkâr edeceğini bildirdi. İsa’nın yargılanması ve Petrus’un inkârı sahnesinde bu öngörünün çok önemli bir işlevi olacaktı; dolayısıyla burada da çok önemli bir işlevi bulunmaktadır.

`Tanrı’ya bir şeyi yapacağınıza ya da yapmayacağınıza dair söz verdiğiniz ve sonunda onu yaptığınız ya da yapmadığınız zamanlardan ne öğrenebilirsiniz?`