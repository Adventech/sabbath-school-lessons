---
title:  Ek Çalışma
date:   12/07/2024
---

Ellen G. White, _Sevgi Öğretmeni_ kitabından 229-249 sayfaları arasındaki “Kefernahum’da” ve “Beni Pak Kılabilirsin” bölümlerini okuyun.

Markos 1. bölümde nasıl bir İsa resmediliyor? İsa öğrenciler çağırma yetkisine sahiptir ve onlar da buna karşılık vermektedirler. Şeytan’ın yönetimindeki kirli ruhların aksine O kutsaldır. İyi ve kötü arasında büyük bir savaş sürmektedir ve İsa kötü ruhlardan daha kudretlidir. İsa hastalara merhamet etmekte ve belki de hiç kimsenin dokunamayacağı zamanlarda onlara dokunarak yardım etmektedir.

“İsa havrada kurmak için geldiği krallıktan ve Şeytan’ın tutsak ettiği kişilere özgürlüğünü geri verecek olan görevinden söz etti. Korkunç bir haykırış ile birden sözü kesildi. Çılgına dönmüş bir adam kalabalığın arasından ortaya çıkıp, şöyle haykırdı: ‘Ey Nasıralı İsa, bırak bizi! Bizden ne istiyorsun? Bizi mahvetmeye mi geldin? Senin kim olduğunu biliyorum, Allah’ın Kutsalısın sen!’

“Herkes şaşkınlık ve tedirginlik içindeydi. Halkın İsa’nın üzerindeki dikkati dağılmıştı ve İsa’nın sözleri yarıda kesilmişti. Şeytan’ın, kurbanını havraya yöneltmesindeki amacı buydu. İsa cini şu sözleriyle azarladı: ‘Sus, çık o adamdan!’ ve cin zarar vermeden adamın içinden çıktı . . . Çöldeki denenmede Şeytan’ı yenen Kişi, düşmanı ile tekrar yüz yüze gelmişti. Cin, kurbanın kontrolünü elinde tutmak için gücünün tümünü kullandı. Eğer burada kaybederse, İsa’ya zafer kazandırmış olurdu . . . Fakat Kurtarıcı sahip olduğu ilahi yetkiyle konuştu ve cine tutsak olan adamı özgür kıldı.”—Ellen G. White, _Sevgi Öğretmeni_, s. 232, 233.

Bu süreçte Rabbimiz yoğun bir hizmet sürdürdü, bir yerden bir yere hareket etti, neredeyse sürekli olarak birçok insanla temas halindeydi. Peki, İsa hizmete ve insanlara karşı sakin ve istikrarlı yaklaşımını nasıl sürdürebildi? Hiç kuşkusuz günlük dua deneyimi sayesinde.

Dua etmek ve Kutsal Yazıları çalışmak için zaman ayırma konusunda kendiniz için uygulanabilir bir program tasarlayın. Sizin için neyin uygun olduğunu bulun, Kutsal Ruh’un ve Tanrı Sözü’nün rehberliğinde huzurlu bir ruh geliştirmek için bu zamanı ayırın.

**Tartışma Soruları**:

`Dua konusu ve Hristiyan yaşamında duanın neden bu kadar önemli olduğu konusunda sınıfta konuşun. Duanın amacı ve etkinliği konusunda insanların kafasında hangi sorular bulunuyor?`

`Bazı zamanlarda inancımız hakkında çok fazla şey söylememenin daha doğru olabileceği durumlar hakkında sınıfta konuşun. Hangi zamanlarda bu tedbirli bir davranış olur ve tanıklığımızdan ödün vermeden bunu nasıl gerçekleştirebiliriz?`

`Bugün toplumunuzdaki “cüzamlılar” kimlerdir? Kiliseniz müjdeyi bu kişilere iletmek için onlara nasıl ulaşabilir ve “dokunabilir”?`