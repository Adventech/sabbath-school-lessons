---
title:  “Ardımdan Gelin”
date:   07/07/2024
---

`Markos 1:16-20 ayetlerini okuyun. İsa’nın öğrenci olarak çağırdığı kişiler kimlerdi ve tepkileri ne oldu?`

Markos 1. bölümde İsa’nın yazıya geçirilen çok sözü yoktur. Ancak Markos 1:17 ayetinde İsa’nın iki balıkçıya, daha sonra “Petrus” olarak tanınacak olan Simun’a ve kardeşi Andreas’a söylediği sözler yer alır. İki adam Celile Denizi’nin kıyısında durmuş ağ atıyorlardı.Bir tekneden ya da diğer balıkçılık gereçlerinden söz edilmiyor, bu da iki adamın maddi durumlarının iyi olmadı anlamına gelebilir. Markos 1:19, 20 ayetlerinde Yakup ve Yuhanna babaları ve hizmetkârlarıyla birlikte bir kayıktalar, bu da onların Petrus ve Andreas’a göre maddi durumlarının daha iyi olduğunu gösteriyor. Luka ise Petrus’un bir kayığı olduğunu ve aslında Yakup ve Yuhanna’nın Petrus ve Andreas’ın ortakları olduğunu belirtiyor (bkz. Luka 5:1-11). Ancak Markos Müjdesi iki kardeş grubu arasında bir zıtlık ortaya koyuyor olabilir ve bu farkı göstermek için İsa hem az imkânı olanları hem de daha çok imkânı olanları öğrenciliğe çağırıyor.İsa’nın bu adamlara yaptığı çağrı basit, doğrudan ve peygamberlik niteliğindeydi. Onları kendisini izlemeye, yani öğrencisi olmaya çağırdı. Eğer çağrısına yanıt verirlerse, onları insan tutan balıkçılar yapma görevini üstleneceğini söyledi.

Bu adamların neden derhal her şeyi bırakıp İsa’yı izlediklerini düşünün (Mar. 1:16-20).

Yuhanna Müjdesi olayı daha ayrıntılı bir şekilde açıklıyor (bkz. Yu. 1:29-42). Anlaşılıyor ki, kardeşler Vaftizci Yahya’nın takipçileriydi ve onun İsa’nın “dünyanın günahını ortadan kaldıran Tanrı Kuzusu” (Yu. 1:29) olduğunu ilan ettiğini duymuşlardı. İsa’yla tanıştılar ve Şeria ırmağı kıyısında O’nunla zaman geçirdiler. Sonuç olarak, İsa’nın hizmet çağrısını kabul etmeleri bir eğlence ya da kaçamak değildi. Bunu enine boyuna düşünmüşlerdi.

Peki Markos neden daha fazla ayrıntıya girmemiştir? Muhtemelen İsa’nın gücünü vurgulamak için. İsa onları çağırır, istekli balıkçılar cevap verir ve böylece ne yaşamları ne de dünya bir daha asla eskisi gibi olmaz.

`İsa’nın ardından gitmek için nelerden vazgeçmeye çağrıldınız? (Cevabınızın ne anlama geldiğini düşünün, özellikle de aklınıza bir şey gelmiyorsa).`