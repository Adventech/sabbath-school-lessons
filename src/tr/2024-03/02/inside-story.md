---
title:  İman Hayati
date:   12/07/2024
---

### Şaşkın Şaman, Bölüm 2

_Andrew McChesney Tarafından_

Baba, kızı Divya'nın Nepal'deki evinde birkaç gün istirahat etti. İnşaat işçiliği ve şamanlık işlerinden bitkin düşmüştü.

Divya’nın kilisesi olan Yedinci Gün Adventist Kilisesi’nin pastörü ziyarete gelip yanında birkaç kilise üyesini getirdiğinde Baba onları ilgiyle izledi. Kızının yeni Tanrısı İsa hakkında söylenen birkaç şarkıyı dinledi.

Sonrasında pastör bir Kutsal Kitap açtı ve oradan İsa’nın davetini okudu, “Ey bütün yorgunlar ve yükü ağır olanlar! Bana gelin, ben size rahat veririm.” (Matta 11:28, YÇV). Baba, kalbinde bu Tanrı'yı tanımak için bir özlem hissetti. Rahat etmek istiyordu. Ardından pastör Yuhanna 3:16’yı okudu, “Çünkü Tanrı dünyayı o kadar çok sevdi ki, biricik Oğlu'nu verdi. Öyle ki, O'na iman edenlerin hiçbiri mahvolmasın, hepsi sonsuz yaşama kavuşsun.” Bu sözler Baba’nın yüreğine dokundu. İnsanlığı kurtarmak için biricik Oğlu’nu veren bir Tanrı'yı hiç duymamıştı. Hayvan kurban edilmesine gerek olmadığını anladı çünkü Tanrı Oğlu’nu tüm zamanları kapsayan son kurban olarak göndermişti.

Pastör gittikten sonra Baba, Divya'dan bir Kutsal Kitap istedi. O iki ayeti kendisi okumak istedi. Ama baktığında onları bulamamıştı. Divya da onları bulamayınca pastörü aradı. Pastör, kitapta ayetlerin nasıl bulunacağını gösterdi. Baba çok sevindi ve Kutsal Kitap’ı her gün okumaya başladı. Şabat günü, Divya'nın duasından sonra gizemli hastalığından kurtulan karısı ve Divya ile birlikte kiliseye gitti. Kilisede duyduklarından veya Kutsal Kitap’tan hiçbir şey anlamadı. Ancak Anne’yi Divya’nın yanında bırakıp komşu kasabadaki evine dönerken Kutsal Kitap’ı yanına aldı.

Evde, gündüzleri şaman ve inşaat işçisi olarak çalışmaya devam etti. Geceleri ise Kutsal Kitap okuyordu. Aylar geçtikçe ruhlara tapma arzusu da azaldı. Şamanlığı bırakmaya karar verdi. Kasaba halkına “Benim hayatım değişti” dedi. "Bu ritüelleri yapmak istemiyorum."

Kasaba halkı, Baba’nın artık bir Hristiyan olduğunu öğrenince çok kızdı. Onu, atalarına ihanetle suçladılar. Baba aldırış etmedi. Doğru ve tek olan Tanrı'yı bulduğundan emindi.

Bugün, Baba ve Anne aktif Yedinci Gün Adventistleridir. Tam adı Krishna Lama olan baba 66 yaşında ve bir yardımcı pastör.

“Atalarımın yaşadığı yerin evim olduğunu düşünürdüm” dedi. "Ancak şimdi kilisenin benim evim olduğunu hissediyorum. İsa ile geleceğim parlak.”

_Bu misyon öyküsü, Yedinci Gün Adventist Kilisesi'nin "IWillGo" stratejik planının 2 No'lu Misyon Hedefini göstermektedir, "Adventistlerin erişimini güçlendirmek ve çeşitlendirmek... ulaşılamayan ve yeterince ulaşılmayan insan grupları arasında." Daha fazla bilgi için:_ https://IWillGo2020.org.