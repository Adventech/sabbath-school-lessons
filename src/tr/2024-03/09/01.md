---
title:  Yeruşalim Mücadeleleri
date:   24/08/2024
---

### Konuyla İlgili Metinler
Markos 11; 1Kr. 1:32–48; Zek. 9:9, 10; Yşa. 56:7; Yer. 7:11; Mar. 12:1–34.

> <p>Hatırlama Metni</p>
> “Kalkıp dua ettiğiniz zaman, birine karşı bir şikâyetiniz varsa onu bağışlayın ki, göklerdeki Babanız da sizin suçlarınızı bağışlasın.” (Markos 11:25).

Markos 2. ve 3. bölümlerde, İsa ile din önderleri arasında geçen beş tartışma yazıya geçirilmiştir (3. derse bakın). Bu haftaki derste de, İsa Yeruşalim’e vardığında din önderleriyle arka arkaya altı tartışmaya giriyor. Bu iki tartışma dizisi, İsa’nın yeryüzündeki hizmetinin başlangıcını ve bitişini temsil ediyor. Bunlardan her biri Hristiyan yaşamındaki önemli konularla ilgili. İsa’nın bu tartışmayla dolu durumlarda bile verdiği talimatlar, imanlılara hem imanın temel konularında hem de günlük yaşamın pratik konularında rehberlik etmeye yardımcı oluyor.

Din önderleri İsa’yla yüzleşmek, onu yanıltmak ve yenmek için karşısına çıkıyorlar fakat asla başarılı olamıyorlar. Bu haftaki dersin bir bölümünde, insanları Tanrı’ya karşı getiren şeyin ne olduğunu inceleyeceğiz ve Hristiyanların önyargıları kırarak, Ruh’un çağrısına direnenlerin yüreklerine seslenmek için neler yapabileceklerini değerlendireceğiz.

Markos 11. bölümde İsa’nın hizmeti Fısıh Bayramı için Yeruşalim’de olacak (Mart-Nisan). Markos 11-16 bölümleri ise toplamda bir haftadan biraz daha uzun bir süreyi kapsıyor; anlatım hızı belirgin bir şekilde yavaşlamıştır. İlk 10 bölüm yaklaşık üç buçuk yılı kapsıyor. Anlatımdaki bu yavaşlama, kapanış sahnelerinin önemine işaret ediyor.

_*31 Ağustos Sebt Günü’ne hazırlık için bu haftanın konusunu çalışın._