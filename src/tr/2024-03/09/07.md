---
title:  Ek Çalışma
date:   30/08/2024
---

Ellen G White, _Sevgi Öğretmeni_ kitabından, 569-599 sayfaları arasındaki “Halkın Kaderi”, “Tapınak Tekrar Arındırılıyor” ve “Mücadele” bölümlerini okuyun.

“İsa’nın, kendi gücüyle yarattığı incir ağacını lanetlemesi tüm imanlılar için bir uyarıdır. Hiç kimse başkalarına yardım etmeksizin Allah’ın yasasını uygulayamaz. İsa’nın lütuf ve fedakarlık dolu yaşamından uzak olan birçok kimse vardır. Kendinin mükemmel olduğunu düşünen bir imanlı, Allah’a gerçek anlamda hizmet etmenin ne olduğunu anlayamaz. Onlar sadece kendilerini memnun etmeye çalışırlar ve her zaman kendi egoları doğrultusunda hareket ederler. Zaman, sadece kendileri için bir araya geldiklerinde onlar için değer taşır. Bu, yaşamları boyunca onların tek uğraşıdır. Başkaları için değil, kendileri için çalışırlar. Allah onları bu dünyada bencil olmadan hizmet etmeleri için seçti. Çevrelerindeki insanlara mümkün olan her şekilde yardım etmelerini amaçladı; fakat onlar öylesine bencildirler ki, kibir onların gözlerini kör eder ve onları kendi çıkarlarından başka hiçbir şey düşünmemeye yöneltir. Çevrelerindeki insanlardan uzak dururlar. Sadece kendi çıkarı için yaşayan insanlar, bol yaprakları ile gösteriş yapan, fakat meyve vermeyen incir ağacı gibidirler. İbadet ederler, fakat tövbeden ve imandan yoksun olarak! Allah’ın yasasına uymadıkları halde, ona hürmet ettiklerini iddia ederler. Söyledikleri her şey sadece lafta kalır. İsa incir ağacının yanında söylediği sözlerde bu boş gösterişin kendisi için ne kadar değersiz olduğunu gösterir. Açıkça günah işleyen birinin, Allah’a hizmet ettiğini iddia ettiği halde O’nun isteğini yerine getirmek için hiç bir çaba göstermeyenden daha az suçlu olduğunu bildirir.”—Ellen G. White, _Sevgi Öğretmeni_, s. 572.

**Tartışma Soruları**:

`Mesih’in tapınağı arındırmasının ne anlama geldiğini düşünün. Bu ilke günümüzde kilisemize nasıl uygulanabilir? Böyle bir temizlik nasıl gerçekleşmelidir?`

`İsa Müjdeler boyunca tekrar tekrar Kutsal Yazılar’dan ve onların nasıl yerine getirilmesi gerektiğinden söz ediyor. Bu, Kutsal Yazılar’ın iman yaşamı için ne kadar merkezi bir öneme sahip olduğu konusunda bize ne söylüyor? Kutsal Yazılar’ın yetkisini önemsizleştirmeye yönelik, özellikle de Kutsal Yazılar’ın yalnızca insanların Tanrı, Tanrı’nın kim olduğu ve nasıl işlediği konularındaki kendi düşünceleri olduğu yönündeki her türlü girişimi neden hararetle reddetmeliyiz?`

`Kilise ve devlet arasındaki doğru çizgi nerededir? İsa’nın Markos 12:13-17 ayetlerindeki öğretisi bu tartışmaya nasıl rehberlik ediyor?`

`Dirilişten bahseden ayetlere göz atın. Özellikle ölülerin durumu göz önünde bulundurulduğunda, bu öğreti inancımız için neden son derece önemlidir?`