---
title:  Bunları Yapma Yetkisini Sana Kim Verdi?
date:   27/08/2024
---

`Markos 11:27-33 ayetlerini okuyun. Dini önderler İsa’ya nasıl meydan okudular ve İsa onlara nasıl karşılık verdi?`

İsa’nın tapınağı paklamasından bir gün sonra, din önderleri tapınak avlusunda O’nun karşısına çıktılar ve önceki gün hangi yetkiyle hareket ettiğini sordular. Gerçeği aramıyorlardı, amaçları O’nu tuzağa düşürmekti. İsa yetkisinin Tanrı’dan kaynaklandığını söylerse, basit köylü bir marangozun böyle bir yetkiye sahip olduğunu inkâr edeceklerdi. Yetkisinin insan kaynaklı olduğunu kabul ederse, O’nu bir budala olarak göreceklerdi.

Ancak İsa onların kurduğu tuzağını fark etti ve sorduğu soruya cevap verdikleri takdirde, onlara cevap vereceğini söyledi. Onlara Vaftizci Yahya’nın vaftizinin Tanrı’dan mı yoksa insandan mı kaynaklandığını sordu. Önderler tuzağa düşen tarafın kendileri olduğunu hemen anladılar. Yahya’nın vaftizinin Tanrı’dan kaynaklandığını söylerlerse, İsa onlara, “Öyleyse ona niçin inanmadınız?” diye soracaktı. Halkın tepkisinden korktukları için Yahya’nın yetkisinin insandan kaynaklandığını da söyleyemiyorlardı. Bu yüzden yalan söyleyerek “bilmiyoruz” dediler. Bu da İsa’ya onların sorularını yanıtlamayı reddetme fırsatı vermiş oldu.

`Markos 12:1-12 ayetlerini okuyun. İsa cevap vermeyi reddettikten sonra ne yaptı ve bu nasıl bir etki yarattı?`

İsa bir bağ, sahibi ve bağı kiraladığı bağcılar hakkında bir benzetme anlattı. İsa’nın anlattığıhikaye, Yeşaya 5. bölümde yer alan ve Tanrı’nın İsrail’i sadakatsizlikle suçladığı bağ benzetmesiyle büyük benzerlikler gösteriyor. Başta din önderleri olmak üzere herkes bu benzerliği fark edebilirdi.

Hikayebağcıların, sahibine bağın meyvelerinden vermeyi reddetmesiyle beklenmedik bir gelişim gösteriyor. Tersine onun kölelerine kötü davranıyor ve onları öldürüyorlar. Sonunda bağın sahibi, saygı göstereceklerini umut ettiği sevgili oğlunu gönderiyor. Fakat beklediği gibi olmuyor. Bağcılar garip bir şekilde, oğlunu öldürürlerse bağın kendilerine kalacağını düşünüyorlar. Çarpıcı bir mantıksızlık içindeler ve bu yüzden haklarında verilecek hüküm de aynı ölçüde olacaktır.

İsa’nın bu hikayeyle yaptığı, din önderlerine adımlarının nereye doğru gittiğine dair ciddi bir uyarıda bulunmaktı. Böyle değerlendirildiğinde, O’nun benzetmesi sevgi dolu bir ön uyarıdır. Değişmeleri ve nihai hükümden kurtulmaları için çok geç değildi. Bazıları tövbe edecek, değişecek ve İsa’yı kabul edecektir, bazılarıysa bunu yapmayacaktır.