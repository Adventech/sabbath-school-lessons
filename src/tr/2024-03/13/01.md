---
title:  Rab Dirildi
date:   21/09/2024
---

### Konuyla İlgili Metinler
Mar 15:42–47, Markos 16, Kol. 2:10–12, 1Ko. 15:1–8, Dan. 9:24–27, Yu. 20:11–18.

> <p>Hatırlama Metni</p>
> “Adam onlara, ‘Şaşırmayın!’ dedi. ‘Çarmıha gerilen Nasıralı İsa’yı arıyorsunuz. O dirildi, burada yok. İşte O’nu yatırdıkları yer’” (Markos 16:6).

İsa’nın çarmıha gerilmesi, öğrencilerinin umutları ve imanları için çalan ölüm çanı oldu. Onlar için karamsar bir hafta sonuydu, çünkü sadece Efendileri’nin ölümüyle yüzleşmek zorunda kalmamışlardı, aynı zamanda kendi yaşamları için de korku içindeydiler (Yu. 20:19).

Markos Müjdesi’nin son bölümü olan 16. bölümde, O’nun ölümünün ardından neler olduğuna bakacağız.

İlk olarak, İsa’nın dirilişinin ne zaman gerçekleştiğine ve kadınların o Pazar sabahı neden mezara geldiklerine bakacağız. Adventistler zaman zaman Pazar gününün kutsallığını desteklemek için yanlış şekilde kullanılmış olmasından dolayı diriliş sabahına mesafeli yaklaşmışlardır. Bunun yerine, ne yazık ki o gün yaşananlardan ortaya çıkan yanlış öğretiye rağmen, Pazar günü gerçekleşen dirilişten nasıl sevinç duyabileceğimizi göreceğiz.

İkinci olarak, bu derste Markos 16. bölümün ilk ayetlerini açıklayacak ve bu sözleri tüm kitap boyunca işlenen bir temaya bağlayacağız. Pazartesi ve Salı gününün derslerinde bu kavramları inceleyeceğiz.

Üçüncü olarak, Çarşamba ve Perşembe günleri Markos 16. bölümüm geri kalanını çalışacak ve önümüze koyduğu görevi ele alacağız. Bu ders, Markos okuyucusuna müjdeyi dünyanın dört bir yanına götürmesi için yapılan bir çağrıyla sona erecek.

_*28 Eylül Sebt Günü’ne hazırlık için bu haftanın konusunu çalışın._