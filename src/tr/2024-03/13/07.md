---
title:  Ek Çalışma
date:   27/09/2024
---

### Ellen G. White, _Sevgi Öğretmeni_ kitabından, 769-775 sayfalarındaki “Rab Dirildi” ve 803-814 sayfalarındaki “Gidin, Tüm Ulusları Eğitin!” bölümlerini okuyun.

“Mesih inananlar için diriliş ve yaşamdır. Günahın sebebiyle kaybolan yaşam Kurtarıcımız sayesinde tekrar gelir. Çünkü O, kendisine inanan kişiye yaşam ve ölümsüzlük verme hakkına sahiptir. İnsan özdeşliğinde verdiği canını tekrar insanlığa vermek için onu geri almıştır. İsa şöyle der: ‘Ben insanlar yaşama, bol yaşama kavuşsunlar diye geldim.’ ‘Benim vereceğim sudan içen sonsuza dek susamaz. Benim vereceğim su, içende sonsuz yaşam için fışkıran bir su kaynağı olacaktır.’ ‘Bedenimi yiyenin ve kanımı içenin sonsuz yaşamı vardır ve ben onu son günde dirilteceğim.’ Yuhanna 10:10; 4:14; 6:54.

“İnananlar için ölüm büyük bir sorun değildir. Mesih ölümden sanki önemsiz bir şeymiş gibi söz eder. ‘Size doğrusunu söyleyeyim, bir kimse sözüme uyarsa, ölümü asla görmeyecektir.’ Mesih’i izleyenler için ölüm sadece bir uyku, sessizlik ve karanlıkla dolu kısa bir andır. Hayat Mesih’le birlikte Allah’ta saklıdır ve ‘Yaşamınız olan Mesih göründüğü zaman, siz de O’nunla birlikte yücelmiş olarak görüneceksiniz.’ Yuhanna 8:51, 52; Koloseliler 3:4.”—Ellen G. White, _Sevgi Öğretmeni_, s. 774.

Dirilişin gerçek olduğunu kabul etmeyen tanrıtanımaz tarihçiler dahi, sadece İsa’nın öldürüldüğünü değil, ölümünden sonra birçok kişinin dirilmiş olan Mesih’i gördüğünü iddia ettiğini ve bu kişilerin Hristiyan kilisesinin çekirdeğini oluşturduğunu kabul etmektedirler. Bazıları, insanların neden böyle bir iddiada bulunduklarını açıklamak için, İsa’nın bir ikiz kardeşi olduğunu ya da ilk öğrencilerin halüsinasyon görüp İsa’yı gördüklerini sandıklarını söylemiştir. Bazı kişiler ise İsa’nın gerçekte hiç ölmediğini, sadece bayıldığını ve daha sonra yeniden canlandığını söylemiştir. Başka bir kişi ise uzaylıların gelip cesedi aldığını iddia etmiştir. Tüm bu iddiaları ve niye geçersiz olduklarını görmek için bkz. Clifford Goldstein, _Risen: Finding Hope in the Empty Tomb_ [Dirildi: Boş Mezarda Bulduğumuz Umut].

**Tartışma Soruları**:

`Öğrenciler İsa’nın dirilişi konusunda neden yalan söylemiş olsunlar ki? Bildiğimiz kadarıyla, inançları yüzünden nefret, dışlanma ve zulümden başka bir şeyle karşılaşmadılar. Bu hikâyeyi uydurmakla ne elde etmiş olabilirler?`

`Sizin gözünüzde İsa’nın dirilmiş olduğunun en ikna edici kanıtı hangisidir? Gerekçelerinizi sınıfla paylaşınız.`

`İsa’nın dirilişinin bize sunduğu büyük umut konusunda biraz daha düşünün. 1. Korintliler 15. bölümü okuyun. Pavlus İsa’nın dirilişine ne kadar önem atfediyor?`