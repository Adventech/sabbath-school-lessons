---
title:  Taş Yana Yuvarlanmıştı
date:   23/09/2024
---

`Markos 16:1-8 ve 1. Korintliler 15:1-8 ayetlerini okuyun. Bu ayetlerin ortak noktası nedir?`

Diriliş hikayesi Müjdelerin her birinde yer almaktadır. Her Müjde yazarı hikayeyi farklı bir bakış açısından sunuyor, fakat hepsi 1. Korintliler 15:1-8 ayetlerinde de karşımıza çıkan temel kavramları içermektedir.

Dört öğe tekrar tekrar karşımıza çıkıyor-öldü, gömüldü, dirildi, görüldü. Markos Müjdesi’nde ölüm ve gömülme 15. bölümde yer alıyor. Dirilme ve görülme ise 16. bölümde yer alır, ancak bir farklılıkla. Markos 16:7 ayeti Celile’de bir buluşma olacağından söz ediyor; kendisini orada göreceksiniz (bkz. Yuhanna 21).

Bazı insanlar Hristiyanların dirilmiş bir Rab’be inanıyor olmalarını şaşırtıcı buluyorlar. Ancak O’nun dirildiğine dair kanıtlar sağlamdır ve mantığa uygundur.

Öncelikle, tek yapılması gereken Tanrı’nın Yaratan olduğuna inanmaktır (bkz. Yaratılış 1. ve 2. bölümler) böylelikle diriliş, bir mucize olduğu fikri makul hale gelir. Evreni ve ardından yeryüzündeki yaşamı yaratmış olan Tanrı, eğer isterse, İsa’yı diriltme kudretine kesinlikle sahiptir. Tanrı’nın varlığı İsa’nın dirilişini kaçınılmaz kılmıyor, sadece mantıklı hale getiriyor.

Sonra, mezar kesinlikle boştu. Tanrıtanımaz tarihçiler bile bu gerçeği kabul ediyorlar. Boş olmasaydı, O’nun dirilişiyle ilgili iddialar daha en başından başarısızlığa uğrardı, çünkü O’nun bedeninin orada bulunması, dirildiğine dair tüm iddiaları ortadan kaldırırdı.

Ayrıca, O’nun öğrencilerinin cesedi çaldığı açıklaması da geçersizdir. Öğrenciler kesinlikle muhafızları atlatamazdı. Bunu yapmış ve cesedi almış olduklarını farz edelim, o halde öğrenciler cesedi çaldıkları için neden tutuklanmadılar? Cevap şudur; din önderleri bunu öğrencilerin yapmadığını biliyorlardı.

Ayrıca, çok sayıda kişi dirilmiş Mesih’i gördüklerine dair tanıklık etmiştir. Öğrenciler de dahil olmak üzere pek çok kişi ilk başta buna inanmamıştı. Ve çok sağlam bir düşman olan Pavlus, sadece dirilmiş Rab’bi gördüğünü iddia etmekle kalmıyor, aynı zamanda yaşadığı bu tecrübenin hayatının tüm gidişatını çok kökten bir şekilde değiştirdiğini söylüyor.

Son olarak (başka birçok neden daha olsa da), dirilmiş olan Rab’bi gördüğünü iddia eden kişiler tarafından kurulan Hristiyan kilisesinin yükselişi başka nasıl açıklanabilir? Bu insanlar bir yalan olduğunu bildikleri şey uğruna neden ölümü göze almış olsun ki? Hem ölümünden hemen sonra (Elç. 3:15) hem de yıllar sonra (1Pe. 1:3) verdikleri tutarlı tanıklıklar, O’nun dirilmiş olduğuna dair güçlü kanıtlar sunmaktadır.

`Birisi size “Mesih’in dirilmiş olduğuna dair elinizde ne kanıt var?” diye sorsa ona ne cevap verirsiniz?`