---
title:  Sebt Gününün Rabbi
date:   16/07/2024
---

Markos 2:23, 24 ayetlerinde Ferisiler öğrencileri Sebt Günü emrini çiğnemekle suçluyorlar. Yahudi geleneğine göre, Sebt günü 39 çeşit iş yasaklanmıştı ve Ferisiler’e göre öğrencilerin yaptıkları iş de buna dahildi.

`Markos 2:23-28 ayetlerini okuyun. İsa Ferisiler tarafından getirilen suçlamaya nasıl karşı çıkıyor?`

İsa, Davut’un kutsanmış ekmeği yemesiyle ilgili hikayeyle yanıt veriyor (1Sa.21:1-6). Adak ekmek Sebt günü kaldırılırdı; bu nedenle, Davut’un yolculuğu Sebt günü acil bir kaçış olabilirdi. İsa, Davut ve adamları adak ekmeği yeme hakkına sahip idilerse, İsa’nın öğrencilerinin de başağı koparıp yemeye hakları olduğunu savunuyor.

İsa ayrıca Sebt gününün insanlığın yararı için yaratıldığını, tersi olmadığını ve iddiasının temelinin de Kendisinin Sebt gününün Rabbi olması olduğunu belirtiyor.

`Markos 3:1-6 ayetlerini okuyun. Bu hikaye İsa’nın Sebt gününün insanlık için yaratıldığı iddiasını nasıl açıklıyor?`

İsa yine Sebt günü konusunda dini önderlerle tartışmaya giriyor. (Ancak tartışmanın hiçbir zaman Sebt gününün kendisiyle ilgili olmadığına dikkat edin.) Din önderleri İsa’yı Sebt günü şifa verdiği için suçlamak istiyorlar. İsa onlarla yüzleşmekten çekinmiyor. İyilik yapmak ya da kötülük yapmak, can kurtarmak ya da can almak arasında bir karşıtlık kuruyor. Sorusunun cevabı açıktır; iyilik yapmak ve can kurtarmak Sebt günü faaliyetleri olarak çok daha uygundur.

İsa adamı iyileştirmeye devam ediyor, bu da muhaliflerini kızdırıyor ve hemen O’nu öldürmek için plan yapmaya başlıyorlar. Hikayedeki ironi şudur: İsa’yı Sebt günü emrini çiğnerken yakalamak isteyenler, aynı gün İsa’nın ölümünü planlayarak kendileri Sebt’i çiğniyorlardı.

`Bu hikayelerden Sebt günü tutmaya ve modern zamanda Sebt gününü tutarken karşılaştığımız zorluklara dair hangi temelleri çıkarabilirsiniz?`