---
title:  Mücadeleler
date:   13/07/2024
---

### Konuyla İlgili Metinler
Mar. 2:1–3:6, Mika 6:6–8, 1Sa. 21:1–6, Mar. 3:20–35, Luk. 12:53, Luk. 14:26.

> <p>Hatırlama Metni</p>
> “Sonra onlara, ‘İnsan Şabat Günü için değil, Şabat Günü insan için yaratıldı’ dedi. ‘Bu nedenle İnsanoğlu Şabat Günü’nün de Rabbi’dir’ ” (Markos 2:27).

Markos 2:1-3:6 ayetlerinde, İsa’nın öğretisini din önderlerinin öğretisiyle karşılaştıran beş hikaye bulunmaktadır. Bu hikayeler, her bir hikayenin bir konu benzerliği aracılığıyla bir önceki hikayeyle ilişkilendirildiği belirli bir düzen içerisinde sunulmuştur. Son hikaye de ilk hikayenin etrafında dönmekte ve onunla yeniden bağlantı kurmaktadır.

Bu hikayelerin her biri, Markos 2:10, 17, 20, 28 ayetlerindeki ifadelerde görüleceği üzere, İsa’nın kim olduğu konusunda farklı unsurlar sergilemektedir. Pazar, Pazartesi ve Salı günlerinin derslerinde bu hikayelerin anlamı ve Mesih’in bu hikayelerdeki ifadeleri derinlemesine incelenecektir.

Çarşamba ve Perşembe günlerinin çalışma konusu Markos 3:20-35 ayetleridir.

Müjde yazarının kullandığı ve “Sandviç Hikayeler” diye adlandırılan tekniğin bir örneğini de göreceğiz. Bu anlatım biçimi Markos Müjdesi’nde en az altı kez karşımıza çıkmaktadır. Her hikayede İsa’nın doğasının önemli bir unsuruna ve Mesih olarak işlevine ya da öğrenciliğin doğasına odaklanılmaktadır.

Bu hafta İsa’yla ilgili bazı hikayeler okuyacak ve bunlardan neler öğrenebileceğimizi göreceğiz.

_*20 Temmuz Sebt Günü’ne hazırlık için bu haftanın konusunu çalışın._