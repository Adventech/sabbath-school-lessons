---
title:  Felçliyi İyileştiriyor
date:   14/07/2024
---

`Markos 2:1-12 ayetlerini okuyun. Felçli adam İsa’ya getirildiğinde ne bekliyordu ve ne aldı?`

Adam felçliydi; bu nedenle dört arkadaşı onu İsa’ya taşımak zorunda kalmışlardı. Çatıyı kaldırıp adamı İsa’nın huzuruna indirdikten sonra, Markos 2:5 ayetinde İsa’nın onların imanını gördüğü belirtiliyor. İman nasıl görünür olabilir? Arkadaşlarının ısrarının açıkça gösterdiği üzere, sevgi gibi iman da eylemlerle görünür hale gelir.

Adamın bariz ihtiyacı fizikseldi. Ancak adam İsa’nın huzuruna geldiğinde, İsa’nın söylediği ilk sözler günahların bağışlanmasıyla ilgiliydi. Tüm sahne boyunca adam tek kelime bile konuşmadı. Bunun yerine, İsa’nın söylediklerine (akıllarınca) itiraz edenler dini önderler oldu. İsa’nın sözlerinin Tanrı’ya küfür olduğunu, Tanrı’ya iftira attığını ve sadece Tanrı’ya ait olan ayrıcalıkları üstlendiğini düşünüyorlardı.

İsa, “küçükten büyüğe” adı verilen, hahamların kullandığı tipik bir tartışma yöntemini kullanarak itiraz edenlere kendi zeminlerinde cevap verdi. Bir kişinin günahlarının bağışlandığını söylemek başka bir şeydir; felçli bir adamı gerçekten yürütmek başka bir şeydir. İsa Tanrı’nın gücüyle adamı yürütebiliyorsa, o zaman günahları bağışladığı iddiası doğrulanmış olur.

`Mika 6:6–8 ayetlerini okuyun. Bu ayetler İsa ve önderler arasında olanları nasıl açıklıyor?`

Bu dini önderler, adalet, merhamet ve Tanrı’nın önünde alçakgönüllülükle yürümek gibi aslında önemli olan şeyleri gözden kaçırmışlardı. Kendi Tanrı anlayışlarını savunmaya o kadar saplanmışlardı ki, Tanrı’nın gözlerinin önünde çalışmakta olduğunu göremiyorlardı. İsa, O’nun Tanrı’dan geldiğini anlamaları için onlara fazlasıyla kanıt sunmuş olmasına rağmen, adamların İsa hakkındaki fikirlerini değiştirdiklerine dair hiçbir belirti yoktu. O sadece onların zihinlerini okuyabildiğini göstererek değil (özünde basit bir özellik değildir), aynı zamanda felçliyi onların huzurunda inkâr edemeyecekleri bir şekilde iyileştirerek onlara yeterli kanıt sunmuştu.

`Bu adamların düştüğü aynı tuzağa, yani gerçek dinde aslında önemli olan şeyleri gözden kaçıracak kadar dinin şekillerine takıntılı olma tuzağına düşmekten kaçınmak için nasıl dikkatli olabiliriz (bkz. Yak. 1:27)?`