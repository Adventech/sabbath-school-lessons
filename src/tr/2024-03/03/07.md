---
title:  Ek Çalışma
date:   19/07/2024
---

Ellen G. White, _Sevgi Öğretmeni_ kitabından, 250–258 sayfalarındaki “Levi-Matta” ve 261–268 sayfalarındaki “Sebt Günü” bölümlerini okuyun.

“İsa, kendisine, ‘Sebt günü bir hastayı iyileştirmek Kutsal Yasa’ya uygun mudur?’ diye sorulduğunda, şöyle cevap verdi: ‘Hanginizin bir koyunu olur da Sebt günü çukura düşerse onu tutup çıkarmaz? İnsan, koyundan ne kadar daha değerlidir! O halde Sebt günü iyilik yapmak Yasa’ya uygundur.’ Mat. 12:10-12.

“Ajanlar kalabalığın önünde İsa’ya cevap vermeye cesaret edemediler. Çünkü zor durumda kalmaktan korkuyorlardı. O’nun söylediklerinin gerçek olduğunu biliyorlardı. Sahibinin maddi zarara uğramaması için hasta hayvanı iyileştirmeye çalışırlarken, geleneklerine ters düşmemek için hasta insanlara yardım etmekten çekinerek onları acı çekmeye terk ediyorlardı. Allah’ın görünüşünde yaratılan insana hayvandan daha az değer veriyorlardı. Bu bütün sahte dinlerde böyledir. Onlar, insanda kendisini Allah’tan üstün görme arzusunu uyandırırlar. Fakat gerçekte insana, hayvandan daha az değer verirler. Allah’ın Hükümranlığı’na karşı savaşan her din, insanı, onun yaratılışında verilen; fakat onu yitirmiş bile olsa, O’na, İsa tarafından tekrar verilecek olan görkemden yoksun bırakır. Her yanlış din yandaşlarına, insanların ihtiyaçlarına, çektikleri acılara ve haklarına ilgi göstermemelerini öğretir. Müjde’nin mesajı, İsa’nın, uğruna kendi hayatını feda ettiği insanlığa büyük değer verir. İnsanların ihtiyaçları ve sorunları ile yakından ilgilenmeyi öğretir. Rab, şöyle der: ‘Tek bir insanı has altından ve bir adamı Ofır’in saf altınından daha nadir kılacağım.’ ”—Ellen G. White, _Sevgi Öğretmeni_, s. 266.

**Tartışma Soruları**:

`Hangi yöntemler ya da uygulamalar sizin ve yerel kilisenizin Markos 2. bölümdeki felçli gibi sessizce acı çeken insanlara karşı duyarlılık göstermenize yardımcı olabilir?`

`İsa’yı reddeden din önderlerinin nefret, gelenek, bağnazlık ve genel olarak din tarafından nasıl körleştirildiklerini düşünün, öyle ki İsa’nın onların gözlerini açması gereken mucizeleri bile bunu başaramadı. Bir halk olarak benzer bir şeyin bizim de başımıza gelmemesi için nasıl dikkatli olabiliriz?`

`Yerel kiliseniz, kan bağıyla bağlı oldukları aileleri tarafından inançları yüzünden reddedilmiş olan kişiler için nasıl bir “aile” olabilir?`

`“Bağışlanmayacak olan günah” konusunda biraz daha düşünün. Bunun ne anlama geldiğini ve bu günahı işlemediğimizden nasıl emin olabileceğimizi sınıfta tartışın.`