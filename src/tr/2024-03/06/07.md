---
title:  Ek Çalışma
date:   09/08/2024
---

Ellen G White, _Sevgi Öğretmeni_ kitabından, 385-397 sayfaları arasındaki “Engeller Yıkılıyor” ve “Gerçek Belirti” bölümlerini okuyun.

“Günümüzde Rab’bimizin takipçileri arasında tıpkı eskiden olduğu gibi bu aldatıcı günah ne kadar yaygındır! İsa’ya yaptığımız hizmet ve birbirimizle olan iyi ilişkilerimiz, yüreğimizde gizli bir şekilde var olan kendimizi yüceltme arzusu yüzünden ne kadar sık engellenir! Yüreğimiz kendimizi yüceltme ve başkalarının beğenisini kazanma arzusuna ne kadar da hazırdır! İnsanı, kendi teorileri ve gelenekleriyle ilahi buyrukları değiştirmeye yönelten Allah’ın belirlediğinden daha kolay bir yolu seçme arzusu ve bencil düşüncelerdir. İsa, öğrencilerini şu sözleriyle uyarır: ‘Ferisilerin mayasından sakının!’

“Mesih’in dini doğruluk dinidir. Allah’ı yüceltme çabası Kutsal Ruh tarafından desteklenir ve bu sadece Kutsal Ruh’un etkili çalışmasıyla gerçekleşir. Sadece Allah’ın gücü bencillik ve ikiyüzlülüğü yok edebilir. Bu değişiklik O’nun çalışmasının bir belirtisidir. Kabul ettiğimiz iman, bencilliği ve gösteriş hırsını yok ettiğinde ve bizi kendi yüceliğimizi değil; Allah’ın yüceliğini aramaya yönelttiğinde doğru yolda olduğumuzu biliriz. ‘Baba, adını yücelt!’ sözü Mesih’in yaşamının anahtarıdır ve O’nu takip edersek bu bizim de anahtar sözcüğümüz olacaktır. O bizlere ‘Allah’ta yaşıyorum diyen, Mesih’in yürüdüğü yolda yürümelidir.’ ‘O’nun buyruklarını yerine getirirsek, O’nu tanıdığımızdan emin olabiliriz’ buyruğunu vermiştir. I. Yuhanna 2:6, 3.”—Ellen G. White, _Sevgi Öğretmeni_, s. 397.

**Tartışma Soruları**:

`Kalbinizi temiz tutmanıza yardımcı olan hangi Hristiyan uygulamalarını keşfettiniz?`

`Toplumunuzdaki “kirli” insanlar kimlerdir? Onları müjdeye çekmek için ne yapabilirsiniz?`

`Müjdeyi basit yollarla komşularınızla paylaşmayı teşvik etmek için neler yapabileceğinizi sınıfça değerlendirin.`

`Markos 8:1-10 ayetlerindeki 4.000 kişinin doyurulmasını okuyun. Bu bölümün yorumlanmasında, kalabalığın muhtemelen Uluslardan olanlardan oluşması ne gibi bir fark yaratır? Neden bir fark yaratmamalıdır?`

`Düşmüş varlıklar olarak hepimizin doğuştan sahip olduğu kendimizi yüceltme arzusundan kendimizi nasıl gayretle koruyabiliriz?`