---
title:  Tersyüz
date:   03/08/2024
---

### Konuyla İlgili Metinler
Markos 7, Yşa. 29:13, Çık. 20:12, Mar. 8:11–21.

> <p>Hatırlama Metni</p>
> “İnsanın dışında olup içine giren hiçbir şey onu kirletemez. İnsanı kirleten, insanın içinden çıkandır” (Mar. 7:15).

Bu haftaki dersin konusu Markos 7. bölüm ve 8. bölümün ilk yarısıdır. Markos 7. bölümün başında İsa dini geleneği reddederek tartışmalara yol açıyor. Ancak bunu günümüz Hristiyan yaşamıyla derinden ilgili bir şeyi çarpıcı bir şekilde destekleyen bir yolla gerçekleştiriyor.

İsa daha sonra imanın gerçekte neyle ilgili olduğunu anlamanın kapısını açan bir gizem sunuyor.

Bundan sonra Sur ve Sayda kentlerine gidiyor ve Müjdeler’de İsa’yla yaptığı tartışmayı kazanan tek kişi olan kadınla karşılaşıyor. İsa’nın onunla karşılaşması olağandışıydı. Kadın gizli konuşmalar sayesinde İsa’nın oraya geldiğini öğrenmişti ve imanı sayesinde İsa onun isteğini yerine getirdi.

Markos 7. bölüm, mucizeler ne kadar etkileyici olursa olsun kalpleri gerçeğe açmak için tek başlarına yeterli olmadıkları gerçeğini başka bir şifa işiyle ortaya koyuyor. Sonuçta, İsa’yı reddetmeye kararlı olan din önderleri için mucizelerin ne yararı oldu?

Markos 8. bölümde öğretilerin ve geleneklerin simgesi olarak ekmeğin önemi inceleniyor. Bu hikayeler dini yaşamın anlamı ve uygulaması hakkında büyük dersler içermektedir.

_*10 Ağustos Sebt Günü’ne hazırlık için bu haftanın konusunu çalışın._