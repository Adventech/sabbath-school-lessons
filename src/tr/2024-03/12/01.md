---
title:  Yargılandı ve Çarmıha Gerildi
date:   14/09/2024
---

### Konuyla İlgili Metinler
Markos 15, Luk. 13:1, Mez. 22:18, Yu. 20:24–29, Yu. 1:1–3, Dan. 9:24–27.

> <p>Hatırlama Metni</p>
> “Saat üçte İsa yüksek sesle, ‘Elohi, Elohi, lema şevaktani’ yani, ‘Tanrım, Tanrım, beni neden terk ettin?’ diye bağırdı” (Markos. 15:34).

Çile hikayesinin kalbi Markos 15. bölümdür. Bu bölümde İsa’nın yargılanması, mahkûm edilmesi, askerler tarafından alaya alınması, çarmıha gerilmesi, ardından da ölmesi ve gömülmesi anlatılmaktadır. Burada gerçekleşen olaylar, muhtemelen yazar gerçeklerin kendi adına konuşmasını istediği için, yalın ve çarpıcı ayrıntılarla sunulmuştur.

Bu bölüm boyunca ironinin önemli bir işlevi bulunmaktadır. Bu sebeple, ironinin ne olduğuna dair açık bir tanım yapmak faydalı olacaktır.

İroni genellikle üç unsur içerir: (1) İki farklı katmanda anlam, (2) iki katmanın birbiriyle çatışma ya da karşıtlık içinde olması ve (3) ironiyi görmeyen, neler olduğunu fark etmeyen ve sonuçlarına katlanacak olanın kendisi olduğunu anlamamış bir kişinin olması.

Bu haftanın konusu olan bölüm, Pilatus’un “Sen Yahudiler’in Kralı mısın?” sorusundan, alaycı askerlere, çarmıhın üzerindeki işaretten, din önderlerinin “Başkalarını kurtardı, kendini kurtaramıyor” diyerek O’nunla alay etmelerine ve Aramatyalı Yusuf’un beklenmedik bir şekilde ortaya çıkmasına kadar, İsa’nın ölümü ve bunun ne anlama geldiği konusunda güçlü gerçekleri ortaya koyan acı verici ironilerle doludur.

_*21 Eylül Sebt Günü’ne hazırlık için bu haftanın konusunu çalışın._