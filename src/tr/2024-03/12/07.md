---
title:  Ek Çalışma
date:   20/09/2024
---

Ellen G. White, _Sevgi Öğretmeni_ kitabından, 713-756 sayfaları arasındaki, “Pilatus’un Mahkemesinde”, “Golgota” ve “Tamamlandı!” bölümlerini okuyun.

“Pilatus İsa’yı kurtarmak istiyordu. Fakat diğer taraftan mevkisini ve saygınlığını koruması gerektiğini düşünerek bunu yapamayacağını gördü. Dünyevi gücünü kaybetmektense suçsuz birinin yaşamına son verdirmeyi tercih etti. Günümüzde pek çok kişi de dünyevi değerler, yitirmek ve acı çekmekten korktukları için kendi prensiplerini feda ederler. Vicdan ve sorumluluk duygusu, bencil isteklerle asla bağdaşmaz. Kendi çıkarını düşünen kişi tamamen yanlış bir yola girer ve kötülükle işbirliği yapan kişi de suçların koyu karanlıklarında kaybolur gider.”—Ellen G. White, _Sevgi Öğretmeni_, s. 729.

“Tüm insanlığın yaptığı kötülüklerin yükü Mesih’in üzerine yüklendi. Bizleri Yasa’nın lanetinden kurtarmak adına Yasa’yı çiğneyenlerle eşit tutuldu. Adem’den beri insanlığın işlediği günahlar O’nun kalbine yük oldu ve Allah’ın günaha duyduğu öfke, insanlığın ilahızlığa doğru sürüklenmesi Mesih’in ruhunu karamsarlıkla doldurdu. Mesih tüm yaşamı boyunca günahkar insanlığa Allah’ın lütfunun müjdesini ve Baba’nın affedici sevgisini iletmiştir. En büyük günahkarları bile kurtarmak O’nun hedefi olmuştur. Fakat şimdi kendisi günahın korkunç yükü altında iken Allah’ın merhamet dolu yüzünü görememektedir. Bu O’nun, insanlığın asla anlayamayacağı kadar büyük bir acı çekmesine neden olur, zira Allah’ın varlığı bu saatte çekilmiştir. Bu O’nun duyduğu bedensel acıdan bile daha büyük bir acıdır.”—s. 744.

**Tartışma Soruları**:

`Vekalet öğretisinin Ellen G. White (ve Kutsal Kitap; örneğin Yeşaya 53. bölüme bakın) için ne kadar önemli olduğuna bakın. Vekaletin ve Mesih’in bizim yerimize ölerek günahlarımızın bedelini ödemiş olmasının merkezi işlevini herhangi bir şekilde hafife alan herhangi bir öğreti neden sahte bir öğretidir?`

`Günümüz dünyasında İsa yerine bağışlanması istenen “Barabba” kimdir ya da nedir?`

`Aramatyalı Yusuf’un hikayesi görünüşe bakmamak konusunda bize ne söylemelidir?`

`Daniel 9:24-27 ayetlerini gözden geçirin. Neden isteyen herkese bu bölümle ilgili bir Kutsal Kitap dersi verebilmelisiniz? Verebilir misiniz?`