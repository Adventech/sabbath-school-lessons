---
title:  Ek Çalışma
date:   26/07/2024
---

Ellen G. White, _Mesih’in Örnek Dersleri_ kitabından 33-61 sayfalardaki “Ekinci Tohum Ekmeye Çıktı” bölümünü okuyun.

“Gerçek kutsallık, Allah’ın hizmetinde bütünlüktür. Bu, gerçek Hristiyan yaşamının şartıdır. Mesih kayıtsız şartsız adanmışlık, bölünmemiş hizmet ister. O kalbi, zihni, canı ve gücü talep eder. Benliğe değer verilmemelidir. Kendisi için yaşayan kişi Hristiyan değildir.

“Eylem ilkesi sevgi olmalıdır. Sevgi Allah’ın gökteki ve yerdeki yönetiminin temelini oluşturan ilkedir ve Hristiyan’ın karakterinin temeli olmalıdır. Yalnızca bu onu sebatkâr yapabilir ve bu halde tutabilir. Yalnızca bu onun denemeye ve ayartıya dayanabilmesini sağlar.

“Sevgi ise fedakârlıkla ortaya konulur. Kurtuluş tasarısı fedakârlıkla kurulmuştu – bu, ölçülemeyecek kadar geniş, derin ve yüksek bir fedakârlıktı. Mesih bizim için her şeyi verdi, ve Mesih’i kabul edenler Kurtarıcıları uğruna her şeyi feda etmeye hazır olacaklardır. O’nun şerefinin ve yüceliğinin düşüncesi her şeyden önce gelecektir.”—Ellen G. White, _Mesih’in Örnek Dersleri_, s. 48, 49.

**Tartışma Soruları**:

`“Eylemin ilkesi sevgi olmalıdır. Sevgi Tanrı’nın gökteki ve yerdeki yönetiminin temelini oluşturan ilkedir.” Çarmıh bu muazzam gerçeği bize nasıl gösteriyor? Böyle bir sevgiyi yaşamlarımızda nasıl yansıtabiliriz? Neden yansıtmalıyız?`

`İsa’nın dışarıdakileri aydınlatmamak için benzetmeler anlattığı konusunda ısrar eden birine nasıl yanıt verirsiniz? Her bir insan için ölmüş olan İsa (bkz. 1Yu. 2:2), kurtarmak için çarmıhta öldüğü insanları neden kasıtlı olarak karanlıkta bıraksın?`

`Kandilin tahıl ölçeğinin altında değil, kandilliğin üzerinde olması gerekir (Mar. 4:21). Bu ilkeyi kilisenizin yerel toplumunuzla olan ilişkisine uygulayın. Işığı nasıl daha yükseğe kaldırabilirsiniz?`

`Gelişen tohum benzetmesini düşünün (Mar. 4:26-29). Müjde tohumunun büyümesinde insanların nasıl bir işlevi vardır, Tanrı’nın nasıl bir işlevi vardır? Elbette bir işleve sahibiz fakat bütünüyle Tanrı’ya bağımlı olduğumuzdan nasıl emin olabiliriz? Bu tam bağımlılık tutumu belki de büyümek için yapmamız gereken şeyin bir parçası olabilir mi?`