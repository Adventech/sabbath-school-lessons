---
title:  Filizlenen Tohum Benzetmeleri
date:   25/07/2024
---

`Markos 4:26-29 ayetlerini okuyun. Bu benzetmenin asıl odağı nedir?`

Markos Müjdesi’ndeki hikayelerin çoğunun Matta ya da Luka’da ya da her ikisinde de karşılığı bulunmaktadır. Ancak bu benzetme için durum böyle değildir. Bu benzetme Markos’a özgüdür. Bu kısa benzetmenin odak noktası büyüme sürecidir. İsa, Tanrı’nın egemenliğinin bu şekilde işlediğini belirtiyor. İnsanların bir işlevi bulunmaktadır, fakat gerçek büyüme Tanrı’nın işidir. Bu sonu olmayan bir süreç değildir. Hikayebağın olgunlaşmasıyla aniden sona eriyor. Aynı şekilde, Mesih’in ikinci gelişi de dünya tarihimizi aniden sona erdirecektir.

`Markos 4:30-32 ayetlerini okuyun. Hardal tohumu benzetmesinin önemli vurgusu nedir?`

Bu benzetme çok küçük bir şeyin nasıl büyüyüp olağanüstü büyük bir şeye dönüştüğünü vurguluyor. Hardal tohumlarının çapı genellikle bir iki milimetre arasında olur. Muhtemelen burada bahsedilen bitki çok küçük tohumları (bir gramda 700’den fazla tohum) olan siyah hardaldır (Brassica nigra). Dünyanın en küçük tohumları olmamakla birlikte, özellikle de dönüştükleri üç metre boyuna kadar büyüyebilen bitkiye kıyasla, oldukça küçüktürler. İsa, kuşların bile hardal bitkisinin dallarına yuva yaptığını belirtiyor. Bu son gönderme Mezmur 104:12 ayetine bir göndermedir ve Daniel 4:10-12 ayetlerine de bir gönderme yapmaktadır. 104. Mezmur Tanrı’nın dünyayı yaratmadaki kudretinden söz ediyor ve Daniel 4. bölüm de Nebukadnessar’ı, tüm dünyanın gölgesinden ve meyvesinden faydalandığı büyük bir ağaç olarak tarif ediyor.

İsa’nın işaret ettiği nokta, çok küçük başlayan Tanrı’nın egemenliğinin, büyük ve etkileyici hale geleceğidir. İsa’nın zamanındaki insanlar Celile’den gelen tozla kaplı gezgin vaizi ve öğrencilerini küçümsemiş olabilirler, ancak zaman O’nun lütuf krallığının dünya çapında genişlediğini ve bunu yapmayı hâlâ sürdürdüğünü göstermiştir.

> <p></p>
> “Göksel egemenliğin bu Müjdesi bütün uluslara tanıklık olmak üzere dünyanın her yerinde duyurulacak. İşte o zaman son gelecektir” (Mat. 24:14).

`İsa bu öngörüyü yaptığında “kilisenin” neye benzediğini düşünün. Bu neden son derece dikkat çekici, hatta (bizim için) imanı doğrulayan bir öngörüdür?`