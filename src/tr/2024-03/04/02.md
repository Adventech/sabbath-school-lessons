---
title:  Ekinci Benzetmesi
date:   21/07/2024
---

`Markos 4:1-9 ayetlerini okuyun. Farklı topraklar neye benziyor ve üzerlerine düşen tohuma ne oluyor?`

Müjdelerde İsa’nın benzetmelerini okurken, insanlar genellikle hemen İsa’nın yaptığı yoruma geçmek istiyorlar. Ne de olsa bu hikayelerin amacı Hristiyan yaşamı için bazı ruhsal gerçekleri öğretmek değil midir? Evet doğru, fakat bazen, “Tanrı’nın Egemenliği şuna benzer” ya da “İşitecek kulağı olan işitsin” gibi kısa yorumlar dışında, İsa benzetmeyi açıklamıyor.

Sonuç olarak, çeşitli anlatım özelliklerinin işaret ettiği şeyi kavramak için yavaş gitmek ve hikayenin kendisini basitçe incelemek daha doğrudur. Ekinci benzetmesini bu yöntemle incelemek çeşitli fikirler ortaya çıkarıyor. Tohum her durumda aynı ancak dört farklı toprak türüne düşüyor. Toprağın türü tohumun ulaşacağı sonucu büyük ölçüde etkiler. Bu benzetme aslında tek bir kesintisiz hikaye değil her bir durumda tamamlandığı anlatılan dört ayrı hikayedir. Hikayenin tamamlanma süresi birbirini izleyen her hikayeye uzuyor.

Yola düşen tohum kuşlar tarafından hemen yenir. “Ektiği tohumlardan kimi yol kenarına düştü. Kuşlar gelip bunları yedi” (Mar. 4:4).

Kayalık zemine düşen tohumun, güneş tarafından kavrulmayı da içeren başarısız sonucuna ulaşması birkaç gün ya da hafta alır.

Dikenli toprağa düşen tohumun, dikenler tarafından boğulduğu için verimsiz sonuna ulaşması daha da uzun sürer.

İyi toprağa düşen tohum ise en uzun sürede, muhtemelen bir ekinin normal seyrinde olduğu gibi bütün bir büyüme mevsiminde yetişir.

Hikayelerin üçü başarısızlıkla sonuçlanır; sadece sonuncusu başarıyla, iyi ve bol bir hasat elde edilmesiyle sonuçlanır. Hikayelerin uzunluğu, birbirini izleyen her hikaye için gittikçe daha uzun bir zaman dilimi gerekmesi ve sadece bir hikayenin başarıya ulaşması, bunların hepsi başarısızlık riski olduğuna, fakat başarıya ulaşıldığında bunun bol bereketli sonucun işaret ediyor.

Benzetme öğrenciliğin bedeline ve içerdiği risklere, ancak İsa’yı izlemenin bol ödülüne işaret ediyor gibi görünüyor.

`Doğadan öğrenebileceğimiz diğer ruhsal dersler nelerdir?`