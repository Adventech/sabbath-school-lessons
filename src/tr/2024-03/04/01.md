---
title:  Benzetmeler
date:   20/07/2024
---

### Konuyla İlgili Metinler
Mar. 4:1–34, Yak. 1:21, Yşa. 6:1–13, Mez. 104:12, Dan. 4:10–12

> <p>Hatırlama Metni</p>
> “İsa şöyle devam etti: ‘İşittiklerinize dikkat edin! Hangi ölçekle verirseniz, aynı ölçekle alacaksınız. Hatta size daha fazlası verilecek. Çünkü kimde varsa, ona daha çok verilecek. Ama kimde yoksa, elindeki de alınacak’ ” (Markos 4: 24, 25).

Bu haftanın dersinin konusu Markos 4. bölümdeki benzetmeler olacak. Markos Müjdesi, aynı hikayeleri konu alan Müjdeler (Matta, Markos ve Luka) arasında en az benzetmeye sahip olan Müjdedir.

Araştırmacılar uzun yıllar boyunca İsa’nın benzetmelerinin anlamı ve yorumu üzerine tartışmışlardır: Bu benzetmelerin nasıl yorumlanacağı, ne anlama geldikleri, İsa’nın bunları neden anlattığı, ne tür dersler vermeyi amaçladıkları, ne kadar kelimesi kelimesine değerlendirilmeleri gerektiği ya da tamamen kinaye olup olmadıkları vesaire.

Elbette bu haftaki dersimizde tüm bu meseleleri çözüme kavuşturacak değiliz. Bunun yerine, onları inceleyeceğiz ve Tanrı’nın lütfuyla, İsa’nın bu benzetmeler aracılığıyla işaret ettiği noktaları kavrayacağız.

Markos 4. bölümde sadece beş benzetme bulunmaktadır: ekici, kandil, ölçek, filizlenen tohum ve hardal tanesi. Bölümün büyük bir kısmı ekinci benzetmesi etrafında dönüyor. Önce bu benzetme anlatılıyor, ardından benzetmelerin amacı ve sonra da benzetmenin yorumu geliyor. Bu üç aşamalı model Pazar, Pazartesi ve Salı günkü derslerin odak noktası olacak. Daha sonra, Çarşamba ve Perşembe günlerinin ders konusu da diğer benzetmeler olacak.

_*27 Temmuz Sebt Günü’ne hazırlık için bu haftanın konusunu çalışın._