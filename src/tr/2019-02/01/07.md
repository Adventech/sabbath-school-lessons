---
title:  Ek Çalışma
date:   05/04/2019
---

Mesih’in öğrencilerinin O’nunla zaman geçirirlerken hayatlarında gerçekleşen değişiklikleri hayal edin. Onlar kendi Yahudi inançlarının öğretilerine ve geleneklerine alışkın, çoğunlukla eğitimsiz ve sıradan kişilerdi, fakat şimdi Celileli Öğretmen onları zorluyordu. Kıskançlığı (Mat. 20:20–24) ve tartışmayı (Yu. 3:25) tecrübe ettiler; imanları yetersiz gibiydi (Mar. 9:28, 29), hatta İsa’yı bıraktılar (Mat. 25:56) ve O’na ihanet ettiler (Mat. 26:69–74). Aynı zamanda ruhsal olarak gelişiyorlardı, öyle ki insanlar Petrus’un İsa’yla birlikte bulunduğunu fark ettiler (Mat. 26:73), Sanhedrin üyeleri bile Petrus’la Yuhanna’nın “eğitim görmemiş sıradan kişiler olduklarını anlayınca şaştılar ve onların İsa’yla birlikte bulunduklarını fark ettiler” (Elç. 4:13).

Aile fertlerimizin bizi gördüklerinde “İsa’yla birlikte bulunduğumuzu” anlayacakları şekilde yaşadığımızda, onlara ne kadar muazzam bir şekilde olumlu etki edebileceğimizi düşünün.

Ellen White’ın şu sözleri evdeki etkilerle ilgili ne söylüyor? “Ev sade olsa da, sevinçli sözlerin konuşulduğu, şefkatli eylemlerin yapıldığı, nezaket ve sevginin sürekli kalan konuklar olduğu bir yer olması her zaman için mümkündür.”– The Adventist Home (Adventist Aile), s. 18.

**Tartışma Soruları**

`1.	Vaiz 3:1–8 ayetlerini oku. Bu ayetler ne söylüyor ve buradaki ilkeyi kendi hayatına ve deneyimlerine ne şekilde uygulayabilirsin?` 

`2.	Derste başınızdan geçen hayatı değiştiren tecrübeleriniz, bunlardan öğrendiğiniz dersler ve (varsa) almış olmanız gereken fakat almadığınız dersler hakkında konuşun. Bu derslerden daha önce bilmediğiniz ne öğrendiniz? Ayrıca hayatı değiştirici etkiye sahip tecrübelerin ailenizi ne şekilde etkilediği hakkında da konuşun. Bu durumlardan da hangi dersleri aldınız?`

`3.	Bugünkü yaşayışında, Mesih hayatında olmasaydı şimdi olduğundan tamamıyla farklı olacak neler var? Bu sana Mesih’in bizi değiştirme gücü hakkında ne söylemeli?`