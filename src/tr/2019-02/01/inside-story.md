---
title:  Inside Story
date:   05/04/2019
---

#### Misyonerin Mutluluk Günlüğü

_Andrew McChesney Tarafından Yazılmıştır._

O sene, gelecek vaad eden kuaförlük işinden, Marshall Adaları’ndaki bir misyon okulunda gönüllü olarak çalışmak için ayrılan, Palmer, Alaska’nın yerlisi Elisa Albertsen için daha kötü gidemezdi. Daha okula başlayalı üç ay olmuşken, Ebeye’deki Yedinci Gün Adventist Okulu’nda futbol oynarken diz kapağı çıkınca gerisin geri Amerika’ya dönmek zorunda kalmıştı. Amerika’da geçen dört aydan sonra Elisa, hala iyileşme sürecindeydi ve öğrencilerine verdiği, sene bitmeden önce dönme sözünü bozmak zorunda kalacağını farketmişti.

Hemen ardından da o ve uzun süredir ilişkisinin olduğu erkek arkadaşı ayrıldılar.

Hayal kırıklıkları içinde ve bezmiş bir halde, Elisa 40 günlük bir dünyevi film, kitap ve müzik orucuna girdi ve kendisini Kutsal Kitap’a ve Adventist Kilisesi’nin ortak kurucusu Ellen G. White’ın yazılarına verdi. İşte o andan sonra bir mutluluk günlüğü tutmaya başladı.

“Tanrı’nın bana verdiği 1000 hediyeyi yazmak istedim,” dedi.

Mutluluk günlüğüne yazılanlar başlangıçta basit şeylerdi. Elisa, içtiği temiz su ve pencereden giren güneş ışığı için minettar olduğunu yazmıştı. Yazmaya devam ederken, havari Pavlus’un sözlerini hatırladı; “Her zaman sevinin” (1. Selanikliler 5:16; NKJV). Köpeğinin mama kabına üşüşen karıncaları farkedince, şöyle düşündü, “İğrenç mahluklar, nefret ediyorum bunlardan!” Ardından aklına mutluluk günlüğü geldi ve sürekli meşgul olan karıncaları yakından inceleyince, azimlerine, işbirliklerine ve kendilerinden çok daha büyük yükler taşıyabilmelerine hayret etti. Mutluluk günlüğüne şöyle yazdı; “Karıncalar için Tanrı’ya şükürler olsun. O’nunla, kendimizden çok daha büyük işleri başarabiliriz.”

Elisa başka negatif durumlarda da mutluluğu yakalayabiliyordu. Birisi onu eleştirdiğinde, şöyle yazıyordu; “Bu eleştirel sözler için Sana teşekkür ederim, çünkü bu sözler beni doğru yolda ilerletip Sana yaklaştırıyor.”

Tanrı’ya çıkmış dizkapağı için de teşekkür etti, çünkü bu sakatlıkla Elisa hem zihinsel hem fiziksel olarak daha da güçlenmişti.

Elisa şimdi 21 yaşında ve Ebeye’ye 2. sınıf öğretmeni olarak geri döndü. Adanın etrafında gezerken grip olunca direkt mutluluk günlüğünü çıkardı:

“Sesimi kaybedince dedim ki; ‘Tanrı’ya şükürler olsun çünkü artık çocuklarımı daha iyi duyabiliyorum,” dedi.

_2018 Onüçüncü Şabat Sunuları’nın ikinci çeyreğinin bir kısmı Ebeye Yedinci Gün Adventist Okulu’nun parçalanmış sınıflarının tamiri için kullanılmıştır. Sunularınız için teşekkür ederiz._