---
title:  Ek Çalışma
date:   19/04/2019
---

Eski İsrail’in çölde geçirdiği zamanın öyküsünü okursak, Allah’ın sevgisinin ve gücünün muazzam bir şekilde açığa vurulmasına rağmen, büyük değişikliklerle karşılaşıldığında sürekli hata ardına hata yapıldığını görürüz. Hatta, İsrail ¬nihayet Vaat Edilmiş Ülke’ye girmeden –ve böylece başka bir büyük değişimle karşı karşıya gelmeden– hemen önce, Musa eski İsrail’e şunları söylemişti: “RABB’in Baal-Peor’da neler yaptığını kendi gözlerinizle gördünüz. Tanrınız RAB, Baal-Peor’a tapan herkesi aranızdan yok etti. RABB’e bağlı kalan sizler ise hâlâ yaşamaktasınız. İşte, Tanrım RABB’in buyruğu uyarınca size kurallar, ilkeler verdim. Öyle ki, mülk edinmek için gideceğiniz ülkede bunlara uyasınız. Onlara sımsıkı bağlanın. Çünkü ne denli bilge ve anlayışlı olduğunuzu uluslara bunlar gösterecek. Bu kuralları duyunca, uluslar, ‘Bu büyük ulus gerçekten bilge ve anlayışlı bir halk!’ diyecek. Tanrımız RAB her çağırdığımızda bize yakın olur. Tanrısı kendisine böylesine yakın olan başka bir büyük ulus var mı? Bugün size verdiğim bu yasa gibi adil kuralları, ilkeleri olan başka bir büyük ulus var mı? Ancak gördüklerinizi unutmamaya, yaşamınız boyunca aklınızdan çıkarmamaya dikkat edin ve uyanık olun. Bunları çocuklarınıza, torunlarınıza anlatın.” (Yas. 4:3–9). Rabb’in bizim için yaptığını unutmamak ne kadar önemli. Unutmamak içinse, onu başkalarına ve bizden sonra gelenlere öğretmekten daha iyi bir yol var mı? Tüm bu öyküde ailenin ne derecede merkezi olduğuna dikkat edin, şöyle ki, bunları çocuklarına öğretmeliydiler. Peor’daki günahsa aile hayatı için yıkımdan başka bir anlama gelemezdi. “Allah’ın hükmünü İsrail’in üzerine getiren suç, şehvet düşkünlüğüydü. Kadınların canları tuzağa düşürme cüreti Baal-Peor’da sona ermedi.”—Ellen G. White, The Adventist Home [Adventist Aile], s. 326.

**Tartışma Soruları**

`1. Derste, evlilik, çocuk sahibi olma, yaşlanma ya da diğer şeyler gibi hayatın önemli evreleriyle karşılaşmak için yaptığınız hazırlıklarla ilgili konuşun. Bu değişiklikler ailenizi ne şekilde etkiledi? Başkalarının aynı aşamaları karşılamalarına yardımcı olabilecek ne öğrendiniz?`

`2. Davut’un Süleyman’a söylediklerini, tekrar Bat-Şeva’yla işlediği günah bağlamında düşün, bu Davut’un hükümranlığının sonraki yılları üzerine gölge düşüren ve ailesini kötü yönde büyük ölçüde etkileyen bir felâketti. Tüm bunlara rağmen, Allah’ın lütfunun işlediği gerçeğini hangi şekillerde görüyoruz?`