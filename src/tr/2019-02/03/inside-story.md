---
title:  Inside Story
date:   19/04/2019
---

#### Bir Bebek İçin Dua

_Marjorie Chisonga tarafından yazılmıştır._

Oğlum ben evlendikten bir sene sonra doğdu.

Fakat başka olmadı. Başka çocuk yoktu.

İnsanlar  bu durumu farketmeye başlamıştı. “Neden gebe kalmıyorsun?” diye sordu biri. “Belki bir doktora görünmen gerekiyordur,” dedi bir diğeri.

Bazıları da cadı doktorunu ziyaret etmemi tavsiye etti.

Kocam ve ben daha fazla çocuk istiyorduk. Kocam, Monze, Zambiya’da bir Yedinci Gün Adventist yatılı okulu olan Rusangu Ortaokulu’nda ders veriyordu. Ben de bir ilkokul öğretmeni olmak için çalışıyordum. 

Ailemin büyüklüğünü sorgulayanlara ne diyebilirdim?

“Durum bu” diye defalarca tekrarladım. “Tanrı sağlayacaktır”

İnsanların acıyan gözleri beni üzmüyor ya da sinirlendirmiyordu. Fakat zaman geçtikçe bazı batıl inançlı arkadaşlarım, benim bilinmeyen bir sebepten ötürü cezalandırıldığımı düşünmeye başlamıştı.

Ardından kocamın kız kardeşi öldü, ve onun 3 yaşındaki kızını evlat edindik. Artık evimizde iki çocuk vardı. Batıl inançlı arkadaşlarım bu duruma sevindi, evdeki kızın varlığının hormonlarımı uyandıracağını ve başka bir bebeğimin olacağını söylüyorlardı.

Hala hiçbir şey olmuyordu.

Ama Kutsal Kitap, 1. Samuel’deki Hanna’nın hikayesi bana umut verdi. Hanna Tanrı’ya bağlı, asla vazgeçmeyen bir kadındı. Tanrı onu yanıtlayana kadar dualarında ısrar etti ve sonunda Samuel’i doğurdu. Kocam ve ben de dua etmeye devam ettik. Upuzun 13 yıl boyunca dua ettik. Ardından bir gün bir şeylerin farklı olduğunu hissettim. Hamileydim! Kocam ve ben oracıkta diz çöktük ve Tanrı’ya şükranlarımızı sunduk. İkinci çocuğumuza, Tonga dilinde “zamana değer” anlamına gelen Cheelala ismini verdik. O, beklenilen zamana kesinlikle değerdi. Hemen ardından “olacak olan olsun” anlamını taşıyan Chakondela isimli üçüncü oğlumu doğurdum.

Küçük oğullarım şimdi 17 ve 14 yaşında ve İsa’yı çok seviyorlar.

Tanrı benim ailemi cömertçe kutsadı. Sadece sabırlı olmamız gerekiyordu. Tanrı’dan iyi birşey vermesini imanla istediğinizde, size arzuladığınızdan çok daha fazlasını verecektir.

52 yaşındaki Marjorie Chisonga, ABD'li misyoner William Harrison Anderson'ın 1905'te Kuzey Rhodesia'da (şimdi Zambiya) ilk Adventist karakolunu kurduğu bölgede bulunan Rusangu Ortaokulunda ev ekonomisi öğretiyor. Misyon sunuları, Anderson’un çalışmalarını destekledi ve günümüzde misyonerler aracılığıyla müjdenin yayılmasına fon sağlamaya devam ediyor. Sunularınız için teşekkür ederiz.