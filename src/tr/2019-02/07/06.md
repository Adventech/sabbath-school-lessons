---
title:  Söz Verdiğimiz Sevgiyi Yaşamak
date:   16/05/2019
---

Ailenin uyumu ve birliği nihai olarak aile fertlerinin bağlılığına dayanmaktadır, en başta da evli çiftin birbirlerine bakacaklarına dair verdikleri bağlılık sözüne. Ne yazık ki Kutsal Kitap tarihi tutulmayan sözlerin, kırılmış güvenlerin ve olması gerektiği halde olmayan bağlılıkların çok çeşitli örnekleriyle doludur. Kutsal Yazı’da ayrıca sıradan insanların Allah’ın yardımıyla kendilerini arkadaşlarına ve ailelerine adamalarının ve sözlerini tutmalarının heyecan verici örnekleri de vardır.

**Aşağıdaki ailelere ve bağlılık seviyelerine bak. Ailelerin bazılarında bağlılığın güçlendirilmesi nasıl başarıldı? Diğerlerinde gösterilen bağlılığı teşvik eden neydi?**

`Anne-baba – çocuk bağlılığı (Yar. 33:12–14, Çık. 2:1–1).`

`Kardeş bağlılığı (Yar. 37:17–28).`

`Aile bağlılığı (Rut 1:16–18; 2:11, 12, 20; 3:9–13; 4:10, 13).`

`Evlilik bağlılığı (Hoş. 1:2, 3, 6, 8; 3:1–3).`

Kendimizi, evlilikteki ya da bir çocuk sahibi olma veya evlat edinme kararındaki gibi, başka birine adadığımızda, geleceğe dair farklı bir seçim yapabilmek için kendimizi gönüllü olarak teslim etmemiz gereklidir, bu da hayatımızın önemli bir evresi boyunca kontrolü teslim etmek anlamına gelir. Olumsuz davranışlar yasa yoluyla kontrol altına alınabilir, fakat evlilik ve aile ilişkilerinin gelişmeleri için içlerinde sevgiye ihtiyacı vardır. 

`İsa’nın bağlılık vaadi (İbr. 13:5) kişisel olarak senin için ne ifade ediyor? O’nun sana olan bağlılığı, senin O’na, eşine, çocuklarına ve imanlı arkadaşlarına bağlılığın üzerinde nasıl bir etkiye sahip olmalı?`