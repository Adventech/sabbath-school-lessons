---
title:  'Bencillik: Aile Yıkan'
date:   14/05/2019
---

“Gurur ve bencillik bir kenara konulsaydı, beş dakika pek çok zorluğun üstesinden gelmeye yeterdi.”—Ellen G. White, Early Writings [İlk Yazılar], s. 119.

İnsanlar olarak bizim doğamız günah tarafından bozulmuştur. Bu bozulmanın en büyük örneği belki de bencillik lanetidir. Adeta bencil doğuyoruz; temel doğaları her şeyi kendilerine istemek olan küçük çocukları gözlemleyerek bu gerçeği görebiliriz. “Ben, ben, ben...” Yetişkinliğe ulaştığımızda bu davranış biçimi kendisini çok korkunç şekillerde gösterebilir, özellikle de ev hayatında.

Elbette, İsa bunu değiştirmek için geldi (Ef. 4:24). O’nun sözü bize, O’nun aracılığıyla bu yıkıcı kişilik özelliği tarafından yönetilmeye mecbur olmadığımızı vaat ediyor. O’nun tüm hayatı bencillik olmadan yaşamanın ne demek olduğunun kusursuz bir örneği; biz O’nun hayatını taklit ettikçe (1Yu. 2:6), sadece kendimiz için yaşamaya olan eğilimimizin üstesinden geleceğiz.

**Aşağıdaki ayetleri incele. Bencillikle dolu bir hayat yaşamakla ilgili bize ne anlatıyorlar?**

`Flp. 2:3–5`

`1Yu. 3:16–18`

Yukarıda Ellen White’ın yazdığı gibi, gurur ve bencillik bir kenara konulsaydı, birçok sorun daha büyüyüp iltihaplanarak sonunda iflah olmaz bir hale gelmeden çabucak çözüme ulaştırılabilirdi. Ailenin tüm üyeleri, özellikle de ebeveynler, sürekli olarak Çarmıh’a dönüp, duayla, imanla, gözyaşlarıyla ve itaatle diz çökmek anlamına gelse bile, (özverili olmanın tüm evrendeki en büyük örneği olan) Çarmıh’ın dibinde bu günahtan arınmalıdır (Özd. 16:6).

`Çarmıh’ın önünde, hayatında ortaya çıkan hangi bencillik varsa bununla boğuşarak, ne kadar vakit geçiriyorsun? Bu ayet (Mat. 7:16), burada yeteri kadar vakit geçirip geçirmediğini anlamana ne şekilde yardımcı olur?`