---
title:  Aile Birliğinin Anahtarları
date:   11/05/2019
---

### Konuyla İlgili Metinler
Yar. 33:12–14, Rut 1:16–18, Yu. 17:21–26, Gal. 3:28, Ef. 2:11–22, 5:21–6:9.

> <p>Hatırlama Metni</p>
> “Hepsi bir olsunlar. Baba, Senin Bende olduğun ve Benim Sende olduğum gibi, onlar da Bizde olsunlar. Dünya da Beni Senin gönderdiğine iman etsin.” (Yu. 17:21).

Aile hayatı farklı kişiler için yaşamın farklı mevsimlerini temsil eder. Anne ve baba için yaşamlarına bir çocuk girmesi, ömürleri boyunca sürecek önemli bir değişim anlamına gelir. Evlat için, tabi ki yokluktan varlığa geçiş gerçekten çok büyük bir değişimdir. Daha sonra, çocuklar da yaşamın çeşitli evrelerinden geçtikten sonra evden ayrılıyorlar ve onların da belki kendi çocukları oluyor. 

Fakat ister ailedeki çocuk olalım ister anne-baba, hepimiz aynı şeyle boğuşuyoruz: aile hayatında birliği en hafif tabirle zorlu bir hale dönüştüren, kendi günahlı düşkün mizacımızla.

Evet, çarmıhtaki İsa Mesih’in bedeninde tüm insanlık Allah’la ve birbirleriyle barıştırılmıştı (Ef. 2:13–16, Kol. 1:21–23) fakat günlük pratik düzeyde, imanla arayan herkes için aile birliğini canlı bir deneyime dönüştürebilecek tek şey olan Mesih’in lütfunu kendimize mal etmeliyiz. Bu yaşamlarımızda her gün tecrübe ettiğimiz bir şey olmalı. Şükürler olsun ki, Mesih’in lütfu aracılığıyla bu mümkün. 

_*18 Mayıs Sebt Günü’ne hazırlık için bu haftanın konusunu çalışın._