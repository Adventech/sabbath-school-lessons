---
title:  O’nun Sevgisi Aracılığıyla Bir Olmak
date:   13/05/2019
---

“Rab birbirinize ve bütün insanlara beslediğiniz sevgiyi, bizim size beslediğimiz sevgi ölçüsünde çoğaltıp artırsın!” (1Se. 3:12).

`İsa, Babası’na izleyicilerinin “bizim bir olduğumuz gibi bir ol[maları]” için (Yu. 17:22) dua etti. İsa’nın burada söylediğini, özellikle de bu birliğe ulaşmak için ihtiyaç duyulan sevginin işlevine odaklanarak özetle.`

Bu duada İsa’nın aklında izleyicilerinin bir olması vardı. Bu birliğin olmazsa olmazı agape sevgisini (ilahî sevgiyi) tecrübe etmektir. “Agape” bu duada ve Yeni Ahit’te daha pek çok yerde geçen, Allah’ın sevgisi anlamında bir Kutsal Kitap sözüdür. Bu sevgi Allah’ın öz doğasıdır (1Yu. 4:8) ve İsa’nın izleyicilerini tanıtır (Yu. 13:55). Allah’ın sevgisi günahkâr insan yüreği için doğal değildir. İsa Kendi Ruhu’yla imanlının içinde yaşadıkça, kişinin yaşamına girer (Rom. 5:5; 8:9, 11). 

“Sizi sevdiğim gibi birbirinizi sevin” (Yu. 15:12). Bu sözleri yazan öğrenci Yuhanna, bir zamanlar sevimsiz fakat gururlu, güç delisi, tenkitçi ve fevri biriydi (Mar. 3:17; Luk. 9:54, 55; ayrıca bkz. Çağların Arzusu, s. 295). İlerleyen yaşlarında, bu özelliklerine rağmen İsa’nın kendisini sevmekten nasıl vazgeçmediğini hatırladı. İsa’nın sevgisi Yuhanna’yı adım adım değiştirdi ve onun Hristiyan birliğindeki diğerlerini sevmesini sağladı. “Biz O’nu seviyoruz, çünkü önce O bizi sevdi” (1Yu. 4:19, CANDEMİR) ve “Tanrı bizi bu kadar çok sevdiğine göre biz de birbirimizi sevmeye borçluyuz” (1Yu.  4:11) yazdı.

`1. Korintliler 13:4–8 ayetlerini oku. “Sevgi” sözünün geçtiği her yere kendi ismini koymaya çalış. Ne kadar uyuyor? İsa’dan bu sevgi özelliklerini Kendi Ruhu aracılığıyla senin yaşamına getirmesini iste. Ruh, bu Hristiyan idealine ulaşman için seni yaşamında hangi değişiklikleri yapmaya teşvik ederdi?`