---
title:  Inside Story
date:   12/04/2019
---

#### Brezilyalı Bombalardan Sıyrılıyor

_Carolyn Azo tarafından yazılmıştır._

Afrika’daki açlık haberleriyle kederlenen Marcelo Dornelles, Brezilya’daki rahat hayatını terkedip ADRA’nın savaş mağduru olan Mozambik, Angola ve Irak’taki yardım hizmetlerine katıldı.

Henüz 48 yaşında olmasına rağmen beyazlamış saçları ve yüzündeki hatlar, bomba patlamaları, şiddetli güneş, dondurucu soğuk ve güçlü yağmurlarla geçen çetin insani yardım işine tanıklık ediyordu.

Buna rağmen hayatında hiç bir şeyi değiştirmezdi.

Bir Irak şehri olan olan Erbil’de ADRA Kürdistan’ın yöneticisi olarak çalışırken bir röportajda ,“1990’da, rahat bir hayatım olmasına rağmen oldukça huzursuzdum,” dedi Marcelo. “Somali’de ve Etiyopya’da hala savaşlar sürerken, orda açlıktan ölen insanların televizyon görüntülerini gördüğümde içimde onlara yardım etme isteği uyandı. Biliyordum ki, Tanrı beni çağırıyordu.”

Aldığı ilk görev Adventist Gelişim ve Yardım Kuruluşu’na (ADRA), Mozambik’teki çatışmalardan ve kuraklıktan dolayı yerinden olan 100 kasaba halkına gıda programları oluşturmaya yardım etmekti. Ülke 1977’den beri iç savaşa batmıştı, ve bir barış antlaşmasına ancak 1992’de ulaşılabilecekti. 

“Oraya vardığımda, durumun düşündüğümden daha da güç olduğunu anladım,” dedi Marcelo. “Ama geri dönemezdim. Çok fazla yardıma ihtiyaç vardı.”

Mozambik’te sekiz ay çalıştı, ve başkalarına yardım etme isteğinin aksine daha da güçlendiğini söyledi. Fakat annesini ilgilendiren tıbbi bir acil durum onun işini yarıda kesmesini ve annesiyle ilgilenmek üzere Brezilya'ya dönmesini gerektirdi.

 Bir sonraki görevi onu Angola’ya, 27 yıllık bir iç savaşın ortasındaki bir ülkeye getirdi. İlk yılları korkunçtu ki, insanların ayakkabıları ve ölü köpekleri yediklerini gördü. 1993’teki bir askeri saldırıda, Angola’nın kuzeyindeki eyalet başkenti olan Malanje’deki evine alarak 20 çocuğu patlamalardan ve açlıktan kurtardı.

“Sokaklarda gördüklerim dehşet vericiydi, bir deri bir kemik kalmış düzinelerce çocuk, açlıktan ölüyorlardı,” dedi. “Gördüğüm acıya katlanamadım. Böylece, gördüğüm çocukları topladım, onları evime getirdim ve besledim.”

Marcelo ayrıca Malanje’de 200’den fazla kimsesiz kalmış çocuğu Adventist ailelere yerleştirmek için ADRA’yla beraber çalıştı.

2016’da Marcelo, yuvalarından olmuş insanlara yardım etmek için Irak'a taşındı.

“O kocaman bir kalbi olan bir adam,” dedi Liander Reis, ADRA Kürdistan  mali işler baş sorumlusu olarak görev yapan bir Brezilyalı.