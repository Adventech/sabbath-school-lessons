---
title:  Ek Çalışma
date:   12/04/2019
---

Kutsal Yazılar boyunca insanın özgür iradesi gerçeğiyle karşılaşıyoruz. Günahtan önceki Adem ile Havva bile (Yaratılış 3) özgür iradeye sahiptiler ve maalesef o iradeyi kullanarak yanlış seçimde bulundular. Kusursuz haldeki günahsız varlıklar bile özgür iradelerini yanlış yönde kullanabiliyorduysalar, bizim gibi varlıklar günaha ne kadar da daha fazla batmışlardır? 

Şunu da unutmamalıyız ki, özgür irade gerçekten özgürdür, yani içimizden ya da dışarıdan kaynaklanan üzerimizdeki baskıya rağmen, yanlış olanı seçmek zorunda değiliz. Allah’ın içimizdeki gücü aracılığıyla, O’nun bize verdiği özgür iradeyle doğru seçimleri yapabiliriz. O yüzden kararlarımızı dikkatli bir şekilde tartmamız, bilhassa bu kararların aile yaşantımızı nasıl etkileyeceğini göz önünde bulundurursak, çok önemlidir. Kayin’in özgür iradesiyle verdiği kardeşini öldürme kararı ailesini perişan etmişti. Yusuf’un ağabeylerinin özgür iradeleriyle verdikleri onu köle olarak satma kararı babalarının hayatını mahvetmişti. “Yakup giysiyi tanıdı, ‘Evet, bu oğlumun giysisi’ dedi, ‘Onu yabanıl bir hayvan yemiş olmalı. Yusuf’u parçalamış olsa gerek.’ Yakup üzüntüden giysilerini yırttı, beline çul sardı, oğlu için uzun süre yas tuttu. Bütün oğulları, kızları onu avutmaya çalıştılarsa da o avunmak istemedi. ‘Oğlumun yanına, ölüler diyarına yas tutarak gideceğim’ diyerek oğlu için ağlamaya devam etti” (Yar. 37:3–35).

Kutsal Kitap boyunca, tıpkı hayatta olduğu gibi, aile fertlerinin iyi ya da kötü yönde yaptıkları özgür seçimlerin başkalarını nasıl etkilediğine dair örnekler bulabiliriz, örneğin Korah, Datan ve Aviram’ın seçimleri gibi (Say. 16:1–32; ayrıca bkz. Dan. 6:23, 24; Yar. 18:19).

**Tartışma Soruları**

`1. Bugün özgür iradenle yaptığın bazı seçimler nelerdi? Bu seçimler, senin kendin hakkında, Allah’la ve başkalarıyla olan ilişkin hakkında sana ne söylüyor? Yaptığın tüm seçimler içinde, varsa, hangilerini farklı yapmış olmak isterdin?`

`2. Hangi Kutsal Kitap karakterleri yanlış seçimler yaptı ve biz onların hatalarından ne öğrenebiliriz? Yaptıkları yanlış seçimler ailelerini ne şekilde olumsuz etkiledi?`

`3. Hepimizin yaptığımız seçimlerle ilgili pişmanlıklarımızın olduğuna şüphe yok. Böyle pişmanlık zamanlarında, müjde neden bu kadar iyi bir haberdir? Yaptığın yanlış seçimler yüzünden sıkıntıda olduğun ve suçluluk hissettiğin anlarda, Kutsal Kitap’tan hangi vaatleri talep ettin?`

`4. İnsanlar sana gelip evlilik hakkında sorular sorsa onlara ne öğüt verirdin? Neden? Bu önemli karar üzerinde kafa yorarlarken onlara yardımcı olması için Allah’ın Sözü’nden hangi ilkelere işaret edersin?`