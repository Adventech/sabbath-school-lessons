---
title:  Yaratıcı’nın Armağanını Korumak
date:   09/05/2019
---

Allah insanları erkek ve dişi olarak yaratırken özel bir amacı vardı (Yar. 1:26–28). İkisi de O’nun suretini taşıyor, fakat karşı cinslerin evliliğin “bir bedeninde” birleşmesi, Tanrılık’taki birlikteliği çok özel bir şekilde yansıtıyor. Erkek ve dişinin birleşmesi ayrıca ilahî suretin asıl insani ifadesi olan yeni bir yaşamın dünyaya getirilmesini sağlıyor. 

`Kutsal Yazı Yaratıcı’nın tasarımına uygun olmayan cinsel eylemlere karşı nasıl tavır alıyor? Lev. 20:7–21, Rom. 1:24–27, 1Ko. 6:9–20.`

Kutsal Yazı Allah’ın insandaki suretini değiştiren ya da tahrip eden hiçbir şeyi onaylamıyor. Allah bazı cinsel eylemleri yasaklayarak Kendi halkını cinselliğin doğru amacına yönlendirir. İnsani tecrübe Allah’ın emirleriyle karşı karşıya geldiğinde, can günaha dair ikna olur.

`Hristiyan imanlılara kendi cinselliklerine ve düşmüş dünyadaki diğerlerinin cinselliklerine dair nasıl bir öğüt veriliyor? Rom. 8:1–14; 1Kor. 6:15–20; 2Kor. 10:5; Gal. 5:24; Kol. 3:3–10; 1Se. 5:23, 24.`

İmanlılar Mesih’in dönüşünde günahın yozlaşmışlığından kurtulmayı bekliyorlar. Kendilerini Mesih’in çarmıhtaki ölümü aracılığıyla günah karşısında ölü, O’nun dirilişi aracılığıyla O’nda canlı sayarak, imanla bekliyorlar. Sürekli dua ederek, uyanık kalarak ve Ruh’un gücüyle, günahkâr doğalarına çarmıha gerilmiş gibi davranıyorlar ve düşüncelerinde Mesih’e itaat etmeye çalışıyorlar. Allah’ın kendi bedenleri ve cinsellikleri üzerindeki sahipliğini onaylayarak, bunları Allah’ın ilahî tasarısına göre kullanıyorlar. 

Allah günahtan tövbe edenleri affeder (1Yu. 1:9). Müjde, eskiden gelişigüzel ilişkiye giren ve günahlı cinsel birliktelikte bulunan kişilerin, imanlıların kardeşliğinin bir parçası olmalarını sağlıyor. Günah insanoğlundaki cinselliği o kadar yozlaştırmıştır ki, bazıları insani tecrübenin bu yönü açısından tam olarak iyileşemeyebilir. Örneğin, bazı kişiler Allah’ın sözünde yasaklanmış cinsel ilişkilere girmektense tamamen bekâr bir yaşamı tercih edebilirler. 

`Biz, kilise olarak, örneğin eşcinsellerle ne şekilde ilişki kurmalıyız? Onların cinsel yönelimleriyle ilgili kendi tavırları, bizim onları karşılama biçimimizi ne şekilde etkilemeli?`