---
title:  Ek Çalışma
date:   10/05/2019
---

“Evlilik Mesih’in bereketine sahiptir ve kutsal bir kurum olarak görülmelidir. Gerçek din, Rabb’in planlarına karşı çalışamaz. Allah, erkek ve kadının, gökteki ailenin simgeleri olacak şeref tacını giymiş aileler yetiştirmek için, kutsal evlilik bağıyla birleşmelerini buyurdu. Mesih de, kamu hizmetinin başlangıcında, Aden’de kutsanmış olan kurumu kesin bir şekilde kutsamıştır. Böylelikle evlilik törenlerinde mevcut olmayı reddetmeyeceğini, ayrıca evliliğin paklık ve kutsallıkla, hakikat ve doğrulukla birleştiğinde insan ailesine verilmiş en büyük iyiliklerden biri olduğunu herkese bildirmiştir.”—Ellen G. White, Daughters of God [Allah’ın Kızları], s. 180, 181.

Ezgilerin Ezgisi’nde gördüğümüz gibi, cinsel sevgi evlilikte harika bir şey olabilir. Fakat kalıcı bir ilişki sadece dış güzellik ve fiziksel hazlar üzerine inşa edilemez. Bedenlerimiz yaşlanır ve çürür, hiçbir beslenme düzeni, egzersiz ya da estetik ameliyat bizi sonsuza kadar genç gösteremez. Süleyman ve Şulamlı kızın evliliği ömür boyu süren, bağlılık olan bir ilişki. Birbirlerine ait olduklarını üç kez bildiriyorlar (Ezg. 2:16 6:3, 7:10). İlkinde, karşılıklı sahiplenmenin ikrarı (Ef. 5:21, 33 ile karşılaştır). İkincisinde, kız kendi teslimiyetini ikrar ederek, sırayı değiştiriyor (ayrıca Ef. 5:22, 23). Üçüncüde ise, Süleyman’ın ona duyduğu arzu ifade ediliyor (Ef. 5:24–32). Böyle bir aşk bastırılamaz (Ezg. 8:7), bu bozulamaz bir mühür gibidir (Ezg. 8:6). 

**Tartışma Soruları**

`1. Süleyman karısını kusursuz olarak tanımlaması (Ezg. 4:1–5, 6:8 ve 7:1–9) Adem’in Havva’yı ilk gördüğündeki ifadesiyle nasıl kıyaslanabilir? (Yar. 2:23). O halde kocalar karılarıyla nasıl ilişki kurmalılar? (Ef. 5:28, 29).`

`2. Bazı kişiler Ezgiler Ezgisi kitapçığında Allah ile halkı ya da İsa ile kilisesi arasındaki ilişkiye işaret eden bir benzetme görmüştür. Benzetmenin ölçüsünü kaçırmamaya da dikkat ederek, bu iki insan arasındaki ilişkinin hangi özellikleri bizim Allah’la olan ilişkimizle karşılaştırılabilir? Ayrıca Yşa. 54:4, 5; Yer. 3:14; 2Ko. 11:2 ayetleriyle karşılaştır.`

`3. Süleyman’ın Özdeyişleri 31:26, Ezgiler Ezgisi 5:16 ve Süleyman’ın Özdeyişleri 25:11 ayetlerini oku. Ağzımızdan çıkan sözler eşimizi alaşağı etmek ya da güçlendirmekte ve evliliğimizi zayıflatmak ya da sağlamlaştırmakta ne kadar önemli? Örnekleri çoğaltmak için aşağıdaki ayetlere bakın: Yakup 1: 26, 3:5–11.`