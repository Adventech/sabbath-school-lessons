---
title:  Asil Aşk Ezgisi
date:   04/05/2019
---

### Konuyla İlgili Metinler
Ezgiler Ezgisi; Yar. 2:7; 1Ko. 7:3–5; Yu. 17:3; 1Yu. 1:9; Rom. 1:24–27; Gal. 5:24.

> <p>Hatırlama Metni</p>
> “Beni yüreğinin üzerine bir mühür gibi, kolunun üzerine bir mühür gibi yerleştir. Çünkü sevgi ölüm kadar güçlü, tutku ölüler diyarı kadar katıdır. Alev alev yanar, yakıp bitiren ateş gibi” (Ezgiler Ezgisi 8:6).

Hayatın mevsimleri içinde en büyüklerinden biri de evliliktir. Tekrar belirtelim, herkes evlenmez, fakat evlenenler için, evlilik kendine özgü zorluklarla birlikte özel bereketler de getirir. Bu bereketlerden biri de harika cinsellik armağanıdır. Doğru zamanda ve doğru yerde, bu armağan sevginin ne kadar da güçlü bir ifadesi olabilir. 

Yaygın inanışın aksine, Kutsal Kitap cinselliğe karşı değildir. Yaratıcı tarafından insanlara verilen bu harika armağanın kötüye kullanılmasına karşıdır. 

Aslında, Kutsal Kitap’ın en kısa ve belki de en az okunan kitapçıklarından biri olan Ezgiler Ezgisi, genç bir gelin olan Şulamlı kız ile Kral Süleyman’ın kendisi olduğu zannedilen sevgilisi arasındaki ilişkiyi anlatmaktadır. Kitapçık insani yakınlığın gizemlerini ve evlilik aşkının hazlarını gözler önüne seriyor. Ezgiler Ezgisi, sıkça Allah ile Allah’ın halkı ya da Mesih ile kilise arasındaki ilişkinin simgesi olan bir mecaz olarak değerlendirilse de, öncelikle bir erkek ile kadın arasındaki gerçek insani ilişkide bulunan sevgiyi konu alan bir şiirdir.

Bu hafta bu Eski Ahit kitapçığında resmedildiği şekliyle evlilik konusuna bakacağız.

_*11 Mayıs Sebt Günü’ne hazırlık için bu haftanın konusunu çalışın._