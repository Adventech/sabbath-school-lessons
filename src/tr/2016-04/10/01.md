---
title:  Elihu’nun Öfkesi
date:   26/11/2016
---

### Elihu’nun Öfkesi
### KONUYLA İLGİLİ METİNLER:

Eyü. 13:28, Eyü. 28:28, Eyü. 32:1–5, Eyü. 34:10–15, Hez. 28:12–17, Eyü. 1–2:10.

> <p>HATIRLAMA METNİ:</p>
> “Çünkü gökler nasıl yeryüzünden yüksekse, yolla- rım da sizin yollarınızdan, düşüncelerim düşüncelerinizden yüksek- tir” (Yeşaya 55:9).

Böylece Eyüp’le bu üç adam arasındaki söz savaşı, kimi zaman etkili, güzel, derin ve doğru olan sözlerle devam ediyor. İnsanlar sıklıkla Eyüp kitapçığından, hatta Elifaz’ın, Bildat’ın veya Sofar’ın sözlerinden alıntı yapıyorlar. Bunun nedeniyse, defalarca gördüğümüz üzere, söyleyecek pek çok iyi şeyleri olması. Yalnızca bunları doğru yerde, doğru zamanda ve doğru durumlarda söylemediler. Bu bize, Süleyman’ın Özdeyişleri 25:11–13 ayetlerindeki güçlü gerçekleri öğretmeli:

Yerinde söylenen söz,\
Gümüş oymalardaki altın elma gibidir.\
Altın küpe ya da altın bir süs neyse,\
Dinleyen kulak için bilgenin azarlaması da öyledir.\
Hasatta kar serinliği nasılsa,\
Güvenilir ulak da kendisini gönderenler için öyledir.\
Böyle biri efendilerinin canına can katar.

Ne yazık ki, Eyüp’ün arkadaşlarından duyduğu sözler bunlar değildi. Aslında sorun gitgide daha da büyüyecekti, zira üç adamın onu suçla- maları yetmezmiş gibi, dördüncüsü de sahneye giriyordu.