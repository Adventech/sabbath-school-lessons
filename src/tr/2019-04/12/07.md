---
title:  Ek Çalışma
date:  20/12/2019
---

Ellen G. White, Peygamberler ve Krallar kitabında “Reform” (s. 669–678) bölümü.

“Allah tarafından verilen bir görevde çalışkanlık, gerçek inancın önemli bir parçasıdır. İnsanlar koşulları, Allah’ın iradesini yerine getirmek için kullanılan O’nun araçları haline getirmelidirler. Doğru zamanda yapılacak olan hızlı ve kesin eylem görkemli zaferler kazandıracak, gecikme ve ihmal ise başarısızlığa ve Allah’ın adını lekelemeye neden olacaktır. Gerçeğin davasının önderleri gayret göstermezlerse, kayıtsız ve amaçsız davranırlarsa, kilise de aldırışsız, tembel ve zevk düşkünü olacaktır; ancak önderler yalnızca ve yalnızca Allah’a hizmet etmek kutsal amacıyla dolu olurlarsa, insanlar da birlik içinde, umutlu ve hevesli olacaklardır.

“Allah’ın sözü keskin ve çarpıcı zıtlıklarla doludur. Günah ve kutsallık, birinden sakınmamız ve diğerini kabul etmemiz için, yan yana verilmişlerdir. Sanballat ile Toviya’nın nefretini, sahtekârlığını ve ihanetini anlatan sayfalar, aynı zamanda Ezra ile Nehemya’nın asaletini, adanmışlığını ve fedakârlığını da anlatmaktadır. İki örnekten birini, istediğimiz gibi, taklit etmekte özgür bırakıldık. Allah’ın emirlerini çiğnemenin korkunç sonuçları, itaatten kaynaklanan bereketin karşısında yer almaktadır. Bunlardan birine katlanmaya, ya da diğerinin tadını çıkarmaya kendimiz karar vermeliyiz.”—Ellen G. White, Peygamberler ve Krallar, s. 676.

**Tartışma Soruları**

`Bu öyküleri okurken açıkça görüyoruz ki, bu insanların birçoğu en baştan Allah’a bağlı olmadıkları için kendilerine putperest kadınları eş olarak seçmişlerdi. Bu nedenle Ezra onları kendi hallerine bırakmak yerine, değişmeleri umuduyla onları azarlayarak düzeltmeye çalışıyor. Peki her şeye rağmen gerçekten değiştiler mi? Davranışlarını değiştirerek içten de değiştiler mi? Allah’a olan bağlılıkları gerçekten büyüdü mü? Birçoklarının aslında değişmediğine dair elimizde hangi kanıtlar var? Onların hatalarından, yüreğin gerçekten değişmesinin ne kadar önemli olduğuna dair ne öğrenebiliriz?`

`Kilisemiz içinde, akıllıca olmayan evlilikleri yüzünden sorunlarla mücadele ediyor olabilecek kişilere yardım etmemizin yolları neler?`

`Allah’ın ilkeleri sonsuz ve mutlak olsa da, kültürler çok çeşitlidir. Allah’ın ilkelerini kendi hayatlarımıza ve durumlarımıza uygulamaya çalışırken neden her zaman bu farklılıkları aklımızda tutmalıyız?`