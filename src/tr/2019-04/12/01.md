---
title:  Yanlış Kararlarla İlgilenmek
date:  14/12/2019
---

### Konuyla İlgili Metinler
Neh. 13:23–25; Yas. 7:3, 4; 2Ko. 6:14; Ezra 9, 10; 1Ko. 7:10–17.

> <p>Hatırlama Metni</p>
> “Şöyle dua ettim: ‘Ey Tanrım, yüzümü sana çevirmeye utanıyorum, sıkılıyorum. Ey Tanrım, günahlarımız başımızdan aşkın. Suçlarımız göklere ulaştı’ ” (Ezr. 9:6).

Ezra ve Nehemya İsrailli olmayanlarla evliliğin olağan sayıldığı toplumlarda önder oldular. İki önder de, ulusu Allah’la yakın bir ilişkiye doğru yönlendirmek istediklerinden, bu konuda çok endişeliydiler. İmansızlar ya da putperestlerin İsrail halkı üzerinde bulunabilecekleri olumsuz etkinin farkındaydılar, zira tarih boyunca bunun korkunç etkilerini görmüşlerdi. Kenan dinleri tüm İsrail’e o kadar yayılmıştı ki, her yüksek tepede Baal’a ve Aşera’ya tapınılıyordu. Dahası, putperest eşler İsrailli aileler üzerinde zarar verici etkiye sahipti. Balam Moavlılara kadınlarını İsraillilere göndermelerini salık vermişti, İsrailliler bu kadınlara aşık oldukça mutlaka Allah’a sırt çevireceklerdi. Maalesef, haklıydı. Sadece eşler birbirini etkilemekle kalmıyor, aynı zamanda çocuklarının imanı da etkileniyordu.

Ezra ve Nehemya İsrail’deki diğer uluslardan olanlarla evlenme konusunda ne yapacaklardı? Oluruna mı bırakacaklar, yoksa karşı mı duracaklardı? Bu hafta bu iki önderin meseleye nasıl yaklaştığına bakacağız.

_*21 Aralık Sebt Günü’ne hazırlık için bu haftanın konusunu çalışın._