---
title:  Ek Çalışma
date:  22/11/2019
---

Ellen G. White, Yol, Gerçek ve Yaşam kitabından, 27–30 sayfalarındaki “Kendimiz Allah’a adamak” bölümünü oku.

“Dünyasal tapınağın hizmeti iki kısımdan oluşuyordu; rahipler her gün kutsal yerde hizmet ediyorlardı, başrahip ise, tapınağın temizlenmesi için, yılda bir kez en kutsal yerde özel bir kefaret işi gerçekleştiriyordu. Tövbe eden günahkarlar günbegün sunularını getirir, ellerini kurbanın kafasına koyar, günahlarını itiraf eder, böylelikle bunları simgesel olarak kendisinden masum kurbanlık hayvana aktarırdı. Bundan sonra hayvan kesilirdi. Elçi, ‘Kan dökülmeden’ günahların bağışlanmasının mümkün olmadığını söylüyor. ‘Etin canı kandadır.’ (Levililer 17:11 [KM]). Allah’ın yasasının çiğnenmesi, suç işleyenin can vermesini gerektiriyordu. Suçunu kurbanın yüklendiği günahkârın, kaybedilen hayatını simgeleyen kan, rahip tarafından kutsal yere götürülerek, arkasında günahkârın çiğnemiş olduğu yasayı ihtiva eden sandığın yer aldığı perdenin önünde serpilirdi. Bu tören ile, günah kan aracılığıyla simgesel olarak tapınağa aktarılmış oluyordu. Bazı durumlarda kan kutsal yere götürülmüyor; bunun yerine hayvanın eti rahip tarafından yeniliyordu; bu Musa tarafından Harun’un oğullarına şu talimatla bildirilmişti: ‘Topluluğun suçunu üstlenme[niz]… için RAB onu size vermişti’ (Levililer 10:17). Her iki tören de, günahın tövbekârdan tapınağa aktarılmasını simgeliyordu”—Ellen G. White, Büyük Mücadele, s. 422.

**Tartışma Soruları**

`Tutmaya çalışmak konusunda ne kadar samimi ve ciddi olsan da tutmadığın sözleri düşün. Bu tecrübenden belki de benzer bir hatayı bir kez daha yapmanı engelleyecek ne öğrendin?`

`Antlaşma, bir ilişkinin yasal olarak kurulmasıdır. Biz Allah’la olan antlaşmayı bozduk fakat O, biz kendi sorumluluklarımıza sadık olmadığımızda bile, Kendi üzerine düşeni yapmak konusunda her zaman sadakatli. Allah’ın iyiliğinin ve sadakatinin bu şekilde kavranması insanları nasıl O’nunla yakın ilişki kurmaya yönlendirebilir ve yaşamamız gerektiği gibi yaşamamıza yardım eder?`

`Allah’a ve “yeni antlaşma” ile sahip olduğumuz vaatlere karşı kaç defa sadakatsizlik ettiğini düşün (bkz. Luk.22:20, İbr. 8:13, 9:15). O halde, kurtuluş planını ve bizim için kanıyla “yeni antlaşmayı” mühürlemiş olan İsa’nın kurbanlığı sayesinde sahip olduğumuz bağışlanma vaadini anlamak neden çok önemli?`