---
title:  Allah ve Antlaşma
date:  16/11/2019
---

### Konuyla İlgili Metinler
Neh. 10:1–29, Yar. 4:8–19, İbr. 13:20, Yeşu 24, Neh. 10:30–39, İbr. 8:1–7.

> <p>Hatırlama Metni</p>
> “Bütün bu olanlardan ötürü biz İsrail halkı olarak kesin bir yazılı antlaşma yapıyoruz. Önderlerimiz, Levililerimiz ve kâhinlerimiz de antlaşmayı mühürlüyor…Artık Tanrımız’ın Tapınağı’nı göz ardı etmeyeceğiz” (Nehemya 9:38; 10:39).

“Antlaşmadan” bahsedilirken Kutsal Kitap’ta ne anlatılmak isteniyor? Bu tarz Kutsal Kitap antlaşmasının en kolay tanımını, Allah ve O’nun halkı arasındaki ilişkinin yasal olarak tesis edilmesi olarak yapabiliriz. Yani, Allah’ın, “Siz benim halkımsınız ve Ben de sizin Tanrınız’ım” demesidir. Bunun dışında, eski dünyada bu tip yazılı antlaşmaların genellikle önderler ve tebaaları arasında yapıldığını görüyoruz.

Bu antlaşmalar yapılıyordu çünkü her iki taraf için de yararlıydılar. Yönetici halka bakıyor, halk da vergisini ödüyordu. Fakat Allah’la olan antlaşma farklıydı. Aslında Allah antlaşma karşılığında hiçbir şey almıyordu fakat buna rağmen halk antlaşmaya uymadığında bile, O sadık kalmaya söz vermişti. Aslında antlaşmaya eklenen bereketler ve lanetler, İsraillilerin kötü şeyler olmaya başladığında antlaşmayı çiğnemiş olduklarını anlamalarını sağlıyordu.

Bu hafta Nehemya 10. bölümdeki, İsraillilerin Allah ile yeniledikleri antlaşmaya bakacağız ve ayrıca Kutsal Kitapta antlaşma yapmanın tarihi ve önemi ile ilgili bazı genel bilgilerin üzerinde duracağız.

_*23 Kasım Sebt Günü’ne hazırlık için bu haftanın konusunu çalışın._