---
title:  Tapınak
date:  21/11/2019
---

`Nehemya 10:32–39 ayetlerine bir daha bakın. “Artık Tanrımız’ın Tapınağı’nı göz ardı etmeyeceğiz” (Neh. 10:39) ayetinde gördüğümüz, tapınak uygulamaları İsrailliler için neden şarttı? Tapınak inancın bütünü için neden bu kadar önemliydi? (ayrıca bkz. İbr. 8:1–7).`

İsrailliler tapınağa bakmayı taahhüt etmişlerdi. Her ne kadar krallar tarafından mali olarak baskı altına tutulan küçük bir topluluk olsalar da, tapınağın varlığını sürdürebilir durumdan, gelişip büyüyen bir duruma geçmesi için sahip oldukları kısıtlı varlıktan vermeleri gerektiğine karar vermişlerdi. O yüzden, yasanın emrettiği gibi sadece sayım yapıldığında değil, her yıl tapınak hizmeti için şekelin üçte birini vermeyi seçtiler. Ulus gerekli olanın ötesine geçmeye ihtiyaç duyulduğunu görmüştü. Ayrıca, sunakta yakmalık odun yakma işinin sorumluluğunu belirli aileler arasında paylaştırdılar çünkü düzen olmadan bu uygulamanın zayıflayacağını fark ettiler.

İlk meyveler, ilk doğanlar, ondalıklar ve sunular, tapınak hizmetinin rahiplerle Levililerin hizmeti için tedarik sağlayan unsurlarıydı. Her şeyin onda biri Levililere gitmeliydi. Ayrıca ilk doğanların da para karşılığı kurtarılması, Levililerin aldığı ücretin artmasını sağlıyordu. Bununla birlikte Levililerin aldığının onda biri rahiplere gidiyordu.

Tapınak İsrail ulusunun özü gibi hizmet ediyordu. İmanları için o kadar merkeziydi ki, Nebukadnessar tapınağı yıkıp kutsal nesneleri götürdüğünde en büyük facia gerçekleşmiş oldu.

Tapınak düzgün bir şekilde yönetildiğinde ulusun canlı bir ruhsal yaşama sahip olmasını sağlıyordu çünkü insanların, kuzunun ölümü aracılığıyla gerçekleşen günah sorununun nihai çözümüne odaklanmasını sağlıyordu. İsa çarmıhta canını verdiğinde, bu çözüm sağlanmış oldu (Rom. 5:5–10). Dahası, Kefaret Günü’nün yıllık servisi sayesinde insanlar Allah’ın doğruluk adına kötülükten ve günahtan kurtulmak için nihai bir planı olduğunu öğrenmişlerdi. Diğer bir deyişle, tapınak insanlara tüm kurtuluş planının açıklanmasını sağlayan bir ortam olarak hizmet görüyordu. Tapınak hizmetine bakarak alacağımız dersler çok büyüktür, bizim Allah’ın kişiliği ile ilgili büyük resmi görmemizi sağlamak ve kurtuluş planını aydınlatmak için gereklidir.

`“ ‘Mesih İsa, günahkarları kurtarmak için dünyaya geldi’ sözü güvenilir ve her bakımdan kabule layık bir sözdür. Günahkârların en kötüsü benim” (1Ti. 1:15). Pavlus ne umuyordu ve biz onu nasıl kendi umudumuz yaparız?`