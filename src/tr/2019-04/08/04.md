---
title:  Antlaşma Yapısı
date:  19/11/2019
---

Kutsal Kitap bilginleri, Kutsal Kitaptaki antlaşmaların hepsinin karakteristik bir yapısı olduğunu kabul ederler; eski Hititler tarafından yapılmış olan antlaşmalarda bile bu görülmektedir. O da şudur; Allah insanlarla özellikle kendi kültürlerinde anlayabilecekleri şekilde iletişim kurmuştur.

Eski İsrail döneminde yaygın olan antlaşmalar aşağıdaki bölümlerden oluşmaktaydı: giriş (Tanrı’nın kim olduğu); tarihsel önsöz (geçmiş ilişkinin tanımlanması); koşullar veya yasalar; bereketler ve lanetler; tanıklar, antlaşmanın özel hükmü ya da imzası. O yüzden, Allah’ın o dönemde halkı ile iletişim kurmak için benzer bir şey kullanmış olmasına şaşmamalı. Tanıdık oldukları şeyi kullandı.

Örneğin, tüm Yasa’nın Tekrarı kitapçığı bir antlaşma biçiminde yazılmıştır çünkü Musa Allah’ın halkını Tanrıları ile yeni bir antlaşma ilişkisi içine girmeye davet ediyordu. Antlaşmayı aşağıdaki şekilde açıklar: (1) Giriş (Yas. 1:1–5); (2) Tarihsel önsöz (Yas. 1:6–4:43); (3) Koşullar veya yasalar (Yas. 4:44–26:19); (4) Bereketler ve lanetler (Yasa’nın Tekrarı 27–30); (5) Tanıklar (Yas. 30:19); ve son olarak da (6) Özel hüküm (Yas. 31:9–13).

`Yeşu 24. bölümü oku. Bahsettiğimiz antlaşma düzeni, bu bölümde de ne şekilde ortaya konuluyor?`

Yeşu tarafından antlaşmanın yenilenmesinde de aynısı geçerlidir.

İlk önce Allah’ın “İsrail’in Tanrısı RAB” (Yeş. 24:2) olarak Kendisini tanıttığı bir giriş bulunuyor. Daha sonra Yeşu’nun insanlara Allah’ın geçmişte onlar için neler yaptığını hatırlattığı uzun tarihsel önsöz bölümü takip ediyor (Yeş. 24:2–13).  Bu tarih anlatımından sonra, koşullar ya da yasalar sayılıyor (Yeş. 24:14, 15, 23), bereketler ve lanetler belirtiliyor (Yeş. 24:19, 20), tanıklar belirleniyor (Yeş. 24:22, 27) ve özel koşul ifade ediliyor (Yeş. 24:25, 26). Burada da temel antlaşma biçimi, İsrail ile iletişime geçerek, sadece onlara Allah’ın geçmişlerindeki önderliğini göstermek için değil, onlardan antlaşmanın kendi üzerlerine düşen kısmını desteklemeleri istendiğini göstermek için kullanılmıştı.

`Yeşu 24:15 ayetini oku. Burada bugün kendimize uygulayabileceğimiz hangi ilke var?`