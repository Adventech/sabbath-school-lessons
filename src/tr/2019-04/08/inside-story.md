---
title:  İman Hayati
date:   22/11/2019
---

#### Voleybol Evangelizmi

_Wilson Measapogu_

Man Bahadur Rai ve ailesi, Nepal’in Çin sınırının yakınında kırsal bir köydeki evlerinde altı ruhun barındığına inanıyorlardı.

Evin etrafına ruhların yaşayabilmesi için altı kil kap koymuşlardı. Annesi ne zaman yemek yapsa, ruhların da yemesi için altı kaba yemek bırakıyordu. Bir ruhu bile unutursa tüm ailenin hazımsızlık çekeceğinden veya başlarına daha kötü bir şeyin gelebileceğinden korkuyordu.

Anne–baba, yerel ruhsal önderler oldukları için köyde oldukça nüfuzlulardı ve görünmeyen bir Tanrı’ya inanmak olan Hristiyanlıktan nefret ediyorlardı. Metalden ve tahtadan olan kendi görünür tanrılarını tercih ediyorlardı.

Bir akşam, 18 yaşındaki Man işten eve dönerken, çocuk doğuran bakireden bahseden bir erkek sesi duydu. Man kimin bu kadar mantıksız bir açıklama yaptığını merak etti. Sesi izleyerek bir binaya girdi ve bir adamın siyah bir kitaptan okuduğunu gördü.

Karşılaşmadan sonra Man adamla onun öğretileri üzerine hararetle tartıştı. Yedinci Gün Adventist pastör olan ziyaretçi sadece gülümsedi ve gence sonraki akşam yine gelmesini söyledi.

Bir hafta boyunca buluşmaların ardından Man bir Kutsal Kitap edindi ve onun yanlış olduğunu kanıtlamaya karar verdi. Fakat okudukça İsa’nın yaşayan Tanrı olduğuna kanaat getiriyordu. Ardından yüreğini İsa’ya teslim etti.

Man Hristiyan olduğunu açıklayınca babası sinirden çılgına döndü. Genci feci bir şekilde dövüp onu köyden kovaladı.

Annesi bütün gece ağladı. Sabah olunca bir arkadaşına oğlunu bulup ona bir kuzu vermesini söyledi.

Man kuzuyu büyük bir mutlulukla kabul etti ve dua ettikten sonra içinde onu satıp yerine voleybol topu ve ağı alma arzusu doğdu. Man beş köyün arasında kullanılmayan bir arazi bulup oraya voleybol ağını kurdu ve oynamaya başladı.

Çok geçmeden birkaç genç ordan geçti ve ona katılıp katılamayacaklarını sordular. Man “Tabi” diye yantıladı. “Ama önce bir Kutsal Kitap ayeti ezberlemeniz gerek.”

Gençler sabırsızlıkla birer ayet ezberleyip oynamaya başladılar. Onlar oynadıkça yanlarına daha fazla genç geldi ve onlar da oyuna dahil olmak için ayet ezberlediler. Maç bitince gençler tekrar oynamak için yalvardılar.

“Peki” dedi Man. “Ama önce benim Tanrım ile ilgili bir ilahi öğrenmeniz gerek.”

Çok geçmeden birçok genç Kutsal Kitap’ın bazı bölümülerini bütünüyle ezberlemiş ve birçok Hristiyan ilahisi öğrenmişti.

Daha sonra Man benim bir Kutsal Kitap sınıfı oluşturacağımı duydu ve ilk gün hikayesini paylaştı. Yanında oturan üç genç adamı tanıtarak, “İşte bu voleybol müjdeciliğimin ürünü” dedi. “Bu adamlar İsa’ya iman ettiler ve onlar da Kutsal Kitap işçileri olmak istiyorlar.”

Ailesi tarafından reddedilen Man (solda) ilahiyatçı değil. O Allah’ın krallığında sonsuza kadar yaşayacak yeni bir aile kuran bir ön saf saha işçisi.

Wilson Measapogu Yedinci Gün Adventist Kilisesi’nin Güney Asya Bölümü’nün yönetici sekreteridir.