---
title:  Antlaşma Düşüncesi
date:  17/11/2019
---

`Nehemya 10:1–29 ayetlerini oku ( ve Nehemya 9:36–38 ayetlerini okuyarak hafızanı tazele). Bu antlaşmayı kimler yapıyor ve neden dahil oldular?`

Antlaşmayı sadece önderler imzalamış olsa da, ayette “Halkın geri kalanının…RAB’bin bütün buyruklarına, ilkelerine, kurallarına uymak üzere” ant içtiği özellikle belirtiliyor (bkz. Neh. 10:28, 29). Antlaşmada, hepsinin Allah ile anlaşmaya varmak istemesine sebep olacak kadar önemli ne vardı? Bu soruya cevap verebilmek için en başa geri dönmeli ve Kutsal Kitap’ın antlaşma düşüncesini anlamalıyız.

Antlaşma önemliydi çünkü Allah’ın günahkâr insanoğlu ile uğraşma öyküsünün bir parçasıydı ve Allah’ın insanlar ile ilişki kurmaya özlem duyduğunu gösteriyordu. Ayrıca insanların Allah’a adanmayı arzu ettiklerini göstermelerine olanak sağlıyordu.

Yaratılış 1. ve 2. bölümlerdeki yaratılış öyküsü sadece ilk insanların yaratılışını değil, aynı zamanda Allah’la ve birbirleriyle olan ilişkilerini de açıklıyor. Fakat günahın girmesiyle bu ilişkilerin hepsi bozuldu. Günah yıkımı (ölümü) getirerek, yaratılışın karşı tezi olmuştur.

Adem’in soyu, Kayin’in (Yar. 4:8–19) şeytanı seçmesi ve Şit’ın Allah’ı kabul etmesiyle (Yar. 5:3–24) sonunda bölünüyor. Kayin’in soyu, çokeşliliği bulan, Adem’in yedi nesil sonraki torunu Lemek ile neticeleniyor (Yar. 4:17–19). Kayin’in soyundaki zorbalık ve intikamın tersine Şit’ın soyu imanlıydı. Şit’ın soyu da ayrıca belirliydi, yedinci nesilden torunu Hanok “Tanrı yolunda yürüdü” (Yar. 5:24) ve göğe alındı.

Maalesef, dünya Allah’tan daha çok kötüye sarıldı ve imanlıların soyunun çok azaldığı bir noktaya gelindi. Yakında Allah’ın söz verdiğini gerçekleştirerek, insanları kurtarmak için vaat ettiği Tohum’u gönderebileceği bir aile bile kalmayabilirdi. İşte bu noktada Allah tufan ile müdahale etti. Her ne kadar tufan daha fazla yıkım, yaşamın döndürülmesi ve imhası olsa da, Allah insanoğlunun çoktan bozmuş olduğu şeyi yıktı (Yar. 6:11–13).

`Kişisel olarak günahın yıkıcı gücünü yaşamında nasıl tecrübe ettin? Günahın karşısında duran tek güç nedir ve ondan nasıl yararlanabiliriz?`