---
title:  Tarihteki Antlaşmalar
date:  18/11/2019
---

Tufandan sonra Allah, bu sefer Nuh ve onu takip edenlerle yeniden başladı. Onlarla da bir ilişki kurmaya çalıştı ve bu ilişkinin merkezinde de antlaşma fikri vardı. Kutsal Kitap, Allah’ın insanlarla yaptığı yedi önemli antlaşmayı belirliyor:

1. Antlaşma — Adem (Yaratılış 1–3)
2. Antlaşma — Nuh (Yaratılış 6-9)
3. Antlaşma — İbrahim (Yaratılış 12:1–3)
4. Antlaşma — Musa ve İsrail ulusu (Sina ya da Musa Antlaşması olarak bilinir; Mısır’dan Çıkış 19–24)
5. Antlaşma — Pinehas (Say. 25:10–13)
6. Antlaşma — Davut (2Sa. 7:5–16)
7.Antlaşma — Yeni Antlaşma (Yer. 31:31–34)

`Aşağıdaki ayetleri oku. “Sonsuza dek geçerli antlaşma” ifadesi ile ne anlatılmak isteniyor? (Yar. 9:16, 17:7, Yşa. 55:3, İbr. 13:20).`

“Sonsuza dek geçerli antlaşma” ifadesi Kutsal Kitapta on altı defa kullanılıyor. Bunların içinde on üç tanesi özellikle İbrahim, Sina’daki İsrail ve Davut ile yapılan antlaşmalarla ilgili. Yukarıda bahsedilen antlaşmaların her biri, benzersiz olmalarına rağmen “sonsuza dek kalıcı antlaşma” izlenimini taşıyordu. Sonsuza dek kalıcı müjdenin ilk defa Yaratılış 3:15 ayetinde bildirilmesi fakat Kutsal Kitap boyunca ilerleyerek açıklanması, aynı şekilde sonsuza dek kalıcı antlaşma için de geçerlidir. Her yeni antlaşma bizim, en eksiksiz şekilde kurtuluş planında açıklanmış olan sonsuza dek kalıcı sevgi antlaşmasını kavrayışımızın daha da derinleşmesine yardım ediyor. Genelde birbirinden ayrıldığı şekliyle Yeni ve Eski Antlaşmalar, aslında aynı bileşenlerden oluşuyor.

1. Kutsama: “Yasamı içlerine yerleştirecek, yüreklerine yazacağım” (Yer. 31:33; İbr. 8:10 ile karşılaştır).
2. Uzlaşma: “Ben onların Tanrısı olacağım, Onlar da benim halkım olacak” (Yer. 31:33; İbr. 8:10).
3. Görev: “Bundan böyle kimse komşusunu ya da kardeşini, ‘RAB’bi tanıyın’ diye eğitmeyecek. Çünkü küçük büyük hepsi tanıyacak beni” (Yer. 31:34; İbr. 8:11 ile karşılaştır).
4. Aklanma: “Çünkü suçlarını bağışlayacağım, günahlarını artık anmayacağım” (Yer. 31:34; İbr. 8:12).