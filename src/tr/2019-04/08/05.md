---
title:  Taahhütler
date:  20/11/2019
---

`Nehemya 10:30-39 ayetlerini oku. Yenilenen antlaşmanın bir parçası olarak İsrailliler hangi dört şeyi yapmayı taahhüt etti.`

Halk aşağıdakileri taahhüt etti:

1. Karışık evlilik yok (kişiyi putperestliğe yönlendirebilecek biriyle evlenmek yok)
2. Düzgün bir şekilde Sebt gününün tutulması (işle ilgili meseleler yüzünden aksatma yok)
3. Yoksullarla ilgilenmek ve onlara özgürlük sağlamak için borç iptali ve Sebt yılının tutulması;
4. İlk meyveleri, ilk doğanları ve ondalıkları vererek tapınağı ve hizmetlerini mali olarak desteklemek ve bu şekilde gerçek ibadetin devamlılığını güvence altına almak.

İlk üç taahhüt diğer kişilerle (evlilik ve borç iptali) ve Allah’la (Sebt günü) olan ilişkilerle ilgiliyken, son taahhüt (Neh. 10:32–39) tapınak kurallarıyla ilgili.

Topluluğun hedefi kendilerinin antlaşmaya sadık olduklarını göstermekti, bu şekilde Allah ve diğerleriyle olan ilişkilerini yapılandıracak yöntemleri hayata geçireceklerdi. Antlaşma hükümlerini her zaman kusursuz şekilde uygulamasalar da, doğru alışkanlık ve uygulamaların geleceği etkileyeceğini anlamışlardı. Eğer İsrail ulusu doğru yola girecekse, onları ulaşmak istedikleri hedefe götürecek uygulamalar ve alışkanlıklar tesis etmek zorundaydılar. Eğer Allah’la yakın bir yürüyüş istiyorlarsa, o halde Sebt gününü önemli kılmak ve tapınağa bakmak bu yönde atılan önemli adımlar olacaktı.

Maalesef, Nehemya kitapçığının son bölümlerinde görüldüğü üzere taahhütlerini yerine getirmek konusunda çok da iyi değillerdi. Fakat herkes olmasa da, bazıları ya da birçokları sözlerini tuttu. Allah’ın yardımıyla ve O’nu odağımızda tutarak, doğru alışkanlıkları geliştirip, doğru yolda yürüyebiliriz.

`“İradenin doğru kullanılması aracılığıyla, hayatınızda tam bir değişim gerçekleştirilebilir. İradenizi Mesih’e teslim etmekle kendinizi tüm yönetimlerin ve hükümranlıkların üstünde olan güç ile birleştirmiş olursunuz. Kendinizi sabit tutmak için yukarıdan gücünüz olacaktır ve böylece Allah’a sürekli bir teslimiyet altında yeni bir hayatı, iman hayatını bile yaşamaya kuvvetiniz olacaktır.”—Ellen G. White, Yol, Gerçek ve Yaşam, s. 30. Seni, burada yazanı tecrübe etmekten alıkoyan nedir?`