---
title:  Nehemya Gönderiliyor
date:  09/10/2019
---

Kral, Nehemya ile ırmağın öte yanındaki yüksek memurlar olan Horonlu Sanballat ve Ammonlu Toviya’ya, Nehemya’nın giriştiği işi başarıyla tamamlamasının yolunu açsınlar diye mektuplar gönderdi. Ayrıca kral, Nehemya’nın kenti, kent surlarını ve tapınağın kapılarını inşa etmesi için gerekli tüm keresteyi sağlaması için orman sorumlusu Asaf’a emir verdi.

`Nehemya 2:9, 10 ayetlerini oku. Bu ayetler, Nehemya ve genel olarak tüm Yahudilerin karşılaşacakları düşmanlık hakkında bize ne anlatıyor?`

Nehemya Yeruşalim’e 444/445 yıllarında vardı. Nehemya daha herhangi bir faaliyete girişmeden aleyhtarlık hemen baş gösterdi ve valilere iletilen talep sorunlara sebep oldu. Her ne kadar Toviya “Rab iyidir” anlamına gelen bir Yahudi ismi olsa da (Oğlunun adı Jehohanan da “Rab bağışlayıcıdır” anlamına gelen bir Yahudi ismiydi), o Ammon’un bir valisi olarak hizmet veriyordu. Yani, Yeruşalim düşmanlarla çevrelenmişti: Samiriye’nin kuzeyinde kalan bölgenin valisi Sanballat, Ammon’un doğusunda kalan bölgenin valisi Taviya, Edom ve Moav’ı kontrol eden Güney bölgesinin valisi de Arap Geşem’di. Bu bölgenin önderlerinin, ezilenlerin “iyi durumda” olmasıyla ilgilendiği için Nehemya’yı dışlamış olmaları büyük talihsizlik. Zorbalar gözlerini korkuttuklarının mutluluğuna sevinmezler.

Nehemya’nın “önemli bir görev için orada bulunduğunu gösteren askeri bir birlikle Yeruşalim’e gelişi, kent yakınında yaşayan putperest oymakların kıskançlığına yol açtı, bu oymaklar Yahudilere olan düşmanlıklarını sıklıkla onlara zarar vererek ve hakaretler yağdırarak göstermişlerdi. Bu şeytanî işin önde gelenleri bu oymakların belli başlı önderleriydi: Horonlu Sanballat, Ammonlu Toviya ve Arap Geşem. Bu önderler Nehemya’nın hareketlerini başından beri kusur bulmak amacıyla izleyerek, tasarılarını boşa çıkarmak ve çalışmasını engellemek için ellerinden geleni artlarına koymadılar.”—Ellen G. White, Peygamberler ve Krallar, s. 635.

`Allah tarafından O’nun isteğini gerçekleştirmeye çağrılan kişilerin düşmanlıkla karşılaştığı başka hangi kutsal kitap öyküleri bulabilirsin? Cevabını Sebt günü derste söyle.`