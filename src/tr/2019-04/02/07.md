---
title:  Ek Çalışma
date:  11/10/2019
---

Ellen G. White, Prophets and Kings [Peygamberler ve Krallar] kitabında, 628–634 sayfalarındaki “A Man of Opportunity [Bir fırsatlar insanı]” bölümü üzerine düşün.

Nehemya bir dua insanıydı: “Nehemya sık sık halkı adına içini döküyordu. Ancak şimdi, dua ederken zihninde kutsal bir amaç oluştu. Kralın onayını ve yapı gereçleri ve malzemesi sağlamada gereken yardımı alabilirse, Yeruşalim surlarını onararak İsrail’i ulusal gücüne tekrar kavuşturma görevini bizzat üstlenmeye karar verdi. Böylece, bu tasarının yerine getirilebilmesi için, Rab’den kendisine kralın gözünde lütuf vermesini istedi. ‘Beni bugün başarılı kıl ve kralın önerimi kabul etmesini sağla’ ricasında bulundu. Nehemya dört ay boyunca ricasını krala sunmak için uygun bir fırsat çıkmasını bekledi.”—Ellen G. White, Peygamberler ve Krallar, s. 629, 630.

**Tartışma Soruları**

`Çarşamba gününün sorusuna cevap olarak, Kutsal Kitap—Eski Ahit, Yeni Ahit—boyunca, Allah tarafından çağrılanların çok fazla düşmanlıkla karşılaşmış olmaları ne anlama geliyor? Aslında, neredeyse her işlerinde düşmanlık görmüş olmaları ne anlama geliyor? Belki de şöyle bir soru daha iyi olurdu: Allah tarafından O’nun isteğini yerine getirmek için çağrılmış olup da düşmanlık görmemiş olan hangi örnekleri gösterebilirsin? Bu, Allah’ın bizi gerçekleştirmemiz için çağırdığı işini bile yaparken, önemli engellerle karşılaştığımızda neden cesaretimizi kaybetmememiz gerektiği hakkında bize ne söylüyor?`

`Nehemya 2:18 ayetini oku. Bu ayet, kişisel tanıklığın ne kadar da güçlü olabileceğine ve Nehemya’nın Yahudi kardeşlerinden aldığı gibi olumlu bir karşılık almanın ne kadar önemli olduğuna dair bize ne anlatıyor?`

`Ne Ezra ne de Nehemya kralın yardımı olmasa hiçbir işi başarıya erdiremezlerdi. Diğer bir deyişle, Allah’ın bu adamları, birer putperest olan siyasi yetkililerle işbirliği içinde çalıştılar. Bu öyküden, kilise olarak bizim, her kim olurlarsa olsunlar siyasi güçlerle ne zaman ve nasıl birlikte çalışabileceğimize dair hangi dersleri çıkartabiliriz? Aynı zamanda, bunu yaparken kilise neden çok dikkatli olmalıdır?`

`Nehemya’nın duasını sınıfta okuyun (Neh. 1:1–11). Duadan, Allah ile olan ilişkini derinleştirebilecek ne alabilirsin? Teslimiyet, itiraf ve vaatleri talep etme konularında ne söylüyor?`