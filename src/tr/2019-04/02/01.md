---
title:  Nehemya
date:  05/10/2019
---

### Konuyla İlgili Metinler
Nehemya 1-2, Yas. 7:9, Mez. 23:1–6, Say. 23:19.

> <p>Hatırlama Metni</p>
> “Bunları duyunca oturup ağladım, günlerce yas tuttum. Oruç tutup Göklerin Tanrısı’na dua ettim: ‘Ey Göklerin Tanrısı RAB! Yüce ve görkemli Tanrı! Seni sevenlerle, buyruklarına uyanlarla yaptığın antlaşmaya bağlı kalırsın’” (Nehemya 1:4, 5).

Bu tarihe kadar, Allah’ın İbrani ulusuna karşı vaatlerinin en azından kısmi olarak yerine getirilmesi kapsamında, iki tutsak topluluğu Yahuda’ya dönmüştü.

Fakat Allah’ın hazırladığı bir sürgün grubu daha vardı. Son tutsak topluluğu bir sorunu çözmekle görevlendirilmişti. İlk iki topluluk Yeruşalim’i yeniden inşa etmek ve bu planın bir parçasını tamamlamak amacıyla tapınağı bitirmek için dönmüş olsalar da, inşaatın kalanı çevre uluslardan yükselen itirazlar sebebiyle iptal edilmişti. Civar bölgenin halkları, İsraillilerin kenti ve kent surlarını inşa etmesini istemiyordu çünkü İsraillilerin bir zamanlar oldukları gibi güçlü bir ulus olabileceğinden korkuyorlardı (Ezr. 4:6–24). O yüzden, İsraillilerin dönüşü bir tehdit olarak görüldü ve durdurulmaları amaçlandı. Fakat Allah halkını, gerçekleştirsinler diye çağırdığı işi yapma sürecindeyken onları terk etmek için çağırmamıştı.

O yüzden, İsteğini gerçekleştirecek ve hedeflerini tamamlayacak başka bir adamı hazırlıyordu. Onun adı Nehemya idi. Ona ve Rab için yaptığı işlere bakacağız.

_*12 Ekim Sebt Gününe hazırlık için bu haftanın konusunu çalışın._