---
title:  İbadetin Bir Parçası Olarak Rahipler ve Levililer
date:  05/12/2019
---

`Nehemya 12:44-47 ayetlerini oku. Yahudalılar neden “kâhinlerle Levililerin hizmetinden hoşnuttu”? Onlar neden önemliydi?`

`(Levili olan) Rahiplerin işleri neyi simgeliyordu? İbraniler 9:1-11 ayetlerine bak.`

“Mesih’in yukarıdaki tapınakta insanın uğruna yaptığı yalvarış, kurtuluş tasarısı için çarmıhtaki ölümü kadar temeldir. Mesih, ölümü sayesinde başladığı işi gökte tamamlamak amacıyla yükselmiştir. Mesih’in bizim uğrumuza öncümüz olarak geçtiği perdenin ötesine biz de iman yoluyla geçmeliyiz (İbraniler 6:20).”—Ellen G. White, Büyük Mücadele, s. 263.

O zamanda insanlar bugün bizim sahip olduğumuz ışığa asla sahip olmamalarına rağmen, tapınakta hizmet etme yetkisine sahip tek topluluk olan Levililerin yaptıkları işin çok önemli olduğunu anlamışlardı. Allah’ın işinin onlar aracılığıyla yapılacak olmasından heyecan duyuyorlardı.

Ulus, Allah’ın sözünü okuyarak, dua ederek, ibadet ederek ve kendilerini yeniden O’na adayarak Allah ile zaman geçiriyordu. Tüm bunların içinde tapınak hizmetlerinin ihmal edildiğini ve yenilenmeye ihtiyaç duyulduğunu fark ettiler. Artık bunlar yeniden kurulmuş olduğuna göre, insanlar Levililerin kendileri adına yapacak oldukları önemli işle sevinebilirlerdi. Allah, tapınak hizmetlerinin O’nun ibadet tasarımının bir parçası olduğuna dair ulusu etkilemişti.

Maalesef, vaizler, Söz’ün öğretmenleri ve müzisyenler genelde göz ardı edilir. Nehemya zamanında bile Levililere verilen destek bazen güçlü, bazense çok zayıftı. Levililer bir çok sefer, ailelerine bakmak için farklı işler yapmak zorunda kalmıştı çünkü insanlar ondalık ve bağış vermeyi durdurmuştu.

Ondalık ve bağış olmadan dünya çapında teşkilatlanmış bir kilise olamaz. Eğer hizmetlerimizin devam etmesini istiyorsak, din görevlilerimizi parasal yardımlarla ve aynı zamanda sözlü olarak minnettarlık bildirerek desteklemeye bağlı olmalıyız. Kilise hiçbir zaman mükemmel olmayabilir fakat bu, işi dünyanın dört bir yanında devam etsin diye Allah’a vermekten bizi alıkoymamalı.