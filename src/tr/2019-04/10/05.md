---
title:  İbadetin Bir Parçası Olarak Kurbanlıklar
date:  04/12/2019
---

`Nehemya 12:43 ayetini oku. İbadet kutlamalarının bir parçası olarak pek çok kurban kesilmesinde özel olan neydi?`

Tapınak zamanı boyunca kurbanlar ibadetin en önemli unsuruydu. Bağışlanma vaadi için ya da birlikteliğin mutluluğu ve Allah’a şükretme için çeşitli kurbanlıklar kullanılıyordu. Kurbanlar ibadete içerik sağlıyordu çünkü ibadet eden kişilere Allah gerçeğini, O’nun kim olduğunu hatırlatıyorlardı ve aynı zamanda, Allah’ın Kuzu’su olduğu için onlar için Kendi hayatını kurban edecek olan Vaat Edilmiş Tohum’a, Mesih’e işaret ediyorlardı.

`Yuhanna 1:29, 36; 1. Korintliler 5:7 ve Vahiy 5:6, 12, 13 ayetlerini oku. Kurbanların sonuçta neye işaret ettiklerine dair bize ne öğretiyorlar? Eğer eski İsrailliler bir çiftlik hayvanının gerçeğin sadece bir kısmını açıklayabilen ölümüyle sevinebiliyorlardıysa, bizler sevinmek için onlardan ne kadar fazla sebebe sahibiz?`

Sadece Nehemya 12:43 ayetinde ne kadar çok sevinç ve coşku fikrinin vurgulandığına dikkat et. Yani, ululama ve belki ibadet hizmeti sırasında insanların tecrübe ettiği Allah korkusuyla birlikte (sonuçta günahları için bir hayvanın öldürülmesi ciddi bir işti), sevinç ve coşkunluk da vardı. Allah’a yaklaştığımızda, bu huşu ve saygı içinde ve aynı zamanda da sevinçle olmalı. 95. Mezmur, ezgiler söylemeye çağrının, sevinçli haykırışların ve Allah’ı kutlamak için yapılan müziğin (Mez. 95:1) fakat aynı zamanda da Rabb’in önünde başı öne eğerek diz çökmenin (Mez. 95:6) gerçek bir tapınmaya dahil olması gerektiğini gösteriyor. Saygı ve sevinç arasında bir denge bulmaya çalışmak, Yaratıcımıza, tapınmak, O’nu övmek ve O’na ibadet etmek için çok önemli.

`Yaratılmış olan her şeyin Yaratan’ının (bkz. Yuhanna 1:1–13), çarmıhta asılmış, Yaratımının günahları için canını verdiğini düşündüğümüzde, ilk olarak hangi duyguya kapılıyoruz? Sevinç, bizim Çarmıh tecrübemizde ne rol üstlenebilir ve üstlenmeli?`