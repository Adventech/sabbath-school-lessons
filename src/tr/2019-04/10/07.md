---
title:  Ek Çalışma
date:  06/12/2019
---

Ellen G. White, Yol, Gerçek ve Yaşam kitabından “Mesih’te Büyümek” s. 43-49 bölümünü oku.

“Çarmıh sonsuzlar boyunca kurtulanların ezgisi olacaktır. Yüceliğe kavuşmuş olan Mesih’te, çarmıha gerilmiş olan Mesih’i görürler. Gökyüzünün yüceliğinin günahlı insanı kurtarmak amacıyla kendisini alçalttığı asla unutulmayacaktır. Rab’bin günahın suçu ve utancı altında ezildiği, kaybolmuş bir dünyanın feryatlarının O’nun yüreğini parçaladığı ve canını aldığı, bu yüzden Baba’nın kendisinden yüz çevirdiği asla unutulmayacaktır. Tüm dünyaları Yaratanın, insan sevgisinden ötürü yüceliğini bir kenara bırakması, evrenin hayranlığını her zaman uyandırmaya devam edecektir. Uluslardan kurtulanlar Kurtarıcılarına bakmayı sürdürecek ve O’nun egemenliğinin sonu olmadığını bileceklerdir. Yeniden ezgi söylemeye koyulacaklardır: ‘“Bizi kendi değerli kanıyla kurtaran Boğazlanmış Kuzu layıktır!’ ”—Ellen G. White, Büyük Mücadele, s. 342, 343.

**Tartışma Soruları**

`İbadette saygı ve sevinç arasında doğru dengeyi bulmak konusunu sınıfta tartış. Ya da şu soruyu düşün: Saygı ve sevinç birbirini dışlar mı?`

`İsrailliler anma töreniyle Yeruşalim surlarını ilahi koruma altına aldılar ve bu şekilde Allah korumadığı sürece surların yararsız olduğunu kabul etmiş oldular. Süleyman çok iyi ifade etmişti: “Evi RAB yapmazsa, yapıcılar boşuna didinir. Kenti RAB korumazsa, bekçi boşuna bekler” (Mez. 127:1). Bu, Rab için tüm gayretlerimize dair bize ne anlatmalı?`

`Kendi kilisenin ibadet deneyiminde müziğin işlevi ne?`

`Kutsal Yazılar çok açık: İsa, gökteki tapınakta bizim Başrahibimiz. Bizim için orada tam olarak ne yapıyor? Dünyasal tapınakta rahiplerin gördüğü hizmetler, göksel olanda İsa’nın bizim için yaptığıyla ilgili dair bize ne öğretebilir?`