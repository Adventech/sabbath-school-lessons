---
title:  İki Büyük Şükran Korosu
date:  03/12/2019
---

`Nehemya 12:31-42 ayetlerini oku. Müzik neden bu kutlamanın bu kadar önemli bir parçasıydı?`

Nehemya’nın zamanındaki ibadet hizmetinin bir bölümünde, iki şükran korosu Yeruşalim kentinin çevresinde, çalgılar eşliğinde ezgiler söyleyerek yürüyorlardı. Aynı yerden başlıyor, daha sonra kentin surları etrafında farklı yönlere doğru yol alarak birbirlerinden ayrılıyorlardı. Topluluklardan birini, önde giden Ezra yönetiyordu, diğer toplulukta da en arkada Nehemya vardı. İki koro Dere Kapısında bir kez daha buluştu ve oradan tapınağa doğru ilerlediler. Borazanları üfleyen rahipler, her kafileyi tamamladı. Korolar tapınağa girdikten sonra birbirlerine dönerek durdular. Mükemmel şekilde teşkilatlanmış bir tören ve ibadet hizmetiydi.

Müziğin neden kutlamanın ve ibadet hizmetinin bu kadar önemli bir parçası olduğu sorusuna cevap vermek için, tapınak için ne anlam ifade ettiğine bakmak zorundayız. Tapınaktaki müzik, bir konser salonuna Beethoven’ın 4. senfonisinin icrasını dinlemeye gitmek gibi insanların eğlenmek için geldikleri bir konser değildi. Tersine, müzisyenler çalgıları çalıp, ezgiciler ezgilerini söylerken, insanlar başlarını önlerine eğip dua ediyorlardı. Bu, onların ibadetinin bir parçasıydı.

Tapınak ve ibadetin merkezinde nahoş bir iş olan kurban kesilmesi vardı. Sonuçta, yaptıkları masum hayvanların boğazlanmasıydı. Böylesine güzel bir müziğin çalınması bir çok yönden insanların düşüncelerini göğe yükseltmenin yanında tüm ibadet deneyimini daha güzel bir hale getiriyordu.

`Kutsal Kitap’ta müziğin ibadetin önemli bir unsuru olduğu örneklere bak. Özellikle Mısır’dan Çıkış 15:1; 2. Korintliler 20:21, 22 ve Vahiy 15:2–4 ayetleri üzerinde düşün.`

Hem yeryüzünde, hem de gökte, müzik ibadet deneyiminin bir parçası. Yukarıdaki ayetlerde söylenen ezgilerin hepsinin halkını “canavar karşısında” muzaffer kılmak da dahil (sonuçta başka ne şekilde zafer kazanabilirlerdi?), Rabb’in onlar için yaptıkları ile ilgili olduğuna dikkat et. O, kurtuluş işleri için Allah’a bir övgüdür.

`Allah’ın senin için yaptığı, O’na övgüler düzmek için iyi birer sebep oluşturacak şeyleri söyle.`