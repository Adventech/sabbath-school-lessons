---
title:  Rabb’e İbadet Etmek
date:  30/11/2019
---

### Konuyla İlgili Metinler
Neh. 12:27–47; 1Ta. 25:6–8; 1Yu. 1:7–9; Yuhanna 1:29, 36; 1Ko. 5:7; İbr. 9:1–11.

> <p>Hatırlama Metni</p>
> “RAB’be övgüler, şükranlar sunarak ezgi okudular: ‘RAB iyidir; İsrail’e sevgisi sonsuzdur’ ” (Ezra 3:11).

Bu haftanın hatırlatma metni, İbranilerin ibadet uygulamalarına ve Allah’ı yüceltirken O’na karşı olan şükran duygularının ne kadar coşkulu olduğuna bakmamızı sağlıyor. M.Ö. 515 yılında yeni tapınağın adanmasını kutlamışlardı (Ezr. 6:15–18) ve neredeyse 60 yıl sonra da Yeruşalim’in tamamlanmış olan surlarının adanmasını kutluyorlardı (Neh. 6:15–7:3:3; 12:27’den sonrası).

Nehemya 11 ve 12. bölümlerde soyağaçlarının sayılıp dökülmesinden sonra, yazar kent surlarının adanmasını kutladıkları zamana dönüyor. Ulusun Allah’a bir şeyler adaması adetti: tapınak, kent surları hatta evler ve kamu binaları. Böyle adanmalar titizlikle hazırlanırdı ve kutlamaya ezgiler söylenmesi, müzik, ziyafet, kurbanlar, eğlence, şenlik ve insanların arındırılması eşlik ederdi. Bir anma sırasında kurban kesilmesi uygulamasını Davut başlatmıştı, Antlaşma Sandığı’nı tapınağa getiren Süleyman’dan (1Kr. 8:5) başlayarak sonraki önderler de onun örneğini takip ettiler.

Bu hafta, onların, o zamanlar Rabb’e nasıl ibadet ettiklerine bakacağız ve aynı Rabb’e ibadet eden bizlerin kendimize uygulayabileceğimiz şeyleri göreceğiz.

_*7 Aralık Sebt Gününe hazırlık için bu haftanın konusunu çalışın._