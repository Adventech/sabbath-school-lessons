---
title:  Paklanma
date:  02/12/2019
---

Kutsal yazılar surların adanması ve ezgicilerin toplanmasını anlattıktan sonra, bir sonraki ayet, Nehemya 12:30, paklanmadan bahsediyor. “Kâhinlerle Levililer önce kendilerini, sonra halkı, kapıları ve surları paklama görevini yerine getirdiler.”

“Paklanma” kelimesinin İbranice kökü olan thr, temiz olmak, saf olmak anlamına gelir ve Eski Ahit’te Allah’ın karşısında ahlaki olarak saf ve temiz olma fikri de dahil pek çok bağlamda kullanılmıştır.

`“Ama O ışıkta olduğu gibi biz de ışıkta yürürsek, birbirimizle paydaşlığımız olur ve Oğlu İsa’nın kanı bizi her günahtan arındırır.  Günahımız yok dersek, kendimizi aldatırız, içimizde gerçek olmaz. Ama günahlarımızı itiraf edersek, güvenilir ve adil olan Tanrı günahlarımızı bağışlayıp bizi her kötülükten arındıracaktır” (1Yu. 1:7–9). Bu ayet 1) İnsan doğası, 2) Allah’ın bağışlayıcılığı, 3) Allah’ın yaşamlarımızdaki gücü hakkında bize ne söylüyor?`

Tapınak ve tapınak hizmetleri eski İsrail’de dinin çok önemli unsurlarıydı. Fakat tapınak ve hizmetlerinin kendisi asla amaç değil, amaca götüren vasıtalardı. Ve bu amaç da elbette, insanları antlaşmalarının Rabb’i, Rab İsa Mesih ile kurtaran bir ilişkiye ve O’nun yaşamlarındaki temizleyen gücünü bilmeye yönlendirmekti. Bu bilgi, bizleri O’nu sevmeye ve O’na ibadet etmeye yönlendiren, Allah’ın ne yapmış olduğunun, Rabb’in bizi neden koruduğunun bilgisidir. Eski İsraillilerin tekrar ve tekrar Allah’ın geçmişte onlar için yaptıklarını sayıp dökmelerinin sebeplerinden biri budur. Onların, ibadetlerine yayılması gereken mutluluk ve şükran duyguları için merkezi olan Rabb’in iyiliğini ve sevgisini bilmelerine yardım ediyordu.

Bugün bizler için, günahtan bağışlanmanın deneyimi ve bunun için duyduğumuz minnettarlık, Allah’a şükretmemizi sağlamalı, bize umut ve mutluluk hissi vermelidir. O zaman Rabb’i yüceltmek ve O’nun kişiliğinin güzelliği için minnettarlık göstermek kolaydır. Ve Allah’ın karakterinin ifşasına, biz günahlarımızın bedelini kendi başımıza ödemeyelim diye günahlarımızın cezasını çeken çarmıhtaki İsa’yı görmekten daha büyük bir şekilde sahip olabilir miydik?

`Geçmişteki günahlarınız ya da şu andaki karakteriz ne olursa olsun fark etmeksizin, çarmıhta tamamen bağışlanabilirsiniz–hem de hemen şimdi. İsa’nın sana sunduğu bağışlanmayı neden hemen şimdi talep etmiyorsun?`