---
title:  Rabb’in Ezgilerini Söylemek
date:  01/12/2019
---

`Nehemya 12:27-29 ayetlerini oku. Rabb’e ibadetlerinin ve övgülerinin nasıl olduğunu ortaya koyan anahtar kelimelere dikkat et. Sen nasıl tanımlardın?`

İsrail ulusu Levililerden belirli bir sınıfı tapınak hizmetinde ezgici olsunlar ve müzisyenlik yapsınlar diye görevlendirmişti. Tapınak hizmetinin güzel olması ve ustalıkla yerine getirilmesi için uygulamayı emreden ve hizmet için talimatları vermiş olan Allah’tı.

Kral Davut, bu uygulamayı önce yapılanlara görece daha özenli ve görkemli, bir düzene dönüştürmüştü. O yüzden, Davut’un tapınaktaki ibadetin önderi olarak işaret ettiği Asaf’ın soyundan gelenler, hala “Tanrı’nın Tapınağı’nda ezgi söyleyenler” (Neh. 11:22) olarak tayin edilmişlerdi.

`1. Tarihler 25:6–8 ayetlerine bak. Bu, müziğin ve “Rab’be ezgi okumalarının”, onların ibadeti için ne kadar merkezi ve önemli olduğuna dair bize ne söylüyor?`

Ezgiciler Leviliydi, dolayısıyla resmi olarak tapınak görevlisiydiler. Yani, tapınak hizmetleri için müzik yapmak, onların karşılığında ücret aldıkları işleriydi. Kral Davut zamanında, bizzat kendisinin yönettiği tam teşekküllü bir müzik okulu kurulmuştu. Gençler ve yaşlılar, öğretmenler ve öğrenciler tapınakta vardiya usulü çalışıyor, müzik yapıyordu. Bazıları enstrüman çalıyor, bazıları ise ezgi söylüyordu, bazılarıysa hizmette kullanılan enstrümanların ve giysilerin bakımını üstlenmişti. Bu kadar profesyonel bir şekilde teşkilatlanılmasının amacı neydi? Yeteneğin ve ibadette mükemmellik görüşünün geliştirilmesine yardım ediyordu. İbadetin hedeflerinden biri her zaman mükemmellik olmalı. Övgüler yürekten olmalı ve en iyi şekilde ifade edilmeli ki insanlar ruhsal olarak yüceltilebilsin. Tapınakta hizmet eden bu müzisyenlerin ve ezgicilerin, ibadet hizmetine önderlik etmeleri için dikkatli bir şekilde seçildiklerini tahmin edebiliriz.

`Müzik aracılığıyla ibadetin mutluluğunu ne şekilde tecrübe ettin? Bu senin için hangi şekillerde önemli?`