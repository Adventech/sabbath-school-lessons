---
title:  Söz’ün Okunması
date:  02/11/2019
---

### Konuyla İlgili Metinler
Neh. 8:1–8, Yas. 31:9–13, Mat. 17:5, Elç. 8:26–38, Neh. 8:9–12, Lev. 23:39–43.

> <p>Hatırlama Metni</p>
> “Tanrı’nın Yasa Kitabı’nı okuyup açıkladılar, herkesin anlamasını sağlayacak biçimde yorumladılar” (Nehemya 8:8).

Yeruşalim surları tamamlanmıştı. Kapıların da yerleştirilmesiyle, Nehemya önderliğindeki İsrailliler böylelikle ana görevlerini tamamlamış oldular. Sur tamamlandığında çevredeki ulusları korku sardı ve “bu işin Allah[...] tarafından yapılmış olduğunu” anladılar (Neh. 6:16, KM). Düşmanlar İsrail’in Tanrısı’nın gerçek olduğunu anladılar, zira İsrailliler karşılaştıkları muazzam düşmanlık ve nefrete rağmen başladıkları işi bitirmişlerdi.

Suruntamamlanmasının ardından, Nehemya Yeruşalim’e vali (erkek kardeşi Hanani) ve kaleye yönetici (Hananya) atadı. İki adam da dürüstlükleri, güvenilirlikleri ve Allah’a duydukları saygı (Neh. 7:2) dikkate alınarakseçildi, soylarına göre değil. Duvar Elul ayı içinde tamamlandı (6. ay; Neh. 6:15).

Sıradaki iş ne olmalıydı? Nehemya’nın takip eden bölümleri (Nehemya 8–10), 7. ay olan Tişri ayında gerçekleşen bir dizi önemli olayı konu alıyor (Neh. 8:2). Bu ayetlerde İsrailoğullarının Allah’ın Sözü’ne itaat etmekte ne kadar kararlı olduklarına ve ondan ne kadar zevk aldıklarına örnekler görebiliriz.

_*9 Kasım Sebt Günü’ne hazırlık için bu haftanın konusunu çalışın._