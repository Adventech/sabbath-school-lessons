---
title:  Halkın Yanıtı
date:  06/11/2019
---

Ezra Allah’ın Sözü’nü, yani İbranice Tevrat’ı açtığında, insanlar ayağa kalktı. Ezra okumaya başlamadan önce Allah’ı övdü. Okuduktan sonra halk hep birlikte “Amin! Amin!” (Neh. 8:5, 6) diyerek ellerini göğe kaldırdı. Sonra da baş eğip yüzlerini yere dönerek ibadet ettiler.

`Nehemya 8:9–12 ayetlerini oku. Önderler neden halka “yas tutup ağlamayın” dediler?`

“Böylece, sonraki yıllarda, Allah’ın Yasası Yeruşalim’de Babil’den dönen tutsaklara okunduğunda ve insanlar günahları yüzünden ağladıklarında, lütuf sözleri söylendi: ‘Ağlamayın... Gidin, yağlı yiyip tatlı için. Hazırlığı olmayanlara da bir pay gönderin. Çünkü bugün Rabbimiz için kutsal bir gündür. Üzülmeyin. Rabb’in verdiği sevinç sizi güçlü kılar.’ Nehemya 8:9, 10.”—Ellen G. White, The Ministry of Healing [Şifa Hizmeti], s. 281.

İnsanlar Allah’ın sözlerini dinlerken, kendi günahkârlıklarını anlayarak ağlamaya başladılar. Allah Kendisini bize gösterdiğinde ve biz Allah’ın sevgi, iyilik, merhamet ve sadakatle dolu olduğunu kavramaya başladığımızda, yetersizliklerimiz ve olmamız gereken olmaktaki başarısızlığımız su yüzüne çıkar. Allah’ın Sözü aracılığıyla O’nun kutsallığını görmek, kendi korkunçluğumuzu yeni bir ışıkla görmemizi sağlar. Bu farkındalık İsraillilerin ağlayıp yas tutmalarına yol açmıştı, fakat onların üzülmemeleri gerekiyordu, çünkü “Rabb’in verdiği sevinç sizi güçlü kılar” (Neh. 8:10). Başka bir deyişle, başarısızlıklarına rağmen Allah’ın gücüne güvenebilirlerdi.

Ayrıca o gün özel, kutsal bir gündü, boruların kısa kısa öttürülmesiyle “yüreğin” Rabb’in yargılamasına (Tişri ayının 10. gününde kutlanan Kefaret Gününe) hazırlanmasının işaretinin verildiği Boru Çalma Bayramıydı (Roş Haşana). Boruların üflenmesi, Allah’ın önünde durarak tövbe etme çağrısına işaret ediyordu. O gün insanlara Allah’a dönmeyi hatırlatma amacıyla tasarlandığından, insanların ağlaması ve yas tutması anlaşılabilir. Fakat önderler onlara, bir kere tövbe ettikleri zaman Allah’ın onları duyduğunu ve bu nedenle artık Allah’ın bağışlayıcılığına sevinmenin vakti olduğunu hatırlattılar.

`Günah sorununu çözmek ve bize umut vermek için tek yol olarak İsa’nın çarmıha gerilmesinin gerekmiş olması, günahın ne kadar kötü olduğu hakkında bize ne söylemeli?`