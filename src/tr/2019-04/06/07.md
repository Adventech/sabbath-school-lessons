---
title:  Ek Çalışma
date:  08/11/2019
---

Ellen G. White, Peygamberler ve Krallar kitabında 661–668. sayfalardaki “Instructed in the Law of God [Allah’ın Yasası’nda Emredilmiş]” bölümü.

“Şimdi de O’nun vaatlerine imanı sergilemeliydiler. Allah tövbelerini kabul etmişti; artık bağışlanan günahların ve ilahî lütfa yeniden kavuşmalarının güvencesiyle sevinmeliydiler...

Rabb’e her gerçek dönüş, hayata kalıcı sevinç getirir. Bir günahkâr Kutsal Ruh’un etkisine teslim olduğunda, Kalpleri Araştıran’ın kutsallığına kıyasla kendi suçunu ve kirliliğini görür. Kendisini suçlu olarak mahkûm olmuş bir halde görür. Ancak bu nedenle ümitsizliğe kapılmamalıdır; zira bağışlanması zaten gerçekleştirilmiştir. Günahların bağışlandığı duygusuyla ve affedici Göksel Baba’nın sevgisiyle sevinebilir. Günahkâr ve tövbekâr insanları Kendi sevgi kollarıyla kuşatmak, onların yaralarını sarmak, onları günahtan temizlemek ve onlara kurtuluş giysilerini giydirmek Allah’ın yüceliğidir.”—Ellen G. White, Peygamberler ve Krallar, s. 668.

**Tartışma Soruları**

`Hangi koşullarda “Rabb’in verdiği sevinci” (Neh. 8:10) kendi gücün olarak tecrübe edebilirsin? Yani, Allah’ın gücünü ve O’nun bağışlayıcılığını hayatlarımızda tecrübe etmemiz için yapmamız gereken bir şey var mı? Varsa, nedir?`

`Bir yandan günahlarımız için yas tutmakla, aynı zamanda Rab’de sevinmek arasında doğru dengeyi nasıl buluruz? Bunlar birbirleriyle çelişmiyor mu? Yasa ve müjde cevabı birlikte nasıl sağlıyor? (Bkz. Rom. 3:19–24.)`

`Nehemya’nın halka “Gidin, yağlı yiyip tatlı için, hazırlığı olmayanlara da bir pay gönderin. Çünkü bugün Rabbimiz için kutsal bir gündür. Üzülmeyin. Rabb’in verdiği sevinç sizi güçlü kılar” dediği Nehemya 8:10 ayetini oku. Yağlı yiyip tatlı için, hazırlığı olmayanlara da bir pay gönderin; ve bunların hepsini “Rabbimiz için kutsal bir gün” olduğu için yapın? Bu, hangi şekillerde Rab’de sevinebileceğimizle ilgili bize ne öğretiyor? Bu bağlamda günün “kutsal” olması ne anlama geliyor?`