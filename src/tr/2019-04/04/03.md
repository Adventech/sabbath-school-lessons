---
title:  Peygamberin Yüreklendirmesi
date:  21/10/2019
---

Maalesef, Ezra 4–6 bölümleri arası anlatıldığı gibi, Yahudilerin civar uluslardan gördüğü düşmanlık, onları tapınak üzerinde çalışmaktan korkan, gönülsüz bir hale dönüştürdü.

Daha önce bahsettiğimiz gibi, Ezra 4:6–6:22 ayetleri tarih sırasına göre yazılmamıştır. O yüzden 4. bölümden önce 5. bölüme bakacağız.

`Ezra 5:1-5 ayetlerini oku. Allah Hagay ve Zekeriya peygamberleri Yahudilere neden gönderiyor? Peygamberlik etmelerinin sonucunda ne oldu?`

Yahudiler inşaat işini bıraktılar çünkü korkuyorlardı. Fakat Allah onları Yahuda’ya tapınağı ve şehri yeniden inşa etsinler diye göndermişti ve bir planı vardı. Korku içinde oldukları için onları yüreklendirecek bir şey yapması gerekiyordu. O yüzden devreye girmeleri için iki peygamber çağırdı. İnsanların düşmanlığı Allah’ı durdurmaz; Yahudilerin kendileri de yaptıklarıyla bu düşmanlığa katkıda bulunmuş olsalar da, Allah onları terk etmedi. Onları yeniden harekete geçmeye teşvik etmek için peygamberler aracılığıyla çalışmaya başladı.

`Hagay 1. bölümü oku. Onlara verilen mesaj neydi, bundan biz kendimiz için alabiliriz?`

“Krizi karşılamak üzere Hagay ve Zekeriya peygamberler çıkarıldı. Görevlendirilen bu haberciler, coşkulu tanıklıklarla halka sıkıntılarının nedenlerini açıkladılar. Peygamberler dünyasal refahın yokluğunun Allah’ın isteklerinin ilk sıraya konulmamasından kaynaklandığını duyurdular. İsrailliler Allah’ı şereflendirselerdi, O’nun evinin inşasını öncelikli işleri yaparak O’na saygı ve hürmet gösterselerdi, O’nun mevcudiyetini ve bereketini davet etmiş olacaklardı.”—Ellen G. White, Peygamberler ve Krallar, s. 573, 574.