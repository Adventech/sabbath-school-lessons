---
title:  İman Hayati
date:   25/10/2019
---

#### Müjdeciler İçin Para

_Horacio Rizzo_

Plan iddialıydı: Güney Amerikalı 25 müjdeci çifti 10/40 penceresi ülkelerine müjdeyi paylaşmak üzere göndermek.

2014 yılında, Brezilya’nın başkenti Brasilia’daki bölüm merkezinde, Güney Amerika Bölümü başkanı Erton Köhler Güney Amerika’nın çeşitli yerlerinden gelen 80 Yedinci Gün Adventist öndere “Dünyaya Gönderilen Müjdeciler” projesini sunarken dikkatle dinliyordum.

Pastör Köhler Adventist Kilisesi’nin Ortadoğu’da yüzleştiği ciddi sorunları anlattı ve bu konuda yetersiz kalan insan ve finans kaynaklarından bahsetti. Bizim bölümümüz 25 evli çift gönderip, onların uçak bileti, yiyecek ve sigorta dahil olmak üzere beş yıllık tüm masraflarını karşılayarak yardımcı olabilirdi.

Pastör Köhler, bize bu projeye finansal destek sağlamamız için istekte bulundu. Her birimiz Güney Amerika Bölümü’nde ya hizmet başkanı ya da konferans başkanı olarak hizmet vermiştik. Ben küçük bir bölgeyi kapsayan ve az parası olan İçbatı Arjantin Hizmeti’nin başkanıydım. Masrafları karşılayabilmek için Arjantin Birlik Konferansı’na bağlıydık.

Pastör Köhler yapacağımız katkının üye sayımızına göre belirlenmesini önerdi.

Fakat tüm hizmetler ve konferanslar aynı ekonomik duruma sahip değil diye düşündüm. Bir diğer problem de resmi kilise üyeleri sayısı ve kiliseye düzenli olarak gelen insanların sayısı arasındaki farktı. Benim hizmetimde resmi üye sayısı 10.000 kişiydi, ama gerçekte kiliseye her Sebt günü gelen üye sayısı sadece 5.000 kişiydi.

Bir taahhüt vermek zorundaydım. Bu durumu kafamda tartarken kalbim çarpıyordu. Önerilen katılım miktarının bizim bütçeye kıyasla çok yüksek olduğunun farkındaydım. Bu miktarı karşılayı karşılayamayacağımızı sormak için hizmet veznedarı da yanımda değildi. Konuyu düşünmek için çok zamanım da yoktu.

Bir iman duasıyla, 10.000 üyelik bir bölgenin bağışları için taahhüt verdim.

Ardından veznedara mesaj attım, “Yapmamız gereken bu.”

Hemen geri yazdı: “Tamam.” O da projeyi desteklemek istiyordu.

İki hafta sonra ofisimde beni büyük bir sürpriz bekliyordu. Bir kilise üyesi beklenmedik bir şekilde bir mülk satmış, ve bundan büyük bir ondalık ödemişti. Bu ondalık bölümümüzün müjdecilik projesine verdiğimizden üç kat daha fazlaydı!

Bonkörlükten en büyük ödülü alanın kişinin kendisi olduğuna yürekten inanıyorum. Güney Amerika Bölümü’nün müjdecilik projesi en çok İçbatı Arjantin Hizmeti’nin kilise üyelerini bereketledi.

_Horacio Rizzo (solda) 2016’da Arjantin River Plate Adventist Üniversitesi’ne rektör olarak atanmadan önce İçbatı Arjantin Hizmeti’ne 3 yıl başkanlık yaptı. O üniversiteden mezun olan üç evli çift şimdi “Dünyaya Gönderilen Müjdeciler” projesinde müjdeci olarak çalışıyorlar._