---
title:  Ek Çalışma
date:  25/10/2019
---

Ellen G. White, Prophets and Kings [Peygamberler ve Krallar] kitabından 635–660 sayfaları arasındaki, “The Builders on the Wall [Suru İnşa Edenler]”, “A Rebuke Against Extortion [Zorbalığa karşı bir Azarlama]” ve “Heathen Plots [Putpersetlerin Entrikaları]” bölümleri.

“Nehemya’nın zamanındaki yapıcıların aleni düşmanlardan ve sözde dostlardan gördükleri karşıtlık ve engelleme, günümüzde Allah için çalışanların yaşayacağı tecrübenin bir örneğidir. Hristiyanlar yalnızca düşmanların öfkesi, saygısızlığı ve zalimliğiyle değil, dostların ve yardımcıların tembelliği, tutarsızlığı, ilgisizliği ve ihanetiyle de denenirler.”—Ellen G. White, Peygamberler ve Krallar, s. 640.

“Düşmanlarının Nehemya’yı etki altına alamamalarının nedeni, Allah’ın işine sıkı sıkıya bağlı oluşunda ve aynı şekilde Allah’a sıkı sıkıya itimat etmesinde yatıyordu. Tembel can ayartıya kolaylıkla av olur; ancak asil bir hedefi, sürükleyici bir amacı olan yaşamda, kötülük dayanak bulamayacaktır. Sürekli olarak ilerleyen kişinin imanı zayıflamaz; zira yukarıda, aşağıda ve bunların ötesinde, Kendi iyi tasarısını gerçekleştirmek için her şeyi düzenleyen Sınırsız Sevgi’yi fark eder. Allah’ın gerçek hizmetkârları boşa çıkmayacak bir kararlılıkla çalışırlar, çünkü sürekli olarak lütuf tahtına bağımlıdırlar.”—Ellen G. White, Peygamberler ve Krallar, s. 660.

**Tartışma Soruları**

`Bu adamlar yardım teklif ederek onlara geldiklerinde, kendinizi Zerubbabel, Yeşua ve diğer önderlerin yerine koyun. Bugün geriye baktığımızda, yardım teklifini kabul etmeyerek doğru olanı yaptıklarını görebiliyoruz. Biz, Adventistler olarak bizimle aynı inançtan olmayanlarla ne zaman işbirliği yapıp ne zaman yapmayacağımızı nasıl bilebiliriz? Bunu yapmanın doğru ya da yanlış olduğuna nasıl karar veririz? Hangi kıstaslara önem vermeliyiz?`

`Tüm Kutsal Kitap boyunca dünya karşısında imanımızdan tavizler vermenin tehlikelerini görüyoruz. Aslında Babil tutsaklığına kadar tüm eski İsrail tarihi, verilen tavizlerin çok iyi bir örneği. Aynı zamanda, bu tehlikeden korunmaya çalışırken aşırıya kaçıldığında ne oluyor? İsa’nın kendisi Sebt gününü ihlal etmekle suçlandığına göre (bkz. Yu. 9:14–16), O’nu suçlayanların diğer yöne doğru aşırıya kaçtığına dair iyi bir örneğe sahip değil miyiz? Doğru dengeyi nasıl buluruz?`