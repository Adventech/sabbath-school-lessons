---
title:  Düşmanlıkla Karşılaşılıyor
date:  19/10/2019
---

### Konuyla İlgili Metinler
Ezr. 4:1–5, 2Ko. 6:14, Ezr. 5:1–5, Hagay 1, Ezr. 4:6–24, Nehemya 4, Neh. 6:1–13.

> <p>Hatırlama Metni</p>
> “Ama Tanrıları Yahudi ileri gelenlerini koruyordu. Bu yüzden, Darius’a bir haber gönderilip ondan yazılı bir yanıt alınıncaya dek Yahudiler durdurulmadı” (Ezr. 5:5).

Ezra 3–6 bölümleri, tapınağın yeniden inşasına farklı zamanlarda yapılan düşmanlıkları konu alarak, bütünlük oluşturacak şekilde yapılandırılmıştır. Konu bütünlüğünü önemseyen bu yaklaşımın farkında olmak, tüm mesajın netleşmesine yardımcı olacaktır.

Ezra’dan ismiyle ilk defa Ezra 7:1 ayetinde bahsediliyor. M.Ö. 457 tarihinde Yeruşalim’e varmasıyla birlikte, işler değişti ve Yeruşalim kentiyle surları düzensiz bir şekilde yeniden inşa edilmeye başlandı. On üç yıl sonra (Kral 1. Artahşasta tarafından M.Ö. 444 tarihinde gönderilen) Nehemya geldi ve duvarın inşasına sonunda kalan yerden devam edilmeye başlandı. Çok yoğun düşmanlıkla karşılanmasına rağmen iş 52 günde tamamlandı (Neh. 6:15).

Hem Ezra hem de Nehemya kitapçıklarında Allah’ın işine karşı gösterilen direniş yaygın bir konudur, dolayısıyla tapınağın ve Yeruşalim’in inşasının düşmanlık ve baskıyı körüklemiş olması şaşırtıcı değil. Bugünün dünyasında nereye dönsek Rabb’in işine karşı direniş vardır. Şeytan müjdenin hızlıca yayılmasını engellemeye çalışıyor çünkü müjde onun egemenliğini tehdit ediyor. Ezra ve Nehemya’da Yahudiler kendilerine gösterilen düşmanlıkla nasıl başa çıktılar?

_*26 Ekim Sebt Gününe hazırlık için bu haftanın konusunu çalışın._