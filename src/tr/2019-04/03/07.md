---
title:  Ek Çalışma
date:  18/10/2019
---

70 haftalık peygamberlik sözü ve onun tamamlanması konusuyla ilgili, Prophets and Kings [Peygamberler ve Krallar]  kitabından 697-699 sayfaları arasını okuyun.

“İsa’nın geliş zamanı, Kutsal Ruh ile meshedilmesi, O’nun ölümü ve Yahudi olmayan uluslara Müjde’yi iletmesi önceden kesin bir şekilde belirtilmişti. Bu peygamberlikleri anlamak ve İsa’nın görevinin gerçekleştiğine tanıklık etmek, Yahudi ulusu için bir ayrıcalıktı. İsa, peygamberlikler üzerinde çalışmanın önemini öğrencilerine açıkladı. Peygamberliklerin gerçekleşeceği zamanla ilgili olarak Daniel’e verilen peygamberliğe değinerek şöyle dedi: ‘okuyan anlasın’ (Mat. 24:15). Dirilişinden sonra, ‘Musa’nın ve tüm peygamberlerin yazılarından başlayarak, Kutsal Yazıların hepsinde kendisiyle ilgili olanları öğrencilerine açıkladı’ (Luk. 24:27). Kurtarıcı, tüm peygamberler aracılığıyla konuştu. ‘İçlerinde olan Mesih’in Ruhu, Mesih’in çekeceği acılara ve bu acıların ardından gelecek yüceliklere tanıklık etti’ (1Pe. 1:11).”—Ellen G. White, Sevgi Öğretmeni, s. 211, 212.

**Tartışma Soruları**

`Allah’ın seni yapmak isteyeceğin bir şey için çağırdığı fikri üzerinde düşün. Sadece yapmayı sevdiğin şeyler konu olduğunda değil, genel olarak Allah’ın isteğini yapıyor olduğunu bilmek için takip edebileceğin ilkelerden bazıları nelerdir?`

`Yunus’un öyküsünü ve yaşamında Allah’ın çağrısına nasıl cevap verdiğini oku. Onun tecrübelerinden ne gibi dersler alabiliriz? Aynı zamanda Rab tarafından çağrıldığında Yunus’un ne yaptığını, aynı durumda Pavlus’un yaptığıyla karşılaştır. (bkz. Elç. 9:1–20). İkisi arasındaki büyük farklılıklar nelerdi?`

`“Yahuda’nın yaşam öyküsü, Allah tarafından onurlandırılabilecek bir yaşamın trajik bir şekilde sona ermesidir. Yahuda Kudüs’e son gidişinden önce ölmüş olsaydı, Onikiler’in arasında yer almaya layık olan ve onlar tarafından özlenen bir kışı olarak görülecekti.”—Ellen G. White, Sevgi Öğretmeni s. 705. Yahuda İskaryot’un öyküsünü düşün. Ona yapılan çağrı İsa’ya “ihanet etmek” miydi? Eğer öyleyse, bu onun için ne kadar adil? Yahuda’yı ve sonunda yapmış olduğu şeyin tersine davranmak için sahip olmuş olduğu fırsatları nasıl anlarız? Onun öyküsünden, özgür iradenin yaşamlarımızdaki gücüyle ilgili hangi dersleri çıkarabiliriz?`