---
title:  Allah’ın Çağrısı
date:  12/10/2019
---

### Konuyla İlgili Metinler
Ezr. 7:10; Neh. 1:1–11; Dan. 9:24–27; Daniel 8; Rom. 8:28, 29; Romalılar 9; Mısır’dan Çıkış 3, 4.

> <p>Hatırlama Metni</p>
> “Atalarımızın Tanrısı RAB’be övgüler olsun! Kralın yüreğine Yeruşalim’deki tapınağını onurlandırma isteğini koydu.” (Ezra 7:27).

Allah her kişiyi belirli bir göreve mi çağırır? Bir kişiyi, belirli bir görev için diğer insanlardan daha nitelikli yapan kıstaslar var mıdır? Bu kıstaslar insanların gözünde ve Allah’ın gözünde farklı mıdır? Çoğumuzun cevabı evet olurdu, özellikle de son iki soruya. Allah’ın bizi eğitimle ya da deneyim yoluyla belirli bir görev için hazırladığı dönemler olur; bazen de sadece istekli ve alçakgönüllü olduğumuz için bizi seçer. Fakat yaşamlarımızda Allah’ın çağrısının ne olduğunu bilmek her zaman kolay değildir. Yine de, Kutsal Kitap Allah’ın belirli bir görevlendirme için seçtiği kişilerin öyküleriyle doludur.

Ezra ve Nehemya da Allah için belirli bir işi tamamlasınlar diye çağrılmışlardı: harabe halinde olanı yeniden inşa etmek. Fakat yeniden inşa etme işine bu sefer çeşitli görevler dahildi. Yeruşalim’e dönerken İsrail halkına önderlik etmeli ve tapınak ile kenti yeniden inşa etmelilerdi. Aynı zamanda da halka Allah’ı öğretmeli, hepsinden de önemlisi onları yeniden kendilerini Allah’a adamaya yönlendirmelilerdi. Allah’tan gelen çağrı işte budur, hem de ne kadar önemli bir çağrı.

_*19 Ekim Sebt Gününe hazırlık için bu haftanın konusunu çalışın._