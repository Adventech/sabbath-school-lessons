---
title:  70 Hafta ve 2300 Gün
date:  15/10/2019
---

Daniel 9:24 ayetinde geçen “saptanmıştır” sözcüğünün kullanıldığı, “yetmiş hafta kadar zaman saptanmıştır” cümlesi, tam olarak “yetmiş hafta ayrılmıştır” anlamına gelir. Her ne kadar “saptanmak” fiili Kutsal Kitapta başka hiçbir yerde kullanılmamış olsa da, Yahudi edebiyatında kullanılmıştır ve daha uzun bir şeyden “kesip ayırmak” anlamına gelir. Daniel 8. bölümde 2300 yıllık peygamberlik sözünden bahsedildiği ve başlangıç tarihi bu bölümde verilmediği için, bir sonraki bölümde (Daniel 9) 490 yılın “saptandığı” ya da “kesip ayrıldığı” söylendiğinde, bu mantıken onların ancak bir önceki bölümde bahsi geçen 2300 peygamberlik yılından “kesilmiş” olduğu anlamına gelir. Sonuçta, bu zaman aralığı başka hangi farklı ve daha uzun peygamberlik zamanından “kesilmiş” olabilir ki?

`Daniel 8. bölümü oku. Verilen görümün açıklanmamış olan bölümü neydi (özellikle bkz. Dan. 8:14, 16, 27)?`

Daniel 9:24–27 ayetlerindeki 70 hafta peygamberlik sözü ile Daniel 8:14 ayetindeki 2300 akşam ve sabah peygamberlik sözlerinin bir bütün oluşturmasının bir çok sebebi var: (1) ikisi de zamana dair peygamberlik sözleri; (2) “görüm” ve “anlama/anlaşılma” sözcüklerinin kullanılması onları birbirleri ile bağlantılı kılıyor (bkz. Dan. 8:26, 27 ve 9:23); (3) Her iki peygamberlik sözünün de açıklaması Cebrail tarafından yapılıyor (bkz. Dan. 8:16 ve 9:21); (4) Daniel 8. bölümdeki görümün tek açıklanmayan parçası Daniel 8:14 ayetindeki 2300 sabah ve akşam (bazen “gün” diye çevrilmiştir) kısmı; (5) Daniel 8. bölümde görüm ve onun kısmen açıklaması mevcut fakat 9. bölümde sadece açıklama var, bu durumda, Daniel 8. bölümdeki görümün açıklanmamış yegâne kısmı, yani Daniel 8:14 ayetindeki 2300 peygamberlik günü, görümün Daniel’in anlamadığı tek kısmı (Dan. 8:27).

Ezra kitapçığında bize verilen bilgi, Daniel kitapçığındaki peygamberlik sözünün öngörülerindeki kayıp parçaları tamamlıyor, yani, Mesih’in bizim için olan hizmetinin önemli yönleriyle ilgili peygamberlik zamanını saymaya hangi tarihten başlanacağını açıklıyor.

<img style="max-width:100%" src="https://sabbath-school-stage.adventech.io/api/v1/tr/quarterlies/2019-04/lessons/03/days/prophecy.png" />