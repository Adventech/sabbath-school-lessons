---
title:  Bizim Sorumluluğumuz
date:  17/10/2019
---

Biz eğer Allah tarafından çağrıldıysak, aynı O’nun hepimize sunmuş olduğu kurtuluşu seçmekte özgür iradeye sahip olmamız gibi, bu çağrıyı da kabul etme ya da reddetme iradesine sahibiz. O bizi belirli bir mevkiye yerleştirmiş olabilir fakat biz O’nun buyruklarını takip etmemeyi seçebiliriz. Evet, O en az bizi Kendisi gibi olmaya çağırdığı kadar, O’nun için belirli şeyleri yapmamızı da ister. Allah’ın belirli bir görev için seçim yapması, O’nun bizim kurtuluşumuz için olan planının bir parçasıdır. Bizi yapmaya çağırdığı şeyi yaparak, O’nun vermiş olduğu kurtuluş gerçeğini yaşamlarımızda ortaya koyarız.

Kral Saul’a krallık mevkisi verilmişti. Kendisine verilmiş olan göreve rağmen Saul maalesef hiçbir zaman yüreğini Allah’a vermedi. Birinin Allah tarafından O’nun için özel bir şey yapmaya çağrılmış olması, o kişinin Allah’ı kabul edeceği anlamına gelmez. Belirleyici etken hala izim özgür irademizdir ve biz eğer Allah’ın önderliğini takip etmezsek her şeyi kaybedebiliriz.

`Mısır’dan Çıkış 3. ve 4. bölümleri oku. Bu, Rab bir kişiyi göreve çağırdığında ne olduğuna dair bize ne öğretiyor?`

Bizim cevabımız, hiç sorgulamadan giden Ezra ve Nehemya gibi de olabilir, itirazları ve mazeretleri olan Musa gibi de olabiliriz. Musa da sonunda gitti fakat ondan kurtulmayı da denemedi değil. Yeterince iyi olmadığını, önemsiz olduğunu, nüfuslu bir mevkiye sahip olmadığını öne sürerek itiraz etti. Firavun onu neden dinleyecekti ki? Ayrıca Yahudi halkının kendisine inanmayacağı ya da kendisini dinlemeyeceği, sonuçta çabanın boşa gideceği konusunda endişeliydi. Ayrıca niteliklerinin yetersiz olduğunu, gerekli becerilere sahip olmadığını söyledi; “Dili ağır, tutuk biriyim” (Çık. 4:10). Son olarak da, açıkça Allah’tan başka birini göndermesini istedi. Fakat Musa’nın öyküsünü okuduğumuzda, hatalarıyla da olsa O’nun ne kadar da kudretli bir öndere dönüştüğünü görüyoruz. O, Rabb’in gerçekleştirmesi için kendisini çağırdığı görevi sadakatle yerine getiren biriydi.

`Bizi, Rabb’in yapmamızı isteyeceği işleri yapmaktan alıkoyan hangi mazeretleri buluyoruz?`