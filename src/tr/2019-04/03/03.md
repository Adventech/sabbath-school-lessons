---
title:  Peygamber Zamanlaması
date:  14/10/2019
---

Bu çeyrekliğin ilk dersinde, Allah’ın Zerubbabel (M.Ö. 538) ve Ezra’yı (M.Ö. 547) özel hizmetler için nasıl çağırdığını görmüştük. İkinci haftanın dersinde Allah’ın Nehemya’yı çağırdığını gördük (M.Ö. 444). Bu çağrıların, Allah’ın ezeli bilgisiyle uyumlu bir şekilde yapıldıklarının bilincinde olmamız gerekiyor. Örneğin, Zerubbabel, Yeremya’nın peygamberlik sözünde bildirdiği 70 yıllık tutsaklığın sona ermesiyle ilgili özel bir görev için Allah tarafından harekete geçirildi.

`Ezra hangi yıl göreve çağrılmıştı? Kral Artahşasta’nın bir buyruk yayınladığı yıldı. Bu yılın peygamberlik sözündeki önemi nedir? Daniel 9:24–27 ayetlerine bakın.`

Daniel 9:25 ayeti şöyle der; “Yeruşalimi eski haline koymak ve bina etmek için emrin çıkmasından mesholunan hükümdara kadar yedi hafta, ve altmış iki hafta olacak” (KM). Bu peygamberlik sözünün son haftasından 27. ayette bahsediliyor. Bir hafta yedi günden oluştuğu için, bir peygamberlik haftası yedi yıla eşittir (Say. 14:34; Hez. 4:5, 6). O yüzden, bu peygamberlik sözü 70 haftadan yani 490 yıldan bahsediyor. Cevaplanması gereken soru, yetmiş haftalık peygamberlik sözünün başlangıç tarihinin ne olduğudur. Ayette tarihin Yeruşalim’in yeniden eski haline konması ve inşası için verilen buyruktan başlayacağı ifade ediliyor.

Yahudi halkının geri getirilmesiyle ilgili toplamda üç buyruk verildi. Yenilenme için Koreş, Darius ve Artahşasta, üçü de buyruk verdiler. Fakat bu buyruklardan sadece Artahşasta’nın verdiği Yeruşalim şehriyle ilgiliydi ve araya girdiği için Allah’ın yüceltildiği tek buyruk da yine buydu (Ezr. 7:27, 28).

70 hafta peygamberlik sözünün başlangıcını, Ezra 7:7–26 ayetlerinde bahsedildiği gibi, Kral 1. Artahşasta’nın yedinci yılı olan M.Ö. 457 yılı kabul ediyoruz. Ayrıca M.Ö. 457 yılı aynı zamanda Daniel 8:14 ayetindeki 2300 gün peygamberlik sözünün de başlangıcı olduğu için (yarınki dersin konusu), bu buyruk iki peygamberlik sözü içi de başlangıç noktası oluşturuyor. Yetmiş hafta M.S. 34 tarihinde sona eriyor, bu da müjdenin vaaz edilmesinin kapsamı genişletilerek diğer uluslara ulaştığı tarihe denk geliyor (ilk kilisenin zulüm görmesi ve İstefanos’un şehit edilmesi ile işaret konulmuştur). Son haftanın ortası da İsa’nın çarmıhta can verdiği M.S. 31 tarihine denk geliyor.

`Daniel 9:24–27 ayetlerindeki peygamberlik sözüne yeniden bakın. İsa’nın hizmetini muazzam bir doğrulukla nasıl ortaya koyuyor? Böyle bir peygamberlik sözü imanımızı sıkı bir şekilde oluşturmamıza ne şekilde yardımcı olmalı?`