---
title:  Ezra ve Nehemya’nın Çağrılması
date:  13/10/2019
---

Ezra’nın bir çok sebepten ötürü seçildiğini söyleyebiliriz: (1) gitmeye istekliydi; (2) bir önderdi; (3) yetenekli bir yazıcı ve öğretmendi.  Aynı zamanda bunların dışında da sebepler bulabiliriz. Bu görevin neden Ezra’ya verildiğini en iyi şekilde ortaya koyan bir ayet var.

`Ezra 7:10 ayeti, onunla ilgili ne söylüyor? Ezra yüreğini “RAB’bin Yasası’nı” incelemeye ve uygulamaya ne şekilde “hazırlamış” ya da “adamıştı”?`

“Hazırlamak” ya da “adamak” kelimesinin İbranicedeki karşılığı kun sözcüğüdür. Sözcük “hazırlamak, adamak, sıkı olmak, sıkı bir şekilde kurmak, istikrarlı olmak ya da güvenli olmak” şeklinde tercüme edilebilir. O yüzden, bu ifade aslında, Ezra’nın yüreğini sıkı bir şekilde Allah’ı aramaya adammış olması ya da Allah’ı aramayı yüreğinde pekiştirmiş olması anlamına geliyor gibi.

Yeruşalim’e vardıktan sonra, Ezra 13 yıl boyunca Allah’ın sözünü öğreterek, O’na adanmış olmanın ne demek olduğunun modelini oluşturdu. Bu 13 yıl boyunca, yaptıkları hiçbir işe yaramıyormuş gibi görünüyordu kendisine belki fakat surlar tamamlandıktan sonra, insanlar kimsenin zorlaması olmadan, sadece yapmak istedikleri için cemaat oluşturdular. Ezra’dan öğrendikleri Allah Sözü kök salmıştı.

`Neden Nehemya seçildi? Nehemya 1:1-11 ayetlerini oku.`

Nehemya Allah’ı ve İnsanları severdi. Yeruşalim’deki işin durduğunu öğrendiğinde çok üzüldü. Nehemya’nın dava için bir tutkusu vardı ve aynı Ezra gibi o da iş için gönüllü oldu. Allah onun dualarına ve isteklerine cevap verdi. Bazen, eğer bir şeyi seviyorsak onun Allah’tan olamayacağı fikrine kapılırız çünkü Allah’ın sadece bizim yapmak istemeyeceğimiz zor görevler vereceğini düşünürüz. Fakat eğer Allah ile yürüyorsak, sevdiğimiz bir şeyi yapma arzusu da genellikle Allah’tan kaynaklanır. Allah, bizim O’nun için yaptığımız şeylere tutku duymamızı ister.

`Allah’ın seni Kendisi için senin sevdiğin şeyleri yapmaya çağırdığı gerçeğini hangi şekillerde tecrübe ettin?`