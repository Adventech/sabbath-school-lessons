---
title:  Allah’ın Seçimi
date:  16/10/2019
---

Allah’ın bir şey yapmamız için bizi seçtiği ya da tercih ettiği konusunda çok fazla konuşulur. Bu seçimin ne anlama geldiği konusunda pek çokları farklı fikirlere sahiptir. Peki Kutsal Kitap bizim seçilmemiz hakkında ne söylüyor?

`Romalılar 8:28, 29 ayetlerini oku. Allah bizi ne yapmaya çağırıyor? Bizi ne için seçiyor?`

Bu ayet özellikle Allah’ın insanların kaderini Oğlu’nun suretine uysunlar diye belirlemiş olduğunu ifade ediyor. Allah’ın bizim kurtarılacağımızı ya da mahkum edileceğimizi önceden tayin etmiş olduğunu ve bu konuda seçme hakkına sahip olmadığımızı söylemiyor. Diğer bir deyişle, seçim bizim dönüşümümüz amaçlanarak yapılıyor. Bizim Allah’ın Oğlu’nu yansıtacak şekilde değişmemiz gerekiyor. Bu dönüşüm daha sonra, yazar Pavlus’un, Allah’ın çağırmış olduğu kişileri aynı zamanda akladığı (doğruladığı) ve yücelttiğini ifade ettiği şu ayette vaat ediliyor (Rom. 8:30). Yani bizler kendilerimizi dönüştürmekte yalnız bırakılmış değiliz, tersine Allah bu dönüşümü Kendi kudretiyle başaracağına dair bize söz veriyor.

`Romalılar 9. bölümü oku. Bu bölümde Allah’ın nasıl bir seçimi ya da çağrısı tarif ediliyor?`

Romalılar 9. bölümde Pavlus Allah’ın belirli bir görev için yaptığı seçimden bahsediyor. İsrailliler Allah hakkındaki iyi haberi dünyaya yaymak için seçilmişlerdi. “Yakup’u sevdim, Esav’dan ise nefret ettim” (Rom. 9:13) ayeti Allah’ın kardeşlerden sadece birini sevdiği gibi anlaşılır fakat bu doğru değildir. Bu ayet söz konusu olduğunda, Pavlus Yakup’un seçilmiş olduğunu fakat Esav’ın seçilmediğini söylüyor. Yakup ne için seçilmişti? İsrail ulusunun babası olması için. Yani, Allah’ın yaptığı iki çeşit seçim/tercih var. Öncelikle, Allah her birimizi kurtuluş için seçer ve hepimizin İsa’nın suretine dönüşmemizi ister. İkincisi, Allah farklı kişileri farklı görevler için seçer.

`Kurtuluş için önceden belirlenmiş olduğunu bilmek neden sana cesaret vermeli? Yine de, bu bilgi neden yaptığın seçimlerin Allah’ın sunduğu kurtuluşu kaybetmene yol açamayacağı anlamına gelmez?`