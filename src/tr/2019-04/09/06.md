---
title:  Kutsal Kent’te
date:  28/11/2019
---

`Nehemya 11:1, 2 ayetlerini oku. Bu ayetlerde ne oluyor? Diğer kentlerde değil de Yeruşalim’de yaşayacak olanları seçmek için neden kura çekmek zorundaydılar?`

Nehemya 11. bölüm bize ne öğretiyor? Sürgünden ülkeye yeni dönmüş olanlar arasından Yeruşalim’e yeni sakinler gerekliydi.

Öyle görünüyor ki, kırsal kesimde yaşamak kentte yaşamaktan daha kolaydı. İnsanların atalarından miras kalan kendi toprakları vardı. Ondan vazgeçerek gidip Yeruşalim’de yaşamak bir fedakârlıktı ve birçokları eğer bunu yaparlarsa haklı olarak kendilerini köklerinden ayrılmış hissedeceklerdi. Yaşamın farklı zorlukları olacaktı çünkü kentli yaşamı taşradaki yaşamdan farklıydı. Yeni, bilinmeyen bir düzene taşınmak her zaman zordur.

Müjdenin yayılmasına ihtiyaç duyulan yeni bir kente ya da ülkeye taşınmak ne kadar zor? Kentlere hizmeti götürmek, yeni maceraların ve zorlukların üstesinden gelmek konusunda istekli olmayı gerektirir.

“İşçilerimiz ulaşmaları gerektiği kadar uzağa ulaşmıyorlar. Önderlik edenler insanlarımız başarılması gereken işlerin farkında değiller. Kurtarıcı’nın yakındaki gelişi konusunda uyarılmayı bekleyen binlerin yaşadığı, çok az iş gerçekleştirilmiş olan kentlere baktığımda, Mesih’in mahvolmakta olan canlara olan sevgisiyle dolmuş kadınların ve erkeklerin, Ruh’un gücüyle koşuşturarak çalıştığını görmek için yoğun bir arzu duyuyorum.”—Ellen G. White, Testimonies for the Church [Kilise İçin Tanıklıklar], 7. cilt, s. 40.

`Nehemya 12:1–26 ayetlerinde neden rahiplerin ve Levililerin uzun listeleri verilmiş? Onlar ile aynı bölümün ikince kısmında tarif edilen Yeruşalim surlarının adanması arasında ne bağlantı var (Neh. 12:27–47)?`

Allah, işlerin düzgün bir şekilde yapılmasını ister. Büyük işlerin başarılması için öncelikle adanmış ve kutsanmış kişilerin varlığına ihtiyaç duyulur. Bu rahip aileleri dışarıdan müdahale olmadan, güven içinde tapınaktaki yaşayan Tanrı’ya ibadet edebilmek için Nehemya’nın surları inşa etmesine yardım etmişti. Surlar güvenlik için önemliydi fakat adanmış rahipler olmadan gerçek ibadet tehlike altına girerdi. O yüzden, her kişinin becerilerine göre farklı görevleri vardı.