---
title:  Rahipler Nerede?
date:  26/11/2019
---

Dün gördüğümüz gibi, Yahudileri Babil’den geri getiren, peygamberlik sözünün muhteşem bir şekilde tamamlanmasından başka bir şey değildi.

Fakat, insanın olduğu her yerde olduğu gibi, sorunlar da vardı. En büyük sorunlardan biri de, sürgünden sonrasına dair pek çok harika yenilenme vaadine rağmen, Yahudilerden pek çoğu atalarının topraklarına dönmek istememişti. Yani Babil’de kalmayı tercih etmişlerdi.

Bunun sebebi ne olabilir?

`Ezra 8:1-15 ayetlerini oku. Özellikle 15. ayete odaklan. Buradaki büyük endişe nedir ve İsrail ulusunu eski ülkelerinde yeniden kurmak isteyen birini neden çok endişelendirmiştir?`

Gerçek şu ki, Levililerin bazıları da dahil Babil’deki Yahudilerin hepsi dönmek istememişti. Bunun çeşitli sebepleri olmuş olabilir. Pek çokları bu yeni topraklarda doğmuş ve büyütülmüştü ve tek bildikleri burasıydı. Birçoğu hiç tanımadıkları topraklara, uzun ve tartışmasız şekilde tehlikeli olacak bu yolculuğa çıkmak istememiş olabilir. Fakat sonuç olarak, tüm zorluklara rağmen, tapınakta hizmet etmeleri için yeteri kadar Leviliyi yanlarında getirdiklerini biliyoruz (Perşembe gününün dersine bak).

“O zamana değin, sürgün topraklarında kalan Yahudiler nerdeyse bir buçuk yüzyıldır oradaydılar. Nippur kentindeki kazılarda, 1. Artahşasta’nın hüküm sürdüğü dönemde Mezapotamya’nın bu bölgesinde bir çok varlıklı Yahudinin yaşamış olduğunu gösteren pek çok belge bulunmuştur. O yüzden Ezra ve onunla birlikte olan önderler için kendilerine eşlik etmiş olan kalabalık topluluğu ikna etmek zor bir görev olmuş olmalı. Bu dönen koloniciler Babil’de sahip olduklarından çok daha az rahatlığa sahip olabilecekleri zor ve öncülük eden bir yaşamdan daha fazlasına dair beklentiye sahip olamazlardı. Bunlar göz önünde bulundurulunca, Ezra’nın, eski topraklarında kaderlerini kardeşleriyle birleştirecek iki bin aileyi ikna etmeyi başarmış olduğunu öğrenmek şaşırtıcı.”—The SDA Bible Commentary [Yedinci Gün Adventist Kutsal Kitap Şerhi], cilt 3, s. 376.

`“Tanrı’nın Egemenliği’ne, birçok sıkıntıdan geçerek girmemiz gerekir” (Elç. 14:22). Bu ifade, Rabb’e sadakatle hizmet etmek isteyenleri bekleyen denemeler ve zorluklar gerçeği hakkında bize ne söylüyor?`