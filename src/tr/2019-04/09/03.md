---
title:  Kendi Kentlerinde
date:  25/11/2019
---

`Ezra 2. bölüm ve Nehemya 7. bölümdeki listeleri gözden geçir. Dikkatini ne çekiyor?`

Nehemya 7. bölümde, Ezra 2. bölüm (Zerubbabel ve Yeşu ile Babil sürgününden dönenlerin listesi) bilerek tekrar ediliyor. Bu listeler bize sıkıcı görünebilir fakat önemli bir noktayı ortaya çıkartıyorlar, o da Allah’ın bizim önemsemeyebileceğimiz ayrıntıları önemsediği.

Yeruşalim’in surları artık tamamlanmıştı ve Kutsal Kitap ayetleri, dönenlerin ilk kuşağının yani Ezra-Nehemya kuşağının, her ne kadar bunu başarmalarını sağlayan sadece Allah olsa da, bu büyük işin üstesinden beraber geldiklerini bilerek göstermek istiyordu. Şimdiki kuşak, görevleri karışık olsa da, engeller barındırsa da ve istedikleri kadar hızlı tamamlanmamış olsa da, bir önceki kuşağın başarılarına dayanıyordu.

Ezra ve Nehemya’nın önderliği değerliydi fakat insanlar da üzerlerine düşeni yapmışlardı. Her topluluğun farklı zamanlarda gerçekleştirilen farklı görevleri vardı fakat sonuç etkileyici olmuştu. Başlangıç (Ezra 2), sonla (Nehemya 7) bağlantılı ve sadece ikinci tapınak inşa edilmedi, aynı zamanda Yeruşalim’e yeni şekli verildi ve iyi bir şekilde yerleşik kılındı.

`Nehemya 7:73 ayetini oku. Onların, Allah’ın istediğini yapmak konusunda ne kadar istekli oldukları hakkında bize ne söylüyor?`

“İsrailliler kendi kentlerine yerleştiler.”

Dönüş ve yeniden inşa, bir çok yönden muhteşemdi. Kentleri yıllar önce harap edilmiş, tapınakları yıkılmış, toprakları yağmalanmış bir halk, şimdi o aynı topraklara, aynı kente geri dönmüş, her şeyi, tapınağı bile baştan inşa ediyordu. Onlara ve etraflarındakilere de mucizevi görünmüş olmalı. Fakat bunların hepsi Allah’ın isteği ve vaatleri uyarıncaydı.

`Şu an yaşamında umutsuz gibi görünen fakat buna rağmen senin durumu atlatmak için hala Rabb’e güvendiğin ne var?`