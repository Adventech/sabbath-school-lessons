---
title:  Ek Çalışma
date:  29/11/2019
---

Ellen G. White, Yol Gerçek ve Yaşam kitabından “Öğrenciliğin Ölçütü” s. 36-42 bölümünü oku.

“Mesih’in affedici sevgisini tanımış ve gerçekten Allah’ın çocukları olmayı arzulayan kişiler var; fakat karakterlerinin kusurlu, hayatlarının hatalı olduğunun farkındalar ve kalplerinin Kutsal Ruh tarafından gerçekten yenilenmiş olup olmadığından şüphelenmeye hazırlar. Böylelerine derim ki, ümitsizlik içinde geri çekilmeyin. Eksiklerimiz ve hatalarımız yüzünden sık sık İsa’nın ayakları dibinde eğilip ağlamamız gerekecektir, fakat cesaretimiz kırılmamalı. Düşman bizi yense bile biz uzaklaştırılmayız, Allah tarafından terk edilmeyiz ve geri çevrilmeyiz. Hayır; Mesih Allah’ın sağındadır ve bizim için aracılık etmektedir. . . . Sizi kendisine geri getirmeyi, kendi paklığının ve kutsallığının sizde yansıdığını görmeyi arzuluyor. Ve siz kendinizi O’na teslim ederseniz, sizde iyi bir işe başlamış olan Kişi bunu Mesih İsa’nın gününe dek tamamlayacaktır. Daha gayretli bir şekilde dua edin; daha yürekten inanın. Kendi gücümüze güvenmemeye başladıkça, Kurtarıcımız’ın gücüne güvenelim ve yüzümüzün kurtuluşu olan Kişi’ye hamdedeceğiz.”—Ellen G. White, Yol, Geçek ve Yaşam, s. 41, 42.

**Tartışma Soruları**

`Daniel kitapçığı 2. bölümü ve Daniel’in binlerce yıl öncesinden imparatorlukların yükselişini ve çöküşünü nasıl da doğru bir şekilde öngördüğünü hatta modern Avrupa’nın kopukluğunu (çok isabetli bir şekilde) tarif ettiğini düşün. Dünya karmaşa içindeyken bile Allah’ın olan biten her şeyi bildiğini, hatta öngördüğünü çok güçlü bir şekilde gösteren bu peygamberlik sözünden teselli bulmayı nasıl öğrenebiliriz?`

`Allah her birimizi biliyor. Bu çok rahatlık verici ve O’nun gözetimi altında olduğumuza dair bize güvence veriyor. “Ey Yakup soyu, seni yaratan, Ey İsrail, sana biçim veren RAB şimdi şöyle diyor: ‘Korkma, çünkü seni kurtardım, Seni adınla çağırdım, sen benimsin’ ” (Yşa. 43:1). Çevrenizde duygusal, ilişkisel, toplumsal ya da mali bunalımdan geçmekte olan kişileri Allah›ın varlığına ve gözetimine nasıl inandırabilirsin?`

`Çarşamba gününün dersinde, Ezra’nın, daha önce Allah’ın koruyuculuğu ile ilgili söylediği sözlerinin içini boşaltacağından korkarak, kraldan yardım talep etmeyi istememiş olmasını derinlemesine düşün. Örneğin, Allah’ın bir şifacı olduğunu biliriz. Peki, doktora gittiğimiz zaman bu O’na olan imanımızda zayıflık olduğunu gösterdiğimiz anlamına mı geliyor? Bu konuyu sınıfta tartış.`