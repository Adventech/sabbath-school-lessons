---
title:  Denemeler, Sıkıntılar ve Listeler
date:  23/11/2019
---

### Konuyla İlgili Metinler
Ezr. 1:9–11; Dan. 1:1, 2; Daniel 5; Yas. 30:1–6; Ezr. 8:1–23; Neh. 11:1, 2; 12:1–26.

> <p>Hatırlama Metni</p>
> “Soylu kardeşlerine katıldılar. Tanrı’nın, kulu Musa aracılığıyla verdiği yasaya göre yaşamak, Egemenimiz RAB’bin bütün buyruklarına, ilkelerine, kurallarına uymak üzere ant içtiler, uymayacaklara lanet okudular” (Nehemya 10:29).

Biz, Kutsal Kitaptaki soy kütüklerini ve uzun listeleri genellikle atlarız. Fakat Rab onları oraya koyduysa bir sebebi var. Kutsal Kitabın Rabbi, detayların Tanrısıdır. O, istisnaları görür ve bizi asla unutmayacağının güvencesi de budur.

Bu birkaç soy kütüğü örneği Allah’ın ailelerimiz hakkında her şeyi bildiğini açıkça gösteriyor ve listeler de diğerleri için “değersiz” görünen şeyleri Allah’ın önemsediğini anlatıyor. İsa, Allah’ın serçelere baktığını hatta saç tellerimizi saydığını söylemişti: “Beş serçe iki meteliğe satılmıyor mu? Ama bunlardan bir teki bile Tanrı katında unutulmuş değildir. Nitekim başınızdaki bütün saçlar bile sayılıdır. Korkmayın, siz birçok serçeden daha değerlisiniz” (Luk. 12:6, 7). Bu ayrıntılarla ilgilenen Allah, bizimle de ilgileniyor ve bize sıkıntı çıkaran tüm şeylerle ilgili ayrıntıları da biliyor.

O yüzden, Rabb’in yaşamlarımızın her alanıyla ilgilendiğine dair tam bir güven içinde olabilir, buna itimat edebilir ve bunun teminatıyla huzur bulabiliriz. Bu, her ne kadar huzur verici olsa da, ki öyle olması gerekiyor, ayrıca bize her alanla ilgilenmemiz gerektiğini anlatmalı.

_*30 Kasım Sebt Günü’ne hazırlık için bu haftanın konusunu çalışın._