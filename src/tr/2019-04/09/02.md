---
title:  Geçmişin Allah’ı
date:  24/11/2019
---

`Ezra 1:9–11 ve Daniel 1:1, 2 ayetlerini oku. Daniel kitapçığındaki ayetler Ezra’nın neden bahsettiğini anlamamıza nasıl yardım eder?`

Ezra’da ayrıntılar verilirken, Daniel kitapçığında büyük resmin sunulduğuna dikkat edin. Bu ayetler birlikte Rabb’in iş başında olduğunu gösteriyor.

“Ulusların tarihi bugün bize hitap eder. Allah her ulusa ve her bireye Kendi büyük planında bir yer vermiştir. Günümüzde insanlar ve uluslar, hata yapmayan Kişi’nin elindeki çekülle sınanmaktadır. Herkes kendi kaderine kendi seçimleriyle karar verir, Allah da kendi amaçlarının gerçekleşmesi için her şeye hükmeder.”—Ellen G. White, Peygamberler ve Krallar, s. 536.

`Daniel 5. bölümü oku. Bu ayetler Belşatsar’ın cezası hakkında bize ne söylüyor?`

Babil, M.Ö. 539 yılı Ekim ayında, Med-Pers ordusunun kralı Koreş tarafından fethedilerek düştü. Belşassar başarılarına, lükse ve şöhretine boş bir güven besliyordu. O kadar kibirliydi ki ölümüyle sonuçlanacak olan gece vahşi bir şölen tertip etmişti. İlahi el, sarayının duvarına sayılı günlerinin kaldığını, sona yaklaştığını yazdı. Güçlü kral Nebukadnessar’ın kaderini ve dönüşüm öyküsünü bilmesine rağmen, ondan ders almamıştı. Allah’ın uyarılarını dinlemediğimizde ve O’nun talimatlarını izlemediğimizde, sonuç her zaman korkunç olur.

Daniel peygamber hep oradaydı fakat görmezden gelinmişti. Yaşamımızda Allah’ın kutsallığı duygusunu ve varlığını kaybettiğimiz zaman, karışıklıkların, sorunların ve faciaların eksik olmadığı ve sonunda ölümün olduğu bir patikaya ayak basmış oluruz.

`Daniel, krala Nebukadnessar’ın öyküsünü anlattıktan sonra, “Aman ey sen onun torunu Belşassar, bunların hepsini bildiğin halde alçakgönüllülüğü benimsemedin” (Dan. 5:22) dedi. Biz de kendi şartlarımız dahilinde Belşassar’ın yaptığına benzer bir hata yapmadığımızdan nasıl emin olabiliriz? Çarmıh gerçeği bizi Allah’ın karşısında nasıl her zaman alçakgönüllü tutmalı?`