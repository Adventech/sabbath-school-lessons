---
title:  Bozulmuş Tapınak Yönetimi
date:  08/12/2019
---

Nehemya 13. bölüm, aralarındaki Ammonlu ve Moavlı yabancılarla/putperestlerle ilgili bir endişenin dile getirilmesiyle başlıyor (Neh. 13:1–3). Bu ayetler, farklı bir ulustan ya da ırktan olan ve Allah’ı izleyenlerin uzaklaştırılmasından değil, farklı inançtan olanların, yani mühtedilerin değil putperestlerin gönderilmesinden bahsediyor. (Ayrıca bkz. Yas. 23:3–6.)

`Nehemya 13:1–9 ayetlerini oku. Elyaşiv ve Toviya kimdi? Yaptıkları neden kabul edilemezdi? Neh. 2:10, 19; 3:1; 12:10, 22; 13:28 ayetlerine bak.`

Elyaşiv de Toviya da Nehemya kitapçığının bilinen kişileridir. Elyaşiv ulusun başrahibiydi, ayrıca tapınaktan sorumluydu. Toviya’dan, Nehemya’nın Yeruşalim’deki işine şiddetle karşı gelen Ammonlu düşmanı olarak bahsediliyor. Elyaşiv ve Toviya’nın ittifakı, evlilik yoluyla kurulmuş bir ilişki olduğunu düşündürüyor.

Her ne kadar evlilikle bağlantıya dair kayıtlar korunmamış olsa da, Toviya’nın (“Rab iyidir” anlamına gelen) bir Yahudi adına sahip olduğunu, dolayısıyla büyük ihtimalle Yahudi kökenli olduğunu biliyoruz. Arah soyundan gelen karısının ailesinin, tanımlanmamış olsa da, Elyaşiv’in ailesiyle akraba olduğuna inanılır. Ayrıca, Nehemya’nın diğer düşmanı Horonlu Sanballat’ın kızı, Elyaşiv’in torunu ile evliydi. Dolayısıyla, Nehemya’nın etrafındaki entrika çemberi muhtemelen çok yoğundu, zira ülkenin en yüksek memurları birbirleriyle ilişkiliydi ve Nehemya’nın önderliğine karşı işbirliği içindeydi.

Valinin yokluğunda, başrahip tapınakta ondalıkların, armağanların ve sunuların saklanması için ayrılmış olan bir odayı Toviya’ya vermişti. Böylelikle Toviya, kendisini ulusun önderlerinden biri olarak kabul ettirmenin yollarından biri olan tapınakta sürekli bir ikamete sahip olmuştu. Nehemya’nın düşmanları baştan beri arzuladıkları emellerine sonunda ulaşmışlardı: Nehemya’yı yerinden edip yönetime geçmek. Neyse ki, Nehemya hiçbir şey yapmayarak buna kayıtsız kalacak değildi.

`Kutsal tarih boyunca Allah’ın halkı –ister eski İsrail’deki Yahudiler, ister Yeni Ahit zamanında ve sonrasında onları takip eden Hristiyanlar olsun– ritiyanlar kendilerinin bu kadar kolayca yoldan çıkarılmalarına izin mi veriyor? Biz onların hatalarından nasıl kaçınabiliriz?`