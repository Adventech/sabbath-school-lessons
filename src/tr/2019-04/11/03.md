---
title:  Tarlalardaki Levililer
date:  09/12/2019
---

`Nehemya 13:10–14 ayetlerini oku. Nehemya burada neyi onarmaya çalışıyor?`

Ezgiciler, kapı nöbetçileri ve tapınak hizmetlerini yürüten diğer kişiler ailelerini geçindirmek için kendi tarlalarında çalışmaya geri dönmek zorunda kalmışlardı, çünkü Allah için yapılan işe destek verilmiyordu. Büyük zorlukla oluşturulmuş olan ondalık ve sunu sistemi mahvolmuştu. Nehemya en baştan başlamak zorundaydı. Her şeyi odadan atması ne kadar çaresiz olduğunu gösteriyor.

“Tapınak kirletilmekle kalmamış, sunular da yanlış kullanılmıştı. Bu da halkı cömertlikten vazgeçme eğilimine düşürmüştü. Gayretlerini ve coşkunluklarını yitirmişlerdi, ondalık vermeye isteksizdiler. Rabb’in evinin hazinesine tedarik azalmıştı; ilahi söyleyicilerin ve tapınak hizmetindeki diğer görevlilerin çoğu yeterli destek alamadıkları için Allah’ın işini bırakmış ve başka yerlerde çalışmaya gitmişlerdi.”—Ellen G. White, Peygamberler ve Krallar, s. 670.

Tüm Yahuda’nın tekrar bir araya gelip yıkılmış olanları yeniden inşa ettiklerini görmek etkileyici. Halk Elyaşiv ve Toviya’ya karşı Nehemya’nın yanındaydı, çünkü onun halkın yararı için elinden gelen her şeyi yaptığını fark etmiş olmalılar. Nehemya ayrıca tapınak mülklerinin müfettişliği mevkilerine sadık ve güvenilir olarak gördüğü adamları getirdi. Onlara verilen görev ondalıkları ve sunuları toplamak, ürünlerin düzgün şekilde depolanmasını sağlamak ve kaynakları gerekli kişilere dağıtmaktı. Başka bir deyişle, Nehemya geldi ve bozulmuş olan yönetim düzenini görünürde bir çırpıda söküp attı.

Nehemya her ne kadar tapınağın teşkilatına sadakatli kişileri atamış olsa da, yozlaşmış başrahip Elyaşiv konumunu kaybetmedi, çünkü o mevki Harun’un soyundan olanlara devrediliyordu. Nehemya’nın Başrahibin sorumluluk alanlarından bazılarına diğer kişileri atamasıyla tapınaktaki işi bozulmuş olabilir, fakat yine de Başrahip oydu.

`Nehemya, “Ey Tanrım, beni anımsa. Tapınağın için ve oradaki hizmetler için yaptığım iyi işleri hiçe sayma” (Neh. 13:14) diye dua etmişti. Bu duada bu kadar insani olan neydi?`