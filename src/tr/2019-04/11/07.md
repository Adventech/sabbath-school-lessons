---
title:  Ek Çalışma
date:  13/12/2019
---

Ellen G. White, Yol Gerçek ve Yaşam kitabında “Rab’de Sevinmek” (s. 75–82) bölümünü oku.

“Allah’ın emirleriyle uyarılarını ve İsrail’in tam da bu günah yüzünden geçmişte uğradığı korkunç yargıyı onların önüne getirdiğinde vicdanları uyandı ve Allah’ın gelmekte olan öfkesini geri çevirerek onayını ve bereketini getiren bir yenilenme işi başladı.

Kutsal görevde bulunan bazıları putperest karıları için yalvararak, onlardan ayrılmaya içlerinin elvermediğini bildirdiler. Ancak hiçbir ayrım yapılmadı; rütbe veya konuma bakılmadı. Rahipler ya da yöneticiler arasında putperestlerle bağlarını koparmayı reddeden kim varsa, derhal Rabb’in hizmetinden alındı. Başrahibin bir torunu kötü şöhretli Sanballat’ın bir kızıyla evlenmiş olduğundan, görevden alınmakla kalmayıp derhal İsrail’den de sürgün edildi. Nehemya ‘Ey Tanrım, onları anımsa; çünkü kâhinliği lekelediler, kâhinlerle ve Levililer’le yaptığın antlaşmayı bozdular’ diye dua etti.”—Ellen G. White, Peygamberler ve Krallar, s. 673, 674.

**Tartışma Soruları**

`Yukarıdaki Ellen White alıntısını oku. Derste, Nehemya’nın gerçekten eşlerini seviyor gibi görünen ve onlardan ayrılmak istemeyenler için bile istisna kabul etmemesiyle ilgili düşüncelerini söyle. Sence Nehemya fazla baskıcı ve inatçı mıydı? Bazı istisnalar yapabilir miydi? Neden ya da neden değil? Aynı konuda, kilise sevgi ve anlayışla nasıl disiplin uygulayabilir ve bunu yaparken tutarlı kalarak Allah’ın gerçeğe dair standardını düşürmez?`

`Her ne kadar Yedinci-Gün Sebt’ini tutmanın yasacılık olmadığını biliyorsak da –aynı tamah etmemenin, çalmamanın ya da yalan söylememenin yasacılık olmaması gibi– Sebt Günü’nü tutmayı (ya da herhangi bir emre itaat etmeyi) yasacılığa dönüştürmemek için nasıl daha dikkatli olabiliriz? Çarmıhı ve Mesih’in çarmıhta bizim için yaptığını her zaman gözümüzün önünde bulundurmak neden yasacılık tuzağına karşı en güçlü korumamız?`

`Aynı zamanda, Nehemya’nın karşılaştığı gibi yavaş fakat istikrarlı tavizden kaynaklanan tehlikelere karşı kendimizi nasıl koruyabiliriz?`