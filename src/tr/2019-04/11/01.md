---
title:  Düşkün İnsanlar
date:  07/12/2019
---

### Konuyla İlgili Metinler
 Neh. 13:1–9; Yas. 23:3–6; Neh. 13:10–14; Say. 18:21–24; Neh. 13:15–22; Yu. 5:5–16.

> <p>Hatırlama Metni</p>
> “Şabat Günü’nün kutsallığını korumak için Levililer’e kendilerini paklasınlar ve gidip kapılarda nöbet tutsunlar diye buyruk verdim. Ey Tanrım, bunun için de beni anımsa ve yüce sevgin uyarınca bana merhamet et” (Nehemya 13:22).

12. ve 13. bölümler arasındaki ara dönemde, Nehemya Babil’e dönüyor. Ne kadar süre kaldığını bilmiyoruz, ancak geri geldiğinde (muhtemel mö 430–425 yılları) insanların imandan döndüklerini gördü. Aşağıdaki konularda Allah’la antlaşma yapmış olmalarına rağmen: ilk olarak putperestlerle evlenmeme; ikinci olarak Sebt Günü’nü düzenli şekilde tutma ve üçüncü olarak da ondalık ve sunular yoluyla tapınağa ve çalışanlarına bakma (Nehemya 10), bu üç vaadi de bozmuşlardı.

Nehemya döndüğünde Allah’a olan bağlılıklarının gevşek olduğunu gördü. Ondalık ve sunu vermeyi bırakmışlar, tapınağın bölmelerini başka amaçlar için kullanmaya başlamışlar, Sebt Günü’nü düzenli bir şekilde tutmaya son vermişler ve hatta eskisi gibi civardaki uluslardan kişilerle evlenmeye başlamışlardı. En kötüsü, Nehemya’nın geride bıraktığı yöneticiler de İsraillilerin Allah’la ilişkilerindeki bu zayıflamaya katkıda bulunuyordu. Nehemya’nın bu kadar çok şeyin değiştiğini gördüğünde yıkılmış olduğuna şüphe yok. Fakat durumu kabullenmek yerine, bir kez daha, kişiliğinin gerektirdiği üzere, Allah’ın yüceliği için harekete geçti.

_*14 Aralık Sebt Günü’ne hazırlık için bu haftanın konusunu çalışın._