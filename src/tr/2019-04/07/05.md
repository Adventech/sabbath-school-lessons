---
title:  Yasa ve Peygamberler
date:  13/11/2019
---

`Nehemya 9:23–31 ayetlerini oku. Allah’ın “büyük iyiliğine” karşılık, İsrailliler nasıl tarif ediliyor? (bkz. Neh. 9:25 KM)`

Duanın/vaazın bu sonraki bölümü, İsraillilerin Allah’ın onlara vermiş olduğu Kenan ülkesine sahip olurken sürdürdükleri yaşantılarına odaklanıyor. Onlara toprak, kentler, bağlar ve kullanılmaya hazır tarlalar verilmişti fakat onlar kıymetini bilmediler. 25. ayetin sonunda şöyle deniyor; “Ve yediler, ve doyup semirdiler” (KM). Semirmek Kutsal kitapta sadece birkaç yerde geçen bir ifade (Yas. 32:15 ve Yer. 5:28) ve hepsinde olumsuz bir anlam çağrıştırıyor.

İnsanlar “Senin büyük iyiliğinle zevk bulmuş olabilir” (KM) fakat onların zevki Allah’ta değil, sahip olduklarındaydı. Her şeye sahip olmanın Allah’la yakın bir yürüyüş sağlamadığı ortada. Çoğu zaman şöyle düşünürüz; “Eğer buna ya da şuna sahip olsaydım mutlu olurdum.” Maalesef, görüyoruz ki İsrailliler Allah’tan her şeye sahip olmalarına rağmen, bu şeylerdeki “mutlulukları” onların Allah’a olan bağlılıklarını azaltmaktan başka bir işe yaramadı. Genellikle armağanlara odaklanırken onları bize sağlayanı unutmak çok kolay oluyor. Bu vahim bir aldanmadır.

Elbette, bu Allah’ın bize vermiş olduğu şeylerle mutlu olamayacağımız anlamına gelmiyor. O, bizim O’nun armağanlarında mutluluk bulmamızı ister fakat bu Allah ile bir ilişkiye sahip olmanın güvencesi değildir. Tersine, eğer dikkatli olmazsa bunlar birer ayak bağına dönüşebilir.

Yine de, bu bölümde, önderler Allah’a karşı ne şekilde sadakatsiz davrandıklarını itiraf ettiler. Geçmişlerine baktıklarında, bir ulus olarak işledikleri günahları özellikle tek tek söylediler. Birkaç konu tekrar edildiği için özellikle öne çıkıyor: (1) İsrail, Allah’ın yasasını bir kenara bırakmıştı (2) peygamberlere zulmetmişlerdi.

Diğer bir değişle, dindar bir ulus ve bireyler olarak gelişmek için, Allah’ın yasasının ve O’nun peygamberlerinin şart olduğunu anlamışlardı. Dua “kim kurallarına bağlı kalırsa yaşam bulur” (Neh. 9:29; Lev. 18:5 ayetinden doğrudan alıntı) ifadesiyle ve peygamberlere konuşanın Ruh olduğunun altını çizerek, bu sonucu vurguluyor. Allah, buyruklarını bolluk içinde bir yaşamamız için verdi ve O’nun gerçeğini kavrayışımızda bize rehberlik etsinler diye peygamberlerini gönderdi. Hepimiz için asıl soru, bu armağanlarla ne yaptığımız.