---
title:  İman Hayati
date:   15/11/2019
---

#### Uganda Başkanı İçin Hediye

_Andrew McChesney, Adventist Müjdeleme_

Uganda’daki bir otel lobisine Yedinci Gün Adventist Kilisesi genel konferans başkanı Ted N. C. Wilson ve diğer kilise önderleriyle birlikte bu Afrika ülkesinin başkanı Yoweri Museveni’yle bir toplantıya katılmak üzere geldiğimde, Wilson dini literatürü düşünüyordu.

Pastör Wilson kilise önderlerine, elindeki üstüne Yedinci Gün Adventist Kilisesi’nin ismi ve logosu kazınmış özel bir dolmakalem göstererek “Başkan için hediye olarak bir kalemim var” dedi. “Peki sizde onun için kitap var mı?”

Yüksek sesle cevap verdim: “Odamda güzel renkli bir ‘Mesih’e Giden Adımlar (Yol Gerçek ve Yaşam)’ var.”

Pastör Wilson saatine baktıktan sonra hemen yukarı çıkıp kitabı getirmemi istedi.

Odama aceleyle giderken, nasıl olup da kitabı çantama koymuş olduğuma şaşıyordum.

İki hafta önce, babam bana yolculuğa çıkarken yanıma hediyelik kitap almak isteyip istemediğimi sorduğunda onu kafamı sallayarak “hayır” demiştim. Rusya yolculuğumda yanıma “Mesih’e Giden Adımlar”ın 5 nüshasını aldığımı ve bunlara alıcı bulmak için bir hayli zorlandığımı açıkladım.

Babam “Yine de yanına birkaç kitap almalısın” diye ısrar etti.

Keene, Texas’taki Adventist Kitap Merkezi’nden istemeye istemeye “Mesih’e Giden Adımlar”dan 5 nüsha aldım.

Ama bu kitaplar babama yetmemişti.

“Yanına yeni bir Kutsal Kitap da alacak mısın?” diye sordu.

Yolculuklarda, vaaz vermem istenirse diye yanıma genellikle yeni bir Kutsal Kitap alırım, sonra onu orada veririm. Kutsal Kitap’ı cep telefonundan okumayı tercih ediyorum, ama vaaz verirken telefonu elimde tutmayı sevmiyorum.

“Kutsa Kitap’a gerek yok,” dedim babama. “Vaaz vermeyeceğim.”

Babam ikna olmamıştı. Siyah deri kapaklı bir Yeni King James çevirisi Kutsal Kitap aldım.

Uganda’daki otel odasında Kutsal Kitap’ı da hatırladım ve “Mesih’e Giden Adımlar”la birlikte Pastör Wilson’a götürdüm.

Kısa bir süre sonra, Başkan Museveni bizi Entebbe’deki Uganda Hükümet Sarayı’nda ağırladı ve hemen ardından Pastör Wilson’u Adventistler’in Sebt’i Cumartesi günü tutmasının nedeni üstüne soru yağmuruna tuttu. Pastör Wilson kısa bir Kutsal Kitap dersi verdi ve ardından Adventist öğrencilerin Cumartesi günü sınava tabi tutulmaması için istekte bulundu. Başkan Museveni bu işle ilgileneceğini belirttiğinde çok sevindi.

Pastör Wilson Başkan Museveni’ye desenli kalemi sundu ve kalemi önemli belgeleri imzalamakta, ya da daha önemlisi, Kutsal Kitap ayetlerinin altını çizmekte kullanabileceğini söyledi.

Sonra Başkan Museveni’ye Kutsal Kitap’ı ve “Mesih’e Giden Adımlar”ı verdi. Başkan Museveni (solda) gülümseyerek elindeki kitapları ziyaretçilerin görmesi için kaldırdı.

O akşam heyecanla babamı Skype’tan aradım. “Kutsal Ruh’un telkinlerine uyduğun için teşekkür ederim” dedim.

Artık yolculuklarımda yanıma her zaman yeni bir Kutsal Kitap ve birkaç “Mesih’e Giden Adımlar” nüshası alıyorum.