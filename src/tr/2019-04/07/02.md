---
title:  Oruç ve İbadet
date:  10/11/2019
---

`Nehemya 9:1-3 ayetlerini oku. İnsanlar kendilerini neden tüm yabancılardan ayırıyorlar?`

Nehemya insanların bu zamanı sevinçle ilişkilendirdiğinden emin olmaya can atıyor olmasına rağmen, insanları oruç tutmaya yönlendirmişti. Allah’ın huzurunda, çul kuşanıp başlarına toprak serperek kendi kibirlerini kırdılar. Yabancılar İsrail halkının ortak günahında pay sahibi olmadıkları için, İsrailliler kendilerini onlardan ayırdılar çünkü İbraniler bağışlanması gerekenlerin kendi günahları olduğunu biliyorlardı. Sürgüne gitmelerine yola açmış olan, kendi uluslarının günahlarını kabullendiler.

Ortak duaları ve itirafları günahın doğasının derinden anlaşıldığını gösteriyordu. İsrailliler, ataları her şeyi mahvedip tüm ulusun sürgüne gitmesine yol açtıkları için öfkeli olabilirdiler. Ya da, önderlerinin yaptıkları, şu an içinde bulundukları duruma geri dönebilmiş sadece küçük bir topluluk olmalarına yol açmış olan seçimlerden veya önceki nesillerin dindarlığında görünen eksikliklerden şikâyet ederek vakitlerini harcayabilirlerdi. Fakat nefret ya da yakınma yerine, alçakgönüllülük ve itiraf ile Allah’a döndüler.

Nehemya 9:3 ayeti, insanları günün dörtte birinde Yasa Kitabı’nı okuduklarını, dörtte birinde de günahlarını itiraf ederek Allah’a ibadet ettiklerini bildiriyor. Bu, Tevrat’ın üçüncü defa okunmasıdır. Tevrat’ın okunması, gerçeğe dayanmak zorunda olan itiraf için esastır, gerçek Allah’tan gelir. Kutsal Kitabı okurken Allah bize yaklaşır ve Kutsal Ruh bize konuşarak öğretebilir. O’nun sözünün gerçekliği bizim düşüncemizi ve kavrayışımızı biçimlendirir, bize cesaret verir ve ayağa kaldırır. İsrailliler de ağlayıp yas tutuyorlardı çünkü Allah’ın kutsal varlığında zaman geçirmek, bizi etkisi altına alırken O’nun güzelliğini ve iyiliğini fark etmemizi sağlar. Tüm değersizliğimize rağmen, evrenin Yaratanı’nın bizimle birlikte olmayı tercih etmiş olması ne kadar da muazzam. Böylelikle, Allah yaşamlarımızda olmadığında bizim de imandaki ruhsal atalarımızın hiçbirinden bir farkımız olmadığını anlarız. Sadece Allah’ın bizde çalışmasıyla olmamız gereken kişi olabiliriz.

`Daniel 9:4–19 ayetlerini oku. Onun duası bugün bize hangi şekillerde uygulanabilir? Bu uygulamanın gerçekliği bireysel olarak bize ve kilisemize ne söylemeli?`