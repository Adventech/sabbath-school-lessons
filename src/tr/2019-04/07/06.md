---
title:  Övgü ve Dilek
date:  14/11/2019
---

`Nehemya 9:32-38 ayetlerini oku. İtiraf duasının bitiş bölümünde neye odaklanılıyor?`

Dua, bir kez daha büyük, kudretli ve muhteşem olduğu ve antlaşmaya bağlı kalarak merhamet gösterdiği için Allah’ın övülmesine geçiyor. Allah’ın onlara karşı iyiliğini kabul ederken samimi görünüyorlar.

Ayrıca, Allah’la ayrıntılı bir şekilde 10. bölümde tarif edilecek olan bir antlaşma yapmayı talep ediyorlar. Talep ettikleri ne?

“Ve şimdi, ey Allahımız, ahdi ve inayeti koruyan büyük, kudretli ve heybetli Allah, Aşur kırallarının günlerinden bugüne kadar, kırallarımızın, reislerimizin, ve kâhinlerimizin, ve peygamberlerimizin, ve babalarımızın, ve bütün senin kavmının, bizim, başımıza gelen zahmetin hepsi senin gözünde az görünmesin” (Neh. 9:32 KM).

Toplum, kendilerini yöneten krala tazminat ödemek zorundaydı. Her yönden baskıyla boğuşan küçük İsrail topluluğu bundan çok yorulmuştu. Arka arkaya gelen tiranlara dayanmak zorunda kalmışlardı, artık rahat bulmayı umuyorlardı.

İlginç şekilde kendilerine “köle” diyorlardı. Uluslarının sadakatsizliğinin altını çizdikten sonra, cümleyi kendilerinden bu sözle bahsederek bitiriyorlar. Kullar, elbette kendilerinin üzerindekilere hizmet ederler. Bu ifadenin kullanılmış olması, kendilerinden önce gelenlerin yapmadıkları gibi, onların Rabb’e itaat etmeye gereksinim duyduklarının farkına vardıklarını ima ediyor. Bu, onların Rabb’e ve O’nun buyruklarına sadık kalmak için duydukları isteğin bir ifadesi. Ve Allah’ın kulları olarak, O’ndan kendileri için aracılık etmesini istiyorlar.

Ezra ve Nehemya’nın topluluğu, o günlerdeki tecrübelerini, İsraillilerin Mısır’da yaşadığı felaket ile karşılaştırılabilecek (Neh. 9:9) “büyük sıkıntı içindeyiz”(Neh. 9:37) sözleriyle tarif ediyorlar. Duaları, Mısır’da yaşadıkları felaketi gördüğü ve dikkate aldığı için Allah’ı övüyor. Topluluk şimdi de, her ne kadar geçmişten hiç kimse–krallar, prensler, rahipler ya da peygamberler, atalar– imanlı olmadığı için bunu hak etmiyor olsalar da, Allah’tan aynı geçmişte yaptığı gibi araya girmesini istiyordu. O yüzden, kendilerine ya da atalarının işlerine değil de Allah’ın kendilerine karşı olan lütfuna ve merhametine dayanarak, Rabb’in kendileri adına araya gireceğini umut ediyorlar.

`Romalılar 5:6-8 ayetlerini oku. Bu ayetler, İsraillilerin Allah’tan istedikleri şeyi nasıl yansıtıyor? İsraillilerin istediklerinden ve Pavlus’un Romalılara söylediklerinden ne teselli bulabiliriz?`