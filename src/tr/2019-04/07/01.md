---
title:  Bizim Bağışlayan Allah’ımız
date:  09/11/2019
---

### Konuyla İlgili Metinler
Neh. 9:1–3; Dan. 9:4–19; Neh. 9:4–8; Kol. 1:16, 17; Neh. 9:9–38; Rom. 5:6–8.

> <p>Hatırlama Metni</p>
> “Günahlarını gizleyen başarılı olmaz, İtiraf edip bırakansa merhamet bulur” (Süleyman’ın Özdeyişleri 28:13).

Çardak Bayramı (Sukkot) bittikten sonra, önderler, halkı tekrar bir araya topladı. Kutlama zamanı yeni bitmişti; şimdiyse bitmemiş bir iş olan, itiraf ve günahları için Allah’ın önünde tövbe etme işine dönme vaktiydi.

Evet, önderler onlardan yas tutmayı ve hataları yüzünden üzüntü duymayı durdurmalarını istemişti fakat bu yas tutmanın ve günahları itiraf etmenin önemli olmadığı anlamına gelmiyor. Artık, bayramı kutladıklarına göre, düzgün bir şekilde günahları itiraf etmenin zamanı gelmişti.

Burada bahsedilen olayların gerçekleşme sırası sevinme ve günah çıkarmanın her zaman bu sırayla yapıldığı anlamına gelmiyor; yalnızca öteki türlü sıralanması gerektiği anlamına da gelmiyor. Bizler doğal olarak önce günahı itiraf etme sonra sevinme sırasını takip etsek de, belki de yaşamlarımızda Allah’ın kutlanması daha önce gelmeli. Sonuçta Romalılar 2:4 ayeti bizi tövbeye getirenin “Allah’ın iyiliği” olduğunu söylüyor. O halde, O’nun “iyiliği” bize övgüyü ve sevinmeyi anımsatmalı fakat aynı zamanda bağışlanma, aklanma ve bizi yeniden yaratması için Allah’a ihtiyaç duyduğumuzu hatırlatmalı.

_*16 Kasım Sebt Gününe hazırlık için bu haftanın konusunu çalışın._