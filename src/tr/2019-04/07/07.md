---
title:  Ek Çalışma
date:  15/11/2019
---

Ellen G. White, Yol, Gerçek ve Yaşam kitabından “İtiraf Etme” s. 23–26  bölümünü oku.

Nehemya 9:25 ayetinde İbraniler atalarının nasıl da Allah’ın büyük iyiliğiyle “zevk bulduklarından” (KM) bahsettiler. Kelimenin kökeni “Aden bahçesindeki” (bkz. Yar. 2:15) Aden ismiyle aynıdır. Eğer Adenleşmek diye bir fiil olsa, belki de en iyi çeviri “kendilerini Adenleştirdiler” olurdu.

Müjde, sonuçta bir geri getirmedir ve bizim sonuç olarak neye geri getirileceğimizi temsil etmek için Aden’den daha iyi bir simge bulunabilir mi? Allah, düşmüş dünyada Aden bahçesinin en yakın yansımasını yaratmak için, İbrani halkını kaldırıp, onları eski dünyanın tüm yollarının kesiştiği yere getirmişti. Sürgün ve geri dönüşten sonra bile, olasılık hala mevcuttu. “RAB Siyon’u ve bütün yıkıntılarını avutacak. Siyon çölünü Aden’e, bozkırı RAB’bin bahçesine döndürecek” (Yşa. 51:3).

Evet, insanlar Allah’ın kendilerine vaat ettiği, düşmüş dünyada mümkün olduğu kadar Aden bahçesinin bereketini hatırlatan maddi zenginliklerin keyfini çıkarmışlardı. Ve bu iyiydi. Onların keyfini çıkarmaları gerekiyordu. Allah maddi dünyayı tam olarak insanoğlunun keyif alacağı şekilde yaratmıştı ve –Allah’ın bereketlediği– eski İsrail de ondan keyif aldı. Onların günahı, kendilerini Allah’ın büyük iyiliğinde “Adenleştirmeleri” değil, keyfini çıkarttıkları iyiliklerin sahibi Rabb’i unutmuş olmalarıydı (bkz. Hez. 23:35). Bereketler, aslında Allah’ın etraflarındakilere açıklanması olan hedeflerine götüren yol olmaktan çıkıp, kendileri birer hedef haline gelmişlerdi.

**Tartışma Soruları**

`İsa şöyle demişti, “Dikenler arasında ekilen de şudur: Sözü işitir, ama dünyasal kaygılar ve zenginliğin aldatıcılığı sözü boğar ve ürün vermesini engeller” (Matta 13:22). “zenginliğin aldatıcılığı” ile ne ifade etmek istiyordu ve bunun bu hafta çalıştığımız itiraf duası ile ilişkisi nedir?`

`Yaratılış öğretisi üzerine yeniden düşün. Nehemya 9. bölümdeki duada, neredeyse hemen Rabb’in Yaratan ve Gözeten olduğunun ifade edilmiş olduğunu hatırla. Bu durum, yaratılış öğretisinin bizim imanımız için ne kadar merkezi olduğu hakkında bize ne söylüyor?`

`Bir yandan günahkâr doğamızı kabul etmek ile, öte yandan Şeytan’ın bizim günahkârlığımızı cesaretimizin kırılıp imana tamamen sırtımızı dönmemize yol açacak seviyeye kadar kullanmasına izin vermemek arasındaki dengeyi nasıl bulabiliriz?`