---
title:  Ek Çalışma
date:  01/11/2019
---

Ellen G. White, Prophets and Kings [Peygamberler ve Krallar] kitabından “A Rebuke Against Extortion [Zorbalığa karşı bir Azarlama]”  s. 646-652, bölümünü oku.

“Nehemya bu zalimce baskıyı duyduğu zaman canı öfkeyle doldu. Kendisi ‘Onların bu dertlerini, yakınmalarını duyunca çok öfkelendim’ diyor. Bu zorbaca haraç geleneğini ortadan kaldırmak istiyorsa, kararlılıkla adaletin yanında yer alması gerektiğini gördü. Kendine özgü bir enerji ve kararlılıkla, kardeşlerini sıkıntıdan kurtarmak için çalışmaya başladı.”—Ellen G. White, Peygamberler ve Krallar, s. 648.

“İsa sözlerine devam ederek, ant içmeyi gereksiz hale getirecek bir ilkeyi ortaya koydu. Konuşma prensibinin kesin gerçek olması gerektiğini öğretti. ‘Evet’iniz evet, hayır’ınız hayır olsun. Bundan fazlası şeytan’dandır’ ”—Ellen G. White, Bereket Dağı’ndan Düşünceler, s 68.

“Bu sözler, kutsala saygısızlık sınırında olan tüm anlamsız ifadeleri ve kızgınlıkla söylenen küfürleri kınamaktadır. Toplumda ve iş dünyasında yaygın olan aldatıcı övgüleri, gerçeğin çevresinden dolaşmayı, pohpohlayıcı ifadeleri, abartıları, ticaretteki yalan beyanları kınamaktadır. Bu sözler, olmadığı gibi görünmeye çalışan, ya da kalbindeki gerçek duyguları sözleriyle dile getirmeyen hiç kimseye doğru sözlü denilemeyeceğini öğretirler.”—Ellen G. White, Bereket Dağı’ndan Düşünceler, s 68.

**Tartışma Soruları**

`Mali konularla ve kişilerarası ilişkilerle uğraşırken, insani sorunlarımızın kalbinde neden bencillik yatmaktadır?`

`Allah’ın halkı açgözlülükten nasıl kaçınabilir? Allah’ın ona karşı hükmü nedir? Aşağıdaki ayetleri oku: Yşa. 48:3–12 ve Mik. 6:6–8.`

`Konuşma armağanı ve sözlerimizin kudreti konusu üzerinde derinlemesine düşün. Yuhanna 1:1, 2 ayetleri İsa’ya “Söz” derken ne kastediyor? Bu, sözlerin ve taşıdıkları anlamın önemini kavramamıza ne şekilde yardımcı olabilir?`

`İsa’nın binlerce yıl öncesinden yoksulların her zaman aramızda olacağını söylemiş olması çok şaşırtıcı. Ayrıca bizlere ihtiyaç sahiplerine yardım etmemiz tembihlenmiştir. Bu iki fikir, Hristiyanları daha az talihli olanlar için çalışmak konusunda teşvik etmekte birbiriyle ne şekilde uyumlu?`