---
title:  Bir Ant
date:  30/10/2019
---

`Nehemya 5:12, 13 ayetlerini oku. Nehemya neden ant içtikleri antlaşmaya uymayanlar için bir lanet okuyor?`

Önderler haczettikleri her şeyi tazmin edeceklerine ve geri vereceklerine razı olmuş olsalar da, Nehemya sadece sözlerle tatmin olmamıştı. Gerçek bir ispata ihtiyacı vardı; o yüzden onlara rahiplerin önünde ant içirdi. Bu hareket aynı zamanda ileride antlaşmayı öne sürmek zorunda kalırsa, işlemlere yasal bir geçerlilik de sağlamış oldu.

Fakat neden lanet okudu? Nehemya temsili olarak giysisini sanki üzerinde bir şey tutuyormuş gibi toparladı ve o şeyi kaybetmeyi temsil edecek şekilde silkeledi. Yani, bu antlaşmaya karşı gelenler her şeylerini kaybedeceklerdi. Karşıdaki insanları belirli bir yasa ya da kuralın önemi ile ilgili etkilemek için lanet okunması görenekseldi. Yasayı çiğnemenin karşılığı olarak bir lanet okunduğu zaman, insanlar o yasayı çiğnemeye daha az yatkın oluyorlardı. Öyle görünüyor ki Nehemya bunun çok önemli bir konu olduğunu anlamıştı ve başarıya ulaşma olasılığını yükseltmek için çarpıcı bir şey yapma gereği hissetmişti.

`Eski Ahit’teki aşağıdaki ayetler, bu insanlar için antların ne kadar mukaddes olduğu konusunda bize ne söylüyor? (Say. 30:2; Yas.. 23:21–23; Vaiz 5:4, 5; Lev. 19:12; Yar. 26:31).`

Sonuçta, konuşma yetisi Allah’ın insanlara vermiş olduğu çok değerli bir armağan; hayvanların sahip olduğundan çok farklı bir şey olarak ona sahibiz. Ve sözlerimizde kudret var, hatta yaşamın ve ölümün kudreti. O yüzden ne söylediğimize, neyi yapacağımıza söz verdiğimize ve sözle hangi sorumluluklar altına girdiğimize çok dikkat etmeliyiz. Yaptıklarımızın sözlerimizle uyumlu olması da ayrıca çok önemli. Kaç kişi, sözlerinde Hristiyan olup da davranışlarında tam tersi olanlar yüzünden Hristiyanlığa sırtını dönmüştür?

`Sözlerinin diğer insanlar üzerinde ne kadar etkisi olduğunu düşün. Ne söylediğimize, ne zaman söylediğimize ve nasıl söylediğimize daha çok dikkat etmeyi nasıl öğrenebiliriz?`