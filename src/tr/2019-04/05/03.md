---
title:  Yasa’nın Ruhu’na Aykırı
date:  28/10/2019
---

`Nehemya 5:6–8 ayetlerini oku (ayrıca Çık. 21:2–7 ayetlerine bak). Nehemya neden öfkelenerek karşılık veriyor?`

Bugün bizim için kavraması zor olsa da, kölelik eski dünya toplumlarında normaldi. Ebeveynler kendileri de köle olabilirlerdi ya da çocuklarını satabilirlerdi. Toplumsal ya da yasal olarak ebeveynlerin çocuklarını satmaya hakları vardı. Fakat Allah özgürlük veren olduğu için, alacaklıların her yedi yılda bir kölelerini azat etmelerini gerektiren uygulamayı düzenlemişti. Bu şekilde insanların daimi olarak köle kalmalarının önüne geçmiş ve insanların özgürce yaşamasını arzuladığını ortaya koymuştu.

Borç verme yasaldı fakat faiz almak yasaklanmıştı (Kutsal Kitaptaki tefecilikle ilgili düzenlemeler için bkz. Çık. 22:25–27; Lev. 25:36, 37; Yas. 23:19, 20). Hal böyle olunca, tefecilerin talep ettiği faiz etraflarındaki uluslardakilere görece daha küçüktü. Her ay yüzde bir faiz talep ediyorlardı. 7. yüzyıl Mezopotamya’sından yazılar gümüş için yıllık yüzde elli, tahıl için yüzde yüz faiz alındığını gösteriyor. O yüzden, yıllık yüzde on iki faiz Mezopotamya’daki ülkelerde uygulananla karşılaştırıldığında düşüktü. Fakat sonuçta, Allah’ın Sözü’ne göre alacaklıların yaptıkları tek yanlış faiz talep etmekti (Neh. 5:10), ve ilginç olan insanlar şikayetlerinde bundan bahsetmiyordu bile. Diğer her şey hem toplumsal kurallara hem de yasanın hükümlerine uygundu. O halde Nehemya neden “çok öfkeliydi”? Dikkat çekecek derecede, doğrudan harekete geçmek yerine mesele üzerinde ciddi bir şekilde düşünüyor.

Nehemya’nın bu kadar kesin bir şekilde konunun üzerine gitmiş olması hayranlık uyandırıcı. Her şey kağıt üzerinde kanuna ve toplum yaşantısına uygun, hatta bölgedeki diğer uygulamalarla karşılaştırıldığında “hassas” diye, insanların yakınmalarını yalnız bırakmadı. Mevcut durumda yaşanan, yasanın ruhunun ihlal edilmesiydi. Özellikle de mali sıkıntı zamanlarında insanların birbirlerine yardım etmesi bir görevdi. Allah mazlumların ve ihtiyaç sahiplerinin yanındadır, kötülüklere ve yoksullara uygulanan zorbalığa karşı konuşsunlar diye peygamberleri görevlendiren O’dur.

`Bilmeden dahi olsa, yasaya harfiyen uymamıza rağmen yasanın ruhunu ihlal ettiğimiz durumlar hangileridir? (bkz. Mik. 6:8.)`