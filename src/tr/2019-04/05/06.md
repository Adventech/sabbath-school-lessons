---
title:  Nehemya’nın Örneği
date:  31/10/2019
---

`Nehemya 5:14-19 ayetlerini oku. Nehemya, “valiliğin yiyecek bütçesine” (Neh. 5:18) dokunmamasına sebep olarak ne gösteriyor?`

Nehemya bu ayetlerdeki öyküyü büyük ihtimalle, Yahuda’da 12 yıl valilik yaptıktan sonra kral Artahşasta’nın yanına döndüğünde yazmıştı. Valilerin vatandaşlarından gelir talep etme hakkına sahip olmasına rağmen, Nehemya bu hakkı asla talep etmedi ve kendi hayatını kazandı. Sadece kendi giderlerini değil, aynı zamanda hem ailesinin hem de sarayın tüm giderlerini o karşılıyordu. İlk vali Zerubbabel, diğer valiler içinde ismini bildiğimiz tek vali. Nehemya “eski valiler” derken büyük olasılıkla Zerubbabel ve kendisi arasındaki valilerden bahsediyordu. Sonuç olarak, görev süresi sona erdiğinde büyük ihtimalle varlığı azalmıştı. Böylesine bir mevkiden bekleneceği gibi varlığını çoğaltmak bir yana dursun, büyük ihtimalle para ve mülk kaybetmişti. Nehemya zengindi, bu yüzden bir çok insanın her gün karnını doyurabiliyordu ve diğer bir çok kişiye de bol bol verecek kadar cömertti (Neh. 5:17, 18).

Civardaki uluslar tarafından esir alınanların kurtarılması sonrasında İbrahim’in yaptığıyla aynı şey olmasa da (bkz. Yaratılış 14), Nehemya’nın burada yaptığı, aynı çok önemli ilkeyi ortaya koyuyor.

`Nehemya 5:19 ayetini oku. Nehemya orada ne söylüyor ve bunu müjde açısından nasıl anlamalıyız?`

Nehemya örneği ile gördüğümüz şey, bir kişinin, Rabb’i ve Rabb’in işini kendi kişisel kazancının ve yararının önünde tutmasıdır. Biz kişisel olarak her ne urumda olursak olalım, hepimiz için iyi bir derstir. Bize çok pahalıya patlamadığı zamanlarda Rab için çalışmak kolaydır.

`Filipililer 2:3–8 ayetlerini oku. Hemen şimdi, burada ifade edilen özveri ilkelerini kendi yaşamında ne şekilde hayata geçirebilirsin?`