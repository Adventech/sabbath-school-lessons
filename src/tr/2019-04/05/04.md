---
title:  Nehemya Harekete Geçiyor
date:  29/10/2019
---

Öyle görünüyor ki, soylularla yetkilileri azarlamak –“Kardeşlerinizden faiz alıyorsunuz!”(Neh:5:7)–beklenilen sonucu vermemişti. O yüzden, Nehemya durmadı ve içlerindeki mazlumlar için mücadele etmeye devam etti. Soylulara ve yetkililere anlatmaya çalıştığını fakat bunun işe yaramadığını, bu yüzden de konuyu gündemden kaldırdığını söyleyebilirdi. Sonuçta karşısına alacağı bu insanlar ülkenin zenginleri ve güçlüleriydi. Fakat soruna bir çözüm yolu bulunana kadar, bu süreçte kendisine güçlü düşmanlar edinmeyi de göze alarak, hoşnutsuzluğunu devam ettirdi.

`Nehemya 5:7-12 ayetlerini oku. Neler olduğuyla ilgili Nehemya’nın savları neler? İnsanları yanlışı düzeltmeye ikna etmek için neyi kullanıyor?`

Nehemya çok büyük bir toplantı düzenliyor–İsrail’in tüm halkı bu konuyla ilgilenmeleri için bir araya getiriliyor. Büyük olasılıkla, tüm halk bir araya geldiğinde, önderlerin utanacaklarına, hatta uyguladıkları boyunduruğu devam ettirmeye korkacakları ihtimaline güveniyordu.

Nehemya’nın en önemli savının odağında kölelik vardı. Bir çok Yahudi, muhtemelen Nehemya’nın kendisi de, yabancılara hizmet eden diğer Yahudileri satın alarak özgürlüklerine kavuşturmuşlardı. Şimdiyse, asillere ve yetkililere, kendi halklarından insanları alıp satmayı doğru bulup bulmadıklarını soruyordu. Sonunda gidip kendi halkından kişilere kölelik etsinler diye Yahudileri satın alarak özgürlüklerine kavuşturmak İsraillilere mantıklı mı geliyordu?

Önderler karşılık veremiyor çünkü bu savın mantıklı olduğunu görüyorlar; o yüzden Nehemya devam ediyor. Onlara “Düşmanlarımız olan öteki ulusların aşağılamalarından kaçınmak için Tanrı korkusuyla yaşamanız gerekmez mi?” (Neh. 5:9) diye soruyor. Daha sonra kendisinin de insanlara para ve tahıl borç verdiğini itiraf ediyor. “Lütfen faiz almaktan vazgeçelim!” (Neh. 5:10) diyerek, yasanın bu uygulamayı Yahudi kardeşlerine karşı yasakladığını doğrulamış oldu ve kendi yönetimi altında insanların birbirlerine karşı özenli olmasını istediğini ortaya koydu. İlginç şekilde, olumlu karşılık gördü. Önderler her şeyi insanlara geri vermeyi kabul etti.

`Daha önce birine yanlış yaptın mı? Eğer dürüstseniz, bir çoğumuzun cevabı “evet” olacaktır. Seni, şimdi bile verdiğin zararı ne derecede mümkünse tazmin etmekten alıkoyan nedir?`