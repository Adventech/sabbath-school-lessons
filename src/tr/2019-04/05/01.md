---
title:  Yasa’nın Ruhu İhlal Ediliyor
date:  26/10/2019
---

### Konuyla İlgili Metinler
Neh. 5:1–5; Çık. 21:2–7; Mik. 6:8; Neh. 5:7–12; Yas. 23:21–23; Neh. 5:14–19.

> <p>Hatırlama Metni</p>
> “Tarlalarını, bağlarını, zeytinliklerini, evlerini onlara hemen geri verin. Bir de faiz olarak aldığınız gümüşün, buğdayın, yeni şarabın, zeytinyağının yüzde birini verin” (Nehemya 5:11).

Biz insanlar bugüne kadar varlık, yoksulluk ve zenginle fakir arasındaki uçurum sorunuyla uğraşıp duruyoruz fakat yine de bir çözüme ulaşamıyoruz. Evet, İsa “Yoksullar hep aranızdadır” (Mat. 26:11) demişti fakat bu asla onlar için hiçbir şey yapmamaya bir özür olarak kabul edilemez. Tersine, Kutsal Yazılar, üzerimize düşeni yapmamız için bizi uyarıyor. Yoksa kendimize Hristiyan dememiz pek mümkün olmaz.

Geri dönen sürgünlerin Yeruşalim’i baştan inşa ederken yaşadıkları denemeler ve sıkıntılar içindeyken bile, bu mevzunun sadece yoksulluk ve yoksullar bağlamında değil daha da sorunlu bir mesele olan zenginin yoksul üzerinde baskı kurmasıyla gündemde olması ne kadar ilginç. Bu konu sürgünden önce bir sorundu, şimdi, dönmüş oldukları kendi topraklarına yeniden ortaya çıktı.

Bu hafta, bu kadim meselenin farklı bir tecellisini ve Nehemya’nın onunla başa çıkmak için nasıl çalıştığını göreceğiz. Göreceğimiz gibi, bu baskıları daha da kötü kılan, baskının “yasaya harfiyen uyularak” yapılmış olması. Bu da, kurallar ve düzenlemelerin aslında bizi İsa’nın karakterini yansıtma hedefine götüren birer araç olmaktan çıkıp, kendi başlarına birer hedef olmasına izin vermemek için ne kadar dikkatli olmamız gerektiğine güçlü bir örnek oluşturuyor.

_*2 Kasım Sebt Gününe hazırlık için bu haftanın konusunu çalışın._