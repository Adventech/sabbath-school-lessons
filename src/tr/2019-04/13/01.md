---
title:  İsrail’deki Önderler
date:  21/12/2019
---

### Konuyla İlgili Metinler
1Kr. 12:1–16; Elç. 15:7–11; Yu. 11:46–53; Neh. 4:7–23; Ezra 8:21–23, 31, 32.

> <p>Hatırlama Metni</p>
> “Böylece herkes yiyip içmek, yiyeceklerini başkalarıyla paylaşmak ve büyük şenlik yapmak üzere evinin yolunu tuttu. Çünkü kendilerine okunanları anlamışlardı” (Nehemya 8:12).

Hem Ezra hem de Nehemya, Allah’a ve Rabb’in kendilerini çağırdığı görevleri yerine getirmeye adanmış büyük önderlere örnektir. Allah’a olan sevgileri, içlerinde sadık birer hizmetkâr olma isteği uyandırdı. Aslında onların sadakatleri çalışmamızın en önemli parçasıydı.

Bu hafta Ezra ve Nehemya’nın örnekleri de dahil olmak üzere, Kutsal Kitap’taki önderlik örneklerine bakacağız. Bunlar elbette geniş kapsamlı dersler değil, çünkü üzerinde durulabilecek bir çok örnek daha mevcut. Fakat seçtiklerimiz her okuyucu için bilinmesi gerekli örnekler. Hayatının bu döneminde sen kendini önder olarak görmüyor olabilirsin, fakat hepimiz birileri üzerinde etki sahibiyiz; dolayısıyla dersler herkes için geçerli.

Bu önderlerin öykülerinin merkezinde Allah’ın Sözü var. Söz onların düşünme biçimlerini ve yaşamlarını dönüştürdü ve uyanış ile yeniden yapılanma için büyük bir çalışmayı mümkün kıldı. Onlar Allah’ın Sözü’ne ve bunda buldukları O’nun talimatlarına tamamen borçluydular. Aynı şekilde, kim olursak ya da hangi görevde olursak olalım, Yedinci Gün Adventist Hristiyanlar olarak Allah’ın Sözü’nü yaşam tarzımızın merkezinde tutmalıyız.

_*28 Aralık Sebt Günü’ne hazırlık için bu haftanın konusunu çalışın._