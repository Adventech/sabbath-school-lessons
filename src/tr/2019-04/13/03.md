---
title:  Rabb’in Gözünde Kötü
date:  23/12/2019
---

**Aşağıdaki ayetleri incele. Bu önderler ve yönettikleri halklar üzerindeki etkileriyle ilgili bize ne anlatıyorlar?**

`1. Krallar 15:26, 34`

`2. Krallar 13:1–3`

`Yuhanna 11:46–53`

Herhangi bir önderlik konumunda olan pek çoğumuz için, önderliğimizin insanları ruhsal olarak aşağı ya da yukarı çekme potansiyeline sahip olduğunu bilmek çarpıcı bir düşünce. Buradaki tüm örneklerde de, önderlerin etkisi yıkıcı bir biçimde olumsuzdu.

Daha hususi biçimde, bizim kişiliğimiz ve Mesih’e olan bağlılığımız, etkileşim içinde olduğumuz kişiler için fark yaratır. Ruhsal önderler başkalarını etkilerler, kendileri Allah’ı arıyorlarsa Allah’a doğru, aramıyorlarsa kötülüğe doğru.

Bugün gördüklerimizin tersine, Ezra ve Nehemya’nın Allah’la güçlü bir ilişki kurmuş oldukları gerçeği inkâr edilemez. Ezra ve Nehemya’yla ilgili olarak bu kitapçıklarda kaydedilmiş olan dua ve oruç miktarı, Kutsal Kitap’ta geçen diğer önderlerin dua ve oruçlarının ötesindedir. Her şey mükemmel olmasa bile, ulus onların önderliğinde Allah’la yürüyordu. Hayattaki yönleri Allah’a doğruydu. Öte yandan, Ezra ve Nehemya’nın etkilerinin tesir edemediği ya da değiştiremediği kişilerin olması, sonuç olarak bizim için fark yaratacak olanın başka bir kimsenin imanı değil, kendi imanımız olduğu gerçeğini ispatlamaktadır. Sonuçta, İsa’yı canlı görme şansına sahip olmuş, O’nun vaazını dinlemiş, hatta O’nun mucizelerine tanık olmuş ya da duymuş, fakat yine de sonuç olarak O’nu reddetmiş kişilere bakın. Evet, hayattaki durumumuz ne olursa olsun bizim oynayacak bir rolümüz var ve iyi ya da kötü etkide bulunmak bizim elimizde. Fakat sonunda herkes Allah’ın karşısında kendisi hesap verecek.

`Kendi etki alanındaki insanlar hakkında düşün. Bıraktığın etkiyi hangi şekillerde geliştirebilirsin?`