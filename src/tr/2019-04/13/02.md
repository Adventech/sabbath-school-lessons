---
title:  Önderlerin Etkisi
date:  22/12/2019
---

Kutsal Kitap boyunca, hem iyi hem de kötü, hatta bazen ikisinin karışımı sayılabilecek önderlik örnekleri bulabiliriz. Kötü önderler zaman zaman iyi işler yaptılar, aynı şekilde iyi önderler de zaman zaman kötü şeyler yaptılar. Sonuçta tüm önderler de insan ve bu yüzden hem iyiyi hem kötüyü, hem doğruyu hem yanlışı yapma kapasitesine sahipler. Bu gerçekliği kendi hayatında kim tecrübe etmemiştir ki?

Sorun şu ki, bir önder olduğunuzda, iyi ya da kötü yönde etkiniz de büyük oluyor. Evinizde, işyerinizde, ya da varlığınızın hissedildiği herhangi yerde olumsuz bir etkiye yol açmak yeterince kötü. Fakat, ruhsal olsun, siyasi olsun, veya her ikisi birden olsun, önderlik konumunda olduğunuzda etkiniz çok daha büyük oluyor. O halde, her ne sıfata sahip olursanız olun ama özellikle de önderlik ediyorsanız, Kutsal Yazı’nın ilkelerini ve öğretilerini yansıtmanız ne kadar önemli.

**Aşağıdaki ayetleri incele. Burada ne tür önderlik örnekleri görüyoruz? İyiyse, neden iyi olduğunu açıkla. Kötüyse, neden kötü olduğunu açıkla.**

`Rehavam (1. Krallar 12:1–16)`

`Petrus (Elçilerin İşleri 15:7–11)`

`Yoşiya (2. Krallar 23:1–10)`

`Debora (Hakimler 4:1–16)`

`Ahav (1. Krallar 21:1–16)`

`Sadece yüzeysel bilgi olsa da, bu öykülerden iyi önderliği sağlayan ve kötü önderliğe yol açan şeylerin neler olduğuna dair hangi dersleri çıkartabiliriz ve her ne görevde olursak olalım öğrendiğimiz bu dersleri kendimize nasıl uygulayabiliriz?`