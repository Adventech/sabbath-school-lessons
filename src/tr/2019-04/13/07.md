---
title:  Ek Çalışma
date:  27/12/2019
---

Ellen G. White, Yol Gerçek ve Yaşam kitabında “Dua Etme Ayrıcalığı” (s. 60–68) bölümünü oku.

“Sürgünden dönenlerin Zerubbabil, Ezra ve Nehemya önderliğinde yürüttüğü onarım ve yenileme işi, bu dünyanın tarihinin kapanış sahnelerinde gerçekleştirilecek olan ruhsal onarım işini resmetmektedir. İsrail’in bakiyesi, düşmanlarının verdiği hasara uğramış, zayıf bir halktı; ancak onlar aracılığıyla Allah, Kendisine ve yasasına dair bilgiyi yeryüzünde korumayı amaçlıyordu. Onlar gerçek ibadetin gözeticileri, kutsal öğütlerin korucularıydılar. Tapınağı ve Yeruşalim surlarını yeniden inşa ederken yaşadıkları tecrübeler çok çeşitliydi; göğüslemek zorunda kaldıkları düşmanlık çok güçlüydü. Bu işte önderlerin taşıdığı yükler ağırdı; fakat bu adamlar sarsılmaz bir güvenle, alçakgönüllü bir ruhla ve Allah’a sıkı bir bağlılıkla, O’nun Kendi gerçeğini muzaffer kılacağına inanarak, yollarına devam ettiler. Kral Hizkiya gibi, Nehemya da ‘Rabb’e çok bağlıydı, O’nun yolundan ayrılmadı, Rabb’in... buyrukları[nı] yerine getirdi. Rab onunla birlikteydi.’ 2. Krallar 18:6, 7.”—Ellen G. White, Peygamberler ve Krallar, s. 677.

**Tartışma Soruları**

`Önderlerimize destek olmak için neden Allah’ın önünde yapabileceğimiz her şeyi yapmalıyız?`

`Hizmet eden önderlik tarzı neden çok zor, zahmetli, fakat aynı zamanda da ödüllendirici? Hristiyan bir önderin aynı zamanda bir hizmetkâr olması neden çok önemli?`

`Nehemya, kitapçığın başında, sonunda, ve ikisinin arasında dua ediyordu. Ezra da Nehemya da dua adamlarıydı. Ezra ve Nehemya kitapçıklarında “dua” kelimesinin kaç yerde geçtiğini dikkatle say. Bu önderler durmadan dua ediyorlardı. Bu kendi dua hayatımız hakkında bize ne söylemeli?`

`“Rabb’e çok bağlıydı, O’nun yolundan ayrılmadı, Rabb’in Musa’ya vermiş olduğu buyrukları yerine getirdi” (2. Krallar 18:6). “Rabb’e çok bağlı” nasıl olunur? Bunun anlamı nedir? Rabb’e bağlı kalmak ile O’nun emirlerini tutmak arasında ne ilişki var?`