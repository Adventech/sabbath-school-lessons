---
title:  Kralların ve Olayların Gözden Geçirilmesi
date:  30/09/2019
---

İlk dönenlerin oluşturduğu topluluk Allah’ın tapınağını yeniden inşa etme görevini aldı. Tapınağın inşasına karşı gelinmesi konusunu ileriki bir derste işleyeceğiz. Şimdi, tapınağın uzun süren inşası ve Yeruşalim’in yeniden kurulması sürecinde birbirini takip eden Pers krallarını göreceğiz. Ezra ve Nehemya’nın öykülerinin arka planındaki tarihi bilmek çok önemli çünkü bu, ilettikleri mesajın derinlemesine kavranmasını sağlıyor.

`Ezra 4:1-7 ayetlerini oku. Tapınağın inşasına karşı gelindiği dönemde hüküm sürmekte olan farklı krallar hangileridir?`

Ezra ve Nehemya kitapçıklarıyla bağlantılı olan Pers krallarının tarih sırasına göre sıralaması şu şekildedir. İlki M.Ö. 539 yılında Babil’i fethedip Pers İmparatorluğunu kurmuş olan Koreş’tir:

- Koreş “Büyük” (M.Ö. 559-530)
- Kambises (M.Ö. 530–522)
- Darius (M.Ö. 522-486)
- Xerxes (M.Ö. 485–465) (Ayrıca Ester Kitapçığında Ahaşveroş olarak bilinir.)
- Artahşasta (M.Ö. 465-424)

Bu kitapçıkları çalışırken Ezra kitapçığında bu krallardan tarih sırasına göre bahsedilmediğini de asla unutmamamız gerekir. Örneğin Ezra 4:6–24 ayetleri tapınağın inşasına karşı gelinmesi konusuna devam eden beşinci bölümden öncesine yerleştirilmiştir. Yani, Ezra kitapçığı 4. bölümde anlatılan Ahaşveroş ve Artahşasta’nın dahil olduğu mektuplar, 1. Darius’la ilgili 5. ve 6. bölümlerde bahsedilen olaylardan daha sonra gerçekleşmiştir. Bu sıralama okuyuculara şaşırtıcı gelebilir ve yüzyıllardır insanların kitapçıklarla ilgili yaşadığı kafa karışıklığının da bir kısmı bu durumdan kaynaklanmış olabilir. Bu çeyreklikte ilerlerken, olayların sıralamasını bilmek Ezra ve Nehemya’nın mesajlarını daha iyi anlamamıza yardımcı olacaktır.

`Kutsal Kitap’ta kafanı karıştıran şeylerle ne sıklıkla karşılaşıyorsun? Mantıksız gibi görünen şeylerle karşılaştığın zamanlarda bile, Allah’a ve O’nun sözüne güvenmeyi ne şekilde öğrenebilirsin? Bunu yapman senin için neden önemli? (Bkz. Yşa. 55:8, 9).`