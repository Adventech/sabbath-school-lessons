---
title:  Sürgünlerin İlk Dönüşü
date:  29/09/2019
---

`Yeremya 25:11, 12 ve 29:10, Daniel 9:1, 2 ayetlerini oku. Sürgünlerin ilk dönüşü ne zaman gerçekleşti? Dönüş ile hangi peygamberlik sözü tamamlanmış oldu?`

Rab, Yeremya’nın yetmiş yıl peygamberlik sözünün tamamlanması için, sürgünlerin ilk dönüşüne izin versin diye Koreş’i etkiledi. Yeremya, Yahuda ülkesinin yetmiş yıl boyunca Babillilerin yönetimi altında terk edilmiş kalacağını  (M.Ö. 606/605 ile 537/536 tarihleri arasında bu gerçekleşti) fakat daha sonra tutsakların dönmesi için Allah’ın kapıları açacağını yazmıştı. Daniel, Yeremya’nın yazılarını çalışırken, bu vaat edilmiş dönüşün zamanını geldiğini fark etti.

Daniel kitapçığı 9. bölümde, Daniel çok endişeli çünkü yetmiş yıl neredeyse dolmak üzereydi fakat görünürde hiçbir değişiklik yoktu ve yeni Pers imparatoru da iktidara geçmişti. Üzüntü içinde Allah›a döndü ve merhamet dilenerek vaatlerin yerine getirilmesi için yalvardı. Aynı bölümde (Dan. 9:24–27), Allah Daniel’e her şeyi izlediğine ve gelecek için insanların günahları telafi edecek, doğruluğu getirecek ve kurban sistemini tamamlayacak Kurtarıcı ile bir tasarısı olduğuna dair güvence verdi. Yani, Allah, “Daniel, endişe etme” diyordu. “Gerçek Kurtarıcı (İsa) mutlaka geleceği için, seni de şimdi ayrıca kurtaracağım.” Kısa süre sonra, Allah Pers kralı Koreş’i tutsakların serbest bırakılması emrini vermesi için harekete geçirdi. Allah vaatlerine her zaman sadıktır (Allah’ın, halkının ülkelerindeki refahını güvence altına almak için nasıl müdahale ettiğini görmek için Daniel kitapçığı 10. bölümü oku.)

Ezra kitapçığı 1. bölümde, Kral Koreş’in İsrail ulusunun Yeruşalim’e dönmek ve Rabb’in evini inşa etmekte özgür olduğunu ilan eden bildirisi bulunmaktadır. Emir, M.Ö. 539–537 yılları arasında bir tarihte verilmişti. Koreş, sadece onların gitmesine izin vermekle kalmamış, aynı zamanda Nebukadnessar tarafından çalınmış olan tapınağın asıl kapları da dahil, bir çok armağan ve sunuyla dönmelerini sağlamıştı. Bu olay bize, yıllar önce Allah’ın ayrılma armağanlarıyla insanların yüreklerini kıpırdattığı, İsraillilerin Mısır’ı terk edişini hatırlatıyor. Yahuda’ya ilk dönen topluluk aşağı yukarı 50.000 kişiden oluşuyordu ve büyük ihtimalle diğer ülkelerden kadın ve çocuklar da bu topluluğa dahildi.

`Hangi diğer tarihi peygamberlik sözleri tam olarak Allah’ın sözünde vaat edildiği gibi tamamlanmıştır ve bizler bundan Allah’ın geleceği bildiğine ve bizim için olan vaatlerine güvenebileceğimize dair ne şekilde teselli bulabiliriz?`