---
title:  İman Hayati
date:   04/10/2019
---

#### Asit Saldırısı

_Andrew McChesney, Adventist Müjdeleme_

Demokratik Kongo Cumhuriyeti’ndeki bir Pazar kilisesinin pastörü Banza Mwela, Yedinci Gün Adventist Kilisesi’nde vaftiz olacağı gün karısı ve oğlu üstüne asit dökünce neredeyse ölüyordu.

Fakat yüzü tamamen yanan Banza hayata tutundu ve bugün bir gönüllü Adventist pastör olarak sunduğu kuvvetli tanıklıkla büyük kalabalıkları İsa’ya çekiyor.

Banza “Yedinci Gün Adventist ailesine ait olduğum için ve şeytan yenildiği için Rabb’e hamdolsun” dedi.

Hikaye Ekim 2013’te, Banza güneydoğudaki Likasi kentinde düzenlenen bir müjdeleme kampanyasına katıldığında başladı. Banza, Adventist öğretilerini daha iyi öğrenme hevesiyle, bölgedeki Philip Lemon Üniversitesi’nin pastör eğitimi programına katıldı.

Banza vaftiz olacağı gün, İsa’nın gücünü anlatan bir ilahiyi sevinçle söyleyerek evine döndü. Eve girer girmez yetişkin oğlu üstüne atıldı ve elindeki bir kova dolusu sülfürik asiti bedenine ve yüzüne doğru fırlattı. Gözleri kararan ve acıyla yanan Banza, verdiği yerde kıvrandı ve ızdırapla feryat etti.

Doğu Kongo Birlik Hizmeti başkanı Robert S. Muhune’nin dediğine göre, Banza kendi kiliselerinden ayrıldığı için öfkeden deliye dönen karısı ve oğlu böyle bir saldırı planlamış ve Banza’nın orada ölmesini ummuşlardı.

“Ama neyse ki bir mucize gerçekleşti” dedi Muhune. “Adam ölmedi.”

Komşuları Banza’nın çığlıklarını duymuşlardı ve onu aceleyle hastaneye yetiştirdiler.

Doktorlar onun kurtulabileceğinden ümitli değillerdi. Bir gözünü ve kaybetmişti ve derisinin büyük bir kısmı yanmıştı. Haftalarca yoğun bakımda yattı, şimdi bile deri greftleme ve diğer rekonstrüktif estetik ameliyatlar devam ediyor. Adventist dünya kilisesi bu pahalı ameliyatların masraflarının karşılanmasında yardımcı oldu.

Banza’nın karısı ve oğlu o saldırıdan sonra ortadan kayboldu ve henüz bir haber yok.

Banza (solda) hâlâ acı içinde olsa da, çok az bir zamanını hasta yatağında geçiriyor. Tanıklığını kiliselerde ve kamp toplantılarında sürekli paylaşıyor. Kendi hikayesini paylaşırken okuduğu Yeşaya 43:1–3 en sevdiği Kutsal Kitap ayetleri: “Ey Yakup soyu, seni yaratan, ey İsrail, sana biçim veren Rab şimdi şöyle diyor: ‘Korkma, çünkü seni kurtardım, seni adınla çağırdım, sen Benimsin. Suların içinden geçerken seninle olacağım, ırmakların içinden geçerken su boyunu aşmayacak. Ateşin içinde yürürken yanmayacaksın, alevler seni yakmayacak. Çünkü senin Tanrın, İsrail’in Kutsalı, Seni kurtaran Rab Benim. Fidyen olarak Mısır’ı, sana karşılık Kûş ve Seva diyarlarını verdim.’”