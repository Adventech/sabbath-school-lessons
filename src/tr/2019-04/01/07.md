---
title:  Ek Çalışma
date:  04/10/2019
---

Ellen G. White, Prophets and Kings [Peygamberler ve Krallar] kitabından “Ezra, the Priest and Scribe [Ezra, Kâhin ve Yazıcı]” s. 607-617, bölümünü oku.

Ezra’nın gayretli çalışmasını göz önünde bulundurun: “Ezra Allah’ın sözcüsü olarak, çevresindekileri göğü yöneten ilkelerle eğitti. Hayatının geri kalan yıllarında, gerek Med–Pers kralının sarayının yakınında, gerek Yeruşalim’de olsun, başlıca işi öğretmenlik oldu. Öğrendiği gerçekleri başkalarına ilettikçe çalışma kapasitesi arttı. Dindar ve gayretli bir adam oldu. Kutsal Kitap gerçeğinin günlük hayatı asilleştirme gücüne dair, Rabb’in dünyaya karşı tanığı oldu.”—Ellen G. White, Peygamberler ve Krallar, s. 609.

“Günümüzde sürdürülecek olan reform işinde, Ezra ve Nehemya gibi, günahı mazur göstermeyecek ya da örtbas etmeyecek ve Allah’ın şerefini savunmaktan kaçınmayacak adamlara ihtiyaç vardır. Bu görevin yükünü üstlenmiş olanlar yanlış yapıldığında susmayacak, kötülüğü sahte sevgi kisvesiyle örtmeyeceklerdir. Allah’ın insanlar arasında ayrım yapmadığını ve birkaç kişiye gösterilecek sertliğin birçoklarına gösterilen merhamet anlamına gelebileceğini hatırlayacaklardır. Ayrıca, kötülüğü azarlayan kişide Mesih’in ruhunun her zaman tezahür edeceğini de hatırlayacaklardır.”—Sayfa 675.

**Tartışma Soruları**

`Evet Rab bize bir çok harika vaatte bulundu. Fakat aynı zamanda Allah bize Kendisini zorlamaz. Kendi yaşamlarımızda O’nun vaatlerinin tamamlanmasına engel olan hangi seçimleri yapıyor olabiliriz?`

`Daniel 9:1–23 ayetlerindeki duayı oku. Bu duada, kendi deneyimine kişisel bir şekilde uygulanabilecek hangi ilkeleri görüyorsun. Yani, Daniel ne yapıyordu, tavrı nasıldı ve ne istiyordu? Bu duada bugün bize uygulanabilecek başka ne görüyorsun?`

`Perşembe gününün dersinde, Ellen G. White alıntısında Allah’ın Söz’ünün Ezra’nın hizmetinde ne kadar merkezi olduğunu ve Ezra’nın onu insanlar arasında yaymak için ne kadar gayretle çabaladığını okuduk. Bizler için, buradan alabileceğimiz, Allah’ın Sözü’nün yaşamlarımızda ve kilisemizde ne kadar merkezi olması gerektiğine dair çok bariz ve önemli ders nedir?`