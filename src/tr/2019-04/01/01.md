---
title:  'Tarihi Anlamlandırmak: Zerubbabel ve Ezra'
date:  28/09/2019
---

### Konuyla İlgili Metinler
Yer. 25:11, 12; Dan. 9:1, 2; Ezr. 4:1–7; Yşa. 55:8, 9; Ezr. 7:1–28.

> <p>Hatırlama Metni</p>
> “Pers Kralı Koreş şöyle diyor: ‘Göklerin Tanrısı RAB yeryüzünün bütün krallıklarını bana verdi. Beni Yahuda’daki Yeruşalim Kenti’nde kendisi için bir tapınak yapmakla görevlendirdi’ ” (Ezr. 1:2).

Yeremya’nın yazılarında, Allah, halkının yetmiş yıllık Babil sürgününden sonra evlerine döneceğini vaat etmişti. Bu dönüşün gerçekleşmesini mümkün kılmak için Allah’ın aracısı Kral Koreş oldu. Allah tarafından meshedilen Koreş (Yşa. 45:1), M.Ö. 538 yıllarında ülkelerine dönsünler ve tapınağı yeniden inşa etsinler diye Allah’ın halkını özgür bırakan bir kararname yayınladı.

“Yeruşalim için ‘Yeniden kurulacak’, Tapınak için ‘Temeli atılacak’” (Yşa. 44:28) diyen (Koreş değil), Allah’tı. Allah, Yeruşalim’in yeniden inşa edileceğine dair güvence vermişti, o yüzden tapınağın inşasına izin versin diye Koreş’in yüreğini uyandırdı.

Allah’ın halkının Rabb’in işlerine olumlu karşılık verdiğini görmek de her zaman umut verici: “Böylece Yahuda ve Benyamin oymaklarının boy başları, kâhinler, Levililer ve ruhları Tanrı tarafından harekete geçirilen herkes, RAB’bin Yeruşalim’deki Tapınağı’nı yeniden yapmak için gidiş hazırlıklarına girişti” (Ezr. 1:5).

Burada, insanların Allah’ın kudretli ve lütufkâr işlerine olumlu karşılık vermesine bir örnek görüyoruz. Bizim yapabileceğimizin en iyisi, Allah’ın kim olduğunun ve ne yaptığının anlaşılmasıyla, O’nun halkının yararına nasıl da sevgi ile aracılık ettiğinin bilinmesiyle ortaya çıkar.

_*5 Ekim Sebt Gününe hazırlık için bu haftanın konusunu çalışın._