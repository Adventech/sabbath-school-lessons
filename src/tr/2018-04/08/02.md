---
title:  Mesih’te Kurtuluş
date:  18/11/2018
---

Yedinci–Gün Adventistleri olarak diğer Hıristiyanlarla pek çok ortak noktamız olmasına rağmen, bizim iman serimiz, Hıristiyan dünyasında kimsenin beyan etmediği eşsiz bir Kutsal Kitap gerçeği sistemini oluşturuyor. Bu gerçekler, bizleri Allah’ın ahir zaman bakiyeleri olarak tanımlamaya yardımcı olur.

`Elçilerin İşleri 4:8–12, 10:43’ü okuyun. Petrus, kurtuluş planı anlayışında İsa Mesih’in konumuna ne kadar önem veriyor?`

Elçi Pavlus, Korintliler’e, müjde olarak şunu söyledi: “Tanrı, insanların suçlarını saymayarak dünyayı Mesih’te kendisiyle barıştırdı” (2. Kor. 5:19). Mesih’in ölümü, günahın ve ölümün yol açtığı uçuruma köprü kurup, Baba ile uzlaşmamızı sağlamıştır. Yüzyıllar boyunca, Hıristiyanlar İsa’nın ölümünün, dirilişinin ve gerçekleştirmeye geldiği uzlaşmanın anlamını düşünmüşlerdir. Bu uzlaşma süreci kefaret olarak adlandırılmıştır. Bu kelime, esasen “bir–lik–içinde” manasına gelen eski İngilizce bir kelimeden geliyor. Bu, “birlik içinde” olma ya da ittifak içinde olma durumudur. Buna göre kefaret bir ilişkideki uyumu ifade eder ve yabancılaşma olduğunda, bu uyum uzlaşmanın sonucu olacaktır. Kilise birliği bu nedenle bu uzlaşmanın bir armağanıdır.

`Aşağıdaki ayetler İsa’nın ölümünün ve dirilişinin anlamı hakkında ne öğretiyor?`

`Rom. 3:24, 25`

`1.Yu. 2:2`

`1.Yu. 4:9, 10`

`1.Pet. 2:21–24`

Her ne kadar Mesih’in ölümüne ve yeniden dirilişine dair bu inanca diğer birçok Hıristiyan topluluğuyla ortaklaşa inansak da, biz onu, Vahiy 14:6–12’deki üç melek mesajının bir parçası olarak “sonsuza dek kalıcı olan Müjde” (Vah. 14:6) bağlamında ilan ediyoruz. Yedinci–Gün Adventistleri olarak, bu mesajlara başka hiçbir Hıristiyan topluluğunun yapmadığı şekilde vurgu yapıyoruz.

`İsa’nın ölümünün ve dirilişinin gerçekliğini ve bunun sunduğu umut vaadini her zaman gözünüzün önünde tutmayı nasıl öğrenebilirsiniz?`