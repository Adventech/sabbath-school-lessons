---
title:  Uzlaşma Hizmeti
date:  26/11/2018
---

Dünyamız kesinlikle kargaşası, sıkıntıları, savaşları ve çatışmalarıyla bilinir. Bütün bu faktörler kişisel, toplumsal ve ulusal düzeylerde yaşamlarımızı etkiler. Zaman zaman bütün hayatımız kargaşa içindeymiş gibi görünür. Ancak, bölünme ve kargaşa sonsuza dek sürmeyecektir. Allah’ın, evrensel birliği getirecek bir görevi var. Günah bölünme ile sonuçlanırken, Allah’ın uzlaşma planı sonsuza dek barış ve bütünlük getirir.

Efesliler 2:13–16’da Pavlus, Mesih’in imanlılara esenlik getirmesi için nasıl davrandığını gösteren prensipleri öne sürüyor: İsa, çarmıhtaki ölümüyle, hem Yahudileri hem de diğer uluslardan olanları bir halk yaptı ve onları ayıran etnik ve dini engelleri yok etti. Eğer Mesih bunu ilk yüzyılda Yahudilerle ve diğer uluslardan olanlarla yapabildiyse, bugün kendi kilisemiz içinde insanları bölen herhangi ırksal, etnik ve kültürel engelleri ve duvarları ne büyük ölçüde yıkabilir?

Ve bu başlangıç noktasından dünyaya ulaşabiliriz.

`2. Korintliler 5:17–21’de Pavlus, Mesih’te Allah ile uzlaşmış yeni bir yaratık olduğumuzu belirtmektedir. O halde bu dünyadaki hizmetimiz nedir? Topluluklarımızda birleşmiş bir kilise olarak hangi farkları yaratabiliriz?`

Allah’ın yeni yaratığı olarak, imanlılar çok önemli bir görev alırlar—üçlü uzlaşma hizmeti. (1) Kilisemiz, bir zamanlar Allah’a yabancılaşmış olan, ancak şimdi Mesih’in kurbanlığının kurtarıcı lütfuyla, Kutsal Ruh aracılığıyla Allah’ta birleşen imanlılardan oluşur. Bizler dünyaya ahir–zaman mesajını bildirmek için çağrılmış bakiyeleriz. Bizim hizmetimiz, hâlâ Allah’a yabancı olanları Allah ile uzlaştırmak ve görevimizde bize katılmaya davet etmektir. (2) Kilise, aynı zamanda birbiriyle uzlaşmış Allah’ın halkıdır. Mesih’te bir bütün olmak, birbirimizle birleştiğimiz anlamına gelir. Bu sadece yüce bir gaye değildir; gözle görünür bir gerçek olmalıdır. Birbiriyle uzlaşma, kız ve erkek kardeşler arasında barış ve uyum, İsa Mesih’in Kurtarıcımız ve Kefaretçimiz olduğunu dünyaya açıkça tanıklık eder. “ ‘Birbirinize sevginiz olursa, herkes bununla benim öğrencilerim olduğunuzu anlayacaktır’ ” (Yu. 13:35). (3) Bu uzlaşma hizmeti aracılığıyla, kilise evrene, Allah’ın kurtuluş planının doğru ve güçlü olduğunu söyler. Büyük mücadele, Allah ve O’nun karakteri ile ilgilidir. Kilisenin birliği ve uzlaşmayı geliştirmesiyle birlikte, evren Allah’ın ebedi bilgeliği yoluyla yaptığı işleri görür (bkz. Ef. 3:8–11).