---
title:  Düşüş’ün Sonuçları
date:  01/10/2018
---

Düşüş’ün sonuçları muazzamdı. Adem ve Havva’nın itaatsizliği, tüm yaşam formları arasındaki uyumlu bağın kopmasını başlattı. Daha da kötüsü, bugün bile insanlar arasında var olan ayrılığı, anlaşmazlıkları ve bölünmeleri başlattı. Uyumsuzluk, Adem ve Havva’nın, Düşüş’ün suçlamasını hemen başkalarının üzerine atmaya çalışmasında görülüyor (Yaratılış 3:12, 13). O zamandan beri işler daha da kötüleşti.

`Yaratılış 3:16–19 ve Yaratılış 4:1–15’i okuyun. Bu ayetlerde günahın sonuçlarını ve bunun Allah’ın yarattığı uyumlu dünya üzerindeki etkisini ne ortaya çıkarır?`

Adem’in itaatsizliği, zamanla Allah’ın yarattıklarını etkileyen birçok olayın ve sonucun kaynağı oldu. Doğal dünya, günahın sonuçlarından zarar görmeye başladı. İnsan ilişkileri de etkilendi. Birbirlerini himaye edip sevmeleri gereken iki kardeş olan Kayin ve Habil, birinin Allah’ın önceden belirlenmiş ibadet tarzını takip etmek yerine kendi bencil eğilimlerini takip etmek istemesi yüzünden birbirlerine yabancılaşmışlardı. Bu yabancılaşma, şiddet ve ölümle sonuçlandı. Bununla birlikte, Kayin’in tepkisi, Habil’den çok Allah’a idi. Allah’a karşı kızgınlık hissetti (Yar. 4:5) ve bu öfke, Habil’e karşı kindarlık yarattı. İtaatsizlik insan ilişkilerini daha da kopardı.

“RAB baktı, yeryüzünde insanın yaptığı kötülük çok, aklı fikri hep kötülükte.” (Yar. 6:5). Bu kötülük, sonunda Tufan’a ve Allah’ın başlangıçtaki özgün yaratılışın inanılmaz tahribatına yol açtı. Ancak o zaman bile Allah insanlıktan vazgeçmedi, Nuh ve ailesinin yeniden başlaması için bir bakiye bıraktı.

Tufan’dan sonra Allah, Nuh ve ailesine bir vaat verdi. Gökyüzündeki gökkuşağı, onlara her zaman O’nun merhametini ve sözünü, O’nun iyiliğini ve lütfunu hatırlatacaktı (Yar. 9:12–17, Yşa. 54:7–10). Allah, Nuh ile bir antlaşma tesis etti ve O’na ve O’nun Sözüne iman eden birleşik bir insan ailesinin olması için orijinal planını yeniden yürürlüğe koydu.

`Günahın uyumsuzluğunun getirdiği yollar nelerdir? Seçimlerinizin güçlü bir şekilde etkileyebileceği kişiler arasındaki uyumu eski haline getirmeye yardımcı olması açısından şu anda hangi seçimleri yapabilirsiniz?`