---
title:  Allah’ın Halkının Babası İbrahim
date:  03/10/2018
---

Üç büyük tektanrılı dünya dinleri, Yahudilik, Hıristiyanlık ve İslam, babaları olarak İbrahim’i görürler. Hıristiyanlar için, bu ilişki ruhsal bir ilişkidir. Mezopotamya’daki ülkesini terk etmeye çağrıldığında, İbrahim’e onun ile “tüm dünyadaki ailelerin kutsanacağı” söylenmişti (Yar. 12:3; ayrıca bkz. Yar. 18:18, 22:18). Bu kutsanma İsa aracılığıyla geldi.

`İbraniler 11:8–19, Romalılar 4:1–3 ve Galatyalılar 3:29’u okuyun. Bu metinlerde İbrahim’in inancının hangi unsurlarından bahsedilir ve bunlar Hıristiyan birliği fikriyle nasıl ilişkilidir? Yani, bugün bu metinlerde Hıristiyan birliğinde hangi önemli bileşenin olması gerektiğini anlamamıza yardımcı olabilecek ne bulunabilir?`

Tüm imanlıların babası olarak, İbrahim bize Hıristiyan birliğinin esası olan bazı temel unsurları veriyor. İlk önce itaat etti. “İman sayesinde İbrahim miras alacağı yere gitmesi için çağrılınca, Tanrı’nın sözünü dinledi ve nereye gideceğini bilmeden yola çıktı” (İbr. 11:8). İkincisi, Allah’ın vaatlerine umudu vardı. “İman sayesinde bir yabancı olarak vaat edilen ülkeye yerleşti. Aynı vaadin ortak mirasçıları olan İshak ve Yakup’la birlikte çadırlarda yaşadı. Çünkü mimarı ve kurucusu Tanrı olan temelli kenti bekliyordu” (İbr. 11:9, 10). Üçüncüsü, Allah’ın kendisine bir oğul vereceğini ve bir gün onun soyundan gelenlerin yıldızlar kadar çok olacağına inanıyordu. Bu cevaba dayanarak Allah onu iman yoluyla akladı (Rom. 4:1–3). Dördüncüsü, Allah’ın kurtuluş planına güveniyordu. İbrahim’in imanı üzerinde yapılan en büyük sınav, Allah’ın ondan İshak’ı Moriya Dağı’nda kurban etmesini istediğinde geldi (Yar. 22:1–19, İbr. 11:17–19).

Eski Ahit, İbrahim’i Allah’ın bir dostu olarak tanımlar (2.Tar. 20:7, Yşa. 41:8). İman hayatı, sarsılmaz itaati ve Allah’ın vaatlerine olan güveni, Hıristiyan hayatlarımızın şu anda nasıl olması gerektiği konusunda onu bir örnek yapar.

`Önümüzdeki birkaç gün boyunca eylemlerinizi ve sözlerinizi düşünün. Ne söylüyor ya da yapıyor olursanız olun, imanınızın gerçek olduğunu yansıtan şeyleri hangi yollarla görebilir ve emin olabilirsiniz?`