---
title:  Allah’ın Seçilmiş Halkı
date:  04/10/2018
---

İbrahim’i kulu olarak çağırırken Allah, Kendisine, dünyaya O’nu temsil edecek bir halk seçti. Bu çağrı ve seçim, Allah’ın sevgisinin ve lütfunun bir eylemiydi. Allah’ın İsrail’e yaptığı çağrı, Düşüş tarafından meydana gelen yıkım ve ayrılıktan sonra tüm insanlığın restorasyonu planında merkezi bir yer aldı. Kutsal tarih, Allah’ın bu restorasyona yönelik çalışmalarının incelenmesidir ve bu planın önemli bir bileşeni, antlaşma milleti olan İsrail’di.

`Yasa’nın Tekrarı 7:6–11’e göre Allah İsrail’i neden Kendi halkı olarak adlandırdı? Neden İbrahim’in soyunu Kendi halkı olarak seçti?`

Allah’ın insanoğluna olan sevgisi, İsrail’in Kendi halkı olarak seçilmesinin esasıdır. Allah, bilgisini halkı aracılığıyla korumak ve insanlığın kurtuluşunu sağlamak için İbrahim ve onun soyu ile bir antlaşma yaptı (Mez. 67:2). Yine de, Allah’ın İsrail’i seçmesini sağlayan, yüce bir sevgi eylemidir. İbrahim’in soyunun, Allah’ın hak edilmemiş sevgisiyle övünebilecekleri hiçbir şeyleri yoktu. “ ‘Allah’ın sizi sevmesinin ve seçmesinin nedeni öbür halklardan daha kalabalık olduğunuzdan değil. Siz sayıca öbür halklardan azdınız’ ” (Yas. 7:7).

Allah’ın halkını seçmek için kullandığı değerler bize göre garip bir çelişkidir. İnsanlar, liderlerini seçerken gücüne, bilgeliğine ve özgüvenine bakarken, Allah, O’na hizmet etmesi için güçlü ve kudretli olanı seçmez, aksine zayıflıklarını, aptallıklarını ve hiçliklerini algılayan ya da kabul edenleri seçer, öyle ki O’nun huzurunda kimse övünemesin (1.Kor. 1:26–31).

Yine de, onların ayrıcalığına bakın: “Allah kendi halkı olan İsrail’i bir övgü ve görkem kaynağı yapmak istiyordu. Onlara her ruhsal ayrıcalık verilmişti. Allah, onları kendisinin temsilcileri yapacak olan karakter oluşumuna uygun hiçbir şeyi onlardan esirgemedi.

“Allah’ın yasasına itaatleri onları dünyanın ulusları önünde refah harikaları haline getirecekti. Onlara tüm kurnazlık gerektiren işlerde bilgelik ve beceri verebilecek olan Kişi öğretmenleri olmaya devam edecek ve onları kendi yasalarına itaat yoluyla asilleştirerek yüceltecekti. İtaatkâr olmaları halinde diğer uluslara sıkıntı veren hastalıklardan korunacaklar ve zihin gücü ile bereketleneceklerdi. Allah’ın görkemi, O’nun yüceliği ve kudreti, onların tüm zenginliklerinde açığa vurulacaktı. Bir rahipler ve önderler krallığı olacaklardı. Allah onlara yeryüzündeki en büyük ulus olmaları için her imkânı sağladı.”—Ellen G. White, Christ’s Object Lessons, s. 288.

`Allah’ın kadim İsrail için yaptıklarıyla onlara çağrısı arasında ve bizim için yaptıklarıyla, Yedinci–Gün Adventistleri olarak bize olan çağrısı arasında ne gibi paralellikler bulabiliriz? Yanıtlarınızı Sebt gününde tartışın.`