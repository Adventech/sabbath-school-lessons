---
title:  Sahte İbadet
date:  10/12/2018
---

`Matta 4:8, 9’u okuyun. İsa’nın çöldeki üçüncü denenmesi neydi?`

Gurur ve kibirle birlikte, Şeytan sanki dünyayı yaratmışçasına, içerisinde barındırdığı tüm zenginliklerin ve görkemin sahibinin, içinde yaşayan herkesin hürmet ve saygısını talep ederek tüm dünyanın gerçek hükümdarının kendisi olduğunu ilan etti. İsa’nın Babası ve Yaratıcı olan Allah’a ne büyük bir hakaret. Şeytan, ibadetin neyle ilgili olduğunu tam olarak bildiğini açıkladı: evrenin gerçek sahibine saygı ve hürmet göstermek.

`Daniel 3’teki üç İbrani arkadaşın deneyimi (özellikle 8–18 ayetleri) ile Vahiy 13:4 ve 14: 9–11’in ahir zaman gücünü karşılaştırın. Zamanın sonunda tehlikede olan şey nedir? Her iki durumdaki temel sorun nedir?`

Kayin ve Habil’den, Babil’deki üç İbrani çocuğa, “canavarın işareti” ile ilgili son olaylara kadar, (Vah. 16:2), Şeytan, insanları gerçek Allah’tan uzaklaştıran sahte bir ibadet sistemi kurmaya çalışıp insanları kurnazca kendisine ibadet etmeye çekiyor. Ne de olsa, Düşüş’ten önce bile, Tanrı gibi olmak istemişti (Yşa. 14:14). Tıpkı üç gencin bir “imgeye” ibadet etmediği taktirde ölüm tehdidiyle karşılaşması gibi, son günlerde de, Allah’ın sadık insanlarının bir “imgeye” ibadet etmediği taktirde aynı şekilde ölüm tehdidiyle karşı karşıya kalmaları bir tesadüf değildir. Gerçek Allah’a ibadet etmemiz hususunda çağrı yapılıyorken, bunun yerine neden herhangi bir “imgeye” tapalım ki?

“İbrani gençlerin Dura ovasındaki deneyimlerinden alınacak önemli dersler vardı…

“Allah halkını bekleyen sıkıntı mevsimi sarsılmaz bir iman gerektirecektir. Allah’ın çocukları sadece Allah’a tapınmaktan ödün vermemeli, kendilerini sahte tapınmaya çeken her türlü etkene kararlılıkla karşı durmalıdır. Allah’a sadık olan bir yürek için günahlı, sınırlı insanların buyrukları sınırsız Allah’ın sözü yanında önemsiz kalacaktır. Sonuçta hapis, sürgün ya da ölüm cezası da olsa gerçeğe uyacaklardır.”—Ellen G. White, Geçmişten Sonsuzluğa, 2. Cilt, s. 303.

`Şimdi bile, ibadetimize layık olan tek Varlık’tan başka bir kimseye ibadet etmeye ayartılabileceğimiz farklı yollar nelerdir? Sahte ibadet, fark edilemeyecek kadar gizli bir tehdit olabilir mi? Şu anda bile ibadet etmeye ayartılabileceğimiz bazı şeyler nelerdir?`