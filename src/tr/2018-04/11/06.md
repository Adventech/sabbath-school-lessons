---
title:  Ekmeğin Kırılması ve Dua
date:  13/12/2018
---

İlk inanlı topluluğunun karşılaştığı zorluklar ne olursa olsun, onlar İsa’ya olan ortak inançlarında ve dünyaya yaymaları için onlara emanet edilen gerçekte birleştiler. Petrus’un “sahip olduğunuz gerçek” dediği şey buydu (2. Pet. 1:12). Ve böylece, gerçekte birleşerek, birliklerini bir çok şekilde dile getirdiler.

“Bunlar kendilerini elçilerin öğretisine, paydaşlığa, ekmek bölmeye ve duaya adadılar” (Elç. 2:42). Ekmeğin kırılmasına ilişkin bu referans, muhtemelen bir paydaşlık yemeğini ya da imanlılar arasında paylaşılan olağan yemekleri kastediyordu. Bir paydaşlık yemeği sırasında bir noktada, birisi ekmek ve içecek üzerinde İsa’nın ölümünün ve dirilişinin anısına, O’nun yakında dönmesi beklentisi içinde özel bir kutsama sunardı. İlk inanlı toplululuğu böylece zamanlarını, İsa’nın yaşamı ve hizmetinin anlamını hatırlamaya adadılar ve paydaşlık yemeklerinde bunun hakkında konuşmayı severlerdi. Paylaştıkları yemekler, ibadet anlarına dönüştü. “Her gün tapınakta toplanmaya devam eden imanlılar, kendi evlerinde de ekmek bölüp içten bir sevinç ve sadelikle yemek yiyor ve Tanrı’yı övüyorlardı. Bütün halkın beğenisini kazanmışlardı. Rab de her gün yeni kurtulanları topluluğa katıyordu” (Elç. 2:46, 47). Kuşkusuz bu paydaşlık zamanı, İsa’da sahip oldukları birlik hissini güçlendirmeye büyük ölçüde yardımcı oldu.

`İlk inanlı topluluğunun birlikte dua etmesi hakkında Elçilerin İşleri kitabında ne gibi örnekler var? Ne için dua ettiler?`

`Elçilerin İşleri 1:14`

`Elçilerin İşleri 4:23–31`

`Elçilerin İşleri 12:12`

İlk inanlı topluluğu, Allah ile doğrudan iletişim kurma fırsatına değer verdiler ve ibadet için bir araya geldiklerinde O’ndan isteklerde bulunmayı ihmal etmediler. Pavlus’un Timoteos’a yazdığı İlk Mektubu’nda, Hıristiyanların bir araya geldiklerinde dua etmelerinin öneminden bahseder (1. Tim. 2:1). Efesliler’e yazdığı mektupta da duanın ihtiyacını vurguladı: “Her türlü dua ve yalvarışla, her zaman Ruh’un yönetiminde dua edin. Bu amaçla, bütün kutsallar için yalvarışta bulunarak tam bir adanmışlıkla uyanık durun. Ağzımı her açtığımda bana gerekli söz verilsin diye benim için de dua edin; öyle ki, Müjde’nin sırrını cesaretle bildirebileyim” (Ef. 6:18, 19).

`Ortak nedenler için ettiğimiz şefaat dualarının gücü ile daha derin bir birliği deneyimlemenin yolları nelerdir? Bu dua bizi bir kilise olarak nasıl birleştirir?`