---
title:  Kutsal Kitap Çalışması ve Paydaşlık
date:  12/12/2018
---

`Elçilerin İşleri 2:42’yi okuyun. İlk inanlı topluluğunun ibadetinin bazı unsurları nelerdi?`

“Bunlar kendilerini elçilerin öğretisine, paydaşlığa, ekmek bölmeye ve duaya adadılar” (Elç. 2:42). Kilisenin ilk anlarından beri ibadet, elçiler tarafından bize verilen Allah’ın Sözü’nün çalışılmasının merkezi oluşuyla karakterize edilmiştir. İlk Hıristiyanlar, Mesih İsa’dan bahseden Kutsal Yazıları incelemeye sadıktılar. Onlar, Allah’ın onlara verdiği bereketleri birbirleriyle paylaşmaları ve birbirlerini Allah ile ruhsal yürüyüşlerinde cesaretlendirmeleri için sürekli paydaşlık içindelerdi. Söz’den, dünyaya verecekleri mesajın temeli olan kutsal gerçekleri çıkardılar.

`Aşağıdaki ayetler, Allah’ın Sözü’nün diğer imanlılarla paydaşlık içinde çalışılmasının önemi hakkında ne söylüyor?`

`2. Krallar 22:8–13`

`Elçilerin İşleri 17:10, 11`

`2. Timoteos 3:14–17`

“Müjdenin gerçeklerinin ilan edildiği her yerde, içtenlikle doğru olanı yapmak isteyenler Kutsal Yazılar’ı dikkatle araştırmaya yönlendirilirler. Bu dünyanın kapanış sahnelerinde, zor gerçeklerin kendilerine ilan edildiği kişiler Veriyalılar’ın örneğini izleyerek Kutsal Yazılar’ı her gün araştırsalar ve kendilerine getirilen mesajı Allah’ın sözüyle karşılaştırsalar, şimdi nispeten az olan Allah’ın yasasının ilkelerine sadıkların sayısı büyük bir sayıya ulaşırdı.”—Ellen G. White, Elçilerin İşleri, s. 210, 211.

Bizler, Allah’ın Sözü’nde bulduğumuz gerçekleri beyan eden birlik içindeki insanlarız. Bu, ilk günlerde Allah’ın kilisesi için doğruydu ve bugün de doğrudur. Allah’ın Sözü’nün incelenmesi, hem Rab’be ibadetimiz hem de üç melek mesajını dünyaya duyurmak için çağrılmış bir halk olarak birliğimizin özünü oluşturur. İbadet ve paydaşlık için bir aile olarak bir araya geldiğimizde Kutsal Yazılar, görevimize ve İsa’nın ikinci gelişine hazırlanırken hayatlarımıza rehberlik etmesi için Allah’tan sözler verir.

`İnandığımız Kutsal Kitap üzerine ne kadar sağlam bir temeliniz var? Yani, üç İbrani genç gibi, ölümün karşısında dimdik duracak kadar sağlam bir temeliniz var mı?`