---
title:  Birliğin Nihai Restorasyonu
date:  22/12/2018
---

### Konuyla İlgili Metinler
Yu. 14:1–3, Yşa. 11:1–10, Vah. 21:1–5, 1. Sel. 4:13–18, Vah. 22:1–5, Yşa. 35:4–10.

> <p>Hatırlama Metni</p>
> “Ama biz Tanrı’nın vaadi uyarınca doğruluğun barınacağı yeni gökleri, yeni yeryüzünü bekliyoruz” (2. Petrus 3:13).

Kutsal Kitap’ın en büyük vaatlerinden biri, İsa’nın tekrar gelmesi vaadidir. Bu olmadan, hiçbir şeyimiz yoktur, çünkü umutlarımızın merkezinde o vaat ve bizim için ne anlama geldiği yer almaktadır. Mesih, göklerden bulutlarla geri döndüğünde, dünyevi, insani ve dolayısıyla geçici ve zaman zaman anlamsız olan her şey ortadan kaldırılacaktır. Göklerin görkemindeki milenyumdan sonra, savaşları, kıtlıkları, hastalıkları ve trajedileriyle dolu olan bu dünya yenilenecek ve en sonunda Rab ve birbirleriyle yeniden bir araya gelecek şekilde kurtulmuş olanların konutu haline gelecektir.

Mesih’in ikinci gelişi üzerine umut, Yeni Ahit’in önemli bir temasıdır ve yüzyıllar boyunca Hıristiyanlar bu vaadin yerine gelmesini özlemle beklemişlerdir. Yedinci–Gün Adventistleri olarak bizler de O’nun dönüşünü bekliyoruz. Aslında ismimizin kendisi bu umudu ilan etmektedir.

Bu son çalışmamızda, bu vaade bakacağız ve Hıristiyan birliği için ne anlama geldiğini inceleyeceğiz. Mesih’teki birliğimiz, genellikle insani sınırlarımız ve zayıflıklarımız tarafından engelleniyor. Ama parçalanmışlığımıza çözüm aramaya artık gerek kalmayacaktır, çünkü parçalanmışlık olmayacaktır. İkinci Geliş’te, Rab ile bir olacağız, sonunda yeniden bir araya gelmiş ve yenilenmiş bir aile olacağız.

_*29 Aralık Sebt Günü’ne hazırlık için bu haftanın konusunu çalışın._