---
title:  Mesih’in Dönüşünün Kesinliği
date:  23/12/2018
---

`Yuhanna 14:1–3, İsa’nın ikinci gelişine yönelik en iyi bilinen vaattir. Bu vaat size, yeni dünyanın üzerinde yaşayacak kurtulmuşların yaşam tarzı hakkında ne anlatıyor?`

İlk inanlı topluluğu Mesih’in dönüşünü “mübarek umut” (Tit. 2:13) olarak nitelendirmişti. Hıristiyan hac yolculuğunun amacı olduğundan, Kutsal Kitap’ın tüm peygamberlikleri ve vaatlerinin İkinci Geliş’te yerine gelmesini beklemişlerdi. İsa’yı seven herkes, O’nunla yüz yüze paydaşlık yapabilecekleri günü dört gözle bekler. Bu ayetlerdeki sözleri, sadece İsa’nın kendisiyle değil, birbirimizle de paylaşacağımız yakınlık ve samimiyete işaret ediyor.

Hıristiyanlar bu vaade inanırlar, çünkü Kutsal Kitap bize bu durumun gerçekleşeceğini garanti eder. Bu güvenceye sahibiz, çünkü İsa’nın şu sözlerine inanıyoruz, “Yine gelip sizi yanıma alacağım” (Yu. 14:3). Mesih’in ilk gelişi önbildirildiği gibi, O’nun ikinci gelişi, Eski Ahit’te bile önceden bildirilmiştir. Tufan’dan önce Allah, ata Hanok’a Mesih’in zafer içinde gelişinin günahı sona erdireceğini söyledi. O şöyle peygamberlik etmişti: “ ‘İşte Rab herkesi yargılamak üzere on binlerce kutsalıyla geliyor. Tanrı yoluna aykırı, tanrısızca yapılan bütün işlerden ve tanrısız günahkârların kendisine karşı söylediği bütün ağır sözlerden ötürü Rab, bütün insanlara suçluluklarını gösterecektir’ ” (Yah. 14, 15).

İsa, bu dünyaya gelmeden bin yıl önce, Kral Davut da Mesih’in, Allah’ın halkını bir araya getirmek için Mesih’in geleceğine dair peygamberlik etmişti. “Tanrımız geliyor, sessiz kalmayacak, önünde yanan ateş her şeyi kül ediyor, çevresinde şiddetli bir fırtına esiyor. Halkını yargılamak için yere göğe sesleniyor: ‘Toplayın önüme sadık kullarımı, kurban keserek benimle antlaşma yapanları.’ ” (Mez. 50:3–5).

İsa’nın ikinci gelişi, O’nun ilk gelişi ile yakından ilişkilidir. O’nun doğumunu ve hizmetini önceden bildiren peygamberlikler (örneğin, Yar. 3:15; Mik. 5:2; Yşa. 11:1; Dan. 9:25, 26), O’nun ikinci geliş vaadinin bizde oluşturduğu umut ve güvenin temelini sağlıyor. Mesih, “kendisini bir kez kurban ederek günahı ortadan kaldırmak için çağların sonunda ortaya çıkmıştır… Mesih de birçoklarının günahlarını yüklenmek için bir kez kurban edildi. İkinci kez, günah yüklenmek için değil, kurtuluş getirmek için kendisini bekleyenlere görünecektir” (İbr. 9:26, 28).

`Şu anda bile İkinci Geliş vaadinden umut ve teselli çıkartmanın yolları nelerdir?`