---
title:  Yenilenme Vaadi
date:  24/12/2018
---

`Yeşaya 11:1–10’u okuyun. İsrail’e hangi vaat veriliyor ve kurtulmuş olanların ebedi konut yeri hakkında ne söyleniyor?`

Kutsal Kitap, yeryüzünün Yaratılış hikayesi ile başlar (Yaratılış 1, 2). O, ilk ebeveynlerimiz Adem ve Havva’ya emanet edilen güzel ve ahenkli bir dünyanın tarifidir. Allah’ın yarattığı insan ırkı için mükemmel bir dünya ve yuva. Kutsal Kitap’ın son iki bölümü de, Allah’ın, kurtarılmış insanlık için kusursuz ve uyumlu bir dünya yaratacağını söylemektedir (Vahiy, 21, 22), fakat bu kez dünya günahın yıkımından kurtarıldığından buna yeniden yaratılış demek daha doğru olacaktır.

Kutsal Kitap’ın pek çok yerinde, kurtarılmış olanların bu ebedi yuvasının imgesel bir fantezi veya rüyadan ibaret değil, gerçek bir yer olacağı ifade edilir. Kurtarılmış olanlar yeni bir deneyim, yeni bir hayat görebilecek, duyabilecek, koklayabilecek, dokunabilecek ve hissedebileceklerdir. Yeşaya 11’in peygamberliği, yeni bir dönem yaratacak olan Mesih’in gelişini önbildiren güzel bir pasajdır. O bütün şiddeti sona erdirecek ve sonsuz barışı getirecektir. Bu yeni dünyada Allah’ın hakimiyeti evrensel uyumu tesis edecektir.

`Vahiy 21:1–5’i okuyun. Bu yeni uyumun sonucu olarak ebediyen kaybolacak olan şey nedir?`

Ellen White, kurtulmuş olanları neyin beklediği konusunda şunları yazdı:

“Sonsuzluk yılları geçtikçe, onlar Tanrı ve Mesih’in daha zengin ve daha görkemli vahiylerini getirecekler. Bilgi progresif olduğundan, sevgi, saygı ve mutluluk da artacaktır. Ne kadar çok insan Tanrı’yı öğrenirse, O’nun karakterine olan hayranlıkları da o kadar büyük olacaktır. İsa onların önüne, kurtuluşun zenginliklerini ve Şeytan’la büyük mücadelede elde edilen muhteşem başarıları serdikçe, fidye ile satın alınanların kalpleri daha güçlü bir bağlılıkla çarpacak ve altından harplarını daha güçlü bir elle çalacaklar: On binlerce on binler ve binlerce binler övgü dolu muhteşem bir koro eşliğinde bir araya gelecek.”—Ellen G. White, The Story of Redemption, s. 432, 433.

`Şu anda bile Allah’ın karakterini anlayabileceğimiz yollar nelerdir? Başkalarıyla uyum ve birlik içinde yaşamak, şimdi bile Allah’ın karakteri ve doğası hakkında neyi ortaya çıkarmaktadır?`