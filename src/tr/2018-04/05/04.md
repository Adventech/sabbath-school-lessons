---
title:  Paydaşlık Birliği
date:  30/10/2018
---

Petrus’un vaazını, tövbe ve kurtuluş çağrısını takiben, yaklaşık üç bin kişi İsa’yı Mesih olarak kabul etmeye ve Eski Ahit’in İsrail’e vaatlerini sahiplenmeye karar verdi. Allah, bütün bu insanların kalplerinde çalışmaktaydı. Birçok kişi çok uzaklardan İsa’yı duymuştu ve onu görmeyi ümit ederek Yeruşalim’e seyahat etmiş olabilirlerdi. Bazıları İsa’yı görmüş ve Allah’ın kurtarışına dair mesajlarını duymuş, ancak henüz bir takipçi olmaya yönelik bir taahhütte bulunmamış olabilirdi. Pentikost’ta, Rab mucizevi bir şekilde havarilerin hayatlarına dokundu ve onları İsa’nın dirilişinin tanıkları olarak kullandı. Şimdi biliyorlardı ki, İsa’nın adında insanlar günahlarından bağışlanabilirlerdi (Elç. 2:38).

`Elçilerin İşleri 2:42–47’yi okuyun. İsa’nın bu ilk takipçileri, imanlılar topluluğu olarak hangi eylemleri yapmışlardı? Bu muhteşem paydaşlık birliğini yaratan şey neydi?`

Yeni inanlı topluluğunun ilk faaliyetinin elçilerin öğretilerini öğrenmek olması dikkat çekicidir. Kutsal Kitap eğitimi yeni imanlıların ruhsal gelişimini kolaylaştırmak için önemli bir yoldur. İsa, öğrencilerine “size buyurduğum her şeye uymayı onlara öğretin” buyruğunu vermişti (Matta 28:20). Bu yeni topluluk, İsa hakkındaki herşeyi havarilerden öğrenmeye zaman harcadı. Muhtemelen hepsi de İbranice Kutsal Yazılar’ın peygamberliklerinin yerine getirilmesi olarak açıklanan İsa’nın yaşamını ve hizmetini; öğretilerini, benzetmelerini ve vaazlarını; ve O’nun mucizelerini dinlediler.

Ayrıca dua ederek ve ekmek bölerek zaman geçirdiler. Ekmeğin bölünmesinin, Rabbin Sofrası’na doğrudan bir ima veya Elçilerin İşleri 2:46’da bahsettiği gibi, sadece öğünleri paylaşmanın bir referansı olup olmadığı net değildir. Paydaşlıktan bahsetmek kesinlikle, bu yeni topluluğun hâlâ bağlılıklarının ve ibadetlerinin merkezi olan Yeruşalim’deki tapınakta ve evlerinde sıklıkla ve düzenli olarak hizmet ederek birlikte vakit geçirdiği anlamına gelmektedir. Samimi bir yaşamı paylaştılar. Birlikte yediler ve dua ettiler. Dua, bir inanç topluluğunun hayati bir öğesidir ve ruhsal gelişim için şarttır. Bu yeni topluluk ibadetle zaman geçirdi. Bu eylemlerin “kararlı bir şekilde” yapıldığı bizlere söylenmiştir.

Bu sarsılmaz paydaşlık, Yeruşalim’de başkalarıyla iyi ilişkiler kurmalarını sağladı. Yeni imanlılar “Bütün halkın beğenisini kazanmışlardı” ifadesiyle tanımlanıyor (Elç. 2:47). Kuşkusuz, onların yaşamındaki Kutsal Ruh’un işleyişi, etrafındakiler üzerinde güçlü bir etki yarattı ve Mesih olarak İsa’nın gerçekliğine karşı güçlü bir tanıklık oluşturdu.

`Yerel kiliseniz, buradaki birlik, paydaşlık ve tanıklık açısından belirtilen örneklerden neler öğrenebilir?`