---
title:  Kendi Gözlerinde Doğru Olan
date:  08/10/2018
---

Hakimler kitabındaki hikâyeler, İsrail’in Rabbin istemini takip etmediğinden dolayı çok sayıda olumsuz sonuç ortaya koymaktadır. İsrail Kenan’a girdikten kısa bir süre sonra insanlar, manevi hayatlarını kendilerini çevreleyen Kenanlıların sahte dinleri üzerinden şekillendirmeye başladılar; kendilerine kesinlikle yapmamaları söylenen şeyleri yaptılar! Maalesef karşı karşıya oldukları tek sorun bu değildi.

`Hakimler 17:6 ve Hakimler 21:25’i okuyun. Bu ayetler, Allah’ın halkı arasında ortaya çıkan ilave sorunlar hakkında ne öğretiyor?`

Allah’ın halkı arasındaki bölünme ve ihtilafın tarifinden bahsedelim. Ulusun birliği, antlaşma Rabbi’ne, Allah ile girdikleri antlaşmaya sadakatle itaat etmelerine bağlıydı. Ancak, kendi gözlerinde doğru olanı yaparak—özellikle de çevre ülkeler tarafından etkilenerek—mutlak bir felakete doğru gidiyorlardı. Hepimiz düşmüş varlıklarız, ve eğer kendi başımıza bırakılırsak, yüreklerimizin heveslerini izlersek, Allah’ın bizleri yürümeye çağırdığı yoldan kesinlikle ayrılacağız.

`Aşağıdaki ayetler, Hakimler döneminde İsrail’in ruhsal ve sosyal koşulları hakkında bize ne anlatır?`

`Hak. 2:11–13`

`Hak. 3:5–7`

“Rab, Musa aracılığıyla sadakatsizliğin sonucunu halkının önüne koymuştu. O’nun antlaşmasını tutmayı reddederek, kendilerini Allah’ın hayatından ayıracaklardı ve O’nun bereketi üzerlerine gelemeyecekti. Bazen bu uyarılara dikkat edildi ve Yahudi ulusuna ve onlar aracılığıyla da çevre halklara zengin nimetler verildi. Ancak onlar tarihlerinde çoğu kez Tanrı’yı unuttular ve O’nun temsilcileri olarak yüksek imtiyazlarını gözden kaçırdılar. Allah’ın onlardan talep ettiği hizmeti gaspettiler ve dini yönden rehber ve kutsal bir örnek olmaları gereken yoldaşlarını gaspettiler. Kahyaları olması gereken bağın meyvelerini kendileri için arzuladılar. Onların açgözlülüğü ve hırsı, onların putperestler tarafından bile hor görülmesine neden oldu. Böylece diğer uluslara, Tanrı’nın karakterini ve O’nun krallığının kanunlarını yanlış yorumlamaları için fırsat verilmiş oldu.”—Ellen G. White, Prophets and Kings, s. 20, 21.

`Bir kilise olarak kendi eylemlerimiz etrafımızdakileri nasıl etkiler? İnsanlar Yedinci–Gün Adventistlerinde kendilerini olumlu şekilde etkileyen neyi görüyorlar?`