---
title:  Tek Vücutta Birlik
date:  23/10/2018
---

Pavlus, Efeslilere ilham veren sözlerinde pratiktir. Yahudi ve diğer uluslardan olanlar arasında olan, farklı kültürel ve etnik kökenden insanlar arasında var olan birlik, bir efsane ya da sadece teorik bir yapı değildir; “aldığınız çağrıya yaraşır biçimde yaşamanızı” gerektiren bir gerçektir (Ef. 4:1).

`Efesliler 4:1–3’e göre, Hıristiyanlar Mesih’teki çağrılarına layık olmak için ne şekilde davranmalılar?`

Hıristiyanların yaşamındaki bu erdemlerin ve lütufların pratik sonucu, “Ruh’un birliğini esenlik bağıyla korumaya” yardımcı olur (Ef. 4:3). Bütün bu nitelikler sevgiye dayanır (1. Kor. 13:1–7). Sevginin aktif uygulanışı, erkek ve kız kardeşler arasındaki ilişkileri korur ve Hıristiyan toplumunda ve ötesinde barışı ve birliği sağlamlaştırır. Kilisedeki birlik, Allah’ın sevgisini, başkalarının tanıklık edebileceği benzersiz şekillerde açığa çıkarır. Kilise, özellikle çatışma, bölünme ve savaş zamanında böyle bir tanıklık yapmaya çağırılır.

`Efesliler 4:4–6’yı okuyun. Bu üç ayetteki en önemli tema nedir?`

Bu bölümün ilk ayetlerinde, Pavlus kilisenin birliğine olan derin ilgisini dile getiriyor. Birliğe teşvik (Ef. 4:1–3) ile başlar ve imanlıları birleştiren yedi unsurun listesi ile devam eder (Ef. 4:4–6). Birlik, inananların aynı zamanda zaten sahip olduğu bir şeydir (Ef. 4:4–6), sürekli üzerinde çalışılması ve sürdürülmesi gereken (Ef. 4:1–3), ve gelecekteki hedefimiz olarak gayret ettiğimiz bir şeydir (Ef. 4:13).

“Elçi, kardeşlerini, onlara sunduğu gerçeğin gücünün yaşamlarında da ortaya çıkması için yüreklendirir. Alçakgönüllülük ve nezaketle, hoşgörü ve sevgiyle, Mesih’in karakterini ve O’nun kurtuluşunun bereketlerini temsil edeceklerdir. Sadece tek bir beden ve bir Ruh, bir Rab, bir inanç vardır. İsa’nın bedeninin üyeleri olarak tüm inananlar aynı ruh ve aynı umutla canlandırılır. Kilisedeki bölünme, dünya önünde Mesih’in dininin onurunu lekeler ve kendi gidişatlarını aklamaları açısından düşmana fırsat verir. Pavlus’un talimatları, sadece onun yaşadığı zamandaki kiliseye yazılmadı. Allah, bunların bizlere de gönderilmesini tasarladı. Barış bağlamında birlikteliği korumak için ne yapıyoruz?”—Ellen G. White, Testimonies for the Church, cilt 5, s. 239.

`“Aldığınız çağrıya yaraşır biçimde yaşadığınıza” emin olmak için şu anda hangi seçimleri yapabilirsiniz?`