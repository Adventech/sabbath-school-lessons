---
title:  Allah’ın Halkı
date:  04/11/2018
---

`1. Petrus 2:9; Çıkış ١٩:٥, 6; Yasa’nın Tekrarı 4:20; ve Yasa’nın Tekrarı 7:6’yı okuyun. Bu ayetler, Allah’ın halkının özel durumu hakkında ne diyor?`

Kilise insanlarla ilgilidir, ama herhangi bir insanla değil. Kilise, Allah’a ait olan, Allah’ı Baba ve Kurtarıcı olarak kabul eden, Mesih yoluyla kurtarılan ve O’na itaat eden halktır. Bu imge, Allah’ın, kurtuluş planının öne sürülmesinden bu yana yeryüzünde bir halkı olduğunu ve Eski Ahit’teki İsrail ile Yeni Ahit’teki kilisenin arasında sürekliliğin devam ettiğini vurgulamaktadır. Adem zamanından, Tufan öncesi ve sonrası atalardan ve İbrahim’den bu yana, Allah, dünyaya olan sevgisi, merhameti ve adaletinin temsilcileri olmaları için halkıyla bir antlaşma yaptı.

Allah’ın halkı “seçilmiş soy”, “Kral’ın kâhinleri” ve “kutsal ulus” olarak anılır. Bu terimler, özel bir amaç için ayrıldıklarını gösterir: “Sizi karanlıktan şaşılası ışığına çağıran Tanrı’nın erdemlerini duyurmak için seçildiniz” (1.Pet. 2:9). Bu, aynı zamanda, Mısır’dan Çıkış 34:6, 7’de de açıklandığı gibi Allah’ın yüce karakterinin tanımının bir yankısıdır. “Tanrı, O’nun değerli karakter özelliklerini yansıtması, iyiliğini ve merhametini tüm insanlara ilan etmesi için kiliseyi kendi özel mülkiyetine aldı.”— The SDA Bible Commentary, cilt 7, s. 562.

`Yasa’nın Tekrarı 7:6–8’i okuyun. Allah’ı, İbrahim’in soyundan gelenleri O’nun halkı olarak seçmesi konusunda harekete geçiren şey neydi? Bu, bugün hâlâ nasıl yürürlüktedir?`

Belki de kendimize şöyle sorabiliriz, Bugün hangi ülke “kutsal ulus” (kilisenin başka bir benzetmesi) etiketini hak ediyor? Hiçbiri. Bütün uluslar ve etnik gruplar, Allah’ın sevgisini ve lütfunu hak etmeyen kişilerden oluşur. Kutsal Kitap bizleri kutsal insanlar olarak adlandırsa da, Kutsal Yazı aynı zamanda İsrail’in seçilmesinin ve kurulmasının tamamen Allah’ın sevgisine dayandığını ve insanoğlunun O’nun önüne getirebileceği herhangi bir erdemine dayanmadığını öğretir. Allah’ın halkının oluşumu –ulusal ölçekte günah ve dönekliğe rağmen– bir yaratılış sevgisinin eylemidir ve Allah, İbrahim’e olan sözünü tutacak, onun tohumu Mesih aracılığıyla, Kendi halkını kurtaracaktı. Tıpkı Allah’ın halkının seçilmesi, O’nun lütfunun bir eylemi olduğu gibi, onların kurtuluşu da öyleydi. Bu tema, bize Allah’ın hak etmediğimiz lütfunda ortak kökenimizi hatırlatır.

`“Allah’ın halkı” olsak bile, kurtuluşumuzun kutsal hakikatinin kendimiz için yapabileceğimiz şeylerde değil, Mesih’in bizim için yaptıklarına dayandığını niçin daima ön planda tutmalıyız?`