---
title:  Birlik İmgeleri
date:  03/11/2018
---

### Konuyla İlgili Metinler
1. Pet. 2:9; Çık. 19:5, 6; Ef. 2:19–22; 1. Kor. 3:16,17; 1. Kor. 12:12–26; Yu. 10:1–11; Mez. 23.

> <p>Hatırlama Metni</p>
> “Beden bir olmakla birlikte birçok üyeden oluşur ve çok sayıdaki bu üyelerin hepsi tek bir beden oluşturur. Mesih de böyledir” (1. Korintliler 12:12).

Kutsal Kitap’ı okuyan herkesin de bildiği gibi, buradaki imgeler ve semboller kelime anlamlarından daha büyük gerçeklere işaret eder. Mesela, bütün Kutsal Kitap’taki kurban sisteminin özü, bir anlamda, daha büyük bir gerçekliğin simgesidir: İsa ve tüm kurtuluş planının.

Kutsal Kitap’ta bazen su, ateş, rüzgâr gibi en temel elementlerden ve daha pek çok başka türden imgeler kullanılmaktadır. İçerisinde kullanıldığı konu bağlamında, bunlar ruhsal ve teolojik gerçekler içeren imgelerdir. Örneğin, İsa’nın dediği gibi, “ ‘Yel dilediği yerde eser; sesini işitirsin, ama nereden gelip nereye gittiğini bilemezsin. Ruh’tan doğan herkes böyledir’ ” (Yu. 3:8), yel Kutsal Ruh’un bir sembolü olarak kullanılmıştır.

Kutsal Kitap, Allah’ın onu dünyanın önünde tezahür etmesi için bir araya getirmiş olduğu kilisede bulduğumuz birliği tanımlamak adına bir dizi imge kullanır. Her bir imge özünde tamamlanmamıştır. Bunun yerine, bir bütün olarak, bu imgeler kilisenin Allah ile olan ilişkisi, üyelerin birbirleriyle olan ilişkileri ve kilisenin bir bütün olarak toplumla olan ilişkisi gibi kilise birliği ile ilgili birçok şeyi ortaya koymaktadır.

Bu haftaki çalışmamız, bazı imgeleri ve Mesih’teki birlik hakkında bize ne açıkladıklarını inceleyecektir.

_*10 Kasım Sebt Günü’ne hazırlık için bu haftanın konusunu çalışın._