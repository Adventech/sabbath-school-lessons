---
title:  İsa Kendisi İçin Dua Ediyor
date:  14/10/2018
---

Başkahin duası üç bölüme ayrılmıştır. Birincisi, İsa, Kendisi için (Yuhanna 17:1–5), daha sonra öğrencileri için (Yuhanna 17:6–19) ve nihayetinde daha sonra O’na iman edecekler için (Yuhanna 17:20–26) dua ediyor.

`Yuhanna 17:1–5’i okuyun. Onun duasının özünde ne var ve bizim için ne anlama geliyor?`

İsa, önce Kendisi için yalvarıyor. Yuhanna Kitabı’nda önceki olaylarda, İsa, vaktinin henüz gelmediğini belirtmişti (Yuhanna 2:4, 7:30, 8:20). Ama şimdi kurban edileceği saatin geldiğini biliyor. Dünyevi yaşamının dramatik sonuna varma anı gelmiştir ve O’nun görevini tamamlaması için kuvvete ihtiyacı vardır. Dua vakti gelmiştir.

İsa, Çarmıh’a katlanmak zorunda kalsa da Babasının istemini yerine getirerek O’nu yüceltecektir. Çarmıh’ı kabul etmesi bir çeşit kadercilik değil; Baba’nın O’na verdiği yetkiyi uygulama şeklidir. Onunkisi bir şehidin ölümü değildi, ancak isteyerek enkarnasyon sebebini gerçekleştirmekle Babasını yüceltti: dünyanın günahları için çarmıhta kurban edilerek ölmek.

`Yuhanna 17:3’e göre sonsuz yaşam nedir? Rab’bi tanımak ne anlama geliyor?`

İlk ve en önemlisi, İsa bize sonsuz yaşamın Allah hakkındaki kişisel bilgimizden oluştuğunu söyler. Bu, yaptıklarımızla ya da bilgi ile kurtuluş değil, aksine İsa’nın Çarmıh’ta bizim için yaptıklarından dolayı, Rab’bi tanımanın deneyimidir. Bu bilgi, Baba ile kişisel bir ilişki aracılığıyla aktarılır. İnsani eğilimimiz bilgiyi gerçekler ve detaylarla sınırlamaktır, ancak burada İsa daha derin ve daha tatmin edici bir şeye odaklanmaktadır: Allah ile kişisel bir ilişkiye. İsa’nın ilk gelişi, aynı zamanda, insanlığa, Allah’ı daha anlamlı ve daha kurtarıcı bir bilgi arayışına ve böyle bir bilginin yol açacağı birliktelik arayışına kılavuzluk etme amacına yönelikti.

`Allah hakkında bilgi sahibi olmak ve Allah’ı şahsen tanımak arasındaki fark nedir? Allah’ı tanımanı sağlayan ne gibi deneyimler yaşadın?`