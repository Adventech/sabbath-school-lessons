---
title:  Kilisenin Başı Mesih
date:  16/12/2018
---

Daha önceki bir çalışmamızda gördüğümüz gibi, Yeni Ahit’te kilise, beden metaforu ile temsil edilir. Kilise, Mesih’in bedenidir. Bu metafor, kilisenin çeşitli yönlerine ve Mesih ile halkı arasındaki ilişkiye işaret eder. Mesih’in bedeni olarak kilisenin varlığının esası O’na dayanır. O, Baş (Kol. 1:18, Ef. 1:22) ve kilise yaşamının Kaynağıdır. O’nsuz, kilise olmazdı.

Kilise aynı zamanda kimliğini Mesih’ten alır, zira O, kilise inanç ve öğretilerinin Kaynağı, Temeli ve Yaratıcısıdır. Oysa kilise, kimliği için her ne kadar önemli olsa da bundan çok daha fazlasıdır. Kilisenin ne olduğunu belirleyen şey, Kutsal Yazılar’da ortaya çıkan, Mesih ve O’nun Sözü’dür. Böylece, kilise kimliğini ve önemini Mesih’ten sağlar.

`Efesliler 5:23–27’de Pavlus, Mesih ve kilisesi arasındaki ilişkiyi, karı koca arasında olması gereken ilişki türünü göstermek için kullanır. Mesih ve kilisesi arasındaki bu ilişkinin ana fikirleri nelerdir?`

Yüzyıllar boyunca liderlerin suistimal etmelerinden dolayı, boyun eğme kavramı konusunda tereddüt etsek de, kilisenin yine de, Baş’a, Mesih’e ve O’nun otoritesine boyun eğmesi gerekir. Mesih’i kilisenin Başı olarak kabul etmemiz, nihai bağlılığımızın kime ait olduğunu hatırlamamıza yardımcı olur ve bu da Rab’bin ta kendisine olmalıdır, başkasına değil. Kilise organize olmalıdır, ancak bu organizasyon her zaman kilisemizin gerçek lideri olan İsa’nın otoritesine bağlı olmalıdır.

“İmanlı topluluğu O’nun temeli olarak İsa’nın üzerine kuruludur; ve önderi olarak İsa’ya itaat etmelidir. Ne insanlara bağımlı ne de onların kontrolü altında olmalıdır. Birçok kimse imanlı topluluğunda güvenilir bir konuma sahip olmanın, ne yapmaları ve neye inanmaları konusunda diğer insanları yönlendirme hakkı verdiğini iddia eder. Tanrı böyle bir iddiayı onaylamaz. Kurtarıcı şöyle bildirir: “Hepiniz kardeşsiniz.” Herkes Şeytan’ın ayartıcı gücüne maruz kalabilir ve hataya düşebilir. Hiçbir fani varlığın rehberliğine güvenemeyiz. İmanın Kaya’sı İsa’nın imanlı topluluğunda yaşayan varlığıdır. Buna en güçsüz olanlar bile güvenebilir. Kendisinin en güçlü olduğunu sananlar bu düşüncelerinden vazgeçip İsa’nın gücüne güvenmedikleri sürece kendilerinin en güçsüz kişiler oldukları kanıtlanacaktır.”—Ellen G. White, Sevgi Öğretmeni, s. 404.

`Pek kolay olan herhangi bir “ölümlü varlığa” değil de, Mesih’e bağlı olmayı nasıl öğrenebiliriz?`