---
title:  Inside Story
date:   25/09/2020
---

#### İki Yıllık Hamilelik

_Yazan: Andrew McChesney_

Fanta Camara karnında bir şişlik fark ettiğinde çok heyecanlanmıştı. Ancak şişlik büyüdükçe hasta hissetmeye başladı. O kadar korkunç hissetti ki Gine’nin Conakry şehrindeki bir hastaneye gitti.

Bir doktor onu muayne etti ancak “Hamile değilsin” dedi.

Fanta doktora inanmadı. Hemşire olan bir akrabasından kendisini muayene etmesini istedi. "Hamilesin" dedi akrabası. “Karnında bir bebek var.”

Fanta sevinçle ışıldadı. Ama yine de kendini hasta hissediyordu ve akrabası nasıl yardım edeceğinden emin değildi. Başka bir hastaneye gitti. “Hamile değilsin” dedi doktor.

Fanta üçüncü kez bir hastaneye gitti. “Hamilesin” dedi doktor. Ama o da nasıl yardım edeceğini bilmiyordu.

Haftalar geçtikçe Fanta’nın sağlığı kötüleşti. Zar zor hareket edebiliyordu.

Fanta karnındaki şişliği fark ettikten beş ay sonra yatak odasında bir yabancı belirdi. Adamın ayakları ve bacakları vardı ama bir leoparın göğüs ve yüzüne sahipti. Fanta korkmuştu. “O çocuğu karnında tutmayacaksın,” dedi yabancı ve dönerek yatak odasının duvarından dışarı çıktı.

Ertesi gece, yabancı yine yatak odasında ortaya çıktı. “O çocuğu karnında tutmayacaksın” dedi. Bu her gece böyle devam etti.

Bir yıl geçti, iki yıl geçti… Üçüncü yıl başladığında Fanta hala hamile ve sefil bir haldeydi. Sonra bir anda Tranqulle Fassinadouno'yu hatırladı. O mahallelerindeki tek Hristiyan olduğu için onu görmezden gelmişti ama şuan ona gitmekten başka çaresi yoktu. Fanta’nın hikayesini dinledikten sonra, Küresel Misyon önderi Tranqulle üç gün boyunca dua etti ve oruç tuttu, Tanrı'dan bilgelik istedi.

Sonra Fanta'ya gitti ve Kutsal Kitabını açarak Efesliler 6:12'yi okudu: "Çünkü savaşımız insanlara karşı değil, yönetimlere, hükümranlıklara, bu karanlık dünyanın güçlerine, kötülüğün göksel yerlerdeki ruhsal ordularına karşıdır." (Yeni Çeviri 2008)

Tranqulle Fanta’nın evindeki görünmeyen kötü ruhlara [düşmüş meleklere] seslendi. “İsa Mesih’in adını kabul etmeyen tüm kötü ruhlar hemen Mesih İsa’nın adıyla burayı terk edin” dedi. Fanta'ya dönerek, “Eğer o kötü ruhu tekrar görürsen, sadece İsa’nın adıyla terk etmesini emret” dedi.

O gece, kötü ruh tekrar ortaya çıktığında Fanta uyuyordu. Kötü ruh onunla konuşmadan önce “Mesih İsa'nın adıyla burayı terket” dedi. Kötü ruh hemen o anda bir duman bulutu içinde kayboldu, asla geri dönmedi.

Üç gün sonra Fanta sağlıklı bir kız çocuğu dünyaya getirdi. “Şimdi İsa'ya inanıyorum” dedi.

Guinea ve Orta Batı Afrika’daki diğer tüm ülkelerin bölgesinde İsa’yı öğrenen insanlara On üçüncü Sebt Günü sunularınızdan dolayı teşekkür ederiz.