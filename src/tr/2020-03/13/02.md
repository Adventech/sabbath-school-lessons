---
title:  İsa’nın Kendini Feda Eden Sevgisi
date:  20/09/2020
---

Elçi Pavlus bizi Mesih’teki düşüncenin içimizde yaşamasına “izin vermeye” teşvik eder. Bu bizi bazı şaşırtıcı sorulara yönlendirir. Mesih’in düşüncesi nasıl bir şeydi? O’nun düşünce yapısına hâkim olan neydi? O’nun düşüncelerinin özü neydi?

`Mesih’in düşüncelerinin merkezini ve tüm yaşamına hakim olan modeli nasıl ortaya koyuyorlar?`

İsa sonsuzluktan beri Tanrı ile eşitti. Pavlus bu ebedi gerçeği şu sözlerle ilan eder, “Mesih, Tanrı özüne sahip olduğu halde, Tanrı’ya eşitliği sımsıkı sarılacak bir hak saymadı”(Filipililer 2:6). “Öz” olarak tercüme edilen kelime Grekçe’de morphe dir. Bir şeyin tam özü demektir. Aynı değerde olan iki şeyi bağlar. Yedinci Gün Adventist Kutsal Kitap Şerhi konuyu şöyle açıklar:”Bu, Mesih’i Baba ile eşit kılar ve O’nu diğer tüm güçlerin çok üstüne yerleştirir. Pavlus Mesih’in gönüllü alçalmasının derinliğini daha canlı bir şekilde resmetmek için buna vurgu yapar.”—Cilt 7, s. 154. Ellen G. White O’nun ebedi doğası hakkında konuşurken ekler, “Mesih’teki yaşam özgündür, borç alınmamış ve türetilmemiştir.”—Çağların Arzusu, s. 530. Ezelden beri Tanrı ile eşit olan İsa “Tanrı’ya eşitliği sımsıkı sarılacak bir hak saymadı.” Bu da şaşırtıcı bir Grekçe ifadedir. Tam olarak şöyle tercüme edilebilir “terk etti veya vazgeçti.” İsa bir insan formuna bürünmek ve insanlığın alçakgönüllü bir hizmetkârı olabilmek için gönüllü olarak ayrıcalıklarını ve Tanrı’ya eşit olan imtiyazlarını “terk etti veya onlardan vazgeçti.” Bir hizmetkâr olarak tüm evrene göğün sevgi yasasını gösterdi ve sonunda çarmıhta sevginin nihai işini sergiledi. Bizim yaşamlarımızı sonsuza dek kurtarsın diye kendi yaşamını verdi.

İsa’nın düşüncesinin özü kendini feda eden sevgiydi. İsa’yı takip etmek demek O’nun bizi sevdiği gibi sevmek, O’nun hizmet ettiği gibi etmek, O’nun çalıştığı gibi çalışmak demektir. İsa’nın Kutsal Ruh aracılığıyla bencil arzularımızı terk ettirmesine izin vermek bir şeylere mâl olacaktır. O İsa’nın her şeyine mâl oldu. Fakat Kutsal Yazı İsa hakkında şöyle diyor, “Bunun için de Tanrı O’nu pek çok yükseltti ve O’na her adın üstünde olan adı bağışladı” (Filipililer2:9).

Cennet dünyada yapacağımız her fedakârlığa değecektir. Bu yolculukta fedakârlıklar olacaktır fakat hizmet etmenin sevinci bugün onları bastıracaktır ve Mesih ile sonsuzluk boyunca yaşamının sevinci burada yaptığımız tüm fedakârlıkları önemsiz gösterecektir.

`En son Mesih için gerçekten benliğini öldürmen gereken zaman ne zamandı? Cevabın Hristiyan yürüyüşün hakkında sana ne diyor?`