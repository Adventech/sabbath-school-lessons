---
title:  Ek Çalışma
date:  25/09/2020
---

“Kilisenin ruhsal gözetmenleri kilisenin her bir üyesi Tanrı’nın işinden bir pay alsın diye verilen fırsatlar aracılığıyla yöntemler ve araçlar geliştirsin. Geçmişte bu çok sık yapılmıyordu. Planlar açık bir şekilde ortaya konmuyordu ve tüm armağanların aktif hizmette kullanılmasıyla tam olarak yerine getirilmiyordu. Bu nedenle ne kadar kişinin kaybedildiğini fark eden çok az kişi var.”

“Tanrı’nın işindeki liderler bilge komutanlar gibi tüm hat boyunca ileri hareket edecek şekilde planlar kurmalılar. Planlamalarında üyelerin arkadaşları ve komşuları için yapabileceği işler için özel bir çalışma yapmalılar. Tanrı’nın bu dünyadaki işi kilisemizin üyeliğine sahip erkek ve kadınlar bu işe yardıma koşmadan ve çabalarını hizmetkârların ve kilise görevlilerinin çabaları ile birleştirmeden asla bitmeyecektir.”

“Günahkârların kurtuluşu içten ve kişisel bir çalışma gerektirir. Yaşam sözünü biz onlara taşımalıyız, onların bize gelmesini beklememeliyiz. Ah, erkeklere ve kadınlara söyleyebileceğim sözler onları gayretli bir iş için harekete geçirebilir! Şu anda bize verilen zaman çok azdır. Sonsuz yaşamın çok yakınında bulunuyoruz. Kaybedecek zamanımız yok. Her an altın değerindedir ve birlikte çalışmaya adanmak sadece kendine hizmet etmekten çok daha değerlidir. Tanrı’yı kim gayretle arayacak ve hizmet alanında O’nun sadık işçileri olmak için O’ndan güç ve lütuf alacak?”

“Doğru bir görevde kullanıldığında bu işte büyük bir yardıma dönüşebilecek bir armağan her kilisede vardır. Şu anda kiliselerimizi inşa etmek için ihtiyacımız olan işçilerimizin güzel işi budur, kilisede armağanları (Usta’nın kullanımı için geliştirilebilecek armağanları) görmek ve geliştirmek.”—Ellen G. White, Testimonies for the Church (Kilise İçin Tanıklıklar), cilt 9, s. 116,117.

**Tartışma Soruları**

`Ellen G. White’ın yukarıdaki alıntısının ana fikri nedir? Kişisel tanıklığına ve kilisenin müjdecilik faaliyetlerine nasıl bir etki yapabilir?`

`Her zaman ortaya konan gerçek sevgi nasıldır? Gerçek sevgi ile çok az bağlantısı olan sahte sevgi şekilleri nelerdir?`

`Sınıfta, yaşam kaybı dahil, insanların Rab için yaptıkları fedakarlıklar hakkında konuşun. Bu hikayelerden ne öğrenebilirsin?`

`Pazar günü dersinin sonundaki soruya verdiğin cevap hakkında, yani Mesih için neyi feda ettiğin hakkında düşün. Gerçekten bir şey feda ettin mi? Bunu neden yaptın? Buna değer miydi? Hristiyan olmayan birine ne yaptığını ve neden yaptığını nasıl açıklayabilirsin?`