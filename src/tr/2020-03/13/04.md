---
title:  'Pavlus: Tanrı’nın Seçilmiş Aracı'
date:  22/09/2020
---

Pavlus Mesih’i kabul ettiğinde tüm yaşamı radikal bir şekilde değişti. Mesih ona tamamıyla yeni bir gelecek verdi. Onu rahat alanından çıkıp tahmin bile edemeyeceği deneyimlere yönlendirdi.

Kutsal Ruh’un rehberliği aracılığıyla elçi Pavlus Tanrı Sözü’nü Akdeniz’de binlerce insana duyurdu. Tanıklığı Hristiyanlık ve dünya tarihini değiştirdi.

`Elçilerin İşleri9:3–6, 10–20 ayetlerini oku. Bu ayetler İsa’nın Pavlus’un yaşamı için ilahi bir amacı olduğunu nasıl ortaya koyuyorlar?`

İsa, adına tanıklık yapmaları için genelde en ihtimal dışı adayları seçer. Cinliler, Samiriyeli kadın, bir hayat kadını, bir vergi görevlisi, Celileli balıkçılar ve şimdi de Hristiyanlığın ateşli bir zulmedicisi. Bunların hepsi lütuf aracılığıyla değiştirilmiş ve Mesih’in yaşamlarında yaptıklarının hikâyesini anlatmak için yüreklerinde sevinçle yollanmışlardı. Her biri hikâyeyi anlatmaktan asla yorulmadı. Mesih’in onlar için yaptığı şey o kadar muhteşemdi ki, paylaşmak zorundaydılar. Sessiz kalamazlardı.

`Elçilerin İşleri28:28–31 ile 2. Timoteos 4:5–8 ayetlerini karşılaştır. Bu ayetlerde Pavlus’un can kazanma hizmeti içinde tüm yaşamını Mesih’e verme taahhütünde asla sallanmadığına dair hangi belirtiler var?`

Pavlus yaşamının sonunda, Roma’da ev hapsindeyken “Tanrı’nın sağladığı bu kurtuluşun haberi[nin] öteki uluslara” gönderilmiş olduğunu onaylar(Elçilerin İşleri28:28). Kayıtlara göre kendisini ziyaret eden herkesi kabul etmiş ve onlara Söz’ü vaaz etmiştir (Elçilerin İşleri28:30, 31). Yaşamının sonunda Timoteos’a müjdeci bir iş yapmasını öğütler ve kendisi hakkında şunu söyleyebilir: “Yüce mücadeleyi sürdürdüm, yarışı bitirdim, imanı korudum” (2 Timoteos 4:7).

Bizim çağrımız Pavlus’unki kadar etkileyici olmasa da, dünyayı değiştirme işinde her birimizi O’na katılmaya çağırıyor. Net olan bir şey varki, yıllar boyunca karşılaştığı zorluklara rağmen (bkz. 2.Korintliler 11:25-30) Pavlus Rab’deki çağrısına sadık kaldı. İsa takipçilerinin bu eski zulmedicisinin nasıl en etkili ve sürekli bir Hristiyan imanı savunucusu (İsa’dan hariç) haline geldiğinin hikâyesi yaşamını Rab’bin işine adayan bir kişi aracılığıyla Rab’bin neler yapabileceği hakkında güçlü bir tanıklık oluşturur.

`Tanrı seni ne yapmaya çağırdı? Onu yapıyor musun?`