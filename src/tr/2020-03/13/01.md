---
title:  İmanda Bir Adım
date:  19/09/2020
---

### Konuyla İlgili Metinler
Filipililer2:5–11; Matta 4:18–20; Elçilerin İşleri9:3–6, 10–20; Yuhanna 21:15–19; 1.Yuhanna 3:16–18.

> <p>Hatırlama Metni</p>
> :“Mesih İsa’daki düşünce sizde de olsun. Mesih, Tanrı özüne sahip olduğu halde, Tanrı’ya eşitliği sımsıkı sarılacak bir hak saymadı. Ama kul özünü alıp insan benzeyişinde doğarak ululuğunu bir yana bıraktı. İnsan biçimine bürünmüş olarak ölüme, çarmıh üzerinde ölüme bile boyun eğip kendini alçalttı”(Filipililer 2:5–7).

Göklerin yüceliğini, meleklerin tapınmasını ve Baba’nın paydaşlığını bırakmak tarif edilemez bir fedakârlıktı. Fakat, İsa bu acı ve ölüm dünyasına Baba’nın sevgi karakterini göstermeye, düşmüş insan ırkını geri kazanmaya ve tüm insanlığı kurtarmaya geldi. “Kurtarılanlar, Kurtarıcı ile birlikte Allah'ın huzuruna çıkıncaya dek, kurtarılmanın gerçek değerinin farkına asla varılamaz. Sonsuz yaşam diyarının görkemi mest olmuş hislerimizi o an kaplar. Böylece biz, İsa'nın tüm bunları bizim için yaptığını, bunun için gökyüzünün tüm görkeminden vazgeçtiğini ve bizim için başarısız olma ve kaybetme riskini göze aldığını hatırlayacağız. Böylece kendi tacımızı onun önüne bırakarak Mesih'i yücelteceğiz ve övgü dolu şu şarkıyı söyleyeceğiz: “Boğazlanmış Kuzu, gücü, zenginliği, bilgeliği ve kudreti, saygıyı, yüceliği ve övgüyü almaya layıktır. Vahiy 5:12.”—Ellen G. White, Sevgi Öğretmeni s.116 (Çağların Arzusu s. 131).

İsa’nın bizim kurtuluşumuz için yaptığı fedakârlık hesaplanamaz. O’nun yönlendirmesine cevap verdiğimizde, O’nun emrini kabul ettiğimizde ve O’nun krallığı için kaybolmuş insanlara ulaşmada O’nunla birleştiğimizde bizi fedakârlık yapmaya çağırır. Her ne kadar bizim fedakârlıklarımız O’nunki ile karşılaştırılamazsa da can kazanma hizmeti bizim için imanda bir sıçramadır. Bizi rahat bölgelerimizden keşfedilmemiş sulara yönlendirir. Rabbimiz bizi bazen fedakârlıklar yapmaya çağırır fakat sunduğu sevinçler çok daha büyüktür.

_*26 Eylül Sebt Günü’ne hazırlık için bu haftanın konusunu çalışın._