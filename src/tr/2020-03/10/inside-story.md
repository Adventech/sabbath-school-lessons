---
title:  Inside Story
date:   04/09/2020
---

#### Doğu Timor'da Affedilen

_Yazan: Andrew McChesney_

Doğu Timor yetkilileri, bir Yedinci Gün Adventist mağaza görevlisinin adalet aramak yerine affetme kararını kabul ettikten sonra salgırganı cezalandırmayacaktı. Davanın sonucu, ceza vermenin yaygın olduğu, bir Doğu Timor beldesi olan Lospalos’un halkını şok etti ve polis bile mağaza görevlisi Edu Wachumura'nın adamı affetmeyi seçtiğine inanmadığını ifade etti.

Saldırgan Juvinil Ananias, 2017'de Edu'yi öldürmek için sarhoş bir şekilde mağaza kapısından içeriye doğru bir mızrak fırlattı. Mızrak sadece Edu’nın burnunun ucunu yaraladı.

Edu, Juvinil ile 2019'da Lospalos polis karakolunda bir araya geldi ve onu affetmek için bir bildiri imzaladı. Juvinil sessiz bir şekilde eylemlerinden dolayı pişmanlığını dile getirdi.

“Özür dilerim” dedi. "Teşekkür ederim."

Juvinil, bir domuz kesmeyi ve Edu’nun şerefine bir ziyafet vermeyi teklif etti. Ancak Edu bunu reddetti ve domuz eti yemediğini açıkladı.

Edu kağıdı onların huzurunda imzalarken polis memurları inanılmaz bir şekilde izledi. "En azından Edu'ya bir hediye veya inek vermelisin" dedi bir görevli Juvinil'e.

2018'in dördüncü çeyreğinde Sebt Dersi öyküsünde anlatılan bu saldırı, Juvinil'in sarhoş bir şekilde mağazaya gelmesi ve tezgahın arkasında çalışan 28 yaşındaki Edu'ya küfretmesi sonrasında meydana geldi.

Dükkanın sahibi Zelindo João Lay ile Kutsal Kitap çalışmaları yaptıktan sonra Adventist Kilisesi'ne katılan Edu, Juvinil’i nazikçe tersledi. Juvinil öfkeyle Edu'yu öldürmekle tehdit etti ancak mağazadaki diğer müşterileri görünce geri adım attı.

"Seni bu gece öldüreceğim" diye hırladı kapıdan çıkarken.

O gece Edu, dükkanın arkasındaki metal kapının çaldığını duydu. Birbirine zincirle kitlenen kapıya gitti ve dışarıda kimin olduğunu görmek için aradan baktı. O anda kapıdan bir mızrak fırladı. Edu hemen kendini korumak için kollarını kaldırdı. Mızrağın ucu burnunun ucunu yaralamıştı.

İki gün sonra polis, mağazaya Edu'ya saldırganın hapse girmesini isteyip istemediğini sormak için geldi. Edu başını iki yana salladı. “Adamı affettim” dedi.

Polis Juvinil'i bir hafta boyunca hapiste tuttu ama daha sonra serbest bıraktı. Juvinil'in yetkililer tarafından resmen affedilmesi 2019 yılında resmen ilan edilene dek sürdü.

Zelindo, afallamış yerel topluluğun Tanrı'nın onları, tıpkı Edu'nun Juvinil'i affettiği gibi affetmek istediğini anlayacağını umuyor. Saldırıdan sonra Edu’nun erkek ve kız kardeşi vaftiz edildi ve Zelindo daha fazla insanın onların örneklerini takip etmesini umuyor.

“Herkes Edu’nun affetme kararını konuşuyor ama bunu kimse anlamıyor” dedi. “Bu Tanrı'nın gücüdür.”

