---
title:  Dâhil Olmak için Heyecan Verici Bir Yol
date:  29/08/2020
---

### Konuyla İlgili Metinler
Yaratılış 1:1, 2, 26; Mısırdan Çıkış 18:21–25; 1. Korintliler 12:12–25; Elçilerin İşleri16:11–15, 40; Elçilerin İşleri4:31; Elçilerin İşleri12:12.

> <p>Hatırlama Metni</p>
> “O zaman İsa öğrencilerine, “Ürün bol, ama işçi az” dedi. “Bu nedenle ürünün sahibi Rab’be yalvarın, ürününü kaldıracak işçiler göndersin.” (Matta 9:37, 38).

Birisi, “Sayılarda güç vardır” dedi. Bir bakıma bu doğrudur. Bir grup insanla birlikte egzersiz yapmanın her gün tek başına egzersiz yapmaktan sizi çok daha fazla motive ettiğini hiç fark ettiniz mi? Birçok insan başka insanlarla birlikte egzersiz yapınca daha fazla egzersiz yapacaklarına ve daha fazla zevk alacaklarına inandıkları için sağlık kulüplerine, spor salonlarına ve tesislerine yazılıyorlar. Benzer bir şekilde Tanrı bizi dostluklar için yarattı. Bizler sosyal varlıklarız ve egzersiz de geçerli olan birçok şey yaşamda da geçerli: Bir sosyal destek sistemine sahipsek daha iyiyiz. Bu özellikler ruhsal konularda geçerlidir.

Kutsal Kitap boyunca küçük gruplar Tanrı’nın imanımızı güçlendirmek, O’nun sözü hakkındaki bilgimizi arttırmak, dua yaşamımızı derinleştirmek ve tanıklık edebilmemiz için bizi donatmak üzere kullandığı yöntemlerden biri olmuştur. Baba, Oğul ve Kutsal bir küçük grup hizmetinde yer alırlar. Musa bir küçük grup lideriydi. İsa öğrencilerinden küçük bir grup kurdu ve elçi Pavlus Roma dünyasını küçük bir müjdeci arkadaş grubuyla dolaştı.

Bu haftanın dersi boyunca küçük grupların Kutsal Kitap’taki temeli üzerinde duracağız ve sizler katılmak için heyecan verici bir yol bulacaksınız.

_*5 Eylül Sebt Günü’ne hazırlık için bu haftanın konusunu çalışın._