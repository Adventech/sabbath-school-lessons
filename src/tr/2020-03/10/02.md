---
title:  'Küçük Gruplar: İlk Tanrı’nın Fikri'
date:  30/08/2020
---

`Yaratılış 1:1, 2, 26; İbraniler 1:1, 2; ve Efesliler 3:8, 9 ayetlerini oku. Bu ayetler Tanrılık’ın birliğini nasıl ortaya koyar?`

Baba, Oğul ve Kutsal Ruh Yaratılış’a birlikte katıldılar. Her birinin farklı işleri vardı fakat ayrılmaz bir birliktelik içinde çalıştılar. Baba, Usta Tasarımcı ve büyük mimardı. Planlarını Yaratılış’ta Kutsal Ruh ile uyum içinde olan, aktif vekili İsa aracılığıyla uyguladı.

Böylesine güçlü olan doğaüstü bir iş bizim kavrayışımızın çok ötesindedir. Açıkça kavrayabileceğimiz şey, sadece yaratılmış dünyanın ve evrenin gerçekliği değil, her şeyi Tanrı’nın yarattığıdır (bkz. Romalılar 1:18-20).

Küçük gruplar ilk önce Tanrı’nın fikriydi. Her ne kadar birisinin Tanrı’nın gizemli yönleri hakkında mukayeseler kullanırken dikkatli olması gerekse de, genel bir tanesini kullanalım ve Baba, Oğul ve Kutsal Ruh kurtuluş tarihinde ilk “küçük grubu” oluşturdular. İnsan ırkının yaratılışına ve Düşüş’ten sonra da kurtuluşuna birlikte katıldılar.

`Yuhanna 10:17, 18 ayetlerini Romalılar 8:11; ve 1. Korintliler 15:15 ayetleri ile karşılaştır. Mesih’in dirilişi kurtuluş planında Baba, Oğul ve Kutsal Ruh’un birliğini nasıl göstermiştir?`

Baba, Oğul ve Kutsal Ruh açık bir amaçla, insan ırkını kurtarma amacıyla “küçük bir grupta” birleşmişlerdir. “Kurtuluş planı sonsuzluktan beri Ebedi maksatlar içinde kendi yerini almıştır.” Ellen G. White, Fundamentals of Mesihian Education (Hristiyan Eğitiminin Temelleri), s. 186. Tanrı için mümkün olduğunca çok insan kurtarmaktan daha önemli bir şey yoktur (1.Timoteos. 2:4, 2.Petrus 3:9). Küçük gruplar bu haftanın dersinde çalışacağımız birçok amaca hizmet edebilir, fakat en önemli amaçları kayıp insanları İsa’ya kazandırmaya odaklanmaktır. Yani, küçük gruplarla çalışmakla sadece kendimize değil diğerlerine de yardımcı olabiliriz. Yani, küçük gruplarımızın nihai hedefi can kazanmak olmalıdır.

`Tanrımız’ın birliğinin sırrı üzerinde düşün. Anlamak zor, öyle değil mi? Fakat tam olarak anlamadığımız bir şeye hala inanabilir ve güvenebiliriz, doğru mu? Konu imana geldiğinde neden Hristiyanlar böylesine önemli bir ilkeyi takip etmeli?`