---
title:  Kutsal Yazılar’da Küçük Gruplar
date:  31/08/2020
---

Kutsal Kitap küçük grupların dua ettiği, birlikte zaman geçirdikleri, birbirlerini cesaretlendirdiği ve Mesih için birlikte çalıştığı birçok örnek sunar. Bu gruplar Tanrı’nın halkına sorumlulukları paylaşmayı ve farklı armağanlarını en etkili şekilde kullanmayı sağladı. Demek ki, küçük gruplar Rab’be her birimizi tam olarak kullanması için olanak sağlar.

`Mısır’dan Çıkış 18:21–25 ayetlerini oku. Musa’nın kayınbabası Yitro tam vaktinde, Musa için çok önemli bir fark yaratan hangi tavsiyede bulundu? Neden bu plan çok hayati önemdeydi?`

İsrail’in kampındaki her bir birey, Tanrı’dan korkan bir görevli tarafından yönetilen on kişilik bir grubun bir parçası oldu. Bu küçük gruplar sorun çözme yerleriydiler fakat bundan daha fazlasıydılar. Sorunların önlenebileceği ve ruhsal yaşamın beslenebileceği paydaşlık gruplarıydılar. Tanrı’nın İsrail için planlarının paylaşılabileceği öngörü yerleriydiler. İnsanlar bu gibi gruplarda karşılaştıkları tüm sorunlarda hep birlikte çalışmalarına yardım edebilecek sıkı ve birbirlerini önemseyen ilişkiler geliştirebilirdi. Kuşkusuz, bugün olduğu gibi, insanların diğerlerinin kendilerine yardım edebileceği sorunları vardı. Küçük gruplar sıcak ve şefkatli paydaşlık, ruhsal büyüme ve sorun çözümü için fırsatlar sağlar.

Küçük grup uzmanlarının bize ideal grup etkileşimi için sayının altı ile on iki insan arasında olduğunu söylemesi çok ilginç. Bu tam da Musa ve İsa’nın kendi gruplarını oluştururken kullandığı sayıydı.

`Luka 6:12, 13; Matta 10:1; ve Markos 3:13–15 ayetlerini oku. İsa’nın küçük grup hizmetinin bir parçası olmaları için öğrencileri çağrısında ve seçimindeki iki yönlü amacı neydi?`

İsa’nın öğrencileri çağırmaktaki amacı hem ruhsal hem de pratik olarak onları dünyaya hizmetlerine hazırlamaktı. O’nunla paydaşlık ederek lütufta büyüyeceklerdi. Küçük grup toplantılarının çerçevesinde nasıl daha iyi hizmet edeceklerini öğreneceklerdi. Günden güne, İsa’nın etrafındaki insanların ihtiyaçlarına hizmet ettiğini izleyerek, kendi armağanlarını nasıl kullanacaklarını öğreneceklerdi. İsa’nın küçük gruplarla amacı ruhsal besleme ve müjdecilikti.

`O zamanda, o yerde mucizevi bir şekilde İsrail’i kurtaran Allah’ın, bugün senin de dua ettiğin, dayandığın ve güvendiğin Allah olduğunu nasıl her zaman aklında tutabilirsin?`