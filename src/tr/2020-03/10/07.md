---
title:  Ek Çalışma
date:  04/09/2020
---

Yıllar önce, kıtanın büyük şehirlerinden birinin dışında bulunan küçük bir Avrupa kilisesi Rab için önemli bir şey yapması gerektiğine karar verdi. Kilise durgundu. Yıllardır kimse vaftiz olmamıştı. Mevcut durum devam ederse kilisenin pek geleceği yoktu. Pastör ve kilisenin yöneticileri ısrarla dua ettiler ve dikkatli bir şekilde ne yapmaları gerektiğini düşündüler.

Yeni Ahit’i çalışırlarken bir küçük grup hizmeti kurmaya karar verdiler. Topluluktaki dokuz üye bu hayale katıldı. Kendilerini birlikte duaya ve kendi küçük grup hizmetlerini nasıl etkili bir şekilde kuracaklarını çalışmaya adadılar. Kısa bir süre sonra her biri kendi evlerini bir müjdecilik merkezi haline getirmeye karar verdi. Gruplar armağanlarını çeşitli şekillerde kullanmayı öğrendi. Dua ve konukseverlik hizmetlerini başlattılar. Toplum içinde dostluklar geliştirdiler. Nezaket dolu hareketleri ile ailelerine arkadaşlarına ve eski Adventistlere ulaştılar. Küçük grup liderleri dokuz evde kırk misafirin katılımıyla Kutsal Kitap çalışmalarına başladı. Kutsal Ruh’un yaptıklarına şaşıyorlardı. Nihayetinde kırk kişiden on yedisi vaftiz oldu. Bu küçük, sönmekte olan kilisenin tanıklığı küçük grupların dev bir fark yarattığıdır.  Onlar Tanrı’nın birçok kilise üyesinin kilisenin görevine katılması için kullandığı araçlardan biridir.

**Tartışma Soruları**

`Sınıflarda Perşembe gününün dersinde altı çizilmiş olan her küçük grubun ana unsurlarını biraz daha tartışın. Küçük bir grup başka ne çeşit faaliyetlere katılabilir? Hangi yollarla küçük bir grup daha önce hiç kullanılmamış özel armağanların gerçekten kullanılabilmesine yardımcı olabilir?`

`Küçük grupların odak noktasının dışa dönük olarak devamı neden çok önemli? Yani, her ne kadar bir grup kendi üyelerini besleyip desteklemeye yardımcı olabilse de, neden amacının müjdeyi duyurmak olduğunu her zaman merkezde tutmalıdır? Neden küçük bir grup her zaman yerel bir kiliseye de bağlı olmalıdır? Bu neden çok önemli?`

`Hiç etkili bir şekilde çalışmayan ve nihayetinde ölen küçük bir grubun bir parçası oldun mu veya böyle bir grup duydun mu? Neden böyle olabileceği hakkındaki sebepleri tartışın.`

`Küçük grup hizmetiyle Avrupa’da neler olduğunu anlatan yukarıdaki hikâye hakkında düşün. Sence bu neden çok iyi bir sonuç verdi? Birçok şekilde çok basit ama aynı zamanda çok etkili olan, yaptıkları o şey neydi? Bir kilise binasının aksine, “daha güvenli” ev ortamından çalışmak mahalleye veya topluma bir müjdecilik başlatmanın neden etkili bir yolu olabilir?`