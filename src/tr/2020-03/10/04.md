---
title:  Hizmet İçin Organize Olmuş
date:  01/09/2020
---

`1. Korintliler 12:12–25 ayetlerini oku. İnsan bedeni küçük gruplarda birlikte çalışmanın mükemmel bir örneklemesini nasıl sağlıyor?`

Pavlus sadece kilise hayatındaki ruhsal armağanların önemini ortaya koymaz, onların nasıl organize edilebileceği üzerine bir model de tavsiye eder. Ruhsal armağanları Mesih’in bedeni bağlamında ve nasıl çalışabileceklerini konu eder.

Anatomi ve fizyoloji üzerine yapılmış bir çalışma vücuttaki organların birbirleriyle bağlantılı farklı bir ilişki içinde organize olduklarını ortaya koyar.

Örneğin, sindirim, kalp damar, solunum ve iskelet sistemleri vücudun karmaşık organ sistemlerinden sadece bir kaçıdır. Ruhsal armağanlar bedenin farklı bölümleri gibidir. Sistemler veya gruplar içinde organize edildiklerinde en iyi şekilde işlev görürler.

Doğrusu, birçok durumda yalnız başına iş göremezler. Vücutlarımız bağımsız çalışan, birbirinden ayrı organlar yığını değildir. Her vücut işlevi ortak bir amaç için birlikte çalışan, sıkı sıkıya bağlanmış bir sistem içinde organize olur.

Tüm bunlar içinde ruhsal armağanlarımızı en iyi şekilde kullanabileceğimiz çevre hakkında bize bir şey söylüyor. Yanlış başımıza çalıştığımızda cesaretimizi yitirmek kolaydır fakat benzer çıkarlara ve hedeflere sahip olan küçük bir grup insanın parçası olduğumuzda çabalarımızın çok daha iyi odaklandığını ve büyük oranda arttığını görürüz.

Küçük gruplar ruhsal armağanlarımızı kullanmamız ve yerel bir topluluğun Müjdecilik hizmetinin kalbi haline gelmemiz için en iyi çevreyi sağlarlar.

Ellen G. White küçük grupların değerini şu sözlerde vurgular: “Yanılmaz Kişi bana Hristiyan çabasının bir temeli olarak küçük grupların oluşturulmasını gösterdi. Eğer kilise üyelerinin sayısı çoksa, sadece kilise üyeleri için değil, fakat imansızlar için de çalışan küçük gruplar oluştursunlar. Bir yerde sadece iki veya üç tane gerçeği bilen kişi varsa kendilerini bir işçi grubu içinde şekillendirsinler. Sevgi ve birlik içinde hep birlikte yakınlaşarak, ilerlemek için birbirlerini teşvik ederek, diğerlerinin yardımı ile her biri teşvik alarak ve güçlenerek birlik bağlarını kopmaz olarak korusunlar. - Testimonies for the Church (Kilise İçin Tanıklıklar), cilt. 7, s. 21, 22.

Küçük grup hizmeti her bir üyenin ruhsal olarak büyümesi, yakın paydaşlığı tecrübe etmesi ve Tanrı vergisi armağanlarını hizmette kullanması için Tanrı tarafından emredilmiştir.

`Ellen G. White’ın yukarıdaki ifadesi üzerine düşün. Kelime kelime analiz et. Bu ilahi tavsiye senin kilisende nasıl uygulanabilir?`