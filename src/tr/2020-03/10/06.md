---
title:  Küçük Grup Dinamikleri
date:  03/09/2020
---

Küçük gruplar Tanrı’nın kilisesini büyütmek için kullandığı bir araçtır. İnsanların sorunları ifade etmeleri ve karşılıklı kaygılarını tartışmaları için “güvenli bölgeler” dir. Birbirine sahip çıkan ilişkiler bağlamında ruhsal büyüme için fırsatlar sunarlar. Hristiyan olmayan birçok insan başlangıç olarak bir evde gerçekleşen küçük bir grup toplantısına katıldığında, ilk defa geleneksel bir kilise ibadetine katılmaktan daha rahat hissedecektir.

`Elçilerin İşleri4:31, Elçilerin İşleri12:12, ve Elçilerin İşleri20:17–19, 27–32 ayetlerini oku. Bu Yeni Ahit gruplarındaki tüm farklı unsurları listele. Bu gruplar hangi aktivitelerde bulunuyorlardı?`

İlk Hristiyanlar birbirleri için aracılık etmek, karşılıklı konular için dua etmek, sıcak bir paydaşlık içinde paylaşmak, Tanrı Sözü’nü çalışmak, hizmet için donatmak, sahte öğretmenlere karşı korunmak için birbirine yardım etmek ve hep birlikte müjdecilik faaliyetlerine katılım amacıyla bir araya geldiler.

Küçük gruplar büyük bir fark yaratırlar. Hizmette armağanlarını birleştiren, müjdeleme için Kutsal Ruh’un gücüne odaklanan insanlar Rab’bin ellerinde büyük bir silahtırlar.

`Matta 9:37, 38 ayetlerini oku. İsa ürün hakkında ne diyor ve O’nun bu problem için çözümü ne?`

Öğrenciler müjdenin ilerlemesi için sadece zayıf ihtimaller gördüler fakat İsa büyük fırsatlar gördü. İyi haberi onlarla “ürün bol” diyerek paylaştı ve ardından problem işaret etti “ama işçi az” (Matta 9:37). Mesih’in çözümü “Rab’be yalvarın, ürününü kaldıracak işçiler göndersin” oldu (Matta 9:38). Küçük gruplar Mesih’in duasına bir cevaptır ve Mesih’in ürünü için gerekli işçilerin sayısının katlanarak artmasını sağlar.

Tüm etkin küçük grupların odak noktası tanıklık ve hizmettir. Odak noktası dışsal değil de içsel olan küçük grup hizmetleri tez zamanda ölür. Küçük gruplar kendine hizmet eden ve bir tartışma grubundan biraz daha fazlası haline gelirse amacında başarısız olacak ve varlığının temel sebebini kaybedecektir. Küçük gruplar insanları İsa’ya yönlendirmek, onların İsa’da imanlarını beslemek ve onları İsa için tanıklık yapmak üzere donatmak için vardır.

`Tanrı’nın seni kendi evinde küçük bir grup başlatmak üzere çağırıyor olması mümkün mü? Tanrı’nın seni yapmaya teşvik ettiği şey için dua etmeye neden başlamıyorsun? Belki de yaşamının ruhsal açıdan en verimli zamanının eşiğindesindir.`