---
title:  Inside Story
date:   18/09/2020
---

#### Sonraki Yaşamda Adventist Olmak

_Yazan: Andrew McChesney_

Yaşlı kadın, Güneydoğu Asya'daki bir Sebt dersini dikkatle dinliyordu.

Sebt Okulu ders kitabı titizlikle doldurulmuştu. Kutsal Kitabındaki her ayete baktı. Kutsal Kitap'taki birçok ayetin altını çizmişti. Sunusunu da vermişti.

Kilise üyeleri tarafından “Nine” olarak bilinen kadın, adeta ideal bir Yedinci Gün Adventist kilisesi üyesiydi

ABD kilise önderi Gregory Whitsett, ibadetten sonra Adventist olmak için neden dini görüşünün olmadığı bir dünya görüşünü bıraktığını sormak için nine ile bir araya geldi.

Nine, 5 yaşındayken bir kazada ailesini kaybetmesini ve daha sonraları kötü ruhların onu yıllarca taciz etmesiyle ilgili trajik bir hikaye anlattı. Doktorlardan ve manevi ortamlardan yardım istemiş ancak verilen ilaçlar ve tedavi yöntemleri ona sadece geçici bir rahatlama sunmuşdu.

Bir gün, bir Adventist bir pastör ninenin yanındaki eve taşındı ve nine merakla insanların her Cuma akşamı pastörün evinde toplandığını izledi. Neler olduğunu öğrenmek ve müziği duymak için kapısında durdu. Haftadan haftaya müziği dinlerken içini bir huzur dolduruyordu. Pastör onu eve gelmeye ikna edemedi ama pastor ninenin ruhsal problemlerini öğrendi ve beraber dua etmeyi teklif etti. Nine kabul etti ve kötü ruhlar temelli olarak onu terk etti. Minnettarlıkla dolu olarak İsa'yı kabul etti ve Adventist Kilisesi'ne katıldı.

Adventist Kilisesinin Küresel Misyon programının bir parçası olan Doğu Asya Dinleri Merkezi yöneticisi Whitsett, nineden İsa'nın onun için ne anlama geldiğini açıklamasını istedi.

"İsa benim için her şey demek" dedi yaşlı kadın, bir misyoner-tercüman aracılığıyla. “O beni iyileştirdi ve bana huzur verdi. Karşılaştığım herkese yardım edemem ancak İsa hakkında konuşabilirim. Ben yaşlı bir kadınım ve yaşamak için az zamanım kaldı. İsa'yı o kadar çok seviyorum ki bir sonraki hayatımda da Adventist olmaya karar verdim”.

Misyoner-tercüman afallamıştı. Kitab-ı Mukaddes’i beraber çalışmışlar ve kadının eski hayatını tamamen terk ettiğini düşünmüştü.

Kilise önderleri, ninenin durumunun, diğer dünya dinlerini ve geleneksel animist [hayvan tapımı] uygulamaları takip ettikten sonra Hristiyan olan insanlar arasında nadir olmadığını söylüyorlar.

Lütfen Uluslararası Heyet Merkezlerinin çalışmaları ve nine gibi olan diğer insanlar için dua edin.