---
title:  Vahiy’in Son Zaman Mesajı
date:  15/09/2020
---

Vahiy’in merkez üssü 14. bölümdür. Bu bölüm insanlık tarihinin son günlerinde yaşayan Tanrı’nın halkı için olağanüstü önemdedir. Tanrı’nın son zaman mesajını insanlığa açar. Bu son zaman mesajı Tanrı’nın halkı ve insanlık için hayati önemdedir.

`Vahiy 14:14–20 ayetlerini oku. Rabbimiz’in dönüşünü resmetmek için burada hangi sembol kullanılmış?`

Biçim vakti veya hasat zamanı Kutsal Kitap boyunca Mesih’in dönüşünü tanımlamak için kullanılmıştır (Matta 13:37–43, Markos 4:29). Vahiy 14. bölümdeki olgunlaşmış ekinin hasadı doğruların kurtuluşunu temsil ederken, fazlasıyla olmuş üzümlerin hasadı kötülerin yok oluşunu tasvir eder. Vahiy 14:6–12 erkek ve kadınları dünyanın nihai hasadına hazırlamak için acil bir son zaman mesajı içerir.

`Vahiy 14:6, 7 ayetlerini oku. Bu iki ayette bulunan mesajın özü nedir? Yedinci Gün Adventistleri olarak kim olduğumuzu anlamamıza nasıl yardımcı oluyorlar?`

Vahiy 14’deki ilk meleğin mesajı yaşamlarında bir amaca sahip olma özlemi çeken 21. Yüzyıl nesline hitap etmektedir. Herkes için bağışlanma sağlayan Tanrı’nın lütfunun müjdesini sunar. O bizim günah suçumuzu temizler ve bize galip gelenler olma gücünü verir. Bu mesaj Mesih’in bizi yarattığı ve kurtardığı gerçeğinde herkese şahsi değer için bir temel sağlar. Bir gün, Tanrı’nın son yargısında tüm adaletsizliklerin sona ereceğini işaret eder. Bu inanılmaz derecede iyi haberdir çünkü adaletsizliğin sonsuza dek sürmeyeceğini ortaya koyar.

`“Özel bir anlamda, Yedinci Gün Adventistleri dünyada gözcüler ve ışık taşıyıcılar olarak atanmışlardır. Mahvolmakta olan dünyaya verilecek son uyarı onlara teslim edilmiştir. Allah’ın Sözü’nden çıkan muhteşem ışık onların üzerinde parlar. Onlara en ciddi önemdeki bir iş verilmiştir: birinci, ikinci ve üçüncü meleğin mesajlarının duyurulması. Bunun kadar önem taşıyan ikinci bir iş daha yoktur. Dikkatlerini başka hiçbir şeyin çekmesine müsaade etmemelidirler.”—Ellen. G. White, Evangelism (Müjdecilik), s. 119, 120. Kilise olarak, fakat daha önemlisi kişisel olarak, bu sözleri nasıl kalbimize yazabiliriz?`