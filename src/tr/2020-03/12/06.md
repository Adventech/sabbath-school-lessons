---
title:  Tanrı’nın Son Çağrısı
date:  17/09/2020
---

`Vahiy 14:8, Vahiy 17:3–6, ve Vahiy 18:1–4 ayetlerini oku. Bu ayetlerden ruhsal Babil hakkında ne öğreniyoruz?`

Vahiy kitabında “Babil” terimi, insan çabaları, insan yapımı gelenekler ve sahte doktrinler üzerine kurulu sahte bir dini sistemi simgeler.

Babil, insanları ve onların şahsi doğruluklarını İsa’nın ve O’nun günahsız yaşamının üzerine yükseltir. Dini liderlerin emirlerini Tanrı’nın emirleri üzerine koyar. Babil putperestliğin, güneşe tapınmanın ve ruhun ölümsüzlüğü ile ilgili yanlış öğretinin merkeziydi. Bu sahte dini sistem Babil’in kadim dini uygulamalarına ve ibadetlerine sinsice entegre oldu. Tanrı’nın ölmekte olan gezegenimize son zaman mesajı İsa’nın ve O’nun doğruluğunun mesajıdır. Göğün çağrısını yansıtır, “Yıkıldı! Büyük Babil yıkıldı!... Ey halkım!... çık oradan!” (Vahiy 18:2, 4). Tanrı Yedinci Gün Adventist Kilisesi’ni tüm doluluğuyla Mesih’in mesajını yükseltsin diye ilahi olarak ortaya çıkardı. İsa’yı yüceltmek demek O’nun öğrettiği her şeyi yükseltmek demektir. O “yol, gerçek ve yaşam” (Yuhanna 14:6) Olan’ı duyurmaktır. İsa’nın gerçeğinin karşıtı olan Babil’in yanlışlarını ortaya çıkarmaktır.

`Vahiy 14:7, 9–11 ayetlerini oku. Bu ayetlerde ibadetin hangi karşıt öğelerinin altı çiziliyor?`

Vahiy 14 iki farklı tapınmayı tanımlar: Yaratıcı’ya tapınma ve canavara tapınma. Bu iki tapınma Tanrı’nın tapınma gününün etrafına odaklanır, gerçek Sebt Günü ve sebt Günü’nün yedeği veya taklit Sebt Günü. Sebt Günü Yaratıcımız, Kurtarıcımız ve gelecek Kralımız olan Mesih’te sahip olduğumuz rahatı, güvenceyi ve güveni temsil eder. Taklit gün insan düşüncesi ve insan yapımı kanunlara dayalı bir insanı ve taklit bir yedeği temsil eder.

`Vahiy 14:12 ayeti. Özellikle önceki ayetlerin bağlamında bu ayet ne diyor? Bu ayette hem yasa hem de lütuf nasıl ortaya konuyor ve bu bize yasa ve lütfun nasıl müjdenin iki ayrılmaz yanı olduğu konusunda ne öğretmeli?`