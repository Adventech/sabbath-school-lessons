---
title:  Vahiy’in Son Zamanlara Odaklanması
date:  14/09/2020
---

Müjdeler öncelikle Mesih’in ilk gelişine odaklanırlar. O’nun doğumu, yaşamı ve hizmeti, ölümü ve dirilişinin hikâyesini anlatırlar. O’nun ikinci gelişinden bahsetseler de, bu onların vurguladığı ana konu değildir. Fakat Vahiy’in öncelikli odağı yüzyıllardır süren çağların çatışmasının doruk noktasıdır. Onun tüm büyük peygamberlikleri Rabbimiz’in yücelik içinde gelişiyle sona erer.

`Vahiy 1:7, Vahiy 11:15, Vahiy 14:14–20, ve Vahiy 19:11–18 ayetlerini oku. Bu ayetlerin her birinde hangi benzer sonucu görüyorsun?`

Vahiy’in ilk bölümünden son bölümüne kadar her peygamberliğin doruk noktası İsa’nın gelişidir. “Boğazlanmış Kuzu” (Vahiy 5:12) tekrar “Kralların Kralı ve Rablerin Rabbi” (Vahiy 19:16) olarak geliyor. Halkına baskı ve zulüm uygulayan tüm düşmanları yenecek (Vahiy17:14). Onları bu günahın kâbusundan kurtaracak ve onlara yücelik getirecek. İyi ve kötü arasındaki büyük mücadele sona erecek. Dünya yenilenecek ve kurtulmuş olanlar Rableri ile birlikte sonsuza dek yaşayacaklar (Vahiy 21:1–4).

Vahiy 22:7 ayetinde (ayrıca bkz. 12, 17 ve 20), İsa şöyle diyor: “İşte tez geliyorum! Bu kitaptaki peygamberlik sözlerine uyana ne mutlu!” Bu yüzden, İsa’nın tüm insanlığa çağrısı O’nun sevgisine cevap, lütfunu kabul ve yakında gerçekleşecek olan gelişi için O’nun gerçeğini takiptir. Vahiy İsa’nın daveti ile biter, “Ruh ve Gelin, “Gel!” diyorlar. İşiten, “Gel!” desin. Susayan gelsin. Dileyen, yaşam suyundan karşılıksız alsın” (Vahiy 22:17).

Rabbimiz sonsuz yaşam arayan herkesi O’na gelmeye davet eder. Sonra, kurtuluş mesajını kabul etmiş ve içtenlikle O’nun dönüşünü bekleyen bizleri diğer İnsanları O’nun sevgi mesajını kabul etmeye davet etme işinde O’na katılmaya çağırıyor. Bizi O’nun yakında gerçekleşecek dönüşü için dünyayı hazırlamak üzere mesajını iletme görevine gönderiyor. İsa ile O’nun dünyadaki görevine katılmaktan daha büyük bir ödül yoktur. Mesih’in son günlerdeki kurtuluş planında O’nunla işbirliği yapmaktan daha tatmin edici bir şey yoktur.

`Mesih, tez geliyor mu? Yuhanna bu sözleri 2.000 yıl önce yazdı. Fakat ölülerin durumuyla ilgili anlayışımız doğrultusunda, neden Mesih’in ikinci gelişi her birimiz için kişisel bir tecrübedir ve asla ölümümüzden sonra geçen bir andan daha fazlası değildir? Bu gerçek aslında Mesih’in gelişinin ne kadar yakın olduğunu anlamamıza nasıl yardımcı olur?`