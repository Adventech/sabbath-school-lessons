---
title:  Ek Çalışma
date:  18/09/2020
---

“Tanrı eski İsrail’i çağırdığı gibi bugün de kilisesini dünyada bir ışık olmaya çağırıyor. Gerçeğin güçlü satırı aracılığıyla (birinci, ikinci ve üçüncü meleğin mesajları) onları dağıttığı kiliselerden ve dünyadan Kendisi’ne kutsal bir yakınlığa çağırıyor. Onları yasasının emanetçileri yaptı ve bu zaman için peygamberliğin büyük gerçeklerini onlara teslim etti. Kutsal vahiylerin İsrail’e teslim edilmesi gibi, dünyaya duyurulması gereken kutsal bir emanettir bunlar.”

“Vahiy 14’ün üç meleği Tanrı’nın mesajının ışığını kabul eden ve dünyanın dört tarafında uyarıyı duyuran temsilcileri olarak ilerleyen insanları temsil eder. Mesih takipçilerine ilan eder: “Dünyanın ışığı sizsiniz.” Matta 5:14. İsa’yı kabul eden her cana Golgota’nın çarmıhı şöyle der: (Canın değerine bakın). “Dünyanın her yanına gidin, Müjde’yi bütün yaratılışa duyurun.” Markos 16:15. Hiçbir şeyin bu işi gizlemesine izin verilmez. Bizim için en önemli iş budur. Bu sonsuzluk gibi geniş kapsamlı bir iştir. İsa’nın insanların canlarının kurtuluşu için kurbanlıkta ortaya koyduğu sevgisi O’nun tüm takipçilerini harekete geçirecek.”

“Mesih kendisini O’na teslim eden her insanı kabul eder, ah, ne kadar da sevindirici! İnsanı ilahi olan ile birliğe taşır ki beden almış sevgisinin sırlarını dünyaya açıklayabilsin.  O’nu konuş, O’nun hakkında dua et, O’nun şarkısını söyle, O’nun gerçeğinin mesajı ile dünyayı doldur ve sınırların dışına çıkmak için çabalamaya devam et.” —Ellen G. White, Counsels for the Church (Kilise İçin Tavsiyeler), s. 58, 59.

**Tartışma Soruları**

`Vahiy 14. bölümdeki üç meleğin mesajı Yedinci Gün Adventist Kilisesi’nin özünü nasıl tanımlar?`

`Sebt Günü ve temsil ettiği şeyin önemi hakkında düşün. Bu hafta gördüğümüz üzere mesajın içeriği çok önemlidir. Tanrı O’nu Yaratıcımız ve Kurtarıcımız olarak hatırlamamız için yaşamlarımızın yedide birini O’na ayırmamızı emreder. Ayrıca, kutsal dağın veya kutsal şehrin aksine, ibadet etmek için ona gitmemiz gerekmiyor. Sebt Günü her hafta saatte bin kilometre hızla (en azından ekvator yakınında) bize gelmektedir. Bu gerçek bize günün önemini ve neyi işaret ettiğini anlamamıza nasıl yardımcı olur?`

`Babil’in düşüşü fikrini veya canavarın işareti konusunu en güzel şekilde nasıl açıklayabiliriz? Yani, tüm çabamıza rağmen bazı insanların yine de alınacağını anlamamız gerekse de, bu gerçekleri mümkün olan en barışçıl şekilde nasıl gösterebiliriz?`