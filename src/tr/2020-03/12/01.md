---
title:  Paylaşmaya Değer Bir Haber
date:  12/09/2020
---

### Konuyla İlgili Metinler
2. Petrus 1:12, 16–21; Vahiy 19:11–18; Vahiy 14:14–20; Vaiz 12:13, 14; Vahiy 14:6–12.

> <p>Hatırlama Metni</p>
> “Bundan sonra göğün ortasında uçan başka bir melek gördüm. Yeryüzünde yaşayanlara –her ulusa, her oymağa, her dile, her halka– iletmek üzere sonsuza dek kalıcı olan Müjde’yi getiriyordu. Yüksek sesle şöyle diyordu: “Tanrı’dan korkun! O’nu yüceltin! Çünkü O’nun yargılama saati geldi. Göğü, yeri, denizi, su pınarlarını yaratana tapının!” (Vahiy 14:6, 7).

Mesih’in kefaret edici ölümü evrenseldi. Yani, nerede ve ne zaman yaşadığına bakmaksızın gelmiş geçmiş tüm insanlar içindi. Bu yüzden müjde her dilden, her kültürden ve geçmişten insan gruplarına hitap eder. Etnik farklılıklar arasına köprü kurar. O, İsa’nın yaşamı, ölümü ve dirilişiyle cehennemin ilkeleri ve güçleri üzerine zafer kazandığının inanılmaz derecedeki iyi haberidir. Müjde tamamıyla İsa hakkındadır. O bizim için öldü ve şimdi bizim için yaşıyor. Bir kere bizi günahın cezası ve gücünden kurtarmaya geldi ve bizi günahın varlığından kurtarmak için tekrar geliyor. O’nun hak ettiği yaşamı biz yaşayabilelim diye bizim hak ettiğimiz ölümle O öldü. Mesih’te aklanırız, kutsanırız ve bir gün yüceltiliriz.

Kutsal Kitap İsa’nın iki gelişi üzerine odaklanır. Bir kez bizi kurtarmak için geldi ve böylesine sonsuz bir bedelle satın aldıklarını eve götürmek için geri dönecek. Kutsal Kitap’ın son bölümü olan Vahiy, özellikle dünyayı İsa’nın dönüşüne hazırlamak için yazıldı. O, bu nesil için acil bir mesajdır. Bu haftanın dersinde Vahiy’in 21. yüzyılın modern toplumu ile ilişkisini çalışacağız. İsa’nın son zaman kilisesine O’nun son zaman mesajını duyurmaları için yaptığı çağrıyı hep birlikte yeniden keşfedeceğiz.

_*19 Eylül Sebt Günü’ne hazırlık için bu haftanın konusunu çalışın._