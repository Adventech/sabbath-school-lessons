---
title:  Petrus’un “Mevcut Gerçek” Haberi
date:  13/09/2020
---

Tanrı kurtuluş tarihi boyunca, peygamberlik Sözü aracılığıyla düzenli olarak insanları gelmekte olan şeye hazırlamak için özel bir haber göndermiştir. Tanrı asla hazırlıksız yakalanmaz (Yeşaya46:9-10). Halkını geleceğe hazırlamak için yargı gelmeden önce peygamberlerini yollayarak mesajını iletir (Amos 3:7). Tanrı Tufan’dan önceki günlerde Nuh aracılığıyla Tufan’ın gelmekte olduğuna dair bir haber yolladı. Tanrı Mısır’da yedi yıllık bolluk boyunca gelmekte olan kıtlık için Yusuf’u yükseltti. Yahudi peygamberler İsraillileri Babil orduları tarafından gerçekleştirilecek olan Yeruşalim’in yıkılışı için uyardı. Vaftizci Yahya’nın tövbe mesajı bir ulusu İsa’nın ilk gelişi için hazırladı.

`2.Petrus 1:12 ayetini oku. Petrus Tanrı’nın mesajını kendi çağdaşlarına tanımlamak için hangi ifadeyi kullanıyor?`

`2. Petrus 1:16–21 ayetlerini oku. Petrus ve öğrencilerin ilan ettiği bu “mevcut gerçek” mesajı neydi?`

Birinci yüzyılın sonsuz önemdeki mesajı Mesih’in gelmiş olduğuydu. Baba’nın sevgisi Mesih’in çarmıhtaki ölümü ile gösterilmişti. “Günahın ücreti ölüm” olsa da, sonsuz yaşam Mesih aracılığıyla herkes için güvenceye alınmıştı. İmanla onu kabul edip etmeyeceğimiz bizim seçimimizdir (Romalılar 3:23, Romalılar 6:23, Efesliler2:8). İsa’daki bu kurtuluş haberi asla geçerliliğini yitirmeyecektir. Bu her nesil için mevcut gerçektir.

Kutsal Kitap’ın son bölümü olan Vahiy İsa’yı ve bir halkı O’nun yakında gerçekleşecek olan gelişine hazırlamak için, O’nun sonsuz kurtuluşunu son zamanlar bağlamında gösterir. İnsan geleneğinin ve benmerkezci dindarlığın yanlışlığını açığa çıkarır. Vahiy başlangıçtan sona kadar İsa’yı ve O’nun insanlık için işini ortaya koyar.

İsa, Baba’nın karakterinin gerçek tanıklığıdır. O “dünya krallarına egemen olan” dır. O “bizi seven, kanıyla bizi günahlarımızdan özgür kılmış ve bizi bir krallık haline getirip Babası Tanrı’nın hizmetinde kâhinler yapmış olan” Mesih’dir (bkz. Vahiy 1:1-6). Vahiy tamamıyla İsa ve yakında gerçekleşecek dönüşü için halkını hazırlamaya yönelik O’nun son zaman mesajı hakkındadır.

`Vahiy kitabı hakkında düşündüğünde aklına ne geliyor? Düşüncelerin İsa’dan çok canavarlar ve peygamberlik sembolleri üzerine mi? Sence İsa neden Vahiy kitabında bize peygamberlikler verdi? Bunlar O’nun insanlık için sevgi dolu planlarını nasıl ortaya koyuyorlar?`