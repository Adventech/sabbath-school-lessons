---
title:  Kişisel Tanıklığın Dönüştürücü Gücü
date:  07/09/2020
---

Zebedi’nin oğulları Yuhanna ve Yakup “Gökgürültüsü Oğulları” (Markos 3:17) olarak biliniyorlardı. Aslında onlara bu takma adı veren İsa’ydı. İsa ve öğrencileri Samiriye’den geçerken Yuhanna’nın ateşli tavrının bir örneği gerçekleşti. Gece kalmak için bir yer bulmaya çalıştıklarında Samariyeliler’in Yahudiler’e karşı önyargısından dolayı muhalefetle karşılaştılar. En basit bir kalacak yer için bile reddedildiler.

Yakup ve Yuhanna bu problem için bir çözüme sahip olduklarını sanıyorlardı. “Öğrencilerden Yakup’la Yuhanna bunu görünce, “Rab, bunları yok etmek için bir buyrukla gökten ateş yağdırmamızı ister misin?” dediler” (Luka 9:54). İsa öğrencileri azarladı ve hep birlikte köyü sessizce terk ettiler. İsa’nın yolu sevgi yoluydu, savaşla zorlayan bir yol değil.

İsa’nın sevgisinin huzurunda Yuhanna’nın tez canlılığı ve kızgınlığı sevgi dolu nazikliğe ve şefkat dolu kibar bir ruha dönüşmüştü. Yuhanna’nın ilk mektubunda sevgi sözcüğü yaklaşık kırk kez görünür; farklı şekillerde ise 50 kez görünür.

`1. Yuhanna 1:1–4, 1. Yuhanna 3:1; 1. Yuhanna 4:7–11; ve 1. Yuhanna 5:1–5 ayetlerini oku. Bu ayetler sana Yuhanna’nın tanıklığı ve İsa ile olan etkileşiminden dolayı yaşamında gerçekleşen değişiklikler hakkında ne diyor?`

Evrenin bir yasası olan ebedi bir ilke vardır. Ellen G. White bu ilkeyi şu sözlerde çok iyi ifade eder: “Güç kullanmak, Allah'ın Egemenliğinin prensiplerine aykırıdır; O, sadece sevgiyle yapılan hizmeti arzular ve sevgiye hükmedilemez, sevgi zorla ya da otorite yoluyla elde edilemez. Sevgiye, sadece sevgi yoluyla ulaşılır”— Sevgi Öğretmeni s.16, (Çağların Arzusu, s. 22).

Kendimizi Mesih’e adadığımızda O’nun sevgisi bizim aracılığımızla diğerlerine parlayacaktır. Hristiyanlığın en büyük tanıklığı değişmiş bir yaşamdır. Bu asla hata yapmayacağımız ve bazen olmamız gereken sevgi ve lütuf kanalı olmayacağımız anlamına gelmiyor. Fakat ideal olanın Mesih’in sevgisinin yaşamlarımızdan akması ve etrafımızdaki kişilere bir bereket olmamız anlamına geliyor.

`Mesih’in sevgisini diğer insanlara iyi bir şekilde nasıl yansıtıyorsun? Cevabının çıkarımları hakkında düşün?`