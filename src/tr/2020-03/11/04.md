---
title:  İsa’nın Hikâyesini Anlatmak
date:  08/09/2020
---

Mesih’in gönderdiği ilk müjdeciler kimlerdi? Onlar öğrenciler arasından değildi. Uzun zamandır O’nu takip eden kişiler değildi. İsa’nın gönderdiği ilk müjdeciler birkaç saat önce tenha yerde terör estiren ve yakınlardaki köylülerin yüreklerine korku salan cinli, deli adamlardı.

Bu cinlilerden biri onu bağlayan zincirleri doğaüstü bir güçle kopardı, korkunç bir tonla çığlıklar attı ve vücudunu keskin taşlarla yaraladı. Seslerindeki ıstırap ruhlarındaki daha derin bir ıstırabı yansıttı (Matta 8:28, 29; Markos 5:1-5).

Fakat ardından İsa ile karşılaştılar ve yaşamları değişti. İsa acı veren cinleri onların bedenlerinden bir domuz sürüsüne ve uçurumdan denize gönderdi (Matta 8:32–34; Markos 5:13, 14).

`Markos 5:1–17 ayetlerini oku. Bu adamlara ne oldu ve ne olduğunu görmeye gelen bölge insanları ne gördü?`

Cinliler artık Mesih’in gücü ile dönüşmüş yeni adamlardı. Kent halkı onları İsa’nın ayakları dibinde, Efendi’nin ağzından çıkan her sözü dinlerken buldular. Matta’nın müjdesi özgür bırakılan iki cinli olduğunu söylerken, Markos’un müjdesinin sadece ikisinden birinin hikâyesi üzerine odaklandığına dikkat etmeliyiz. Fakat mesele İsa’nın onları fiziksel, zihinsel, duygusal ve ruhsal olarak iyileştirmiş olmasıdır.

`Markos 5:18–20 ayetlerini oku. Bu değişmiş iki cinli, iki yeni imanlı açık bir şekilde İsa ile kalmak istedi, fakat İsa onları ne yapmaya gönderdi?`

“Bu adamlar, İsa'nın öğretisini sadece birkaç dakikalığına dinleme şansına sahip oldular. O'nun yaptığı bir tek vaazı bile bizzat dinleme fırsatları olmamıştı. Onlar, İsa ile her gün birlikte olan öğrencilerin eğitebildiği gibi halkı eğitemezlerdi fakat İsa'nın Mesih olduğu gerçeğinin kanıtını kendi öz kişiliklerinde taşıyorlardı. Kendilerinin bildiklerini, gördüklerini, duyduklarını ve İsa'nın gücünü nasıl hissettiklerini anlatabilirlerdi. Kalbine Allah'ın lütfu erişen herkes bunu yapabilir”—Ellen G. White, Sevgi Öğretmeni, s. 321, (Çağların Arzusu, s. 340). Onların tanıklıkları Dekapolis’i, yani Celile Gölü’nün kıyısındaki on kenti İsa’nın öğretilerini kabul etmeleri için hazırladı. Kişisel tanıklığın gücü budur.