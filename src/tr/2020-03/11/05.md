---
title:  Güvenle Tanıklıkta Bulunmak
date:  09/09/2020
---

`1 Yuhanna 5:11–13; İbraniler 10:19–22; ve 1.Korintliler 15:1, 2 ayetlerini oku. Kutsal Yazılar Mesih’teki kurtuluşumuzu emin bir şekilde paylaşmamızı sağlayan sonsuz yaşamla ilgili hangi güvenceyi bize verir?`

Kişisel olarak İsa’da kurtuluşumuzun güvencesine sahip değilsek onu başka biri ile paylaşmamız mümkün değildir. Kendimizin sahip olmadığı bir şeyi paylaşamayız. Kurtulmuş olacak kadar iyi olup olmadıklarını merak eden, sürekli olarak bir belirsizlik durumunda yaşayan dürüst Hristiyanlar vardır. Yaşlı ve bilge bir vaazcının dediği gibi, “Kendime baktığımda, kurtulmuş olma imkânı görmüyorum. İsa’ya baktığımda, kaybolmuş olma imkanı görmüyorum.” Rab’bin sözleri çağlar boyunca kesinlikle çınlamaktadır, “Ey dünyanın dört bucağındakiler,

Bana dönün, kurtulursunuz. Çünkü Tanrı benim, başkası yok” (Yeşaya45:22).

Rabbimiz tamamıyla karşılıksız sunduğu kurtuluşta her birimizin sevinmesini istiyor. O’nun lütfunda aklanmış olmanın ve günahın getirdiği suçun mahkûmiyetinden özgür olmanın ne demek olduğunu tecrübe etmemizi arzular. Elçi Pavlus’un Romalılar 5. bölümde de söylediği gibi, “Böylece imanla aklandığımıza göre, Rabbimiz İsa Mesih sayesinde Tanrı’yla barışmış oluyoruz” (Romalılar 5:1). Daha sonra, “Böylece Mesih İsa’ya ait olanlara artık hiçbir mahkûmiyet yoktur”(Romalılar 8:1), güvencesini ekliyor. Elçi Yuhanna “Kendisinde Tanrı Oğlu bulunanda yaşam vardır, kendisinde Tanrı Oğlu bulunmayanda yaşam yoktur”(1. Yuhanna 5:12), diyerek onaylıyor.

İman yoluyla İsa’yı kabul etmişsek ve Kutsal Ruh’u aracılığıyla yüreklerimizde yaşıyorsa sonsuz yaşam armağanı bugün bizimdir. Bu, bir kez Tanrı’nın lütfunu ve Mesih’teki kurtuluş tecrübe ettiğimizde onu asla kaybedemeyiz demek değildir (2. Petrus 2:18–22, İbraniler 3:6, Vahiy 3:5). Her zaman ondan ayrı yürümeyi seçme özgürlüğüne sahibiz fakat bir kez O’nun sevgisini tecrübe ettiğimizde ve O’nun fedakârlığının derinliğini anladığımızda, asla bizi çok seven O Kişi’den ayrı yürümeyi seçmemeliyiz. İsa’da bize verilmiş olan lütfu başkaları ile paylaşmak için her gün fırsatlar arayacağız.

`İsa’da kurtuluş güvencesine sahip misin? Öyleyse, onu hangi temele dayandırıyorsun? Neden bu güvenceye sahipsin? O nerede bulunur? Diğer bir yandan, eğer emin değilsen, neden emin değilsin? Bu güvenceyi nasıl bulabilirsin?`