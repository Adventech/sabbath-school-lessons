---
title:  İsa’nın Hikayesini Paylaşmak
date:  05/09/2020
---

### Konuyla İlgili Metinler
Efesliler2:1–10, 1. Yuh. 4:7–11, Markos 5:1–20, İbraniler 10:19–22, Gal. 2:20, 1. Korintliler 1:30.

> <p>Hatırlama Metni</p>
> “Tanrı Oğlu’nun adına iman eden sizlere, sonsuz yaşama sahip olduğunuzu bilesiniz diye bunları yazdım” (1.Yuhanna 5:13).

Daha önceki bir derste belirtildiği üzere, hiçbir şey değişmiş bir yaşamdan daha ikna edici bir şekilde müjdenin gücünü gösteremez. İnsanlar teolojinize karşı çıkabilirler. Doktrinleriniz hakkında tartışabilirler. Kutsal Yazılar’ı anlayışınızı sorgulayabilirler fakat İsa’nın sizin için ne anlama geldiği ve yaşamınızda ne yaptığı hakkındaki kişisel tanıklığınızı nadiren sorgulayacaklardır.

Tanıklık İsa hakkında bildiklerimizi paylaşmaktır. Diğerlerinin İsa’nın bizim için ne anlama geldiğini ve bizim için ne yaptığını bilmelerini sağlamaktır. Tanıklığımız sürekli olarak sadece bizim inandığımızın doğru, diğerlerinin inandığının yanlış olduğunu kanıtlamaya çalışmaktan oluşursa güçlü bir muhalefet ile karşılaşacağız. Tanıklığımız O’nun lütfu ile dönüşmüş, O’nun sevgisiyle büyülenmiş ve O’nun gerçeğine hayran kalmış bir kalpten gelirse insanlar gerçeğin yaşamlarımızı nasıl etkilediğini görerek etkileneceklerdir. Değişmiş bir yaşamda sunulan gerçek tüm farkı yaratır.

Mesih tüm doktrinlerin merkezi olduğunda ve her Kutsal Kitap öğretisi O’nun karakterini yansıttığında, Kutsal Yazılar’ı paylaştığımız kişiler O’nun sözünü kabul etmeye çok daha açık olacaklardır.

*12 Eylül Sebt Günü’ne hazırlık için bu haftanın konusun çalışın..