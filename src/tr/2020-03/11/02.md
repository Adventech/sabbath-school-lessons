---
title:  'İsa: Tanıklığımızın Temeli'
date:  06/09/2020
---

Hristiyanlar olarak hepimizin İsa’nın yaşamlarımızı nasıl değiştirdiği ve bizim için neler yaptığı hakkında söyleyecek bir kişisel hikâyesi vardır.

**Efesliler 2:1–10 ayetlerini oku. Mesih’i tanımadan önce nasıldık? Mesih’i kabul ettiğimizden beri neye sahibiz?**

`A. Mesih’i Tanımadan Önce (Efesliler2:1–3).`

`B. Mesih’i Tanıdıktan Sonra (Efesliler2:4–10).`

Ne harika bir değişim! Mesih’i tanımadan önce “günahlardan ötürü ölüydü[k].” “Bu dünyanın gidişine” uyan, “benliğin ve aklın isteklerini yerine getire[n],” “doğal olarak ötekiler gibi biz de gazap çocuklarıydık.” Basitleştirmek gerekirse, Mesih’i tanımadan önce kayıp bir durumdaydık ve hayatta amaçsızda sürükleniyorduk.

Mutluluğa benzer bir şey tecrübe etmiş olabiliriz fakat yaşamlarımızda ruhun bir kaygısı ve tamamlanmamış bir amacı vardı. Mesih’e gelmek ve O’nun sevgisini tecrübe etmek tüm farkı yaratır. Şimdi Mesih’te gerçekten “yaşama kavuştu[k].” “Mesih İsa’da bize gösterdiği iyilikle, lütfunun sonsuz zenginliği” ile kurtuluş armağanına kavuştuk.

“Tanrı bizi Mesih İsa’da, Mesih’le birlikte diriltip göksel yerlerde oturttu. Bunu, Mesih İsa’da bize gösterdiği iyilikle, lütfunun sonsuz zenginliğini gelecek çağlarda sergilemek için yaptı.” Yaşam Mesih’te yeni bir anlam ve yeni bir amaç kazandı. Yuhanna’nın ilan ettiği gibi, “Yaşam O’ndaydı ve yaşam insanların ışığıydı” (Yuhanna 1:4).

`Efesliler ٢:١٠ ayetini oku. Bu ayet iyi işlerin Hristiyan imanının ne kadar merkezi olduğu hakkında bize ne söylüyor? Bu fikri “insanın yasanın gereklerini yaparak değil, iman ederek aklandığı” bağlamında nasıl anlamalıyız? Romalılar ٣:٢٨.`

`Yaşamın Mesih yüzünden başka birisinin de İsa’yı tanımasına neden olabilecek bir şekilde nasıl değişti?`