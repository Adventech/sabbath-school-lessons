---
title:  Ek Çalışma
date:  11/09/2020
---

Markos 5:25–34 ayetlerini oku.

“Tüm bu olaylar karşısında şaşıran halk yaşam veren bu gücün farkında değildi; fakat acı çeken kadın elini O'na uzattığında iyileşeceğine inanıyordu ve O'nun iyileştirici gücünü hissetti. Ruhsal olaylarda bu hep böyledir. Din hakkında sıradan bir konu gibi konuşmak, imandan yoksun olarak dua etmek hiçbir yarar sağlamaz. O'nu sadece dünyanın kurtarıcısı olarak kabul eden iman kişiye asla şifa getirmez. Kurtuluşa duyulan iman sadece gerçek bilgisini kabul etmekten ibaret değildir. İlahi bilginin tümünü bekleyen kişi imana sahip olmadan Allah'tan kutsama alamaz. İsa hakkındaki bilgilere inanmak yetmez; İsa'nın bizzat kendisine inanmalıyız. Bize yarar sağlayacak tek iman, O'nu kişisel bir Kurtarıcı olarak kabul eden imandır…”

“O'nun sadakatini açıkça belirtmemiz İsa'yı dünyaya tanıtmamız için Allah'ın bize verdiği bir görevdir. Eski çağlar boyunca O'nun lütfunu bildiren kutsal insanlar gibi, biz de Kurtarıcı'nın bize sunduğu lütfu kabul etmeliyiz fakat en etkili olan bizim kendi yaşadığımız olaylardır. İlahi gücün çalışmasında kendimizi gösterirken, Allah'a tanıklık ederiz. Herkesin diğer insanlardan ayrı bir yaşamı vardır ve herkes farklı olaylar yaşar. Allah bizim her birimizin övgüsünün kendisine ulaşmasını arzular. İsa'nın yaşamını örnek alarak O'nun değerli lütuflarını kabul ettiğimizde, canları kurtaran bir güç bizi sarar.”—Ellen G. White, Sevgi Öğretmeni, s. 327-328 (Çağların Arzusu s. 347).

**Tartışma Soruları**

`İkna edici bir tanıklığın unsurları nelerdir? Pavlus’un Elçilerin İşleri 26:1-3 ayetlerinde Agrippa önünde vermiş olduğu tanıklığı oku. Tanıklığının temeli neydi?`

`Mesih’in bizler için ne yaptığı hakkındaki kişisel tanıklığımız sence neden çok güçlüdür? Yine de, şu soruyu nasıl yanıtlardın: Tamam sana böyle birşey olmuş fakat ben böyle bir şey yaşamıyorsam ne olacak? Neden senin yaşadığın bir şey bana İsa’yı takip etmem için bir şey öğretebilsin ki?`

`Daniel 7:1, 21, 22, 25, 27 ayetlerini oku. Kutsallara ne olduğuna odaklanılmış olmasına dikkat et. Küçük boynuz gücü onlara ne yapıyor? Onun tersine, Rab onlar için ne yapıyor? Kutsallar için yargılamaya dair  iyi haber ne? Yargılama sonunda onlara ne veriyor?`

`Kurtuluş güvencesi hakkındaki soru üzerinde düşün. Bu neden Hristiyan yaşamının böylesine önemli bir parçası? Aynı zamanda küstah olmadan nasıl kendi kurtuluşumuzdan emin olabiliriz?`