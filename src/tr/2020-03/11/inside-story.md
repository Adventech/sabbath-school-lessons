---
title:  Inside Story
date:   11/09/2020
---

#### Ölü kadın konuşuyor

_Yazan: Andrew McChesney_

Polonya'da 28 yaşındaki Yedinci Gün Adventist doktoru olan Tomasz Karauda'dan halen hayatta olan bir kadının ölüm belgesini imzalaması istendi.

Bir hemşire, kadını Tomasz’ın çalıştığı hastanenin solunum ünitesine götürdü.

Görünüşe göre kadın ölmüştü. Yıllarca sigara içtiği için akciğer kanseri olmuştu. Kadının bedeninde ölüm lekeleri gözüküyordu; özellike sırtı tamamen morarmıştı. Genellikle kılcal damarlarından oksijen dolu kan akarken pembe olan insan cildi, kanı daha büyük damarlara toplanırken solgunlaşmıştı. Kadın için artık hiçbir şans yoktu.

“Daha önce hiç böyle bir şey görmemiştim” dedi Tomasz gördüğü anı hatırlayarak. “O resmen ölü gibiydi ama yine de tekerlekli sandalyede oturuyor ve konuşuyordu.”

Kadın kalabalık yoğun bakım ünitesinde hastaneye kaldırıldı, ancak elinden daha fazla bir şey gelmeyeceğini gören doktor, başka diğer durumu ciddi hastalar için bir yatak boşaltmak için onu gönderdi. Hemşire, Tomasz'a kadının solunum ünitesinde kalıp kalamayacağını sordu.

Solunum ünitesinde de boş yatak yoktu, bu yüzden Tomasz koridorun ortasına bir yatak yerleştirtti ve kadını nazikçe üzerine koydu. Bir sandalye çekerek oturdu ve sonraki iki saat boyunca kadınla konuştu.

Kadın artık git gide öldüğünü biliyordu. Yaşamındaki seçimleri için pişman olduğunu ifade etti.

“Tüm hayatımı sigara içerek geçirdim” dedi. “Keşke geri dönüp baştan alabilsem.”

Tomasz ne söyleyeceğini bilmiyordu. İncil’deki çarmıhtaki hırsızların hikayesinde gibi hissetti kendini. Kadının elini tuttu.

Sonunda kadın son nefesini vermişti. Tomasz kadının ölüm belgesini imzaladı.

Devlet tıp fakültesinde öğrenim gören Tomasz, “Hristiyan bir hekim olmak büyük bir sorumluluktur” dedi. “Hiç kimse bize tıp fakültesinde böyle bir durumla nasıl başa çıkacağımızı öğretmedi.”

Ölen kişiyi bekleyen tek şeyin ölüm olduğunu bilmesine rağmen, birisinin elini tutması ve “Her şey yoluna girecek” diyerek umut vermesinin faydalı olduğunu gördü.

“Bazen hiçbir şey söylememek en iyisi” dedi. “Bazen yapabileceğiniz tek şey birinin elini tutmak ve sessizce dua etmektir.”

Dünya günah içinde ölüyor. Birçok durumda bu ölüm morluklarını biz de görüyoruz ve durumları geri döndürülemez gibi görebiliyoruz. Birinin elini tutacak mısın? Dua edecek misin? Onlara umut verecek misin?