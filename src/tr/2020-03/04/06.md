---
title:  Dua Odaklı
date:  23/07/2020
---

Kutsal Kitap boyunca duanın özgünlüğü üzerine bir vurgu vardır. Dua insanın bazı belli belirsiz arzuları değildir. Tanrı’ya belirli istekleri sunar. İsa özellikle öğrencileri için dua etti. Elçi Pavlus çok özelde Efesliler, Filipililer ve Koloseliler için dua etti. Timoteos, Titus ve Markos diye bilinen Yuhanna gibi genç arkadaşları için dua etti.

`1. Samuel 12:22-24 ve Eyüp 16:21 ayetlerini oku. Bu iki metnin ortak özelliği ne? Arabulucu dua hakkında bize ne söylüyorlar?`

Hem Samuel hem de Eyüp istekli, içten ve özel aracılık üzerine vurgu yapıyor. Samuel’in sözleri oldukça güçlüdür. Şöyle haykırdı “sizin için RAB’be yalvarmaktan vazgeçip O’na karşı günah işlemek benden uzak olsun!” (1.Samuel 12:23). Samuel’in duasının neredeyse bir yankısını Eyüp’ün sözlerinde duyuyoruz, “…Gözlerim Tanrı’ya yaş döküyor; Tanrı kendisiyle insan arasında, İnsanoğluyla komşusu arasında hak arasın diye" (Eyüp 16:20, 21). Mesih'i tanımayan erkekler ve kadınlar için Tanrı’ya yalvarmak bizim işimizdir.

`1. Yuhanna 5:14-16 ayetlerini oku. Başkaları için aracılık ettiğimizde ne olur?`

Diğer insanlar için dua ettiğimizde Tanrı’nın onlara sağlayacağı bereketler için bir kanal oluruz. Bizim aracılığımız ile gökteki tahttan onlara yaşam suyu ırmağını döker. İçten aracılığın sesi Şeytan’ın tüm ordusunu titretir. Ellen G. White duanın gücünü şu önemli sözlerle tanımlar: “Şeytan sahip olduğu muhalif güçle karşı koyamaz, çünkü Mesih'in gücü ve görkemi karşısında korkar ve titrer. Hararetli duanın sesi Şeytan’ın tüm ordusunu titretir.” Testimonies for the Church [Kilise için Tanıklıklar], cilt 1, s. 346. Kayıp erkek ve kadınlar için yapılan savaşta dua bizi ilahi gücün Kaynağı'na bağlar.

`Matta 18:18, 19 ayetlerini oku. Bu ayetlerin arabulucu dua ile ilgisi nedir ve bu ayetler Rab'bi tanımayanların kurtuluşu için diğerleri ile birlikte dua etmek için nasıl bir teşviktir?`