---
title:  Inside Story
date:   24/07/2020
---

#### Polonya’daki İmanlı Asker

_Yazan: Slawomir Pacek_

Polonya ordusu yeni jetler için MiG-21'leri aşamalı olarak kaldırdığı zaman tamircilik olan işimi, yeni bir kariyer için bırakma fırsatım oldu.

Hava trafik kontrolcüsü olarak çalışmayı seçtim ve altı ay boyunca yoğun bir şekilde dersler aldım. Ama mezun olduğumda, bir göz doktoru gözümün yeterince iyi olmadığını söyleyerek beni eledi.

Bu hayal kırıklığı beni çok etkiledi ve “Neden Tanrım?” diye Tanrı’ya yakardım.

Askeri üsde garip işler yaptım. İşim bana bolca boş zaman veriyordu ve Kutsal Kitap’ı okumak için saatler harcadım. Tanrı'yı tanıma arzusu içimde büyüdü.

Eşim Aneta da evdeyken Kutsal Kitap’ı okumada bana katıldı. Kitabı okurken yazılan birkaç şeyin kilisemizde öğrendiklerimizle aynı olmadığını fark ettik.

Ölülerin uykuda olduğunu, cennette veya cehennemde değil toprağın altında yattığını ve yedinci günün Sebt günü olduğunu okuduk. Bir Cumartesi, Aneta ve ben bir Adventist kilisesini ziyaret etmeye karar verdik. Kutsal Kitap ile aynı olmayan bir şey duyarsak hemen kiliseden ayrılmaya karar verdik. Ama kiliseden hiç ayrılmadık. Bir pastör bize Kutsal Kitap dersleri verdi ve ordudan ayrılmamın sadece an meselesi olduğunu biliyordum. Sebt gününü tutup aynı anda hizmet edemedim. Ama Sebt günü için hiçbir sıkıntı olmadı. Diğer askerlerle Sebt günündeki iş vardiyalarını değiştirmek kolaydı.

Birkaç yıl sonra, bir mobil radar ünitesinin direktörlük konumu için bana bir fırsat tanındı. Komutanımla imanım ve Sebt'i nasıl tuttuğum hakkında açıkça konuştum.

Komutan şaşırdı. “Neden bana arkadaşlarınla vardiyanı değiştirdiğini söylemedin?” diye sordu. "Görevli olduğum sürece, her Cumartesi serbest olacaksın."

İnancım hakkındaki sözler yayıldı ve askerler bana manevi sorularla geldi. Ancak inancımın etkisi ancak orduda 29 yıl sonra emekli olmaya hazır olduğumda ortaya çıktı.

Bir komutan beni özel bir konuşma için ofisine çağırdı.

“Kutsal Kitap’ı okumaya başladım” dedi. "Sana bazı sorularım var."

Geriye dönüp baktığımda, Tanrı'nın neden hava trafik kontrolörü işinin kapısını bana kapattığını anlıyorum. Eğer o işi alsaydım, Kutsal Kitap’ı çalışmak için zamanım olmazdı. Sebt gününü tutmak için vardiyalarımı değiştirmek için uğraşmazdım. İnancımı bu kadar çok askerle paylaşamazdım.

Her şey planladığım gibi gitmedi ama Tanrı'nın planı en iyisidir.