---
title:  Evrensel bir Mücadele
date:  19/07/2020
---

`Vahiy 12:7-9, Efesliler 6:12 ve 2. Korintliler 10:4 ayetlerini oku. Bu ayetler aracı dualar hakkındaki anlayışımızı nasıl etkiliyor?`

Kutsal Kitap görünen ve görünmeyen dünya arasındaki perdeyi kaldırır. İyi ve kötü arasında, doğruluğun güçleri ve karanlığın güçleri arasında, Mesih ve Şeytan arasında bir mücadele var. Bu evrensel mücadelede Tanrı insan özgürlüğüne saygı duyar. O asla iradeyi etkilemeyecek veya vicdanı zorlamayacak.  Erkekleri ve kadınları ilahi gerçeğe ikna etmek için Kutsal Ruh’unu gönderir (Yuhanna 16:7, 8). Göksel melekler insanları sonsuzluk için etkilemek amacıyla savaşa katılırlar (İbraniler 1:14). Tanrı insanları kendisine yönlendirmek için onların yaşamlarında ilahi olaylar düzenler.

Tanrı’nın yapmayacağı şey ise vicdanı zorlamaktır. Zorlama Tanrı’nın krallığına zıttır.  Zorlama O’nun yönetiminin temeli olan sevgi ilkesine yabancıdır. İşte, duanın çok önemli olduğu yer burasıdır. Tanrı biz dua etmeden önce insanlara ulaşabilmek için her şeyi yapıyor olsa da, dualarımız Tanrı’nın büyük gücünü salıverir. Birbirimiz için dua etmeyi seçme özgürlüğümüze saygı duyar ve daha fazlasını yapabilir. İyi ve kötünün mücadelesi ışığında dua etsek de, etmesek de seçimimize müdahale etmez.

Şu ifade üzerinde dikkatlice düşün, “Allah, iman duasına karşılık olarak, istediklerimizi bize lütfedecektir, eğer biz rica etmezsek vermeyecektir”—Ellen G. White, Büyük Mücadele, s. 525. İyi ve kötü arasındaki büyük mücadelede dua bir fark yaratır. Mesih’i tanımayan biri için dua ettiğimizde dua onların yaşamlarına akan ilahi bereket kanallarını açar. Tanrı onlar için dua etme seçimimizi şereflendirir ve hatta onların namına daha kuvvetli bir şekilde çalışır.

Arabulucu dualar konusunu incelerken alçakgönüllü bir şekilde kabul etmeliyiz ki biz Tanrı’nın çalışma şeklini tam olarak anlamıyoruz. Fakat bu bizi kendimiz ve diğerleri için dua etme fırsatlarının bereketlerini sürekli olarak almaktan alıkoymamalıdır.

`Tanrı’nın dua ettiğimiz zaman dua etmediğimiz zamandan daha güçlü bir şekilde çalışması hakkında ne düşünüyorsun? Tamamıyla nasıl çalıştığını anlamasak da, neden Kutsal Kitap’ın başkaları için dua edin tavsiyesi bizi bunu sadece yapmaya sevk etmeli?`