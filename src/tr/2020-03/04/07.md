---
title:  Ek Çalışma
date:  24/07/2020
---

Ellen G. White, Yol, Gerçek ve Yaşam, “Dua Etme Ayrıcalığı”;  Testimonies for the Church [Kilise İçin Tanıklıklar], “Kilise Üyeleri için Çalış” 7. cilt, s.19-24  bölümlerini oku.

Başkaları için dua ettiğimizde Tanrı O’na adanmışlığımızı onurlandırır ve O’nun gücüne bağlılığımız göğün tüm kaynaklarını kullanarak insanların yaşamlarını dönüştürür. Dualarımız O’nun tahtına yükselirken melekler O’nun emriyle harekete geçerler. “İçtenlikle ve canlı bir imanla edilmiş her duaya cevap vermek için İsa Mesih'in emrine hemen itaat amacıyla tahtın etrafında hizmetkâr melekler beklemektedir." Ellen G. White, Selected Messages [Seçme Mesajlar], 2. kitap, s. 377. Tek bir duanın bile kaybolmadığı, tek bir duanın bile Tanrı tarafından unutulmadığı güvencesine sahibiz. Dualar gökte cevaplanmak üzere ve O'nun en iyi bildiği yerde depolanırlar. “İman duası asla kaybolmaz; fakat her zaman bir şekilde ve özellikle beklediğimiz bir şekilde cevaplanacağını beklemek haddini bilmezliktir.” Ellen G. White, Testimonies for the Church [Kilise İçin Tanıklıklar], cilt 1, s. 231. Mesih’i tanımayan eşlerimiz veya oğullarımız ve kızlarımız, akrabalarımız, arkadaşlarımız ve çalışma arkadaşlarımız için aracılık ederken bu bize cesaret verir. Tek bir samimi dua bile asla kaybolmaz. Kendileri için dua ettiğimiz kişilerde hemen ani cevaplar göremeyebiliriz, fakat Tanrı bir şekilde onların yüreklerinde çalışıyor ve biz bunu sadece sonsuzlukta bileceğiz.

**Tartışma Soruları**

`Filipililer 1:19; Koloseliler 4:2, 3; ve 2. Selanikliler 3: 1, 2 ayetlerini oku. Hapisliği boyunca Pavlus Filipililer’in duaları nedeniyle hangi güvenceye sahipti? Koloseliler ve Selanikliler’den kendisi için hangi duaları yapmalarını istedi? Bu arabulucu duaların can kazanma ile nasıl bir ilişkisi var?`

`Büyük mücadele gerçeği ve onun yaşadığımız dünyanın arka planında oluşturduğu büyük öykü hakkında düşün. Bu mücadele hakkındaki bilgin duanın önemini anlamana nasıl yardımcı oluyor? Evet İsa savaşı kazandı ve biliyoruz ki sonunda O’nun tarafı kazanıyor. Fakat, bu esnada O'na bağlı kalmak ve başkalarının kurtuluşu için çalışmak için yapabileceğimiz tek şeyin dua etmek ve aramak olduğunu bilmek neden çok önemli?`

`Daha etkin bir arabulucu dua yaşamı için bazı engeller nelerdir? İhtiyacı olanlar için dua etmekten kaçınmana hangi bahaneleri kullanıyorsun (eğer varsa)?`