---
title:  Pavlus’un Aracılık Eden Duaları
date:  21/07/2020
---

Arabulucu dua Kutsal Kitap’a uygundur. Pavlus hizmeti boyunca müjdecilik hizmeti aracılığıyla kurmuş olduğu kiliselerdeki yeni imanlılar için dua etti. Pavlus eğer dua etmezse olmayacak bir şeyin dua ettiği zaman gerçekleştiğine inandı. Sevdiklerinden ayrı olsa bile bir birleri için dua ederlerse kalpte bir araya gelebileceklerini anladı.

`Efesliler 1:15-21 ayetlerini oku. Aşağıdaki satırlarda Pavlus’un Efesliler için Tanrı’dan istediklerini listele. Allah’tan onlara vermesini özellikle istediği şey neydi?`

Pavlus’un Efesli imanlılar için duası dikkat çekici. Tanrı’nın onlara bilgelik ve ruhsal anlayış vermesi için, yani onların zihinlerini ilahi gerçekle aydınlatması ve onlara sonsuz yaşam umudunu vermesi için dua etti. Ayrıca onların yaşamlarında çalışan Tanrı’nın büyük gücünü tecrübe etmeleri için de dua etti. Bu Tanrı onların İsa’da sonsuz yaşam umudunun temelini inşa eden bir olay olan İsa'nın ölümden dirilişini gerçekleştirecek kadar güçlü ve kudretli. Pavlus’un duası onlara “Mesih’in yüceliğinin zenginliğini” ve “O’nun mirasını” hatırlatarak bitiyor. Efesli Hristiyanlar Pavlus’un kendileri için dua ettiğini bilerek ve onun ne için dua ettiğini bilerek şevkle dolmuş olmalılar.

`Filipeliler 1:3-11 ayetlerini oku ve Pavlus'un duasına dikkat et. Eğer Filipililer kilisesinin bir üyesi olsaydın ve Pavlus’tan gelen bu mektup gibi bir mektup alsaydınız, sizin için sadece dua ettiğini değil, sizin için sürekli dua ettiğini söyleyen bu mektup karşısında nasıl hissederdin ve neden öyle hissederdin? Onun sözlerinde hangi vaatler bulunuyor? Aynı zamanda orada hangi öğütler de var?`

Bunlar Kutsal Kitap’ta vaatlerle dolu olan en teşvik edici ve en cesaret verici sözlerden bazılarıdır. Aynı zamanda Tanrı’nın bizim O’nda olmamızı istediği gibi olabilmemiz için bizi İsa’yı tanımaktan gelen sevgiyle, bilgiyle ve anlayışla dolu olmaya çağırır.