---
title:  Ek Çalışma
date:  17/07/2020
---

Ellen G. White, Elçilerin İşleri kitabında 89—95. sayfalardaki  “Müjde Samiriye’de” bölümünü oku.

Tüm çevremizde insanlar sonsuzlukla ilgili şeyler arıyorlar. İsa’nın çok doğru olarak söylediği gibi "ürün bol, ama işçi az” (Matta ٩:٣٧).  Sorun üründe değildi. Öğrencilerin sadece muhalefet gördükleri yerde İsa ilahi kutsama almış gözlerle çok fazla ürün gördü. Mesih’in bu sorun için çözümü neydi? “Bu nedenle ürünün sahibi Rab’be yalvarın, ürününü kaldıracak işçiler göndersin.” (Matta ٩:٣٨). Çözüm Allah’ın sizi ürünlerine göndermesi için dua etmektir.

Neden bu duayı etmeyelim? “Rab, senin krallığının gelişmesi için kullanılmaya gönüllüyüm. Her gün önümde açtığın ilahi fırsatları görebilmem için gözlerimi aç. Etrafımdaki insanlara karşı duyarlı olmayı öğret bana. Teşvik edici ve umut verici sözler söylememe ve senin sevgini ve gerçeğini her gün iletişim kurduğum insanlarla paylaşmama yardım et. Eğer bu duayı edersen Allah senin yaşamında bazı olağanüstü şeyler yapacak.

**Tartışma Soruları**

`Canları İsa'ya getirmek için çalıştıysan bir şey biliyorsun: bu her zaman kolay değil, değil mi? Evet, tabii ki, sadece Allah kalpleri dönüştürebilir, fakat O bizi bilgeliğiyle bu sürecin bir parçası olarak kullanmayı seçti. Bir can için bile çalışmak zaman, çaba, sabır ve yukarıdan doğmuş bir sevgi gerektirir. Mesih’in etkili bir tanığı olmak için gerekli olan bencilliği öldürme işine yardımcı olabilecek hangi seçimleri yapabilirsin?`

`İletişimde olduğun bazı Rab’bi tanımayan kişiler kimler? Onlara tanıklıkta bulunmak için ne yaptın veya ne yapıyorsun veya ne yapmalısın?`

`Tarsus’lu Saul hakkında düşün. Burada kimsenin hayal edemeyeceği, benzersiz bir şekilde dönüşmüş biri gözüküyor. Ama biz ona ne olduğunu biliyoruz. Bu bize başkalarını dış görünüşlerinden dolayı çabucak yargılamanın tehlikesi hakkında ne söylemeli?`

`Saul’un hikâyesini aklımızda tutacak olursak Matta 7:6 ayeti gibi bir ayetle ne yapmalıyız? “Kutsal olanı köpeklere vermeyin. İncilerinizi domuzların önüne atmayın. Yoksa bunları ayaklarıyla çiğnedikten sonra dönüp sizi parçalayabilirler.”`