---
title:  Zor İnsanlarla Uğraşmak
date:  15/07/2020
---

İsa zorlu kişilerle uğraşmakta ustaydı. Hem sözleriyle hem de hareketleriyle kabul gösterdi. Onların sıkıntılarını dikkatli bir şekilde dinledi, sorular sordu ve nihayetinde ilahi gerçekleri gösterdi. En katı kalplerdeki içsel arzuları bildi ve en alçak günahkârlarda potansiyel gördü. İsa için kimse müjde için ulaşılmaz değildi. İsa kesinlikle inandı ki “Hiçbiri İsa'da kurtuluş bulamayacak kadar alçak ve kötü değildir"—Ellen G. White, Çağların Arzusu, s. 258 [Sevgi Öğretmeni, s. 236]. İsa insanlara hepimizin baktığı merceklerden farklı bir mercekle baktı. O her insanın içinde orijinal Yaratılış’ın yüceliğinin bir yansımasını gördü. O onların yükselebilecekleri olasılıkları düşünmelerini sağladı ve birçokları yaşamları için O’nun beklentilerine yükseldi.

`Matta 4:18, 19; Markos 12:28-34; ve Luka 23:39-43 ayetlerini oku. Mesih’in Simon Petrus ve Andreas’a, isimsiz din bilginine, ve çarmıhtaki hırsıza seslenmelerinde bulduğun benzerlikler nelerdir? Mesih’in bunların her birine yaklaşımını dikkatlice incele. Gözüne neler çarpıyor?`

İsa gittiği her yerde ruhsal olasılıkları gördü; en olmaz durumlarda Tanrı’nın krallığı için potansiyel adayları gördü. Bu yeteneği “kilise büyüten gözler” olarak adlandırıyoruz. Kilise büyüten gözler insanları İsa gibi, Tanrı'nın krallığı için kazanılabilir görmek amacıyla gelişmiş bir duyarlılıktır. Bu aynı zamanda çevremizdekilerin dile getirilmemiş ihtiyaçlarını dinleyebilmek için gerekli olan “kilise büyüten kulaklar” ı da içerir. Bu kulaklar çevremizdekilerin açıkça ifade etmeseler de kalplerinde sahip olmak istedikleri şeyleri duymak içindir.

Rab’be sizi başkalarının yaşamlarındaki Kutsal Ruh’un hizmetinde duyarlı hale getirmesi için yalvarın. Tanrı’nın size ikinci dokunuşu vermesi ve başkaları ile imanımızı paylaşmamız amacıyla her gün önümüze getirdiği ruhsal fırsatları görmemizi sağlaması için dua edin. Gören bir göz, dinleyen bir hassas kalp ve bildiğiniz Mesih’i ve sevgiyi başkalarıyla paylaşmayı amaçlayan bir gönüllülük için Tanrı’yı arayın, böylece bir hayat boyu sürecek heyecan verici bir yolculuk için kendi yolunuzda ilerleyeceksiniz. Yaşam tamamıyla yeni bir anlama kavuşacak. Daha önce hiç tecrübe etmediğiniz bir memnuniyet ve sevinç duygusuna sahip olacaksınız. Bunun getireceği mutluluğu ancak canlar için çalışanlar bilebilir.