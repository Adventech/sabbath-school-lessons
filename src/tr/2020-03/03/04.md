---
title:  Olduğun Yerden Başla
date:  14/07/2020
---

Birisi şu doğru sözü söyledi, “Başlayacak başka bir yer olmadığı için hayatta başlayacak tek yer bulunduğunuz yerdir.” İsa bu ilkeyi Elçilerin İşleri 1:8 ayetinde "Ama Kutsal Ruh üzerinize inince güç alacaksınız. Yeruşalim’de, bütün Yahudiye ve Samiriye’de ve dünyanın dört bucağında benim tanıklarım olacaksınız” derken vurguladı.

İsa’nın öğrencilerine mesajı yanlış anlaşılması için çok fazla açıktı: olduğun Yerden Başla. Tanrı’nın seni ektiği yerde tanıklık et. Daha iyi fırsatlar için hayaller kuracağına etrafında olanlarla başla. Sana en yakın olasılıkları ilahi gözlerle gör.

Dünyadaki en eğitimli, en güzel konuşan, en yetenekli kişi olmana gerek yok. Fakat doğru kullanılırsa bu armağanların bazıları yardımcı olabilir. Sonuçta sana gerekli olan tüm şey Tanrı'ya karşı sevgin ve canlara karşı sevgindir. Tanrı'ya tanıklık etmeye gönüllüysen Tanrı da bunu yapman için yolu açacaktır.

`Yuhanna 1:40, 41, Yuhanna 6:5-11 ve Yuhanna 12:20-26 ayetlerini oku. Bu ayetler Andreas’ın hem ruhsal görüşü, hem de tanıklığa yaklaşımı hakkında sana ne söylüyor?`

Andreas’ın tecrübesi bize olanları anlatır. O kendi ailesi ile başladı. Mesih’i ilk önce kardeşi Petrus ile paylaştı. Sonradan İsa’ya bir mucize için materyal sağlayan küçük bir çocukla samimi bir ilişkiyi Andreas geliştirdi ve sadece O Grekler’le ne yapması gerektiğini bildi. Teoloji hakkında tartışmaktansa onların ihtiyaçlarını hissetti ve onları İsa ile tanıştırdı.

Etkili can kazanma sanatı olumlu, ilgili ilişkiler inşa etme sanatıdır. Sana en yakın olanlardan İsa'yı tanımayan kişiler hakkında düşün. Senin hayatında merhametli ve ilgili birini hissediyorlar mı? Seni özledikleri bir huzur ve amaç içinde görüyorlar mı? Senin hayatın müjde için bir tanıtım mı? İsa’yı paylaşarak Tanrı için arkadaşlar ediniriz. Onlar Hristiyan arkadaşlar olurlar ve nihayetinde kitabi bir gerçek olan Tanrı’nın son zaman mesajını paylaştığımızda Yedinci Gün Adventisti Hristiyanlar da olurlar.

`Neden bazen aile üyelerimizi ve akrabalarımızı Mesih’e yönlendirmek çok zor olabilir? Hiç İsa’yı aile üyelerinden biri ile veya yakın arkadaşlardan biri ile paylaşmada başarılı oldun mu? Sınıfın faydalı bulabileceği herhangi bir ilkeyi paylaş.`