---
title:  Kabul Edişte Bir Ders
date:  13/07/2020
---

İsa her bir kişiyi yeni bir bakış açısıyla görmenin ne demek olduğu konusunda onlara örnek olarak öğrencilerine insanları göğün gözleriyle görmeyi öğretti. O’nun insanlar hakkındaki görüşü radikaldi. Onları oldukları gibi değil, olabilecekleri gibi gördü. İnsanlarla olan tüm ilişkilerinde onlara haysiyetle ve saygıyla davrandı. Sık sık insanlara karşı davranışlarıyla öğrencilerini şaşırttı. Bu onun Samiriyeli kadın ile olan münasebetinde özellikle doğruladı.

The Archaeological Study Bible (Arkeolojik Kutsal Kitap Çalışması) Yahudiler ile Samiriyeliler arasındaki ilişki hakkında şu ilginç gözlemi yapıyor: “Samiriyeliler ile Yahudalılar arasındaki uçurum eski zamanlara dayanır. 2. Krallar 17. bölüme göre Samiriyeliler M.Ö. 722 yılı sürgününden sonra Asur kralı tarafından kuzey İsrail topraklarına zorla yerleştirilen Mezopotamyalı insanların soyuydular. Yahve ibadeti ile pagan uygulamalarını birleştirmişlerdi." The Archaeological Study Bible [Arkeolojik Kutsal Kitap Çalışması] (Zondervan Publishing, 2005), s. 1727. Bu putperest uygulamaların yanında Gerizim Dağı’nda rakip bir kâhinlik ve rakip bir tapınak kurdular. Öğrenciler bu teolojik farklılıkları düşününce İsa Celile’ye gitmek için Samiriye yolunu seçtiğinde şaşırmış olmalılar. İsa’nın dini bir tartışmaya çekilmesine izin vermemesine şaşırmışlardı. O direk Samiriyeli kadının kabul edilme, sevilme ve bağışlanma özlemine hitap etti.

`Yuhanna 4:3-34 ayetlerini oku. İsa Samiriyeli kadına nasıl yaklaştı? Kadının Mesih’in konuşmasına verdiği cevap neydi? Öğrencilerin bu tecrübeye cevabı neydi ve İsa onların anlayışlarını nasıl genişletti?`

İsa’nın öğrencilerine ve her birimize öğretmek istediği ebedi ders basitçe şudur: “Mesih’in Ruhu’na sahip olanlar tüm insanları ilahi merhametin gözleriyle görecekler.".”—Ellen G. White, The Signs of the Times (Zamanların İşaretleri), ٢٠ Haziran ١٨٩٢.

`Kültürünüzün ve toplumunuzun etkisi ile hor görmeye veya saygısızca davranmaya meyilli olduğun insanlar kimlerdir? Neden bu tutumu değiştirmelisin ve bu değişim nasıl gelebilir?`