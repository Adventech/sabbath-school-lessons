---
title:  İkinci Dokunuş
date:  12/07/2020
---

Kutsal Kitap’ta İsa'nın iki aşamada gerçekleştirdiği tek bir mucize vardır. Bu Beytsayda’da ki kör adamın iyileştirilmesiydi. Bu hikâye bugün Mesih’in kilisesi için ebedi dersler sağlar. Bu hikâye Tanrı’nın her imanlıyı başka birini İsa'ya getirmesi için kullanma planını ortaya koyar. Kutsal Kitap şöyle duyurur, “İsa ile öğrencileri Beytsayda’ya geldiler. Orada bazı kişiler İsa’ya kör bir adam getirip ona dokunması için yalvardılar” (Markos 8:22). Buradaki anahtar kelimeler “getirip” ve “yalvardılar” kelimeleridir. Kör adam kendisi gelmedi. Arkadaşları onun ihtiyacını gördü ve onu getirdiler. Onun yeterli imanı olmayabilir fakat arkadaşlarının vardı. İsa’nın bu adamın körlüğünü iyileştirebileceğine inandılar.

Yeni Ahit’te İsa tarafından gerçekleştirilen yaklaşık 25 bariz iyileştirme mucizesi var. Bunların yarısından fazlasında bir akraba veya bir arkadaş hasta kişiyi iyileştirmesi için İsa’ya getiriyor. Birçok insan eğer imanı olan birileri onları getirmezse İsa'ya asla gelmeyecek. Bizim rolümüz bir “tanıtıcı” olmak ve insanları İsa’ya getirmektir.

Markos 8:22 ayetinde dikkatimizi çekmeye değer ikinci kelime yalvardılar dır. Bu kelime “istirham etmek, rica etmek veya teşvik etmek” manasına gelebilir. Bu kelime yüksek sesli, yaygaracı bir istekten ziyade daha yumuşak, daha nazikçe ve daha kibarca bir talebi ima eder. Bu adamın arkadaşları İsa'nın hem bu adamı iyileştirmek istediğine, hem de bu adama yardım etme gücüne sahip olduğuna inanarak nazikçe O'na başvurdular. Belki adamın İsa’nın kendisini iyileştireceğine dair inancı yoktu ama arkadaşlarının vardı. Bazen başkalarını iman kanatlarımız üzerinde İsa’ya taşımalıyız.

`Markos 8:22-26 ayetlerini oku. İsa neden kör adamı iki aşamada iyileştirdi. İsa’nın tanıkları olarak bugün bu hikâyede bizim için hangi dersler vardır?`

Bizim de insanları daha net görmemiz mümkün mü? Bazen onları Tanrı’nın krallığı için adaylar olarak görmekten çok belli belirsiz gölgeli şekillerdeki “yürüyen ağaçlar” gibi görüyor muyuz? Sence insanları bazen net görmemizi engelleyen şey nedir?

`Tanrı’nın bizleri insanlara ulaşmak için kullandığı hakkındaki açık dersin yanında, bu hikâyeden başka ne öğrenebiliriz? Bize ne öğretebilir, mesela tıbbi ve ruhsal müdahale iyileştirmede ve kayıp olana hizmet etmede nasıl bir pay alabilir?`