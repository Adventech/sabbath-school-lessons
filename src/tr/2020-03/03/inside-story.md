---
title:  Inside Story
date:   17/07/2020
---

#### Filipinli Ailenin Değişimi

_Yazan: Steven Dragoo_

Bir basılı yayın müjdecisi, Filipinler'in Butuan şehrinin tozlu sıcak sokaklarında yalnız başına yürüyordu. Bütün gün uğraşmış ama hiçbir şey satamamıştı. Bu onun tek gelir kaynağıydı, bu yüzden hevesi kırılmıştı. Ama son bir kapıyı daha çalmaya karar verdi. Kapıya yaklaştıkça dua etti ve sonra kapıyı çaldı.

Keskin gözleri olan zayıf bir kadın, bu yorgun adamı bir gülümsemeyle karşıladı. Adam kadına reklamını yaptı ve yaşlı kadın adamın samimiyetini gözlerinde görebildi ve sesinde duyabildi. Sanki Kutsal Ruh’un kendisi kadına yalvarıyordu.

Kadın bir Hristiyandı ama bugüne kadar Mesih'i hiçbir zaman samimi bir ilgiyle takip etmeyip zamanını İsa için harcamamıştı. Ailenin mali durumu kritik bir hal aldığı sıralarda kadın, İsa'yı daha fazla öğrenme konusunda bilgiye açtı fakat cepleri her daim boştu. 10 çocuğu vardı ve üçünün hayatta alacağı daha çok yol vardı.

Okumak ve paylaşmak zorunda olduğunu bildiği basılı yayın müjdecisinin kitabının ücretini nasıl ödeyebilirdi? Kitabın adı, Ellen G. White tarafından yazılan Büyük Mücadele’ydi.

Tereddüt etmeden o kitabı çok zor şartlarda satın aldı. O günden bu yana 50 yıldan fazla zaman geçti ancak bu kitabın meyvesi hala hissediliyor. O kadın, Epefania Ty, çocuklarının her birini Mesih'le tanıştırdı. Ellen White'ın Kilise İçin Tanıklıklar, 6.sayı, sayfa 429, “Mesih için yaptığımız çalışma evde aile ile başlamaktır. … Bundan daha önemli bir misyonerlik alanı yok. ”

Oğullarından biri olan Florente Ty pastör oldu ve şimdi Yedinci Gün Adventist Kilisesi'nin Manila'daki Filipin Yayınevi'nin önderi oldu. Diğerleri ise Adventist kiliselerinde ve akademilerinde diyakon, ihtiyar, diyakonesa ve öğretmen oldular. Hemen hemen hepsi Mountain View Üniversitesi'nden mezun oldu ve her kardeş bir sonrakinin üniversiteye gitmesi için yardım etti.

Bu kadını bir “Anne” olarak tanıyorum. Tüm hayatı boyunca Adventist akademilerinde ders veren kızı Dorcas ile evlendim.

Annem onunla tanışmadan önce felç geçirdi. Dilsiz,kör ve yatalaktı. İlk görüştüğümüzde benimle tüm kalbiyle konuşmaya çalıştı ama yapamadı.

Bu gerçekten önemli değil. Zaten kalbimle defalarca konuştu çünkü yıllar önce Kutsal Ruh'a cevap verdi. Annem Ağustos 2013'te 89 yaşında öldü.

Yalnız bir basılı yayın müjdecisi, güçlü bir kitap ve Kutsal Ruh'a açık bir kadın ile onlarca insan Mesih'e geldi.

Anne, Mesih’in ikinci gelişinde tekrar görüşmek üzere.
