---
title:  Allah'tan Gelen Fırsatları Hissetmek
date:  16/07/2020
---

Elçilerin İşleri kitabı öğrencilerin Allah’tan gelen fırsatları Allah’ın egemenliğinin genişlemesi için nasıl avantaja dönüştürdüklerini anlatan hikâyeler ile doludur. Kitabın bir başından diğer bir başına ilk kilisenin büyüleyici olaylarını ve içeriden ve dışarıdan gelen zorluklara rağmen nasıl büyüdüğünü okuyoruz.

Örneğin, 2. Korintliler 2:12, 13 ayetlerinde elçi Pavlus Troas’da ki tecrübesini anlatır: “Mesih’in Müjdesi’ni yaymak amacıyla Troas’a geldiğimde Rab’bin işi için bana bir kapı açıldığı halde, kardeşim Titus’u orada bulamadığım için iç huzurum yoktu. Bu nedenle oradakilere veda ederek Makedonya’ya gittim.” Allah Avrupa kıtasında müjdeyi vaaz etmesi için Pavlus’a mucizevi bir şekilde bir kapı açtı ve o Allah’ın bugün açtığı kapıyı yarın kapayabileceğini biliyordu. Hemen fırsata yapışarak ve olasılıkları görerek Makedonya'ya yelken açtı.

Yeni Ahit’in Allah’ı kapıları açan Allah'tır. O Allah imanımızı paylaşmak için bize ilahi fırsatlar sunar. Elçilerin İşleri kitabı boyunca Allah çalışmaktadır. Şehirlerde, kasabalarda, ülkelerde ve her şeyden çok bireylerin kalplerinde açık kapılar vardır.

`Elçilerin İşleri 8:26-38 ayetlerini oku. Bu ayetler Filipus’un Allah’ın yönetmesine açık olması ve ilahi fırsatlara cevap vermesi hakkında ne öğretiyorlar?`

“Bir melek Filipus’u ışığı arayan ve müjdeyi kabul etmeye hazır olan birine yönlendirdi, bugün de melekler, Kutsal Ruh’un dillerini kutsamasına ve kalplerini arıtarak asilleştirmesine izin veren işçilerin adımlarını yönlendireceklerdir. Filipus’a gönderilen melek Etiyopyalı’yla kendisi ilgilenebilirdi fakat Allah’ın çalışma yöntemi bu değildir. O’nun tasarısı, insanların kendi insan kardeşleri için çalışmalarıdır.” —Ellen G. White, Elçilerin İşleri, s. 94.

Duymak için kulaklarımız ve görmek için gözlerimiz varsa, biz de gerçeklerin krallığı ve onunla birlikte gerçeği arayanlara ulaşmak için görünmez melekler tarafından yönlendirilebiliriz.

`Kutsal Yazılar’ın bu hikâyede ne kadar merkezi olduğuna dikkat et. Ayrıca bu noktada bazıları için onlara Kutsal Yazılar’ı açıklamayı bilen birinin olmasının ne kadar önemli olduğuna dikkat et. Burada bizim için hangi dersler var?`