---
title:  İsa için Önemli Olan
date:  20/08/2020
---

İsa’nın Matta 24. bölümde öğrencilerine Yeruşalim’in yıkılışı ile ilgili olaylar ile O’nun dönüşünden önceki günleri harmanlayan mesajını Matta 25. bölümdeki üç son zaman benzetmesi izler. Bu benzetmeler İsa için gerçekten önemli olan, O’nun ikinci gelişini bekleyen bir insanın karakter özelliklerinin altını çizer. On kız benzetmesi gerçek, özgün ve Ruh’la dolu bir yaşamın önemini vurgular. Emanet para benzetmesi Tanrı’nın her birimize verdiği armağanları sadık bir şekilde kullanmanın altını çizer. Koyunlar ve keçiler benzetmesi Tanrı’nın her gün hayatlarımıza getirdiği insanların ihtiyaçlarına gerçekten hizmet saf Hristiyanlığı ortaya koyar.

`Matta 25:31–46 ayetlerini oku. İsa saf Hristiyanlığı nasıl tarif ediyor? Bu ayetlerin bahsettiği hizmet alanlarının listesini yap.`

Bu benzetme insanların saf fiziksel ihtiyaçları hakkında konuşuyor olsa da (hikâyenin görmezden gelmememiz gereken bir yönü), burada daha fazla bir şey olması mümkün mü? İnsanların ruhunda doyurulması gereken, İsa için gizli bir açlık ve susuzluk vardır (Yuhanna 6:35, Yuhanna 4:13, 14). Hepimiz Mesih’te gerçek kimliğimizi keşfedene kadar eve özlem duyan yabancılarız (Efesliler2:12, 13, 19). O’nun doğruluğu ile giydirilene kadar ruhsal olarak çıplağız (Vahiy 3:18; Vahiy 19:7, 8).

Eski Ahit peygamberleri insanın içinde bulunduğu durumu genellikle umutsuz bir hastalık gibi tanımlamaktadırlar (Yeşaya1:5, Yeremya30:12-15). Günahın hastalığı ölümcüldür fakat peygamber bize çareyi işaret ediyor. “Ama ben seni sağlığına kavuşturacak, yaralarını iyileştireceğim’ diyor RAB.” (Yeremya30:17). İsa ruhlarımızın ölümcül hastalığı için çaredir.

Koyunlar ve keçiler benzetmesi etrafımızda olan kişilerin fiziksel ihtiyaçlarını karşılamamızı öğütler fakat bundan daha fazlasını yapar. O canın en derin ihtiyaçlarını karşılayan Mesih’in bir hikâyesidir ve etrafımızdakilere O’nunla birlikte hizmet etmek için işbirliğine davettir. Benmerkezci bir yaşam sürmek ve diğerlerinin fiziksel, zihinsel, duygusal ve ruhsal ihtiyaçlarını görmezden gelmek ebedi kaybı riske atmaktır. Benzetmede yaşamlarını kendilerinden daha büyük bir şey için verenler Rableri tarafından övülürler ve sonsuzluğa davet edilirler. Bu arada bencil bir şekilde kendi hesapları peşinde koşanlar ve diğerlerinin ihtiyaçlarını görmezden gelenler Rableri tarafından mahkûm edilirler.