---
title:  İsa’nın İnsanlara Karşı Tavrı
date:  17/08/2020
---

İsa’nın hedefi insanların içindeki en iyiyi dışarı çıkarmaktı. Durumlar anormal şekilde zor olsa da O, lütuf ile cevap verdi. Luka’nın müjdesine göre kalabalıklar O’nun “ağzından çıkan lütufkâr sözlere hayran kalıyordu” (Luka 4:22), ve Yuhanna’nın müjdesi “lütuf ve gerçek İsa Mesih aracılığıyla geldi” (Yuhanna 1:17), diye ekliyor. O’nun insanlara yaklaşımı dost kazandırıcıydı. O’nun lütuf dolu sözleri kalplerinde ses veren bir tele dokundu.

`Matta 8:5–10 ve Markos 12:34 ayetlerini oku. İsa bu farklı iki insana, Romalı yüzbaşı ve Yahudi bir din bilginine, hangi umut dolu sözleri söyledi?`

İsa’nın Romalı yüzbaşıya karşı kullandığı ifade devrimci bir ifadeydi. İsa böyle büyük bir imanının İsrail’de bile bulunmadığını iddia ettiğinde bu tecrübeli ordu görevlisinin nasıl hissetmiş olabileceğini düşünün. Ayrıca İsa, “Sen Tanrı’nın Egemenliği’nden uzak değilsin” dediğinde din bilgininin aklından geçenleri de düşün. Bir iltifat kadar insanların kalbini müjde için açan pek az şey vardır. Etrafınızdaki insanlarda iyi şeyleri görün ve onları takdir ettiğinizi bilmelerini sağlayın.

`Yeşaya 42:3; Koloseliler 4:5, 6; ve Efesliler 4:15 ayetlerini karşılaştır. Bu ayetler başka insanlarla imanımızı paylaşmak ve onlarla ilişkimiz hakkında bize hangi hayati ilkeleri öğretiyorlar?`

Sözlerimiz teşvik edici ve lütufla dolu olduğunda diğerlerinin yaşamları üzerinde olumlu bir etkiye sahiptirler. Yeşaya’nın peygamberlik sözleri İsa için “Ezilmiş kamışı kırmayacak, tüten fitili söndürmeyecek” diyor. Diğer bir deyişle, İsa o kadar merhametliydi ki, imana yeni gelmiş birini gereksiz yere kırmamak veya onların kalplerindeki en küçük közü söndürmeyecek kadar dikkatliydi.

`Neden nasıl söylediğimiz ne söylediğimiz kadar, hatta daha da önemli? Şu ifadeye nasıl tepki verirsin: “Gerçek gerçektir, insanlar onu kabul etmeli veya bırakmalı”? Bu gerçek ifadede yanlış olan nedir?`