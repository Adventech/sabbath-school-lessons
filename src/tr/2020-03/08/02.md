---
title:  İsa’nın İnsanlara Karşı Tutumu
date:  16/08/2020
---

İsa her zaman diğerlerinde iyi olan şeyi görmek için baktı. Onların içindeki en iyiyi dışarı çekip çıkardı. O’nun zamanındaki dini liderlerin İsa’yı eleştirdiği konulardan biri de “günahkârları kabul ediyor, onlarla birlikte yemek yiyor,” (Luka 15:2) oluşuydu. Endişeleri O’nun “günahkârlarla dost” olmasıydı. Onlara göre din birleştirici değil ayrıştırıcı elementlerden biriydi. İsa Kendisi hakkında “Ben doğru kişileri değil, günahkârları çağırmaya geldim” (Matta 9:13) dediğinde şaşırmışlardı.

Yazıcılar’ın, Ferisiler’in ve Sadukiler’in dini bir imtina diniydi. Onlar, “günah ile kirlenmemek için elinden gelen her şeyi yap” fikrindeydiler. İsa’nın öğretisi önemli ölçüde farklıydı. O bu yılan çukuru dünyaya kurtarmak için daldı, kaçınmak için değil. O “dünyanın ışığı[dır]) (Yuhanna 8:12).

`Matta 5:13, 14 ayetlerini oku. İsa takipçilerini tanımlamak için hangi iki benzetmeyi kullandı? Sence İsa neden bu iki özel benzetmeyi kullandı? Ayrıca bkz. Yuhanna 1:9, Yuhanna 12:46, Filipililer 2:15.`

Eski dünyada tuz en önemli varlıklardan biriydi. Çok değerliydi ve bazen Roma orduları onu para olarak kullanıyordu. Büyük zenginliğin bir simgesiydi. Ayrıca yemekleri korumak ve tatlandırmak için de kullanılıyordu. İsa tuz benzetmesini öğrencilerini tanımlamak için kullandığında gerçekte dünyanın gerçek zenginliğinin dünyanın en zengin ve en güçlü kişileri olmadığını söylüyordu. Dünyanın gerçek zenginliği, Tanrı’nın krallığı için fark yaratan adanmış Hristiyanlardır. Onların özverili hizmetlerinin sevgi dolu işleri dünyanın iyiliğini korur ve onun atmosferini tatlandırır.

İsa’nın kullandığı ikinci benzetme (Matta 5:14’te) “dünyanın ışığı” idi. Işık karanlıktan kaçmaz. O karanlığı aydınlatır. Karanlıktan ayrılmaz. Karanlığa nüfuz eder ve karanlığı aydınlatır. İsa’nın takipçileri bu dünyada mahallelerindeki, köylerindeki, kasabalarındaki ve şehirlerindeki karanlığa nüfuz etmeli ve onları Tanrı’nın yüceliği ile aydınlatmalıdır.

`İsa’nın Yuhanna 17:15-18 ayetlerindeki sözlerini göz önünde bulundurduktan sonra dünyadan ayrı olma ve dünyadan uzaklaşma fikrini nasıl anlamalıyız? Bunlar aynı şeyler mi? İsa öğrencilerinin dünyada olmaları fakat dünyanın olmamaları konusunda dua ederken ne demek istedi? Bunu nasıl yaparız?`