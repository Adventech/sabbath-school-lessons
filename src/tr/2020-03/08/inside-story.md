---
title:  Inside Story
date:   21/08/2020
---

#### Sudan'da Sürpriz İkram

_Yazan: Glenn Mitchell_

Sudan'da yaşamak, Adventist Kalkınma ve Yardım Ajansı için çalışan Yedinci Gün Adventist bir çift için bir zorluktu. Günlük sıcaklıklar Mayıs'tan Eylül'e kadar 39-42 derece seviyesinde seyretti. Soğuk bir içecek, eşim Suzanne ve benim için günlük mesaimizden sonra adeta çok iyi bir ferahlamaydı.

Bir gün eve döndüğümde Suzanne'a mutfağa kadar eşlik ettim ve yemek hazırlarken sohbet etmek için tezgâhın üzerine çıktım. Tezgaha oturmuş, ayaklarımı bir çocuk gibi sallarken Suzanne bana ne içmek istediğimi sordu.

"Neler var?" diye sordum.

Ellerini arkada birleştirerek, bana “Fanta, kök birası ve Sprite var” diyerek seslendi.

“Hmm, Squirt istiyorum” dedim, Squirt, Amerika Birleşik Devletleri'ndeki evimizden ayrıldığımdan beri görmediğim ve en sevdiğim soğuk içecekti.

“Hiç Squirt yok” dedi Suzanne, aynı ses tonuyla.

Mutfak tezgahından atladım, kendimi yere attım ve bir çocuk gibi bir bağırmaya başladım. Ayaklarımla tekmeleyerek ve yumruğumu masaya vurarak, içecek istiyordum. “Squirt istiyorum! Squirt istiyorum! ” diye bağırıyordum.

Boşuna bağırıyordum tabi. Squirt yoktu. Suzanne ve ben kahkahalarla güldük. Bu gibi anlar zor günlerin katlanılmasını kolaylaştırıyordu.

İki saat sonra bir arkadaş evimizin önündeki garajın oraya geldi. Gelen kişi, Sudan’ın başkenti Hartum’da ABD Uluslararası Kalkınma Ajansı ile çalışmış ve USAID tarafından finanse edilen birkaç ADRA projesi için irtibat görevlisi olarak görev yapmıştı.

Resmi mail adresinden posta aldık ve o bugün ABD'den gelen ve çok beklenen saç ürünleri içeren bir kutuyu teslim ediyordu. Kutuyu açtım, Amerikalı arkadaşlarımızın onun için bir torba çikolata kaplı kuru üzüm getirdiğini biliyordum. İşte burada! Bir torba kadar kuru üzüm üstte duruyordu. Kuru üzümlerin altına yerleştirilen iki şişe saç kremi vardı. Fakat bir dakika, kutuda daha fazla şey var gibiydi. Ambalaj kağıdını çıkarttığımda karşımda tüm ihtişamıyla yeşil renkte büyük bir şişe Squirt duruyordu!

Amerika Birleşik Devletleri'ndeki tanıdığım hiç kimseden bunu istememiştim. Ancak Sudan’ın sıcak bir gününde, Tanrı bana özel bir ikram sundu. Suzanne'dan içecek istememden haftalar önce bir şişe Squirt, Hartum'a çoktan yola çıkmıştı. Tanrı hayatımızın en küçük ayrıntılarını bile önemsiyor ve bize sevdiğimiz şeyleri vermeyi seviyor. “Vermek yaşamaktır” (Çağların Arzusu, s. 623). Mez 34:10: "Genç aslanlar bile aç ve muhtaç olur; Ama RAB'be yönelenlerden hiçbir iyilik esirgenmez." Tanrı bana, aptal gibi göründüğüm ve sinir krizi geçirdiğimde gülümsedi ve “Bekle ve sana ne ayarladım gör” diye düşünmüş olmalı.
