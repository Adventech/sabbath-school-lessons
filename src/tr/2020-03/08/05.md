---
title:  'İsa’nın Şifa Hizmeti: 2. Bölüm'
date:  19/08/2020
---

`Matta 4:23–25 ve Matta 9:35 ayetlerini oku. Mesih’in hizmeti için, temeli hangi üç yönlü yaklaşım oluşturdu? İsa insanların ihtiyaçlarını nasıl karşıladı ve bu onların yaşamlarını nasıl etkiledi?`

İsa, öğretme, müjdeyi vaaz etme ve iyileştirme hizmetlerinden oluşan üç yönlü bir hizmet oluşturdu. Hepimiz anlamlı ve bir amacı olan yaşamlar sürebilelim diye ebedi ilkeleri paylaştı. Şöyle dedi, “bense insanlar yaşama, bol yaşama sahip olsunlar diye geldim,” (Yuhanna 10:10) dedi. O’nun hizmeti aşırı bol bir lütuf ortaya koydu. İsa, bizler şimdi ve sonsuza dek “bol yaşama” sahip olabilelim diye geldi.

`Markos 1:32–39 ayetlerini oku. İsa tüm günü hastalara şifa vererek ve cinleri kovarak geçirdi. Ertesi sabah duada zaman geçirdikten sonra daha fazla şifa arayan kalabalıklar geldiğinde başka bir kente gitti. Neden onları iyileştirmedi? 38 ve 39. ayetlerde O’nun kendi cevabına dikkat et.`

Bu hikâye çok anlamlı. Bir gün önce, kalabalıkları iyileştirdikten sonra, İsa ertesi gün hala onu arayan ve şifaya ihtiyacı olan kalabalıkları arkasında bıraktı. Bunun için açıklaması, bu dünyaya müjdeyi vaaz etmek için gelmiş oluşuydu. İsa sadece dikkat çekici bir mucize işçisi değildi. O kurtarıcı bir görev ile gelmiş Tanrı’nın ilahi Oğlu’ydu. Sadece fiziksel hastalıkları iyileştirmekten memnun kalmıyordu. İnsanların O’nun sunmuş olduğu sonsuz yaşam armağanını almalarını arzuladı. Şu sözlerle dünyaya geliş sebebini açıkça belirtti: “Nitekim İnsanoğlu, kaybolanı arayıp kurtarmak için geldi” (Luka 19:10). Her iyileştirme işi Tanrı’nın karakterini göstermek, acı çekenleri rahatlatmak ve sonsuz yaşam için bir fırsat sağlama olanağıydı.

`Fakirlik vurmuşsa veya hastaysanız İsa’nın sunduğu bol yaşamı sürmek mümkün mü? İsa insanlara fiziksel şifadan daha derin bir şey sundu mu? İnsanların fiziksel ve ruhsal ihtiyaçlarına hizmet ederken hangi pratik yollarla onları ruhsal gerçeklere yönlendirebiliriz?`