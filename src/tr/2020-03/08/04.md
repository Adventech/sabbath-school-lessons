---
title:  'İsa’nın Şifa Hizmeti: 1. Bölüm'
date:  18/08/2020
---

Rabbimiz’in müjdecilik metodu ezberlenmiş konuşmaların veya önceden hazırlanmış sunumların ötesindedir. Yaşamın kendisi gibi zengin ve dinamiktir. Her gün her türlü ihtiyaçları olan insanlarla omuz omuza yaşıyoruz. Fiziksel, zihinsel, duygusal ve ruhsal ihtiyaçları var. Biz insanların yalnızlıkları, acıları ve yürek acıları ile ilgilenirken ve sevinçlerine, umutlarına ve hayallerine ilgi gösterirken Mesih onların bu ihtiyaçlarını bizim aracılığımızla karşılamayı ister.

İsa insanların hissettikleri ihtiyaçlarına hizmet etti ki, sonra onların en derin ihtiyaçlarını karşılayabilsin. Hissedilen bir ihtiyaç insanların yaşamın bir alanında hissettikleri fakat kendi başlarına çözemedikleri bir sorundur. Bu bir sigarayı bırakma ihtiyacı olabilir, kilo verme olabilir, daha iyi bir beslenme düzenine geçme olabilir veya stresi azaltma olabilir. Bu bir yemek ihtiyacı olabilir, barınma ihtiyacı olabilir veya sağlık hizmeti ihtiyacı olabilir. Aile veya evlilik için danışmanlık ihtiyacı olabilir.

Fakat insanlar için nihai, en gerekli ihtiyaç, Tanrı ile kişisel bir ilişki ve yaşamlarının ebedi bir öneme sahip olduğunu anlamaktır. Düşmüş bir dünyada Tanrı ile barışmak bizim nihai ihtiyacımızdır.

`Matta 9:1-7 ayetlerindeki felçli adam ve Markos 5:25-34 ayetlerindeki kanama sorunu olan kadın hikayelerini oku. İsa’nın fiziksel iyileştirmeyi nihai ihtiyaç olan Tanrı ile barışmayla bağladığı bu iki hikâyede bizim için hangi çıkarımlar mevcut?`

Mesih’in şifa hizmeti fiziksel ve duygusal iyileştirmeden çok daha fazlasını içermekteydi. İsa, insanların günahın getirdiği bozulmuşluğun kırdığı tamlığı tecrübe etmelerini arzuladı. Mesih için ruhsal şifa olmadan fiziksel şifa eksikti. Tanrı’nın sevgisi bir kişinin fiziksel ve duygusal iyiliğini istememizi sağlıyorsa, o kişinin ruhsal iyiliğini arzulamamızı çok daha fazla sağlayacaktır. Böylece o kişi burada ve sonsuzluk boyunca tam bir yaşam sürebilecektir. Sonuçta İsa’nın iyileştirdiği tüm kişiler öldüler. Bu yüzden onların gerçek ihtiyacı, her şeyin üstünde olan ihtiyacı, ruhsal olandı, öyle değil mi?

`Toplumumuzdaki insanların ihtiyaçlarını karşılamak ve onları gerçekten düşündüğümüzü göstermek için kilisemiz ne tür inisiyatifler alabilir? Toplumunuzdaki insanlar hakkında düşün. Kilisen insanların yaşamlarında bir fark yaratmak için ne yapıyor?`