---
title:  İsa Gibi Hizmet Etmek
date:  15/08/2020
---

### Konuyla İlgili Metinler
Matta 5:13, 14; Filipililer 2:15; Markos 12:34; Efesliler4:15; Matta 4:23–25; Matta 25:31–46.

> <p>Hatırlama Metni</p>
> “Fakat kalabalıkları görünce, İsa onlara acıdı; zira çobanı olmayan koyunlar gibi şaşırmış ve dağılmış idiler” (Matta 9:36).

İsa insanlarla canı gönülden ilgilendi. O kendi ihtiyaçlarından çok onların sıkıntıları ve ihtiyaçları ile ilgilendi. Yaşamı tamamıyla diğer insanları üzerine odaklıydı. O’nun hizmeti sevgi dolu bir şefkat hizmetiydi. Etrafındaki insanların fiziksel, zihinsel ve duygusal ihtiyaçlarını karşıladı ve böylece kalpleri O’nun örettiği ruhsal gerçekler için açıldı. O cüzzamlıları iyileştirirken, körlerin gözlerini ve duymayanların kulakları açarken, cinlerden kurtarırken, açları doyururken ve ihtiyaç içinde olanlarla ilgilenirken kalplere dokunuluyor ve yaşamlar değişiyordu.

O’nun bu içten ilgisini görmeleri nedeniyle insanların kalpleri O’nun öğrettiği ruhsal gerçeklere açılıyordu. “Yalnızca Mesih’in yöntemi insanlara ulaşmada gerçek başarıyı sağlayacaktır. Kurtarıcı, insanların iyiliğini isteyen birisi olarak aralarına karıştı. Onlara anlayışını gösterdi, ihtiyaçlarına hizmet etti ve güvenlerini kazandı. Sonra da onlara ‘Ardımdan gelin dedi’”— Ellen G. White, The Ministry of Healing (Şifa Hizmeti), s. 143. İsa, dünyanın müjdenin duyurulması kadar onun ispatına da ihtiyaç duyduğunu fark etti. Başkalarına hizmete adanmış Mesih benzeri bir yaşamın canlı tanıklığı konuştuğumuz sözlere güçlü bir tanıklıktır ve tanıklığımıza güven katar.

_*22 Ağustos Sebt Günü’ne hazırlık için bu haftanın konusunu çalışın._