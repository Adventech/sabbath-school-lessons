---
title:  Ek Çalışma
date:  21/08/2020
---

“Birçok kişi Tanrı'ya inanmıyor ve insana güvenmiyor fakat şefkat ve yardım hareketlerine değer veriyor. Birinin dünyasal övgü veya ödül beklentisi olmadan evlerine geldiğini, hastalara hizmet ettiğini, açları doyurduğunu, çıplağı giydirdiğini, üzgünü teselli ettiğini ve nazikçe herkese işçisi ve mesajcısı olduğu İsa'nın sevgisini ve şefkatini gösterdiğini gördüklerinde yüreklerine dokunulur. Minnettarlık ortaya çıkar. İman alevlenir. Tanrı'nın onlarla ilgilendiğini görürler ve O'nun sözü açıldığı zaman dinlemeye hazır hale getirilirler.” —Ellen G. White, The Ministry of Healing (Şifa Hizmeti), s. 145.

İsa’nın özverili hizmeti ön yargıları yıkar ve müjde için kabul edebilirlik yaratır. Kilise her yerde ihtiyaçlara yardım eden Mesih’in bedenidir. O’nun adıyla bir fark yaratmamız için Mesih bizi toplumumuza gönderir. Dünya tarafından kirletilmemek konusunda kesinlikle dikkatli olmamız gerekse de (bu kilisemiz için gerçek ve tehlikeli bir tehdittir), insanlara bulundukları yerlerde ulaşmayı ve Tanrı tarafından kullanılmayı, onları bulundukları yerden alıp olmaları gereken yere getirmeyi isteyen kişiler olmayı öğretmeliyiz.

**Tartışma Soruları**

`Mesih’in merhamet dolu hizmeti ön yargıları yıkmakta ve insanların kalbini ruhsal doğruları dinlemeleri için açmakta neden çok güçlüdür? İsa’nın yaptığı gibi, biz de başkaları için özverili bir ilgi gösterseydik tanıklığımızın ne kadar etkili olabileceğini hayal etmeye çalış.`

`Doğru ve gerçek, hatta gerekli olduğu halde, yanlış bir şekilde, yani kötü bir ses tonu veya davranışla bir şeyler söylediğin bir anı düşün. Bu tecrübeden onu tekrar yapmamana yardım edebilecek, konuşmadan önce sakinleşinceye kadar beklemek veya benzeri, ne gibi şeyler öğrendin?`

`İyileştirilen, hatta ölümden diriltilen tüm insanların nihayetinde öldüğü fikri üzerinde biraz daha düşün. Bu bize müjdecilik faaliyetlerimizi ve etrafımızdaki insanlara hizmeti nasıl yürütmemiz gerektiği konusunda ne demeli?`

`Kilisen toplumunuzda şu an yapmadığı hangi hizmetleri başlatabilir?`

`Hissedilen ihtiyaçlara hizmetler aracılığıyla arayanlar için nasıl ruhsal fırsatlar yaratabiliriz?`