---
title:  'Farklı Armağanlar: Hizmette Birlikte'
date:  02/08/2020
---

Hiç öğrencilerin bir birinden ne kadar farklı olduklarını düşündünüz mü? Geçmişleri, kişilikleri, mizaçları ve armağanları çok farklıydı. Fakat bu kilise için bir engel değildi. O bir güçtü. Bir vergi görevlisi olan Matta titiz, kati ve doğruydu. Aksine Petrus, çabuk konuşan, heyecanlı ve fevriydi fakat o da doğal liderlik özelliklerine sahipti. Yuhanna yumuşak kalpli fakat aynı şekilde açık sözlüydü. Tomas’ın doğalında soru sorma eğilimi vardı ve sık sık şüphe etti. Tüm bu öğrencilerin farklı kişilikleri ve armağanları olmasına rağmen Tanrı tarafından O’nun için tanıklık yapmaları için güçlü bir şekilde kullanıldılar.

`Korintliler 12:12, 13, 18–22 ayetlerini oku. Bu ayetler içinde Mesih’in bedeninde, yani kilisede, farklı armağanlara sahip kişilere ihtiyaç olduğu konusunda ne keşfettin?`

Tanrı değişik geçmişlerden, değişik yeteneklerden ve kabiliyetlerden insanları alarak onlara hizmet için armağanlar vermekten zevk alır. Mesih’in bedeni tüm herkesin aynı olduğu türdeş bir grup insan değildir. O aynı şeyleri düşünen, aynı geçmişe sahip insanların üye olduğu bir golf kulübü değildir. O farklı armağanlara sahip, Mesih’e ve Kutsal Kitap’a karşı duydukları sevgide birleşmiş ve Mesih’in sevgisini ve gerçeğini dünya ile paylaşmaya adanmış dinamik bir insan hareketidir (Romalılar 12:4, 1. Korintliler 12:12). Mesih’in bedeninin üyeleri farklı armağanlara sahiptir fakat her biri değerli, her biri Mesih’in bedeninin sağlıklı işlevi için kritik önemdedir. Aynı gözlerin, kulakların ve burnun farklı işlevlere sahip ama beden için gerekli olmaları gibi tüm armağanlar da aynı şekilde gereklidir. (1. Korintliler 12:21, 22).

İnsan bedenini düşünecek olursanız, en küçük parçaların bile çok önemli rolleri olduğunu görürsünüz. Kirpiklerimizi düşünün. Önemsiz gözüken kirpik gibi bir şeye sahip olmasaydık, ne olurdu? Toz parçacıkları görüşümüzü bulandırırdı ve ortaya çıkan sonuçlar potansiyel olarak onarılamaz hasarlara sebep olabilirdi. Kilisenin en “önemsiz” gözüken üyesi Mesih’in bedeninin esaslı bir parçasıdır ve Kutsal Ruh tarafından yeteneklendirilmiştir. Bu armağanları tümden Tanrı’ya adadığımızda her birimiz sonsuz bir farklılık yaratabiliriz.

`Ne kadar yetenekli olursan ol, kilisede başkalarının iyi fakat senin çok iyi olmadığın şeyler nelerdir? Bu seni doğru yerinde tutmaya nasıl yardım etmeli?`