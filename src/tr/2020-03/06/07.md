---
title:  Ek Çalışma
date:  07/08/2020
---

Ellen G. White’ın Mesih’s Object Lessons (Mesih’in Örnek Dersleri), kitabında “Talents,” (Talantlar) bölümü, 325–365 sayfaları oku.

Ruhsal armağanların Kutsal Kitap’taki doğru anlayışı kiliseye birlik getirir. Her birimizin Mesih’in bedeninin değerli ve gerekli bir üyesi olduğunu anlamak birleştirici bir düşüncedir. Mesih’in görevinin tamamlanması için kilisenin her üyesi gereklidir.

“Herkese Efendi için yapılması gereken bir iş verilir. O’nun her hizmetçisine özel armağanlar veya yetenekler teslim edilir. ‘Adam, her birinin yeteneğine göre, birine beş, birine iki, birine de bir talant vererek yola çıktı.’ Her hizmetçi sorumluluğuna göre bazı emanetlere sahip ve çeşitli emanetler bizim çeşitli kapasitelerimize göre paylaştırılmıştır. Tanrı armağanlarını dağıtırken kayırmacılık yapmaz. Armağanlarını hizmetçilerinin bilinen güçlerine göre dağıtır ve ona uygun düşen sonuçlar bekler.”—Ellen G. White, Testimonies for the Church(Kilise İçin Tanıklıklar cilt. 2, s. 282.)

Şunu hatırlayın ki, Ruh’un armağanları bizim değil Tanrı’nın yüceliği için verilir. Tanrı onları adının yükseltilmesi ve O’nun işinde ilerlenmesi için verdi.

**Tartışma Soruları**

`Her birimizin Tanrı’dan armağanlar aldığımız düşüncesi üzerinde biraz daha düşünün. Yerel kilisen için bu hangi pratik çıkarımları içeriyor? Bu düşünce her üyenin hizmete katılması konusunda nasıl bir fark yaratabilir?`

`Sebt Okulu sınıfınla başka üyelerin armağanlarının seni nasıl bereketlediğini paylaş. Sınıfla kendi kişisel ruhsal armağanlarını nasıl keşfettiğini paylaş. Armağanlarının ne olduğunu düşünüyorsun ve başkalarını bereketlemek için onları nasıl kullanıyorsun?`

`Bu ders armağanlarımızın biz onları kullanıldıkça büyüdüğüne işaret etti. Kendi hayatına dönüp bak. O’nun adını yüceltmek için Tanrı’nın sana verdiği armağanları kullanırken onları büyüttüğünü düşünebiliyor musun? Aynı zamanda kendine Perşembe gününün sonunda ortaya konan, Tanrı’nın sana verdiklerine ne kadar sadık olduğun ile ilgili ilk soruyu sor.`