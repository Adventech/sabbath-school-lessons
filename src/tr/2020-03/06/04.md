---
title:  Ruhsal Armağanların Amacı
date:  04/08/2020
---

`1. Korintliler 12:7 ve Efesliler 4:11–16 ayetlerini oku. Tanrı neden ruhsal armağanları her bir imanlıya verir? Bu armağanların amacı nedir?`

Ruhsal Armağanlar muhtelif amaçlara hizmet ederler. Tanrı hizmetini tamamlasın diye onları kiliseye beslemek ve güçlendirmek için verir. Onlar Tanrı’nın dünyadaki hizmetini tamamlamaya hazır olan birlik halindeki bir kilise geliştirmek için tasarlanmışlardır. Kutsal Kitap yazarları Tanrı’nın kilisesine verdiği önderlik, hizmetçilik, müjdecilik, öğretmenlik, teşvik edicilik ve eli açıklık gibi armağanlardan örnek verirler. Ayrıca birkaç yerde misafirperverlik, merhamet, yardımseverlik ve neşelilik hakkında da konuşur. Daha kapsamlı bir liste için Romalılar 12 ve 1. Korintliler 12. bölümü okuyun.

Belki de ruhsal armağanlar ile doğal yetenekler arasındaki ilişkiyi merak ediyorsunuzdur. Ruhsal armağanlar Kutsal Ruh tarafından her imanlıya kilisedeki ve dünyadaki özel hizmetleri için onları donatmak üzere verilen ilahi niteliklerdir. Bunlar ayrıca Kutsal Ruh tarafından kutsanan ve Mesih’in hizmetinde kullanılan doğal yetenekleri de içerebilir.

“Ruh’un özel hediyeleri sadece benzetmede kullanılan yetenekler değildir. O ister doğuştan isterse sonradan kazanılmış olsun, doğal ve ruhsal tüm armağanları ve bağışları kapsar. Hepsi Mesih’in hizmetinde kullanılmalıdır. O’nun öğrencileri olurken kendimizi tüm benliğimizle ve sahip olduklarımızla O’na adarız. O tüm bu armağanları bize yükseltilmiş ve saflaştırılmış olarak diğer insanların bereketlenmesinde, O’nun yüceliği için kullanılmak üzere geri verir.”—Ellen G. White, Mesih’s Object Lessons, (Mesih’in Örnek Dersleri) s. 328.

Tanrı ayrıca kilisede peygamberlik armağanı ve Mesih’in bedeninde her üyeyi beslemek ve donatmak için öğretmenlik yapan pastör ve ihtiyarları da içeren özel görevler de belirlemiştir (Efesliler4:11, 12). Her kilise liderliğinin işlevi her üyenin kendi ruhsal armağanını keşfetmesine yardımcı olmak ve bu armağanları Mesih’in bedenini inşa etmek için kullanmalarını öğretmektir.

`Sahip olduğun, bir şekilde seküler dünyada yararlı ve faydalı olan ve aynı zamanda kilise için de bir bereket olabilecek bazı doğal yetenekler nelerdir?`