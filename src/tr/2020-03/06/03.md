---
title:  'Tanrı: Tüm Armağanların Vericisi'
date:  03/08/2020
---

Korintliler 12:11, 18; Efesliler 4:7, 8; ve Yakup 1:17 ayetlerine göre Tanrı tüm armağanların kaynağıdır ve “her mükemmel armağan” O’ndan gelir. Böylece O’nun bize Kutsal Ruh’un kişiliklerimize en uygun olan tüm armağanlarını vereceğinden ve O’nun işine hizmet etmemiz ve O’nun adını yüceltmemiz için yeteneklerimizi en iyi şekilde kullanacağından emin olabiliriz.

`Markos 13:34 ve 1. Korintliler 12:11 ayetlerini oku. Tanrı ruhsal armağanları kimlere verir?`

Kutsal Kitap açıktır. Tanrı’nın diğerleri ile müjdeyi paylaşmamız için her birimize verdiği özel bir görevi vardır. İsa’nın benzetmesinde evini hizmetçilerine teslim eden ve ona bakmalarını söyleyen ev sahibi hizmetçilerine yapacakları işleri gösterir (Markos 13:34). Her bir kişi için bir iş vardır ve çağrıldıkları ilahi görev veya hizmeti tamamlamaları için ruhsal hediyeleri hepsine verir. Yaşamlarımızı Mesih’e teslim ettiğimizde ve vaftiz yoluyla O’nun bedeninin, yani kilisenin üyeleri olduğumuzda bedene hizmet edebilmemiz ve dünyaya tanıklıkta bulunabilmemiz için Kutsal Ruh hediyelerini verir.

1903 yılında Ellen G. White bir adama Tanrı’nın ona vermiş olduğu armağanları hizmette kullanmasını teşvik etmek için bir mektup yazdı. “Hepimiz Tanrı’nın ailesinin üyeleriyiz, her birimizin sorumluluklarımızda kullanmak üzere küçük veya büyük oranda emanet edilmiş yetenekleri var. Yeteneğimiz ister büyük ister küçük olsun, Tanrı’nın hizmetinde onu kullanmalıyız ve diğer herkesin kendisine emanet edilen armağanları kullanma hakkını tanımalıyız.

“Asla en küçük fiziksel, fikirsel veya ruhsal armağanı hor görmemeliyiz.”—Mektup 260, 2 Aralık, 1903.

`Elçilerin İşleri10:36–38, Matta 3:16–18, ve Elçilerin İşleri2:38–42 ayetlerini oku. Bu ayetlere bize Kutsal Ruh’un vaftizdeki vaadi hakkında ne öğretiyor?`

Aynı İsa’nın vaftizinde dünyaya hizmeti için hazırlanması ve tamamıyla donatılması için Kutsal Ruh ile kutsanması gibi, her birimize vaftizimizde Kutsal Ruh vaat edilir. Tanrı kilisesini ve dünyayı bereketlemek için  Sözü’nü yerine getireceği ve ruhsal armağanları bize vereceği konusunda olumlu bir güvenceye sahip olmamızı arzular.