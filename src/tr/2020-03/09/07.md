---
title:  Ek Çalışma
date:  28/08/2020
---

“Kurtarıcı olarak sonsuz merhameti olan Mesih'te bir çobanın koyunlarına gösterdiği şefkatin, anne-babanın çocuğuna gösterdiği sevginin ve merhametli bir Kurtarıcı'nın kıyaslanamaz lütfunun birleşimini açıkça görebiliriz. Mesih insanlığa sonsuz lütuflarda bulunur ve sadece bu lütufları bildirmekle kalmayıp aynı zamanda onları en etkili şekilde bizlere sunar. Mesih'e hizmet edenler, Onun bu lütuflarındaki görkemin zenginliğini açıkça göstermelidirler. Mesih'in harikulade sevgisi sadece doktrinlerin ve güzel konuşmaların hiçbir şey başaramayacağı yerlerde kalpleri yumuşatacak ve baskıcı olmayan bir şekilde gönüllere taht kuracaktır.  ‘Avutun halkımı” diyor Tanrınız, “Avutun! ‘Ey Siyon’a müjde getiren, Yüksek dağa çık! Ey Yeruşalim’e müjde getiren, Yükselt sesini, bağır, Sesini yükselt, korkma. Yahuda kentlerine, “İşte, Tanrınız!” de… Sürüsünü çoban gibi güdecek, Kollarına alacak kuzuları, Bağrında taşıyacak; Usul usul yol gösterecek emziklilere” Yeşeya 40:1, 9–11.”—Ellen G. White, The Desire of Ages, s. 826, 827 (Sevgi Öğretmeni, s.812).

**Tartışma Soruları**

`Maalesef bazı insanlar başkalarının hatalarını göstererek kendilerini daha iyi hissederler. Aynı düşünce yapısına düşmediğimizden nasıl emin olabiliriz?`

`Şu senaryoyu düşün: Bir cenazeden yeni dönen bir arkadaş şu yorumda bulunur: “Halam gökte olduğu için ve oradan bana baktığı için çok mutluyum. Bu bana çok iyi hissettiriyor.” Bu hafta çalıştığımız dersin ilkeleri temelinde nasıl cevap verirdin? Yani, ölülerin durum ne kadar önemli olsa da, neden bu konuda o kişiye Kutsal Kitap dersi vermek için uygun bir zaman değil?`

`Başkalarına tanıklığımız ışığında aşağıdaki ifadeyi tartışın: “Başkalarında kötülük görmek için bakmanın ta kendisi bakan kişilerin içinde kötülük yaratır. Başkalarının hataları üzerinde durarak bizlerde onlara benziyoruz. Fakat İsa’ya bakarak, O’nun sevgisi ve O’nun karakterinin mükemmelliği hakkında konuşarak O’nun benzerliğine değişiyoruz. Yüce amacı düşünerek bizim önümüzde yer aldı. Bizler saf ve kutsal atmosfere, hatta Tanrı’nın huzuruna yükseltilmeliyiz. Burada durduğumuz sürece bizden bir ışık bizimle bağlantıda olan herkese yayılmaktadır.”—Ellen G. White, Gospel Workers (Müjde İşçileri), s. 479.`