---
title:  Antik Literatürde Yaratılış
date:  24/08/2020
---

Davranışlarımız genelde başkalarını etkileme yeteneğimizi tanımlar. Sert, eleştirel ve dostça olmayan davranışlar insanları sizden uzaklaştırır ve tanıklık edebilseniz bile, sözleriniz ne kadar doğru olursa olsun kabul edilme olasılığı çok daha düşük olur.

Aksine, olumlu bir davranış ve diğerlerine inanmak onları bize çeker. Bu bir arkadaşlık bağı yaratır. İsa, “Artık size kul demiyorum. Çünkü kul efendisinin ne yaptığını bilmez. Size dost dedim. Çünkü Babam’dan bütün işittiklerimi size bildirdim,” (Yuhanna 15:15) dediğinde bu ilkeyi çok güzel ifade etti. Arkadaşlar bir birlerini zayıflıklarına ve hatalarına rağmen kabul ederler ve sevinçlerini ve acılarını özgürce paylaşırlar.

`Matta 15:21–28 ve Markos 14:6–9 ayetlerini oku. Bu ayetler çok farklı şartlar altında olan iki kadını tanımlarlar. İsa görünüşte birine sert, diğerine ise nazikçe davranır. İsa’nın her birine kurtarıcı lütfu ile ulaştığı ve güven inşa ettiği bu ayetlerden hangi çıkarımları edindin?`

Matta 15. bölümdeki kadın bir Kenanlı. İsa başlangıçta kadının ricasını bilinçli olarak geri çevirir, böylece kadın ısrar ettikçe imanı büyüyecektir. Nihayetinde kadının arzusunu yerine getirir ve ardından, o zaman Yahuda’daki hiçbir dini liderin Kenanlı fakir bir kadına asla karşı kullanmayacağı ifadeyi kullanır. “Ey kadın, imanın büyük!” (Matta 15:28). Kadına herhangi bir dini öğretmenin yapabileceği en büyük iltifatı yapar. Kadının kalbinin nasıl sevindiğini ve yaşamının nasıl değiştiğini hayal edebiliyor musun?

İsa’nın ayaklarını pahalı bir yağ ile mesh eden Yahudi bir kadındı. Kötü şöhretli, kötü bir şekilde düşmüş ve sıklıkla günah işlemiş fakat bağışlanmış, dönüşmüş ve yeniden yaratılmış bir kişiydi. Diğerleri onu eleştirdiğinde İsa onu övdü ve yaptığını onayladı. Şöyle dedi, “Size doğrusunu söyleyeyim, Müjde dünyanın neresinde duyurulursa, bu kadının yaptığı da onun anılması için anlatılacak” (Markos 14:9).

`Yukarıda okuduğumuz iki hikâyenin ışığında, kazanmaya yönelik olumlu bir davranışın esasları nelerdir? Sadece tanıklık için değil fakat hayatının genelinde, ne tür bir davranış düzeltmesine ihtiyacın var?`