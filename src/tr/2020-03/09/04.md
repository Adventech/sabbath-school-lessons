---
title:  Gerçeği Sevgiyle Sunmak
date:  25/08/2020
---

Sadece dostluk insanları Mesih’e kazandırmaya yetmez. Birçok arkadaşımız olabilir, biz onlarla, onlar da bizimle zaman geçirmekten hoşlanıyor olabilirler fakat onlara Mesih’in bizim için anlamını ve yaşamlarımızı nasıl değiştirdiğini söylemezsek arkadaşlığımız küçük bir ebedi fark yaratabilir. Kesinlikle, hayattan zevk almalıyız fakat Tanrı bizi sadece zevk almaktan fazlasına çağırıyor. Sadece arkadaşlık insanları Mesih’e getirmeyecek fakat dostça olmayan tavırlar insanları Mesih’ten uzaklaştırabilir.

Elçi Pavlus “sevgiyle gerçeğ[i]” (Efesliler4:15), konuşmamız gerektiğini bize hatırlatıyor. İnsanlarla mümkün olduğunca hem fikir olduğumuzda, kabul gösterdiğimizde ve uygun zamanlarda onlara iltifat ettiğimizde dostluk bağları gelişir. Kötünün aksine, insanlarda iyi şeyleri görme alışkanlığını geliştirmemiz gerektiği ne kadar da önemlidir.

`2.Selanikliler 1:1–4 ayetlerini oku. Pavlus’un Selaniklileri övdüğü bazı özel şeylerin listesini yap.`

Diğer insanlardaki hataları görmekten zevk alıyor gözüken bazı insanlar vardır. Birisinde yanlış bir şey fark edince seviniyor gözüküyorlar ve eğer başka bir nedenleri yoksa, bu onları kendileri hakkında daha iyi hissettiriyor.

Elçi Pavlus tam tersiydi. O hizmet ettiği kiliselerde olumlu şeyler görmek için baktı. Kesinlikle yanlışı kınadı ve günahı görmezlikten gelmedi fakat onun odak noktası kurmuş olduğu kiliseleri büyütmekti. Bunu yapmasının bir yolu da doğru yaptıkları şeylerin altını çizmekti.

Ellen G. White’ın olumlu ilişkilerin önemi üzerine kullandığı ifade dikkat çekicidir. “Kendimizi Tanrı’nın önünde alçaltırsak, nazik, saygılı, yumuşak kalpli ve merhametli olursak gerçeğe şimdi sadece bir kişinin geldiği yerde yüz kişi gelecektir.” —Testimonies for the Church (Kilise İçin Tanıklıklar), cilt 9, s. 189.

`Bir dakikalığına yukarıdaki ifade hakkında düşün. Kilisenin her üyesinin kalbinden nezaket, saygı, yumuşak kalplilik ve merhamet akmış olsaydı bunun kilisen için anlamı ne olurdu? Böyle bir kilise nasıl görünürdü? Kendi kalbine bak ve kendine bu alanda hangi yönünü geliştirebilirdin, sor.`