---
title:  Gerçek Sevgiyle Sunuldu
date:  27/08/2020
---

İsa “sevginin hatırına” gerçeği sunmayı ihmal etmedi, çünkü bu sevgi olmazdı. Sevgi her zaman birbiri için en iyisini ister. Gerçek ve sevgi arasında bir çatışma yoktur. Alçakgönüllülükle ve nazikçe sunulan doğru sevginin bir ifadesidir. İsa, “Yol, gerçek ve yaşam Benim” (Yuhanna 14:6) dedi. İsa kurtuluş için tek yoldur (Elçilerin İşleri4:12). O’nun gerçeğini bilelim ve O’nun yaşamanı sürelim diye O’nun lütfu bizi kurtarır. Sevgi olmadan gerçek, boğucu yasacılığa, ruhsal yaşamı boğan bir kuralcılığa yöneltir. Gerçek olmadan sözde “sevgi” özü olmayan duygusallığa yönlendirir ve kişi muallak bir denizde oradan oraya sürüklenir. Sevgiyle sunulan gerçek net bir yönü, amacı ve kesinliği sağlayan özgün bir Hristiyan deneyimidir.

`1. Petrus 3:15; 2. Timoteos 4:2; ve Titus 3:4, 5 ayetlerini oku. Bu ayetlerde Kutsal Kitap gerçeğini sunmak ile alçakgönüllü bir kabul edici ruh arasındaki dengeyi gösteren hangi ifadeler var?`

Eski Ahit yazarları sevgiyi asla gerçekten daha çok vurgulamıyor. Sevgi ve gerçeği, lütuf ve yasayı, şefkat ve dürüstlüğü güzel bir şekilde harmanlıyorlar. Petrus imanlı kardeşlerini “İçinizdeki umudun nedenini soran herkese uygun bir yanıt vermeye her zaman hazır olun” (1.Petrus 3:15) diyerek uyarıyor. Başka bir deyişle, neye inandığınızı, niçin inandığınızı bilmeniz ve açıklayabilmeniz gerekiyor. Bu tüm cevapları bilmeniz veya inançlarınızı diğerlerine kabul ettirebiliyor olmanız anlamına gelmiyor. Bu sadece “alçakgönüllülük ve korku” (yani, alçakgönüllülük ve konuların büyüklüğünün ve ne kadar hassas olduklarının bilinciyle) ile imanınızı açıklayabileceğiniz ve savunabileceğiniz anlamına geliyor.

Pavlus genç çırağı Timoteos’a tavsiyede bulunuyor: “Tanrı sözünü duyur. Zaman uygun olsun olmasın, bu görevi sürdür. İnsanları tam bir sabırla eğiterek ikna et, uyar, isteklendir” (2.Timoteos 4:2). Titus’a İsa’da yeniden doğanları kurtaranın Tanrı’nın iyiliği ve sevgisi olduğunu hatırlatıyor.

Bizler de, gerçeği sevgiyle, tüm alçakgönüllülüğümüz ve tevazu ile sunmaya çağrıldık. Rabbimiz bizi Mesih’siz ölmekte olan bir dünyada O’nun son zamanlar mesajını sevgiyle kabul eden bir tutumla paylaşmaya davet ediyor.

`Birisi sana, “neden bir Hristiyansın?” diye sorsaydı, cevabın nasıl olurdu ve neden?`