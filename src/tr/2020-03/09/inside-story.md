---
title:  Inside Story
date:   28/08/2020
---

#### Finlandiya'da Cesurca Konuşmak

_Yazan: Andrew McChesney_

On dokuz yaşındaki Simo Vehkavuori, İsveç'teki Yedinci Gün Adventisti olan amcasını ve teyzesini ziyaret ettiği sırada hayatını tekrar gözden geçirmeye başladı. Finli genç, üç yıl önce bir yaz kampında Tanrı'yı takip etme sözü verme konusunda başarısız olduğunu hatırladı ve endişeyle “Tanrı'nın lütfunu mu kaybettim?” diye düşündü.

Bir gece evinin arka bahçesine gitti ve ağlayarak büyük bir leylak çalısının orada diz çöktü. “İsa, eğer beni hala kabul ediyorsan ve bu gece sana kalbimi vermek için doğru zamansa, lütfen bana göster,” diye bağırdı. "Belki bir yıldızın kaymasına vesile olabilirsin."

Ayağa kalktığında, gökyüzünde muazzam bir yıldız kaydı.

Simo Finlandiya'daki ailesinin mandıra çiftliğine döndüğünde, çiftçilerin çoğu kısa sürede Tanrı'yı takip etmeye karar verdi. Bazı insanlar kıs kıs güldü ve bu yüzden Simo inancını gösterme konusunda bu kadar açık olup olmamasının gerekip gerekmediğni düşündü.

Bir akşam bir hükümet müfettişi, Simo'nun babasının tuğladan yapılma ahırındaki inekleri sağdığı sırada bir kontrol için geldi. İnsanların değişimini duymuştu ve alaycı bir şekilde konuşuyordu.

Müfettiş kadın, “Dinle, kuşlar kulağıma bir şeyler fısıldadı” dedi, Simo ineği sağarken. “Umarım İsveç'te Hristiyan olmamışsınızdır. Diğer gençlerle birlikte danslara ve filmlere gitmeniz ve bu dünyada mümkün olan tüm zevkleri tatmanız sizin için daha iyi olmaz mı? ”

Simo kadına bakıp, “Sevgili dostum, bu akşam İsveç’te İsa ile kişisel kurtarıcım olarak tanıştığımı söyleyebilirim ve O nereye giderse onu takip etmek istiyorum” dedi.

Yüksek bir patlama ahırı salladığında herkes bir anda sustu. Simo’nun sağım yaptığı inek ölüp yere düştü ve diğer inekler dizlerinin üstüne düştü. Bir an için ahırda büyük bir sessizlik oldu. Sonra inekler çılgınca möölemeye başladı, inek seslerine havlayan köpekler eşlik ediyordu.

Bir golf topu büyüklüğünde olan bir yıldırım Simo ile ineğin arasına düşmüştü. Simo’nun lastik çizmeleri onu yıldırımdan korumuştu.

Müfettiş beton zeminde hareket etmeden duruyordu. Yüzü soluktu. Aletleri inek gübresi ile dolu bir oluğa yuvarlanmıştı. Sonunda müfettiş konuştu;

“Simo, dikkatsizce ettiğim sözler için beni affedebilir misin?” dedi. Alaycı konuşma tonu artık yoktu “Doğa bize gücünü gösterdiği zaman adeta bir hiçiz. Seçtiğiniz yolda kalın. ” Biraz duraksamadan sonra, “Sizinle aynı yola nasıl gidebilirim?” diye sordu.

Simo o andan itibaren inancını paylaşma konusunda asla çekinmeyeceğine dair karar verdi. O gece odasında, “Bütün kalbimi ve hayatımı al ve beni nereye götürürsen seni izlememe izin ver” diye dua etti.

84 yaşında olan ve emekli olan Simo, Finlandiya'da uzun yıllar pastör ve kilise önderi olarak görev yaptı.