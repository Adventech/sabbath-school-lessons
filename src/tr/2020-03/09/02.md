---
title:  Müjdeyi Kabul Edebilirlik
date:  23/08/2020
---

`Yuhanna 4:27–30, 39–42 ayetlerini oku. İsa’nın Samiriyeli kadın ile olan iletişimi her tür insanın, beklenmeyen yerlerde bile, müjdeye açık olduğu gerçeğini nasıl ortaya koyar?`

Öğrencilerin müjdeyi kabul edebilecek kalpler bulmayı umdukları en son yer Samiriye’ydi. Samiriyeliler Yahudiler ile doktrinler ve ibadet hakkında sürekli olarak bir çatışma içindeydiler. Bu düşmanlık onlarca yıldır sürüyordu. Samiriyeliler Yeruşalim’deki tapınağın inşasına katılmak istemiş fakat çevrelerindeki putperest kültürlerden insanlarla evlilikler yaptıkları ve tutucu olmayan görüşleri yüzünden bu fırsat onlara verilmemişti. Sonuç olarak, Samiriyeliler Gerizim Dağı’nda kendi tapınaklarını inşa etmişlerdi. Müjdenin duyurulması açısından verimsiz bir toprak olduğu için öğrenciler Samiriye’yi atlamaya hazırdılar.

İsa öğrencilerin görmediğini gördü: Kabul edebilecek kalpler. Yuhanna’nın kaydına göre kuyu başındaki kadının hikâyesi şu sözlerle başlar: “Yahudiye’den ayrılıp yine Celile’ye gitti. Giderken Samiriye’den geçmesi gerekiyordu” (Yuhanna 4:3,4). İsa’nın Samiriye’den geçmesi “gerekiyordu” çünkü Kutsal Ruh O’nun bu beklenmeyen yerde kabul edebilecek bir kalp olabileceği konusunda ikna etmişti. Gözlerimiz Kutsal Ruh tarafından ilahi olarak mesh edildiğinde, diğerlerinin sadece zorluklar gördüğü yerlerde biz imkânlar görürüz. Diğerlerinin sadece verimsiz topraklar gördüğü yerlerde biz Tanrı’nın krallığı için zengin bir ürün görürüz.

`Elçilerin İşleri 8:4, 5, 14 ayetlerini oku. İsa’nın Samiriye’deki hizmetinin nihai sonucu neydi?`

Öğrenciler Samiriyeliler’in Tanrı Sözü’nün gerçeğini duymalarına hiç bir fırsat vermeden Samiriye’den geçebilirlerdi. İsa onların görmediği bir şey gördü. Kutsal Ruh’un bir kadının kalbini müjde için açmış olduğunu anladı. Kadının etkileyici konuşması o şehirdeki insanların sayısını etkiledi. Tanıklık işlerimizin sonuçlarını her zaman o an göremeyeceğiz fakat biz tohumları açık kalplere ektikçe bir gün onlar Tanrı’nın yüceliği için bir ürün getirecekler.

`İyi veya kötü olsun, sözlerimizin ve davranışlarımızın başkaları üzerindeki etkilerini asla kesin olarak bilmeyeceğiz. Bu nedenle, neden her zaman başkalarının önünde ne dediğimiz konusunda dikkatli olmayalım?n?`