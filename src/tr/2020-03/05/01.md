---
title:  Ruhça Pekiştirilmiş Tanıklık
date:  25/07/2020
---

### Konuyla İlgili Metinler
Yuhanna 15:26, 27; Elçilerin İşleri 2:41, 42; Elçilerin İşleri 8:4; İbraniler 4:12; Elçilerin İşleri 17:33, 34; Elçilerin İşleri 18:8.

> <p>Hatırlama Metni</p>
> “Duaları bitince toplandıkları yer sarsıldı. Hepsi Kutsal Ruh’la doldular ve Tanrı’nın sözünü cesaretle duyurmaya devam ettiler.” (Elçilerin İşleri 4:31).

İsa ilk imanlılara “dünyanın her yanına gidin, Müjde’yi bütün yaratılışa duyurun” diye emrettiği zaman bu imkansız bir görev gibi gelmiş olmalı (Markos 16:15). Böyle büyük bir görevi nasıl tamamlayabilirlerdi ki? Sayıları çok azdı. Kaynakları sınırlıydı. Çoğu eğitim görmemiş bir grup sıradan imanlılardı. Fakat onların bu olağanüstü görevleri için onları güçlendirecek olan olağanüstü bir Tanrı’ları vardı.

Fakat İsa şöyle duyurdu, “Ama Kutsal Ruh üzerinize inince güç alacaksınız. Yeruşalim’de, bütün Yahudiye ve Samiriye’de ve dünyanın dört bucağında benim tanıklarım olacaksınız” (Elçilerin İşleri 1:8). Kutsal Ruh’un güçlendirmesi ile çarmıhın mesajını yaşamı ve dünyayı değiştiren bir güçle paylaşabileceklerdi. Kutsal Ruh onların tanıklıklarını daha etkili hale getirdi. Bir kaç on yıl içinde müjde tüm dünyayı etkiledi. Elçilerin İşleri kitabı bu ilk imanlıları “dünyayı altüst eden o adamlar” (Elçilerin İşleri 17:6) olarak ilan eder. Elçi Pavlus müjdenin “göğün altındaki bütün yaratılışa” (Koloseliler 1:23) duyurulduğunu ekler. Bu haftanın dersinde Mesih için tanıklığımızda Kutsal Ruh’un bizi güçlendirmesinin rolü üzerine özellikle odaklanacağız.

_*1 Ağustos Sebt Günü’ne hazırlık için bu haftanın konusunu çalışın._