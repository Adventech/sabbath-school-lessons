---
title:  Kutsal Ruh, Söz ve Tanıklık
date:  29/07/2020
---

Tanrı’nın Sözü Yeni Ahit kilisesi tanıklığının tam kalbindeydi. Petrus’un Pentikost günündeki vaazı İsa'nın Mesih olduğunu kanıtlamak için büyük oranda Eski Ahit'ten alınmıştı. İstefanos’un ölümüne tanıklığı Eski Ahit’teki İsrail tarihine tekrar göz gezdirdi. Petrus “Tanrı’nın… İsrailoğulları’na ilettiği bildiriden” (Elçilerin İşleri 10:36) bahsetti ve Kornelius ile Diriliş öyküsünü paylaştı. Elçi Pavlus tekrar ve tekrar Eski Ahit’teki Mesih’in gelişi ile ilgili öngörülere atıfta bulundu ve Filipus gerçeğin peşindeki Etiyopyalı’ya Yeşaya 53. bölümdeki Mesih’in ön bildirisinin önemini dikkatlice açıkladı. Her bir durumda öğrenciler Tanrı’nın Sözü’nü ilan ettiler, kendi sözlerini değil. Kutsal Ruh’un esinlenmesi olsan Söz onların otoritelerinin temeliydi.

`Elçilerin İşleri 4:4, 31;  8:4;  13:48, 49; 17:2;  18:24, 25 ayetlerini oku. Bu ayetler bize Kutsal Ruh ile Tanrı Sözü ve Yeni Ahit kilisesinin tanıklığı hakkındaki ilişki hakkında ne öğretiyorlar?`

Tanrı’nın Sözü’nü ilham eden aynı Kutsal Ruh yaşamları değiştirmek için Söz aracılığıyla çalışır. Tanrı’nın Sözü’nde yaşam veren güç vardır. Çünkü Ruh aracılığıyla o Mesih’in yaşayan Sözü’dür.

`2. Petrus 1:21 ve İbraniler 4:12 ayetlerini oku. Tanrı’nın Sözü yaşamları değiştirmede neden çok güçlüdür?`

“Dünyayı var olmaya çağıran yaratıcı enerji Tanrı’nın sözündedir. Bu söz güç verir; yaşama yol açar. Her emir bir vaattir; irade ile kabul edilir, ruha işler, kendisiyle birlikte Sonsuz Olan’ın yaşamını getirir.” Doğayı değiştirir ve ruhu Tanrı’nın suretinde yeniden yaratır.” Ellen G. White, Eğitim, s. 126.

Kutsal Kitap’ın yaşamları değiştirme gücüne sahip olmasının sebebi ilk önce Kutsal Kitap’ı ilham eden aynı Kutsal Ruh’un onu okurken bize ilham vermesi ve değiştirmesidir. Biz diğerleri ile Tanrı’nın Sözü’nü paylaşırken Kutsal Ruh ilham etmiş olduğu Söz aracılığıyla yaşamları değiştirmek için çalışır. Tanrı Kendi Sözü’nü bereketlemeyi vaat etti, bizimkini değil. Güç Tanrı’nın Söz’ündedir, insan yorumunda değil.