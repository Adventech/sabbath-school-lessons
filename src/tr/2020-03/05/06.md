---
title:  Kutsal Ruh’un Yaşam Dönüştürücü Gücü
date:  30/07/2020
---

Elçilerin İşleri kitabının dikkatli bir çalışması ortaya koyar ki Tanrı insanların yaşamlarında Kutsal Ruh aracılığıyla mucizeler yapar. Elçilerin İşleri müjdenin kültürel önyargılar üzerine zaferi, yaşam boyu değişim, derinlemesine kökleşmiş alışkanlıklar ve tüm insanlığa Mesih’in lütfunu ve gerçeğini öğretme üzerine bir durum çalışmasıdır. Kutsal Ruh insanlarla bulundukları yerlerde buluşur fakat onları orada bırakmaz. O’nun varlığında insanlar değişirler. Yaşamları dönüşür.

`Elçilerin İşleri 16:11–15, 23–34; Elçilerin İşleri 17:33, 34; ve 18:8 ayetlerini oku. Bunlar Kutsal Kitap’taki dönüşüm hikâyelerinden sadece birkaçıdır. Çeşitli hikâyeler Tanrı’nın farklı geçmişlere sahip her çeşit insanın yaşamını değiştirme gücü hakkında ne diyor?`

Ne kadar şaşırtıcı bir insan çeşitliliği! Lidya zengin bir Yahudi iş kadınıydı ve Filipili gardiyan orta sınıf bir Romalı bir memurdu. Kutsal Ruh toplumun tüm kesimlerine ulaşabilir. O’nun gücü hem kadınları hem erkekleri, hem zenginleri hem fakirleri, hem eğitimlileri hem eğitimsizleri dönüştürebilir.

Listemizdeki son iki karakter eşit oranda dikkat çekicidir. Elçilerin işleri 17:34 Dionysius Areopagite’nin iman etmesinden bahseder. Atinalı Areopagite’ler mahkemelere bakan yargıçların yasal kurulunun bir parçasıydılar. Önemli kişilerdi ve Yunan toplumunun saygıdeğer üyeleriydiler.

Kutsal Ruh’un gücü aracılığıyla elçi Pavlus’un hizmeti toplumun en üst sınıfına kadar ulaştı. Krispus (Elçilerin İşleri 18:8) Yahudi havrasının bir yöneticisiydi. Yahudi Eski Ahit felsefesinde demlenmiş bir dini liderdi ve Kutsal Ruh onun düşüncelerini kırdı ve yaşamını değiştirdi. Bu örnek olaylar gösteriyor ki bizler Mesih için tanıklık ederken ve O’nun Sözü’nü diğerleri ile paylaşırken Kutsal Ruh her tür geçmişten, kültürden, eğitimden ve inançtan gelen her türlü insanın yaşamlarında olağanüstü şeyler yapacaktır. Bizler kimin ulaşılabilir veya ulaşılamaz olduğu konusunda varsayımlar yapamayız ve yapmamalıyız. Bizim işimiz yaşamamıza getiriler her hangi birine ve herkese tanıklıkta bulunmaktır. Gerisini Rab yapacaktır.

`Mesih’in ölümü evrenseldi; yani, bu gelmiş geçmiş her insan içindi. Bu çok önemli gerçek kimsenin kurtuluş umudundan ötede olduğunu asla varsaymamamız konusunda bize ne öğretmeli?`