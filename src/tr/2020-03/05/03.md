---
title:  Güçlendirilmiş Bir Kilise
date:  27/07/2020
---

Elçilerin İşleri kitabı haklı olarak “Kutsal Ruh'un İşleri” ismiyle adlandırılır. Tanıklık, müjdenin duyurulması ve kilisenin büyümesi hakkında heyecan bir serüven. Elçilerin İşleri Kutsal Ruh ile dolu olarak dünyayı Mesih için değiştiren adanmış imanlıların hikâyesidir. Mucizevî sonuçları almak için tamamıyla Kutsal Ruh’a bağlıydılar. Onların hikâyesi Kutsal Ruh’un kendisine tamamıyla adanmış adamlar ve kadınlar aracılığıyla neler başarabileceğinin bir örneğidir.

`Elçilerin İşleri 2:41, 42;  Elçilerin İşleri 4:4, 31; Elçilerin İşleri 5:14, 42; Elçilerin İşleri 6:7 ve Elçilerin İşleri 16:5 ayetlerini oku. Bu ayetlerde seni en çok etkileyen nedir? Böylesine hızlı bir büyümeyi kaleme alarak Elçilerin İşleri’nin yazarı Luka’nın vermek istediği mesaj nedir?`

Luka’nın Elçilerin İşleri kitabını yazmaktaki amacı ilk kilisede Kutsal Ruh’un hizmetini her okuyucu ile paylaşmaktır.

Ayrıca dikkat edin, ilk yüzyıldaki Kutsal Ruh hareketini ölçmek için sayıları kullanmaktan çekinmiyor. Yani, vaftiz olanları sayıyordu. Elçilerin İşleri 2:41 ayetinde bir günde tek bir yerde 3.000 kişinin vaftiz olduğu gerçeğinin altını çiziyor. Elçilerin İşleri 4:4 ayetinde 5.000 adamın vaftiz olduğunu söylüyor. Elçilerin İşleri 5:14 ayetinde kalabalıklar Rab’be gelerek vaftiz oluyorlar.

İster Lidya, ister Filipili gardiyan, ister cinli köle kız, ister Etiyopyalı hadım olsun Luka bu insanların kalplerinde çalışan Kutsal Ruh’a dikkat çekiyor ve O’nun işlerini kaydediyor. Buradaki önemli nokta bu büyük sayıların arkasındaki her bir kişinin insan olması ve İsa Mesih'in kendini feda ettiği Tanrı'nın çocuğu olmasıdır.  Evet, büyük sayıları severiz fakat nihayetinde, tanıklık genellikle bire bir bir çabadır.

Yeni Ahit kilisesinin hızlı büyümesini kolaylaştırmak için yeni kiliseler kurulmuştu. İlk kilisenin çok hızlı büyümesinin bir sebebi de kilisenin yeni kiliseler kurarak sürekli yenilenmesidir. Bugün bizim için ne kadar önemli bir mesaj.

`Yeni Ahit kilisesinin ana odak noktası müjdecilikti. Yerel kilisemizde yaptığımız her şeyin merkezinde her zaman müjdeciliğin olduğundan nasıl emin olabiliriz?`