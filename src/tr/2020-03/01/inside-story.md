---
title:  Inside Story
date:   03/07/2020
---

#### Havaalanında durdurulmak

_Glenn Ernford Lie_

Yargı Günü'nde yalnızca bir soru sorulacak. Bunu, uluslararası yolculuğumda ABD’nin Oregon eyaletindeki Portland şehrine indiğimde duydum.

ABD göçmenlik bürosu memuru, Portland Uluslararası Havalimanı'nda ilk önce Norveç pasaportuma daha sonra da bana baktı. "Ziyaret sebebiniz nedir?" diye sordu.

“Bir arkadaşımı ziyaret edeceğim” dedim.

"Adresi ne?" dedi.

‘’Bilmiyorum” dedim. "Ama benimle havalimanında buluşacak."

Göçmenlik bürosu memuru adresi bilmediğimden dolayı hoşnut görünmüyordu.

“Peki, onunla nerede tanıştın?” dedi.

"Londra’nın dışında bir üniversitede."

“Orada hangi bölümü okudun?”

“Teoloji.”

Göçmenlik bürosu memuru yüzümü inceledi.

"İmanlı mısın?" dedi.

“Evet.”

Elindeki pasaportuma baktı ve sonra bana döndü.

“Peki, nasıl kurtuldun?” dedi.

Cevap bir anda ağzımdan çıkıverdi.

“Çünkü İsa benim için canını verdi” dedim.

Göçmenlik bürosu memuru bana baktı ve;

“Güzel cevap,” dedi. "Girebilirsin."

Gülümsedim ve Amerika Birleşik Devletleri'ne giriş yaptım.

Bagaj talep alanına yürürken konuşmanın önemi dikkatimi çekmişti. Yargı Günü’nde sadece bir soru sorulacak:

Neden kurtuldun? Cevabı, Yuhanna 5: 11-13'te bulabiliriz, "Tanıklık da şudur: Tanrı bize sonsuz yaşam verdi, bu yaşam O'nun Oğlu'ndadır. Kendisinde Tanrı Oğlu bulunanda yaşam vardır, kendisinde Tanrı Oğlu bulunmayanda yaşam yoktur. Tanrı Oğlu'nun adına iman eden sizlere, sonsuz yaşama sahip olduğunuzu bilesiniz diye bunları yazdım." (2008 Yeni Çeviri)

Nasıl kurtuldun? Kurtuluş güvencesiyle, “İsa benim için canını verdiği için” diyerek güvenle cevap verebilirsiniz. Karşılığında şu tatlı sözleri duyacaksınız; “İyi cevap. Girebilirsiniz.”