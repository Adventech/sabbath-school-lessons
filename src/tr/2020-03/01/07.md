---
title:  Ek Çalışma
date:  03/07/2020
---

Ellen G. White’ın Elçilerin İşleri kitabında “Allah’ın, Kilisesi için Tasarısı” bölümünü s. 9-16 ve Çağların Arzusu [Sevgi Öğretmeni] kitabında s. 803-814 oku.

Yeni Ahit Kilisesi varlığının amacını anlamama tehlikesi ile karşılaştı. Ellen G. White bu tehlikeyi tanımlıyor: “Yeruşalim’deki kilisenin uğradığı zulüm, müjde işinin büyük bir ivme kazanması sonucunu doğurdu. O yerde sözün hizmeti başarı kazandı, böylelikle öğrencilerin, Kurtarıcı’nın verdiği tüm dünyaya gitme görevine aldırışsızlık ederek, orada haddinden fazla oyalanması tehlikesi başgösterdi. Kötülüğe karşı dayanma gücünün en iyi girişken hizmetle elde edilebileceğini unutarak, Yeruşalim’deki kiliseyi düşmanın saldırılarından korumak kadar önemli bir işleri olmadığını düşünmeye başladılar. Yeni mühtedileri müjdeyi henüz duymamış olan kişilere müjdeyi götürmeleri için eğitecekleri yerde, herkesi başarılan şeyle tatmin olmaya yönlendirecek bir yol tutma tehlikesi içine girdiler.”— Elçilerin İşleri, s. 105.

**Tartışma Soruları**

`Ellen g. White’ın yukarıdaki alıntısına, özellikle de son satırına dikkatlice bak. Neden bugün bile aynı muhtemel tehlikeye karşı dikkatli olmalıyız? Önümüzdeki hizmet zorluklarının ışığında neden böyle bir davranış çok korkunç, hatta feci bir hata olurdu?`

`Her Müjde’nin benzer bir emirle bitmesi hakkında ne düşünüyorsun? Matta 28:18-20, Markos 16:15, 16, Luka 24:46-49 ve Yuhanna 20:21 ayetlerini oku. İlk yüzyıl imanlıları için bu ne anlam ifade ediyordu ve bugün bizim için ne anlam ifade etmeli?`

`Tanıklık ve hizmet hiç saf ruhsallığın yerini alabilir mi? Öyleyse bu nasıl olur ve bu tuzağa karşı nasıl dikkatli olabiliriz?`

`Sınıfta Salı gününün dersinin sonundaki tanıklığınızın ve hizmetinizin ruhsal büyümenizi nasıl etkilediği konusundaki sorunun cevabı hakkında konuşun. Diğerlerine yardım edebilmek için öğrendiğiniz bazı şeyler nelerdir? Başkalarına kaçınmaları için yardım edebileceğiniz hangi hataları yaptınız?`

`Allah'ın her birimizi şahsi olarak sevdiği harika gerçek üzerinde düşün. Bunun ne demek olduğunu nasıl anlıyorsun? Bu gerçek, belki de tüm evrendeki bu en önemli gerçek, senin yaşamını nasıl etkiliyor?`