---
title:  Mesih’in Emrine Bağlılık
date:  01/07/2020
---

Mesih’e bağlılık O’nun isteğini yapmaya bir adanma gerektirir. O’nun emirlerine itaati zorunlu kılar. Kaybolmuşların kurtuluşunda O’nun kalbi ile birlikte atan bir kalbe sebep olur. O’nun önem verdiği şeylere önem verdirir.

`1. Timoteos 2:3, 4 ve 2. Petrus 3:9 ayetlerini oku. Bu ayetler Allah’ın kalbi hakkında bize ne diyor? O’nun önceliği nedir?`

Allah insanları kurtarma konusunda tutkuludur. O’nun için daha önemli bir şey yoktur. O’nun samimi arzusu “bütün insanların kurtulup gerçeğin bilincine erişmesi” dir (1.Timoteos 2:4). O “hiç kimsenin mahvolmasını istemeyerek, ancak hepsi tövbeye gelsinler diye, bize karşı tahammül ediyor” (2Petrus 3:9, BC). Yedinci Gün Adventist Kutsal Kitap Şerhi bu ayeti yorumlarken “istemek” kelimesi yerine kullanılan Grekçe kelimenin “zihnin isteme veya arzulama eğilimi” anlamına gelen boulomai olduğunu gösteriyor.  Ardından küçük bir kelime olan ancak (ama, fakat) kelimesi hakkında şu bilgi dolu yorumu yapıyor. “Ancak” kelimesinin Grekçesi alla’ dır. Burada alla kelimesi “Tanrı’nın doğasının yanlış yorumlaması, yani O’nun bazılarının yok olmasını istemesi ile O’nun herkesin kurtulmasını arzulaması arasındaki karşıtlığa vurgu yapmak amacıyla” kullanılmıştır.” —Yedinci Gün Adventist Kutsal Kitap Şerhi, 7. cilt, s. 615. Mesih’in her birimiz için emri O’nun sevgisinin, lütfunun ve tüm insanlığın kurtulmasını istemesinin O'nun doğasının sonucu olduğu gerçeğine tanıklık etme görevine katılmamızdır.

`Elçilerin İşleri 13:47 ayetini oku ve Yeşaya 49:6 ile karşılaştır. Bu ayet öncelikli olarak kimden bahsediyor? Pavlus onu nasıl kullanıyor?`

Eski Ahit peygamberliğinin birden fazla tatbikinin olduğu zamanlar vardır. Pavlus burada ilk önce İsrail’e ve peygamberlik olarak Mesih’e işaret eden (bkz. Yeşaya 41:8, Yeşaya. 49:6, ve Luka 2:32) bir peygamberliği alıyor ve onu Yeni Ahit kilisesine uyguluyor. Çünkü kilisenin Mesih’in emrini görmezden gelmesi veya önemsizleştirmesi onun varlık amacının başarısız olması ve dünyaya yapacağı peygamberlik çağrısını kaçırması demektir.

`Kilisenin, hatta yerel bir kilisenin, ne için kurulduğunu unutup kendi içine çok fazla odaklanmasının tehlikeleri nelerdir?`