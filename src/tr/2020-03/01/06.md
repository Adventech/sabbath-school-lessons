---
title:  Sevgi ile Harekete Geçmek
date:  02/07/2020
---

Bu hafta “Niçin Tanıklık?”sorusunu cevaplamaya odaklandık. İmanımızı paylaşırken O’nun dünyaya hizmetinde O’nunla işbirliği yapmanın sevincine sahip oluruz. O’nun sevgisi hakkındaki tanıklığımız insanların O’nun lütfunu ve gerçeğini daha açık bir şekilde görmelerini sağladığı için onlara kurtuluş için daha büyük fırsatlar sunar.

Aynı zamanda, tanıklık Tanrı’nın bizi ruhsal olarak büyütmek için kullandığı araçlardan biridir. Mesih’in bizim için yaptığını paylaşmakta ve başkalarına hizmette başarısız olmak saf ruhsal yaşamı boğar.

Tanıklık bizi tüm insanlığın kurtulmasını arzulayan Biri’nin kalbi ile bağlantıya geçirir. Bu O'nun emrine itaatin bir sonucudur. Bugünün dersinde tanıklık için etkenlerin en büyüğünü çalışacağız.

`2. Korintliler 5:14, 15, 18-20 ayetlerini oku. Pavlus’u müjde uğruna denenmeleri, sıkıntıları, zorlukları ve yoklukları yaşamaya teşvik eden neydi? Bu etken Mesih için hizmetimizi nasıl teşvik eder?`

Elçi Pavlus sevgi ile harekete geçirilmişti. Sevgi için yapacağınız ama sevgi dışında bir nedenle yapmayacağınız şeyler vardır. Elçi Pavlus “bizi zorlayan, Mesih’in sevgisidir” dediğinde ebedi bir gerçekten bahsediyordu. Buradaki zorlama kelimesi “teşvik etme, harekete geçirme, kontrol etme veya hayli özendirme" anlamındadır. Mesih’in sevgisi Pavlus’un hareketlerini kontrol etti ve onun tanıklığını harekete geçirdi. Cesur bir amaçla ve kararlı bir düşünce ile Akdeniz dünyasında kurtuluş planını paylaştı.

“Sevgi kalpte yer etmelidir. Esaslı bir Hristiyan eylemlerinin kaynağını Efendisi için yüreğinin derinliğinde hissettiği sevgiden alır. Onun Mesih'e karşı duyduğu sevginin dipten gelen kökleri kardeşleri için özverili bir ilgiyi ortaya çıkarır.” Ellen G. White, The Adventist Home [Adventist Aile], s. 425.

Mesih’in bizim için yaptığı büyük fedakarlığı gerçekten anladığımızda O’nun sevgisinden etkileniriz ve bizim için yaptığını diğerleri ile paylaşmak için zorlanırız.

`Tüm yaradılışı (galaksileri, yıldızları, melekler ordusunu, tüm evreni, diğer dünyaları) yaratan Kişi bizim için çarmıhta ölen Kişi’dir. Nasıl olur da bu şok edici gerçek içimizde Allah sevgisi ve bu sevgiyi paylaşma isteği yaratamaz?`