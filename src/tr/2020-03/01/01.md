---
title:  Niçin Tanıklık?
date:  27/06/2020
---

### Konuyla İlgili Metinler
Yakup 5:19, 20; Luka 15:6; Sefanya 3:17; Yuhanna 7:37, 38; 1Timoteos 2:3, 4; 2Korintliler 5:14, 15.

> <p>Hatırlama Metni</p>
> “Böyle yapmak iyidir ve Kurtarıcımız Tanrı’yı hoşnut eder. O bütün insanların kurtulup gerçeğin bilincine erişmesini ister” (1. Timoteos 2:3, 4).

Tanrı’nın her yerdeki tüm insanlar için büyük özlemi O’nun sevgisine cevap vermeleri, O’nun lütfunu kabul etmeleri, O’nun Ruhu ile dönüşmeleri ve O’nun krallığında kurtarılmış olmalarıdır. O’nun bizim kurtuluşumuzdan daha büyük bir arzusu yoktur. O’nun sevgisi sınırsızdır. O’nun lütfu ölçülemez. O’nun merhametinin sonu yoktur. O affetmekten yorulmaz. O’nun gücü sonsuzdur. Kurban isteyen putperestlerin tanrılarının aksine bizim Tanrımız yüce kurbanı sağlamıştır. Biz ne kadar kurtarılmış olmak istersek isteyelim Tanrı bizi kurtarmayı daha çok ister. “Böyle yapmak iyidir ve Kurtarıcımız Tanrı’yı hoşnut eder. O bütün insanların kurtulup gerçeğin bilincine erişmesini ister” (1Timoteos 2:3, 4). O’nun kalbi senin ve benim kurtuluşumun özlemini çeker.

Tanıklık tümüyle İsa hakkındadır. O’nun bizi kurtarmak için ne yaptığı hakkında, bizim yaşamlarımızı nasıl değiştirdiği hakkında ve O'nun kim olduğunu ve O'nun karakterinin güzelliğini bize anlatan O'nun sözünün şaşırtıcı gerçekleri hakkındadır. Niçin Tanıklık? O’nun kim olduğunu anladığımızda ve O’nun lütfunun harikalarını ve sevgisinin gücünü tecrübe ettiğimizde sessiz kalamayız. Niçin Tanıklık? O’na katıldığımızda O’nun lütfu ile kurtulmuş ve O’nun sevgisi ile dönüşmüş insanları görmekten duyduğu sevince ortak oluruz.

_*4 Temmuz Sebt Günü’ne hazırlık için bu haftanın konusunu çalışın._