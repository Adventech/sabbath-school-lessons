---
title:  İsa’yı Memnun Etmek
date:  29/06/2020
---

Hiç birisi size “Günün nasıl geçiyor, bugün her şey yolunda mı,” diye sordu mu? Siz bu soruları Allah’a sorsaydınız ne olurdu? “Günün nasıl geçiyor Rabbim?" Sizce nasıl bir cevap alırdınız? Muhtemelen şöyle bir cevap olurdu: “Benim günüm aşırı zordu. Bin sığınmacı kampı soğuk, açlık ve çocukların ağlayışı ile dolunca gözlerim yaşla doldu. Dünyanın kalabalık şehirlerinin caddelerinde yürüdüm ve evsizleri ve açları görünce ağladım. Tacize uğramış kadınlar ve seks köleliğine satılmış korkmuş çocuklar nedeniyle kalbim parçalanıyor.  Savaşın yıkımlarına, doğal felaketlerin yıkıcı etkilerine, zayıflatıcı ve öldürücü hastalıkların acı verici ıstırabına tanıklık ettim." “Fakat Rabbim, seni sevindirecek bir şey yok mu? Yüreğine sevinç getirecek hiç bir şey yok mu? Sana şarkı söylettirecek bir şey yok mu?”

`Luka 15:6, 7, 9, 10 ve 22-24, 32 ayetlerini oku. Bu hikayeler nasıl sona eriyor ve bu bitişler sana Allah hakkında ne diyor?`

Kaybolanlar bulunduğunda tüm gök sevinir. Hastalıkla, felaketle ve ölümlü dolu dünyada diğerlerinin kurtuluşunun “iyi haberi” ni paylaşarak Allah’ın kalbine sevinç getirebiliriz. Mesih’in sevgisini paylaşmanın en büyük etkenlerinden biri tanıklığın Allah’ın kalbine sevinç getirdiğini bilmektir. O’nun sevgisini her ortaya koyuşumuzda tüm gökler ezgi söyler.

`Sefanya 3:17 ayetini oku. O’nun kurtarıcı lütfunu kabul ettiğimizde Rabbimiz nasıl tepki verir?`

Bu sahneyi hayal edin. Tanıklığınız nedeniyle bir adam veya bir kadın veya bir çocuk veya bir kız İsa’yı kişisel Kurtarıcı’sı olarak kabul ediyor. İsa seviniyor. Tüm gök mest eden bir ezgi ile coşuyor ve yüce Kurtarıcımız bu kişi için ezgi söyleyerek seviniyor. Tanıklığınızın üzüntü dolu bir dünyada Allah’ın yüreğine sevinç getirmesini bilmekten daha büyük, daha tatmin edici bir ödül olabilir mi?“Allah Kendi gerçeğini dünyaya insan aracılar vasıtasıyla iletmekten memnun olmuştur ve bizzat Kendisi, Kendi Kutsal Ruhu’yla insanları yetkin kılarak Kendi işini yapmalarını sağlamıştır. Zihinleri söylenecek şeylerin ve yazılacak şeylerin seçiminde yönlendirmiştir. Hazine toprak kaplara emanet edilmiştir, ancak yine de Gökten gelmiştir.”—Ellen G. White, Selected Messages [Seçme Mesajlar], 1. kitap, s. 26.