---
title:  Tanrı Sözü’nü Çalışmanın Faydaları
date:  11/08/2020
---

Tanrı Sözü’nü çalışmanın birçok faydası vardır. Elçi Petrus bize Kutsal Yazılar’ın vaatleri aracılığıyla “tanrısal özyapıya ortak ola[cağımızı]” söylüyor (2.Petrus 1:4). Yakup “içinize ekilmiş, canlarınızı kurtaracak güçte olan sözü” anlatır (Yakup 1:21). Pavlus “…O’nun lütfunu bildiren… Bu söz, sizi ruhça geliştirecek ve kutsal kılınmış olan bütün insanlar arasında mirasa kavuşturacak güçtedir” diye ekler (Elçilerin İşleri20:32). Kutsal Kitap’ın kurtarıcı bir amacı vardır. Kutsal Yazılar’ın tümünde İsa’yı görerek değişiriz. O’nun sözüne dikkatle bakarak O’nun gibi oluruz (2.Korintliler 3:18). “Görerek değişime uğruyor oluşumuz, hem zihinsel hem de ruhsal doğanın bir kanunudur. Zihin, üzerinde durmasına izin verilen konulara aşama aşama kendini uyarlar.” —Ellen G. White, Büyük Mücadele, s. 554.

`2. Timoteos 3:14–17 ve Yuhanna 17:14–17 ayetlerini oku. Tanrı Sözü’nü çalışmanın başka hangi faydaları vardır?`

Elçi Pavlus genç arkadaşı Timoteos’a yazarken Kutsal Yazılar’a sadık kalmasını ve esinlenmiş sözü çalışmanın yararlarını paylaşmasını teşvik eder. Pavlus’a göre Kutsal Kitap öğreti konusunda faydalıdır. Doğruyu ortaya koyar ve yanlışı teşhir eder. Tanrı’nın insan ırkı için planını özetler. Günahlarımızı kınar, yanlış düşüncelerimizi düzeltir ve bizi doğruluk konusunda eğitir. Kutsal Yazılar Mesih’in doğruluğunu ortaya koyar. Bizi günahkârlığımızın aptallığından O’nun doğruluğunun güzelliğine yönlendirir. Kendi benmerkezciliğimizin karşısında İsa’nın özverili sevgisini gördüğümüzde şaşarız. Kutsal Yazılar’da O’nun şefkatinin ve ilgisinin derinliklerine baktığımızda yaşamlarımız değişir. O’nun sözünün başkaları ile paylaştığımızda onlarda radikal değişiklikler yaşarlar. O’nun sözünde İsa’yı görerek daha çok O’na benzeriz.

Tanıklık ne düşündüğümüzü, hatta neye inandığımızı paylaşmak değildir. O, tamamıyla Tanrı Sözü’nde bulunan ebedi gerçekleri paylaşmaktır. Tanrı Sözü ile yaşamlarımız inanılmaz bir şekilde bereketlendiğinde, başkalarının yaşamlarının da nasıl bereketlenebileceğini söyleyebilme güvenile bilirliğine sahip oluruz.

`Kişisel olarak karşılaştığın ve Tanrı Sözü’nün seni güçlendirdiğini kanıtlayan bir an hakkında düşün. Bu tecrübeden ne öğrendin?`