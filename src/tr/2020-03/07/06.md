---
title:  Sözü Paylaşmak
date:  13/08/2020
---

İyi haber paylaşmak içindir. Yaşamında iyi haberlerle sevindiğin zamanları düşün. Evlenmek için nişanlandığın gün olabilir, bir çocuğun doğumu olabilir, yeni bir iş veya yeni bir ev veya araba almak olabilir. Çok heyecanlıydınız ve duyurmak için bekleyemediniz.

Sevincimizi diğer insanlarla paylaşmak harikadır fakat evrendeki en iyi haber İsa’nın hikâyesidir. O’nun Sözü’nde, Mesih’te bulunan kurtuluş hakkında yeni anlayışlar keşfettiğimizde kalplerimiz sevgiyle taşar ve bunu başka birine söylemek için can atarız. Dini liderler elçilerin vaazlarını durdurmak istediğinde Petrus şöyle dedi: “Biz gördüklerimizi ve işittiklerimizi anlatmadan edemeyiz.” (Elçilerin İşleri4:20).

“Bir kimse Mesih’e gelir gelmez, kalpte onun İsa’da bulduğu değerli arkadaşı paylaşma ihtiyacı doğar, kurtarıcı ve kutsallaştırıcı gerçek kalbe hapsedilemez. Mesih’in doğruluğunu giymişsek ve O’nun içimizde yaşayan Ruhu’nun neşesiyle dolduysak, sessiz kalamayız.”—Ellen G. White, Yol, Gerçek ve Yaşam, s. 51.

Romalılar 1:14–16 ayetlerinde Pavlus şöyle yazar: “Grekler’e ve Grek olmayanlara, bilgelere ve bilgisizlere karşı sorumluluğum var. 15 Bu nedenle Roma’da bulunan sizlere de Müjde’yi elimden geldiğince bildirmek için sabırsızlanıyorum. 16 Çünkü Müjde’den utanmıyorum. Müjde iman eden herkesin –önce Yahudiler’in, sonra Yahudi olmayanların– kurtuluşu için Tanrı gücüdür.”

Pavlus iman etme hikâyesini anlatmaktan asla yorulmadı. Kalbi İsa’da sevinçle dolup taşmıştı. O’nun için iyi haber paylaşmak içindi ve o sessiz kalamadı.

`Yeşaya 50:4, Vaiz 3:1 ve 2.Timoteos 4:2 Tanrı Sözü’nü paylaşma hakkında bize hangi hayati ilkeleri veriyorlar?`

Hayatlarımızı Mesih’e ve O’nun hizmetine adarken sözü vaktinde söyleyelim diye fırsat kapılarını O bize açacaktır veya doğru zamanda diğerlerinin kalbini O açacaktır. Tüm tanıklıklarımızda üç Kutsal Kitap ilkesini akılda tutmalıyız: Ne söylüyoruz, nasıl söylüyoruz ve ne zaman söylüyoruz.

`İletişim içinde olduğun bazı insanlar kimlerdir ve onlar için nasıl daha iyi bir tanık olabilirsin?`