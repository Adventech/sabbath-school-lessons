---
title:  Ek Çalışma
date:  14/08/2020
---

Ellen G. White, Yol, Gerçek ve Yaşam kitabında, “Allah Bilgisi” bölümünü, Gospel Workers (Müjde İşçileri) kitabında “Bible Readings With Families” (Aileler ile Kutsal Kitap Okumaları) bölümünde s. 192-193, ve Evangelism (Müjdecilik)kitabında “Bible Work Techniques”(Kutsal Kitap Çalışma Teknikleri) s.481-486 oku.

Tanrı etrafımızdaki tüm kalplerde çalışmaktadır. Tanrı’nın hali hazırda nerede çalıştığını görecek ruhsal bir görüşe sahipsek, Tanrı’nın sözünü diğerleri ile paylaşmak için fırsatları düzenli olarak kollayacağız. Tanrı kalbin toprağını hazırlarken, bizimde müjdenin tohumunu ekmek için fırsatımız olur. Kutsal Ruh Nikodemus’un, kuyu başındaki kadının, kanaması olan kadının, çarmıhtaki hırsızın, Romalı yüzbaşının ve diğer birçoklarının kalplerini O’nun sözünü kabul etmeleri için İsa onlarla daha buluşmadan önce hazırladı. Yaşamlarındaki olaylar ve Kutsal Ruh’un etkileri aracılığıyla Mesih’in mesajını kabul etmek için hazırlanmışlardı.

İnsanlara onlarla birlik dua etmeyi teklif etmekten, bir Kutsal Kitap vaadi paylaşmaktan veya onlara bir kitap vermekten doğal olarak çekiniyor olabiliriz. Genelde imanımızı başka biri ile paylaşma isteğimizi hissettiğimiz için değil, bizi etkileyen Kutsal Ruh’un bizim tanıklığımızı kabul etmesi için o kişiyi hazırlamasından dolayı müjdeyi paylaşırız.

**Tartışma Soruları**

`Bir sebepten dolayı korkunç bir şekilde suçlu hisseden ve Tanrı tarafından affedilmeye ihtiyacı olan biri size gelseydi O’na hangi tavsiyelerde bulunurdun ve hangi Kutsal Kitap ayetlerini paylaşırdın? Senin suç ve Tanrı’nın affının gücü ile ilgili yaşamındaki tecrüben ne oldu?`

`Tanrı bazen insanları O’nun doğrusunu bilmeleri için yaşamlarımıza getirir. Tanrı’nın yönlendirmesine karşı nasıl hassas olabiliriz?`

`Yaratılış hikâyesinde ve Yaratılış’ın kendisinde ortaya konan Tanrı’nın gücü ve Tanrı Sözü hakkında daha fazla düşün. Evrenin kendisini kavramakta zorlanırız çünkü o çok büyük ve çok geniş. Onu yaratan Tanrı yarattığından daha büyük olmalı. Hizmet ettiğimiz Tanrı’nın çok güçlü olmasından nasıl bir rahatlık çıkarabiliriz? O sadece çok güçlü değil, aynı zamanda bizi seviyor. Tanrı hakkında bu bilgilere sahip olmaktan hangi büyük umudu alabiliriz? Bu bilgi başkalarına O’nun hakkında tanıklık etmemize nasıl yardımcı olabilir?`