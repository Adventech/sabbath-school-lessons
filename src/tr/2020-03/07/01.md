---
title:  Sözü Paylaşmak
date:  08/08/2020
---

### Konuyla İlgili Metinler
Mezmur 119:105, Yeremya23:29, İbraniler 1:1–3, 2. Timoteos3:14–17, 1. Yuhanna1:7–9, Vaiz 3:1, 2. Timoteos4:2.

> <p>Hatırlama Metni</p>
> “Ağzımdan çıkan söz de öyle olacaktır.

Bana boş dönmeyecek, istemimi yerine getirecek, Yapması için onu gönderdiğim işi başaracaktır.” (Yeşaya 55:11).

Tanıklık ettiğimizde İsa’yı anlatırız. Fakat Kutsal Kitap olmasaydı İsa hakkında ne bilirdik? Aslında, Kutsal Yazılar olmasaydı büyük mücadele, Tanrı’nın sevgisi, doğum, yaşam, hizmet, ölüm, diriliş ve Rabbimiz’in dönüşü hakkında ne kadar bilgiye sahip olabilirdik?

Doğa Tanrı’nın görkemini ve gücünü açığa çıkarsa da kurtuluş planını ortaya koymuyor. İsa Kutsal Ruh Kişisi aracılığıyla “dünyaya gelen, her insanı aydınlatan gerçek ışık” tır (Yuhanna 1:9). Yine de, ilahi gerçeğin tamamıyla ortaya konması için Kutsal Ruh’un kalbimize yaptığı açıklamalar Tanrı Sözü olmadan sınırlıdır. Tanrı’nın yazılı Sözü, Yaşayan Sözü İsa’nın en açık ve en dolu açıklanmasıdır.

Dini liderler Tanrı Sözü’nü çalıştılarsa da birçoğu onun ana mesajını kaçırdı. İsa şöyle dedi: “Kutsal Yazılar’ı araştırıyorsunuz. Çünkü bunlar aracılığıyla sonsuz yaşama sahip olduğunuzu sanıyorsunuz. Bana tanıklık eden de bu yazılardır!”(Yuhanna 5:39). Doğru bir anlayışla Kutsal Kitap’ın her öğretisi İsa’nın karakterinin güzelliğini yansıtır. Tanrı’nın Sözü’nü paylaştığımızda ana hedefimiz kendimizin haklı ve diğer kişinin yanlış olduğunu kanıtlamak değildir. Paylaştığımız gerçeğin her yönünde İsa’yı göstermektir.

_*15 Ağustos Sebt Günü’ne hazırlık için bu haftanın konusunu çalışın._