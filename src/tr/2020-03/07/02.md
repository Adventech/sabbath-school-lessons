---
title:  Tanrı’nın Sözü’nün Sembolleri
date:  09/08/2020
---

`Mezmur 119:105, Yeremya 23:29, Luka 8:11, ve Matta 4:4 ayetlerini oku. Tanrı Sözü’nü tanımlamak için bu ayetlerde hangi beş sembol kullanılmıştır? Sence neden Tanrı Sözü’nü temsil etmesi için bu beş sembol seçilmiştir?`

Bu ayetlerde kullanılan çeşitli semboller Tanrı Sözü’nün bazı temel işlevlerini tanımlar. Kutsal Yazılar’ı başkaları ile paylaştığımızda, o yaşamı aydınlatan bir ışık gibidir. İsa, yani “dünyanın ışığı” onların Tanrı’nın kim olduğu konusundaki ve O’nun karakterinin doğası hakkındaki yanlış anlayışlarının karanlığını yarıp geçer. Tanrı hakkındaki yanlış bir anlayışla kararmış zihinler Tanrı’nın Sözü aracılığıyla Kutsal Ruh tarafından aydınlatılırlar.

Yeremya’ya göre Tanrı Sözü bir ateş ve bir çekiç gibidir. Yaşamlarımızdaki günahın süprüntülerini yakar ve sert kalplerimizi kırar. İnsanlara Kutsal Yazılar’daki İsa’nın yüceliğini görmelerine yardım ettiğimizde kalpleri yumuşar ve O’nun sevgisinin ateşi bencilliğin, açgözlülüğün, şehvetin ve benmerkezciliğin süprüntülerini yakar.

Tanrı Sözü tohuma da benzetilir. Tohumun ana özelliği yaşam verici olmasıdır. Tohumun büyümesi için zamana ihtiyacı vardır. Tüm tohumlar aynı zamanda filizlenmezler. Tüm bitkiler aynı oranda büyümezler. Fakat doğru şartlar altında tohumun içindeki yaşam toprağın içinde yeni bir yaşama patlar. Tanrı Sözü’nün tohumunu başkalarının kalplerine ve zihinlerine ektiğimizde her zaman hızlı sonuçlar görmeyeceğiz fakat tohum yavaşça büyür ve Tanrı’nın kendi zamanında, Kutsal Ruh’un telkinlerine cevap verirlerse Tanrı’nın krallığı için bir ekin vereceklerdir.

İsa sözünü besleyici ekmeğe benzetir. Birçoğumuzun bildiği üzere bir parça ekmek kadar doyum veren çok az şey vardır. Tanrı Sözü ruhun açlığını doyurur ve içimizdeki ruhsal arzuları besler. Siz Söz’ün vaatlerini diğerleri ile paylaştıkça ve İsa’nın Söz olduğunu keşfetmelerine yardım ettikçe yaşamları O’nun iyiliği ile değişecek, sevgisiyle büyülenecek, lütfuyla hayrete düşecek ve varlığıyla doyuma ulaşacaktır.

`Sadece Kutsal Kitap’tan bildiğimiz gerçekler hakkında tekrar düşün. Bu onun bize öğrettiklerinin değerini ne kadar çok bilmemiz gerektiği konusunda ne diyor?`