---
title:  Tanrı Sözü’nün Yaratıcı Gücü
date:  10/08/2020
---

`İbraniler 1:1–3, İbraniler 4:12, ve Mezmur 33:6, 9 ayetlerini karşılaştır. Bu ayetler Tanrı Sözü’nün gücü hakkında bize ne diyorlar?`

Tanrı Sözü yaşayan bir Söz’dür. İlan ettiği şeyleri tamamlamak için gerekli olan gücü kendisi ile birlikte taşır. İnsan sözleri var olan şeylerden bahseder fakat Tanrı henüz olmamış şeylerden bahseder ve onları Kendi Sözü ile yaratır. Tanrı Sözü yaratıcı bir Söz’dür. O’nun ağzından çıkan duyulabilir Söz duyurduğu her şeyi yaratma gücüne sahiptir.

Yaratılış 1. bölümdeki yaratılışı hikâyesinde “Ve Allah dedi” (KM)ifadesi tekrar tekrar kullanılır (Yaratılış 1:3, 6, 11, 14, 20, 24, 26, 29). Tanrı’nın bildiren sözleri öyle güçlüdür ki, O konuştuğu zaman kuru toprak ortaya çıktı, bitkiler filizlendi, çiçekler açtı, meyve ağaçları serpildi ve hayvanlar ortaya çıktı.

Yaratılış birinci bölümde Tanrı’nın yaratıcı işi için kullanılan büyüleyici bir İbranice söz vardır. Bu söz bara sözcüğüdür. Bu özel formunda sözcük Tanrı’nın hiçbir şeyden bir şey yaratma işi için kullanılır. Bu fiil yalnızca Tanrı özne olduğunda kullanılır. Yani, sadece Tanrı bara (yoktan var edebilir) ve O bunu konuşmuş olduğu sözünün gücüyle yapar.

Tanrı sözünün gücüyle bu dünyayı sadece yaratmadı fakat aynı şekilde onu sözüyle de ayakta tutar ve idame ettirir. Söylenmiş Tanrı Sözü içindeki aynı güç O’nun yazılı sözü içinde de vardır.

Yaratılış’ta aktif olan aynı Kutsal Ruh Kutsal Yazılar’ın esinlemesinde de aktifti. Kutsal Kitap’ı okuduğumuz zaman veya başkaları ile paylaştığımız zaman O oradadır. Tanrı Sözü içinde yaşam veren ve yaşam değiştiren yaratıcı güç vardır. “Dünyaları var oluşa çağıran yaratıcı enerji Tanrı sözünün içindedir. Bu söz güç verir, yaşamı başlatır. Her emir bir vaattir, irade ile kabul edilir, ruha alınır, kendisiyle birlikte Sonsuz Olan’ın yaşamını getirir. Doğayı dönüştürür ve canı Tanrı’nın suretinde tekrardan yaratır.” Ellen G. White, Education (Eğitim), s. 126.

Bizler Tanrı Sözü’ndeki vaatleri kişisel olarak kavradıkça yaşamlarımız değişir ve diğerlerine bu harika vaatleri anlamaları için yardımcı oldukça Kutsal Ruh onların hayatlarını da değiştirecektir.

`Düşünün: Tanrı söyledi ve oldu. Bunun ne demek olduğunu nasıl kavrayabiliriz? Bu harika gerçeklik bize O’nun gücü hakkında ne diyor? Tanrı’nın yaratıcı gücü hakkındaki bu gerçek neden bizim için rahatlatıcı olmalı?`