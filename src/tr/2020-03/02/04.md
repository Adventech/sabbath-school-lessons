---
title:  Değişmiş Yaşamlar Fark Yaratır
date:  07/07/2020
---

`“Kurul üyeleri, Petrus’la Yuhanna’nın yürekliliğini görüp de bunların eğitim görmemiş, sıradan kişiler olduklarını anlayınca şaştılar ve onların İsa’yla birlikte bulunduklarını fark ettiler” (Elçilerin İşleri 4:13).`

Yeni Ahit kilisesi büyüme sırasında patladı. Pentikost gününde 3.000 kişi vaftiz olmuştu (Elçilerin İşleri 2:41). Bir kaç hafta sonra binlerce kişi daha kiliseye eklendi (Elçilerin İşleri 4:4). Kısa zamanda otoriteler ne olduğunu fark etti.  Bu Yeni Ahit imanlıları Mesih ile birlikteydi. Yaşamları değişmişti. O’nun lütfu ile değişmişlerdi ve sessiz kalamazlardı.

`Elçilerin İşleri 4:1-20 ayetlerini okuyun. Burada ne oldu? Yöneticiler Petrus ve Yuhanna'yı susturmaya çalıştığında ne oldu? Cevapları ne oldu?`

Bu imanlılar Mesih’te yeniydiler ve hikâyelerini söylemek zorundaydılar. Ağzı bozuk bir balıkçı olan Petrus Tanrı’nın lütfu ile değişmişti. Öfkelerini kontrol etmekte zorlanan gök gürültüsü oğulları Yakup ve Yuhanna Tanrı’nın lütfu ile dönüşmüşlerdi.  Şüpheci Tomas Tanrı’nın lütfu ile dönüşmüştü. İlk kilisenin öğrencileri ve üyelerinin her birinin kendi hikâyeleri vardı ve sessiz kalamazlardı. Ellen G. White’ın Yol Gerçek ve Yaşam kitabındaki şu güçlü ifadeye bakın: “Bir kimse Mesih’e gelir gelmez, kalbinde İsa’da bulduğu değerli arkadaşı paylaşma isteği doğar; kurtarıcı ve kutsallaştırıcı gerçek, kalbine hapsedilemez”—sayfa ٥١.

Kurul üyelerinin ١٦. ayette ne dediklerine de dikkat edin. Meydana gelen mucizenin gerçekliğini açıkça kabul ettiler çünkü iyileşmiş adam hemen önlerinde duruyordu. Tüm bunlarla birlikte bile tavırlarını değiştirmeyi kabul etmediler. Ama açık muhalefete rağmen Petrus ve Yuhanna tanıklıklarından vazgeçmiyorlardı.

`Mesih’i bilmek ile Mesih’i paylaşmak arasındaki ilişki nedir? Mesih’i kişisel olarak tanımanın O’nun hakkında tanıklıkta bulunmayı mümkün kıldığını bilmek neden çok önemli?`