---
title:  Tecrübemizi Paylaşmak
date:  08/07/2020
---

`Yuhanna 1:14; Yuhanna 2:22; Yuhanna 8:31, 32 ve Yuhanna 17:17 ayetlerini oku. İnsan olan Allah’ın Sözü İsa ile, Allah’ın Yazılı Sözü Kutsal Yazılar arasında hangi benzerlikleri görüyorsun?`

Elçilerin İşleri 26. bölümde elçi Pavlus’u Kral Agrippa’nın önünde duran bir tutuklu olarak görüyoruz. Pavlus burada direk kralla konuşarak kendi tanıklığını verdi. Sadece İsa’nın takipçilerine zulmettiği yaşamı hakkında  değil, iman edişinden sonra İsa'ya ve ölülerin diriliş vaadine tanıklık eden yaşamı hakkında da konuştu (Elçilerin İşleri 26:8).

Pavlus Şam yolunda iman ettiğinde Rabbimiz O’na şöyle dedi, “Seni hizmetimde görevlendirmek için sana göründüm. Hem gördüklerine, hem de kendimle ilgili sana göstereceklerime tanıklık edeceksin” (Elçilerin İşleri 26:16). İmanımızı paylaşmak dinamik bir tecrübedir. Bu Mesih’in bizim için geçmişte ne yaptığının, bugün hayatlarımızda ne yaptığının ve gelecekte bizim için ne gerçekleştireceğinin hikayesini anlatmaktır.

Tanıklık asla bizim hakkımızda değildir. Her zaman O’nun hakkındadır. O bizim günahlarımızı affeden, hastalıklarımızı iyileştiren sevgi dolu nezaketiyle bizi taçlandıran ve iyi şeylerle bizi mutlu eden Tanrı’mızdır (Mezmurlar 103:3-5). Tanıklık basitçe O’nun harika lütfu hakkındaki hikâyemizi paylaşmaktır. O Tanrı’nın bu harika lütfu ile kişisel karşılaşmamızın bir tanıklığıdır.

`1. Yuhanna 1:1-3 ayetlerini oku ve Galatyalılar 2:20 ile karşılaştır. Hangi benzerlikleri görüyorsunuz? Yuhanna’nın tecrübesi Pavlus’un tecrübesine ne kadar benziyor?`

Yuhanna ve Pavlus her ne kadar değişik yaşam tecrübelerine sahip olsalar da, her ikisi de İsa ile kişisel karşılaşma tecrübesine sahipti. Onların İsa ile tecrübeleri geçmişte bir noktada meydana gelip daha sonra geçip giden bir şey değildi. O'nun sevgisinde ve gerçeğinin ışığında günlük olarak yürümenin sevincinin sürekli bir tecrübesiydi.

Dönüşüm sadece geçmişe ait bir şey midir? Ellen White’ın geçmiş dönüşüm tecrübelerinin çok önemli olduğunu düşünenler hakkındaki ifadesine bakın: “Eğer bir kerede inanç hakkında bir şey biliyor olsaydılar, günlük olarak dönüşmelerine gerek kalmazdı; fakat biz hepimiz her gün dönüştürülmeliyiz.".”—Manuscript Releases [Yayınlanmış El Yazmaları], 4. cilt s.46.

`Geçmiş tecrübeleriniz ne olursa olsun, güçlü veya heyecan verici,  neden Rab ile günlük bir ilişkiye sahip olmak, O’nun gerçekliğini, iyiliğini ve gücünü günlük olarak hissetmek önemlidir? Cevabını Sebt günü derste söyle.`