---
title:  Inside Story
date:   10/07/2020
---

#### Bir Ohio Kilisesi'nin Yeniden Canlandırılması

_Yazan: Andrew McChesney_

Mali planlamacı Vince Waln, ABD'nin Ohio eyaletinde 15 üyeye sahip, gittikçe azalan bir kiliseyi üç yılda 85 üyeye sahip canlı bir cemaate dönüştürdüğü için bunu Kutsal Ruh’a ve bir havalı orga borçlu olduğuna inanıyor.

Mucizeler, Vince çocukken ibadet ettiği Hamilton Yedinci Gün Adventist Kilisesi de dahil olmak üzere çeşitli küçük kiliselerde vaaz verdiğinde başlamıştı. “Katılım gerçekten düşmüştü,” dedi Vince. “Piyano çalan kimse yoktu. Eşim CD ile özel müzik çaldı. ”

Bir akşam eşi Darla, Hamilton kilisesinde gelin partisinden (Gelin için verilen hediye töreni/Bekarlığa veda partisi) döndü ve kilisenin pastörünün ayrıldığını eşine bildirdi.

"Sen onların pastörü olabilirsin," dedi şaka yollu.

Önümüzdeki iki hafta boyunca Vince kiliseyi unutamadı. Geceleri karısının, kulaklarında çınlayan sözleriyle sürekli uyandı: “Pastör olabilirsin.”

Sonunda Vince altı ay boyunca Hamilton kilisesine yardım etmeye gönüllü oldu. Vince daha sonra şunu da öğrendi ki, Hamilton kilisesinin altı yönetim kurulu üyesi, onun kilisenin pastörü olması için dua ettiklerini söyledi.

Vince, “Bu dualar, gecenin ortasında uyanmakta olduğum iki hafta boyunca devam etmiş” dedi. “Kesinlikle Kutsal Ruh çalışıyordu.”

Vince yeni görevinde, emekli bir profesyonel müzik yönetmeni olan Jerry Taylor'u müzik yönetmeni olarak kiliseye davet etti. Jerry bir gün heyecanla Vince'i aradı ve Cincinnati'deki lüks bir huzurevinin 75.000 dolara havalı orgunu sattığını söyledi.

“Bunu karşılayamayız!” dedi Vince. “5,000 dolar bile çok fazla.”

“Gidip yine de bakalım,” dedi Jerry.

Huzurevinin vaizi Hamilton kilisesini duymaktan çok memnun oldu. Bir an için özür diledi ve geri döndü, “Şimdi yönetmenle konuştum. Bu orgu bağışlamak için bir kilise arıyorduk. Tek gereklilik topluluğa kapıları açmak.

Hamilton Kilisesi havalı orgu ücretsiz aldı.

Mucizeler devam etti. İnşaat işçileri org için kiliseyi maliyetine yeniledi. Mühendisler, sarnıçlı suyu içilmez olan kilisenin su hattını şehir su hattına bağlanmasına yardımcı oldular. Birçok mezhepten gelen Hristiyanlar kilisenin yeni korosuna katıldı.

İki kadın bir Sebt Günü sabahı kiliseye geldiklerinde ve Kutsal Kitap'ı kendi başlarına çalıştıktan sonra Kutsal Kitap’taki Sebt Günü’nü tutmak istediklerini duyunca heyecan verici bir an oldu. Bir kadın ve kocası da daha sonra vaftiz edildi.

Bununla birlikte, havalı org, Tanrı'nın insanları kiliseye çekmek için kullandığı ana araç gibi görünüyor, dedi Vince, (65). “Biz sadece insanları şekillendiriyoruz” dedi.