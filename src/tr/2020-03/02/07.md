---
title:  Ek Çalışma
date:  10/07/2020
---

Ellen G. White, Elçilerin İşleri kitabında 373—378. sayfalardaki  “Sadık Bir Tanık ” bölümünü okuyun.

Hristiyan yaşamının özü İsa ile çok zengin ve paylaşmayı arzuladığımız ölçüde dolu bir ilişkidir. Doğru doktrin her ne kadar önemli olsa da, lütufla dönüşmüş ve sevgiyle değişmiş bir yaşamın yerini alamaz. Ellen G. White şu ifadesinde bunu yalınlaştırıyor: “Kurtarıcı, ne kadar mantıklı olursa olsun hiçbir tezin katı kalpleri eritemeyeceğini ya da dünyasallığın ve bencilliğin sert kabuğunu aşamayacağını biliyordu. Öğrencilerinin göksel yeteneği almaları gerektiğini biliyordu; müjde yalnızca yol, gerçek ve yaşam olan Kişi’ye dair yaşayan bilgi ile ısınmış kalpler ve belagat kazanmış dudaklar tarafından ilan edildiği zaman etkin olacaktı.” Elçilerin İşleri, s. 27. Çağların Arzusu [Sevgi Öğretmeni] kitabında şu güçlü düşünceyi ekliyor: “Doktrinlerin tekrar edilmesi bir işe yaramadığında Mesih'in harika sevgisi kalpleri yumuşatacak ve boyun eğdirecektir.””—s. 812.

Bazıları Tanrı’nın Sözü’nde keşfettikleri gerçekleri diğerlerini ikna etmek için kullanmaya çalışmayı kişisel tanıklık vermek olarak düşünüyorlar. Tanrı’nın Sözü’nün gerçeğini uygun zamanda paylaşmak önemli olsa da, kişisel tanıklığımız günahtan özgürlük, huzur, merhamet, affetme, güç, umut ve İsa'nın bize bedelsiz olarak sunduğu sonsuz yaşam armağanının getirdiği sevgi konularında çok daha etkilidir.

**Tartışma Soruları**

`Kişisel tanıklığımızın diğerlerini çok güçlü bir şekilde etkilemesi hakkında ne düşünüyorsun? Başkalarının tanıklıkları seni ve senin kendi tecrübeni nasıl etkiledi?`

`Çarşamba gününün son sorusuna cevabınızı derste gözden geçirin. Rab ile olan günlük bir tecrübemiz neden sadece tanıklığımız için değil,ama kişisel imanımız için de çok önemlidir?`

`Tabii ki, güçlü bir tanıklık etkili bir şahitlik olabilir. Aynı zamanda, inançlı bir yaşam neden tanıklığımızın önemli bir parçasıdır?`

`Kişisel tanıklığını sınıf ile paylaş. Hatırla ki, Mesih’in senin için ne yaptığını ve bugün O'nun senin için ne ifade ettiğini paylaşıyorsun. İsa senin yaşamında nasıl bir fark meydana getiriyor?`