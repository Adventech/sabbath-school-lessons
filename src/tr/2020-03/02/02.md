---
title:  Beklenmedik Tanıklar
date:  05/07/2020
---

`Markos 5:15-20 ayetlerini oku. İsa'nın adamı yanında tutup yeni bulduğu imanında beslemek yerine Dekapolis'teki ailesine ve arkadaşlarına tanıklık yapmaya göndermesi hakkında ne düşünüyorsun?`

Dekapolis kelimesi iki kelimeden oluşur: Deca on anlamında, polis şehirler anlamındadır. Dekapolis bölgesi birinci yüzyılda Celile Gölü kıyılarında on şehrin bulunduğu bir bölgeydi. Bu şehirler birbirlerine ortak bir dil ve kültür ile bağlıydı. Cinli adam o bölgede birçok insan tarafından biliniyordu. Beklenmeyen ve şiddet dolu davranışları ile onların kalplerine korku salmıştı. İsa onun içinde daha iyi bir şeyi özleyen birini gördü ve mucizevi olarak adamı ona zulmeden cinlerden kurtardı.

Bölge halkı İsa’nın cinlerin onların domuz sürülerine girmesine izin verdiğini ve sürünün dik yamaçtan koşup göle atladığını duyunca neler olup bittiğini görmeye geldiler. Markos’un müjdesi şunu söyler, “İsa’nın yanına geldiklerinde, önceleri bir tümen cine tutulan adamı giyinmiş, aklı başına gelmiş, oturmuş görünce korktular” (Markos 5:15). Adam yeniden fiziksel, zihinsel, duygusal ve ruhsal olarak tamdı. Mesih’in insanlar için yarattığı tamlık günah nedeniyle bozuldu. Müjdenin özü günahın bozduğu bu tamlığın yenilenmesidir.

Kim tanıklığını tüm bölge ile paylaşabilecek, cinlerden kurtulmuş bir adamdan daha iyi bir şekilde bu on şehre ulaşabilirdi ki? Ellen G. White bunu güzel bir şekilde ifade eder: “İsa'nın tanıkları olarak bildiğimizi, bizzat gördüğümüzü, duyduğumuzu ve hissettiğimizi diğer insanlara anlatmalıyız. Eğer adım adım İsa'nın yolundan gidiyorsak, O'nun bizi yönlendirdiği gibi, biz de diğer insanları O'nun bize gösterdiği doğru yola girmeleri için yönlendirmeliyiz. O'nun vaadini nasıl tecrübe ettiğimizi ve bu vaadin gerçek olduğunu gördüğümüzü anlatabiliriz. İsa'nın lütfu ile ilgili olarak bildiklerimiz için tanıklık edebiliriz. Rab'bimiz bu tanıklık için bizi çağırır ve bu tanıklığın yokluğundan dolayı dünya yok olup gitmektedir”—Çağların Arzusu, s.340 [Sevgi Öğretmeni s. 321-322.] Tanrı dünyamızda bir değişiklik yapmak için sık sık beklenmedik tanıkları kullanır.

`Senin kendi hikâyen nedir; yani, senin dönüşüm hikâyen? İnsanlara imana nasıl geldiğin hakkında ne anlatıyorsun? İman etmemiş birine ne sunabilirsin, paylaşabileceğin tecrübeden kim faydalanabilirdi?`