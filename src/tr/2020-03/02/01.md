---
title:  Kişisel Tanıklığın Gücü
date:  04/07/2020
---

### Konuyla İlgili Metinler
Markos 5:15-20, Markos 16:1-11, Elçilerin İşleri 4:1-20, 1. Yuhanna 1:1-3, Galatyalılar 2:20, Elçilerin İşleri 26:1-32.

> <p>Hatırlama Metni</p>
> “Çünkü biz gördüğümüzü ve işittiğimizi söylemeden edemeyiz” (Elçilerin İşleri 4:20).

Kişisel bir tanıklıkta olağanüstü bir güç vardır. Yüreklerimiz Mesih’in sevgisi ile ısındığında ve O’nun lütfu ile değiştiğimizde O’nun hakkında söyleyeceğimiz önemli bir şeyimiz olur. İsa’nın birisinin hayatında yaptıklarını paylaşmak bir şeydir. O’nun bizim için şahsi olarak ne yaptığını paylaşmak bambaşka bir şeydir.

Kişisel tecrübeye karşı tartışma zordur. İnsanlar sizin teolojinizi veya bir ayeti yorumlamanızı tartışabilirler, hatta genel anlamda din ile dalga geçebilirler. Fakat bir şahıs, “bir zamanlar umutsuzdum fakat şimdi umudum var; suçluluk duygusu ile doluydum fakat şimdi huzur buldum; amaçsızdım fakat şimdi bir amacım var,” diyebildiğinde şüpheciler bile müjdenin gücünden etkilenir.

Bazı insanlar Şam yolundaki elçi Pavlus gibi ani ve heyecanlı dönüşümler yaşasa da, genelde dönüşümler kişinin İsa’nın kıymetini giderek daha fazla anlaması, O’nun harika lütfuna minnettarlık ve O’nun bedelsiz sunduğu kurtuluşun yüksek şükran duygusu ile ortaya çıkar. Mesih yaşamlarımızda kökten değişiklikler yapar. Dünyanın çok vahim bir şekilde ihtiyaç duyduğu ve beklediği tanıklık budur.

_*11 Temmuz Sebt Günü’ne hazırlık için bu haftanın konusunu çalışın._