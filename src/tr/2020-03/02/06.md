---
title:  Kişisel bir Tanıklığın Gücü
date:  09/07/2020
---

Agrippa'nın huzurundaki Pavlus'a bir kez daha bakalım. Elçi Pavlus, Herod’un evinde Makabeler’den, Yahudi kralları soyunun sonuncusu olan bu adamın önünde duruyordu. Agrippa bir Yahudi olduğunu kabul etmişti, fakat kalbinde o bir Romalıydı. (Bkz. The SDA Bible Commentary (Yedinci Gün Adventist Kutsal Kitap Şerhi), cilt 6, s. 436.) Hizmet seyahatlerinden yorgun düşmüş ve iyi ile kötü arasındaki mücadelede yaralanmış olan yaşlı elçi orada kalbi Tanrı sevgisi ile dolu olarak duruyor ve yüzü Tanrı’nın iyiliği ile parlıyordu. Hayatında ne olmuş olursa olsun, hangi zulümleri ve zorlukları yaşamış olursa olsun Tanrı’nın iyi olduğunu ilan edebilirdi.

Agrippa her türlü saf değer sisteminden gerçekten uzak, alaycı, şüpheci ve kalbi katı biriydi. Pavlus ise aksine, imanla dolu, gerçeğe adanmış ve doğruluğu savunmada sağlam birisiydi. Bu iki adam arasındaki karşıtlığın daha fazla kanıtı olamazdı. Pavlus yargılanması sırasında konuşmak için izin istedi ve Agrippa izin verdi.

`Elçilerin İşleri 26:1-32 ayetlerini oku. Pavlus Agrippa’ya nasıl bir tanıklık verdi? O’nun sözlerinden ne öğrenebiliriz?`

Aşınmalarla kapanan kalpleri nezaket açar. Pavlus burada Agrippa’ya karşı inanılmaz derecede lütufkâr. Onu “Yahudiler’in bütün törelerini ve sorunlarını yakından bilen” biri olarak adlandırıyor (Elçilerin İşleri 26:3). Ardından dönüşümünün bir tartışmasını başlatıyor.

`Elçilerin İşleri 26:12-18 ayetlerindeki Pavlus’un iman edişini oku ve bunun Agrippa üzerindeki etkisini 26-28 ayetlerinde dikkatlice incele. Sence Agrippa neden bu şekilde tepki verdi? Pavlus’un tanıklığında onu etkileyen ne oldu?`

Pavlus’un İsa’nın onun hayatını nasıl değiştirdiğine dair tanıklık imansız bir kral üzerinde güçlü bir etki yarattı. Değişmiş bir yaşam kadar etkili bir tanıklık yoktur. Saf bir şekilde değişmiş bir yaşamın diğerleri arasında inanılmaz bir etkisi vardır. Tanrısız krallar bile lütufla dönüşmüş yaşamlar aracılığıyla etkilenir. Pavlus kadar heyecanlı bir hikâyemiz olmasa bile hepimiz İsa’yı tanımanın ve O’nun kanıyla kurtulmuş olmanın ne demek olduğunu başkalarına söyleyebilmeliyiz.