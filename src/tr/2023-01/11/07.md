---
title:  Ek Çalışma
date:  17/03/2023
---

Aslında, Hristiyanlık kurulalı beri, hiç bir kilise bugün dünyanın pek çok bölgesindeki kilisenin sahip olduğu gibi bir zenginlik ve beden rahatlığına sahip olmadı. Soru şu: Bunun bedeli nedir? Böyle bir zenginlik kesinlikle bizim maneviyatımızı etkileyecektir, hem de olumsuz yönde. Bu nasıl olabilir? Zenginlik ve maddi bolluk ne zamandan beri Hristiyan erdemleri olan özveriyi ve fedakârlığı besliyor? Tüketebileceğimizden daha fazla yiyecekle dolu buzdolabının olduğu bir eve gelmek, bir ya da iki arabaya sahip olmak, her yıl tatile çıkmak, internet üzerinden alışveriş yapmak, son model bilgisayar ve cep telefonlarına sahip olmak dünyayı ya da dünyanın değerlerini sevmemeyi kolaylaştırabilir mi? Kilisemizin pek çok üyesi bu lükslere sahip olmasa da, pek çoğu sahip ve bunu kendi canlarının vahameti uğruna yapıyorlar. Burada milyonerler ve ötesindeki “zenginlikten” bahsetmiyoruz. Onlar en azından zengin olduklarının farkındalar ve (eğer tercih ederlerse) Kutsal Kitap’ta onlara verilen uyarılara kulak verebilirler. Bizim burada bahsettiğimiz, cep telefonlarıyla, pahalı bilgisayarlarla, klimayla ve ciplerle yaşayıp, sırf “orta sınıf” oldukları için sahip oldukları refah yüzünden ruhsal açıdan zor durumda kalma tehlikesi içinde olmadıklarına inandırılmış, çoğunluğu oluşturan orta sınıftaki kişiler. Bu sebeple, ondalık vermek, esasen “varlıklı” olmayan kişiler için dahi hiç değilse zenginliğin tehlikelerine karşı güçlü bir ruhsal panzehirdir.

**Tartışma Soruları**

`1. Dünya ölçütlerine göre zengin olmasak da, para ve varlık karşısındaki tavrımız konusunda neden hepimiz çok dikkatli olmalıyız?`

`2. Ondalık vermenin yanında, bu dünyanın değerlerine fazlasıyla kapılmadığımızdan emin olmamızı sağlayacak başka neler yapabiliriz?`

`3. Eğer aniden “Tanrı’nın buyruklarını yerine getiren, İsa’ya imanlarını sürdüren kutsallar” (Vahiy 14:12) arasında sayıldığınız için alım satım yapamaz olursanız, yarın size ne olur? İmanınız bunun ne kadar iyi üstesinden gelebilir?`