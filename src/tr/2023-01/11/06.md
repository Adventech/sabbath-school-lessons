---
title:  Kimsenin Alamayacağı ya da Satamayacağı Zaman
date:  16/03/2023
---

Kutsal Kitap İsa’nın ikinci gelişinden önceki dünyanın can sıkıcı bir tasvirini yapıyor. Daniel, “Ulusun oluşumundan beri hiç görülmemiş bir sıkıntı dönemi[nden]” (Daniel 12:1) bahsediyor. Geçmişteki bazı sıkıntılı zamanları düşündüğümüzde, onun burada bahsettiği oldukça kötü bir dönem olmalı.

Vahiy kitabı da Mesih’in dönüşünden önceki sıkıntılı zamanlara işaret ediyor.

`Vahiy 13:11-17 ayetlerini okuyun. Mali meseleler son zaman eziyetiyle nasıl uyum sağlıyor?`

Alıp satamayacak mısınız? Bugün hayatlarımızın ne kadarı alıp satma etrafında dönmektedir? Bizim işimiz, bir anlamda zamanımızı, yeteneklerimizi ve elimizdekileri onları satın almak isteyen birine satmaktır. Alıp satamamak demek nihayetinde toplumda işlevsiz hale gelmek anlamına gelmektedir. O zaman işte, sadık kalmış kişiler üzerinde muazzam bir baskı olacaktır. İlaveten, ne kadar paranız varsa, en azından maddi varlıklar söz konusu olduğunda bu dünyada kaybedecek o kadar şeyiniz olacak ve bu sebeple boyun eğme baskısı daha da kuvvetli olacaktır.

O halde nasıl hazırlanmalıyız? Hemen şimdi, Tanrı’nın lütfunun yardımıyla paramızın ve bu dünyanın değerlerinin kölesi olmadığımızdan emin olarak hazırlanabiliriz. Eğer bugün onlara bağlanmış değilsek, imanlı kalmak için onlardan vazgeçmemiz gerekecek olan zaman geldiğinde de bağlı olmayacağız.

`Yasa’nın Tekrarı 14:22, 23 ayetlerini okuyun. Tanrı’nın halkı her yıl ki mahsulü ya da hasılatıyla ne yapıyordu? Tanrı neden onlardan bunu yapmalarını istemişti?`

Tanrı Musa aracılığıyla ondalık düzenini tesis etmesinin sebeplerinden birini şu sözlerle açıklamıştı: “Bunu yapın ki, her zaman O’ndan korkmayı öğrenesiniz” (Yasa’nın Tekrarı 14:23). Mezmurlar 31:19 ayetindeki şairane kıyaslamada, korkunun sığınmakla (güvenle) anlamdaş olduğunu görüyoruz.

“İyiliğin ne büyüktür, ya RAB,

Onu senden korkanlar için saklarsın,

Herkesin gözü önünde,

Sana sığınanlara iyi davranırsın.”

Bu birbirini takip eden ayetler Rab’den korkmanın O’na güvenmek anlamına geldiğini gösteriyor. Bu sebeple, Tanrı’nın ondalık düzenini bizi bencillikten korumak ve O’nun bize bakacağına dair güven içinde olmamız için bizi teşvik etmek amacıyla tesis etmiş olduğunu anlıyoruz. Her ne kadar ondalıklarına sadık kalmaları insanların sonunda sadık kalacaklarını garanti etmese de, ondalık konusunda sadakatli olmayanların kendilerini sıkıntıya sokuyor oldukları açıktır.