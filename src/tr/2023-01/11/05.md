---
title:  Öncelikler
date:  15/03/2023
---

İsa’nın benzetmeleri ve öğretileri, Kutsal Kitap karakterlerinin öyküleri, Ellen G. White’ın tavsiyeleri hepsi Mesih’e kısmi adanmışlığın bulunmadığını göstermektedir. Ya Rab’bin tarafındayızdır ya da değilizdir.

Bir din bilgini O’na hangi buyruğun en önemlisi olduğunu sorduğunda, İsa şöyle cevap vermişti, “Tanrın Rab’bi bütün yüreğinle, bütün canınla, bütün aklınla ve bütün gücünle seveceksin” (Markos 12:30). Her şeyi Mesih’e verdiğimizde, başka bir efendiye verilecek bir şey kalmayacaktır. Yolu budur. Yolu bu olmalıdır.

`Matta 6:24 ayetini okuyun. Sizin, bu sözlerde açıklanan gerçekle kendi tecrübeniz ne oldu?`

Dikkat edin, İsa hem Tanrı’ya hem paraya hizmet etmek zordur ya da her ikisine de hizmet ederken dikkatli olmanız gereklidir demiyor. Tersine, bu mümkün değildir diyor. Nokta. Bu düşünce canlarımızı biraz korkutmalı, biraz titretmelidir (Filipililer 2:12).

`1. Yuhanna 2:15-17 ayetlerini okuyun. Bu üç şey dünyamızda nasıl açığa çıkmaktadır ve bazen oluşturdukları tehlikenin farkına varmak neden sandığımızdan zordur?`

Pavlus’un şu sözleri söylemiş olmasına şaşmamalı: “Yeryüzündeki değil, gökteki değerleri düşünün” (Koloseliler 3:2). Elbette bunu söylemesi yapmasından daha kolay çünkü yeryüzündeki değerler her gün burada gözümüzün önündeler. “Dünyada olan her şeyin” cazibesi kuvvetlidir. Hazırda bekleyen tatminin çekimi her zaman orada, kulaklarımıza fısıldamakta ya da gömleğimizden çekiştirmektedir veya her ikisi de. En imanlı Hristiyan bile “yeryüzünün değerlerine” karşı sevgi beslememiş midir? Bir gün hepsinin sona ereceğini biliyor olmamıza rağmen, yine de çekimi hissetmiyor muyuz? Fakat iyi haber şu ki, onun bizi Rab’den uzaklaştırmasına izin vermek zorunda değiliz.

`2. Petrus 3:10-14 ayetlerini okuyun. Kaynaklarımızı nasıl değerlendirdiğimiz de dahil olmak üzere, onun burada söylediklerinin yaşama biçimimize ne etkisi olmalıdır?`