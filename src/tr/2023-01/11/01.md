---
title:  Zor Zamanlarda Yönetim
date:  11/03/2023
---

### Konuyla İlgili Metinler
2.Tarihler 20:1–22, 1.Tarihler 21:1–14, 2.Petrus 3:3–12, 1.Yuhanna 2:15–17, Vahiy 13:11–17.

> <p>Hatırlama Metni</p>
> “Tanrı’ya şükran kurbanı sun, Yüceler Yücesi’ne adadığın adakları yerine getir. Sıkıntılı gününde seslen bana, seni kurtarırım, sen de beni yüceltirsin” (Mezmurlar 50:14, 15).

Bazen dünyamız kontrolden çıkıyormuş gibi görünüyor: Savaşlar, katliamlar, suçlar, ahlaksızlık, doğal afetler, salgınlar, ekonomik belirsizlik, siyasi yozlaşma ve daha fazlası. Kişileri ve aileleri önce kendi yaşamlarını düşünmeye sevk eden güçlü bir kışkırtma mevcut. Dolayısıyla, bu belirsiz zamanlarda güvenlik arayışı insanları çok fazla düşündürmektedir ki bu elbette anlaşılabilir bir durumdur.

Yaşamdaki zorluklar günlük odağımızın çoğunu meşgul etmektedir. Ödenecek borçlar, büyütülecek çocuklar, bakılacak mülkler çok fazla zamana ve düşünceye mal olmaktadır. Ve elbette, giyeceğe, yiyeceğe ve bir barınağa ihtiyaç duyuyoruz. Dağdaki Vaazında İsa bu en temel ihtiyaçlardan bahseden şöyle demişti, “Oysa göksel Babanız bütün bunlara gereksinmeniz olduğunu bilir. Siz öncelikle O’nun egemenliğinin ve doğruluğunun ardından gidin, o zaman size bütün bunlar da verilecektir” (Matta 6:32).

Zorlayıcı zamanlarda Rab’be her zamankinden daha fazla dayanmalıyız. Bunun için atmamız gereken, Kutsal Kitap ilkelerine dayanan bazı somut adımlar bulunmaktadır.

_*18 Mart Sebt Günü’ne hazırlık için bu haftanın konusunu çalışın._