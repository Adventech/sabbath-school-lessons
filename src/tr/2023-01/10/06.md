---
title:  Ruhsal Miras
date:  09/03/2023
---

İnsanlar günah işlememiş olsa yeryüzündeki yaşam nasıl olurdu hayal etmesi kolay değil fakat yine de emin olabileceğimiz bir şey var, o da, biriktirme olmazdı, açgözlülük olmazdı, yoksulluk olmazdı–bunlar tarih boyunca dünyamızın başına bela olmuş olan şeylerdir. Yine de, bizim çalışıp kazandığımız ve eğer bunu dürüstçe yaptıysak hak ederek sahip olduklarımız konusundaki mülkiyet anlayışımız bu düşmüş dünyadaki yaşamın bir tezahürüdür. Fakat sonunda ne kadar çoğuna ya da azına sahip olduğumuz fark etmeksizin, her zaman hatırlamamız gereken önemli bir nokta bulunmaktadır.

`Aşağıdaki ayetleri okuyun. Bu ayetlerin hepsindeki ortak nokta nedir ve bu nokta Tanrı’nın bizi bereketlediği maddi varlıklarla yaptıklarımıza nasıl etki etmelidir? (Mezmurlar 24:1, İbraniler 3:4, Mezmurlar 50:10, Yaratılış 14:19, Koloseliler 1:15-17).`

Bizler, O’nun bize emanet ettiklerinin vekilharçları ve yöneticileriyiz; yani, aslında her şeyin sahibi Tanrı’dır ve bize yaşam veren, var olmamızı sağlayan, herhangi bir şeye sahip olmamız için güç veren O’dur. O halde, Tanrı’nın bize verdikleriyle işimiz bittiğinde ve ailemizin ihtiyaçlarını karşıladıktan sonra, kalanı O’na geri vermemiz mantıklı olur.

“Sizler, Allah’ın işine verdiğinizde gökteki hazinelerinizde kendiniz için biriktirmiş oluyorsunuz. Gökte biriktirdiğiniz her şey felaketlerden ve kayıplardan korunmakta, sonsuz, dayanıklı bir servette birikip büyümektedir.” “Ve ayrıca göğün krallığında sizin hesabınıza kaydedilecektir.”— Ellen G. White, Counsels on Stewardship [Vekilharçlık Üzerine Öğütler], s. 342.

Bugün, hâlâ hayattayken vermenin pek çok avantajı bulunmaktadır. İşte bunlardan birkaçı:

Veren kişi gerçekten armağanının sağladığı sonuçları görebilir–yeni bir kilise binası, okuyan bir genç, bağışıyla desteklenen bir müjdecilik kampanyası, v.s.
				Hizmet ya da kişi hemen şimdi, en çok ihtiyaç olan zamanda bundan fayda görebilir.
				Siz öldükten sonra aileniz ya da arkadaşlarınız arasında münakaşa olmaz.
				Cömertlik ve başkalarını sevmek gibi aile değerleri için iyi bir örnek oluşturur.
				Devletin alacağı vergi kesintisini küçültür.
				Armağanın sizin arzu ettiğiniz kuruma ulaştığını güvence altına alır (mahkemeler ya da hoşnutsuz akrabalar araya giremez).
				Veren kişinin yüreğinin bencillikten özverililiğe dönüştüğünü gösterir.
				Gökte hazineler biriktirir.