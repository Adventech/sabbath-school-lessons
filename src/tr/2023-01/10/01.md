---
title:  Geri Vermek
date:  04/03/2023
---

### Konuyla İlgili Metinler
Luka 12:16-21, Vaiz 2:18–22, Süleyman’ın Özdeyişleri 27:23–27, 2.Korintliler 4:18, Vaiz 5:10, Koloseliler 1:15–17..

> <p>Hatırlama Metni</p>
> “Gökten bir ses işittim. ‘Yaz! Bundan böyle Rabb’e ait olarak ölenlere ne mutlu!’ diyordu. Ruh, ‘Evet’ diyor, ‘Uğraşlarından dinlenecekler. Çünkü yaptıkları onları izleyecek.’ ” (Vahiy 14:13).

Kazanma yıllarımızın sonuna yaklaştıkça, mali konulardaki odağımız yaşamın son yıllarının beklentisiyle varlıklarımızı muhafaza etmeye doğru yönelir. Çalışmaktan emekliliğe geçiş son derece sarsıcı bir tecrübe olabilir. Peki, mali konularda hangi yolda ilerlemek en iyisidir?

İnsanlar yaşlandıkça, neredeyse doğal olarak gelecek hakkında endişelenmeye başlarlar. En sık görülen korkular ise; çok erken ölmek (aile güvenceye alınmadan önce); çok uzun yaşamak (varlıklarından ya da birikimlerinden daha uzun yaşamak); yıkıcı hastalık (tek seferde tüm birikimlerini kaybetmek) ve zihinsel ya da fiziksel yetersizliktir (bana kim bakacak?).

Ellen G. White bu korkulardan bahsederken şöyle yazmıştı: “Tüm bu korkuların kaynağı Şeytan’dır . . . Onlar, Allah’ın onlardan istediği tarafı seçmiş olsalardı, son günleri en iyi, en mutlu günleri olacaktı . . . Endişe ve yüklerini bir kenara bırakıp zamanlarını olabildiğince mutlu bir şekilde geçirmeli ve böylelikle gök için olgunlaşmalıdırlar.”—Testimonies for the Church [Kilise İçin Tanıklıklar], 1. cilt, s. 424.

Bu hafta Tanrı’nın bizim son yıllarımızla ilgili tavsiyelerini inceleyeceğiz. Neler yapmalıyız, neleri yapmaktan kaçınmalıyız, hangi ilkeleri izlemeliyiz?

_*11 Mart Sebt Günü’ne hazırlık için bu haftanın konusunu çalışın._