---
title:  Ölüm Döşeğinde İyilik
date:  08/03/2023
---

`Aşağıdaki ayetlerden parayla ilişkimizin nasıl olması gerektiğine dair hangi ilkeleri çıkartabiliriz?`

1.Timoteos 6:17

2.Korintliler 4:18

Süleyman’ın Özdeyişleri 30:8

Vaiz 5:10

Para insanlar üzerinde güçlü bir etkiye sahip olabilir, bu etki pek çok kişinin maf olmalarına yol açmıştır. En başta fazlasıyla paraya sahip olmalarına rağmen, para yüzünden korkunç şeyler yapmış olan kişilerin öykülerini duymamış olan var mıdır?

Fakat işler böyle olmak zorunda değil. Tanrı’nın gücüyle, düşmanın bir bereket olması gereken şeyleri (maddi varlıklar) bir lanete dönüştüre girişiminin üstesinden gelebiliriz.

Ölüm zamanı için planlama yaparken iyi bir vekilharç olma konusunda insanların karşı karşıya kaldıkları bir tehlike de, “Nasıl olsa öldükten sonra hepsini bağışlayabilirim,” diye düşünerek bugün varlıkları biriktirme ayartısıdır. Bu, her ne kadar hepsini bugünden harcamaktan iyi olsa da (milyonerin biri, ancak cenaze masraflarına yetecek kadar para bıraktığında doğru yaşadığını anlayacağını söylemişti), bundan daha iyisini yapabiliriz ve yapmalıyız.

“Pek çoklarının hayattayken varlıklarını davamızdan esirgediklerini gördüm, öldükleri zaman cömertlik gösterecekleri düşüncesiyle vicdanlarını susturuyorlar. Bu kişiler imanlarını hayata geçirmeye cesaret edemiyor ve hayattayken bir şeyler verecek kadar Tanrı’ya güvenmiyorlar. Fakat Mesih’in takipçilerinden talep ettiği bu ölüm döşeğindeki iyilik değildir. Bu, hayattaki kişinin bencilliğine bir bahane oluşturmamaktadır. Son ana kadar varlıklarına sıkı sıkı tutunan kişiler onları davamıza değil ölüme teslim ediyorlar. Sürekli olarak kayıplar oluşuyor. Bankalar batıyor ve varlıklar pek çok şekilde tükenip gidiyor. Pek çokları bir şeyler yapmayı amaçlıyor fakat konuyu ertelediklerinde Şeytan da varlıkların hazineye girmesini önlemek için çalışıyor. Allah’a dönene kadar varlıklar kayıptır ve Şeytan bununla övünmektedir.”—Ellen G. White, Testimonies for the Church [Kilise İçin Tanıklıklar], 5. cilt, s. 154.

`Sahip olduğumuz herhangi maddi varlığı kullanış biçimimizi gerekçelendirirken neden çok dikkatli olmalıyız?`