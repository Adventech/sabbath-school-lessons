---
title:  Yanında Götüremezsin
date:  06/03/2023
---

Meşhur müjdeci Billy Graham’a bir kişi, artık bu yaşına geldiğine göre (Graham o zaman 60 yaşındaydı), hayatta onu en çok şaşırtan şeyin ne olduğunu sordu. Graham’ın yanıtı: “yaşamın kısalığı” oldu.

Yaşamın çabucak geçip gittiğine hiç şüphe yok.

`Aşağıdaki ayetler buradaki insan yaşamı hakkında ne öğretiyor? Mezmurlar 49:17; 1.Timoteos 6:6, 7; Mezmurlar 39:11; Yakup 4:14; Vaiz 2:18–22.`

Sadece yaşam çabucak gelip geçmekle kalmıyor, aynı zamanda öldüğünüzde yanınıza hiçbir şey, en azından biriktirdiğiniz maddi varlıkları almıyorsunuz. (Pek ya karakter? O, işte başka bir hikâye.) “Çünkü ölünce hiçbir şey götüremez” (Mezmurlar 49:17), her neye sahipse başka birisi alsın diye geride bırakır anlamına gelmektedir. Kimin alacağı elbette daha öncesinde yapılmış olan planlara bağlıdır.

Her ne kadar herkes kendi başına bir ev sahibi olmuş olmasa da, özellikle uzun yıllar çalışmış olan kişiler biraz varlık biriktirmiş olurlar. Sonunda siz öldükten sonra bu varlığa ne olacağı meselesi, insanların göz önünde bulundurması gereken gerçekten önemli bir konudur.

Yaşamının sonunda mülklere sahip olan kişiler! Sahip olduklarımızın büyük ya da küçük olması fark etmeksizin, Tanrı’nın bizi bereketlediği varlıkların itinayla yönetilmesi için mirasımızı planlamak son vekilharçlık işimiz olabilir. Bir vasiyet ya da vekâlet yoluyla hazırladığınız miras planına sahip değilseniz, devletin ya da yerel yönetimin yasaları devreye girebilir (elbette, tüm bunlar nerede yaşadığınızla ilişkilidir.) Bir vasiyetiniz olmadan ölürseniz, devlet ihtiyaçları olsun ya da olmasın, parayı nasıl kullanacak olurlarsa olsunlar ve siz o kişiye pay vermeyi seçseniz de seçmeseniz de varlıklarınızı akrabalarınıza verecektir. Kilise hiçbir şey almayacaktır. Eğer isteğiniz buysa, tamam; fakat değilse şimdiden planlar üzerinde çalışmaya başlamalısınız.

En basit tabiriyle, her şeyin Sahibi Tanrı olduğuna göre (bkz. Mezmurlar 24:1), Kutsal Kitap bakış açısından bakıldığında, Tanrı’nın bize emanet etmiş olduklarıyla işimiz tamamlandıktan ve sevdiklerimizin ihtiyaçları giderildikten sonra, geriye kalanı O’na, gerçek hak Sahibi’ne geri vermemizin mantıklı olduğunu söyleyebiliriz.

`Bildiğimiz üzere, ölüm her an ve beklenmedik şekilde, hatta bugün bile gelebilir. Bugün ölecek olsanız sevdiklerinize ne olur? Peki varlıklarınıza ne olur? Sizin isteyeceğiniz gibi pay edilir mi?`