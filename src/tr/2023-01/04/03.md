---
title:  Sunulara Ne Oranda Ayırmalı?
date:  23/01/2023
---

`Yasanın Tekrarı 16:17 ayetini okuyun. Tanrı, sunularımızın miktarına temel olarak hangi kıstası öne sürüyor?`

Sunularımız, bol bol verdiği yaşam armağanları, kurtarışı, desteği ve çok çeşit sürekli bereketi için Tanrı’ya duyduğumuz minnettarlığın bir kabulü ve ifadesidir. O halde, yukarıdaki ayette de gördüğümüz üzere, sunularımızın miktarı bizim neyle bereketlendiğimize göre olmalıdır.

“Kime çok verilmişse, ondan çok istenecek” (Luka 12:48).

`Mezmurlar 116:12-14 ayetlerini okuyun. 12. Ayette sorulan soruya nasıl cevap vermemiz gerekiyor? Para cevabınıza ne kadar uygun?`

Tanrı’nın bize verdiği onca bereketin karşılığını nasıl ödeyebiliriz? Cevap aslında çok basit: asla ödeyemeyiz. Fakat öyle görünüyor ki yapabileceğimiz en iyi şey, insan kardeşlerimize yardım ederek Tanrı’nın gayesine cömert davranmaktır. İsa öğrencilerini müjdecilik yolculuğuna gönderdiğinde, onlara şöyle demişti, “Karşılıksız aldınız, karşılıksız verin” (Matta 10:8). Sunularımız Mesih’e yaraşır bir karakterinin gelişmesine katkı sağlamaktadır. Biz de böylelikle bencillikten arınıp sevgiye bürünürüz. Biz de Mesih’in yaptığı gibi başka insanlarla ve Tanrı’nın gayesiyle ilgilenmeliyiz.

Asla unutmamalıyız ki, “Tanrı dünyayı o kadar çok sevdi ki, biricik Oğlu’nu verdi” (Yuhanna 3:16). Tersine, –emin olabilirsiniz ki–kendimize biriktirdikçe yüreklerimiz de gittikçe bencilleşecek ayrıca kendimizi daha acınası hissedeceğiz.

Rab’be bir sunu getirmek, ruhsal ve ahlâki sonuçları olan bir Hristiyan alışkanlığıdır. Bunu yapayı ihmal etmek, belki fark ettiğimizden de fazla kendimize ruhsal yönden zarar vermek anlamına gelir.Buna ek olarak armağanlarımızı ne miktarda verdiğimiz ve kime verdiğimiz bize kalmıştır.

`Sunularınız ve onları vermekle ilgili tavrınız Tanrı ile olan ilişinize dair ne söylüyor?`