---
title:  İsa için Sunular
date:  21/01/2023
---

### Konuyla İlgili Metinler
2.Korintliler 9:6, 7; Yasa’nın Tekrarı 16:17; Mezmurlar 116:12–18; 1.Tarihler 16:29; Markos 12:41–44; Markos 14:3–9.

> <p>Hatırlama Metni</p>
> “Ne karşılık verebilirim RAB’be, bana yaptığı onca iyilik için? Kurtuluş sunusu olarak kadeh kaldırıp RAB’bi adıyla çağıracağım. Bütün halkının önünde, RAB’be adadıklarımı yerine getireceğim” (Mezmurlar 116:12-14).

Ondalığa ilaveten, ondalığımızı Tanrı’ya verdikten sonra sahip olduğumuzdan bize kalan yüzde 90’dan gelen sunular bulunmaktadır. İşte cömertlik burada başlamaktadır. Geçmişte Tanrı’nın halkı tarafından farklı tarzda sunular verilmiştir; Tanrı’nın merhametine karşılık verilen günah sunuları, O’nun koruyuculuğunu, sağlık bereketlerini, refahını ve destekleyen kudretini takdir etmek için verilen şükran sunuları gibi. Ayrıca yoksullar için verilen sunular ve ibadet evini inşa etmek ya da bakımını yapmak için verilen sunular da bulunmaktaydı.

Tanrı’nın bize verdiği armağanların büyüklüğünü göz önünde bulundurursak, verdiğimizi sadece park yerinin taşlarını döşemek ya da kilise korosuna kıyafetler almak diye görmemeye başlarız. Armağanlarımızı Tanrı’nın bizim için yaptığına, özellikle de İsa’nın kurbanlığına karşılık olarak veriyoruz. “Bizse seviyoruz, çünkü önce O bizi sevdi” (1.Yuhanna 4:19). Sonra da kilise, yerel çapta ya da dünya çapında armağanlarımızı Tanrı’nın gayesini ilerletmek için kullanır. Bu hafta, Tanrı’nın yeryüzündeki işini yönetmemizin bir parçası olarak sunular konusunda Kutsal Kitap’ın ne söylediğini inceleyeceğiz.

_*28 Ocak Sebt Günü’ne hazırlık için bu haftanın konusunu çalışın._