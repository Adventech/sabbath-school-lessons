---
title:  'Özel Projeler: Büyük Kavanozdan Vermek'
date:  26/01/2023
---

Araştırmalar, insanların varlıklarının sadece yüzde dokuzunun likit olduğunu ve anında bir sunu olarak değerlendirilebileceğini gösteriyor. Nakit, çek, birikimler, para piyasası fonları v.b., en azından böyle şeylere sahip olanlar tarafından genellikle likit varlıklar olarak kabul edilirler. Varlıklarımızın büyük bölümü, aşağı yukarı yüzde 91’i, evlerimize, (çiftçiysek) hayvanlarımıza, ya da diğer kolaylıkla paraya çevrilemeyen taşınmaz mülklere “yatırılmış” durumdadır.

Likit ve taşınmaz varlıklar arasındaki oran farkını örneklemek için iki cam kavanoza bin adet bir lira koyalım, her 10 lira yüzde biri temsil etsin. Elinizde, içinde yüzde 9 likit varlığı temsil eden 90 adet bir lira bulunan bir kavanoz ve yüzde 91 taşınmaz varlığı temsil eden 910 lira bulunan ikinci bir kavanoz var.

Pek çok kişi sunularını ve ya katkılarını likit varlıklarını barındıran küçük kavanozdan veriyor. Ceplerindeki ya da banka hesaplarındaki para budur. Fakat insanlar bir şekilde coşkun hisler içinde olduklarında, büyük kavanozdan verirler. Kutsal Kitap böyle pek çok öykü anlatmaktadır.

`Markos 14:3-9 ve Yuhanna 12:2-8 ayetlerini okuyun. Simun’un ziyafetinde bulunan ana karakterler kimlerdi? Meryem’in armağanının değeri neydi? Meryem İsa’yı o zaman neden yağladı?`

Meryem’in armağanı 300 dinar, yani onun bir yıllık geliri değerindeydi. Bu, büyük ihtimalle “büyük kavanoz” armağanıydı. Bu olaydan sonra, Yahuda bunun üçte birinden az bir para karşılığında İsa’yı ele verdi–bu 30 parça gümüş yani “küçük kavanoz” armağanıydı (bkz. Matta 26:15). Yatırımlarımızdan büyük kavanoz armağanları vermek gerçek sevgi ve adanmışlık gerektirmektedir. Fakat Yahuda gibi açgözlüysek, bir hiç uğruna ruhumuzu satabiliriz.

Barnaba’nın çalışması ve faaliyetlerinden Yeni Ahit’te 28 yerde bahsedilmektedir. Onu öncelikli olarak Elçi Pavlus’un yol arkadaşı ve büyük bir müjdeci olarak tanıyoruz. Fakat bunların hepsinin temeli ondan bahsedilen ilk ayetlerde ortaya konmaktadır. Elçilerin İşleri 4:36, 37 ayetlerinde onun gerçekten bir “büyük kavanoz” armağanı verdiğini okuyoruz. Bu Mesih’in şu sözlerine ne güçlü bir örnektir: “Hazineniz neredeyse, yüreğiniz de orada olacaktır” (Matta 6:21).

`Fedakâr bir verme neden alanlar kadar verenler için de önemlidir?`