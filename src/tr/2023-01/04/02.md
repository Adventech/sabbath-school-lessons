---
title:  Verme Motivasyonu
date:  22/01/2023
---

Biz Tanrı’yı seviyoruz çünkü önce O bizi sevdi. Biz, O’nun bize verdiği muazzam armağana, İsa’ya karşılık olarak veriyoruz. Aslında bize şöyle söylenmiştir: “Rab’bin bizim sunularımıza ihtiyacı yoktur. Armağanlarımızla O’nu zenginleştiremeyiz. Mezmurcu şöyle diyor: ‘Her şey sendendir. Biz ancak senin elinden aldıklarımızı sana verdik.’ Fakat Allah, aynısını başkalarına da uzanmak için fedakârlık yaparak, O’nun rahmetine şükran duyduğumuzu göstermemize izin veriyor. Allah’a olan minnettarlığımızı ve sevgimizi ortaya koymanın bizler için yegâne yöntemi budur. O bize başka bir yol göstermemiştir.”— Ellen G. White, Counsels on Stewardship [Vekilharçlık Üzerine Öğütler], s. 18.

“Paramızı” İsa’ya teslim ettiğimiz zaman, bu aslında O’na ve başka insanlara duyduğumuz sevgiyi güçlendirmektedir. Bu sebeple, para kesinlikle gerçek bir güç olabilir. İsa başka herhangi konudan daha çok para ve zenginlik hakkında konuşmuştu. Matta, Markos ve Luka’daki her altı ayetten biri para hakkındadır. Müjdenin iyi haberi şudur ki, Tanrı bizi parayı yanlış kullanmaktan ya da para sevgisinden kurtarabilir.

`Matta 6:31-34 ve Yasa’nın Tekrarı 28:1-14 ayetlerini okuyun. Tanrı, O’na itaat edersek bizim için ne yapacağını vaat ediyor? Tanrı’nın vaatlerini talep etmek bizim açımızdan bencillik mi?`

Sunularımız Tanrı için özveride bulunmaya istekli olduğumuzun kanıtıdır. Son derece derin bir ruhsal deneyim, yaşamlarımızın bütünüyle Rab’bimiz olan Tanrı’ya adanmış olduğu gerçeğinin bir göstergesi olabilirler. Bir İngiliz atasözü bize bunun “söylediklerimizi lafta bırakmayıp uygulamak” olduğunu söylüyor. Tanrı’yı sevdiğinizi söyleyebilirsiniz fakat bu sevgiyi göstermenize (hatta güçlendirmenize) yardım edecek olan, cömert sunularınızdır.

Bir sunu, uygun gördüğü şekilde ihtiyaçlarımızı sürekli olarak karşılayan kişisel bir Tanrı’ya güven duyan bir yürekten gelir. Sunularımız Mesih’teki kurtuluşun güvencesine sahip olduğumuz kanaatine dayanmaktadır. Sunularımız Tanrı’yı yatıştırma ya da O’nun tarafından kabul edilme arayışı değildir. Tersine, sunularımız kurtuluş ve lütfun yegâne ve yeterli aracısının Mesih olduğunu imanla kabul etmiş olan bir yürekten akmaktadır.

`2. Korintliler 9:6, 7 ayetlerini okuyun. Rab burada bize ne söylüyor? “Yüreğinde niyet ettiği gibi” vermek ne anlama geliyor? Neşeyle vermeyi nasıl öğrenebiliriz?`