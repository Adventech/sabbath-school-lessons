---
title:  Sunular ve İbadet
date:  24/01/2023
---

Kutsal Kitap bize bir ibadet düzeni vermemektedir. Fakat ibadet düzeninde en az dört şeyin mevcut olduğu anlaşılıyor. Yeni Ahit’te bu liste şu şekildedir: ders/vaaz, dua, ilahi, ondalıklar ve sunular.

İsrailli erkekler (ve aileler) yılda üç defa Yeruşalim’de Rab’bin huzurunda bulunmak zorundaydı. Ve “Kimse RAB’bin önüne eli boş gitmemeli[ydi]” (Yasa’nın Tekrarı 16:16). Diğer bir deyişle, ibadetin bir parçası da ondalıkları geri vermek ve sunuda bulunmaktı. Tanrı’nın çocukları Fısıh Bayramı’nda, Pentikost’ta ve Çardak Bayramı’nda ondalıklarını ve sunularını getiriyorlardı. Birinin bu bayramlara eli boş geldiğini hayal bile edemiyoruz.

Diğer bir deyişle, eski İsrailliler için ondalıklarını ve sunularını vermek ibadetlerinin merkezi bir parçasıydı. İbadet, gerçek ibadet sadece sözlerle, ilahilerle ve dualarla Tanrı’ya duyduğumuz şükran ve minnettarlığı ifade etmek değildir, aynı zamanda bu şükran ve minnettarlığı sunularımızı Rab’bin evine getirerek ortaya koymaktır. Onlar tapınağa getiriyorlardı, biz de Sebt gününde (en azından ondalıklarımızı ve sunularımızı geri ödemenin bir yolu olarak) kilisemize getiriyoruz. Bu bir ibadet davranışıdır.

`1. Tarihler 16:29; Mezmurlar 96:8, 9 ve Mezmurlar 116:16-18 ayetlerini okuyun. Buradaki ilkeleri kendi ibadet tecrübemize nasıl uygulayabiliriz?`

Yeryüzünde O’nun işlerini yönetmekle görevlendirilmiş Tanrı’nın çocukları olarak, sunularımızı getirmek bizim ayrıcalığımız, fırsatımız ve sorumluluğumuzdur. Rab bize O’nun için büyütmemiz amacıyla çocuklar verdiyse, ondalıklarımızı ve sunularımızı Sebt okuluna ve kilise hizmetlerine getirme sevincini onlarla da paylaşmalıyız. Bazı yerlerde insanlar ondalıklarını internet üzerinden ya da başka aracılar kullanarak ödüyorlar. Bunu yapıyor olsak da, ondalıkları ve sunuları geri vermek Tanrı ile olan ibadet tecrübemizin bir parçasıdır.

`Ondalığınızı ve sununuzu ibadetinizin bir parçası olarak kiliseye verme görevinizde sizin kendi deneyiminiz ne oldu? Bu uygulama Tanrı ile olan ilişkinizi nasıl etkiliyor?`