---
title:  Ek Çalışma
date:  27/01/2023
---

“Allah insanlardan işinin ilerletilmesi için dua etmelerini ve plan yapmalarını talep ediyor. Fakat Kornelius gibi biz de dua ile vermeyi birleştirmeliyiz. Dualarımız ve sadakalarımız Allah’ın huzuruna bir anma olarak gelmelidir. İşler olmadan iman ölüdür ve yaşayan bir iman olmadan Allah’ı memnun etmek mümkün değildir. Bir yandan dua ederken, dualarımızın kabul olması için hem varlığımızdan hem emeğimizden verebileceğimiz kadarını vermeliyiz. İmanımızı hayata geçirirsek Allah bizi unutmayacaktır. O her sevgi eylemini ve her özveriyi kaydeder. O, işlerimizle imanımızı gösterebilmemiz için bize yollar açacaktır.”—Ellen G. White, Atlantic Union Gleaner, 17 Haziran 1903.

**Tartışma Soruları**

`1. Dua etmek ve vermek nasıl birlikte işliyor? Yani, dua etmek neye, ne zaman vereceğinizi ve ne kadar vereceğinizi bilmenize nasıl yardım edebilir?`

`2. Amerika Birleşik Devletleri’nde iyi bilinen bir dergi, Wall Street’te çok fazla para kazanmalarına rağmen sefil durumda olan, öfke ve endişeyle dolu genç çalışanlardan bahsetmişti. Onlardan biri, bir portföy yöneticisi şöyle dedi: “Portföyümde fazladan yüzde bir kazanç sağlasam da, öldükten sonra bunun ne önemi var ki?” Bu öyküden, vermenin, özverili bir şekilde vermenin veren kişiye ne kadar ruhsal fayda sağladığına ve “zenginliğin aldatıcılığından” kurtulmamıza nasıl yardım ettiğine dair hangi dersleri çıkarabiliriz (bkz. Matta 13:22)?`

`3. Yukarıdaki Ellen G. White alıntısında kaynakların “yanlış kullanılması” konusundaki cümleye dikkat edin. Onun burada söylediklerini aklımızda tutmak, vermekte olan bizler için neden çok önemlidir?`