---
title:  Kulum Eyüp’e Bakıp Düşün
date:  16/02/2023
---

`Eyüp 1:8 ayetini okuyun. Tanrı Bizzat Eyüp’ü nasıl tarif ediyor?`

Tanrı’nın bile Eyüp’ten “kusursuz doğru bir adam” (Eyüp 1:8) diye bahsetmesi harika. Eyüp o kadar kusursuz ve doğruydu ki yeryüzünde ona denk kimse bulunmuyordu. Yine, Tanrı’nın kelimesi kelimesine Eyüp hakkında söyledikleri bunlardı.

Eyüp’ün başına ardı ardına felaketler geldikten sonra dahi, Tanrı onun hakkında ilk söylediklerini, yani yeryüzünde onun gibi kusursuz ve doğru bir kişi daha olmadığını tekrarladı fakat bu sefer yeni bir unsur da eklenmişti. Şeytan’ın “kışkırtmaları sonucunda… boş yere yıkıma” uğratılmış olmasına rağmen, Eyüp bu özelliklere sahip olmayı sürdürüyordu (bkz. Eyüp. 2:3).

Eyüp’ün, başına tüm gelenlere ve karısının talihsiz “Hâlâ doğruluğunu sürdürüyor musun?... Tanrı’ya söv de öl bari!” (Eyüp 2:9) sözlerine rağmen Tanrı’dan vazgeçmemesinde, onun kusursuzluğunun ve doğruluğunun güçlü bir belirtisini görüyor olsak da, kitap buradaki dram ortaya çıkmadan önce Eyüp’ün yaşamının başka bir unsurunu daha ortaya koyuyor.

`Eyüp 29:12-16 ayetlerini okuyun. Burada, Eyüp’ün karakterinin gizemini kavramamızı sağlayan ne anlatılıyor?`

Belki de buradaki en aydınlatıcı sözler, Eyüp’ün “Garibin davasını üstlenirdim” sözleridir (Eyüp 29:16). Diğer bir deyişle Eyüp, örneğin paçavralar içinde bir dilencinin gelip ondan sadaka istemesini beklemiyordu. Tersine, Eyüp ihtiyaç durumlarını tespit etmek ve müdahale etmek için etkin bir faaliyet içerisindeydi.

Ellen G. White şöyle diyor, “Onların [yoksulların] ihtiyaç içerisinde olduklarını size göstermelerini beklemeyin. Eyüp’ün yaptığı gibi yapın. Garibin davasını üstlenin. Çıkın inceleme yapın, neye ihtiyaç olduğunu ve ihtiyacı nasıl gidereceğinizi öğrenin.”—Testimonies for the Church [Kilise İçin Tanıklıklar], 5. cilt, s.151. Bu, bir varlık yönetimi ve Tanrı’nın kaynaklarının vekilharçlığı seviyesi fakat günümüzde Tanrı’nın çocuklarının nadiren uyguladıkları bir yöntemdir.

`Yeşaya 58:6-8 ayetlerini okuyun. Bu kadim sözleri alıp bugün kendimize nasıl uygulayabiliriz?`