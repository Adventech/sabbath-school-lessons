---
title:  Ek Çalışma
date:  17/02/2023
---

“Acı çeken ve yoksul insanlarına kapınızı açtığınızda kutsal melekleri de içeriye almış olursunuz. . Onlar evinize kutsal bir ortam ve neşe getirirler. Onlar gökyüzünden övgü dolu ezgilerle gelirler ve göklerde yanıtları yankılanır. Her merhametli davranışla orada ezgiler duyulur. Allah’ın nazarında bu fedakar kullarının değeri büyüktür.”—Sevgi Öğretmeni, s. 631.

Tartışma Soruları:

`1. “Ülkede her zaman yoksullar olacak” (Yasa’nın Tekrarı 15:11). Bu öngörünün, binlerce yaşında olmasına rağmen yerine gelmiş olmasının yanında, bugün onu nasıl anlamalıyız? Bazı kişiler bu sözleri yoksullara yardım etmemeyi meşrulaştırmak için kullandılar. Fikirlerini şöyle savundular, “Tanrı yoksulların her zaman aramızda olacağını söylediğine göre, demek ki düzen böyle olmalı.” Bu düşüncedeki yanlışlık nerededir?`

`2. 1. Timoteos 6:17-19 ayetlerini okuyun: “Şimdiki çağda zengin olanlara gururlanmamalarını, gelip geçici zenginliğe umut bağlamamalarını buyur. Zevk almamız için bize her şeyi bol bol veren Tanrı’ya umut bağlasınlar. İyilik yapmalarını, iyilikten yana zengin, eliaçık ve paylaşmaya istekli olmalarını buyur. Böylelikle gerçek yaşama kavuşmak üzere gelecek için kendilerine sağlam temel olacak bir hazine biriktirmiş olurlar.” Tehlikenin ne olduğunun farkına varın: kişinin yaşayan Tanrı’ya değil de kendi zenginliğine güvenmesi. O halde, sonunda sahip oldukları tüm paranın onları hayatta tutmayacağını biliyor olmalarına rağmen paraya sahip olan kişilerin bunu yapması neden çok kolaydır? Hepimiz yaşayan Tanrı dışında bir şeye güvenmemek için neden çok dikkatli olmalıyız?`