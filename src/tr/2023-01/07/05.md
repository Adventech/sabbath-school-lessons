---
title:  Zakkay
date:  15/02/2023
---

Zakkay, nefret edilen Romalılar adına vergi toplayarak para kazanan zengin bir Yahudi’ydi. Bu sebeple ve diğer vergi görevlileriyle birlikte aslında olması gerekenden daha fazla vergi talep ettiği için Zakkay’dan nefret ediliyordu ve ona “günahkâr” deniliyordu.

Zakkay, hareketli bir ticaret yolu üzerinde bulunan Eriha kentinde yaşıyordu. Zakkay ve İsa’nın tanışması tesadüfen gerçekleşmedi. Öyle anlaşılıyor ki, Zakkay manevi inanç altına girmişti ve hayatında bazı değişiklikler yapmak istiyordu. İsa’yı duymuştu ve O’nu görmek istiyordu. İsa’nın o gün Eriha’ya varacağı bilgisi, O’nun birlikte yolculuk yaptığı topluluktan kente ulaşmış olmalı. İsa, Yeruşalim’e yaptığı son yolculuğunda, Celile’den Eriha’ya geçmek zorundaydı. Mesih’in Zakkay’a söylediği ilk sözler, daha kente girmeden İsa’nın onun hakkında her şeyi biliyor olduğunu gösteriyor.

`Luka 19:1-10 ayetlerini okuyun. Bu zengin adamın İsa’yla yaşadıkları ile genç zengin yöneticinin yaşadıkları arasında ne fark var?`

Zakkay ve zengin genç adamın bazı ortak yönleri bulunuyordu. İkisi de zengindi; ikisi de İsa’yı görmek istemişti ve ikisi de sonsuz yaşamı istiyordu. Fakat benzerlikler burada sona eriyor.

Dikkat edin, Zakkay “malımın yarısını yoksullara veriyorum” (Luka 19:8) dediğinde, İsa bu jesti gerçek bir dönüşüm tecrübesinin bir ifadesi olarak kabul etti. Ona, Zakkay kusura bakma zengin genç yöneticiye de dediğim gibi ya hepsini vereceksin ya da hiç, yarısı bir işe yaramaz demedi. Peki, neden? Büyük ihtimalle bunun sebebi, Zakkay da zenginliğini seviyorsa da, zengin genç adamda olduğu gibi para onun tanrısı değildi. Aslında, İsa’nın ona özellikle ne söylediğini bilmiyor olsak da, parayı yoksullara vermekten ilk bahseden Zakkay oldu. Oysa zengin genç adamın durumunda, ona özellikle hepsini vermesi gerektiğini yoksa paranın onu mahvedeceğini söyleyen İsa’ydı Zakkay, her ne kadar her zengin kişi gibi zenginliğin tehlikelerine karşı dikkatli olmak zorunda olmasına rağmen, zengin genç adama göre onu daha iyi kontrol ediyor gibiydi.

“Zengin genç yönetici İsa’nın yanından uzaklaştığında öğrenciler, İsa’nın sözlerine şaşırdılar: ‘Dünyasal zenginliğe güvenenlerin Allah’ın Egemenliğine girmesi ne güçtür!’ Şaşkınlık içinde şöyle haykırdılar: ‘Öyleyse kim kurtulabilir?’ Şimdi İsa’nın sözlerindeki gerçeği açıkça görmüşlerdi. ‘İnsanlar için imkansız olan, Tanrı için mümkündür.’ Markos 10:24, 26; Luka 18:27. Allah’ın lütfü sayesinde zengin bir kimsenin ilahi egemenliğe nasıl girebildiğini gördüler.”—Ellen G. White, Sevgi Öğretmeni, s. 542.