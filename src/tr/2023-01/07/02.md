---
title:  İsa’nın Yaşamı ve Hizmeti
date:  12/02/2023
---

İsa hizmetinin ilk döneminde Celile bölgesinde bulunan Nasıra’ya gitmişti. Nasıra O’nun memleketiydi ve oralı kişiler O’nun çalışmasını ve mucizelerini çoktan duymuşlardı. Adet edindiği şekilde, sinagogda Sebt günü hizmetlerine katıldı. İsa görevli öğretmen olmamasına rağmen, görevli ona Yeşaya tomarını uzattı ve O’ndan Kutsal Yazı’yı okumasını istedi. İsa’nın okuduğu ayetler Yeşaya 61:1, 2 oldu.

`Luka 4:16-19 ayetlerini okuyun ve Yeşaya 61:1, 2 ayetleriyle karşılaştırın (ayrıca bkz. Luka 7:7:19-23). Sizce neden İsa özellikle bu ayetleri seçti? Neden Yeşaya’nın bu ayetlerinin Mesih’e işaret ettiği düşünülmektedir? Bu ayetler Mesih’in işine dair neyi ortaya koyuyorlardı?`

Dini önderler acı çeken Mesih’ten bahseden peygamberlik sözlerini açıkça görmezden geldikleri ve O’nun ikinci gelişini işaret eden sözleri yanlış anladıkları için (bu durum peygamberlik sözünü doğru anlamanın ne kadar önemli olduğuna dair bir anımsatıcı olmalıdır), halkın pek çoğu Mesih’in görevinin, İsrail’i onu fetheden ve ona zulmedenlerin, yani Romalıların elinden kurtarmak olduğuna dair yanlış bir kanıya sahipti. Mesih’in hizmet beyanının Yeşaya 61:1, 2 ayetlerine dayandığını anlamak onlar için son derece şaşırtıcı olmuş olmalı.

Yoksullar, vergi toplayıcıları gibi vicdansız memurlar, bir işe sahip olanlar ve hatta kendi komşuları tarafından sıklıkla hor görülüyorlardı. Fakirlik Tanrı’nın bir laneti olarak görülüyor ve bu kişilerin zavallı durumları kendi hatalarının bir sonucu olarak kabul ediliyordu. Bu bakış açısı yüzünden yoksullar ve içinde bulundukları zor durum pek az kişiyi endişelendiriyordu.

Fakat İsa’nın yoksullara duyduğu sevgi, Vaftizci Yahya’nın O’nun Mesihliğiyle ilgili sorduğu soruya verdiği cevapta da görüldüğü üzere, O’nun Mesihliğinin en büyük kanıtlarından biriydi (bkz. Matta 11:1-6). “Kurtarıcı’nın öğrencileri gibi, Yahya da İsa’nın krallığının doğasını anlamadı. O, İsa’nın Davut’un tahtına geçmesini bekledi; ve bir süre sonra Kurtarıcı’nın, dünyasal bir krallık yetkisi iddia etmemesi, Yahya da şaşkınlık ve üzüntü yarattı.”—Ellen G. White, Sevgi Öğretmeni, s. 198.

`“Baba Tanrı’nın gözünde temiz ve kusursuz dindarlık, kişinin sıkıntı çeken öksüzler ve dullarla ilgilenmesi ve kendini dünyanın lekelemesinden korumasıdır” (Yakup 1:27). Bu ayet dini önceliklerimizi düzenlememize nasıl yardım edebilir?`