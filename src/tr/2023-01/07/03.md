---
title:  Tanrı’nın Yoksullar için Tedariki
date:  13/02/2023
---

Kutsal Kitap yazarları Tanrı’nın yoksullar, yabancılar, dullar ve yetimler için pek çok tedariki olduğunu yazılarında yazmışlardır. Bu konunun geçmişinde Sina dağı zamanına kadar yazılı kayıtlara sahibiz. “Toprağınızı altı yıl ekecek, ürününü toplayacaksınız. Ama yedinci yıl nadasa bırakacaksınız; öyle ki, halkınızın arasındaki yoksullar yiyecek bulabilsin, onlardan artakalanı da yabanıl hayvanlar yesin. Bağınıza ve zeytinliğinize de aynı şeyi yapın” (Mısır’dan Çıkış 23:10).

`Levililer 23:22 ve Yasa’nın Tekrarı 15:11 ayetlerini okuyun. O zamanın şartları bugün bizim yaşamlarımızdan farklı olsa da, bu ayetlerden hangi ilkeleri çıkartabiliriz?`

Genellikle, Yasa’nın Tekrarı 15:11 ayetinde geçen “kardeşleriniz” ifadesiyle, İsrailli kardeşlerden ya da imanlı kardeşlerden bahsedildiği düşünülür. Biz onların ayrıca kıymetli yoksullar ya da “en basit kardeşlerimizden” biri olduklarını düşünüyoruz. Mezmurlar ihtiyaç içinde olanlara nasıl davranmamız gerektiğini şöyle açıklıyor: “Zayıfın, öksüzün davasını savunun, mazlumun, yoksulun hakkını arayın. Zayıfı, düşkünü kurtarın, onları kötülerin elinden özgür kılın” (Mezmurlar 82:3, 4). Bu ayetler bizim gıda sağlamaktan çok daha farklı şekillerde yardım etmemizin gerekli olduğunu söylüyor.

Ve yardıma muhtaç olanlara yardım edenlere verilen vaatler bulunmaktadır. “Yoksula verenin eksiği olmaz” (Süleyman’ın Özdeyişleri 2:27). “Yoksulları adaletle yöneten kralın tahtı hep güvenlikte olur” (Süleyman’ın Özdeyişleri 29:14). Kral Davut da şöyle demişti, “Ne mutlu yoksulu düşünene! RAB kurtarır onu kötü günde” (Mezmurlar 41:1). O halde bu, zaman zaman unutulmuş olsa da, eski İsrail’de her zaman bir öncelik olmuştu.

Tersine, modern zamanlarda, özellikle de İngiltere’de “Sosyal Darwincilik” diye bilinen akımın da etkisiyle, pek çok kişi yoksullara yardım etmek için bir mecburiyet bulunmadığını, hatta bunu yapmanın yanlış olduğunu düşünüyordu. Bunun yerine, zayıfların zarar görmesiyle güçlülerin hayatta kaldığı doğa güçlerini izleyen “sosyal Darwinciler,” yoksullara, hastalara, muhtaç durumda olanlara yardım etmenin toplum için zararlı olduğunu çünkü bu kişiler çoğaldıklarında bu durumun ülkenin sosyal yapısını zayıflatacağına inanıyorlardı. Ne kadar zalimce olsa da, bu düşünce evrim inancının ve iddia ettiği yanlış öykünün mantıksal bir sonucuydu.

`Müjde, yani Mesih’in herkes için ölmüş olduğu düşüncesi, kim olduğu fark etmeksizin her kişiye karşı davranış biçimimizi nasıl etkilemelidir?`