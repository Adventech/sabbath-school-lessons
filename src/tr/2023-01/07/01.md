---
title:  En Basit Kardeşlerimden Birine
date:  11/02/2023
---

### Konuyla İlgili Metinler
Luka 4:16–19; Yeşaya 62:1, 2; Yasa’nın Tekrarı 15:11; Matta 19:16–22; Luka 19:1–10; Eyüp 29:12–16.

> <p>Hatırlama Metni</p>
> “O zaman Kral, sağındaki kişilere, ‘Sizler, Babam’ın kutsadıkları, gelin!’ diyecek. ‘Dünya kurulduğundan beri sizin için hazırlanmış olan egemenliği miras alın!’” (Matta 25:34).

Kutsal Kitap yabancılardan, yetimlerden ve dullardan sıklıkla bahsetmektedir. “En basit kardeşlerim” derken İsa bu kişilerden bahsediyor olabilir (bkz. Matta 25:40).

Peki, biz bu kişileri bugün nasıl tanımlayabiliriz? Kutsal Kitap’ta yabancı diye bahsedilen kişiler savaş ya da kıtlık yüzünden ülkelerini terk etmek zorunda kalmış kişilerdi. Bu kişilerin günümüzdeki karşılığı kendi tercihleri dışındaki koşullar yüzünden muhtaç duruma düşen milyonlarca mülteci olabilir.

Yetimler, savaş, kaza ya da hastalık yüzünden babasını kaybetmiş olan çocuklardır. Babası hapiste ya da kayıp olan çocuklar da bu gruba girer. Burada hizmet edilecek son derece geniş bir alan ortaya çıkmaktadır.

Dullar da yetimlerle aynı sebeplerden kocalarını kaybetmiş kadınlardır. Pek çoğu tek başlarına çocuk büyütmeye çalışıyorlar ve kilisenin sağlayacağı yardımdan fayda görebilirler.

Bu hafta göreceğimiz üzere, bizler Tanrı’nın işinin yöneticileri olduğumuz için, yoksullara yardım etmek sadece bir seçenek değildir. Bu, İsa’nın örneğiniz izlemek ve O’nun buyruklarına itaat etmektir.

_*18 Şubat Sebt Gününe hazırlık için bu haftanın konusunu çalışın._