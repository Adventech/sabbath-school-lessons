---
title:  Ek Çalışma
date:  03/03/2023
---

Pavlus’un son zamanların belirtileri listesinde, ilk iki maddede bizim para ve varlıklar konularındaki tutumumuz bulunmaktadır. “Şunu bil ki, son günlerde çetin anlar olacaktır. İnsanlar kendilerini seven, para düşkünü [açgözlü]… olacaklar” (2.Timoteos 3:1, 2). Bencillik ve para sevgisi son günlerdeki, günümüzdeki insanlığın belirleyici özellikleridir.

**Tartışma Soruları**

`1. 1. Timoteos 6:6-10 ayetlerini okuyun: “Oysa eldekiyle yetinerek Tanrı yolunda yürümek büyük kazançtır. Çünkü dünyaya ne bir şey getirdik, ne de ondan bir şey götürebiliriz. Yiyeceğimiz, giyeceğimiz varsa bunlarla yetiniriz. Zengin olmak isteyenler ayartılıp tuzağa düşerler, insanı çöküşe ve yıkıma götüren birçok saçma ve zararlı arzulara kapılırlar. Çünkü her türlü kötülüğün bir kökü de para sevgisidir. Kimileri zengin olma hevesiyle imandan saptılar, kendi kendilerine çok acı çektirdiler.” Sınıfta, paraya olan düşkünlükleri yüzünden “kendi kendilerine [ve başkalarına] çok acı” çektiren kişi örnekleri hakkında konuşun. Pek çok örnek mevcut öyle değil mi? Geçinmek için paraya olan ihtiyacımızın bilincinde olarak fakat Pavlus’un burada bizi uyardığı tuzağa düşmeden doğru dengeyi nasıl bulabiliriz?`

`2.  Para dışında, aç gözlülük edebileceğimiz diğer şeyler nelerdir?`

`3. Bir şeyi haklı olarak istemekle aç gözlülük arasındaki fark nedir? Bir şeyi haklı olarak istemek ne zaman açgözlülüğe dönüşebilir?`