---
title:  Açgözlülüğü Yenmek
date:  02/03/2023
---

Açgözlülük, gurur ve bencillik gibi çoğu zaman farkına varılmayan bir yürek meselesidir. Bu sebeple de son derece ölümcül ve aldatıcı olabilir. Yalan söylemek, zina, hırsızlık, putperestlik, Sebt gününü bozma gibi bariz günahları yenmek zaten yeterince güçtür. Fakat bunlar dışarıya dönük davranışlardır yani bunları yapmadan önce düşünmemiz gerekmektedir. Oysa yanlış düşüncelere galip gelmek gerçekten çok zordur.

`1. Korintliler 10:13 ayetini okuyun. Burada hangi vaatte bulunuluyor ve bunu açgözlülük bağlamında anlamak neden çok önemlidir?`

O halde, Tanrı’nın gücüyle bu tehlikeli derecede aldatıcı günahtan nasıl sakınabiliriz?

1. Tanrı’ya hizmet etmeye, O’na güvenmeye ve O’nun ailesinin bir parçası olmaya karar verin. Kime “kulluk edeceksiniz, bugün karar verin. . . Ben ve ev halkım RAB’be kulluk edeceğiz” (Yeşu 24:15).

2. Her gün dua edin ve Matta 6:13 ayetini de duanıza dahil edin, “Ayartılmamıza izin verme. Bizi kötü olandan kurtar. Çünkü egemenlik, güç ve yücelik sonsuzlara dek senindir!” Sahip olmamanız gerektiğini bildiğiniz bir şeye karşı açgözlülük ettiğinizi hissettiğinizde, Kutsal Kitap’taki zafer vaatlerini (örneğin 1. Korintliler 10:13) talep ederek bu konuda dua edin.

3. Düzenli olarak Kutsal Kitap çalışın. “Aklımdan çıkaramam sözünü, Sana karşı günah işlememek için” (Mezmurlar 119:11).

İsa insan/günah sorununun üstesinden gelmişti. Bizim ayartıldığımız her konuda O da ayartılmaya çalışıldı. Ve direnmek için güç bulmak adına tüm gecelerini dua ederek Babası ile birlik içinde geçirdi. Ve İsa oluşturduğu örnekle yolu meydana getirmeden ve sonra da her kişinin bir iman ve itaat yaşamı sürmesini (bir Hristiyan karakteri geliştirmesini) mümkün kılacak olan gücü vaat etmeden bu dünyayı terk etmedi.

“Bulma fırsatı varken RAB’bi arayın, yakındayken O’na yakarın. Kötü kişi yolunu, fesatçı düşüncelerini bıraksın; RAB’be dönsün, merhamet bulur, Tanrımız’a dönsün, bol bol bağışlanır” (Yeşaya 55:6, 7).

`Siz kendi hayatınızda, eğer varsa, açgözlülüğün hangi kötü sonuçlarıyla karşılaştınız? Hangi dersleri çıkardınız? Onlardan hâlâ öğrenmeniz gereken neler olabilir?`