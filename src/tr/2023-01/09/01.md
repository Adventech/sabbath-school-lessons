---
title:  Açgözlülükten Sakının
date:  25/02/2023
---

### Konuyla İlgili Metinler
Yeşaya 14:12–14, Efesliler 5:5, Yeşu 7, Yuhanna 12:1–8, Elçilerin İşleri 5:1–11, 1.Korintliler 10:13.

> <p>Hatırlama Metni</p>
> “Dikkatli olun!... Her türlü açgözlülükten sakının. Çünkü insanın yaşamı, malının çokluğuna bağlı değildir” (Luka 12:15).

Açgözlülük, zenginliğe ya da aslında size ait olmayan varlıklara karşı aşırı istek duyma olarak tanımlanmıştır. Açgözlülük önemli bir meseledir, aslında yalan söylememek, çalmamak ya da öldürmemek ile birlikte anılacak kadar önemli bir meseledir; son derece zarar verici olduğu için de, Tanrı ahlaki yasasında onunla ilgili uyarıda bulunmayı seçmiştir. “Komşunun evine, karısına, erkek ve kadın kölesine, öküzüne, eşeğine, hiçbir şeyine göz dikmeyeceksin” (Mısır’dan Çıkış 20:17).

Açgözlülük genellikle kişiyi Tanrı’nın krallığının dışında bırakacak kötü günahlar arasında kabul edilir. “Günahkârların, Tanrı Egemenliği’ni miras almayacağını bilmiyor musunuz? Aldanmayın! Ne fuhuş yapanlar Tanrı’nın Egemenliği’ni miras alacaktır, ne puta tapanlar, ne zina edenler, ne oğlanlar, ne oğlancılar, ne hırsızlar, ne açgözlüler, ne ayyaşlar, ne sövücüler, ne de soyguncular” (1.Korintliler 6:9, 10).

Açgözlülük hırsızlık, puta tapınma, fuhuş ve zinayla birlikte mi anılıyor? Evet, ayet böyle söylüyor. Bu hafta onun ne kadar kötü bir şey olduğunu gösteren örnekleri ve onu yenmek için neler yapabileceğimizi inceleyeceğiz.

_*4 Mart Sebt Günü’ne hazırlık için bu haftanın konusunu çalışın._