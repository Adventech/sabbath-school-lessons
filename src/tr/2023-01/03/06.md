---
title:  Dürüst ya da Sadık bir Ondalık
date:  19/01/2023
---

`1. Korintliler 4:1, 2 ayetlerini okuyun. Tanrı’nın çocukları ve O’nun bereketlerinin vekilharçları olarak, bizden nasıl insanlar olmamız isteniyor?`

Peki, ondalığına sadık olmak ne anlama gelmektedir? Bu hafta ondalığın birkaç kurucu unsurunu gözden geçirdik:

Gelirimizin ya da hasılatımızın onda birine, ya da yüzde onuna denk gelen bir miktardır.
				Ambara, yani müjde işçilerinin ödemelerinin yapıldığı yere götürülür.
				Gelirimizin ilk kısmıyla Tanrı’yı onurlandırıyoruz.
				Doğru amaç için, yani hizmetin desteklenmesi için kullanılmalıdır.

Kilise üyeleri olarak ilk üç maddenin sürdürülmesi bizim sorumluluğumuzdadır; toplanan kaynakların düzgün bir şekilde kullanıldığını denetlemek ise ambar yöneticilerinin sorumluluğudur.

Ayrıca, ondalık bizim açımızdan isteğe bağlı değildir. Onda bir ve ambar ikisi de bizim sorumluluğumuzun parçasıdır. Koşulları biz belirlemiyoruz Tanrı belirliyor. “Hasılatımın” onda birini bütünüyle vermiyorsam, ondalık vermiyorum demektir; ve bu ondalığı “ambara” götürmüyorsam da ondalık vermiyorum demektir.

`Matta 25:19-21 ayetlerini okuyun. Tanrı’nın kaynaklarını nasıl yönettiğimize dair ne zaman hesap vermeye çağrılıyoruz? Mali olarak sadakatli olanlara ne söyleniyor?`

“Bütün ondalıklarınızı ambara getirin” (Malaki 3:10), Tanrı’nın emridir. “Burada minnettarlık ya da cömertlik çağrısında bulunulmuyor. Bu basit bir dürüstlük meselesidir. Ondalık Rab’bindir ve O bizden Kendisine ait olanı O’na geri vermemizi istiyor.”—Ellen G. White, Education [Eğitim], s. 138. Tanrı için yönetmek benzersiz bir ayrıcalık fakat aynı zamanda bir sorumluluktur. O bizi bereketliyor ve destekliyor, bizden de sadece onda bir istiyor ve sonra da eski İsrail zamanlarında Levi oymağı için yapmış olduğu gibi, ondalığını hizmette bulunanların ihtiyaçlarını karşılamak için kullanıyor.

`Bazı kişiler ondalıklarının kullanılma biçimini beğenmedikleri için ondalık vermeyeceklerini ya da parayı başka bir yere göndereceklerini savunuyorlar. Fakat Tanrı nerede “paranızı ambara getirin fakat bunu ancak ambarın onu doğru kullandığınızdan eminseniz yapın” demiştir?`