---
title:  Ondalık Onda Bire Eşittir
date:  15/01/2023
---

Sözlükler ondalık sözcüğünü “bir şeyin onuncu parçası” ya da “onda biri” diye tanımlıyor. Bu tanımlama muhtemel Kutsal Kitap’tan alıntıdır. Ondalık basitçe, gelirimizin ya da mahsulümüzün onda birini Tanrı’ya geri vermektir. Sahip olduğumuz her şeyin en başta O’na ait olduğunu anlıyoruz. Sina dağında İsraillilere bildirilen ondalık yasası, ondalığın kutsal olduğunu ve Tanrı’ya ait olduğunu belirtmektedir (bkz. Levililer 27:30, 32). Tanrı sadece Kendisine ait olan onda biri istiyor. Şükran sunularımız ise ondalığa ilavedir ve ondan ayrıdır. Ondalık bizim Hristiyan bağlılığımızın asgari tanıklığıdır. Kutsal Kitap’ta hiçbir yerde Tanrı’nın payının onda birden az olduğuna dair bir belirti bulunmamaktadır.

`Yaratılış 14:18-20 ve İbraniler 7:1-9 ayetlerini okuyun. Avram Melkisedek’le buluştuğunda ne yaptı? Bu, ondalık uygulamasının ne kadar geçmişe uzandığına dair bize ne öğretiyor?`

Kutsal Kitap’ta ondalıktan ilk olarak, Melkisedek ile Avram’ın buluşmasını aktaran Yaratılış 14. bölümde bahsedilmektedir. Kutsal Kitap’ta ondalıkla ilgili olan son bahiste de aynı buluşma aktarılmaktadır fakat bu sefer “onda bir” ve “ondalık” sözcükleri dönüşümlü olarak kullanılmıştır (bkz. İbraniler 7:1-9). İbraniler kitabındaki öyküde ne Melkisedek’in, ne de Mesih’in Levi oymağından olmadığına dikkat edin, yani ondalık verme Levililer’in özellikli olmalarından öncedir. Ondalık verme sadece Yahudilere ait bir adet değildir ve Sina dağındaki İbranilerle başlamamıştır.

`Yaratılış 28:13, 14, 20-22 ayetlerini okuyun. Tanrı Yakup için ne yapmayı vaat etti ve Yakup’un Tanrı’ya ne cevap verdi?`

Yakup öfkeli kardeşi Esav’dan kaçarak evinden ayrıldığında, bir gece yeryüzünden göğe yükselen bir merdiven gördüğü bir düş gördü. Melekler o merdivenden aşağı inip yukarı çıkıyorlardı. Merdivenin tepesinde duran Tanrı, Yakup’a onunla birlikte olacağına ve onu eve döndüreceğine dair söz verdi. Gerçek bir dönüşüm yaşayan bu bekâr genç adam şöyle dedi, “RAB benim Tanrım olacak… Bana vereceğin her şeyin ondalığını sana vereceğim” (Yaratılış 28:21, 22).

`Ondalık vermenin de Sebt günü gibi ilk olarak eski İsrail yasal ve hatta dini sisteminde başlamış bir şey olmadığını anlamak neden çok önemlidir? Çarmıhtan sonra yaşamakta olan bizler bu gerçekten hangi mesajı çıkartmalıyız?`