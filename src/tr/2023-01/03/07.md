---
title:  Ek Çalışma
date:  20/01/2023
---

“Halkımızın tüm ondalığı, olması gerektiği gibi Rab’bin hazinesine akıyor olsaydı, öyle bereketler kazanılırdı ki, kutsal amaçlar için kullanılan yetenekler ve sunular ona katlanmış olurdu ve böylelikle Allah ile insan arasındaki kanal açık tutulurdu.”—Ellen G. White, Testimonies for the Church [Kilise İçin Tanıklıklar], 4. cilt, s. 474. Bu muazzam bir ifadedir. Hepimiz ondalıklarımızı sadakatle vermiş olsaydık, Tanrı bizi sunularımızı yüzde 1000 artıracak kadar kaynakla bereketleyecekti.

“Malaki’nin üçüncü bölümünde, Allah’ın insanla yaptığı antlaşma bulunmaktadır. Rab burada Kendi üzerine düşen kısmı belirtmekte, sadakatli bir biçimde ondalıklarını ve sunularını O’na geri veren kişilere büyük armağanlar bahşedeceğini söylemektedir.”—Ellen G. White, Review and Herald, 17 Aralık 1901.

“Herkes Allah’ın bizden istediklerinin tüm diğer isteklerin temelini oluşturduğunu hatırlamalıdır. O bize bol bol veriyor ve O’nun insanla yapmış olduğu anlaşmaya göre, kişinin mallarının onda biri O’na geri verilmelidir. Rab lütufla hazinelerini vekilharçlarına emanet ediyor fakat verdiklerinin onda biri için, bu Bana ait, diyor. Allah’ın mülkünün bir miktarını insana vermiş olması gibi, insan da sadakatle tüm servetinin onda birini Allah’a geri vermelidir. Bu çok açık düzenleme Bizzat İsa Mesih tarafından yapılmıştır.”—Ellen G. White, Testimonies for the Church [Kilise İçin Tanıklıklar], 6. cilt, s. 384.

**Tartışma Soruları**

`1. Ondalık verme uygulamasının ilk olarak eski İsrail’de başlamamış olduğu konusu üzerinde biraz daha düşünün. Bu gerçek, Tanrı’nın huzurunda bizim üzerimize düşen bu yükümlülüğün daimiliğini anlamamıza nasıl yardım etmektedir?`

`2. Pazartesi gününün dersinin sonunda sorulan soruyu sınıfta tartışın. İnsanlar ondalıklarını başka bir yere ödemeye karar verdiğinde ne olacağını düşünün. Bu durumda kilisemize ne olurdu? Yine de bir kilisemiz olur muydu? Tüm diğer şeylerle karşılaştırıldığında, benim verdiğim ondalık o kadar küçük ki bir şey ifade etmez, düşüncesinde yanlış olan nedir? Ya herkes böyle düşünse ne olur?`

`3. Ondalık vermek sayesinde öğrendikleriniz ve tecrübe ettiklerinizi başkalarıyla paylaşın. Bu uygulamaya dair başkalarına ne öğretebilirsiniz?`