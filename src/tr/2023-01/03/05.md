---
title:  Brüt Gelirden mi Yoksa Net Gelirden mi Ondalık Verilmeli?
date:  18/01/2023
---

Saatlik ücret alıyorsak veya bize maaş ödemiyorsa ondalığımızı “gelirimiz” üzerinden hesaplarız. Kendi işimize sahipsek “hasılatımız” üzerinden ödeme yaparız. Pek çok ülkede devlet, halka sağlanan, güvenlik, yollar ve köprüler, işsizlik ödemeleri v.b. hizmetlerin maliyetini karşılamak için çalışanların ücretinden vergi almaktadır. Brüt mü yoksa net mi meselesi, ondalığımızı bu vergiler bizden alındıktan önce mi yoksa sonra mı verdiğimizle ilgilidir. Kendi işine sahip olan kişiler, gerçek kârlarını kişisel vergileri çıkarılmadan önce belirlemek için iş yapmanın maliyetini yasalara uygun bir biçimde hesaptan düşebilirler.

Kilise üyelerinin ondalık verme alışkanlıkları üzerine yapılan bir araştırma, Yedinci Gün Adventistlerinin çoğunun brüt gelirleri üzerinden, yani vergiler alınmadan önceki gelirlerine göre ondalık verdiklerini ortaya koymaktadır.

`1. Krallar 17:9-16 ayetlerini okuyun. İlyas onun yanına gelmeden önce dul kadın ne durumdaydı? Peygamber, kendisiyle ve oğluyla ilgilenmeden önce ondan ne yapmasını istedi? Bu öyküden, bahis konusu olan meselemize dair ne öğrenebiliriz?`

Tanrı, Sarefatlı dul kadına Tanrı’nın bir adamının onu görmeye geldiğini söylemişti (1.Krallar 17:9). İlyas oraya vardığında kadın ona ne kadar zor durumda olduğunu açıkladı. İlyas önce ondan su istedi, sonra şöyle dedi, “Korkma, git yiyeceğini hazırla… Yalnız önce bana küçük bir pide yapıp getir. Sonra oğlunla kendin için yaparsın. İsrail’in Tanrısı RAB diyor ki, ‘Toprağa yağmur düşünceye dek küpten un, çömlekten yağ eksilmeyecek’” (1.Krallar 17:13, 14).

İlyas bencillik mi yapıyordu yoksa kadının imanını hayata geçirmesine fırsat yaratarak aslında onun imanını mı sınıyordu? Cevap çok açık olmalı.

Brüt mü net mi konusunun özü şu ki, bu konuda karar vermek kişiye kalmıştır. Kilise bize yapmamız gereken şeyi emredemez, buna yetkisi yoktur. Sonuçta biz kendi kararlarımızı vermeliyiz ve hangi seçimi yapmış olursak olalım, öyle yapmayanları yargılamamalıyız. Her birimiz seçimlerimiz için bireysel olarak, yalnızca ve yalnızca Allah’a hesap veririz. Herkes kendi denetçisi olması ve yüreğinde niyet ettiği kadar vermesi için serbest bırakılmıştır.”—Ellen G. White, Testimonies for the Church [Kilise İçin Tanıklıklar], 4. cilt, s. 469.

`Hayatında hiç ondalık vermemiş bir kişiye, ondalık sayesinde gelen bereketleri nasıl açıklarsınız? Bu bereketler nelerdir ve ondalık ödemek imanınızı nasıl güçlendirmektedir?`