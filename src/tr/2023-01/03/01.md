---
title:  Ondalık Antlaşması
date:  14/01/2023
---

### Konuyla İlgili Metinler
Yaratılış14:18–20; Malaki 3:10; Yasa’nın Tekrarı 12:5–14; Levililer 27:30; 1.Krallar 17:9–16; 1.Korintliler 4:1, 2.

> <p>Hatırlama Metni</p>
> “‘Tapınağımda yiyecek bulunması için bütün ondalıklarınızı ambara getirin. Beni bununla sınayın’ diyor Her Şeye Egemen RAB. ‘Göreceksiniz ki, göklerin kapaklarını size açacağım, üzerinize dolup taşan bereket yağdıracağım’” (Malaki 3:10).

Yaratılış 14. bölümde Avram yeğeni Lut, Lut’un ailesi ve Sodom’dan alınan diğer kişileri kurtardığı başarılı bir rehine kurtarma görevinden geri dönüyor. Sodom kralı onları kurtardığı için Avram’a o kadar müteşekkir oldu ki, savaşın tüm ganimetlerini ona vermek istedi. Avram sadece bu teklifi reddetmekle kalmadı, aynı zamanda tüm sahip oldukları üzerinden Melkisedek’e ondalık verdi.

Avram’ın ondalık vermesinden hemen sonra Rab şöyle dedi, “Korkma, Avram… Senin kalkanın benim. Ödülün çok büyük olacak” (Yaratılış 15:1). Aslında, Rab Avram’a şöyle diyordu, “Endişelenme, seni Ben koruyacağım, Ben destekleyeceğim.” Çok sonraları, İsrailliler Kenan ülkesine girmek üzereyken Musa onlara şöyle seslendi, “Her yıl tarlalarınızda yetişen ürünlerin ondalığını bir yana ayıracaksınız… Bunu yapın ki, her zaman O’ndan korkmayı öğrenesiniz” (Yasa’nın Tekrarı 14:22, 23).

Ellen G. White şöyle yazmıştı: “Düzen kesin bir şekilde Musa’ya bildirilmeden önce de, Âdem’in zamanı kadar uzak bir geçmişte dahi, insanlardan dini amaçlar için Allah’a armağanlar sunmaları talep ediliyordu.”—Ellen G. White, Testimonies for the Church [Kilise İçin Tanıklıklar], 3. cilt, s.393.

Bütün bunlar bugün bizim için ne anlam ifade ediyor?

_*21 Ocak Sebt Günü’ne hazırlık için bu haftanın konusunu çalışın._