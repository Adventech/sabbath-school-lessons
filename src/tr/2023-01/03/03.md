---
title:  Ambar Nerede?
date:  16/01/2023
---

`Malaki 3:10 ayetini okuyun. Bu ayetten ondalığımızın nereye gitmesi gerektiği konusunda ne öğrenebiliriz?`

Ayette tam olarak yeri belirtilmiyor olsa da, Tanrı’nın halkının, O’nun “ambar” derken ne kastettiğini biliyor oldukları açıktır. Tanrı talimatlarına şu eklemede bulunuyor: “Evimde yemek olsun”(KM). Halk O’nun evinin öncelikli olarak tapınak, yani Sina dağında Musa’ya verilen ayrıntılı talimatla uyarınca inşa edilerek özenle hazırlanmış çadır olduğunu anlıyordu. Daha sonraları, İsraillilerin Vaat Edilen Ülke’de yaşadığı dönemde merkezi yer ilk önce Şilo’daydı daha sonra ise kalıcı olarak Yeruşalim’deki tapınakta.

`Yasa’nın Tekrarı 12:5-14 ayetlerini okuyun. Bu ayetler Tanrı’nın çocuklarının, ondalıklarının nereye verileceği konusunda kendi sağduyularına göre davranabileceklerini söylemiyor. Bu ayetlerden bugün kendimiz için hangi ilkeleri çıkarabiliriz?`

Tanrı’nın ailesinin fertleri olarak, ondalıklarımızla ne yapacağımız konusunda O’nun ne istediğini anlamak ve yerine getirmek istiyoruz. Kutsal Kitap anlatısından, Tanrı’nın halkının ondalıklarını ve sunularını bizzat getirmek ve Tanrı’ya ibadet etmek için her yıl üç kere –Fısıh, Pentikost ve Çardak bayramında (Mısır’dan Çıkış 23:14-17)– Yeruşalim’e yolculuk yaptıklarını öğreniyoruz. Sonra da Levililer bu ondalıkları İsrail’in her yerindeki kardeşlerine dağıtırlardı (bkz. 2.Tarihler 31:11-21, Nehemya 12:44-47, Nehemya 13:8-14). Yedinci Gün Adventist kilisesi de, bu merkezi ambar ilkesine uyarak, yerel konferansları, kurulları ve kilise birliklerini, dünya kilisesi adına ambarlar olarak atamıştır ve hizmet bu kaynaktan beslenmektedir.

Kilise üyelerine kolaylık olması için ondalıklar yerel kiliselere getirilmektedir. Üyeler ibadetlerinin bir parçası olarak ondalıklarını ve sunularını buraya getirirler fakat bazı üyeler internet üzerinden vermektedir. Sonrasında ise yerel veznedarlar ondalıkları konferans ambarına iletir. Ondalık sisteminin bu şekilde, Tanrı’nın buyurduğu ve ana hatlarını belirlediği biçimde düzenlenmiş olası, Yedinci Gün Adventist kilisesinin dünya çapında gittikçe büyüyen bir etkiye sahip olmasını sağlamıştır.

`Herkesin ondalığını Adventist kilisesinin kendisine değil de istedikleri herhangi başka yere verdiğini hayal edin. Öyle bir şey olsaydı, kilisemize ne olurdu? O halde bu uygulama neden çok kötü bir fikirdir ve Kutsal Yazı ile çelişmektedir?`