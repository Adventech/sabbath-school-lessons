---
title:  İlahi Tavsiye Aramak
date:  23/02/2023
---

Dışarıda tonlarca dünyevi varlık yönetimi gurusu var fakat Tanrı bize emanet ettiği varlıkların yönetiminde böyle kişilere danışmamamız için bizi uyarmıştı. “Ne mutlu o insana ki, kötülerin öğüdüyle yürümez, günahkârların yolunda durmaz, alaycıların arasında oturmaz. Ancak zevkini RAB’bin Yasası’ndan alır ve gece gündüz onun üzerinde derin derin düşünür. Böylesi akarsu kıyılarına dikilmiş ağaca benzer, meyvesini mevsiminde verir, yaprağı hiç solmaz. Yaptığı her işi başarır” (Mezmurlar 1:1-3).

Yani, Rab’bin yasasından (buradaki yasa daha geniş anlamda Tanrı’nın Sözü olarak anlaşılabilir) zevk alan kişi bereketlenir. Bu ne kadar kolaydır? Ve o kişi gönenir–başarılı olur.

`Süleyman’ın Özdeyişleri 3:5-8 ayetlerini okuyun. Bu ilkeyi temel mali meselelerimize nasıl uygulayabiliriz?`

Mali yönetimle ilgili Kutsal Kitap tavsiyelerinin bir taslağı bize izleyeceğimiz çok değerli noktalar sağlayacaktır. Bunlardan yedi tanesini inceleyelim.

1. Organize olun. Bir harcama planı yapın (Süleyman’ın Özdeyişleri 27:23, 24). Bazı aileler maaştan maaşa var oluyorlar. Kazanmak, harcamak ve biriktirmek için basit bir plana sahip olmadığınızda, hayat çok daha stresli oluyor.

2. Kazandığınızdan daha azını harcayın. Geliriniz kadar yaşamayı amaçlayın. (Süleyman’ın Özdeyişleri 15:16). Batı dünyasında pek çok aile aslında kazandıklarından daha fazlasını harcıyor. Kredi ve borçlanma sayesinde bu mümkün olabiliyor. Borç içinde olan kişileri pek çok sorun rahatsız ediyor.

3. Her ödeme aldığınızda bir kısmını kenara koyun (Süleyman’ın Özdeyişleri 6:6-8). Gelecekte yapacağımız büyük harcamaları düşünerek ve kazalar ya da hastalık gibi beklenmedik harcama kalemlerini hesaba katarak para biriktiririz. Bazı birikimler yaşlanıp çalışamaz durumda olacağımız günler düşünülerek yapılan planlar için kullanılabilir.

4. Borçtan COVID-19 gibi kaçının. (Süleyman’ın Özdeyişleri 22:7). Faizsiz bir yaşam sürdürebilirsiniz. Borç içinde yaşayan–yani kredi kullanan–bir kişi ya da aile aslında gelecekte kazanmayı beklediği parayı bugünden harcayan kişi ya da ailedir. Hayati değişimler olduğu takdirde, ciddi mali sıkıntılarla karşılaşılabilir.

5. Gayretli bir çalışan olun. “Tembel canının çektiğini elde edemez, çalışkanın istekleriyse tümüyle yerine gelir” (Süleyman’ın Özdeyişleri 13:4).

6. Mali açıdan Tanrı’ya sadık kalın. (Yasa’nın Tekrarı 28:1-14). Hiçbir aile Tanrı’nın bereketi olmadan hayatını sürdürmeyi başaramaz.

7. Bu dünyanın bizim gerçek evimiz olmadığını unutmayın. İşleri idare ediş biçimimiz nihai önceliklerimizin nerede olduğuna dair çok şey söyler (bkz. Matta 25:14-21).