---
title:  Dürüstlükle Çalışmak
date:  22/02/2023
---

“Başarılı” bir hayatın başka bir aşaması, son aşaması, önceki yıllarda verilen kararlar akıllıca idiyse ve beklenmedik olaylar tarafından mahvedilmediyse, en keyiflisi olmaya adaydır. İdeal durum, anne ve babanın çocuklarını bağımsız yetişkinler olarak büyütmüş olmaları, evlerini almış olmaları, ulaşım ihtiyaçlarının karşılanmış olması, kalan borçlarının olmaması ve bu deneyimli ailenin ihtiyaçlarının karşılanmasına yetecek düzenli gelire sahip olmalarıdır.

Tanrı çocuklarını işlerinde ve yaşamlarında daha yüksek bir standarda sahip olmaya çağırıyor. Bu standart Tanrı’nın yüreklerimizde yazan ve karakterlerimizde yansıyan yasasıdır (bkz. Yeremya 31:33). Toplum yozlaştıkça ve Hristiyan öğretisi sulandırılıp küçültüldükçe, Hristiyan bireylerin eleştirilemeyecek bir kusursuzluk seviyesinde çalışmaları ve yaşamaları daha da önem kazanacaktır. Kutsal Kitap şöyle diyor, “İyi ad büyük servetten, saygınlık gümüş ve altından yeğdir” (Süleyman’ın Özdeyişleri 22:1).

Kutsal Kitap dindar bir çalışana sahip oldukları için bereketlenmiş olduklarını anlayan işverenlerin örneklerini kaydetmiştir. Yakup kayınbabası Lavan’ı bırakıp ailesiyle birlikte yurduna dönmek istediğinde, Lavan gitmemesi için şu sözlerle ona yalvarmıştı: “Eğer benden hoşnutsan, burada kal… Çünkü fala bakarak anladım ki, RAB senin sayende beni kutsadı” (Yaratılış 30:27). Ve Yusuf Mısır’da köle olarak satıldığında, sahibi Potifar onun çalışmasına dair benzer bir gözlemde bulunmuş, bu sebeple onu ödüllendirmişti.

`Yaratılış 39:2-5 ayetlerini okuyun. Ayetler tam olarak ne olduğunu anlatmasa da, Yusuf’un, sahibinin onu bu kadar iyi görmesini sağlayacak ne yapmış olduğunu tahmin ediyorsunuz?`

“Sonuç olarak, ne yer ne içerseniz, ne yaparsanız, her şeyi Tanrı’nın yüceliği için yapın” (1.Korintliler 10:31). Yani çalışmamızı, mali yönetimimizi ve yaptığımız her işi Tanrı’nın yüceliğine uygun olarak yapmalıyız.  Hayatta başarılı olmamız için bize bilgi ve güç veren O’dur. “Ya Rab, büyüklük, güç, yücelik, zafer ve görkem Senindir. Gökte ve yerde olan her şey Senindir. Egemenlik Senindir, ya Rab! Sen her şeyden yücesin. Zenginlik ve onur senden gelir. Her şeye egemensin. Güç ve yetki senin elindedir. Birini yükseltmek ve güçlendirmek Senin elindedir” (1.Tarihler 29:11, 12).

`Sadece işte değil, genel olarak hayatta da uyduğunuz ilkeler nelerdir? Hangi değişiklikleri`