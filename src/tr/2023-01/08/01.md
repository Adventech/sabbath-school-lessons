---
title:  Başarı için Plan Yapmak
date:  18/02/2023
---

### Konuyla İlgili Metinler
Vaiz 12:1; Yaratılış 2:15; 1.Timoteos 5:8; Koloseliler 3:23, 24; Yaratılış 39:2–5; Süleyman’ın Özdeyişleri 3:5–8.

> <p>Hatırlama Metni</p>
> “Rab’den miras ödülünü alacağınızı bilerek, her ne yaparsanız, insanlar için değil, Rab için yapar gibi candan yapın. Rab Mesih’e kulluk ediyorsunuz” (Koloseliler 3:23, 24).

Pek çok kişi “başarılı” ve mutlu bir yaşam sürmek ister. Elbette, başınıza her an bir trajedi ve facia gelebilecek düşmüş bir dünyada bu hedefe ulaşmak her zaman kolay olmayabilir.

Ayrıca, “başarıyı” nasıl tanımladığımız meselesi var. Mısır’da Yusuf’un yaşadıkları örneği karşımızda; eğer başarılı bir hayat olacaksa, herhalde bu onun yaşadığı hayat olurdu, öyle değil mi? Zindandan saraya uzanan bir öykü sonuçta. Öte yandan, Vaftizci Yahya’ya ne demeli? O, zindandan mezara gitmişti. Onun yaşamı ne kadar başarılıydı? Tekrarlayalım, bunların hepsi “başarıyı” nasıl tanımladığınızla ilgilidir.

Bu hafta “başarı” kavramını temel vekilharçlık ve mali ilkeler bağlamında inceleyeceğiz. Kim olursak olalım ya da nerede yaşıyorsak yaşayalım, hoşlansak da hoşlanmasak da, para ve mali işler yaşamımızın bir parçası olacak. O halde, “başarılı” olmamızı garanti etmese de, mali başarımızı biraz daha zorlaştıracak bazı gizli tehlikeleri ve hataları yapmaktan kaçınırken bize yardım edecek, yaşamımızda atabileceğimiz adımlar, pratik adımlar hangileridir?

_*25 Şubat Sebt Gününe hazırlık için bu haftanın konusunu çalışın._