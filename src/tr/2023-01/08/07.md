---
title:  Ek Çalışma
date:  24/02/2023
---

“İş ahlakının ve gerçek başarının temelinde yatan şey, Allah’ın sahipliğinin kabul edilmiş olmasıdır. Her şeyi Yaratan, asıl mülk sahibidir. Hepimiz O’nun vekilharçlarıyız. Tek sahip olduğumuz O’nun yönetimi uyarınca kullanmamız için bize emanet ettiği görevdir.”—Education [Eğitim], s. 137.

Ailelerimizi geçindirme baskısı yüzünden pek çok zaman işimizin sadece gelir etmek için var olduğunu düşünürüz. Fakat Hristiyanlar olarak aynı zamanda İsa’nın O’nun takip eden her kişiye verdiği büyük görevde üzerimize düşeni yapmakla yükümlüyüz. Ellen G. White, Markos 16:15 ayetinde bulunan bu görevi hatırlattıktan sonra şunları yazmıştı, “Burada her kişi müjdeci ya da din görevlisi olmaya çağrılmıyor fakat herkes ‘mutlu haberi’ sevgili kardeşlerine ileterek O’nun işçisi olabilir. Bu buyruk, büyük ya da küçük, eğitimli ya da eğitimsiz, genç ya da yaşlı herkese verilmiştir.”—Education [Eğitim], s. 264.

“Allah’ın yaşam planını daha yakından takip etmeliyiz. En yakımızdaki işte yapabileceğimizin en iyisini yapmak, yollarımızı Allah’a adamak ve O’nun takdirinin belirtilerini beklemek–işte meslek seçiminde güvenli rehberliği temin edecek olan kurallar bunlardır.”—Education [Eğitim], s. 267.

**Tartışma Soruları**

`1. Biz Hristiyanlar olarak “başarılı” bir hayatı nasıl tanımlıyoruz? Dünyanın “başarı” tanımıyla bizim tanımımız arasında (ideal olarak) ne fark olmalıdır? Örneğin, Vaftizci Yahya’ya bakalım. Onun, sadece kötü bir kadın öyle istedi diye alçak bir şekilde bir zindanda sona eren hayatını nasıl tanımlarsınız? Sizce o başarılı mıydı? Cevabınızı hangi sebeplerle desteklersiniz?`

`2. Kutsal Kitap’ın varlık yönetimine ve hatta hayata dair ilkelerinden hiçbirini uygulamamasına rağmen çok “başarılı” pek çok kişinin bulunmasını nasıl açıklardınız? Peki ya Kutsal Kitap ilkelerine uymalarına rağmen başarılı olamayanlara ne demeli? Belki de hastalandılar ya da başlarına bir musibet geldi. Biz kimiz ki bu durumları anlayacağız?`