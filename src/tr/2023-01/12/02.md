---
title:  Sadakatin Ödülü
date:  19/03/2023
---

`İbraniler 11:6 ayetini okuyun. Bu ayet bizim için ne anlam taşımalıdır? Ayetin söylediklerine nasıl karşılık vermeliyiz? Ayrıca bkz. Vahiy 22:12, Yeşaya 40:10 ve Yeşaya 62:11. Bu ayetlerin hepsi bize ne anlatıyor?`

Tanrı’nın sadık çocuklarına ödülü benzersizdir ve pek çok ruhsal şey gibi bizin sınırlı kavrayışımızın ötesinde olabilir. “Doğruların ödülünü tarif etmek için insan dili yetersizdir. Yalnızca onu görenler bunu bileceklerdir. Allah’ın Cennetinin görkemini hiçbir sınırlı zihin kavrayamaz.”—Ellen G. White, Büyük Mücadele, s. 680.

İsa, Dağdaki Vaaz’ın başında bulunan Mutluluk Vaatlerini şu sözlerle sonlandırmıştı: “Benim yüzümden insanlar size sövüp zulmettikleri, yalan yere size karşı her türlü kötü sözü söyledikleri zaman ne mutlu size! Sevinin, sevinçle coşun! Çünkü göklerdeki ödülünüz büyüktür. Sizden önce yaşayan peygamberlere de böyle zulmettiler” (Matta 5:11, 12). Yazar, İbraniler kitabı 11. bölümde iman insanlarını sıraladıktan sonra, bir sonraki bölüme İsa’nın neden çarmıhta ölmek istediğini açıklayarak başlıyor.

“İşte çevremizi bu denli büyük bir tanıklar bulutu sardığına göre, biz de her yükü ve bizi kolayca kuşatan günahı üzerimizden sıyırıp atalım ve önümüze konan yarışı sabırla koşalım. Gözümüzü imanımızın öncüsü ve tamamlayıcısı İsa’ya dikelim. O kendisini bekleyen sevinç uğruna utancı hiçe sayıp çarmıhta ölüme katlandı ve şimdi Tanrı’nın tahtının sağında oturuyor” (İbraniler 12:1, 2).

Fakat sadakatli olduğu için ödüllendirilmekle işlerle kurtuluş aynı şey değildir. Aramızda olan ya da Kutsal Kitap’ın karakterlerinden olan hangi kişi kendisine Tanrı’nın huzurunda herhangi bir liyakat sağlayacak kadar iyi işlere sahiptir? Hiç kimse elbette. Çarmıh’ın bütün amacı buydu. Biz işlerle kendimizi kurtarabiliyor olsaydık, İsa asla çarmıha gitmezdi. Oysa kurtuluş lütufla gerçekleşmek zorundadır. “Eğer bu, lütufla olmuşsa, iyi işlerle olmamış demektir. Yoksa lütuf artık lütuf olmaktan çıkar!” (Romalılar 11:6). Onun yerine, Tanrı’nın bizim için yaptığı ve bizim içimizde yaptığı işin yegâne neticesi ödüllerdir.

`Lütufla kurtuluş ile işlere göre ödüllendirilme arasındaki farkı nasıl anlayabiliriz? Cevabınızı Sebt günü derste söyleyin.`