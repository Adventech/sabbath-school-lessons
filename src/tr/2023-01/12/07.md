---
title:  Ek Çalışma
date:  24/03/2023
---

Dünyanın Dört Bir Yanındaki Yedinci Gün Adventist Kiliseleri için Vekilharçlık Vizyonu

Gelecekte bir zamandayız; Pastörler ve yerel kilise önderleri kilisede bir vekilharçlık ortamı yaratmakta başarılı olmuşlar. Kutsal Kitap’ın mali yönetim ilkeleri konusunda kilise ailesini eğitmişler, yetiştirmişler, desteklemişler ve teşvik etmişler.

İnsanlar Kutsal Kitap ilkelerini yaşamlarında uyguluyorlar. Cömertlik içinde büyüyüp gelişiyorlar, beklenmedik durumlar için para biriktiriyorlar ve tüketici borcunun esaretinden kurtuluyorlar.

Yaşam tarzlarında ölçülülük, disiplin ve kanaatkârlık iz bırakıyor. Para rakip tanrı görülüp saf dışı edilmiş durumda ve Yaratan Tanrı ile olan ilişkilerinde gelişiyorlar.

Bugün Sebt günü sabahı ve insanlar ibadetler için kiliseye geliyorlar.Herkesin hal ve tavrında bir huzurluluk hissi –mali konularda gerginlikten uzak olma durumu, her yere yayılan bir kanaatkârlık ve müteşekkirlik duygusu hakîm.

Evliliklerde oluşan parayla alakalı anlaşmazlıklar büyük ölçüde ortadan kaldırılmış durumda. İbadete Tanrı’nın varlığının ve onlar arasındaki çalışmasının bir ümidi ve beklentisi hissiyle başlıyorlar.

Kilise hizmetleri bütünüyle finanse ediliyor ve güçlü bir mesaj iletme faaliyetine sahipler. Mesih’in sevgisini, ihtiyacı olan kişilere son derece somut yollarla ulaştırıyorlar.

Hizmetleri harika bir biçimde destekleyen kilise tesislerini donatmak için kaynaklar mevcut kılınmış ve bunlar mükemmel bir biçimde sürdürülüyor.

Hepimizin önünde durmakta olan soru şudur: “Tanrı bizden, bize emanet etmiş olduğu herhangi kaynağı kullanarak ne yapmamızı istiyor?”

**Tartışma Soruları**

`1. Şu çok açık iki Kutsal Kitap öğretisini nasıl anlamamız gerektiğini sınıfta tartışın: imanla kurtuluş ve işlere göre ödül. Bu iki kavramı nasıl uyumlaştırıyoruz?`

`2. Bugün sahip olduklarımızla hoşnut olmayı öğrenmek, neden mali durumumuzu iyileştirmeye çalışmayacağız anlamına gelmemektedir? Yani, bu fikirler neden çatışmak zorunda değildir?`

`3. Bizi sonsuzluğun beklediğine şüphe yok. Bugün yaptığımız hangi seçimler, hatta “küçük” seçimler bu sonsuzluğu nerede geçireceğimizin belirlenmesine yardım edecektir?`