---
title:  Sonsuza Dek Kalıcı Yaşam
date:  20/03/2023
---

İnsanlar olarak (hoşumuza gitse de gitmese de) bizi bekleyen bir sonsuzluk bulunuyor. Ve Kutsal Kitap’a göre, bu sonsuzluk her birimiz için bireysel olarak şu iki biçimden birinde karşımıza çıkacak: ya sonsuz yaşam, ya sonsuz ölüm. Bu kadar basit. Bunun ortası yoktur. Kısmen öyle kısmen böylesi yoktur. Tersine, ya biridir (yaşam) ya da öteki (ölüm). Bu, tam olarak bir ya hep ya hiç meselesidir.

`Romalılar 6:23 ve Yuhanna 3:16 ayetlerini okuyun. Bize sunulan seçenekler nelerdir?`

Bunlardan daha keskin ya da daha bariz seçimleri hayal etmesi zor öyle değil mi?

Bunu okuyorsanız, muhtemelen sonsuz yaşamı seçmişsiniz ya da kesinlikle onu düşüyorsunuz demektir. Tanrı yapabileceğini söylediği her şeyi yapma, yani vaatlerini yerine getirme gibi benzersiz bir kudrete sahiptir. Bizim üzerimize düşen görev sadece O’na iman etmek, İsa’nın erdemlerine güvenmek ve sadakatle O’nun Sözü’ne itaat etmektir.

`Yuhanna 14:1-3 ayetlerini okuyun. Rab 1. ayette bize ne tavsiye ediyor, 2. ve 3. ayetlerde bize ne vaatte bulunuyor?`

İsa, yeryüzündeki hizmetinin son günlerinde öğrencilerine bu harika umut ve cesaret sözlerini söyledi. Bu sözler cesaretlerinin kırıldığı ve denendikleri zamanlarda onları şevklendirecekti. Sözler, bizim için de aynı işlevi görmelidir. İsa gökten geldi, göğe geri döndü ve bize şu sözü verdi: “siz de benim bulunduğum yerde olasınız diye yine gelip sizi yanıma alacağım.”

Ve Mesih’in ilk gelişinde çarmıhtaki ölümü, belki de her şeyden daha fazla O’nun ikinci gelişinin güvencesidir çünkü İkinci Geliş olmazsa, ilki ne işe yarardı ki? İsa’nın çarmıhta bizim için ölmüş olduğundan ne kadar eminsek, söz vermiş olduğu gibi, biz de O’nun bulunduğu yerde olalım diye yine gelip bizi yanına alacağından da o kadar emin olabiliriz (bkz. Yuhanna 14:3).

`Mesih’in ilk gelişinin ikincisinin güvencesi olması fikri üzerinde biraz daha düşünün. O’nun ilk gelişinde, ikinci gelişini güvenebileceğimiz bir vaat yapan ne olmuştu?`