---
title:  Ek Çalışma
date:  06/01/2023
---

“Benliği inkâr ederek kendinizi Mesih’e verdiyseniz, Allah’ın ailesinin bir ferdisiniz, ve Baba’nın evindeki her şey sizin içindir. Allah’ın tüm hazineleri size açılır, hem şimdiki dünyada, hem de gelecek dünyada. Meleklerin hizmeti, O’nun Ruhu’nun armağanı, O’nun kullarının işleri–tümü sizin içindir. Dünya, içindeki her şeyle birlikte, size faydalı olabildiği kadarıyla sizindir.”—Ellen G. White, Bereket Dağından Düşünceler, s. 105.

**Tartışma Soruları**

`1. Tanrı’nın çocuklarına vermiş olduğu bunca müthiş armağan karşısında, biz de mezmurcunun sorduğu şu soruyu sormaya zorlanıyoruz: “Ne karşılık verebilirim RAB’be, bana yaptığı onca iyilik için?” (Mezmurlar 116:12). Ruhsal ve dünyevi yaşantınızda Tanrı’nın size sağladığı bereketlerin ve verdiği armağanların bir listesini yapın ve bu listeyi kendi sınıfınızda paylaşmaya hazır olun. Bu, Tanrı’ya ne kadar şükretmeniz gerektiğine dair size ne öğretiyor?`

`2. Biz her ne kadar haklı olarak Tanrı’nın Yaratıcımız olduğunu düşünsek de, Kutsal Yazı defalarca aynı zamanda bizi ayakta tutanın da O olduğunu öğretiyor. (Bkz. İbraniler 1:3; Eyüp 38:33–37; Mezmurlar 135:6, 7; Koloseliler 1:17; Elçilerin İşleri 17:28; 2.Petrus 3:7.) Evrendeki galaksilerden, çarpan kalbimize ve bilinen tüm maddeyi oluşturan atomları bir arada tutan yapılara kadar her şeyin var olmasını sağlayan Tanrı’nın ayakta tutan gücüdür. Bu Kutsal Kitap gerçeği, O’nun bize verdiği her şeyi nasıl değerlendirdiğimiz konusunda Tanrı’ya karşı yükümlülüklerimizin neler olduğunu anlamamıza nasıl yardım etmelidir? Bu gerçeklik, yaşamımızı ve yaşamımızın amacını uygun bir bakış açısıyla değerlendirmemize nasıl yardım eder?`

`3. Bu derste, Tanrı’nın bize verdikleri içerisinde İsa ve kurtuluş tasarısının neden en değerli armağan olduğundan bahsettik. Bu neden doğrudur? Buna ve bize sunduğu büyük umuda sahip olmasak neye sahip olurduk? Ateist bir yazar insanları “bozulan et ve dağılan kemik yığınları” diye tarif etmişti. Müjde armağanı olmasa neden bu sözlerinde haklı olurdu?`