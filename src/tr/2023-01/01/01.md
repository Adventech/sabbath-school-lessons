---
title:  Tanrı’nın Ailesinin bir Parçası
date:  31/12/2022
---

### Konuyla İlgili Metinler
Galatyalılar 3:26, 29; Mezmurlar 50:10–12; 1.Tarihler 29:13, 14; Filipililer 4:19; 1.Yuhanna 5:3; Matta 6:19–21.

> <p>Hatırlama Metni</p>
> “Bakın, Baba bizi o kadar çok seviyor ki, bize ‘Tanrı’nın çocukları’ deniyor!” (1. Yuhanna 3:1).

Hristiyanlar olarak, Tanrı ile olan ilişkimizin muazzam bir özelliği de, O’nun, yeryüzündeki işlerini idare etmemiz için bize güveniyor olmasıdır. Tanrı, insanlık tarihinin daha en başında kusursuz yaratımla kişisel olarak ilgilenmeleri için açıkça Âdem ile Havva’yı görevlendirdi. (Bkz. Yaratılış 2:7-9, 15.) Hayvanların isimlendirilmesinden, Bahçe’nin bakımına ve yeryüzünün çocuklarla doldurulmasına kadar, Tanrı burada O’nun adına çalışacağımızı bildirdi.

O aynı zamanda bizi kaynaklarla bereketlemektedir fakat O, bu kaynakları yönetme, örneğin para toplama, çekleri yazma, havale yapma, bütçe hazırlama ya da Sebt günü sabahı ondalıkları ve sunuları kiliseye getirme işlerini bize emanet etmiştir. Tanrı, bize sağladığı kaynakları kendi ihtiyaçlarımız için, başkalarının ihtiyaçları için ve O’nun işinin ilerletilmesi için harcayalım diye bizi yüreklendirmektedir. Şaşırtıcı görünse de, Tanrı’nın çocuklarının yetiştirilmesi, binalarının inşası ve gelecek nesillerin eğitimi işlerini emanet ettiği kişiler bizleriz.

Bu haftanın dersinde, Tanrı’nın ailesinin bir parçası olmanın ayrıcalıklarını ve yükümlülüklerini keşfedeceğiz.

_*7 Ocak Sebt Günü’ne hazırlık için bu haftanın konusunu çalışın._