---
title:  Kefillik ve Hızlı Zengin Olma Düzenleri
date:  01/02/2023
---

Kutsal Kitap, Tanrı’nın, çocuklarının başkalarının borçlarından sorumlu olmalarını istemediği konusunda gayet açıktır. Özdeyişler kitabında Rab kefillik, yani başka biri adına güvence vermek hakkında bizi uyarmaktadır.

`Süleyman’ın Özdeyişleri 6:1-5, Süleyman’ın Özdeyişleri 17:18 ve Süleyman’ın Özdeyişleri 22:26 ayetlerini okuyun. Buradaki mesaj nedir?`

Kefillik genellikle itibarı olmayan bir kişinin, bankadan kredi çekmek istemesi fakat gerekli koşulları sağlayamaması yüzünden gerçekleşir. Krediyi verecek olan kurum, koşulları sağlayamayan kişiye kendisi adına kefillik etmesi için itibar sahibi birini bulmasını söyleyecek, sonra da banka, borcu güvence altına alarak ödenmemesi durumunda kefil olan kişiyi sorumlu tutacaktır.

Bazen kilise üyesi bir arkadaşınız size gelip kefil olmanızı isteyecektir. Ona şöyle cevap vermelisiniz: “Kutsal Kitap bunu asla yapmamam gerektiğini söylüyor.” Kutsal Kitap’ın ihtiyaç içindeki kişilere yardım etmemiz için bizi teşvik ettiğini fakat onların borçlarının sorumluluğunu almamamız gerektiğini anlayın.

Bazen, anne babalardan genç çocuklarının ilk arabalarını satın almaları için kefil olmaları istenir. Ya da yetişkin çocuklar bir iş kurmak için borç alırken anne babalarından kefil olmalarını isterler. Aynı cevap geçerlidir. Gerçekten ihtiyacı olanlara yardım etmek uygundur fakat başkalarının borçlarına kefil olmayın. Araştırmalar, kefil olanların yüzde 75’inin sonunda borcu ödemek zorunda kaldıklarını göstermektedir!

`Süleyman’ın Özdeyişleri 28:20 ve 1. Timoteos 6:9, 10 ayetlerini okuyun. Burada ki uyarı nedir?`

Hızlı zengin olma düzenleri de bir diğer mali tuzaktır; onlara kapılan kişilerin mali yönden mahvolmalarına yol açacakları neredeyse kesindir. Kulağa gerçek olamayacak kadar iyi gibi geliyorsa, bunun sebebi gerçek olmamasıdır. Pek çok kişi duygusal ve mali yönden zarar görmüştür. Bu hileli planların yol açtığı ilave bir trajedi de, pek çok durumda kişilerin bu işlere girişmek için daha en başından borç para almak zorunda kalmış olmalarıdır. Pek çok yaşam ve aile bu kısa yoldan zengin olma hayalleri yüzünden harap olmuş sonunda sadece onları tuzağa düşürüp kandıran kişileri zengin etmiştir. Bir arkadaşınız ya da sevdiğiniz sizi bu yollardan birine çekmeye çalışırsa, oradan uzaklaşın. Yürüyerek değil, koşarak kaçın oradan.