---
title:  Ek Çalışma
date:  03/02/2023
---

“Bir daha borç içine girmemek için kararlı olun. Borca gireceğinize kendinizi binlerce şeyden mahrum bırakın. Yaşamınızın yolu bu oldu, borca girmek. Borçtan hastalıktan kaçar gibi kaçın.

“Allah’la, O’nun bereketiyle tüm borçlarınızı ödeyeceğinize, sadece ekmek ve yulaf lapasıyla idare etmek zorunda kalsanız bile bir daha kimseye borçlanmayacağınıza dair ciddi bir anlaşma yapın . . . Bocalamayın, cesaretinizi yitirmeyin, vazgeçmeyin. Zevkinizi inkâr edin, benliğin tutkularını inkâr edin, paranızı biriktirin ve borçlarınızı ödeyin.

“Onlardan olabildiğince çabuk kurtulun. Kimseye borcu olmayan özgür bir insan olarak yeniden ayağa kalkabildiğinizde, büyük bir zafer kazanmış olacaksınız.”—Counsels on Stewardship [Vekilharçlık Üzerine Öğütler],  s. 257.

Borçtan kurtulmak için daha da yardıma ihtiyacınız olduğunda, şunları deneyin:

Bir bütçe belirleyin. Üç ay boyunca tüm gelirinizi ve harcamalarınızı kayıt altına alarak basit bir bütçe hazırlayın. Pek çok kişi gereksiz şeylere harcadığı parayı öğrendiğinde şaşkınlığa uğrayacak.

Kredi kartlarını yok edin. Kredi kartları ailenin borç içinde olmasının temel sebeplerinden biridir. Onları kullanması kolay fakat ödemesi çok zordur. Eğer her ay kredi kartı borcunuzun tamamını ödemediğinizi fark ederseniz ya da kredi kartı normalde satın almayacağınız şeyleri almanıza yol açıyorsa, kredi kartınız sizi ve evliliğinizi yok etmeden siz onu yok edin.

Mali önlemlere başlayın. Bazen, satın aldığımız bazı küçük şeylere biraz daha dikkat ederek, aylık harcamalarımızdan ne kadar tasarruf edebileceğimizin farkında olmuyoruz. Damlaya damlaya göl oluyor.

**Tartışma Soruları**

`1. Pek çok devletin ve kişilerin, kurumların üstlendikleri borcun miktarı akıl almaz boyuttadır. Sizin borçla, borcun size ve çevrenizdekilere açtığı sorunlarla ilgili kendi tecrübeleriniz nelerdir?`

`2. Yerel kiliseniz, üyelerin borç ve genel olarak mali meseleleri yönetmeyi öğrenmelerine yardım etmek için ne yapabilir?`

`3. Dünyanın cezbediciliğinden ve açgözlülüğün yol açabileceği mali tehlikelerden korunmanıza yardım etmesi için talep edebileceğiniz Kutsal Kitap vaatleri nelerdir?`