---
title:  Vadeler ve Borçlanma Esasları
date:  02/02/2023
---

`Yasa’nın Tekrarı 15:1-5 ayetlerini okuyun. Bu ayetlerde açıklandığı şekliyle, Rab halkından ne talep etmişti?`

Diğer yedi yıl yasalarıyla (Mısır’dan Çıkış 21:2; Levililer 25:3, 4) uyumlu olarak, sadece köleler, hizmetçiler ve toprak değil, alacaklılar da düzene sokulmuştur. Alacaklılar herhangi bir borcu bağışlamak istemedikleri için bir kişinin borç içinde olabileceği en uzun süre yedi yıldı. Bu ayetlerden çıkaracağımız başka sonuçlarla birlikte, burada Rab’bin özellikle de İsrailli kardeşleri ilgilendirdiği zamanlarda bu tip mali konularla ilgilendiği gösterilmektedir. Bu ayetler ayrıca, ne kadar kötü olsa da Rab’bin borç gerçeğini kabul ettiğini göstermektedir. Rab ayrıca olabildiğince borçtan kaçınılması gerektiğini vurgulamıştır.

Günümüzde ise tersine dünyanın pek çok yerinde ev almak için 30, 40 yıllık krediler kullanılmaktadır. Evlerin çok bu kadar pahalı olmasının bir sebebinin de, onları almak için gerekli olan kredilerin bulunması olduğu anlaşılıyor.

Bu arada, pek çok kişi, ebeveynler ve öğrenciler eğitim için borç almayı düşünüyor. Bir kural olarak, üniversite diplomasına sahip olmak bir kişinin hayatının devamında gelir elde etme becerisini arttıracaktır. Bazılarınız eğitiminizi karşılamak için borç almak zorunda kalabilirsiniz fakat şu etmenleri aklınızda tutun. Aldığınız borcu faiziyle geri ödemek zorundasınız. Hak kazandığınız her türlü burs ve hibeyi almaya çalışın. Çalışın ve okul için biriktirebileceğiniz kadar para biriktirin. Sadece sizi bir iş sahibi yapacak dersleri alın. Anne babanızdan yardım alın. Kutsal Kitap zamanında anne babalar kendi geçimlerini sağlamaları için çocuklarına tarlalar verirlerdi. Bugün ise “miras,” bağımsız yetişkinler olabilsinler diye onların eğitimini sağlamak olmalıdır.

İdeal bir dünyada ödünç vermek de borç da olmazdı. Fakat ideal bir dünyada yaşamadığımız için, borç almamız gereken zamanlar olabilir. Borç alırken en iyi faizi aldığınızdan ve en iyi anlaşmayı yaptığınızdan emin olun. İhtiyacınız olan en düşük miktarı borç alın ve çok faiz ödememek için olabildiğince çabuk geri ödeyin. Fakat ilkesel olarak, insani açıdan olabildiğince borçlanmaktan kaçınmalıyız. Gündelik yaşamımızda Kutsal Kitap’ın mali ilkelerini uygulayarak gereksiz yere borçlanmaktan ve borcun hem kendimiz hem de ailemiz üzerine yüklediği korkunç gerginlikten kaçınabiliriz.

`İnsanlara borç verdiyseniz, onlarla olan ilişkinizde ne kadar dürüst, adil ve nazik olabilirsiniz? Bu ilişkilerinizle ilgili hesap vermek zorunda kaldığınızda Tanrı’nın huzurunda nasıl bulunacaksınız? (Bkz. Vaiz 12:14.)`