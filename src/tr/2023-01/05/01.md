---
title:  Borçla Uğraşmak
date:  28/01/2023
---

### Konuyla İlgili Metinler
Yasa’nın Tekrarı 28:1, 2, 12; Matta 6:24; 1.Yuhanna 2:15; Süleyman’ın Özdeyişleri 22:7; Süleyman’ın Özdeyişleri 6:1–5; Yasa’nın Tekrarı 15:1–5.

> <p>Hatırlama Metni</p>
> “Zengin yoksullara egemen olur, borç alan borç verenin kulu olur” (Süleyman’ın Özdeyişleri 22:7).

Borcun tanımlarından biri de, “bugünden, gelecekte kazanmayı beklediğine göre” yaşamaktır. Günümüzde borç bir yaşam tarzı olmuş gibi görünüyor fakat bu Hristiyanlar için bir ölçüt olmamalıdır. Kutsal Kitap borçtan vazgeçiriyor. Kutsal Yazılar’da en azından 26 yerde borçtan bahsediliyor ve hepsi de olumsuz anlamda. Borç almanın günah olduğunu söylemiyor fakat bunu yapmanın sıklıkla kötü sonuçlara yol açacağından bahsediyor. Pavlus mali yükümlülüklerden bahsederken şöyle tavsiyede bulunmuştu: “Herkese hakkını verin: Vergi hakkı olana vergi, gümrük hakkı olana gümrük, saygı hakkı olana saygı, onur hakkı olana onur verin. Birbirinizi sevmekten başka hiç kimseye bir şey borçlu olmayın” (Romalılar 13:7, 8).

Borç neden kişisel, kurumsal ve siyasi her seviyede neredeyse uluslar arası bir musibettir? Her toplumda her zaman borç içinde olan en azından küçük bir zümre olmuştur. Fakat bugün insanların büyük bölümü borç içindeler ve bu asla onların faydasına olan bir durum değil.

Bu hafta borcun sebeplerini ve onu nasıl idare edeceğimizi inceleyeceğiz. Siz borçsuz olabilirsiniz fakat bu değerli bilgiyi ondan fayda sağlayabilecek aileniz ve arkadaşlarınızla paylaşabilirsiniz.

_*4 Şubat Sebt Gününe hazırlık için bu haftanın konusunu çalışın._