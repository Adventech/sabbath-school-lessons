---
title:  Nuh Lütfu Buldu
date:  05/02/2023
---

Tanrı’nın göksel hazine arayanları genellikle burada yeryüzünde yaşamlarında büyük değişiklikler yapmaya çağırdığını göz önünde bulundurmak önemlidir. Yeri geldiğinde, aynı şeyle karşılaşmaya hazır olun.

`Yaratılış 6:5-14 ayetlerini okuyun. Nuh’un Tanrı’ya itaat etmesi sayesinde onda hangi büyük değişiklikler oldu? Bu ayetlerde, yaklaşan kıyamet hakkında uyarılmaya muhtaç bir dünyada yaşayan bizler kendimiz için hangi ilkeleri bulabiliriz?`

Nuh vaktini ve kaynaklarını kendisi için bir ev inşa ederek harcayabilirdi fakat yaşamında esaslı bir değişiklik yapmayı seçti ve hayatının 120 yılını Tanrı’nın gemi inşa etme isteğini yerine getirerek harcadı.

Bugün pek çok kuşkucu, genellikle doğanın bilinen yasalarıyla ilgili bilimsel kurgulara dayanarak, Tufan öyküsünü sadece bir efsane olarak kabul ediyor. Bu yeni bir şey değil. “Tufandan önceki dünya, tabiat kanunlarının yüzyıllardır sabitlenmiş olduğuna karar vermişti. Tekrarlanan mevsimler kendi sıralarında geliyorlardı. Bu zamana dek hiç yağmur yağmamıştı; yeryüzü buğu veya çiyle sulanıyordu. Nehirler sınırlarını henüz hiç aşmamışlar, ancak sularını güvenle denize taşımışlardı. Değişmez hükümler suları yataklarından taşmaktan alıkoymuştu.”—Ellen G. White, Atalar ve Peygamberler, s. 96. Tufan’dan önce, insanlar, gerçeği yanlış anladıkları için asla tufan olmayacağını savunuyorlardı; Tufan sonrasında ise yine gerçeği yanlış anladıkları için Tufan’ın hiç gerçekleşmediğini savunuyorlar. Kutsal Kitap’ın dediği gibi: “Güneşin altında yeni bir şey yok” (Vaiz. 1:9).

Bu arada, Kutsal Kitap insanların Tufan’a inanmadıkları gibi aynı şekilde son zaman olaylarından da şüphe edeceklerini söylüyor (bkz. 2.Petrus 3:3-7). O halde biz gelmekte olan yıkıma nasıl hazırlanabiliriz? “Tatmin erteleme” denilen bilinçli bir tercih mevcuttur. Bu temelde şu anlama geliyor: biz, görkemli bir gelecek ödülünü alacağımızı umut ederek, sabırla Tanrı’nın bizden yapmamızı istediği işi yapmalıyız. Mesih’in ne zaman döneceğini bilmiyoruz. Bir bakıma, fark etmez de. Asıl önemli olan, bu süreçte Nuh gibi bizim de, bu Nuh örneğinde olduğu gibi yaşamımızda esaslı değişiklikler yapmamızı gerekli kılsa dahi Tanrı’nın bizden istediği şeyi yapmamızdır.

`Tanrı sizden Nuh’tan istediği gibi yaşamınızda esaslı değişiklikler yapmanızı istese, bunu yapmaya ne kadar hazırsınız? (İpucu: bkz: Luka 16:10.)`