---
title:  İmanlıların Babası Avram
date:  06/02/2023
---

Tanrı Avram’dan yurdunu ve akrabalarını bırakıp ona göstereceği ülkeye gitmesini istedi. Mesih’in soyu işte böyle başladı. Ayrıntıları belirtilmemiş olsa da Avram doğup büyüdüğü toprakları terk etmek zorunda kaldı. Bu elbette kolay verilen bir karar değildi ve şüphe yok ki bu isteği gerçekleştirmek için bazı dünyevi zevklerden ve rahatlıklardan feragat etmesi gerekmişti.

`Yaratılış 12:1-3 ayetlerini okuyun. Bu vaat ve onun kabul edilmesi neticesinde, yeryüzündeki tüm halklar ne şekilde Avram aracılığıyla kutsanacaktı?`

Bu Avram ve ailesi için hayat değiştiren büyük bir olaydı. “İman sayesinde İbrahim miras alacağı yere gitmesi için çağrılınca, Tanrının sözünü dinledi ve nereye gideceğini bilmeden yola çıktı” (İbraniler 11:8). “İbrahim’in sorgulamadan itaat etmesi imanın tüm Kutsal Kitap’taki en çarpıcı kanıtlarından biridir.”—Ellen G. White, Atalar ve Peygamberler, s. 126.

Pek çoğumuz yurdumuzu, ailemizi, arkadaşlarımızı kolaylıkla geride bırakamazdık. Fakat Avram bunu yaptı. Avram Tanrı’nın ondan bulunmasını istediği yerde olmaktan memnun değildi. Çok garip görünse de, Avram, İshak ve Yakup yaşamları boyunca bu topraklara hiç sahip olamadılar fakat yine de Tanrı’ya bağlı kalmayı sürdürdüler.

`İbraniler 11:8-13 ayetlerini okuyun. Burada bize bu konuyla ilgili verilen mesaj nedir?`

Avram, çevresinde yaşayanlarca bir önder olarak tanınıyordu. Cömert, cesur, konuksever ve Yüceler Yücesi Tanrı’nın bir kulu olduğu biliniyordu. Tanrı’ya tanıklığı örnek gösterilecek cinstendi. Tanrı’nın lütfuyla, bizler İbrahim’in mirasçılarıyız. “Örneğin, ‘İbrahim Tanrı’ya iman etti, böylece aklanmış sayıldı.’ ‘Öyleyse şunu bilin ki, İbrahim’in gerçek oğulları iman edenlerdir.’” (Galatyalılar 3:6, 7). “Eğer Mesih’e aitseniz, İbrahim’in soyundansınız, vaade göre de mirasçısınız” (Galatyalılar 3:29).

İbrahim’de de, Nuh’ta olduğu gibi Tanrı’ya itaat etmesi sonucunda bir kişinin esaslı bir yaşam değiştirici karar verdiğini görüyoruz.

`2. Korintliler 4:18 ayetini okuyun. Bu ayetin mesajı verdiğimiz ruhsal kararları nasıl etkilemelidir? Musa ve İbrahim bu aynı ilkeyi nasıl hayata geçirmişlerdi?`