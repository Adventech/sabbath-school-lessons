---
title:  Gökte Hazine Biriktirmek
date:  04/02/2023
---

### Konuyla İlgili Metinler
Yaratılış 6:5–14, İbraniler 11:8–13, 2.Korintliler 4:18, Yaratılış 13:10–12, Yaratılış 32:22–31, İbraniler 11:24–29.

> <p>Hatırlama Metni</p>
> “İnsan bütün dünyayı kazanıp da canından olursa, bunun kendisine ne yararı olur? İnsan, kendi canına karşılık ne verebilir?” (Markos 8:36, 37).

İsa şu sözleri söylediğinde bize dünyanın en iyi yatırım taktiğini vermiş oldu: “Yeryüzünde kendinize hazineler biriktirmeyin. Burada güve ve pas onları yiyip bitirir, hırsızlar da girip çalarlar. Bunun yerine kendinize gökte hazineler biriktirin. Orada ne güve ne pas onları yiyip bitirir, ne de hırsızlar girip çalar” (Matta 6:19, 20). İsa bu yatırım taktiğini şu sözleriyle sonlandırıyor:

“Hazineniz neredeyse, yüreğiniz de orada olacaktır” (Matta 6:21). Başka bir deyişle: bana paranızı nereye harcadığınızı gösterin, ben de size yüreğinizin nerede olduğunu göstereyim çünkü paranızı her nereye koyarsanız, yüreğinizin onu takip edeceği kesindir, çoktan orada değilse tabi.

Tanrı’nın krallığı için atan bir yürek istiyor musunuz? Eğer istiyorsanız, paranızı size ebedi ödüller toplayacak yere yatırın. Vaktinizi ve paranızı Tanrı’nın işine verin. Bunu yaptığınızda, kısa süre içinde bu işle daha da ilgileneceksiniz ve yüreğiniz de ardından gelecek. Bu hafta bize göklerde nasıl hazineler biriktireceğimizi ve sonunda da ebedi ödülü toplayacağımızı gösteren ayetleri ve tasvirleri inceleyeceğiz.

_*11 Şubat Sebt Günü’ne hazırlık için bu haftanın konusunu çalışın._