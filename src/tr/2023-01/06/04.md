---
title:  Lut’un Yanlış Kararları
date:  07/02/2023
---

Avram Tanrı’nın çağrısına cevap vererek yurdunu terk ettiğinde, yeğeni Lut bu yolculuğunda onunla birlikte gitmeyi seçti. Yaratılış 13. bölümde Tanrı’nın Avram’ı bereketlediği, o kadar ki, onun çok zengin olduğu, sürüleri [o kültürde zenginliğin ilk ölçütü buydu], altınları, gümüşleri olduğu yazmaktadır (bkz. Yaratılış 13:2). “Lut’un da davarları, sığırları, çadırları vardı” (Yaratılış 13:5). İkisinin de hayvan sürüleri o kadar büyümüştü ki, birbirlerine yakın yerlerde yaşamaları mümkün değildi. Çobanları arasında çekişme olmasının önüne geçmek için, Avram Lut’a istediği yerde yaşama seçimini yapma önceliğini verdi. Elbette, Lut büyüğü olan Avram’ın seçme önceliğini tanımalıydı, ayrıca kendi mal varlığını Avram’la olan akrabalığına borçluydu. Fakat o kendisine iyilik yapan Avram’a minnettarlık göstermedi ve bencilce davranarak en iyi toprağı kendisine istedi.

`Yaratılış 13:10-12 ayetlerini okuyun. Lut’un bu kararı vermesine hangi mantıklı etkenler sebep olmuş olabilir?`

Lut, kente gitme kararını kolaylıkla savunabilirdi fakat orada işler onun için pek iyi gitmedi. Avram ise ona olanları öğrendiğinde “Çok üzüldüm Lut, fakat ne ekersen onu biçersin” demedi. Tersine, onu kurtarmaya gitti (bkz. Yaratılış 14).

Bazen, daha fazlasının peşinde koşarken, almamız gereken dersi almıyoruz. Lut hemen Sodom’a geri döndü! Fakat Tanrı büyük merhamet göstererek Lut’a ve ailesine elçiler gönderdi, bu kentlerin kısa süre sonra yok edileceğini bilmelerini sağladı.

`Yaratılış 18:20-33 ayetlerini okuyun. Tanrı İbrahim’e yeryüzüne yaptığı ziyaretin sebebinin ne olduğunu söyledi? Tanrı’nın bu aşağılık kentleri yok etmeyi planladığını öğrendiğinde İbrahim nasıl karşılık verdi?`

İbrahim, Lut ve ailesi için endişeleniyordu, bu sebeple Tanrı ile pazarlık ederek orada doğru kişilerin bulunabileceğini öne sürdü ve O’ndan bu kentleri bağışlamasını istedi. Pazarlığa 50 kişiyle başladı fakat sonra 10 kişiye kadar düştü. Tanrı, sevgi dolu karakterine uyacak şekilde, Avram istemeyi durdurana kadar merhamet göstermeyi sürdürdü! Tanrı ve iki meleği kişisel olarak Lut’u, karısını ve iki kızını kurtardılar. Fakat karısı arkasına baktığı için tuz kesildi. Lut Sodom’a zengin bir adam olarak girmişti fakat neredeyse her şeyini kaybetmiş olarak çıktı. Biz de, özellikle büyük resim yerine kısa vadeli kazançları düşündüğümüz zamanlarda kararlar verirken son derece dikkatli olmalıyız (bkz. Markos 8:36, 37).