---
title:  Öncelikle Arayın
date:  12/01/2023
---

İsa için şöyle söylenmişti: “avam halk onu sevinçle dinliyorlardı” (Markos 12:37 KM). İsa’yı izleyen ve dinleyen büyük kalabalıkları oluşturan insanların çoğu bu sınıftandı, avam halktı. Dağlarda beslenenler ve Dağdaki Vaazı dinleyenler de bu kişilerdi. İsa onlara özetle şöyle dedi, Ailelerinizi geçindirmek konusunda endişeli olduğunuzu biliyorum. Günlük yiyeceğinizi ve içeceğinizi, sizi sıcak tutup koruyacak giyecekleri dert ediyorsunuz. İşte size önerim. . .

`Matta 6:25-33 ayetlerini okuyun. Burada ne vaat edilmişti ve bu vaatleri almak için halkın ne yapması gerekiyordu?`

Tanrı’nın vaatlerinden pek çoğu karşılıklı antlaşma unsurları içermektedir. Yani, bereketi almak için üzerimize düşen kısmı da yerine getirmek zorundayız.

`Yeşaya 26:3 ayetini okuyun. Tanrı’nın esenliğine sahip olmak için bizden ne yapmamız isteniyor?`

`1. Yuhanna 1:9 ayetini okuyun. Günahlarımızı itiraf edersek İsa ne yapacak?`

`2. Tarihler 7:14 ayetini okuyun. Tanrı’nın burada ortaya sürdüğü teklifteki koşullar ve karşılığında gerçekleşecek olan şeyler nelerdir?`

Tüm bu ayetler ve başka pek çokları şu çok önemli gerçeği ortaya koymaktadır: Her ne kadar egemen olan, bizi yaratan ve ayakta tutan Tanrı olsa da ve kurtuluş bir lütuf armağanı olup bizim açımızdan hak edilemez olsa da, burada yeryüzündeki büyük mücadele oyununda oynayacak bir rolümüz bulunmaktadır. Kutsal özgür irade armağanını kullanarak, Kutsal Ruh’un teşvikini takip etmeyi seçmeli ve Tanrı’nın bizden yapmamızı istediğine itaat etmeliyiz. Tanrı bize hayatta bereketler sunuyor olsa da, laneti ve ölümü de seçebiliriz. O, bu sebeple şöyle demektedir, “Yaşamı seçin ki, siz de çocuklarınız da yaşayasınız” (Yasa’nın Tekrarı 30:19).