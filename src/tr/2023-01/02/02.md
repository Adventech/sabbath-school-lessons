---
title:  Kurtuluş Antlaşması
date:  08/01/2023
---

Mesih’in çarmıhtaki ölümü, yaşamış ya da yaşayacak her insan için kurtuluşu mümkün kıldı. Fakat mevsimler sözü gibi kurtuluş vaadi tek yanlı değildir–yaptıkları fark etmeksizin her kişiye verilmiş değildir. Herkesin kurtulacağı inancına “evrenselcilik” denmektedir.

Tersine, tüm insanlık için ölmüş olsa da, İsa pek çok kişinin onları yıkım ve sonsuz ölüme götüren geniş yolda yürüyor olduklarını açık bir şekilde öğretmişti (Matta 7:13, 14).

`Aşağıdaki ayetler insanların İsa’da bulunan kurtuluş armağanını nasıl aldıkları konusunda ne söylüyor?`

1. Yuhanna  5:13

Matta 10:22

Yuhanna 6:29

2. Petrus 1:10, 11

Pavlus kurtuluş antlaşmasının karşılıklı olan doğasını anlamıştı. Yakında idam edilecek olduğunun bilincinde olan Pavlus, pek çok arkadaşının onu terk etmiş olduğu gerçeğine rağmen, sevgili dostu Timoteos’a kendinden emin bir şekilde antlaşmada üzerine düşeni yerine getirdiğini söylemişti. “Çünkü kanım adak şarabı gibi dökülmek üzere. Benim için ayrılma zamanı geldi. Yüce mücadeleyi sürdürdüm, yarışı bitirdim, imanı korudum. Bundan böyle doğruluk tacı benim için hazır duruyor. Adil yargıç olan Rab o gün bu tacı bana, yalnız bana değil, O’nun gelişini özlemle beklemiş olanların hepsine verecektir” (2.Timoteos 4:6-8).

Pavlus şöyle diyor, “Hazırım [çünkü] yüce mücadeleyi sürdürdüm, yarışı bitirdim, imanı korudum.” Kurtuluşun yasanın gereklerini yaparak değil yalnızca imanla olduğu konusunda her zaman çok açık olan Pavlus, burada da işleri ya da başarılarını bir şekilde ona Tanrı katında erdem kazandıran şeyler olarak görmüyordu. Onu bekleyen “doğruluk tacı,” Pavlus’un imanıyla hak kazandığı ve yaşamının sonuna kadar tutunduğu İsa’nın doğruluğudur.

`Kurtuluş hak edilmeyen bir armağan olsa da, armağanı kabul edenlerle etmeyenler arasında ne fark bulunmaktadır? Bu armağanı kabul etmek ne yapmamızı gerekli kılmaktadır?`