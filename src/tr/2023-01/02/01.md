---
title:  Tanrı’nın Bizimle Olan Antlaşmaları
date:  07/01/2023
---

### Konuyla İlgili Metinler
Matta 10:22, Yuhanna 6:29, Yasa’nın Tekrarı 28:1–14, Süleyman’ın Özdeyişleri 3:1–10, Malaki 3:7–11, Matta 6:25–33.

> <p>Hatırlama Metni</p>
> “Eğer Tanrınız RAB’bin sözünü iyice dinler ve bugün size ilettiğim bütün buyruklarına uyarsanız, Tanrınız RAB sizi yeryüzündeki bütün uluslardan üstün kılacaktır. Tanrınız RAB’bin sözünü dinlerseniz, şu bereketler üzerinize gelecek ve sizinle olacak” (Yasa’nın Tekrarı 28:1, 2).

Şaşırtıcı bir şekilde, Tanrı bizimle sözleşmeler (ya da antlaşmalar) yapmıştır. Bunlardan çoğu karşılıklıdır yani her iki tarafın da (Tanrı ve insanlar) yapması gerekenler bulunmaktadır. Karşılıklı antlaşmaya örnek vermemiz gerekirse; “Sen şunu yaptıktan sonra ben de bunu yapacağım” ya da “sen şunu yaparsam ben de bunu yapacağım” diyebiliriz.

Tek yanlı antlaşmalar ise nadir olarak karşımıza çıkar. “Sen bir şey yapsan da yapmasan da ben bunu yapacağım.” Tanrı’nın insanlarla olan antlaşmalarından birkaç tanesi tek yanlıdır. Örneğin:

“O, güneşini hem kötülerin hem iyilerin üzerine doğdurur; yağmurunu hem doğruların hem eğrilerin üzerine yağdırır” (Matta 5:45). Biz bir şey yapsak da yapmasak da gün ışığı ve yağmur için Tanrı’ya güvenebiliriz. Tufan sonrasında Tanrı insanlara ve “tüm yabanıl hayvanlara,” biz ne yaparsak yapalım, yeryüzünü kaplayacak başka bir tufan daha olmayacağına dair söz verdi (bkz. Yaratılış 9:9-16). Ayrıca şu vaatte bulundu:

“Dünya durdukça ekin ekmek, biçmek, sıcak, soğuk, yaz, kış, gece, gündüz hep var olacaktır” (Yaratılış 8:22). Bizim yaptıklarımızdan bağımsız olarak mevsimler gelip geçmeyi sürdürecek.

Bu hafta Tanrı ve O’nun çocukları arasındaki çok önemli birkaç karşılıklı antlaşmayı çalışacağız. Dua edelim ki biz de Tanrı’nın lütfuyla “antlaşmada üzerimize düşeni yerine getirebilelim.”

_*14 Ocak Sebt Günü’ne hazırlık için bu haftanın konusunu çalışın._