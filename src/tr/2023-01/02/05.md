---
title:  Ondalık Antlaşması
date:  11/01/2023
---

Ondalık verme alışkanlığı ile Tanrı ile olan ilişkimiz arasında yakın bir ruhsal bağlantı bulunmaktadır. İsrailliler Tanrı’ya itaat ettikleri ve ondalık vermekte sadakatli oldukları dönemlerde bolluk yaşadılar. Tersine, ondalık vermediklerinde ise zor durumlara düştüler. İtaat ve bolluğun, ardından da itaatsizlik ve sorunların geldiği bir döngüyü izliyor gibiydiler. İşte bu sadakatsizlik dönemlerinden birinde Tanrı, peygamber Malaki aracılığıyla halkı ile karşılıklı bir antlaşma yapmayı önerdi.

`Malaki 3:7-11 ayetlerini okuyun. Bu ayetlerde hangi vaatler ve yükümlülükler bulunmaktadır?`

Tanrı halka, eğer onlar Kendisine dönerlerse, O’nun da halka döneceğine dair vaatte bulundu. O’na dönmek ile ne demek istediğini sorduklarında ise, Tanrı açıkça “Benden ondalıkları, sunuları çalmayı bırakın” dedi. Lanetlenmelerinin sebebi hırsızlıklarıydı. Lanet sorunu için Tanrı’nın getirdiği çözüm şuydu: “Bütün ondalıklarınızı [Ondalıkların yekûnunu] ambara getirin” (Malaki 3:10). Bunu yaparsanız, “göklerin kapaklarını size açacağım, üzerinize dolup taşan bereket yağdıracağım.” Onu alacak kadar ambarımız olmazsa, başkalarına yardım edebileceğimiz ve Tanrı’nın gayesinin ilerlemesine yardım edebileceğimiz üretim fazlasına sahip olmuş oluruz.

“Sizin için ölsün diye biricik Oğlu’nu vermiş olan O, sizinle bir antlaşma yaptı. O size bereketlerini veriyor ve karşılık olarak da sizden ondalıklarınızı ve sunularınızı O’na getirmenizi istiyor. Hiç kimse asla bu meseleyi anlamasını sağlayacak bir yol bulunmadığını söylemeye cesaret edemez. Allah’ın ondalıklar ve sunular konusundaki planı Malaki kitabının üçüncü bölümünde açık bir şekilde ortaya konmuştur. Allah, insan aracılarını, onlarla yapmış olduğu antlaşmaya sadık kalmaya çağırıyor.”—Ellen G. White, Counsels on Stewardship [Vekilharçlık Üzerine Öğütler], s. 75.

Döngünün itaat dönemlerinden biri de Yahuda’nın iyi kralı Hizkiya zamanında yazılmıştı. Yahuda’da gerçek bir uyanış vardı ve halk sadakatli bir biçimde ondalıklarıyla sunularını tapınağın deposuna getirmeye başlamıştı. O kadar çok geldi ki, birikenler tapınakta yığınlar halinde istiflendi. 2. Tarihler 31:5 ayeti şu şekilde aktarıyor, Halk “ilk yetişen tahıl, yeni şarap, zeytinyağı, bal ve bütün tarla ürünlerinden bol bol verdiler. Bunun yanısıra her şeyin ondalığını da bol bol getirdiler.”

`Verdiğiniz (ya da vermediğiniz) ondalık sizin ruhsallığınız ve Tanrı ile olan ilişkinize dair ne söylüyor?`