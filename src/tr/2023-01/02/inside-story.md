---
title:  Tanrı ile Anlaşma Yapmak
date:  13/01/2023
---

_Andrew McChesney tarafından_

Rusya'dan bir öğrenci olan Dmitry Bagal, Almanya'daki Friedensau Adventist Üniversitesi'nde ilahiyat alanında yüksek lisans programına kaydolduktan birkaç ay sonra parası bitti. Seçenekleri sınırlı görünüyordu. Kampüste veya yakında ki bir huzurevinde çalışabilir ancak geliri eğitim ücretinin sadece kısmen karşılayabilirdi. Bir yabancı olarak Alman öğrenciler gibi devletten kredi alamazdı. Ancak krediden daha küçük olan ama geri ödeme gerektirmeyen bir burs için başvurabilirdi.

Dmitry ikilem üzerinde dua ederken, Tanrı ile bir anlaşma yapmak için duygulandı. "Tanrım," diye dua etti, "beni bu bursla kutsarsan, misyon çalışmalarını desteklemek için ikinci bir ondalık ayıracağıma söz veriyorum."

Dmitry burs için başvurdu ve sevinçle onaylandı. Brüt gelirinin ikinci yüzde 10'unu misyon çalışmaları için ayırmaya başladı. Dönemler geçtikçe burs için tekrar onaylandı ve misyon çalışmalarına ikinci bir ondalık vermeye devam etti. İkinci ondalığa rağmen, yine de bir şekilde okul ücretini ve diğer masrafları karşılayacak kadar parası vardı. Hatta acil bir durum için kenara para ayırabiliyordu.

Sonra Dmitry'nin beş yaşındaki dizüstü bilgisayarı, yüksek lisans tezi üzerinde çalışırken bozulmaya başladı. İki kez kendi kendini onarmak için yedek parça satın almak zorunda kaldı. Bir gün, dizüstü bilgisayarın ekranını artık kapatamadığını fark etti. Vidalar kıpırdamıyordu. Tezini bitirmeyi umuyorsa yeni bir dizüstü bilgisayara ihtiyacı vardı ve küçük acil durum fonuna sahip olmaktan memnundu.

Fakat durum hakkında dua ederken, beş kişilik ailesiyle birlikte Güney Amerika ormanlarında misyoner olarak hizmet eden eski Sovyetler Birliği'nden bir arkadaşını hatırladı. Yüksek nem, arkadaşının tabletini mahvetmişti ve işine devam etmek için umutsuzca sağlam bir cihaza ihtiyaçı vardı. Dmitry, mezun olmak için bir dizüstü bilgisayara ihtiyacı olan kişiyken neden Güney Amerika'daki arkadaşını düşündüğünü anlayamıyordu. Fakat su geçirmez, toz geçirmez bir dizüstü bilgisayar satın aldı ve arkadaşına yolladı.

Paketi gönderdikten kısa bir süre sonra, Dmitry'nin dizüstü bilgisayar ekranında dizüstü bilgisayar için ihtiyaç duyduğu vidaları sunan bir çevrimiçi reklam belirdi. Vidaları sipariş etti ve taktıktan sonra ekran yeni gibi açılıp kapandı. Şaşırtıcı bir şekilde dizüstü bilgisayar bugün ,sekiz yıl sonra hala çalışıyor.

Dmitry'nin, Tanrı'nın görevi ilk sıraya koyanları kutsadığından hiç şüphesi yok. Dmitry, “Rab dizüstü bilgisayarın ömrünü uzattı” diyor. “Gerçekten Kutsal Kitapta şöyle yazılmıştır: 'Yoksula acıyan kişi RAB’be ödünç vermiş olur,Yaptığı iyilik için RAB onu ödüllendirir.' [Süleyman'nın Özdeyişleri 19:17].”