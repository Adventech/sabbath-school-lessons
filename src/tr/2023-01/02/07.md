---
title:  Ek Çalışma
date:  13/01/2023
---

Kutsal Kitap bizim Tanrı’nın bir lütfu olarak yalnızca iman yoluyla kurtarıldığımız konusunda çok açıktır. Tanrı’nın emirlerine itaat etmemiz O’nun lütfuna verdiğimiz karşılıktır; lütfu kazanmaz (sonuçta kazanılan bir şey olsa lütuf olmazdı: bkz. Romalılar:4:1-4).

Aslında Tanrı’nın bizimle yaptığı karşılıklı antlaşmaya baktığımızda hem bereketlerimizi hem de sorumluluklarımızı görebiliriz. Tanrı ile olan ilişkimizi, O’nun bize sunduklarına verdiğimiz karşılıkla tesis ederiz ve büyük ölçüde kendi kaderimizi belirleriz. İtaat –hizmet ve sevgi bağlılığı– öğrenciliğin gerçek belirtisidir. Bizi itaat etme zorunluluğundan özgür kılmak yerine bizi Mesih’in lütfunun paydaşları yapan iman, sadece imandır ve bu da Tanrı’nın bizden talep ettiği itaati yerine getirmemizi mümkün kılar.

**Tartışma Soruları**

`1. Her Adventist ondalığını vermek konusunda sadakatli olsaydı, kilisemizin mesajı yaymak için gerekli olan her şeyi yapmaya yetecek kadar parası olacağı söylenir. Kilisenin ondan istenileni yerine getirmesine yardım etmek için ondalıklar ve sunular konusunda siz ne yapıyorsunuz?`

`2. Tanrı ile olan ilişkimizde seçimlerimizin ve yaptıklarımızın ne kadar önemli olduğu konusunda derinlemesine düşünün. Ondalıklarımızı ödeme ve iyi vekilharçlık da dahil olmak üzere işler ve itaat meselelerini, yasacılık tuzağına düşmeden nasıl zihnimizde canlı tutabiliriz?`

`3. Salı gününün sonundaki, sadakatli olduğumuzda dahi zor zamanların gelmesiyle ilgili soru hakkında sınıfta konuşun. Bu gerçekleştiğinde onu nasıl anlıyoruz ve eğer gerçekleşirse cesaretimizin kırılmasını nasıl önleyebiliriz?`