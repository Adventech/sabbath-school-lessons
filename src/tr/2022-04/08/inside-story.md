---
title:  Söz’ü Kabul Etmek, 2.Bölüm
date:  18/11/2022
---

_Andrew McChesney Tarafından_

Eulalia Rashid, üç yıl içinde Pasifik adası olan Saipan'da Kutsal Kitap’ı baştan sona okuma hedefini tamamladı. Okuduklarına dayanarak, Sebt gününü tutmaya ve sebze bazlı bir beslenmeye başladı. 37 yıldır alkolik olarak ailesine, İsa'nın içme arzusunu ortadan kaldırdığını söyledi.

Ancak Kutsal Kitap’ı okumaya başlamadan önce kendisine kolon kanseri teşhisi konuldu. Daha sonra ağrılı bir hastalık olan zona hastalığı ile iyice çöktü. İki hastalık korkunç acılara neden olmuştu. Ama dikkati başka yerdeydi. Kutsal Kitap’ın tamamını okumuş olmasına rağmen neden İsa'yı gerçekten tanımıyormuş gibi hissettiğini anlamıyordu. Samimiyetle dua etti.

Aniden, Saipan Yedinci Gün Adventist Kliniği'ni aramak için açıklanamaz bir istek duydu. Eulalia, telefonu açan kişiye, "Üzgünüm ama bu klinikle ilgili değil," dedi. "Kiliseden biriyle konuşmam gerekiyor. Kutsal Kitap’ın tamamını okudum ama hâlâ aç ve susuzum.”

Kısa bir süre sonra Eulalia'nın kapısında genç bir pastör belirdi. İkisi hemen anlaştılar. Eulalia, pastörü tüm hayatı boyunca tanıyormuş gibi hissetti ve birlikte Kutsal Kitap’ı çalışmaya başladılar. Eulalia vaftiz olmak istedi.

2019 sonbaharında vaftiz töreninden yaklaşık bir ay önce, Eulalia'nın korkunç acısı aniden ortadan kayboldu. Bir doktor, Eulalia'ya zona hastalığının tedavi edilemez olduğunu ve aylarca acı çekeceğini söylemişti. Ama şimdi ağrı gitmişti. Karnına dokundu bir şeylerin farklı olduğunu hissetti. Kısa bir süre sonra, doktor kanseri yendiğini söyledi.

Bugün, Eulalia, Saipan'daki komşularına,dört çocuğuna ve 13 torununa bir müjdecidir. Dua bahçesi adını verdiği yemyeşil bahçesiyle alâkadar olurken onlar için dua ediyor. Emeklerinin meyvesini komşularına vermektedir. Evindeki bir oda, Adventistlerin ve diğerlerinin Sebt akşamları toplandıkları bir ibadet yeri olarak ayrılmıştır.

66 yaşındaki Eulalia, mezmurcunun “Sözün adımlarım için çıra, Yolum için ışıktır.” (Mezmurlar 119:105) derken haklı olduğundan şüphe duymuyor.

“Diğer insanlara ümidim ve cesaretim şudur: Söz’ü Takip Edin” dedi. “İsa Söz'dür. O, sonsuz yaşama giden yoldur.”

Bu müjdecilik hikayesi, Yedinci Gün Adventist Kilisesi'nin “I Will Go” [Gideceğim] stratejik plânının aşağıdaki bileşenlerini göstermektedir: Müjdecilik Hedefi No. 1, “İsa aracılığıyla özgürlüğü, bütünsel sağlığı ve umudu desteklemede ve insanlarda Tanrı'nın suretinin daha çok görülmesi için Yedinci Gün Adventist kurumlarını güçlendirmek” ve Ruhsal Büyüme Hedefi olan No. 5: “Bireyleri ve aileleri ruhla dolu yaşamlara yönlendirmektir.”