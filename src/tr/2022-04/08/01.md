---
title:  Yeni Ahit Umudu
date:  12/11/2022
---

### Konuyla İlgili Metinler
1. Korintliler 15:12–19, Yuhanna 14:1–3, Yuhanna 6:26–51, 1. Selanikliler 4:13–18, 1. Korintliler 15:51–55.

> <p>Hatırlama Metni</p>
> “Tanıklık da şudur: Tanrı bize sonsuz yaşam verdi, bu yaşam O’nun Oğlu’ndadır. Kendisinde Tanrı Oğlu bulunanda yaşam vardır, kendisinde Tanrı Oğlu bulunmayanda yaşam yoktur” (1. Yuhanna 5:11, 12).

Grek dilinde yazıyor olsalar da, Yeni Ahit yazarlarının (Luka dışında) hepsi Yahudiydi ve elbette insan doğasına, putperest Grek bakış açısından değil, bütüncül İbrani bakış açısından yaklaşıyorlardı.

Yani, Mesih ve elçiler için Hristiyan umudu yeni bir umut değil tersine atalar ve peygamberler tarafından zaten büyütülmüş olan kadim umudun belirmesiydi. Örneğin, Mesih İbrahim’in O’nun gününü önceden gördüğünü ve sevindiğini belirtmişti (Yuhanna 8:56). Yahuda, Hanok’un İkinci Geliş hakkında peygamberlik sözü söylediğini ifade etmişti (Yahuda 14, 15). İbraniler kitabı da, iman kahramanlarının biz kendi ödülümüzü almadan almayacakları göksel ödüllerini beklediklerinden bahsetmektedir (İbraniler 11:39, 40). Onların ruhları şimdiden gökte Rab ile birlikte olsa, bu ifade anlamsız olurdu.

Yuhanna, sadece Mesih’te olanların sonsuz yaşama sahip olduklarını söyleyerek (1. Yuhanna 5:11, 12) canın doğası gereği ölümsüz olduğu kuramını çürütmektedir. Gerçekte, Mesih ile kurtaran bir ilişkiye sahip olmak dışında sonsuz yaşam bulunmamaktadır. O halde, Yeni Ahit umudunun merkezinde Mesih bulunmaktadır ve bu ölümlü var oluşun bir gün ölümsüz olacağına dair yegâne umut odur.

_*19 Kasım Sebt Günü’ne hazırlık için bu haftanın konusunu çalışın._