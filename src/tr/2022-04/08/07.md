---
title:  Ek Çalışma
date:  18/11/2022
---

Stephen Cave şöyle yazmıştı: “Romalılar Hristiyanların bir gün bedenen mezardan dirileceklerine dair inançlarının gayet farkındaydılar. Bu umutları engellemek ve onlarla alay etmek için yapabilecekleri her şeyi yaptılar. Gaul kentinde M.S. 177 yılında yapılan bir işkenceyle ilgili kayıtlarda, şehitlerin önce idam edildiği, sonrasında cesetlerinin gömülmeden altı gün boyunca çürümeye bırakıldığı ve daha sonra da yakılarak küllerinin Rhône ırmağına döküldüğü yazmaktadır. Bu sırada Romalıların ‘hadi şimdi dirilsinler de görelim’ dediği rapor edilmiş.”—Stephen Cave, Immortality: The Quest to Live Forever and How It Drives Civilization [Sonsuza Dek Yaşam Arayışı ve Uygarlığa Etkisi], s. 104, 105.

Teolojik şüpheciliğe dair bu küçük örnek ders ne kadar çarpıcı olsa da, yersizdir çünkü Kutsal Kitap’ın diriliş vaadi ile ilgili hiçbir şey kanıtlamamaktadır. İsa’yı ölümden diriltmiş olan güç, bedenimiz her ne durumda olursa olsun bizim için de aynı şeyi yapabilir. Sonuçta tüm evreni yaratmış ve sürdürmekte olan bu aynı Güç ise, O elbette hayatta olanları dönüştürme ve ölüleri diriltme kudretine sahiptir.

“Pavlus ‘aynı şekilde Tanrı, İsa’ya bağlı olarak gözlerini yaşama kapamış olanları da O’nunla birlikte geri getirecektir’ yazdı [1. Selanikliler 4:14]. Pek çok kişi bu metni uyumakta olanların Mesih’le birlikte gökten getirilecekleri şeklinde yorumlamaktadır; fakat Pavlus burada Mesih’in ölümden diriltildiği gibi, Allah’ın da uyumakta olan kutsalları mezarlarından çağıracağını ve onları O’nunla birlikte göğe götüreceğini kastetmişti. Ne değerli bir teselli! Ne yüce bir umut! Yalnızca Selanik kilisesi için değil, fakat her nerede olurlarsa olsunlar, bütün Hristiyanlar için.”—Ellen G. White, Elçilerin İşleri, s. 236, 237.

**Tartışma Soruları**

`1. Birisi şöyle demişti: “Ölüm sizi yok eder… Tümüyle, bıraktığı tüm izlerle yok edilmek, kişinin yaşamının anlamını mahvetmek için son derece yararlıdır.” O halde, hayatlarımızın bu anlamsızlığı içinde biz hangi umuda sahibiz?`

`2. Yetkinliğe doğru büyümeye olan ihtiyacımızla (Filipililer 3:12-16), ancak Mesih’in ikinci gelişinde çürümeyen ve günahsız bir doğaya sahip olacağımız gerçeğini (1. Korintliler 15:50-55) nasıl uyumlaştırabiliriz?`

`3. “Gizli alınma” fikrine kapılmış olan birinin, bu öğretinin neden yanlış olduğunu görmesine nasıl yardımcı olabiliriz?`

`4. 1. Korintliler 15:12-19 ayetlerini yeniden okuyun. Bu ayetlerde, ölülerin gökte İsa ile birlikte değil de, uyuyor olduklarına dair hangi güçlü kanıtlar bulunmaktadır? Ölüler arasındaki doğru kişiler gerçekten şu anda gökte İsa ila birlikteyse bu ayetlerin ne anlamı kalır?`