---
title:  Zincirlerden Kurtuluş
date:  30/09/2022
---

_Andrew McChesney Tarafından_

Laos'un kırsal kesiminde çığlık sesleri yükseliyordu.

Kilise çalışanlarından oluşan küçük bir ekiple köyü ziyaret eden Yedinci Gün Adventisti bir pastör, neler olduğunu öğrenmek için yüksek sesli çığlıkların geldiği tarafa doğru yöneldi.

16 yaşındaki bir çocuğu ailesinin evinin ahşap zeminine zincirlenmiş halde görünce şaşırdı. "Oğlunuza ne oldu?" diye ailesine sordu. "Neden zincirlendi?

Ailesi üzgün görünüyordu. Babası, “Oğlumuz Aer uzun yıllardır hasta,” dedi. Annesi, "Birkaç saatliğine normalleşiyor ama sonra günde birkaç kez tekrar aklını kaybediyor" dedi.

Ailesi  bir tedavi bulmak için tüm paralarını harcamıştı. Ancak, Aer'in kendisine ve başkalarına zarar vermesini önlemek için onu gönülsüzce zincire vurmaya karar verecek kadar durum giderek daha da kötüleşmişti..

Son altı aydır ahşap zemine bağlıydı.

Pastör, Aer ile konuştu ve ona ve ailesine İsa'nın kurtarıcı sevgisini anlattı. “İsa isterse, Aer'i iyileştirebilir” dedi.

Çocuk için dua etmek için izin istedi. Aer'in ailesi mutlu bir şekilde kabul etti. Oğullarının iyileşeceğine dair umutları yüzlerinden okunuyordu.

Birkaç gün sonra pastör ve ekibi Aer'i tekrar ziyaret etti ve onun için dua ettiler.

Pastör, aileyi komşu bir köydeki en yakın Adventist kilisesinde ibadet etmeye davet etti.

Bir sonraki Sebt günü, anne ve babası Aer ile birlikte kiliseye geldiler fakat Aer’in elleri zincirle bağlıydı.

Her kilise üyesi Aer için dua etti ve ardından pastör çocuğun babasından da onun için dua etmesini istedi. Baba, oğlu için İsa'ya dua ederken bütün başlar eğildi. O günden sonra çocuk iyileşti. Normale döndü ve artık zincirlemeye  gerek kalmamıştı.

Komşular şaşırdı ve Aer'in ailesini soru yağmuruna tuttular.

"Yıllardır hasta olan ve zincirlenen çocuk bu mu?" dedi içlerinden birisi.

“Neden şimdi iyileşti?  Onu kim iyileştirdi?" dedi bir başka biri.

Ailesi, Hristiyan Tanrı’nın çocuklarını iyileştirdiğini açıkladılar.

Aer'in ailesi, iyileşmeden sonra İsa'yı kişisel Kurtarıcıları olarak kabul etmekle kalmadı, diğer birçok aile de öyle yaptı.

Bu aileler Nisan 2021'de kilisede vaftiz edilen ve kilise binasını dolduran 122 kişi arasında yer alıyor.

Hikayeyi Adventist Müjdecilik Hizmeti ile paylaşan Lao pastörü, "Bu alanda birçok insanın kurtarılmak üzere O'na gelmesiyle sonuçlanan bu kadar çok mucize gerçekleştirdiği için Tanrı'ya şükrediyoruz" dedi.

Laos'ta ve tüm dünyada müjdenin yayılmasını destekleyen Sebt Okulu sunularınız için şükranlarımızı sunarız.