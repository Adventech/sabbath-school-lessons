---
title:  Ek Çalışma
date:  30/09/2022
---

“Göğün ifade edilemez görkemine tanık olup onu tecrübe etmiş ve Allah’ın korkunç yüceliğini görmüş olmalarına rağmen tüm bu yüceliğin huzurunda O’na isyan etmiş olanların [Şeytan ve melekleri] kurtarılmaları için hiç umut yoktu. Allah’ın yüce kudretinin, onları derinden etkileyecek yeni ve muhteşem gösterimleri yoktu çünkü onlar bunları çoktan tecrübe etmişlerdi. Bu varlıklar ifade edilemezin kendi huzurundayken isyan etmişlerse, denenmeleri için yerleştirilebilecekleri daha avantajı şartlar bulunmamaktaydı. Onların haset şüphelerine ve isyankâr homurdanmalarına boyun eğdirecek yedek güç de, sınırsız yüceliğin daha öte yüksekliği ya da derinliği de bulunmamaktaydı. Onların suçu da cezaları da göksel saraylarda sahip oldukları yüce ayrıcalıklarla orantılı olmalıydı.”—Ellen G. White, Confrontation [Yüzleşme], s. 21.

“Allah ve Mesih, Şeytan’ın sapkınlık edeceğini ve sapkının aldatıcı gücü sayesinde insanın düşeceğini baştan beri biliyordu. Günahın var olmasını Allah takdir etmedi, ancak var olacağını önceden gördü ve korkunç tehlikeyi önlemek üzere hazırlık yaptı. O’nun dünyaya sevgisi o kadar büyüktü ki, biricik doğmuş olan Oğlu’nu vermeyi vaat etti, ‘Öyle ki, O’na iman edenlerin hiçbiri mahvolmasın, hepsi sonsuz yaşama kavuşsun.’ Yuhanna 3:16.”—Ellen G. White, Sevgi Öğretmeni, s. 16.

**Tartışma Soruları**

`1. Tanrı’nın, nihayetinde dünyamızdaki kötülüğün kökeni ve varlığından sorumlu olup olmadığı konusunu sınıfta derinlemesine tartışın. Böyle bir suçlamayı ne şekilde cevaplamaya çalışmalıyız?`

`2. Çarmıh, bizim bütün kötülük meselesiyle ilgili anlayışımıza ne şekilde uymaktadır? Çarmıh ve orada gerçekleşenler neden kötülüğün kökeniyle ilgili her anlayış için merkezi olmalıdır?`

`3. Dünyamızda binlerce yıldır süren günah ve ıstıraptan sonra, Şeytan artık isyanının yol açtığı feci sonuçların farkında olmalıdır. O halde Tanrı’ya karşı yürüttüğü isyanı neden hâlâ sürdürmektedir?`

`4. Matta 5:43-48 ayetlerinde Mesih, Tanrı’nın tüm insanlara duyduğu koşulsuz sevgisinin bizim tüm ilişkilerimiz için bir model olduğundan bahsediyor. Bu modeli aileniz ve kiliseniz içerisinde nasıl daha yakından yansıtabilirsiniz?`

`5. Elçi Petrus bizi şöyle uyarıyor: “İblis kükreyen aslan gibi yutacak birini arayarak dolaşıyor” (1. Petrus 5:8). Ayrıca Efesliler 6:10-20 ayetlerini okuyun. “İblis’in hileleri” (Efesliler 6:11) karşısında nasıl galip gelebiliriz?`