---
title:  Ruh’un Rehberliği
date:  14/12/2022
---

Kutsal Ruh, Tanrı’nın sevgisini yüreklerimize döken (Romalılar 5:5), bizi gerçek bir kurtaran deneyime yönlendiren (Yuhanna 16:7-11), bizi tüm gerçeğe yönelten (Yuhanna 16:13) ve müjde görevini yerine getirmemiz için bize destek olan (Elçilerin İşleri 1:8) Tanrı’nın güçlü bir Aracısı’dır. Şeytan’ın yozlaştıran işini etkisiz hale getiren Kutsal Ruh olduğu için, Şeytan’ın Kutsal Ruh’un doğası ve işine dair kavrayışımızı saptırmak için amacıyla gücüyle çırpınması şaşırtıcı değildir. Bazı kişiler Kutsal Ruh’un kişiliğini reddediyorken, bazıları da Ruh’un armağanlarına O’nun dönüştüren gücünden daha çok önem veriyor.

`Elçilerin İşleri 8:4-24 ayetlerini okuyun. Samiriyeli büyücü Simun, Kutsal Ruh tarafından yenilenmeden Ruh’un armağanlarını almak istedi. Bu aynı tavır günümüzde de nasıl hâlâ ortaya konulmaktadır?`

Tanrı’nın çocukları, Kutsal Ruh’un, Tanrı’nın sözünün tüm gerçeğine (Yuhanna 16:13, Yuhanna 17:17) yönlendirdikleridir (Romalılar 8:14). İsa şu açık ifadelerle uyarmıştı: “Bana, ‘Ya Rab, ya Rab!’ diye seslenen herkes Göklerin Egemenliği’ne girmeyecek. Ancak göklerdeki Babam’ın isteğini yerine getiren girecektir.  O gün birçokları bana diyecek ki, ‘Ya Rab, ya Rab! Biz senin adınla peygamberlik etmedik mi? Senin adınla cinler kovmadık mı? Senin adınla birçok mucize yapmadık mı?’ O zaman ben de onlara açıkça, ‘Sizi hiç tanımadım, uzak durun benden, ey kötülük yapanlar!’ diyeceğim” (Matta 7:21–23). Bu, Kutsal Ruh’un asla hiç kimseyi–Kendisi’nin ilham etmiş olduğu–Tanrı’nın Sözü’nden uzağa yönlendirmeyeceği, tersine her zaman bizi o Söz’e uymaya yönlendireceği anlamına gelmektedir.

Bizi tüm gerçeğe yönelten aynı Kutsal Ruh, aynı zamanda başkalarını bu harika gerçeğe yönlendirmemiz için bize güç vermektedir (Matta 28:18-20, Elçilerin İşleri 1:8). Kutsal görevimizi yerine getirirken, O’nun özel desteğine sahibiz.  O halde, her sabah Rab’bin önünde diz çökmeli ve O’na olan adanma yeminlerimizi tazelemeliyiz. Bunu yapığımızda, Tanrı canlandıran, kutsayan gücüyle, Ruhu’nun varlığını bize bahşedecektir.

Fakat biz de her gün doğru olduğunu bildiğimiz şeyleri yapıp, yanlış olduğunu bildiğimiz şeylerden kaçınarak, bilinçli seçimler yapıp, O’nun yönlendirmesine açık olmalıyız. Yani, Tanrı’nın bize vaat ettiği Kutsal Ruh’un gücünü almaya, ancak Tanrı vergisi kudretimizle yaşamamız gerektiği gibi yaşamaya çalışarak açık olabileceğiz.

`Her sabah Kutsal Ruh’un yaşamlarımızdaki rehberliğine açık olmak için dua etmek neden çok önemlidir?`