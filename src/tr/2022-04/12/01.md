---
title:  Kutsal Kitap’ın Dünya Görüşü
date:  10/12/2022
---

### Konuyla İlgili Metinler
Luka 2:52; Matta 4:23; 1. Korintliler 6:19, 20; Mezmurlar 24:3, 4; Elçilerin İşleri 8:4–24; 1. Yuhanna 3:1–3.

> <p>Hatırlama Metni</p>
> “Esenlik kaynağı olan Tanrı’nın kendisi sizi tümüyle kutsal kılsın. Ruhunuz, canınız ve bedeniniz Rabbimiz İsa Mesih’in gelişinde eksiksiz ve kusursuz olmak üzere korunsun” (1. Selanikliler 5:23).

Vahiy kitabı, Mesih’in İkinci Gelişi’nden önce gerçekleşecek iyi büyük “küreselleşmeden” bahsediyor. Vahiy 13. bölümde, “bütün dünya” şaşkınlık içinde denizden çıkan canavarın ardından gittiğinde, yanlışın nasıl küreselleşeceği açıklanıyor (Vahiy 13:3, 7, 8, 12, 16). Vahiy 14. bölümde, “sonsuza dek kalıcı olan müjde,” “her ulusa, her oymağa, her dile, her halka” iletildiğinde gerçeğin nasıl küreselleşeceği açıklanıyor (Vahiy 14:6, 7). Bu “çetin anlar” (2. Timoteos 3:1) sırasında, “her öğretinin rüzgarı” (Efesliler 4:14) esiyor olacak ve insanlar, “kulaklarını gerçeğe tıkayıp masallara sapacaklar” (2. Timoteos 4:4). “Şeytan, iki büyük yanılgı olan ruhun ölümsüzlüğü ve pazar gününün kutsallığı öğretileri aracılığıyla insanları hilelerinin etkisi altına alacaktır. Bunlardan birincisi ruhçuluğun temellerini atarken, ikincisi Roma’yla duygudaşlık bağı meydana getirir.”—Ellen G. White, Büyük Mücadele, s. 593.

Bu son olaylar otaya çıkana kadar, Mesih’in muhteşem dönüşüne hazır olmak amacıyla Kutsal Ruh tarafından yönlendirilmeye çalışırken, insanın ve ölümün doğası da dahil olmak üzere sahip olduğumuz tüm gerçeğe olan inancımıza sıkıca tutunmalıyız.

_*17 Aralık Sebt Gününe hazırlık için bu haftanın konusunu çalışın._