---
title:  O'nun Gelişine Hazır Olmak
date:  15/12/2022
---

Çok fazla suni ihtiyacın ve göze çarpan dikkat dağıtıcının bulunduğu çılgınca bir dünyada yaşıyoruz. Dikkatli olmazsak, bunlar tüm zamanımızı alıp önceliklerimizi saptırabilir. Bu, küreselleşmiş olan sanal dünyamızın diğer bir yan ürünü değildir; Her yaştan Hristiyanlar, bir dereceye kadar Şeytan’ın onları bu hayatta gerçekten önem taşıyan şeyden uzaklaştırma girişimlerine karşı tetikte olmalıdır.

Kim, dikkatli olmadığı takdirde Rab’den yüz çevirme ve dünyevi, bedensel, sonunda bizi tatmin etmeyecek ve nihayetinde ruhsal olarak mahvolmamıza yol açabilecek şeyler üzerinde durma tehlikesi altında değildir ki?

`2. Petrus 3:14 ve 1. Yuhanna 3:1-3 ayetlerini okuyun. İkinci Geliş için kendimizi hazırlamakla bu muhteşem olaya hazır olmak arasında ne fark görüyorsunuz?`

İkinci Geliş için devam etmekte olan hazırlık düşüncesi, sıklıkla oyalanmanın bir bahanesine dönüşmektedir.  Bu düşünce kişinin kolaylıkla kötü köle gibi “Efendim gecikiyor” (Matta 24:48) sanmasına ve rahatlamasına yol açabilir.

`Mezmurlar 95:7, 8; İbraniler 3:7, 8, 15 ve İbraniler 4:7 ayetlerini okuyun.  Bu ayetler şu anda hazır olmak konusunda bize ne söylüyor?`

Kutsal Kitap bakış açısından, kurtuluşun zamanı her zaman “bugündür,” asla yarın değildir (bkz Mezmurlar 95:7, 8; İbraniler 3:7, 8, 15; İbraniler 4:7). Ve dahası: büyük bir dönüşüm tecrübesi gerçekleşmediği takdirde, bugün olduğumuz olmaya devam edeceğiz. Dönüşmemiş olanı zamanın kendisi dönüştürmez. Ancak kişi sürekli olarak lütufta büyüdüğünde ve imanda kararlılıkla ilerlediğinde, katılaşmaya, kuşkuculuğa, alaycı ve hatta inançsız olmaya olan eğilimi geriler.

Bu bakış açısından, hayatımızın her bir gününün, yaşamımızın küçük ölçeği olduğunu söyleyebiliriz. Böylelikle, Tanrı’nın lütfuyla gelecek için plan yapmalı fakat her günü İsa’nın dönüşüne hazır biçimde yaşamalıyız–bilhassa çünkü bu hayatın olasılıkları göz önünde bulundurulduğunda, bugün son gününüz olabilir.

`İsa bugün dönüyor olsa, O’nun dönüşüne bugün nasıl hazır olabilirsiniz? Cevaplarınızı Sebt günü derste tartışın.`