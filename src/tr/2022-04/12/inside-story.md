---
title:  İsa Ejderhaya Karşı
date:  16/12/2022
---

_Andrew McChesney Tarafından_

2020'nin sonlarında Laos'un kuzeyinde yaşayan Kue'ye garip bir şey oldu. Vücudu ve özellikle göbeği şişmeye başladı.

Endişeli olan kocası Cheng, onu o bölgenin şamanına götürdü ve onlara Kue'yi bir ejderhanın hamile bıraktığını ve onu bir sualtı dünyasına götürmeyi plânladığını bildirdi. Şaman ciddiyetle, "Ejderhayı yatıştırmak ve Kue'nin ruhunu geri çağırmak için hayvan kurbanları vermelisin" dedi.

Cheng şamana istediği her şeyi seve seve verdi ama Kue daha da kötüye gitti. Cheng, bundan sonraki iki ay boyunca birden fazla tedavi için geleneksel şifacılara başvurdu ancak hiçbir şey ona yardımcı olmadı. Her şeyini şamanlara ve geleneksel şifacılara harcadı ama Kue'nin sağlığı bozulmaya devam ediyordu.

Sonunda Cheng, bir Hristiyan pastörden Kue için dua etmesini istemeyi düşündü.

İki Yedinci Gün Adventist lideri o sırada Kue'nin köyünü ziyaret ediyorlardı ve onun için dua ettikten sonra onu Laos'un başkenti Vientiane'deki bir hastaneye göndermeye karar verdiler. Hastanede doctor, Kue'ye, semptomları aşırı sıvı tutulmasına bağlı şişme içeren bir böbrek hastalığı olan Nefrotik sendrom teşhisi koydu. Ancak hastanede bir hafta geçirdikten sonra Kue komaya girdi ve yaşam desteğine bağlanmak zorunda kaldı. Doktorun hayatta kalma şansının %50 olduğunu söylediği yoğun bakım ünitesine transfer edildi. Onu gözetimi altında tutmak için yüksek tıbbi faturaları kimin ödeyeceğini sordu.

Cheng, akrabalarıyla konuştu ve paralarının olmadığını fark etti. Kue'yi başkente getiren ve ilk hastane faturalarını ödeyen Adventist liderlerin de fonları yetersizdi. Yüksek faturalarla ve Kue'nin iyileşeceğine dair hiçbir güvencenin olmamasıyla karşı karşıya kalan Cheng, onu yaşam destek ünitesinden çıkarmak ve eve getirme konusunda zor bir karar verdi.

Bir kilise lideri daha sonra “Onu ölmesi için eve göndermek çok acı vericiydi ama onun için yapabileceğimiz hiçbir şey yoktu” dedi. "Tek ümidi Tanrı’nın ona merhamet etmesi ve ona bir mucize göstermesiydi."

Eve döndükten günler sonra, Cheng, Kue için evlerinde dua etmesini istemek için Adventist bölge pastörünü çağırdı. Birkaç müjdeci ile birlikte gelen pastör uzakta yaşıyordu. Cenaze için de yardım edebilmek için birkaç gün kalmaya karar verdi. Aile Kau'nun ölmesini beklerken, pastör ve müjdeciler her gün oruç tutup dua ettiler. Kue ölmek yerine gitgide iyileşti. Kendi başına kolayca nefes almaya başladı ve şişlik azaldı. Mayıs 2021 itibariyle yardımsız yürüyebildi.

Bugün Kue, kuzey Laos halkına göklerde bir Tanrı olduğuna dair yaşayan bir tanıktır.

Laos'ta ve tüm dünyada müjdenin yayılmasını destekleyen Sebt Okulu sunularınız için teşekkür ederiz.