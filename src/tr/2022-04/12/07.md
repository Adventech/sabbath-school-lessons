---
title:  Ek Çalışma
date:  16/12/2022
---

“Büyük mücadele sonuna yaklaşıyor. Karada ve denizdeki her afet haberi her şeyin sonunun gelmek üzere olduğu gerçeğine tanıklık ediyor. Savaşlar ve savaş söylentileri onu ilan ediyor. Önümüzde açılmakta olan büyük olayların beklentisiyle kalbi daha hızlı çarpmayan bir Hristiyan var mıdır? Rab geliyor. Yaklaşan bir Tanrı’nın ayak seslerini duyuyoruz.”—Ellen G. White, Maranatha [Rab Geliyor], s. 220.

“İman hayatını her gün yaşayın. Sıkıntı zamanı konusunda endişelenip üzülerek sıkıntıyı vaktinden önce tecrübe etmeyin. ‘Korkarım büyük sınama gününde ayakta kalamayacağım’ diye düşünmekten vazgeçin. Şimdi için, sadece bugün için yaşamalısınız. Yarın size ait değildir. Kendiniz üzerinde zaferi bugün kazanmalısınız. Bugün bir dua hayatı yaşamalısınız. İman uğrunda yüce mücadeleyi bugün sürdürmelisiniz. Allah’ın sizi bereketlediğine bugün inanmalısınız. Karanlığa ve inançsızlığa galip geldikçe Efendi’nin taleplerini yerine getirmiş olacaksınız ve etrafınızdaki kişiler için bir berekete dönüşeceksiniz.”—Ellen G. White, Signs of the Times [Vakitlerin İşaretleri], 20 Ekim 1887.

“Rab’bin gelişi yakın ve biz O’nu huzur içinde beklemek için hazırlıklı olmalıyız. Etrafımızdaki kişilere ışık vermek için elimizden ne geliyorsa yapmaya kararlı olalım. Bizim üzgün olmamamız gerekiyor, tersine neşeli olmalı ve Rab İsa’yı her zaman gözümüzün önünde bulundurmalıyız . . . O’nun görünüşünü hazır olarak beklemeliyiz. O’nu görmek ve kurtardıkları olarak karşılanmak ne kadar da muhteşem olacak! Çok uzun süre bekledik, fakat umudumuz solmamalı. Kralı Kendi güzelliğinde görebilirsek sonsuza dek bereketlenmiş olacağız. Yüksek sesle ‘eve dönüyoruz’ diye bağırmalıymış gibi hissediyorum. Mesih’in, fidyeyle kurtardıklarını ebedî evlerine götürmek üzere, kudretle ve büyük görkemle geleceği zamana yaklaşıyoruz.”—Ellen G. White, Heaven [Gök], s. 165, 166.

**Tartışma Soruları**

`1. Kişinin–beden, can ve ruhun–bölünmez bir bütün olduğu düşüncesi, dinin her şeyi kapsayan faaliyet alanını ve kişisel yaşam tarzımızın önemini daha iyi anlamamıza nasıl yardımcı olur?`

`2. Tüm gerçek uyanışlar ve reformlar her zaman Tanrı merkezlidir, asla insan davranışını merkez almaz. Ferisi ve vergi görevlisi öyküsü (bkz. Luka 18:9-14) bu ilkeyi ne şekilde örneklemektedir?`

`3. Perşembe gününün son sorusuna verdiğiniz cevabı derste tartışın. Hazır olduğunuzu nasıl bilebilirsiniz ve kendini bilmezlik etmeden güvenceye sahip olabilir misiniz?`