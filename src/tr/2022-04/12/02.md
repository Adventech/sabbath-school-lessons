---
title:  İsa Örneği
date:  11/12/2022
---

`Luka 2:52 ayetini okuyun. Bu ayette İsa’nın gelişiminin hangi dört yönünden bahsediliyor?`

İsa Kusursuz İnsandı ve O’nun gelişimi insan var oluşunun tüm temel yönlerini kapsıyordu. Luka 2:52 ayetine göre, “İsa [zihinsel olarak] bilgelikte ve [fiziksel olarak] boyda gelişiyor, [ruhsal olarak] Tanrı’nın ve [toplumsal olarak] insanların beğenisini kazanıyordu.” “Yıllar geçtikçe, düşünce yapısı daha da etkin hale geliyor ve kavrayışı güçleniyordu. Bunun yansıması olarak, O’nun karakteri de güzeldi. Düşünce ve vücut yapısı çocukluğunun gerektirdiği gibi gittikçe gelişiyordu. İsa, bir çocuk olarak kendine özgü ve sevecen bir mizaç sergiledi.  O’nun yardımsever elleri başkalarına yardım etmek için her zaman hazırdı. Hiçbir şeyin engel olamayacağı sabrından ve dürüstlüğünden vazgeçmeyerek bir sadakat örneği gösterdi. Prensipte bir kaya kadar sağlamdı. O’nun bencil olmayan yaşamı, insanlığa bir fedakarlık ve nezaket örneği gösterdi.”—Ellen G. White, Sevgi Öğretmeni, s. 57.

`Matta 4:23 ayetini okuyun. İsa’nın üç aşamalı hizmeti–öğretme, vaaz etme ve iyileştirme–bugün bizim tarafımızdan nasıl etkili bir biçimde sürdürülebilir?`

Bir insanın bütünsel ve bölünemez bir kişi olduğunu kabul ettiğimizde, dinimizi sadece ruhsal konularla sınırlandıramayız. Gerçek aslında bizim tüm varlığımızı kucaklamakta, tüm ömrümüzü kaplamakta ve yaşamımızın tüm yönlerini kapsamaktadır. Fiziksel ve ruhsal unsurlarımız o kadar güçlü bir şekilde bütünleşmiştir ki, gerçekten birbirlerinden ayrılamazlar. Ve her ne kadar düşmüş varlıklar olarak biz asla İsa’nın yukarıdaki tasvirine eşit olamayacak olsak da, “insanda onu Yaratan’ın suretini yeniden canlandırmak için, onu içinde yaratıldığı kusursuzluğa geri döndürmek için, bedenin, zihnin ve canın gelişimini desteklemek için Tanrı’nın lütfuyla ona benzemeye çalışmalıyız–kurtuluşun işi budur”.(Ellen G. White, Education, s.15,16) Tanrı’nın, halkını Kendi dönüşü için hazırlama sürecinin bir parçası olarak Tanrı’nın halkında yapmak istediği şey budur.

`Kendimizi İsa ile karşılaştırdığımızda, farklılık bizi kolaylıkla umutsuzluğa sürükleyebilir. O halde çarmıha ve ne anlama geldiğine odaklanmak, İsa’da gördüğümüze nazaran kendimizde gördüğümüz karşısında cesaretimizin kırılmasından bizi ne şekilde korur?`