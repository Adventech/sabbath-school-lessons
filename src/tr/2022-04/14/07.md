---
title:  Ek Çalışma
date:  30/12/2022
---

“Mesih’in haçı sonsuzluk boyunca kurtulanların bilimi ve ilahisi olacaktır. Yüceltilmiş Mesih’te, çarmıha gerilen Mesih’i görecekler. Engin uzayın derinliklerindeki sayısız dünyayı gücüyle yaratan ve gözeten Kişi’nin, Allah’ın Sevgilisi’nin, göğün Yüceliği’nin, keruvların ve parlak serafların zevkle ibadet ettikleri Kişi’nin–düşmüş insanı kaldırmak amacıyla Kendini alçalttığı; Golgota’daki haç üzerinde kayıp dünyanın kederleri kalbini kırıp hayatını parçalayana dek, günahın suçunu ve utancını üstlendiği ve Babası’nın kendisinden yüz çevirmesine katlandığı hiçbir zaman unutulmayacaktır.  Tüm dünyaların Yaratıcısı’nın, tüm yazgıların Hakimi’nin, insan sevgisinden ötürü yüceliğini bir kenara bırakarak kendini alçaltması, evrenin merakını ve hayranlığını her zaman uyandırmaya devam edecektir.”—Ellen G. White, Büyük Mücadele, s. 656, 657.

“Büyük mücadele sona erer. Artık günahtan da, günahkârlardan da eser yoktur. Tüm evren temizlenmiştir. Engin yaratılışın tümünde uyum ve hoşnutluk tek bir nabız gibi atar. Her şeyi yaratan Kişi’den, engin uzayın derinlikleri boyunca, yaşam, ışık ve hoşnutluk akmaktadır. En küçük atomdan en büyük dünyaya kadar, canlı ya da cansız her şey, gölgelenemeyen bir güzellik ve mükemmel sevinç içinde, Allah’ın sevgi olduğunu ilan etmektedir.”—Ellen G. White, Büyük Mücadele, s. 683.

**Tartışma Soruları**

`1. Pek çok seküler Hristiyanlar hayatını sanki bu dünya sonsuza kadar var olacakmış gibi yaşıyorlar (Luka 12:16-21). Dünyevi gayelerimizle göksel önceliklerimizi nasıl dengeleyebiliriz? İsa’nın Luka 12. bölümde bizi uyardığı şeyden nasıl korunabiliriz?`

`2. Gök burada başlıyorsa, evlerimizi ve kişisel yaşantılarımızı göksel ilkelerin küçük ifadelerine dönüştürmek için ne yapmalıyız?`

`3. Pazar günü dersinin sonundaki soru üzerinde düşünün. Ebedi hayata inanmayanların kötümserliğinin arkasındaki mantık nedir? Aynı zamanda, bu kişilerden bazıları geleceğe dair hiçbir umutları olmadığını söylemelerine rağmen, oldukça “mutlu” hayatlar sürüyor gibiler. Sizce bunu nasıl yapıyorlar? Yani, bu hayatın ötesinde bir şey olduğuna dair vaade sahip olmadan mutlu bir şekilde yaşamayı nasıl akla uygun bir hale getirebiliyorlar?`