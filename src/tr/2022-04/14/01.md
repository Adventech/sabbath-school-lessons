---
title:  Her Şey Yeni
date:  24/12/2022
---

### Konuyla İlgili Metinler
2. Petrus 3:13; Vahiy 21:3, 22; 1. Yuhanna 3:2, 3; 1. Petrus 1:22; Yeşaya 25:8; Vahiy 22:3–5.

> <p>Hatırlama Metni</p>
> “Tahtta oturan, ‘İşte her şeyi yeniliyorum’ dedi. Sonra, ‘Yaz! diye ekledi, ‘Çünkü bu sözler güvenilir ve gerçektir’ ” (Vahiy 21:5).

Kutsal yazı bize şu umudu veriyor: “Ama biz Tanrı’nın vaadi uyarınca doğruluğun barınacağı yeni gökleri, yeni yeryüzünü bekliyoruz” (2. Petrus 3:13).

Fakat bazıları “yeni bir gökle yeni bir yeryüzü” (Vahiy 21:1) vaadini hayal gibi, öbür dünya umudundan faydalanan güç sahibi kişilerin, kalabalıkları düzen içinde tutabilmek için uydurdukları hikâyeler gibi görüyor. Sözümona dayanılan düşünce şu: Bugün zor durumda olsanız da bir gün gökte ödülünüzü alacaksınız, ya da bunun gibi bir şey.

Her ne kadar bazı kişiler Kutsal Kitap’ta sunulan gelecek umudunu bu şekilde kullanmış olsa da, onların istismarı, yeni gökler ve yeni yeryüzüyle ilgili sahip olduğumuz vaatler hakkındaki gerçeği değiştirmiyor.

Son günlerde, alaycılar kutlu umudumuzla dalga geçecekler (2. Petrus 3:3-7). Fakat onların alayları, tam olarak öngörüldüğü gibi, Kutsal Kitap’ın söylediğinin doğru olduğuna dair daha fazla kanıt olarak değerlendirilebilir çünkü onlar Kutsal Kitap’ın onların yapacağını öngördüğü şekilde alay ediyorlar.

Bu hafta boyunca, göksel tapınak, Tanrı’nın mevcudiyeti, ölüm ve gözyaşlarının sona ermesi ve son olarak da Tanrı’nın sevgisinin mutlak zaferi dahil olmak üzere görkemli yeni gök ve yeni yeryüzü vaadi üzerinde düşüneceğiz.

_*31 Aralık Sebt Gününe hazırlık için bu haftanın konusunu çalışın._