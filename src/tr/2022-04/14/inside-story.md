---
title:  Fuji’deki Etkili Meyve Suyu Standı
date:  30/12/2022
---

_George Kwong Tarafından_

Wailoaloa Plajı, uygun fiyatlı konaklama, restoranlar ve özellikle, Fiji'de bulunan Nadi’deki barlar ve gece mekânları ile tanınan popüler bir turizm merkezidir. Ancak COVID-19 vurduğunda, tüm sahildeki birçok küçük kafeler, fast food restorantları iflas etti. Bamboo Resort da böyle bir yerdi.

Bir fırsat sezen üç yerel Yedinci Gün Adventist kilisesi, ücretsiz biyometrik taramalar, egzersiz programları, yağ kaybı ve kişilere özel beslenme plânları gibi sağlık ve zindelik programları sunan bir meyve suyu standı olan Bitu Wellness Bar'ı açmak için Bamboo Resort ile birlikte çalıştı. Adı, yerel dilde "bambu" anlamına gelen Bitu Bar, her gün sağlıklı taze meyve suları için akın eden yerel halk arasında hızla popülerlik kazandı.

Kilise üyeleri standın, insanların yaşam tarzının sebep olduğu hastalıkları, özellikle diyabetle mücadele ettiği bir bölgede Fijilileri sağlığa daha bütünsel bir yaklaşım benimsemeye teşvik etmek için bir etki merkezi olarak hizmet etmesi için dua etti. Güney Pasifik Bölümü'nün 10.000 Ayak parmakları kampanyası tarafından desteklenen ve 2019 On Üçüncü Sebt Sunularının bir alıcısı olan stand, aynı zamanda alkole sağlıklı alternatifler hakkında farkındalık yaratmaya çalışıyordu.

Ama sonra Fiji'yi ikinci bir COVID-19 dalgası vurdu ve yetkililer Bamboo Resort'un meyve suyu standıyla birlikte kapatılmasını emretti. İki hafta boyunca müşteriler meyve suyu standının ne zaman ve nerede yeniden açılacağını öğrenmek için her gün kendilerini aradı. Sonrasında yaşananlar herkesi şaşırttı.

Komşu iş yeri olan Beach Escape Resort'u yöneten evli bir çift, her gün Bamboo Resort'a akın eden kalabalığı izlemiş ve likör standından daha fazla insanın meyve suyu standını ziyaret ettiğini fark etmişti. Ayrıca, sokaklarında alkolle ilgili olaylarda azalma olduğunu memnuniyetle kaydettiler.

Çift, kilise üyeleriyle temasa geçip, likör standını ve diğer iş yerlerini bir sağlıklı yaşam merkezi olarak kullanmayı teklif ettiler. Kilise üyeleri, alkolle aynı yerde meyve suyu satmak istemedikleri için başlangıçta teklifi kabul etmediler ancak yöneticiler alkol satışını tamamen durdurmak istediklerini açıkladılar.

Alkol kaldırıldı ve bar ekipmanlarının yerini meyve suyu makineleri, karıştırıcılar, meyveler, sebzeler ve otlar aldı. Bitu Wellness Bar yeniden çalışmaya başladı.

Kilise üyeleri, Tanrı'nın önderlik ettiği harikulade yola duydukları şaşkınlığı dile getirdiler. Meyve suyu standı sadece Bamboo Resort'un müşterilerini etkilemekle kalmadı, aynı zamanda Beach Escape Resort'u topluma umut ve şifa getiren bir etki merkezine dönüştürdü.

Güney Pasifik Bölümü'nün Fiji ve diğer Güney Pasifik ülkelerindeki 10.000 Ayak parmakları kampanyasını destekleyen 2019 On Üçüncü Sebt Sunularınız için teşekkür ederiz. Müjdeyi Güney Pasifik Bölümü ve ötesinde yaymak için yeni projeleri desteklemek üzere bu çeyrekte cömert bir On Üçüncü Sebt Sunusu plânladığınız için şükranlarımızı sunuyoruz.