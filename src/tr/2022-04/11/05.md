---
title:  Ruh Çağırma ve Atalara Tapınma
date:  07/12/2022
---

“Nekromansi [Ruh Çağırma]” sözcüğü Grekçe nekros (ölü) ve manteia (kehanet) sözcüklerinden gelmektedir. Eski zamanlardan beri var olan bu uygulamada, sözüm ona genellikle gelecekteki olaylar hakkında bilgi almak amacıyla ölülerin ruhları çağrılmaktadır. Bu arada, atalara tapınma da, onlar hâlâ aileden kabul edildiği ve yaşayanların meseleleri üzerinde etkileri olduğuna inanıldığı için, ölmüş atalara hürmet etme adetidir. Bu putperest uygulamalar, canın ölümsüzlüğüne inanan ve aynı zamanda ölmüş olan sevdiklerini çok özleyen kişiler için çok çekici olabiliyor.

`1. Samuel 28:3-25 ayetlerini okuyun. Saul’un Eyn-Dor’daki cinci kadınla yaşadığı tecrübeden, sözde ölülerle iletişime dair hangi manevi mesajlar çıkartılabilir?`

Kutsal Kitap, eski İsrail teokrasisinde tüm ruhçuların, cincilerin, büyücülerin ve ruh çağıranların Rab için tiksinti olduğunu ve taşlanarak öldürüldüklerini açıkça belirtmektedir (Levililer 19:31; Levililer 20:6, 27; Yasa’nın Tekrarı 18:9–14). Saul bu yasa gereğince İsrail’deki tüm cincileri ve ruhlara danışanları yok etmişti (1.Samuel 28:3, 9).

Fakat daha sonra, Rab tarafından reddedildiğinde Saul’un kendisi cinci bir kadına danışmak için Kenan ülkesindeki Eyn-Dor kentine gitti (1. Samuel 28:6, 7, 15; Yeşu 17:11, Mezmurlar 83:10 ile karşılaştırın). Saul kadından ölmüş olan Samuel peygamberi çağırmasını istedi. Samuel sözde bir büyücü kılığında geldi ve Saul ile konuştu (1. Samuel 28:13-19). Samuel olduğunu iddia eden aldatıcı ruh, Saul’a “Yarın sen ve oğulların bana katılacaksınız” dedi (1. Samuel 28:19). Saul’un öleceğini öngörmüş olsa da, bu aldatıcı ruh, sadece Samuel’in kılığına girerek ruhun ölümsüz olduğunu söyleyen Kutsal Kitap’a aykırı kuramı doğrulamış oldu. Bu çok güçlü bir aldatmacaydı ve Saul daha önce mahkûm ettiği aynı uygulamayı kendisi yapmasaydı daha iyi olurdu.

İki yüzyıldan uzun bir süre sonra, Yeşaya peygamber şöyle yazdı: “Birileri size, ‘Fısıldaşıp mırıldanan medyumlarla ruh çağıranlara danışın’ dediğinde, ‘Halk kendi Tanrısı’na danışmaz mı; yaşayanlar için ölülere mi danışılır?’ deyin. Tanrı’nın öğretisine ve bildirisine dönmek gerek! Böyle düşünmezlerse, onlar için hiç şafak sökmeyecek” (Yeşaya 8:19, 20; ayrıca Yeşaya 19:3).

`Stres altında olduğumuz zaman, ne sıklıkta yanlış olduğunu bildiğimiz şeyler yapıyoruz? İmanımız, duamız ve Tanrı’nın Sözü’ne itaatimiz neden kendimize karşı yegâne emin savunmamızdır?`