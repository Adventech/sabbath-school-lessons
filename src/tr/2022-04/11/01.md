---
title:  Son Zaman Aldatmacaları
date:  03/12/2022
---

### Konuyla İlgili Metinler
Matta 7:21–27, Yuhanna 11:40–44, 1. Petrus 3:18, 1. Samuel 28:3–25, Efesliler 6:10–18.

> <p>Hatırlama Metni</p>
> “Buna şaşmamalı. Şeytan da kendisine ışık meleği süsü verir. Ona hizmet edenlerin de kendilerine doğruluğun hizmetkârları süsü vermesi şaşırtıcı değildir. Onların sonu yaptıklarına göre olacaktır” (2. Korintliler 11:14, 15).

Günümüz dünyası doğaüstü ve mistiğin eritme potasına dönüştü. Dini ve mistik konularda türlü türlü yanlışlarla ve aldatmacalarla dolu filmler çekmekte sorun görmeyen sinema sektörü bu duruma çanak tutuyor. Kadim yalan, “Kesinlikle ölmezsiniz” (Yaratılış 3:4) aynı zamanda son yılların en çok okunan kitaplarından, en çok seyredilen filmlerinden bazılarına ve hatta bilgisayar oyunlarına ilham verdi. İnkâr edilemeyecek şekilde, Şeytan’ın büyülü zeminine maruz kalıyor, onun tarafından ayartılıyoruz. Bu sayısız biçimde karşımıza çıkıyor ve hatta bazı durumlarda bilim kılığına bürünmüş oluyor.

En aldatıcı fenomenlerden birine de “ölüme yakın deneyimler” (ÖYD) adı verilmekte. Sözde “ölen” kişiler yaşama geri dönüp öbür dünya hakkında hikâyeler anlatıyorlar. Pek çok kişi bu hadiseleri ölümsüz bir canın varlığına kanıt olarak görüyor!

Bu hafta boyunca mistisizm, ölüme yakın deneyimler, reenkarnasyon, ruh çağırma ve atalara tapınma da dahil olmak üzere bazı son zaman aldatmacalarını inceleyeceğiz. Bunlar varlığından haberdar olmamız fakat kendimizi etkilerine maruz bırakmamamız gereken tehlikeli konulardır.

_*10 Aralık Sebt Gününe hazırlık için bu haftanın konusunu çalışın._