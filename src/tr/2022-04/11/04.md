---
title:  Reenkarnasyon
date:  06/12/2022
---

Kutsal Kitap’a dayanmayan reenkarnasyon ve ruh göçü kuramları temellerini bir putperest kavramı olan canın ölümsüzlüğünden almaktadır. Bu kuram bazı büyük dünya dinleri tarafından da benimsenmiştir. Pek çok Hristiyan ölüm sonrasında kalıcı olarak cennet ya da cehennemde ikamet eden ölümsüz bir canın var olduğuna inanıyorken, reenkarnasyona inananlar, aynı ölümsüz canın, burada yeryüzünde pek çok ölüm ve yeniden doğum döngüsünden geçtiğine inanmaktadırlar.

Bazıları, reenkarnasyonun ruhun kusursuzluğa olan yolculuğunda sürekli olarak daha yüksek bilgi ve ahlak seviyesine ermesini sağlayan bir ruhsal evrim süreci olduğuna inanıyorlar. Hindular ebedi olan canın hayatın altı farklı seviyesinde bilincinin ilerlediğine inanırlar: Su altı canlılar, bitkiler, sürüngenler ve böcekler, kuşlar, hayvanlar ve son olarak da gökte bulunanlar da dahil olmak üzere insanlar.

`İbraniler 9:25-28 ve 1. Petrus 3:18 ayetlerini okuyun. Eğer İsa “bir kez” öldüyse (İbraniler 9:28, 1. Petrus 3:18) ve aynı şekilde tüm insanlar sadece “bir kez” ölüyorsa (İbraniler 9:27), o halde Hristiyan olduğunu iddia edenlerden bazıları bile neden bir çeşit reenkarnasyona inanıyorlar?`

Pek çok insan inanması gerekene değil, inanmak istediğine inanıyor. Bir kuram onlara varoluşsal bir huzur ve teselli sağlıyorsa, bu onların tartışmayı dindirmesi için yeterli oluyor. Fakat Kutsal Kitap’ı ciddiye alan kişiler için, reenkarnasyon kuramını kabul etmenin bir yolu yoktur.

İlk olarak, bu kuram Kutsal Kitap’ın, “canın” ölümlülüğü ve bedenin dirilmesi öğretileriyle çelişmektedir (1. Selanikliler 4:13-18).

İkinci olarak, İsa’nın kurtarıcılık işine iman ederek, lütufla kurtuluş öğretisini (Efesliler 2:8-10) boşa çıkarmaktadır ve onun yerine insan işlerini koymaktadır.

Üçüncü olarak, bu kuram ebedi kaderin kişinin bu hayattaki kararlarıyla ile sonsuza kadar çizildiğini söyleyen Kutsal Kitap öğretisiyle çelişmektedir (Matta 22:1–14, Matta 25:31–46).

Dördüncü olarak, bu kuram Mesih’in ikinci gelişinin anlamını ve geçerliliğini önemsizleştirmektedir (Yuhanna 14:1-3).

Beşinci olarak da, bu kuram kişinin ölüm sonrasında kendi hayatının tuzaklarını alt etmesi için fırsatlar sunmaya devam etmektedir ki bu Kutsal Kitap’a uygun değildir (İbraniler 9:27).

Kısacası, Hristiyan inancında reenkarnasyon düşüncesine yer yoktur.