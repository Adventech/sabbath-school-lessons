---
title:  Ek Çalışma
date:  09/12/2022
---

“Mesajlaşma, telefon görüşmesi ve video konferans yollarıyla” ölülerle iletişime geçmemize olanak sağlayacak teknoloji geliştirdiğini iddia eden bir kuruluş bulunuyor. Bu kuruluşun internet sitesi, ölüleri MSK (Madde Sonrası Kişiler) diye tanımlıyor ve insanların öldükleri zaman “sonsuza dek başka bir safhaya” geçtiklerini fakat “bilinçlerini, kimliklerini ve önceki fiziksel biçimlerinin ana unsurlarını koruduklarını” iddia ediyor. Fakat daha önemlisi, kuruluşun çalışanları üç aşamada madde ve madde sonrası kişiler arasında iletişimi sağlayacak teknolojiler geliştirdiklerini iddia ediyorlar.

Bu teknolojinin ilk aşaması, “madde sonrasına geçmiş aile fertleriyle, arkadaşlarla ve her alandaki uzman kişilerle yazışmayı mümkün kılacak.” İkinci aşama ise sözümona “sonsuzluğun başka bir parçasında yaşamakta olan sevdiklerinizle konuşmanızı mümkün kılacak.” Söylediklerine göre, üçüncü aşama da, “tüm olasılıkların alanını başka bir gözlem noktasından tecrübe eden kişileri görüp duymanın yolunu açacak.”

Özellikle korkucu olan, iletişime geçilen ölülerin gerçekten iddia ettikleri kişiler olup olmadıklarını sınama biçimleri. İnternet sitesi şöyle açıklıyor: “Örneğin, çocuğunu yeni kaybetmiş bir ebeveyn, dünya değiştirmiş olan oğluna ya da kızına şu soruyu sorabilir: ‘Çocukken Snoopy adında bir köpeğin var mıydı? Onuncu yaş gününde sana bir çakı hediye ettik mi?’” Şu uyarının ışığında, bu gerçekten çok ilginç: “Ruhsal varlıklar kimi zaman kişilere ölmüş arkadaşları kılığında görünürler ve onların hayatlarıyla ilgili olayları anlatarak hayattayken yaptıkları işleri yaparlar.”—Ellen G. White, Atalar ve Peygamberler, s. 684.

**Tartışma Soruları**

`1. Pek çok Hristiyan, toplumsal açıdan uygun olduğu bahanesine dayanarak medyanın teşvik ettiği her şeyi tüketiyor. Özellikle de medya açıkça yanlış ve aldatıcı olduğunu bildiğimiz görüşleri teşvik ettiğinde, medyayla olan ilişkimize hangi Kutsal Kitap ilkeleri rehberlik etmelidir (Mezmurlar 101:1–8, Süleyman’ın Özdeyişleri 4:23, Filipililer 4:8)?`

`2. Kendimiz o aldatmacalara maruz kalmadan, başkalarının Şeytan’ın son zaman aldatmacalarının üstesinden gelmelerine nasıl yardım edebiliriz?`

`3. Pek çok Hristiyan, “Samuel’in” ölüler arasından çağrılması öyküsünü, ölülerin yaşamaya devam ettiğine dair Kutsal Kitap kanıtı olarak görüyor. Bu öykü, üzerine bir doktrin inşa etmek için tek bir ayete ya da öyküye güvenemeyeceğimize, bunun yerine konu hakkında Kutsal Kitap’ın ne diyor olduğuna bakmamız gerektiğine dair bize ne öğretmektedir?`