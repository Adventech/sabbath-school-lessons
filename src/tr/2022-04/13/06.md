---
title:  İkinci Ölüm
date:  22/12/2022
---

Tanrı insanın tarihini, onun son zaman zirvesine doğru yönlendirmektedir. Binyıl sona erdiğinde, ölüler arasındaki tüm kötüler mezarlarından kaldırılacak ve son cezalandırıcı hükümlerini alacaklar (Vahiy 20:5, 11-15). Sonrasında, tüm yargılama süreci tamamlandığında ve ilave edilecek bir şey kalmadığında, kötüler Tanrı’nın adaletini kabul edecekler. “Büyük mücadeledeki tüm gerçekler göz önünde olarak, hem sadıklar, hem de isyancılar olmak üzere tüm evren, hep birlikte ilan edecektir: ‘Ey ulusların kralı, Senin yolların doğru ve adildir.’” Ve Şeytan’ın Kendisi de “boyun eğerek uğradığı yargının adil olduğunu itiraf eder.”—Ellen G. White, Büyük Mücadele, s. 675, 676.

`Malaki 4:1; Vahiy 20:14, 15 ve Vahiy 21:8 ayetlerini okuyun. “Ateş gölü” ve “ikinci ölüm” ne kadar etkili olacak?`

Şeytan’ın, meleklerinin ve tüm kötülerin nihai yok edilişleri evreni günah ve günahın tüm sonuçlarından arındıracaktır. Bununla birlikte, kötülerin nihai yok edilişi, sadece kutsallar için değil aynı zamanda kötülerin kendileri için de Tanrı’nın sevgisinin bir işidir. Onlar, günah için “yakıp yok eden bir ateş” olan Tanrı’nın huzurunda yaşamaktansa ölmeyi tercih ederlerdi (İbraniler 12:29).

“Onlar [kaybolanlar] o kutsal yerden kaçmaya can atacaklardır. Kendilerini kurtarmak için ölen Kişi’nin yüzünden saklanabilmek için yıkımı kucaklayacaklardır. Kötülerin kaderi kendi seçimleriyle belirlenmiştir. Cennete alınmamaları kendi isteklerindendir, Allah açısından ise adil ve merhametli bir karardır.”.”—Ellen G. White, Büyük Mücadele, s. 547.

Bu sebeple, günahın ve günahkârların nihai olarak yok edilmeleri–Kutsal Kitap’a dayanmayan onların sonsuza kadar cehennemde yanacaklarını söyleyen kuramın tersine–, insanlar her ne kötülük yaptılar ise adil ve uygun bir cezalandırma sağlamaktadır. Bu aynı zamanda günahın bir başlangıcının olduğunu ve sonunun olacağını doğrulamaktadır. Ancak ondan sonra tüm evren ilk, günahtan, kötülükten, esrarengiz biçimde ve gerekçesiz olarak itaatsizliğin ortaya çıkmasından önceki kusursuzluğuna geri dönecek.

Bizim “adil Yargıcımız” (2. Timoteos 4:8) olarak haklı kararla doğrulara ölümsüzlük bahşedeceği ve kötüleri ebediyen yok edeceği için Rab’be hamd olsun!

`Tanrı’nın sonunda herkesi kurtarması düşüncesinde yanlış olan nedir? Bu neden çok kötü bir fikir?`