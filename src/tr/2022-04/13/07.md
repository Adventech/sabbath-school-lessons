---
title:  Ek Çalışma
date:  23/12/2022
---

“Son yargılama gününde, her günahkar insan kendisinin gerçeği reddetmedeki davranışını anlayacaktır. Çarmıh göz önüne gelecektir; onun gerçek önemi ve anlamı, günahla körelmiş olan herkes tarafından görülecektir. Günahkarlar, gizemli kurbanı ile çarmıhın görüntüsünün önünde hüküm giymiş bir şekilde duracaklardır.  Her yalan mazeret yok edilecektir. İnsanın dönekliği, onun iğrenç karakterinde görünecektir. İnsanlar tercihlerinin ne olduğunu göreceklerdir. Doğru ve yanlışla ilgili her şüphe, uzun süren mücadelenin sonucunda açığa kavuşacaktır. Allah, evrenin yargılanmasında günahın var olması ve sürdürülmesinden kendisinin sorumlu olmadığını gösterecektir. İlahi buyrukların insanları asla günaha sürüklemediği gösterilecektir. Allah’ın hükümranlığında hiçbir kusur; ve sevgisizlik için de hiçbir sebep yoktu. Kalplerdeki tüm düşünceler açığa çıkacağı zaman, Allah’a bağlı olanlar ve O’na karşı gelenler şu sözü bildirmek için bir araya geleceklerdir: “Ey ulusların Kral’ı; senin yolların adil ve doğrudur. Rab, senden korkmayıp, adını yüceltmeyecek olan kim var?... Çünkü senin adil işlerin açıkça görüldü.’ Vahiy 15:3, 4.”—Ellen G. White, Sevgi Öğretmeni, s. 47.

**Tartışma Soruları**

`1. “İradenizi Allah’a teslim etmeyi reddederek benliğe sıkı sıkıya sarılırsanız, ölümü seçiyorsunuzdur. Günah için, onun bulunduğu her yerde, Allah yakıp tüketen bir ateştir. Günahı seçer ve ondan ayrılmayı reddederseniz, Allah’ın günahı yakıp tüketen mevcudiyetinin sizi de yakıp tüketmesi gerekir.”—Ellen G. White, Bereket Dağından Düşünceler, s. 63. Bu alıntı uygulayıcı yargılamanın doğasını anlamamıza nasıl yardım ediyor?`

`2. Salı gününün dersinin sonunda açıklanan, kurtarılanlar yargılama sürecine dahil oluncaya kadar kaybolanlardan bir kişinin bile son hükmü görmeyeceği fikri üzerinde düşünün. Bu, Tanrı’ın açıklığı ve şeffaflığı hakkında bize yine ne öğretmektedir? Sevginin hüküm sürdüğü bir evren için bu şeffaflık neden çok önemlidir?`

`3. Kutsalların bin yıl yargılamasına dahil olmaları, kaybolan sevdikleri konusunda onları nasıl teselli edecektir?`