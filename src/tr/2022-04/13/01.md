---
title:  Yargılama Süreci
date:  17/12/2022
---

### Konuyla İlgili Metinler
Matta 25:31–46; Daniel 7:9–14; 1. Korintliler 6:2, 3; 2. Petrus 2:4–6; Malaki 4:1; Vahiy 21:8.

> <p>Hatırlama Metni</p>
> “Çünkü bedende yaşarken gerek iyi gerek kötü, yaptıklarımızın karşılığını almak için hepimiz Mesih’in yargı kürsüsü önüne çıkmak zorundayız” (2. Korintliler 5:10).

Kutsal Yazı’nın açık olduğu bir konu varsa, o da yargılama gerçeğidir. Tanrı dünyayı yargılayacak. Eski Ahit’te ve Yeni Ahit’te bu konuda sayısız ayet bulunmaktadır ve anlamlarında muğlaklık bulunmamaktadır. Bugün burada son derece eksik olan adalet bir gün gelecek.

Kutsal Kitap, Tanrı’nın bilgisinin kusursuz olduğunu (Eyüp 37:16) ve en gizli düşüncelerimiz dahil (Vaiz 12:14, Yeremya 17:10) her şeyi bildiğini (1. Yuhanna 3:20) söylemektedir. Herkesten ve başka her şeyden saklanabiliriz fakat Tanrı’dan bir şey saklanamaz.

Bu gerçek, O’nun Kendisi için her kişinin yaşamını bilmek adına bir yargılama yapmaya ihtiyaç duymadığını gösteriyor. Tanrı’nın yargılamaları aslında yarattığı hem gökteki hem yerdeki varlıkların iyiliği için gerçekleştirilen bir ilahi düzendir. Bu süreç evrensel-tarihi bir doğaya sahiptir çünkü Lusifer isyanını gökte başlatmış ve sonrasında onu bu dünyaya yaymıştır (Vahiy 12:7-9).

Bu hafta son zaman yargılama sürecini üç ana safhasıyla birlikte inceleyeceğiz: Geliş öncesi yargılama, bin yıl yargılaması ve uygulayıcı yargılama. Tüm bu süreç doğruların aklanması ve kötülerin ikinci ölümüyle sona ermektedir.

_*24 Aralık Sebt Gününe hazırlık için bu haftanın konusunu çalışın._