---
title:  Angola'da 2 Rüya
date:  23/12/2022
---

_Andrew McChesney Tarafından_

Ne zaman kiliseye gitse, küçük William Frederico João Lumbo, vaizin aynı cümleyi söylediğini duyuyor gibiydi. Büyük vaiz, Angola'daki kilisede kürsünün arkasında durdu. Elini havaya kaldırdı ve gürledi, "Tanrı'ya hizmet etmek için yaşamayan, yaşamaya layık değildir!"

Vaizin sözleri genç zihninde büyük bir etki bıraktı. Ancak kilisenin dışındaki dünya da büyük bir etki yarattı ve kiliseye gitmektense dans etmeyi tercih etmeye karar verdi. 14 yaşında bir dans grubu kurdu ve Angola'nın başkenti Luanda'daki partilerde ve okul etkinliklerinde sahne aldı.

William dans etmekten hoşlansa da, bir şeyler doğru görünmüyordu. İçinde bir boşluk hissetti ve vaizin sözlerini hatırladı: “Tanrı'ya hizmet etmek için yaşamayan, yaşamaya layık değildir.”

Dans etmenin verdiği haz azaldı ve William sigara ve içki içmeye başladı. Ama giderek tatminsiz hissediyordu. Bir gün umutsuzca dua etti, “Sana hizmet etmek için yaşamıyorum ve yaşamaya layık değilim. Bana yardım et!"

Duadan kısa bir süre sonra bir arkadaşı William'a içinde vaaz bulunan bir USB bellek verdi. William USB belleği istedi çünkü arkadaşı onun dans ederken çekilmiş bir videosunu kaydetmişti ve belleğin içine atmıştı.

Vaaz William'ın yüreğine dokundu. Dizlerinin üzerine çöktü ve af diledi. Kiliseye gitmeye karar verdi. Angola'daki tüm kiliseler COVID-19 nedeniyle kapatılmıştı ve William bir Adventist ev kilisesine gitti.

William'ı büyük bir sürpriz bekliyordu. Ev kilisesinin lideri Filipe, son iki gecede William hakkında iki rüya görmüştü. İlk rüyada Filipe büyük bir ağacın yanında durduğunu ve elinde küçük bir dal tuttuğunu görmüştü. Tekrar büyüyebilmesi için dalı bir şekilde ağaca bağlaması gerekiyordu. İkinci rüyada Filipe büyük bir nehrin yanında duruyordu. Büyük nehrin yanında küçük bir nehir akıyordu ve Felipe'nin bir şekilde küçük nehri büyük nehre bağlaması gerekiyordu.

Filipe, William'a "Büyük ağaca bağlanması gereken küçük dal sensin," dedi. “Büyük ağaç, Yaşam Ağacı olan İsa'dır. Sen küçük nehirsin ve büyük nehir İsa’dır. Yaşam Nehri olan İsa'ya bağlanman gerekir."

William kulaklarına inanamıyordu. “İsa, Kendisine bağlanmamı mı istiyor?” dedi.

William ev kilisesinde ibadet ederken, kalbindeki boşluğu huzur ve neşe doldurmaya başladı. Sadece İsa'ya bağlanmaya karar verdi.

Bugün, William bundan daha mutlu olamazdı. O, sadece Tanrı’ya hizmet etmek için yaşamaktadır.

Bu müjdecilik hikayesi, Yedinci Gün Adventist Kilisesi'nin "I Will Go" [Gideceğim] stratejik plânının 5 No'lu Ruhsal Büyüme Hedefini göstermektedir, "Bireyleri ve aileleri ruhla dolu yaşamlara yönlendirmek." Devamını okumak için: IWillGo2020.org.