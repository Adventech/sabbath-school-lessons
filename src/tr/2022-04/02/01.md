---
title:  Günahkâr Bir Dünyada Ölüm
date:  01/10/2022
---

### Konuyla İlgili Metinler
Yaratılış 2:16, 17; Yaratılış 3:1–7; Mezmurlar 115:17; Yuhanna 5:28, 29; Romalılar 5:12; 2.Korintliler 5:21.

> <p>Hatırlama Metni</p>
> Günah bir insan aracılığıyla, ölüm de günah aracılığıyla dünyaya girdi. Böylece ölüm bütün insanlara yayıldı. Çünkü hepsi günah işledi” (Romalılar 5:12).

Tanrı’nın evreni ve dünyayı var etmek için kullandığı İlahi Aracı Mesih’ti (Yuhanna 1:1-3, 10; Koloseliler 1:16; İbraniler 1:2). Fakat Baba Tanrı Mesih’e özel onur bahşettiğinde ve Onların bu dünyayı beraber yaratacaklarını duyurduğunda, “Lusifer İsa Mesih’e karşı kıskançlık ve hasetle doldu” (Ellen G. White, The Story of Redemption [Kurtuluş Öyküsü], s. 14) ve O’na komplo kurdu.

Gökten kovulan Şeytan, Adem ve Havva’nın yeryüzündeki mutluluklarını bozmaya karar verdi ve böylece göktekilerin kederlenmesine yol açtı. “Eğer bir şekilde onların [Adem ve Havva’nın] akıllarını çelerek itaatsizlik etmelerini sağlarsa, Allah onların bağışlanmaları için bir koşul ortaya koyacaktı ve böylelikle hem kendisi hem de düşmüş meleklerin onlarla birlikte Allah’ın merhametinden faydalanmaları için adaletli bir yol açılmış olacaktı.”—Ellen G. White, The Story of Redemption [Kurtuluş Öyküsü], s. ٢٧. Şeytan’ın yürüttüğü stratejiden bütünüyle haberdar olan Tanrı, Adem ve Havva’yı, ayartıya maruz kalmamaları için uyardı (Yaratılış ٢:١٦, ١٧). Bu, dünya hâlâ kusursuz ve lekesizken dahi, insanların itaat etmeleri gereken açık kısıtlamalar olduğu anlamına gelmektedir.

Bu hafta Adem ve Havva’nın düşüşü, günah ve ölümün dünyamızı nasıl ele geçirdiği ve de Aden bahçesinde Tanrı’nın insanlık için nasıl bir umut tohumu ektiği konuları üzerine düşüneceğiz.

_*8 Ekim Sebt Gününe hazırlık için bu haftanın konusunu çalışın._