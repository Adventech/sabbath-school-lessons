---
title:  Ek Çalışma
date:  07/10/2022
---

Son yıllarda Ölüme Yakın Deneyimler (ÖYD) konusunda çeşitli çalışmalar yürütülmektedir. Olan şu: insanlar “ölüyor,” yani kalpleri atmayı durduruyor ve nefes almaları da duruyor. Fakat daha sonra bu kişiler yaşama dönüyorlar ve beraberlerinde varlığın başka bir âlemine süzüldükleri ve bir ışık varlığıyla buluştuklarına dair fantastik hikâyeler getiriyorlar. Hatta bazıları uzun süre önce ölmüş akrabalarıyla buluştuklarından bahsediyorlar. Pek çok kişi, hatta ölüm hakkındaki gerçeği kavrayamamış olan Hristiyanlar bile, bu hikâyelerin canın ölümsüz olduğunu gösteren ilave kanıtlar olduğuna inanıyor. Her nasılsa (ve bu bir şeyin yanlış olduğuna dair en açık uyarı olmalıdır ki) bu tecrübeleri yaşamış olan kişilerin çoğu, ÖYD sırasında gördükleri ruhsal varlıkların onlara sevgi, barış ve iyilikle ilgili rahatlatıcı sözler söylediklerini, hoş ifadeler kullandıklarını iddia ediyorlar. Fakat bu kişiler Mesih’te kurtuluş hakkında, günah hakkında ve yargılama hakkında hiçbir şey duymuyorlar. Bu kişilerin, Hristiyan ahiretinin tadına bakarken, en temel Hristiyan öğretilerinin de en azından küçük bir işaretini görmüş olmaları gerekmiyor muydu?  Gelgelelim onlara öğretilenler daha çok New Age (Yeni Çağ) doktrinlerine benziyor ki, bu durum bu kişilerden çoğunun “ölmelerinden” önceki yaşamlarına göre Hristiyanlığa daha az meyilli olmalarını açıklıyor. Ayrıca ÖYDlerinin Hristiyan göğünün bir ön-gösterimi olduğuna ikna olan Hristiyanlardan neden hiçbiri oradayken Hristiyan ilahiyatına dair bir şey görmemelerine rağmen bolca New Age (Yeni Çağ) duygusallığı edindi? Cevap şu: onlar da Aden bahçesinde Havva’yı aldatan aynı varlık tarafından, aynı yalanla aldatıldılar. (11. derse bakın.)

**Tartışma Soruları**

`1. Adem ve Havva’nın yaşadıkları, Tanrı’nın bağışlayıcılığının günahın tüm sonuçlarını mutlak surette bozmadığını bize ne şekilde göstermektedir? Bu neden her zaman hatırlamamız gereken çok önemli bir gerçektir?`

`2. İyiliği ve kötülüğü bilme ağacı, Adem ve Havva için düşmanın “büyülü yeriydi.” Bizim de girmemiz için ayartılabileceğimiz “büyülü yerlerden” bazıları nelerdir?`

`3. Şeytan Tanrı’nın halkını “Mesih’in taleplerinin hep sandıklarından daha az katı olduğuna ve dünyaya uyum sağlayarak, dünya işlerine gömülenlere daha fazla etki edeceklerine” (Ellen G. White, Testimonies to Ministers and Gospel Workers [Din Görevlilerine ve Müjde İşçilerine Tanıklıklar], s. 474) inanmaya yönlendirmeye çalışmaktadır. Peki, biz bu ince tuzağa düşmemek için ne yapmalıyız?`