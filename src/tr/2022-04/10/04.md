---
title:  Purgatoryadaki Kutsallar
date:  29/11/2022
---

Roma Katolik kilisesi, cehennemi hak etmeyen fakat henüz Cennet için hazır olmayan ölülerin, purgatoryada günahlarının aklandığı ve sonrasında da oradan Cennete yükseldiğine inanmaktadır. O kişilerin purgatoryada çektikleri acı, sevdiklerinin duaları ve kefaretleriyle azaltılabiliyormuş.

Katolik Kilisesi Öğretisi purgatorya konusunda çok açıktır: “Allah’ın lütfunda ve dostluğunda ölen fakat hâlâ kusurlu olarak arınmış durumda olan her kişi aslında ebedi kurtuluşlarını güvence altına almıştır; bu kişiler öldükten sonra göğün sevincine girmek için gerekli olan kutsallığı elde etmek için arınma görürler.”—Catechism of the Catholic Church [Katolik Kilisesinin Öğretisi], s. 291. Ayrıca aynı kitapta, purgatoryada olan kişilerin çektikleri acıların, sevenlerinin duaları ve aynı zamanda onlar adına gerçekleştirilen başka işler sayesinde hafifletilebileceği yazmaktadır. “Kilise ayrıca ölmüş olan kişi adına sadaka verilmesini, endüljansları ve kefaret işleri gerçekleştirilmesini tavsiye etmektedir.”—Catechism of the Catholic Church [Katolik Kilisesinin Öğretisi], s. 291.

`Vaiz 9:10, Hezekiel 18:20-22 ve İbraniler 9:27 ayetlerini okuyun. Bu metinler purgatorya kuramını ne şekilde çürütmektedir?`

Purgatorya inancı bir putperest kavramı olan yanmakta olan cehennem ve bir putperest uygulaması olan, ölüler için dua etmeyi birleştirmektedir. Bu inanç, şu Kutsal Kitap öğretilerine iman eden kişiler için kabul edilebilir değildir: (1) Ölülerin bilinçsiz bir şekilde mezarlarında yatıyor olmaları (Vaiz. 9:10); (2) Düşmüş bir insanın doğruluğunun başka bir düşmüş insana aktarılamaz olması (Hezekiel 18:20-22); (3) Yegâne arabulucumuzun İsa Mesih olması (1. Timoteos 2:5); (4) Ölümün ardından son yargılamanın gelmesi, bu hayatın tuzaklarından tövbe etmek için ikinci bir şansın bulunmaması (İbraniler 9:27).

Purgatorya kuramının daha ciddi çıkarımlarından biri de, Tanrı’nın Kendi karakterini tahrif ediyor olmasıdır. Aslında, “Düşüşünden beri Şeytan’ın işi hep göksel Babamızı yanlış yorumlamak olmuştur. Ruhun ölümsüz olduğu inancını ortaya atan oydu . . . Sonsuza kadar yanan cehennem onun ürünüydü; purgatoryayı o icat etti. Bu öğretiler Allah’ın karakterini tahrif etmektedir, öyle ki O sert, kindar, gaddar ve bağışlamayı bilmeyen biri olarak kabul edilmektedir.”—Ellen G. White, 51. El Yazması, 10 Aralık 1890. Bu görüş, ölülerin uyur halde Mesih’in dönüşünü bekliyor olduklarını değil, biri onları oradan çıkarmayı başarana kadar purgatoryada bulunduklarını söylemektedir.

`Purgatorya ya da sonsuz işkence gibi yanlışlar, öğretinin önemi konusunda bize ne öğretmektedir? Neden sadece kime inandığımız değil neye inandığımız da önemlidir?`