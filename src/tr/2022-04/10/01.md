---
title:  Cehennemin Ateşleri
date:  26/11/2022
---

### Konuyla İlgili Metinler
Markos 9:42–48; Malaki 4:1; Yahuda 7; 1. Timoteos 2:5; Elçilerin İşleri 2:29, 34, 35; 1. Yuhanna 5:3–12.

> <p>Hatırlama Metni</p>
> “Her şeyi sınayın, iyi olana sımsıkı tutunun” (1. Selanikliler 5:21).

İtalyan şair Dante Alighieri (1265-1321), ruhun ölümden sonraki yolculuğunu konu eden kurgusal roman İlahi Komedya’nın yazarıdır. Romanda ruh ya yeryüzünün altında bulunan cehenneme (inferno); ya insanın kendi ruhunu aklayıp onu göğe yükselmeye layık hale getirdiği purgatoryaya; ya da Bizzat Tanrı’nın huzuruna, Cennete gitmektedir.

Sadece kurgusal bir şiir olmasına rağmen, Dante’nin sözü sonunda Hristiyan teolojisi, özellikle de Roma Katolik teolojisi üzerinde büyük bir etkiye sahip oldu. Ölümsüz olan canın ya cehenneme, ya purgatoryaya ya da Cennete gittiği temel düşünce Katolik kilisesi için kurucu niteliktedir. Pek çok muhafazakâr Protestan mezhep de ölümden sonra ya Cennete yükselen ya da cehenneme inen ölümsüz canın varlığına inanmaktadır. Elbette, insan canı asla ölmüyorsa, beden öldüğünde de mecburen bir yere gitmelidir. Kısacası, insan doğasının yanlış anlaşılması korkunç teolojik hatalara yol açmıştır.

Bu hafta Kutsal Kitap’ta yeri olmayan bu düşüncelerin bazılarını inceleyeceğiz ve onunla birlikte ölümden sonra ne olduğuna dair Kutsal Kitap görüşüne bakacağız.

_*3 Aralık Sebt Gününe hazırlık için bu haftanın konusunu çalışın._