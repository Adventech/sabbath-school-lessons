---
title:  Ek Çalışma
date:  02/12/2022
---

“Doğal ölümsüzlük şeklindeki temel yanlışlık üzerine, tıpkı ebedi işkence öğretisi gibi, Kutsal Yazılar’ın açık ifadelerine, mantığın gerektirdiklerine ve insanca duygularımıza aykırı olan, ölümde bilinçlilik durumu öğretisi kurulmuştur. Yaygın inanca göre, gökteki kurtulmuş olanlar, yeryüzündeki her şeyden, özellikle de arkalarında bıraktıkları arkadaşlarının hayatlarında olup bitenlerden haberdar olacaklardır. Peki ama, yaşayanların sorunlarını bilmeleri, sevdiklerinin işledikleri günahlara tanıklık etmeleri ve onların yaşamın kederlerine, hayal kırıklığına ve acılarına katlanmak zorunda kaldıklarını görmeleri, ölülere nasıl mutluluk kaynağı olabilir ki? Yeryüzündeki arkadaşlarının üzerinde uçanlar, göğün mutluluğunun tadını ne kadar çıkarabilir? Ya tövbesiz kişinin son nefesini vermesinin hemen ardından canının cehennemin alevlerine teslim edildiği inancı ne kadar da korkunçtur! Arkadaşlarının mezara hazırlıksız girdiğini, üzüntü ve günahla dolu sonsuzluğa ayak bastığını görenler, ne kadar da derin acılara boğuluyor olmalı!”—Ellen G. White, Büyük Mücadele, s. 549, 550.

**Tartışma Soruları**

`1. Diğer Hristiyanlarla ölülerin durumu ya da cehennemin doğası konularında konuşmuş olanlar, büyük ihtimalle insanların inançları (sadece kurtarılanların derhal göğe gittikleri değil, kaybolanların cehennemin ebedi azabı içinde oldukları) konusunda da ne kadar katı ve inatçı olduklarını fark etmişlerdir. Sizce neden böyle? Onlar açısından ölmüş olan sevdiklerinin “Rab ile birlikte” olduğuna inanmak istemeleri bir parça anlaşılabilir bir durum (fakat gördüğümüz üzere, ölmüş kişilerin buradaki şeylerin karışıklığını görmelerinin, onlar için çok üzücü olacağı sorunu hâlâ varlığını sürdürmektedir). Fakat kaybolanların cehennemde ebediyen azap çekecekleri korkunç düşüncesine neden bu kadar bağlı kalınmaktadır? Bu gerçek, geleneğin ne kadar güçlü olabileceğine dair bize ne öğretmektedir? Sınıfta tartışın.`

`2. Pek çok Hristiyan mezhep, Kutsal Kitap’a ait olmayan canın doğası gereği ölümsüz olduğu kuramını ve onunla ilişkili olan kuramları yaymaktadır. Biz bir kilise olarak Kutsal Kitap’ın ölüm ve öbür dünya görüşünü duyurmak için (zaten yapıyor olduklarımıza ilaveten) başka ne yapmalıyız?`

`3. Dante’nin şiiri İlahi Komedya kurgudan ibaret olmasına rağmen, ölümden sonra “cana” ne olduğuyla ilgili insanların zihnindeki yanlış öğretileri pekiştirmekte son derece etkili oldu. Bu durumdan, Hristiyan teolojisinin harici öğretilerden ne kadar kolay etkilendiği konusunda hangi dersleri öğrenebiliriz? Başka hangi Hristiyanlık dışı fikirler Hristiyan düşüncesini bugün bile etkilemektedir ve kendimizi onlardan nasıl sakınabiliriz?`