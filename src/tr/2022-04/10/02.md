---
title:  Ölümsüz Kurtlar?
date:  27/11/2022
---

`Markos 9:42-48 ayetlerini Yeşaya 66:24 ile karşılaştırın. “Orada onların kurdu ölmez” (Markos 9:48 CAN) ifadesinden ne anlıyorsunuz?`

Bazı kişiler tekil bir isim olan “kurdu” sözcüğünün, sözüm ona kötü kişinin ölüm sonrasında cennete uçan ve asla ölmeyip sonsuza kadar işkence gören canından ya da ruhundan bahsettiğini yorumlamaktadır.

Fakat bu yorum Kutsal Kitap kavramı bilinçsiz ölümle uyumlu değildir; ayrıca bu metnin Eski Ahit arka planını görmezden gelmektedir. Aslında “tekil ‘kurt’ sözcüğü ‘kurtlar’ anlamında kullanılmıştır–tek bir kurttan bahsetmemektedir. Burada kastedilen, çürüyen bedenlerle beslenen kurtlardır.”—Robert G. Bratcher and Eugene A. Nida, A Translator’s Handbook on the Gospel of Mark [Markos Müjdesi Hakkında Çevirmenin El Kitabı], s. 304.

Markos 9:48 ayetinde, İsa Yeşaya 66:24 ayetinden alıntı yapmaktadır: “Dışarı çıktıklarında bana başkaldırmış olanların cesetlerini görecekler. Öylelerini kemiren kurt ölmez, yakan ateş sönmez. Bütün insanlar onlardan iğrenecek.”

Bu korkutucu mecazi sahne, Tanrı’nın düşmanlarının yerde yatan cesetlerinin imha edildikleri bir savaş alanını tasvir etmektedir. Ateşin tüketmediği cesetler kurtlar tarafından çözündürülmekte ya da belki önce kurtlar, sonra ateş cesetleri yok etmektedir. Her şekilde, burada sözüm ona cesedin imhasından kurtulup cehenneme uçan bir candan bahsedilmemektedir.

O halde, asla ölmeyen “kurtlar” ne anlama geliyor? Yeşaya 66:24 ayetinde kullanılan (ve Markos 9:48 ayetinde alıntı yapılan) mecazi dil, bu kurtların ölümsüz olduklarını ima etmiyor. (Ölümsüz kurtlar?) Burada vurgulanan, kurtların yok edici görevlerini tamamlamadan bırakmadıklarıdır. Diğer bir deyişle, kurtlar kötülerin cesetlerini, cesetler tamamen imha edilene kadar yemeye devam etmektedir. Onların tersine, Tanrı’nın sadık çocukları “yeni yer ve gökte” sevinç içinde ikamet edecek ve Tanrı’nın Kendi huzurunda O’na ibadet edeceklerdir (Yeşaya 66:22, 23). Akılda böylesine birbirine zıt kaderler varken, İsa’nın, bir kişinin bedeninin önemli bir parçasından yoksun olarak–elsiz, ayaksız hatta gözsüz–Tanrı’nın krallığına girmesinin, kurtlar ve ateş tarafından imha edilecek kusursuz bir bedene sahip olmaktan çok daha iyi olduğunu söylemesine şaşmamalı (Markos 9:42-48).

`Sonuç olarak ya tümüyle kurtarılacağız ya da tümüyle kaybolacağız. Bunun orta yolu yoktur. Ya sonsuz yaşama sahip oluruz ya da sonsuz yok oluşu tadarız. Bugün hangi seçimleri yapmak zorundasınız? Bu gerçeklik, yani sonsuz yaşam ya da sonsuz yok oluş yaptığınız seçimleri nasıl etkilemelidir?`