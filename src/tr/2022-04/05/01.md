---
title:  Çarmıh Öncesindeki Dirilişler
date:  22/10/2022
---

### Konuyla İlgili Metinler
 Yahuda 9, Luka 9:28–36, 1. Krallar 17:8–24, Luka 7:11–17, Markos 5:35–43, Yuhanna 11:1–44.

> <p>Hatırlama Metni</p>
> “İsa ona, ‘Diriliş ve yaşam Ben’im’ dedi. ‘Bana iman eden kişi ölse de yaşayacaktır. Yaşayan ve bana iman eden asla ölmeyecek. Buna iman ediyor musun?’ ” (Yuhanna 11:25, 26).

Bu zamana kadar incelediğimiz dirilişle ilgili Eski Ahit alıntıları büyük ölçüde kişisel beklentilere (Eyüp 19:25–27, İbraniler 11:17–19, Mezmurlar 49:15, Mezmurlar 71:20) ve gelecek vaatlerine (Daniel 12:1, 2, 13) dayanmaktaydı. Fakat elimizde aynı zamanda insanların gerçekten ölümden dirildiği vakalara dair ilhamla yazılmış kayıtlar mevcut.İlk diriliş Musa’nınkiydi (Yahuda 9, Luka 9:28-36). İsrail’in krallık olduğu zamanda Serefatlı dul kadının oğlu (1. Krallar 17:8-24) ve Şunemli kadının oğlu (2. Krallar 4:18-37) diriltilmişti. Mesih bedenen burada olduğu dönemde Nainli dul kadının oğlunu (Luka 7:1-17), Yair’in kızını (Luka 8:40-56) ve sonra da Lazar’ı (Yuhanna 11) diriltmişti. Musa dışında bu kişilerin hepsi sonunda yeniden ölecek olan ölümlüler olarak diriltildiler. Bu vakalar aynı zamanda ölülerin bilinçsiz olduğunu söyleyen Kutsal Kitap öğretisini doğrulamaktadır (Eyüp 3:11–13; Mezmurlar 115:17; Mezmurlar 146:4; Vaiz 9:5, 10). Ne bu öykülerden herhangi birinde ne de dirilişle ilgili diğer Kutsal Kitap anlatılarında sözde öbür dünya deneyimine dair hiçbir bahis bulunmamaktadır.

Bu hafta Mesih’in Kendi ölümü ve dirilişinden önce gerçekleşmiş olan dirilişleri daha yakından inceleyeceğiz.

_*29 Ekim Sebt Gününe hazırlık için bu haftanın konusunu çalışın._