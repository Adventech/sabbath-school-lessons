---
title:  Ek Çalışma
date:  28/10/2022
---

“İsa’da gerçek ve sonsuz yaşam vardır. ‘Kendisinde Tanrı’nın Oğlu bulunanda yaşam vardır.’ 1. Yuhanna 5:12. İsa’nın ilahiliği, inanan kişinin sonsuz yaşam güvencesidir. İsa ‘Diriliş ve yaşam ben’im’ dedi. ‘Bana iman eden kişi ölse de yaşayacaktır. Yaşayan ve bana iman eden asla ölmeyecektir. Buna iman ediyor musun?’ İsa burada [Yuhanna 11:25,26 ayetlerinde] ikinci kez geleceği zamanı işaret eder. O zaman doğruluk içinde ölenler, bedenleri çürümez bir şekilde dirilecekler ve halen yaşamakta olan doğrular ise ölümü hiç görmeden gökyüzüne alınacaklardır. İsa’nın Lazar’ı diriltmek için gerçekleştirmek üzere olduğu mucize, tüm dürüst ölülerin dirilişini temsil edecekti. Sözleri ve yaptığı işlerle İsa, kendisinin dirilişin kaynağı olan Kişi olduğunu bildirdi. Çok yakında kendisi çarmıh üzerinde ölecek olan Kişi, elinde ölümün anahtarlarıyla, sonsuz yaşam verme gücüyle ve yetkisiyle onların yanında duruyordu.”—Ellen G. White, Sevgi Öğretmeni s. 522.

**Tartışma Soruları**

`1.İlyas ve Elişa’nın peygamberlik hizmetleri ve Mesih’in Kendisinin yeryüzündeki hizmeti sırasında pek çok kişi öldü. Fakat sadece birkaç kişi diriltildi. (Bkz. Luka 4:24-27.) Tüm ölülerin tecrübelerini de düşünün, yani en azından ölü olmanın nasıl bir şey olduğu söz konusu olduğunda, geçmişte diriltilmiş olmak ya da İkinci Geliş’te diriltilmiş olmak ne fark yaratır?`

`2. Yüzyıllar boyunca pek çok yazar her zaman ölümle sonuçlanan hayatın beyhudeliği konusunda yazdılar. Tüm diğer canlı varlıklar–tavuklar, kunduzlar, istiridyeler v.s.–gibi hepimiz ölüyoruz. Fakat biz insanların durumu hayvanlarınkinden daha kötü çünkü biz hepimizin ölecek olduğumuzu biliyoruz. (Bkz. Vaiz 9:5.) Tavuklar, kunduzlar ve istiridyeler ise bilmiyorlar. O halde diriliş vaadi bizim için neden çok değerlidir?`

`3. Canın ölümsüz olduğunu ve ölülerin, özellikle ölüler arasındaki doğruların öldükten sonra cennette yaşadıklarını düşünürseniz, zamanın sonundaki dirilişe ne gerek kalır ki?`

`4. Birisi size “Sally orada mı” diye sorduğunda, “Evet, fakat şu anda uyuyor” diye cevap verebilirsiniz. Fakat birisi size “Sally orada mı” diye sorduğunda, “Evet, fakat öldü” diye cevap vermezsiniz. Peki neden? Bu, ölümün doğası hakkında bize ne öğretiyor?`