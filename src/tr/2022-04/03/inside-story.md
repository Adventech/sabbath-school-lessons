---
title:  Her Kuruş Kutsaldır
date:  14/10/2022
---

_Andrew McChesney Tarafından_

Shyamala'nın gözleri, 110.52 ABD $ değerinde iki para havalesinin bulunduğu bir zarfın içinde el yazısıyla yazılmış notu okurken şaşkınlıkla fal taşı gibi açıldı. Mektup ABD Doğu Kıyısı'ndan gelmişti ve bu bağışlar, müjdecileri ulaşılamayan bölgelerde yeni imanlı grupları başlatan Adventist Müjdeciliği’nin ön cephe kolu olan Küresel Hizmet'e yapılmıştı.

Mektupta, "İnsanların Tanrı'nın sevgisini öğrenmelerine yardımcı olmak için Küresel Hizmet’e bir bağış ekledim", “Tanrıyı seviyorum ve müjdenin çevremde yayılmasına yardım etmeye çalışıyorum” yazıyordu.

Notun bir sonraki kısmı, Küresel Hizmet’de bir bağışçı olan Shyamala'yı hayrete düşürdü. Yazar 110,52 Dolarlık bağışın sokakta bulduğu kuruşlardan oluştuğunu açıklamıştı. Kuruşlar kumbarayı doldurduğunda, paraları bir bütün haline getirmiş ve bağışı göndermişti.

“Bu hediye, İsa için topladığım kuruşlardır”, "Umarım sizler Tanrı'nın sevgisini paylaşırken birilerinin yüzünü güldürür." diye yazmıştı.

Birkaç hafta önce Genel Konferansta Küresel Hizmet’in ofisine bir başka şaşırtıcı mektup geldi. ABD'nin Batı Kıyısı'ndan gelen mektupta herhangi bir not yoktu fakat ekteki 165 Dolar yazan çeki gördü. Hapishanedeki bir mahkûm adına hapishane tarafından gönderilmişti. Hapishanede ayda 55 Dolara kadar kazanan mahkûmlarla, bağışçının bunun için en az üç ay çalışması gerekiyordu.

Shyamala, "Bu onun ilk bağışı değildi" dedi.

Üçüncü bir mektup ise, Shyamala ile birlikte Küresel Hizmet’de bağışçı ilişkileri departmanını yöneten Nimfa tarafından açıldı. Mektup, Küresel Hizmet’in yardım hattını birkaç gün önce Küresel Hizmet’in web sitesi aracılığıyla gönderilen bir bağışı alıp almadığını sormak için arayan bir adamdan gelmişti.

Nimfa, arayan kişinin bankasının işlemi reddettiğini tespit etti. O kişi bağış yapmak için alternatif bir yol istediğinde çek veya banka havalesi önerilmişti. Birkaç gün sonra 70.000 Dolarlık bir çek geldi. Bağış, bir mülkün satışından elde edilen gelirdi. Nimfa, "Adam, mülk satılırsa eğer her şeyi bu müjde hizmetine vereceğine dair Tanrı'ya söz vermişti" dedi.

İnsanların Tanrı'nın hizmetine sadakat ile  olan bağlılıkları hakkındaki hikayeler Shyamala, Nimfa ve Küresel Hizmet’de çalışan diğerlerinin kalplerine derinden dokundu. Bağış ister 1 Dolar, ister bir bağışçı yıllarca her ay üç 1 dolarlık banknot göndermiş olsun ya da 70.000 Dolar olsun, her kuruş bu işe gitmektedir.

Nimfa, "Aldığımız her kuruş sıradan bir para değil" dedi. “Bir bağış aldığımızda, özellikle o paranın bize nasıl ulaştığını veya neden bize gönderildiğini öğrendiğimizde, her kuruşun kutsal olduğunu hatırlatırız. Bu, Rab’bin parasıdır. Her kuruş, İsa'nın tekrar gelebilmesi için yalnızca işi bitirmeye yardım etmek için gidiyor."