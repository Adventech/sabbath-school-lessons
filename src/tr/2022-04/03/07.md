---
title:  Ek Çalışma
date:  14/10/2022
---

Eğer bir ameliyat geçirdiyseniz ve genel anestezi ile uyutulduysanız, ölülerin açısından durumun nasıl olduğuna dair zayıf da olsa bir fikre sahip olabilirsiniz. Fakat anestezi halindeyken dahi beyniniz işlemeye devam eder. Tüm beyin fonksiyonları, her şey tamamen durduğunda, ölüleri için durumun nasıl bir şey olduğunu hayal edin. O halde, onların ölümle tecrübe ettikleri, gözlerini kapamak ve yaşamış her ölü kişi için deneyimleyecekleri bir sonraki şey ya İsa’nın ikinci gelişi ya da O’nun bin yıl sonrasındaki dönüşü olacak (bkz. Vahiy 20:7-15). O zamana değin, tüm ölüler, doğrular ve kötüler dinleniyorlar fakat bu süreç onlar açısından bir andan farksızdır. Hayatta olan bizler için ölüm sanki uzun süren bir şeymiş gibi görünmektedir. Yaşayanlar için öyledir fakat ölülere o süre sadece bir an gibi gelir.

“Tüm insanların ruhlarının ölüm anında doğrudan göğe alındıkları doğru olsaydı, yaşamdan çok ölümü arzulamamız daha mantıklı olurdu. Bu inançla, pek çok kişi yaşamlarına son vermeye yönlendirildi. Sorunlar, kafa karışıklığı ve hayal kırıklıkları altında bunalınca, yaşamın ince bağını kopararak sonsuz dünyanın mutluluğuna uçmak çok kolay görünür.”—Ellen G. White, Büyük Mücadele, s. 544.

“Kutsal Yazılar’ın hiçbir yerinde, doğruların ödüllerini, kötülerin ise cezalarını ölüm anında gördüklerine dair bir ifade bulunmaz. Atalar ve peygamberler bu yönde hiçbir açıklamada bulunmadılar. Mesih ve elçileri buna dair hiçbir ipucu vermediler. Kutsal kitap ölülerin derhal göğe gitmediklerini açık bir şekilde öğretmektedir. Dirilişe kadar uyuyacakları bildirilir.”—s. 554.

**Tartışma Soruları**

`1. İnsanın –ancak tam bir kişi olarak bilinçli kalan–, bir bütün olduğu Kutsal Kitap kavramı ölümün doğasını daha iyi anlamamıza nasıl yardım etmektedir?`

`2. Canın doğası gereği ölümsüz olduğu kuramı, yol açtığı tüm sayısız sonuçla birlikte dünyayı ele geçirmiş durumdadır. O halde ölülerin durumuyla ilgili mesajımız neden çok önemlidir? Ayrıca, aslında harika bir öğreti olmasına rağmen buna Hristiyanlar bile neden çok karşı çıkmaktadırlar?`

`3. Ölülerin durumunu anlamış olmamız, gözlerimiz önünde “belirebilecek” olan şeyden bizi nasıl korumalıdır? Yani, gördüğümüze, özellikle de gördüğümüz ya da gördüğümüzü sandığımız, bazı kişilerin gördüklerini söyledikleri gibi ölü bir akrabamızın ruhuysa neden her zaman güvenemeyiz?`