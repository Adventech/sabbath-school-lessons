---
title:  İnsan Doğasını Anlamak
date:  08/10/2022
---

### Konuyla İlgili Metinler
Yaratılış 1:24–27; Yaratılış 2:7, 19; Matta 10:28; Vaiz 12:1–7; 1. Krallar 2:10; 1. Krallar 22:40.

> <p>Hatırlama Metni</p>
> “RAB Tanrı Adem’i topraktan yarattı ve burnuna yaşam soluğunu üfledi. Böylece Adem yaşayan varlık oldu” (Yaratılış 2:7).

Tanrı’nın “kesinlikle ölürsün” (Yaratılış 2:17) sözü ile Şeytan’ın sahte vaadi “kesinlikle ölmezsiniz” (Yaratılış 3:4) arasındaki gerilim sadece Aden Bahçesi ile kısıtlı değildi. Tarih boyunca yankılandı durdu.

Pek çok kişi Şeytan’ın sözlerini Tanrı’nın sözleriyle uyumlu kılmaya çalışıyor. Onların düşüncesine göre “kesinlikle ölürsün” uyarısı sadece fani bedenden bahsediyor fakat “kesinlikle ölmezsiniz” vaadi canın ya da ruhun ölümsüz olduğunu ima ediyor.

Fakat bu yaklaşım işe yaramamaktadır. Örneğin, Tanrı’nın ve Şeytan’ın birbirine tezat oluşturan sözleri uyumlulaştırılabilir mi? Bedenin ölümünden bilinçli bir şekilde sağ kalan tinsel bir can ya da ruh var mı? Bu soruları yanıtlamak için pek çok felsefi ve hatta bilimsel girişim bulunmaktadır. Fakat Kutsal Kitap’ı temel alan Hristiyanlar olarak, sadece her Şeye Gücü Yeten Tanrı’nın, Bizi Yaratan’ın bizi eksiksiz tanıyor olduğunun farkında olmalıyız (bkz. Mezmurlar 139). Bu sebeple, bu hayati soruların yanıtlarını O’nun Bize ilettiği Sözü’nde, Kutsal Yazılar’da bulabiliriz.

Bu hafta Eski Ahit’in insan doğasını nasıl tanımladığına ve insanların ölüm halindeki durumlarına bakacağız.

_*15 Ekim Sebt Gününe hazırlık için bu haftanın konusunu çalışın._