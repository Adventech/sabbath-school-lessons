---
title:  Atalarla Dinlenmek
date:  13/10/2022
---

`Yaratılış 25:8; 2. Samuel 7:12, 1. Krallar 2:10 ve 1. Krallar 22:40 ayetlerini okuyun. Bu metinler ölüm hakkındaki anlayışınıza ne ekliyor?`

Eski Ahit ölüm ve gömülme kavramlarını farklı biçimlerde ifade etmektedir. Bunlardan biri, kişinin atalarına kavuşması düşüncesidir. Örneğin, İbrahim hakkında bize şu söylenmektedir: “Kocamış, yaşama doymuş, iyice yaşlanmış olarak son soluğunu verdi. Ölüp atalarına kavuştu” (Yaratılış 25:8). Harun ve Musa da ayrıca kendi atalarına kavuşmuşlardı (Yasa’nın Tekrarı 32:50).

`İyi kralların da kötü kralların da aynı yere gitmiş olması, ölümün doğası hakkında bize ne öğretmektedir? (2. Krallar 24:6, 2. Tarihler 32:33).`

Ölümü tarif etmenin bir diğer yolu da, kişinin atalarıyla uyuduğunu söylemektir. Kutsal Kitap Kral Davut’un ölümüyle ilgili şöyle demektedir: “Davud ataları ile uyudu, ve Davud şehrinde gömüldü” (1. Krallar 2:10). Diğer pek çok İbrani kralı için de, hem imanlı olan krallar hem iman etmemiş krallar için aynı ifade kullanılmıştır.

Atalarla uyuma kavramının en azından üç anlamlı unsurunu tanımlayabiliyoruz. Birincisi, er ya da geç kendi yorucu işlerimizden ve acılarımızdan dinlenme ihtiyacı içinde olacağımız zamanın geleceği düşüncesidir. Bir diğeri de, bu hoşa gitmeyen yolu takip eden kişiler arasında ilk ve tek olmadığımız, çünkü atalarımızın zaten bizim önümüzde gittikleri düşüncesidir. Üçüncü olarak da, onlara yakın gömülerek, ölümün bilinçsizliği içindeyken dahi yalnız değil bir arada kalmamız düşüncesidir. Bu, günümüzün bireyci toplumlarında çok anlam ifade etmeyebilir fakat eski zamanlarda çok anlamlıydı.

Mesih’te ölenler, onlarla aralarında hiçbir iletişim olmasa dahi sevdiklerinin yanına gömülebilirler. Onlar, Mesih’te ölmüş olan sevdikleriyle yeniden bir araya gelmek için derin uykularından uyandırılacakları o görkemli güne değin bilinçsiz olarak kalacaklardır.

`Ölüler gerçekten bilinçli olsa ve buradaki hayatın, özellikle de onların ölümleri sonrası korkunç acılar içerisinde olan sevdikleri için nasıl olduğunu görseler bunun nasıl olacağını hayal edin? O halde ölülerin uyuyor oldukları gerçeği yaşayanlar için neden teselli edici olmalıdır?`