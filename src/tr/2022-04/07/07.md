---
title:  Ek Çalışma
date:  11/11/2022
---

Modern düşünce, İsa’nın diriltilmesi gibi bir şeye inanmamaktadır. Fakat tarihsel kanıtlar çok kuvvetli olduğu için, dirilişin gerçek olduğunu kabul edemeyen kişiler dahi, pek çok kişinin dirilmiş olan İsa’yı gördüğüne inandığını kabul etmek zorunda kalmaktadır. Bu sebeple, diriliş karşıtı olan sav büyük ölçüde bu çok sayıdaki kişinin dirilmiş olan İsa’yı gördüğünü sanmasına sebep olan şeyin ne olduğunu açıklama çabasından oluşmaktadır.

Bazı kişiler öğrencilerin hepsinin dirilmiş İsa’yı hayal olarak gördüğünü savundular; bazıları ise, İsa’nın aslında ölmediğini, sadece bayıldığını, çarmıhtan indirildiğinde kendine geldiğini ve ortaya çıktığında da takipçilerinin O’nun ölümden dirildiğini sandıklarını savundular. İster inanın ister inanmayın, İsa’nın bir ikiz kardeşi olduğunu ve öğrencilerin onu dirilmiş Mesih sandığını savunanlar oldu. Diğer bir deyişle, Mesih’in dirildiğine dair tarihi kanıtlar o kadar kuvvetlidir ki, insanlar bu gerçeği reddetmek için böyle savlar uydurmak zorunda kalmışlardır. Dirilişin kendisi bu kadar önemli olduğu için, ona inanalım diye bize bunca iyi sebep sunulmuş olmasına şaşırmamamız gerekir.

“İsa’nın çarmıhta ‘Tamamlandı!’ diye haykırışı ölüler tarafından da duyuldu. Mezarlar açıldı ve ölüler dirildi. Aynı şekilde Mesih’in sesi gökyüzünden duyulduğu zaman da böyle olacaktır. Bu sesle mezarlar açılacak ve Mesih’e iman etmiş ölüler dirileceklerdir. Kurtarıcı’nın dirilişinde mezarlar açıldı ve sadece birkaç kişi dirildi; fakat ikinci gelişinde O’nun sesi duyulacak O’na iman etmiş olan herkes dirilecektir. Mesih’i dirilten ilahi güç, imanlı topluluğunu da diriltecek ve onları sadece bu dünyada değil, gelecek dünyada da yüceltecektir.”—Ellen G. White, Sevgi Öğretmeni, s. 775.

**Tartışma Soruları**:

`1. “Tamamlandı!” (Yuhanna 19:30) ve “O… dirildi” (Matta 28:6), söylenmiş en anlamlı ifadelerinden ikisidir. Bu iki ifade, kurtuluş tarihi içinde birbirini nasıl tamamlamaktadır? Bu sözlerde bizim için hangi büyük umut bulunmaktadır?`

`2. Başlangıçta dini önderler öğrencileri İsa’nın bedenini çalmasınlar diye mezarın başında muhafızların durmasını istemişlerdi. Sonra ise O’nun bedenini öğrencileri çaldı demeleri için muhafızlara para verdiler. Bu hikaye Mesih’in boş mezarının gerçek olduğunun ortaya konmasına nasıl yardım etmektedir ve boş mezar biz Hristiyanlar için neden çok önemlidir?`