---
title:  Ek Çalışma
date:  25/11/2022
---

“Zengin adam ve Lazar benzetmesinde, Mesih insanların bu hayatta ebedi kaderlerine karar verdiklerini göstermektedir. Deneme süresi boyunca Allah’ın lütfu her cana sunulmaktadır. Ancak insanlar ellerindeki fırsatları benliği tatmin ederek harcarlarsa, kendilerini sonsuz yaşamdan mahrum bırakırlar. Onlara ikinci bir deneme süresi verilmeyecektir. Kendi seçimleriyle, kendileri ile Tanrıları arasına aşılmaz bir uçurum koymuşlardır.”—Ellen G. White, Mesih’in Örnek Dersleri, s. 260.

“Bu ilk Hristiyanlar dağlara ve çöllere sürüldüklerinde, zindanlarda açlıktan, soğuktan ve işkenceden ölmeye terk edildiklerinde, sıkıntılarından kurtulmanın tek yolu şehit olmak gibi göründüğünde, onlar için çarmıha gerilmiş olan Mesih adına acı çekmeye layık sayıldıkları için sevindiler. Onların değerli örnekleri, daha önce hiç olmadığı şekilde sıkıntı zamanına sokulacak olan Allah’ın halkı için teselli ve cesaret kaynağı olacaktır.”—Ellen G. White, Testimonies for the Church [Kilise İçin Tanıklıklar], 5. cilt, s. 213.

**Tartışma Soruları**

`1. Kutsal Kitap’ın bütüncül insan doğası görüşü bu hafta incelediğimiz ayetlerden bazılarını daha iyi anlamamıza nasıl yardım edebilir?`

`2. Hristiyan şehitlerin taviz vermez dini ile bizim modernizm sonrası kuşağımızın esnek dini arasındaki karşıtlığı düşünün. Diğer bir deyişle, hangileri uğruna ölmeye değer olan şeylerdir? Eğer kişi her doğrusu sadece göreceli ya da toplumsal olan bir görüşe sahipse, bunlar için ölmeye değer mi? Aynı zamanda, yanlış olduğuna inandığımız davalar uğruna ölmeye razı olan kişilerden ne öğrenebiliriz?`

`3. Zengin adam ve Lazar öyküsü üzerine biraz daha düşünün. İsa ölümden diriltildiğinde, pek çok kişi O’na iman etti. Fakat aynı kanıtlara sahip olan pek çok kişi de iman etmedi. Bu, insan yüreklerinin gerçeğe karşı ne kadar katı olabileceğine dair bize ne öğretmektedir? Kendimizi benzer bir katılıktan korumak için ne yapabiliriz?`

`4. İsa ölülerin yaşayacağı bir zamandan bahsetti: “İyilik yapmış olanlar yaşamak, kötülük yapmış olanlar yargılanmak üzere dirilecekler” (Yuhanna 5:29). Bu iki olayın gerçekleşmesi arasında bin yıl bulunmaktadır fakat kulağa sanki aynı anda gerçekleşiyorlar gibi geliyor. Bu, Pavlus’un Filipililer 1:23 ayetinde ne söylediğini anlamamıza nasıl yardım edebilir?`