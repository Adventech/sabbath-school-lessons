---
title:  Çelişen Ayetler?
date:  19/11/2022
---

### Konuyla İlgili Metinler
Luka 16:19–31, Luka 23:43, Yuhanna 20:17, Filipililer 1:21–24, 1. Petrus 3:13–20, Vahiy 6:9–11.

> <p>Hatırlama Metni</p>
> “Kutsal Yazılar’ı araştırıyorsunuz. Çünkü bunlar aracılığıyla sonsuz yaşama sahip olduğunuzu sanıyorsunuz. Bana tanıklık eden de bu yazılardır!” (Yuhanna 5:39).

Petrus bizi şöyle uyarıyor: “İçinizdeki umudun nedenini soran herkese uygun bir yanıt vermeye her zaman hazır olun” (1. Petrus 3:15). Pavlus da şöyle ekliyor: “Tanrı sözünü duyur. Zaman uygun olsun olmasın, bu görevi sürdür. İnsanları tam bir sabırla eğiterek ikna et, uyar, isteklendir. Çünkü öyle bir zaman gelecek ki, sağlam öğretiye katlanamayacaklar” (2. Timoteos 4:2, 3). Hal böyleyken, sadece kolaylıkla inançlarımıza uyacak şekilde açıklanabilecek ayetleri incelemekle kalmayıp, aynı zamanda genellikle bizim inandıklarımızdan farklı bir şeyi öğretmek için kullanılan ayetlerle de ilgilenmeliyiz.

Bunu yaparken İsa’nın ilham veren örneğini takip edebiliriz. “İsa gerçeğin bir tek sözünü bile gizlemedi; fakat onu sürekli sevgiyle anlattı . . . Onlara asla kaba davranmadı, gereksiz yere sert sözler söylemedi; onları incitecek ve kalplerini kıracak hiçbir harekette bulunmadı. Zayıflıklarından dolayı insanları eleştirmedi.”—Ellen G. White, Sevgi Öğretmeni, s. 335.

Bu hafta insanların canın doğası gereği ölümsüz olduğu düşüncesini doğrulamak için kullandığı şaşırtıcı metinlerden bazılarını inceleyeceğiz. Bu düşünceler bizim kendi inançlarımızı güçlendirmeli ve bu çok değerli öğretiyi sorgulayan kişilere nazikçe karşılık vermemize yardım etmelidir.

_*26 Kasım Sebt Günü’ne hazırlık için bu haftanın konusunu çalışın._