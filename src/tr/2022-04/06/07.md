---
title:  Ek Çalışma
date:  04/11/2022
---

“Tüm göğün bizim kurtuluşumuzla ilgilendiğini gördüm; peki ya biz umursamaz mı olmalıyız? Kurtarılmamız ya da kaybolmamız önemsiz bir meseleymiş gibi ilgisiz mi kalmalıyız? Bizim için gerçekleştirilmiş olan kurbanlığı hafife mi alacağız? Bazıları bunu yaptı. Kendilerine sunulan merhameti önemsemediler. Allah’ın hiddeti onların üzerindedir. Allah’ın Ruhu sonsuza kadar kederlenmeyecek. Biraz daha kederlenmeye devam ederse uzaklaşacak. Allah’ın insanları kurtarmak için yapabileceği her şey yapıldıktan sonra, insanlar yaşamlarında İsa’nın sunduğu merhameti önemsemediklerini gösterirlerse, onların payına ölüm düşecek ve bunun bedelini ağır bir biçimde ödeyecekler. Bu korkunç bir ölüm olacak çünkü onlar, Mesih’in onların reddettikleri kurtuluşlarını satın almak için çarmıhta hissettiği şiddetli ıstırabı hissetmek zorunda kalacaklar. Ancak o zaman neyi kaybettiklerinin farkına varacaklar—sonsuz yaşamı ve ölümsüz mirası. Canları kurtarmak için gerçekleştirilen büyük fedakârlık bize onların ne kadar değerli olduklarını gösteriyor. Değerli can bir kere kaybedildiğinde, sonsuza kadar kaybedilmiştir.”—Ellen G. White, Testimonies for the Church [Kilise İçin Tanıklıklar], 1. cilt, s. 124.

**Tartışma Soruları**

`1. İbraniler 10:4 ayeti şöyle demektedir: “Çünkü boğalarla tekelerin kanı günahı ortadan kaldıramaz.” O halde Eski Ahit zamanlarında insanlar nasıl kurtarılıyordu? (Ödeme yaparken kullandığınız fakat daha sonra kart ekstresi uyarınca bankaya ödeme yapmak zorunda olduğunuz) kredi kartı benzetmesi bu konuyu daha iyi anlamamıza nasıl yardımcı olur?`

`2. 2. Korintliler 5:18-21 ayetlerini okuyun. Mesih tüm dünyanın günahları için öldüyse, neden herkes kurtarılmayacak? Çarmıhla kimin kurtarılacağı ve onlar için gerçekleştirilen büyük kurbanlığa rağmen kimin kaybedileceğini belirlemede kişisel seçim neden önemli bir işleve sahiptir?`

`3. “Dünyanın bilgeliğinin” öğrettiği fakat Tanrı için “budalalık” olan bazı şeyler nelerdir? Peki, dünyanın muazzam tasarımının ve güzelliğinin sadece şans eseri ortaya çıkmış olan bir yaratım olduğu düşüncesine ne demeli? Ya da evrenin mutlak yokluktan var olduğu düşüncesine? Aklınıza başka hangi örnekler geliyor?`

`4. Salı gününün çalışmasındaki son soru üzerine düşünün. Çarmıh ve orada gerçekleşenlerle ilgili olan hangi gerçek, işlerle kurtuluş fikrini son derece gereksiz, hatalı ve kurtuluş tasarısına aykırı yapmaktadır?`