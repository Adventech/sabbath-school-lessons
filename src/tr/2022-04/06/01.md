---
title:  O Bizim için Öldü
date:  29/10/2022
---

### Konuyla İlgili Metinler
Vahiy 13:8; Matta 17:22, 23; Markos 9:30–32; Yuhanna 19:1–30; Romalılar 6:23; 1. Korintliler 1:18–24.

> <p>Hatırlama Metni</p>
> Hatırlama Metni:“Musa çölde yılanı nasıl yukarı kaldırdıysa, İnsanoğlu’nun da öylece yukarı kaldırılması gerekir. Öyle ki, O’na iman eden herkes sonsuz yaşama kavuşsun” (Yuhanna 3:14, 15).

Ölümden ve vergiden kaçamayacağımız söylenir. Bu, bütünüyle doğru değildir. İnsanlar vergi vermekten kaçabilirler fakat ölümden kaçamazlar. Ölümü birkaç yıl ertelemeyi başarabilirler fakat er ya da geç ölüm hep gelir. Biz ölülerin, hem doğruların hem de kötülerin ilk başta aynı yere düşeceklerini bildiğimiz için, diriliş umudumuz bizim için her şeydir. Pavlus’un dediği gibi, bu umut olmasa “Mesih’e ait olarak ölmüş olanlar da mahvolmuşlardır” (1. Korintliler 15:18). Eğer “Mesih’e ait olarak ölmüş olanlar” gökte Tanrı’nın huzurunda bulunuyorlarsa, bu olukça garip bir ifade olur.

Yani, Mesih’in dirilişi imanımız için merkezi önemdedir çünkü kendi dirilişimizin güvencesi O’nun dirilişinde bulunmaktadır. Fakat elbette, Mesih ölümden diriltilmeden önce, ölmeliydi. Bu sebeple, Getsemani bahçesindeki ıstırabı içerisinde, Kendi ölümünün beklentisiyle şöyle dua etmişti: “Şimdi yüreğim sıkılıyor, ne diyeyim? ‘Baba, beni bu saatten kurtar’ mı diyeyim? Ama ben bu amaç için bu saate geldim” (Yuhanna 12:27). Ve o amaç ölmekti.

Bu hafta Mesih’in ölümüne ve o ölümün sonsuz yaşam vaadi için ne ifade ettiğine odaklanacağız.

_*5 Kasım Sebt Günü’ne hazırlık için bu haftanın konusunu çalışın._