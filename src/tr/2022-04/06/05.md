---
title:  O Bizim İçin Öldü
date:  02/11/2022
---

`Yuhanna 3:14-18 ve Romalılar 6:23 ayetlerini okuyun. Bu ayetler Mesih’in ölümünün bizim için neyi gerçekleştirdiğini öğretiyor?`

İsa vaftiz edilmek için Ürdün Nehri’ne vardığında, Vaftizci Yahya şöyle dedi: “İşte, dünyanın günahını ortadan kaldıran Tanrı Kuzusu!” (Yuhanna 1:29). Bu ifade Mesih’in, Eski Ahit’in tüm gerçek kurbanlarının işaret ettiği, öreğin aslı olan Tanrı Kuzusu olduğunu kabul etmektedir.

Fakat hayvan kurbanlıkları günahı kendi başlarına ortadan kaldıramıyordu (İbraniler 10:4). Kurbanlar ancak Mesih’in gelecekte çarmıhta gerçekleşecek olan kurbanlığının etkili olmasına bağlı, şartlı bir bağışlanma sağlıyordu. “Ama günahlarımızı itiraf edersek, güvenilir ve adil olan Tanrı günahlarımızı bağışlayıp bizi her kötülükten arındıracaktır” (1. Yuhanna 1:9).

`Yuhanna 3:16, 17 ayetlerini okuyun. Özellikle de yaptığınız bir şey için suçlu çıkarılmanız gerektiğini gerçekten hissettiğiniz zamanlarda, bu ayetlerde hangi büyük umudu bulabilirsiniz?`

Bütün bunların ne anlama geldiğini düşünün. İsa, evreni yaratan Kişi (Yuhanna 1:1-3), her birimiz için, tamamen biz aslında hak ettiğimiz gibi suçlanmayalım diye, günahlar için bir kurban olarak Kendisini sundu. Müjdenin büyük vaadi işte budur.

İsa Mesih şöyle duyurmuştu: “Tanrı dünyayı o kadar çok sevdi ki, [bizim için ölsün diye] biricik Oğlu’nu verdi” (Yuhanna 3:16). Fakat İsa’nın bizim yararımız için gönüllü olarak Kendisini vermiş olduğunu asla unutmamalıyız (İbraniler 9:14). Martin Luther çarmıhtan şöyle bahsetmektedir: “Çarmıh, O’nun [Mesih’in], yüreğinde yanan sınırsız sevgi ateşi tarafından tüketildiği sunaktır. Çarmıh, O’nun bedeni ve kanından oluşan canlı ve kutsal kurbanı, hararetli şefaatle, yüksek sesli feryatlarla ve sıcak, sıkıntılı gözyaşlarıyla Baba’ya sunmuştur (İbraniler 5:7).”—Luther’s Works [Luther’in İşleri], 13. Cilt, s. 319. Mesih herkes için bir kere öldü (İbraniler 10:10) ve bu tek sefer sonsuza dek geçerlidir (İbraniler 10:12) çünkü O’nun kurbanlığı her şeye yeter ve asla gücünü kaybetmez.

Ve dahası da var: “Eğer O’nun lütfunun müjdesini kabul edecek sadece bir can olsaydı dahi, Mesih o kişiyi kurtarmak için zahmet ve aşağılanma dolu yaşamını, utançla dolu ölümünü seçerdi.”—Ellen G. White, The Ministry of Healing [Şifa Hizmeti], s. 135.

`Yuhanna 3:16 ayetini, “dünya” ve “her kim” sözcüklerinin yerine kendi adınızı yerleştirerek bir daha okuyun. Özellikle günah işlemek için ayartıldığınız zamanlarda, an be an bu harika vaadi sahiplenmeyi nasıl öğrenebilirsiz?`