---
title:  Çarmıha Bir Önsöz
date:  31/10/2022
---

`Öğrenciler, İsa’nın Kendi acıları ve ölümüyle ilgili öngörülerine ne tepki verdiler ve bu tepkiler Kutsal Yazılar’ı yanlış anlamanın tehlikeleri konusunda bize ne anlatmalıdır?`

Matta 16:21-23:

Matta 17:22, 23; Markos 9:30–32; Luka 9:44, 45

Luka 18:31-34

İsa ölmek için doğdu ve ölmek için yaşadı. Attığı her adım, O’nu Golgota’nın çarmıhındaki büyük kefaret edici kurbanlığına daha da yaklaştırdı. O, tamamen görevinin bilincinde olarak, kimsenin ya da hiçbir şeyin Kendisini ondan uzaklaştırmasına izin vermedi. Aslında, “O’nun tüm yaşamı, çarmıhtaki ölümü için bir önsözdü.”—Ellen G. White, Fundamentals of Christian Education [Hristiyan Eğitiminin Temelleri], s. 382.

İsa dünyadaki hizmetinin son yılında, öğrencilerine yaklaşan ölümünden gittikçe daha açık bir şekilde bahsetmeye başladı. Fakat öğrenciler onun sözlerindeki gerçekliği kabul etmekte yetersiz ve isteksiz görünüyorlardı. Mesih’in işlevi konusunda yanlış düşüncelerle dolu oldukları için, bekledikleri en son şey O’nun, İsa’nın özellikle de Mesih olarak ölmesiydi. Kısacası, yanlış itikatları gereksiz bir acı ve ıstırap çekmelerine yol açtı.

İsa Nikodim’e çoktan açıklamıştı: “Musa çölde yılanı nasıl yukarı kaldırdıysa, İnsanoğlu’nun da öylece yukarı kaldırılması gerekir. Öyle ki, O’na iman eden herkes sonsuz yaşama kavuşsun” (Yuhanna 3:14, 15). İsa, Filipus Sezariyesi’ndeyken, “Yeruşalim’e gitmesi, ileri gelenler, başkâhinler ve din bilginlerinin elinden çok acı çekmesi, öldürülmesi ve üçüncü gün dirilmesi gerektiğini öğrencilerine anlatmaya başladı” (Matta 16:21). Gizlice Celile’den geçtikleri sırada (Markos 9:30-32) ve Yeruşalim’e yaptığı son yolculukta (Luka 18:31-34), öğrencilerine bir kez daha ölümünden ve dirilişinden bahsetti. Duymak istemedikleri bir şey olduğu için O’nu dinlemediler. Bizim için de bunu yapmak ne kadar kolaydır.

`İnsanlar, özellikle de Tanrı’nın seçilen halkı İsa’nın ilk gelişi hakkında yanlış görüşlere sahip. Peki ya günümüzde İsa’nın ikinci gelişi hakkındaki yanlış görüşlerden bazıları nelerdir?`