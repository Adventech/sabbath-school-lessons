---
title:  Çarmıhın Anlamı
date:  03/11/2022
---

`1. Korintliler 1:18-24 ayetlerini okuyun. Pavlus burada çarmıh hakkında ne söylüyor ve onu “dünyanın bilgeliği” ile nasıl karşılaştırıyor? “Dünyanın bilgeliğine,” “maddeciliğin” (tüm gerçekliğin sadece maddeden oluştuğuna ve dolayısıyla Tanrı’nın ya da doğaüstü varlıkların olmadığına dair inanç) hakim olduğu günümüzde dahi, çarmıhın mesajı neden çok önemlidir?`

Kurtuluş tarihinin tam merkezinde Mesih’in çarmıhı bulunmaktadır. “Sonsuzluk, Golgota’nın çarmıhında ortaya konan sevginin derinliğini asla ölçemez. Mesih’in sonsuz sevgisi ile Şeytan’ın sınırsız bencilliği orada karşı karşıya geldi.”—Stephen N. Haskell, The Cross and Its Shadow [Çarmıh ve Gölgesi].

Mesih alçakgönüllülükle insan ırkı için bir fidye olarak Kendisini sunarken, Şeytan bencillikle O’nu acı ve ıstıraba çekiyordu. Mesih, her insanın sonunda karşılaşacağı doğal ölümle ölmedi. O, O’nu kabul eden hiç kimse bir daha ölmesin diye ikinci ölümü öldü.

Çarmıh’ın ne anlama geldiği konusunda aklımızda tutmamız gereken çeşitli önemli özellikler bulunmaktadır. İlk olarak, Çarmıh Tanrı’nın günaha karşılık olarak adil gördüğü yüce açıklamadır (Romalılar 3:21-26). İkinci olarak, Çarmıh Tanrı’nın günahkârlara duyduğu sevginin yüce açıklamasıdır (Romalılar 5:8). Üçüncü olarak, Mesih günahın zincirlerini kırmak için büyük güç kaynağıdır (Romalılar 6:22, 23; 1. Korintliler 1:17-24). Dördüncü olarak, Çarmıh bizim yegâne sonsuz yaşam umudumuzdur (Filipililer 3:9-11; Yuhanna 3:14-16; 1. Yuhanna 5:11, 12). Ve beşinci olarak da, Çarmıh gelecekte evrende gerçekleşecek bir isyanın tek panzehiridir (Vahiy 7:13-17, Vahiy 22:3).

Çarmıh hakkındaki bu çok önemli hakikatlerden hiçbiri “dünyanın bilgeliğiyle” keşfedilemezdi. Tersine, günümüzde olduğu gibi o zaman da dünyanın bilgeliği gözünden çarmıh öğretisi “budalalıktan” başka bir şey değildi. Oysa dünyanın bilgeliği olabilecek en bariz hakikati, bir Yaratıcı’nın var olduğunu bile genellikle kabul etmemektedir (bkz. Romalılar 1:18-20).

“Budalalık” için kullanılan Grekçe sözcük, İngilizcedeki “geri zekalı” sözcüğüyle ilişkilidir; yani, “dünyanın bilgeliğine” göre çarmıh öğretisi “geri zekalılıktır”. Dünyanın bilgeliği İsa’yı ya da O’nun çarmıhtaki vekâleten ölümüyle bize sunduğu kurtuluşu bilemez.

`“Dünyanın bilgeliğinin” kazandıracağı değer her ne olursa olsun, onun İsa’yla ilgili ve “saçma sayılan bildiriyle” (1. Korintliler 1:21) bize sunulan umutla ilgili inancımızla çatışmasına neden asla izin vermemeliyiz?`