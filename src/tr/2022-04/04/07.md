---
title:  Ek Çalışma
date:  21/10/2022
---

Günümüz bilimi tüm maddenin atomlardan meydana geldiğini, atomların da kuark ve lepton adı verilen daha küçük iki tanecikten oluştuğunu ve bunların tüm fiziksel gerçekliği meydana getiren yapı taşları olduğunu öğretmektedir. O halde, fiziksel dünyanın özünde kuarklar ve leptonlar bulunuyorsa, bu dünyayı sadece yaratmakla kalmayan, aynı zamanda onu ayakta tutan Tanrı, bizi diriltme zamanı geldiğinde kuark ve leptonları yeniden şekillendiremez mi? Tanrı tanımaz Bertrand Russel, dirilişle dalga geçerek yamyamların yediği kişilere ne olduğunu sormuştu. O kişilerin bedenleri artık yamyamların bir parçası olduğuna göre, dirilişte kimin payına ne düşecekti? Fakat Rab’bin var oluşun mutlak yapı taşları olan kuark ve leptonları herhangi bir yerden aldığını düşünün. Her birimiz hakkında sahip olduğu bilgiye dayanarak bu kuark ve leptonlarla bizi baştan inşa edemez mi? O’nun, bizim asıllarımıza ihtiyacı yoktur, herhangi bir şey işe yarar. Ya da aslında, sözüyle yeni kuark ve leptonlar var edebilir ve oradan devam edebilir. Bu ne şekilde yaparsa yapsın, evreni yaratmış olan Tanrı, ölülerin dirilişinde yapacağına söz verdiği üzere bizi yeniden yaratabilir.

“İlk dirilişte, Hayat Veren satın almış olduğu Kendi malını çağıracaktır. Son borazanın sesinin duyulacağı ve büyük ordunun ebedi zafere uyanacağı o muzaffer saate kadar, Allah’ın adlarını bildiği uyuyan her kutsal güvenlik içinde tutulacak ve değerli bir mücevherler gibi muhafaza edilecektir. Onlar, hayattayken onlarda ikamet eden Kurtarıcı’nın gücüyle ve ilahi tabiatın hissedarları oldukları için, ölümden uyandırılacaklar.”—Ellen G. White Yorumları, The SDA Bible Commentary [Yedinci Gün Adventist Kutsal Kitap Şerhi], 4. cilt, s. 1143.

**Tartışma Soruları**

`1. Orada tahminen 2 trilyon galaksi var ve her birinde milyonlarca yıldız bulunmakta. Ayrıca, bizim güneş sistemimizde güneşin yörüngesinde dönen gezegenler gibi, bu yıldızlardan bazılarının da yörüngesinde dönen gezegenler var. Şimdi, tüm bu yıldızları yaratmakla kalmamış, aynı zamanda onları ayakta tutan ve onları adlarıyla çağıran Tanrı’nın muazzam gücü hakkında düşünün (Mezmurlar 147:4). Bu şaşırtıcı gerçek bu aynı Tanrı’nın ölüleri diriltebileceğini ya da dirilteceğini kanıtlamıyor olsa da, O’nun sahip olduğu muazzam kudreti ve diriliş gibi bir şeyin kesinlikle O’nun gücünün ötesinde olamayacağını ne şekilde ortaya koymaktadır?`

`2. İbraniler 11. bölüm eski zamanın “iman kahramanı” denilen pek çok kişinin sadakatliliğini ve beklentilerini vurgulamaktadır. Bu bölüm, İsa’nın dirilişinden bile önce Eski Ahit’teki kişilerin taşıdıkları bu umut konusundaki anlayışımızı nasıl zenginleştirebilir?`