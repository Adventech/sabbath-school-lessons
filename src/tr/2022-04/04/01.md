---
title:  Eski Ahit Umudu
date:  15/10/2022
---

### Konuyla İlgili Metinler
Eyüp 19:25–27; 1. Timoteos 6:16; Mezmurlar 49; Mezmurlar 71; Yeşaya 26:14, 19; Daniel 12.

> <p>Hatırlama Metni</p>
> “İbrahim sınandığı zaman imanla İshak’ı kurban olarak sundu. Vaatleri almış olan İbrahim biricik oğlunu kurban etmek üzereydi . . . İbrahim Tanrı’nın ölüleri bile diriltebileceğini düşündü; nitekim İshak’ı simgesel şekilde ölümden geri aldı” (İbraniler 11:17, 19).

Eski Ahit umudu canın doğası gereği ölümsüz olduğunu söyleyen Grek düşüncelerini değil, bir Kutsal Kitap öğretisi olan ölülerin sonunda dirilmesini temel almaktadır.

Peki, yakılarak küle dönüşmüş ya da başka bir şekilde yok olmuş, artık var olmayan insan bedeni nasıl yeniden hayata getirilir? Yüzyıllar, hatta binyıllar önce vefat etmiş biri hüviyetini nasıl baştan yenileyebilir?

Bu sorular bizi yaşamın gizemi üzerine düşünmeye yönlendirmektedir.  Biz hayattayız Tanrı’nın inayetiyle bize her gün bahşettiği yaşama sahibiz. Yaşamın doğaüstü kökenini anlamaya başlamadan bile önce, Tanrı’nın başlangıçta Sözü’nün gücüyle yaşamı yoktan var ettiğini biliyoruz (Yaratılış 1; Mezmurlar 33:6, 9). Sonuçta, Tanrı yeryüzündeki yaşamı ilk olarak yokluktan (Latincesi ex nihilo) yaratabildiyse, O’nun insan yaşamını baştan yaratacağından ve yeniden asıl kimliğine döndüreceğinden neden şüphe edelim ki?

Bu hafta son diriliş düşüncesinin Eski Ahit zamanlarında nasıl geliştiğine bakacağız ve bunu yaparken özellikle Eyüp’ün, mezmurculardan bazılarının ve Yeşaya ile Daniel peygamberlerin ifadelerine odaklanacağız.

_*22 Ekim Sebt Gününe hazırlık için bu haftanın konusunu çalışın._