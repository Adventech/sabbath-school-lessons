---
title:  Yaşam Suyunu Paylaşmak
date:  21/10/2022
---

_David Maldonado Tarafından_

Antonio Maldonado çok fazla İngilizce bilmiyordu, bu yüzden Washington'daki ABD Beyaz Saray’daki resepsiyonda bulunan bir tercümana eli ile işaret etti.

Peru'dan gelen bir maden heyeti üyesi olan Antonio, konuklara kaliteli viski servis edildiğini gördü, ancak Başkan Lyndon B. Johnson ile kadeh kaldırmak için bir bardak saf su istedi. Tercüman aracılığıyla konuşarak, kibarca bir garsona isteğini dile getirdi.

Yapılması zor bir istekti. Herkes elinde viski bardağı tutuyor gibiydi ve Antonio olay çıkarmak istemedi. ABD görüşmeleri sırasında diğer temsilcilere sıkıntı çıkarmak istemedi. Ancak genç bir adam olarak, alkolün Peru'daki evlere getirdiği yıkımı gördükten sonra asla içmemeye söz vermişti. İki yıl önce, 1963'te Voice of Prophecy (Peygamberliğin Sesi)  adlı radyo yayınlarını duyduktan sonra kalbini İsa'ya vermişti.

Antonio Beyaz Saray garsonuyla usulca konuşurken bir çift göz onu izledi. Bu gözler, Antonio'ya bir bardak su getiren garsonu takip etti. Antonio suyu kabul ederken bir sesin konuştuğunu duydu.

“Garson, bekle” dedi ses. “Beyefendi sizden ne istedi?”

“Bu misafir, viski bardağını saf su ile değiştirmemizi istedi sayın Başkan," diye yanıtladı garson.

Lyndon Johnson kolunu kaldırıp kendi viski bardağını garsona uzattı. "Lütfen bana da bir bardak su getir," dedi.

Kadeh kaldırdıktan sonra başkan Antonio'ya yaklaştı ve neredeyse fısıldayarak, "Neden diğerleri gibi içmiyorsun?" diye sordu. Antonio, tercümanın yardımıyla kocaman bir gülümsemeyle cevap verdi.

"Gençken asla içmeyeceğime dair kendime söz verdim ve yıllar sonra Tanrı'ya verdiğim bu sözü yeniledim" dedi. "Şimdiye kadar her şey yolunda gitti."

Başkan elini uzatıp. “Böyle muhteşem bir örnek olduğun için tebrikler” dedi. “Ben de bir imanlıyım. Tanrı seni korusun." Sıkı bir el sıkışma ile konuşmayı sonlandırdı.

Antonio resepsiyona doğru giderken, meraklı bakışların kendisini süzdüğünü hissetti. İmanıyla güçlenen alkolden uzak durma alışkanlığı, dünyanın en güçlü insanlarından biriyle beklenmedik bir karşılaşmayla sonuçlanmıştı. Kalbi, Beyaz Saray'da Tanrı'yı temsil edebildiği için sevinç doldu.

Bugün Antonio, karısı Enma ile birlikte yaşadığı Peru, Concepción'da her gün Tanrı'yı temsil etmeye çalışıyor. O 99 yaşında ve eşi de 90 yaşında - “Sonuç olarak, ne yer ne içerseniz, ne yaparsanız, her şeyi Tanrı’nın yüceliği için yapın.” (1.Korintliler 10:31, Yeni Çeviri) ayeti imanlarının yaşayan bir tanığıdır.

Bu müjdecilik hikayesi, Yedinci Gün Adventist Kilisesi'nin "I Will Go" [Gideceğim] stratejik plânının 5 No'lu Ruhsal Büyüme Hedefini göstermektedir: "Bireyleri ve aileleri ruhla dolu yaşamlara yönlendirmek." Devamını okumak için: IWillGo2020.org.