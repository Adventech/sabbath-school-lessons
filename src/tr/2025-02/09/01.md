---
title:  "Mezmurlar’da: 2. Bölüm"
date:   24/05/2025
---

### Konuyla İlgili Metinler

46. Mezmur, Yer. 4:23–26, Mez. 47:1–4, 1Se. 4:13–17, 75. Mezmur, Va. 14:6–12.

> <p>Hatırlama Metni</p>
> “Halklar sana şükretsin, ey Tanrı, bütün halklar sana şükretsin! Uluslar sevinsin, sevinçten çığlık atsın, çünkü sen halkları adaletle yargılarsın, yeryüzündeki uluslara yol gösterirsin. Sela” (Mezmurlar 67:3, 4).

Son gün olaylarını düşünürken, Vahiy kitabındaki canavarlara ve güçlere odaklanma eğiliminde oluyoruz. Elbette onlar da büyük ve önemli bir işleve sahipler. Öyle olmasaydı, Tanrı onları anlamamız için Kutsal Kitap’a koymazdı (bkz. Va. 1:3).

Bununla birlikte, peygamberlik sözleri aynı zamanda günah ve acı, yargılama, iyi ve kötü arasındaki savaş, adalet ve adaletsizliğin doğası, zulüm ve daha birçok şeyle ilgili anahtar konularla da ilgilenmektedir.

Mezmurlar da bu konuları derinlemesine ele almakta, karanlık bir umutsuzluktan dizginlenemez bir sevince kadar neredeyse mümkün olan her insani duyguyu işlemektedir. İsrail’in karanlığın güçlerine karşı savaşa hazırlandığını görüyoruz. Tanrı’nın kötülüğü neden doğrudan ve derhal önlemediği sorusuyla mücadele eden kişiler olduğunu okuyoruz ki bu soruyu şüphesiz hepimiz sormuşuzdur. Cevaplar almak üzere tapınağa yönlendiriliyoruz ve ayrıca Tanrı’nın Yaratan olarak konumuna tekrar tekrar başvuruluyor. Bunlar bizim de bugün içinde bulunduğumuz koşullarda mücadele ettiğimiz konular ve meseleler değil midir?

Elbette öyle –işte bu yüzden bu hayati gerçekler hakkında daha fazla bilgi edinmek amacıyla Mezmurlar’ı çözümlemeye devam edeceğiz.

_*31 Mayıs Sebt Günü’ne hazırlık için bu haftanın konusunu çalışın._