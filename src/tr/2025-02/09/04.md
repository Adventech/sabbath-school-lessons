---
title:  Ayaklarının Dibine
date:   27/05/2025
---

`Mezmurlar 47:1-4 ayetlerini okuyun. Nihai olarak Mesih’in krallığındaki yerimiz hakkında ne söylüyor?`

Uzun vadede gelecek parlak. O zamana kadar, insanlık gezegen üzerindeki egemenliğini Lusifer’e devretmiştir ve Şeytan Eyüp kitabındaki göksel mecliste ortaya çıktığında, bu yeryüzünün kendisine ait olduğunu söyleyerek övünmüştür. “RAB Şeytan’a, ‘Nereden geliyorsun?’ dedi. Şeytan, ‘Dünyada gezip dolaşmaktan’ diye yanıtladı” (Eyüp 1:7).

Şeytan sahipliğini ilan ediyordu; ayak eski zamanlarda sahipliği temsil etmek için kullanılırdı. Tanrı İbrahim’e “Kalk, sana vereceğim toprakları boydan boya dolaş” demişti (Yar. 13:17).

`1. Selanikliler 4:13-17 ve Zekeriya 14:4 ayetlerini karşılaştırın ve Mesih’in ayaklarına dikkat edin. Bu ayetler arasında ne gibi farklılıklar görüyorsunuz ve Mesih’in bu dünya üzerindeki mutlak egemenliğinin (birbiriyle ilişkili olsa da) bu iki farklı özelliği hakkında bize ne öğretiyorlar?`

Ellen G. White, Mesih’in binyıl sona erdiğinde ne yapacağından bahsederken şöyle yazmıştır: “Mesih, dirilişinden sonra göğe yükseldiği ve meleklerin O’nun dönüşüne dair vaadi tekrarladığı Zeytin Dağı’na iner. Peygamber şöyle diyor: ‘O zaman Tanrım RAB bütün kutsallarla birlikte gelecek!’ ‘O gün O’nun ayakları Yeruşalim’in doğusundaki Zeytin Dağı’nın üzerinde duracak. Zeytin Dağı . . . ortadan yarılıp çok büyük bir vadi oluşturacak.’ ‘RAB bütün dünyanın kralı olacak. O gün yalnız RAB, yalnız O’nun adı kalacak.’ Zekeriya 14:5, 4, 9. Yeni Yeruşalim göz kamaştırıcı ihtişamı ile gökten iner, arıtılan ve üzerine konması için hazırlanan yere yerleşir, ve Mesih, halkı ve melekleri ile birlikte, Kutsal Kent’e girer.”—Ellen G. White, Büyük Mücadele, s. 667, 668.

`İsa’da bize verilen umuda bakın. Ölümle birlikte her şeyin ebediyen son bulması durumunda yaşamın ne kadar zor olacağını bir düşünün. Her şey boşuna olurdu, değil mi?`