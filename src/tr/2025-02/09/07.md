---
title:  Ek Çalışma
date:   30/05/2025
---

133\. Mezmur’u; Elçilerin İşleri 1:4-9 ve Vahiy 5:4-7 ayetlerini okuyun.

“Ataların döneminde Kutsal Ruh’un etkisi çoğunlukla belirgin bir biçimde ifşa edilmişti, ancak hiçbir zaman tümüyle açığa vurulmamıştı. Şimdi, Kurtarıcı’nın sözüne itaat eden öğrenciler, bu armağan için dualarını sunuyorlar, gökte de Mesih Kendi arabuluculuğunu ekliyordu. Halkı üzerine dökebilmesi için, Ruh armağanını talep etti.”—Ellen G. White, Elçilerin İşleri, s.33.

Öğrencilere, “dünyanın dört bucağında” (Elç. 1:8) Mesih’e tanıklık etmeleri talimatı verilmişti, bu iş Mesih’in dönüşünü müjdeleyecekti (Mat. 24:14). Biz de onların başlattığı işi sürdürmeliyiz.

Mesih bize müjdeyi dünyaya yaymamızı söylediğinde, bunun nasıl gerçekleşeceğini çözmemiz için bizi yalnız bırakmadı. Bu iş göksel tapınaktan yönetilmektedir. İşimiz Mesih’e yakından bağlanmıştır: Bize rehberlik eden ve güç veren O’dur. Bu O’nun işidir, bizim değil: bizden istenen O’nun yönlendirmesini izlememizdir. İsrail’le de işlerin bu şekilde yürüdüğünü fark edeceksiniz: Tanrı onlardan O’nun talimatlarını yerine getirmelerini istedi ve sonra da imkânsız olanı gerçek kıldı. Kutsal Ruh komşularımızın yüreklerinde şimdiden çalışmaktadır; bizden, karar anı geldiğinde orada olmamız istenmektedir, böylece onları Siyon Dağı’nda Kuzu’nun yanında duran Tanrı’nın halkına katılmaya davet edebiliriz. Yeni araçlar ve yöntemler bulmak zorunda değiliz, çünkü bu işin sorumlusu hiçbir zaman biz olmadık.

**Tartışma Soruları:**

`1. Üç meleğin mesajı dünyanın dört bir yanına gitmiş olsa da, hâlâ ulaşılmamış olan pek çok insan bulunmaktadır. Bir kilise olarak Mesih’in bizi yerine getirmemiz için kullanmakta olduğu görevi nasıl daha iyi yapabileceğimizi sınıfta tartışın. Hâlâ bu kadar çok insanın son günlere ilişkin bu gerçekleri duymamış olduğu doğruyken umutsuzluğa kapılmamayı nasıl öğrenebiliriz?`

`2. Vahiy 5. bölümde Yuhanna mühürlenmiş tomarın Kuzu’ya verildiğine çünkü O’nun buna layık olduğuna tanıklık ediyor. Vahiy 6. bölümde tomarın üzerindeki mühürler açıldığında, Yeni Ahit kilisesinin tarihinin, zamanın sonuna kadar açık bir şekilde önceden belirlendiğini görüyoruz. Bu tanımlamadan, Tanrı’nın işi tamamlamak için izlediği yöntem hakkında ne gibi dersler öğrenebiliriz?`

`3. Bugün dünyada tanık olduğumuz olaylardan hangileri Vahiy 13. ve 14. bölümlerde anlatılan, yaklaşmakta olduğunu bildiğimiz şeylere kolayca yol açabilir? Geriye hangi engeller kalmıştır?`