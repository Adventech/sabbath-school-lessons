---
title:  Sıkıntı Zamanında Çok Değerli Bir Yardım
date:   25/05/2025
---

`6. Mezmuru okuyun. Günümüz yaşamının çalkantıları ve son günlerde büyük mücadele burada gerçekleşirken yeryüzüne geleceğini bildiğimiz şeylerin içindeyken, bundan nasıl bir umut mesajı çıkarabiliriz?`

46\. Mezmur’un, İbraniler kitabında gördüğümüz bir konuya değindiği anlaşılıyor: daha iyisi konusu. İsa dünyevi Başkâhinden daha iyidir, O’nun kurbanlığı tüm hayvan kurbanlarından daha iyidir ve göksel tapınak yeryüzünde var olan örneklerden daha iyidir.

Ne var ki bu Mezmur farklı bir yaklaşım benimsemektedir. Yazar iyi şeyleri ele alıp onları daha iyi olanlarla karşılaştırmıyor; isyan halindeki bir dünyayı –ve bunun yol açtığı korkunç sonuçları– Tanrı’nın bizim için planladığı daha iyi şeylerin vaadiyle karşılaştırıyor.

Gerçekten de, bu Mezmur, karşılaştığımız yalnızlık, denemeler, acılar ve savaşların ortasında dahi, sonuç olarak sakin olmamız ve O’nun Tanrı olduğunu bilmemiz, bir gün tüm bunların sona ereceği ve Tanrı’nın yeryüzünde yüceleceği güvencesine sığınmamız gerektiğine dair umut ve vaatle doludur (bkz. Mez. 46:10).

Burada yazanlara da dikkat edin. “Bu yüzden korkmayız yeryüzü altüst olsa, dağlar denizlerin bağrına devrilse” bile (Mez.46:2).

İnsan İkinci Geliş’te yaşanacak sahneleri anımsamadan edemiyor: “Gökyüzü dürülen bir tomar gibi ortadan kalktı. Her dağ, her ada yerinden sökülüp alındı” (Va. 6:14). Ve bu: “Tanrı’nın gününü bekleyip o günün gelişini çabuklaştırarak kutsallık içinde yaşamalı, Tanrı yolunu izlemelisiniz. O gün gökler yanarak yok olacak, maddesel öğeler şiddetli ateşte eriyip gidecek” (2Pe. 3:12). Tüm kötülükleriyle birlikte bugünkü dünyamız sonsuza dek varlığını sürdüremeyecek ve sonrasında gerçekleşecek olanlar bize şu anda aklımızın zar zor idrak edebileceği şeyler vaat ediyor. Ancak şimdilik, imanımızı koruyarak ve elimizdeki Tanrı’nın vahyine, özellikle de çarmıhtaki İsa’ya tutunarak dayanmamız gerekmektedir.

`Bu dünyada işler ne kadar kötü olursa olsun (ve daha da kötü olacağını biliyoruz), Tanrı’nın iyiliği, gücü ve karakteri hakkındaki bilgilerinizden nasıl bir umut çıkarmalısınız (çarmıhı düşünün)?`