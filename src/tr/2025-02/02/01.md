---
title:  Yaratılış Kitabı Temeli
date:   05/04/2025
---

### Konuyla İlgili Metinler

Yşa. 40:7, 8; Yar. 22:1–13; Yu. 3:16; Va. 5:5–10; 1Ko. 15:15–19; Va. 12:1–9.

> <p>Hatırlama Metni</p>
> “Yahya ertesi gün İsa’nın kendisine doğru geldiğini görünce şöyle dedi: ‘İşte, dünyanın günahını ortadan kaldıran Tanrı Kuzusu!’ ” (Yuhanna 1:29).

Vahiy kitabında olduğu gibi, Kutsal Kitap’taki peygamberlik sözlerinin günümüz yorumlarında karşılaşılan en önemli sorunlardan biri, Vahiy’in kadim köklerinin göz ardı edilmesidir. Yazar okuyanların Eski Ahit hakkında bilgi sahibi olduğunu farz etmekte ve onların iyi biliyor olmaları gereken kavramları kullanmaktadır. Vahiy kitabında incelediğiniz ayete benzeyen bölümleri Kutsal Kitap’ın tamamında aramak yararlı olsa da, kitabı anlamak için diğer ayetlerden daha iyi bir zemin hazırlayan temel ayetler de bulunmaktadır. Bu durum özellikle dünyamızın günah dolu bir karmaşaya sürüklendiği süreci ortaya koyan Yaratılış kitabı için geçerlidir. Vahiy kitabında sözü edilen hemen hemen her anahtar kavram Kutsal Kitap’ın ilk bölümlerinde bir şekilde karşımıza çıkmaktadır.

Bu hafta Vahiy kitabının özünde yer alan bir kaç önemli kavramı inceleyeceğiz. Çok sayıda kavram bulunduğundan, Vahiy kitabının ardındaki kadim temelleri anlamanın, öğrencinin ayetteki sayısız detayı görmesini sağlayacağı ve bunların her birinin insanlığın doğası, Tanrı’nın doğası ve evrenimizde, dolayısıyla da yaşamlarımızda sürmekte olan çatışmanın doğası hakkında önemli dersler verebileceği hususunu açıklamak için bunlardan birkaç tanesini seçeceğiz.

_*12 Nisan Sebt Günü’ne hazırlık için bu haftanın konusunu çalışın._