---
title:  Peygamberlik Sözlerinin Temelleri
date:   10/05/2025
---

### Konuyla İlgili Metinler

Yşa. 6:6–8, Yar. 3:21–24, Hez. 1:4–14, Va. 4:1–11, Say. 2:3–25, Yşa. 14:12–14.

> <p>Hatırlama Metni</p>
> “Sonra Rab’bin sesini işittim: ‘Kimi göndereyim? Bizim için kim gidecek?’ diyordu.‘Ben! Beni gönder’ dedim” (Yeşaya 6:8).

Tanrı’nın evrene hükmetme hakkı, O’nun her şeyin Yaratıcısı olma sıfatına (Va. 4:11) ve aynı zamanda karakterine dayanmaktadır. Tanrı’nın adil karakterini keşfederek, günahkâr insanların nasıl ve neden Tanrı’nın yüceliğinden mahrum kaldıklarını anlamaya başlayabiliriz (Rom. 3:23).

Bu hafta, taht odası görümünde daha da ilerleyerek, insan ırkının kutsal Tanrı’yla nasıl bir ilişki içinde olduğunu ve Mesih’in kurbanlığının bizi nasıl yenileyip tahta yaklaştırdığını ele alacağız. Tanrı bizi sadece birey olarak değil, aynı zamanda bir ırk olarak da yenilemeyi tasarlamaktadır, böylelikle O’nun yüceliğini Yaratılış’ın geri kalanına bir kez daha göstermiş olacağız. Kutsal Kitap’ın geri kalanını inceleyerek, Tanrı’nın bağışlanmış ve kefaretle kurtarılmış günahkârlardan oluşan bir ırk olan bizlere yaptığı yüce çağrıyı anlamamıza ve takdir etmeye başlamamıza yardımcı olacak önemli ipuçları bulabiliriz.

İnsanların isyanı nihayetinde ve ebediyen sona erecektir. Ve dahası, Tanrı’nın sevgi dolu karakteri, O’nun özverili ve fedakâr karakteri, insanlık için ilk tasarımında olduğundan daha da parlak bir şekilde parlayacaktır. Tanrı insanlığın düşmesini hiçbir zaman istememiş olsa da, çarmıh aracılığıyla Tanrı’nın sevgi dolu karakteri çarpıcı bir şekilde sergilenmiştir.

_*17 Mayıs Sebt Günü’ne hazırlık için bu haftanın konusunu çalışın._