---
title:  Ek Çalışma
date:   16/05/2025
---

Ellen G. White, Büyük Mücadele kitabından 667-683 sayfaları arasındaki “Mücadelenin Sonu” bölümünü okuyun.

Bir zamanlar koruyucu bir keruv olan Şeytan, Tanrı’nın tahtına olan güveni yıkmaya çalıştı. Tanrı, evrene kendini yüceltmekten kaynaklanan kötülüğün derinliklerini göstermek için düşmüş meleklerin isyanlarını sürdürmelerine izin verdi ve Şeytan insan ırkını Tanrı’ya karşı savaşına katılmaları için aldatmayı başarırken, Mesih çarmıhta onu mutlak bir şekilde yenilgiye uğrattı ve bir zamanlar düşmüş meleklerin durduğu yerde insanlık için bir yer temin etti. Günahkârlar, Lusifer’in iddialarına Mesih’te açıkça karşı çıkmaktadır. Son senaryoda Tanrı’nın iyiliği ve sevgisi, Lusifer’in düşüşünden önce var olandan çok daha büyük bir şekilde açığa vurulacaktır. Tanrı kötülüğün var olmasını asla buyurmamıştır ve bu ebedi neticeleri olan bir felaket olsa da, her şey sona erdiğinde Tanrı’nın iyiliği ve sevgisi başka türlü asla olamayacağı bir biçimde açığa çıkacaktır.

Mesih “Kendi suretine göre yenilenmiş olan kurtarılanlara bakar, her kalp ilahî olanın mükemmel izini taşımakta, her yüz Kralları’nın benzerliğini yansıtmaktadır. Onlarda canının çektiği eziyetin sonucunu görür ve hoşnut olur. Bundan sonra hem doğruların, hem de kötülerin toplanmış kalabalıklarının duyabileceği bir sesle ilan eder: ‘İşte, kanımla satın aldıklarım! Onlar için acı çektim, onlar için can verdim, öyle ki sonsuz çağlar boyunca Benim huzurumda yaşayabilsinler.’ Bundan sonra tahtın çevresindeki beyaz kaftanlılardan bir övgü ilahisi yükselir: ‘Boğazlanmış Kuzu gücü, zenginliği, bilgeliği, kudreti, saygıyı, yüceliği, övgüyü almaya layıktır.’ Vahiy 5:12.”—Ellen G. White, Büyük Mücadele, s. 676, 677.

**Tartışma Soruları:**

`1. Her kusurunuz, karakterinizdeki her bozukluk, her yanlış davranışınız, her yanlış düşünceniz ve her yanlış niyetiniz tamamen ifşa olmuş bir şekilde Tanrı’nın huzurunda bulunduğunuzu hayal edin! Meşru ve adil bir şekilde neyi hak etmiş olurdunuz? O halde sahip olduğunuz yegâne umut nedir? Neden şimdi ve ona en çok ihtiyaç duyduğumuz yargı gününde, Tanrı’nın hiçbir ayrım olmadan “İsa Mesih’e iman yoluyla iman aşamasına varanların tümünü doğruluğa eriştirmesine” (Rom. 3:22 TC) sahip olmak zorundayız? Kısacası, müjdeye neden ihtiyacımız var?`

`2. Gördüğümüz üzere Vaftizci Yahya, yanan ve parlayan bir lamba olan seraf rolünü oynamıştır. (Bkz. Yu.5:35.) O elbette Mesih’in habercisiydi ve Mesih’in ilk gelişini müjdeliyordu. Tanrı’nın son gün halkı da nasıl benzer bir peygamberlik görevine sahiptir?`