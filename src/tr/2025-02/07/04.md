---
title:  Yanan Ateş Korları Gibi
date:   13/05/2025
---

Keruvlar ya canlı varlıklar olarak (Hez. 10:8) ya da onların altından heykelleri olarak (Çık. 25:18) Eski Ahit’in her yerinde görülmektedir. Genellikle Tanrı’nın tahtının hemen yanında durdukları ve O’nun görkemini evrene yaydıkları tasvir edilmiştir. Keruvlar ayrıca En Kutsal Yer’in girişindeki perdeye de işlenmiştir (Çıkış 26:1). Mezmurlar kitabında, Tanrı’nın yaratılış üzerindeki üstün kudreti şiirsel bir dille, O’nun keruvun üzerine binerek uçması şeklinde tasvir edilmiştir (Mez. 18:10). Tanrı, ahit sandığının üzerine, kanatlarını birbirine doğru açmış som altından iki keruv konmasını buyurmuştu (Çık. 25:18-20).

`Hezekiel 1:4-14 ayetlerini okuyun. Bu ayetler ile Yeşaya 6:1-6 ve Vahiy 4:1-11 ayetlerinde tasvir edilen sahneler arasında ne gibi benzerlikler görüyorsunuz?`

Hezekiel’e Tanrı’nın kudretinin çarpıcı bir görünümü sunulmuştur. Bu her şeyden önce kafa karıştırıcı bir sahnedir çünkü Tanrı’nın halkının o anda içinde bulunduğu kötü duruma uymaktadır: seçilmiş halk vaat edilmiş ülkede değil, Babil ‘de esaret altındadır. Hezekiel önüne serilen sahneyi incelerken yukarı bakar ve her şeyin üzerinde Tanrı’nın tahtının bulunduğunu görür.

Diğer “taht” görümleriyle arasındaki önemli benzerliklere dikkat edin. Hezekiel’in şahit olduğu canlı varlıklar Yuhanna’nın görümündeki canlı varlıklarla aynı yüzlere sahiptir: bir aslan, bir kartal, bir öküz ve bir insan.

Hezekiel’in ilk tarifinde dört yüzlü gizemli yaratıklara özel bir isim verilmemiştir; ancak daha sonra, başka bir taht odası sahnesinde (bkz. Hez. 10:1-21), “keruv” diye adlandırılmışlardır ve ayrıca Yeşaya’nın seraf görümündeki yanan korları de görmekteyiz. Yuhanna’nın görümünde sözü edilen canlı yaratıkların yüzlerine sahiptirler.

Tanrı’nın tahtını her gördüğümüzde –ister Tanrı’nın Musa’yla görüştüğü yer olan Ahit Sandığı’nda (Çık. 25:22), ister peygamberlerin nefes kesici görümlerinde olsun– keruvlar her zaman oradadır. Tanrı’nın tahtıyla yakından ilişkilidirler. Tanrı’nın yarattığı tüm varlıklar, ister O’nun suretinde yaratılmış olan insan ırkından, ister O’nun görkemli tahtının hemen yanına konuşlanmış meleklerden söz ediyor olalım, O’nun görkemini yansıtmak üzere tasarlanmışlardır.

`Kutsal, kutsal, kutsaldır, Her Şeye Gücü Yeten Rab Tanrı. Hezekiel’in burada tanıklık ettiği kutsallığa kıyasla siz ne durumdasınız? Yanıtınız müjdeye ne kadar ihtiyaç duyduğunuz konusunda size ne söylüyor?`