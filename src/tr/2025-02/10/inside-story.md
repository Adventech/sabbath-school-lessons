---
title:  İman Hayati
date:   06/06/2025
---

### Bölüm 6: Alkolü Bırakış

_Yazan: Andrew McChesney_

Diana, son alkollü içkisini ABD Bağımsızlık Günü'nde aldı. Bir kutu bira açarak arkadaşlarına şunları söyledi: "Sıcak bir yaz gününde buz gibi bir biradan daha iyi bir şey olamaz." Sonra büyük bir yudum aldı ve neredeyse tükürecekti. Biranın bozulduğunu düşündü ve soğutucudan farklı bir marka bira çıkardı. O biranın tadı da berbattı. Ancak bir arkadaşı her iki biranın da tadının güzel olduğunu söyledi.

O gün Diana içkiyi bıraktı. Bunun nedeni Kutsal Kitap’ın biranın kötü olduğunu söylemesi değildi, Kutsal Ruh'un onun alkole olan arzusunu değiştirmesiydi.

Kısa bir süre sonra Diana ve Loren, Şikago yakınlarındaki akrabalarının yıllık aile toplantısında Loren'in babası tarafından vaftiz edildi. Diana vaftiz yeminini ilk kez duyduğunda şaşırmıştı. Şu şatırları eklediler: “Bedeninizin Kutsal Ruh'un tapınağı olduğuna inanıyor musunuz ve zararlı olanın kullanımından kaçınarak, ona özen göstererek Tanrı'yı onurlandıracak mısınız? Tüm kirli yiyeceklerden uzak durarak; alkollü içeceklerin kullanımından, imalatından veya satışından; tütünün herhangi bir biçimde insan tüketimi için kullanılması, üretilmesi veya satılması ve narkotik veya diğer uyuşturucuların kötüye kullanımı veya ticaretinden uzak duracak mısınız?"

Diana, Loren'e alaycı bir bakış attı ve "Bunu nasıl gözden kaçırdık?" diye düşündü. Salt Lake City havaalanında bir barda çalışıyordu. Büyük bahşişler ve kolay iş nedeniyle vasıfsız işçiler için en iyi işlerden biri olarak görülüyordu.

Diana'nın iş arkadaşları, işi bıraktığını söylediğinde şaşkına döndüler ve nedenini sordular. Barmen birkaç kez sordu. O ve diğerleri onun yeni inancıyla ilgileniyorlardı. Diana, kurabiye yapıp sattığı başka bir havaalanı mağazasına geçti. O kadar da kazanç sağlamıyordu ama Şabat dinlenmesi için izin alabildi.

Çok geçmeden Diana ve Loren, Tanrı'nın onları Loren'in büyükanne ve büyükbabasına yardım etmek için Tennessee'ye taşınmaya yönlendirdiğini hissettiler. Southern Adventist Üniversitesi yakınlarına yerleştiler. Büyük manevi zorlukların yaşandığı bir dönemdi. Diana'nın hâlâ Tanrı'ya teslim etmesi gereken birçok dünyevi özelliği vardı.

Loren'in bir akrabası Diana'nın gazete deneyimi olduğunu duyunca ondan genel müdür olarak çalıştığı Southern radyo istasyonuna başvurmasını istedi. Diana işi istemiyordu ama Loren onu dua etmeye teşvik etti. Yedisi geliştirme direktörü olmak üzere yaklaşık 10 yıl boyunca radyo istasyonunda çalıştı. Bu süre zarfında Tanrı, çocukluğunda tacize uğradığından beri kendisini rahatsız eden günahlarının üstesinden gelmesine yardım etti.

Daha sonra Diana'dan Florida'daki Adventist hastane sisteminde bir geliştirme müdürü kadrosuna başvurması istendi. Kendisini yetersiz hissetti ve başvurmak istemedi ama Loren onu bir kez daha dua etmeye teşvik etti. Sonraki 10 yıl boyunca hastanede çalıştı. Daha sonra Holbrook Kızılderili Okulu’nu duydu.

_Bu hizmet öyküsü, 2021'de On Üçüncü Şabat Sunusu’nu alan ABD merkezli Holbrook Yedinci Gün Adventistleri Kızılderili Okulu’nun geliştirme müdürü Diana Fish'in hayatında Tanrı'nın nasıl mucizevi bir şekilde çalıştığına içeriden bir bakış sunuyor. Bu çeyreğin 28 Haziran'daki On Üçüncü Şabat Sunu'su ile müjdenin yayılmasını desteklediğiniz için teşekkür ederiz. Gelecek hafta Diana hakkında daha fazlasını okuyun._