---
title:  Ek Çalışma
date:   06/06/2025
---

Ellen G. White, Geçmişten Sonsuzluğa 1. Cilt’ten 43-50 sayfaları arasındaki “Dünya Suyla Mahvolduğu Zaman” bölümünü okuyun.

“Başkâhin kendisini ya da halkını Şeytan’ın suçlamalarına karşı savunamazdı. İsrail’in hatasız olduğunu iddia etmez. Halkın günahlarını simgeleyen çok kirli giysiler içinde, bu günahları onların temsilcisi olarak taşıyarak, Melek’in huzurunda durur ve onların suçlarını itiraf eder, öte yandan tövbelerine ve kendilerini alçaltmalarına işaret ederek, günahları affeden Kurtarıcı’nın merhametine güvenir. Tanrı’nın vaatlerini imanla talep eder . . .

“Şeytanın Rab’bi arayanlara yönelttiği suçlamalar, onların günahlarından hoşnutsuzluğun sonucu değildir. O onların kusurlu karakterlerinden ötürü sevinir; zira onları yalnızca Tanrı’nın yasasını çiğnediklerinde tahakküm altına alabileceğini bilir. Suçlamaları yalnızca Mesih’e düşmanlığından kaynaklanmaktadır. İsa, kurtuluş tasarısı aracılığıyla Şeytan’ın insanlık ailesi üzerindeki egemenliğini kırıyor ve canları O’nun tahakkümünden kurtarıyor. . . .

“İnsan kendi gücüyle düşmanın saldırılarına karşı koyamaz. Günahla lekelenmiş giysilerle, suçunu itiraf ederek Tanrı’nın huzurunda durur. Fakat Savunucumuz İsa, iman ve tövbeyle canlarını Kendisine emanet etmiş olan herkes adına etkin bir savunma sunar. Onları müdafaa eder ve Golgota’nın güçlü tezleriyle onları suçlayanı saf dışı bırakır. Tanrı’nın yasasına kusursuz itaati nedeniyle gökteki ve yeryüzündeki tüm yetki O’na verilmiştir, O da suçlu insan yararına Babası’nın merhametini ve O’nunla uzlaşmayı talep etmektedir.”—Ellen G. White, Peygamberler ve Krallar, s. 583-586.

**Tartışma Soruları:**

`1. İsa öğrencilerine dünyada olduklarını ama dünyadan olmadıklarını söylemişti. (Bkz. Yu. 15:19, Yu. 17:14-16.) Dünyayı kazanma sorumluluğumuzla kendimizi “dünyanın lekelemesinden” (Yak. 1:27) uzak tutma gerekliliğini nasıl dengeleyebiliriz?`

`2. Nuh’un Tufan’dan önce halka yönelik hizmeti bize büyük mücadelenin nasıl işlediği konusunda ne öğretiyor? Bizler de bugün hangi şekilde aynı rolü oynuyoruz?`

`3. Tanrı kötüleri (Sodom’a yaptığı gibi) gökten gelen ateşle yok etmeden önce, onları ölümden diriltir ve Şeytan’ın kısa bir süre için onlarla çalışmasına izin verir (Va. 20:7-9). Tanrı her şeyi yoluna koymadan önce bunun gerekli bir son aşama olduğu konusunda aklınıza ne gibi gerekçeler geliyor?`

`4. Bu hafta boyunca ele aldığımız öyküleri düşündüğünüzde, kendi yaşamınız için ne gibi uyarılar buluyorsunuz? Bu öyküler Mesih’teki umudunuz hakkında size ne öğretiyor?`