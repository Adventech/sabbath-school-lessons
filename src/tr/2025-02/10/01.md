---
title:  Çağların Sonuna Ulaşmış Olan Bizler
date:   31/05/2025
---

### Konuyla İlgili Metinler

Va. 6:12–17; Mat. 24:36–44; Yar. 6:1–8; 2Pe. 2:4–11; Yar. 18:17–32; Dan. 7:9, 10.

> <p>Hatırlama Metni</p>
> “Bu olaylar başkalarına ders olsun diye onların başına geldi; çağların sonuna ulaşmış olan bizleri uyarmak için yazıya geçirildi. Onun için, ayakta sağlam durduğunu sanan dikkat etsin, düşmesin!” (1. Korintliler 10:11, 12).

Kutsal Kitap, Tanrı’nın halkının gelecekteki olaylara işaret eden ve “mevcut gerçeği” anlamamıza yardımcı olacak anahtarlar içeren öyküleriyle doludur. Aslında bu öykülerden bazıları son gün olaylarını şaşırtıcı ayrıntılarla önceden haber vermekte, Daniel ve Vahiy kitaplarındaki peygamberlik sözlerini açık bir şekilde anlamamız için bize daha kapsamlı bir altyapı sağlamaktadır.

Tanrı, kişilerin vicdan özgürlüğünü ihlal etmeden, olayları peygamberlerin son günlerde gerçekleşeceğini önceden bildirdikleri şeylere tam olarak uyacak şekilde yönlendirmeyi başarmıştır. Bu önemli öykülerden bazıları oldukça belirgindir, çünkü Yeni Ahit son gün olaylarını açıklarken bunlardan, Sodom ve Gomora’dan, Tufan’dan ve diğerlerinden özellikle söz etmektedir. Diğerleri ise, Tanrı’nın Sözü’nde bize verilen gerçekleri onlardan çıkartabilmek için dikkatli bir şekilde düşünmeyi ve araştırmayı gerekli kılmaktadır.

Önümüzdeki iki hafta boyunca, İkinci Geliş, araştırmacı yargılama, nihai kriz ve daha başka olaylar hakkında ne söyleyeceklerini görmek için bir dizi önemli öyküyü ele alacağız. Ve hepsinde Mesih’in merkezde olduğunu göreceğiz, çünkü O tüm peygamberlik sözü uğraşlarımızın hem dayanağı hem de nihai hedefi olmalıdır.

_*7 Haziran Sebt Gününe hazırlık için bu haftanın konusunu çalışın._