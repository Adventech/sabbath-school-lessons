---
title:  Ek Çalışma
date:   27/06/2025
---

Ellen G. White, Geçmişten Sonsuzluğa 2. Cilt’ten 309-318 sayfaları arasındaki “Görünmeyen Gözcü” bölümünü okuyun.

“Tarih sahnesine çıkan her ulusun, Gözcü’nün ve Kutsal Olan’ın tasarılarını yerine getirip getirmeyeceklerinin belirlenmesi için, yeryüzünde kendi yerlerinde oturmalarına izin verilmiştir. Peygamberlik sözü dünyanın büyük imparatorluklarının, yani Babil, Med–Pers, Grek ve Roma imparatorluklarının yükseliş ve ilerleyişlerini kaydetmiştir. Bunların her birinde, ayrıca daha zayıf uluslarda, tarih tekerrür etmiştir. Her birinin kendi denenme dönemi oldu; her biri sonunda tükendi, yüceliği soldu, gücü yok oldu. Uluslar Tanrı’nın ilkelerini reddederken ve bu reddedişle kendi yıkımlarını getirirlerken, her şeyin üzerindeki ilahî bir tasarı çağlar boyunca açıkça iş başında olmuştur.”—Ellen G. White, Peygamberler ve Krallar, s. 535

Yeremya 18. bölümde, Yeremya bir çömlekçinin yaptıklarını gözlemlemektedir: adam üzerinde çalıştığı şeyi yoğurmakta ve şekillendirmektedir. Tanrı’nın Kutsal Kitap’taki peygamberlik sözlerinde bulunan koşula bağlılık ilkesini açıklamak için kullandığı, çömlekçinin çamurunu şekillendirdiği bu benzetmedir. Ve Rab, anladığımızdan emin olmak için Yeremya aracılığıyla şöyle konuşur: “Bir ulusun ya da krallığın kökünden söküleceğini, yıkılıp yok edileceğini duyururum da, uyardığım ulus kötülüğünden dönerse, başına felaket getirme kararımdan vazgeçerim. Öte yandan, bir ulusun ya da krallığın kurulup dikileceğini duyururum da, o ulus sözümü dinlemeyip gözümde kötü olanı yaparsa, ona söz verdiğim iyiliği yapmaktan vazgeçerim.” (Yer. 18:7-10).

**Tartışma Soruları:**

`1. İsa’nın, Ninova halkı için yargılanmanın gerçeklerden sapmış olan Tanrı’nın halkı için olduğundan daha kolay olacağını söylediği ifadesini düşünün. (Bkz. Mat. 12:39-42.) Tanrı’nın kilisesi bu uyarıdan nasıl bir ders çıkartabilir?`

`2. Ellen G. White’ın, birbirini izleyen her imparatorlukla birlikte “tarihin tekerrür ettiğini” söylediğine dikkat edin. Peygamberlik sözünde sıralanan tüm imparatorluklar arasında hangi ortak noktaları görüyorsunuz? Hangi yönlerden peygamberlik sözündeki aynı yolu izlediler? Günümüz dünyası da nasıl onları takip ediyor?`

`3. İnsanları imandan alıkoyan şeyin genellikle zihin, akıl değil de yürek olması konusunda düşünün. Bu bilgi başkalarına tanıklık etme biçiminizi nasıl etkileyebilir?`