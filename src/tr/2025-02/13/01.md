---
title:  Sonun Tasvirleri
date:   21/06/2025
---

### Konuyla İlgili Metinler

Mat. 12:38–42; Yun. 3:5–10; Va. 18:4; Dan. 5:1–31; Va. 16:12–19; 2Ta. 36:22, 23.

> <p>Hatırlama Metni</p>
> “Yunus, ‘İbrani’yim’ diye karşılık verdi, ‘Denizi ve karayı yaratan Göklerin Tanrısı RAB’be taparım’ ” (Yunus 1:9).

Bu hafta, son gün olaylarına ilişkin anlayışımızın aydınlanmasına yardımcı olan öykülere son kez bakacağız. Bu kez Yunus’un Ninova’ya gönderilişini, Babil’in düşüşünü ve Tanrı’nın halkını özgür kılıp vaat edilen ülkeye dönmelerini sağlayan Pers kralı Koreş’in yükselişini ele alacağız.

İncelediğimiz diğer öykülerde olduğu gibi, bu tarihi öyküler de her nesil için derin anlamlar taşımıştır. Ancak Mesih geri dönmeden önce yaşamakta olan son nesiller için de özel bir anlam taşımaktadırlar. Yani, bu tarihi öykülerden “mevcut gerçek” dediğimiz şeyi daha iyi anlamamıza yardımcı olabilecek çeşitli öğeler çıkarabiliriz.

Aynı zamanda, son gün olaylarının habercisi olduğu anlaşılan tüm bu öyküler hakkında bir şeyi unutmamalıyız: genel konuları ve göndermeleri değerlendirmeye dikkat etmeli ve her ayrıntıyı peygamberlik sözü saçmalıklarına yol açacak şekilde çözümlemeye çalışmamalıyız. İsa’nın benzetmelerinde olduğu gibi, temel noktaları ve ilkeleri incelemeliyiz. Saklı bir gerçeği bulma umuduyla her ayrıntıyı didik didik etmemeliyiz. Bunun yerine, ana hatları, ilkeleri aramalıyız ve bunlardan yola çıkarak son günlerle ilgili unsurları keşfedebiliriz.

_*28 Haziran Sebt Gününe hazırlık için bu haftanın konusunu çalışın._