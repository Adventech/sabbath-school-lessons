---
title:  İman Hayati
date:   04/04/2025
---

### “O kitabı istiyorum!”

_Yazan: Laurie Denski-Snyman_

Tim yeni bir müjdeciydi ve korkuyordu. Genelde Hristiyan olmayanların yaşadığı Güney Asya’daki bir adada Hristiyan kitapları satıyordu ve herhangi bir sıkıntı yaşamak istemiyordu. Tim bir sokaktan aşağı doğru yoluna giderken gergin bir şekilde dua etti ve bir terzi dükkanından içeri adımını attı. Önünde dört kişinin sıra beklediğini gördü.

Dakikalar akıp gidiyor gibiydi.

Bekleyiş Tim’in beklediğinden daha çok zaman almıştı.

Gitmeyi istiyordu fakat bir şey onu durdurdu.

Terzi kadının yüzünde tuhaf bir ifadeyle kendisine doğru baktığını fark etti. Hatta zaman zaman onun yüzünü daha iyi görsün diye tezgâhın bir tarafına, duvarın yakınına geçip müşterilerin arasından ona bakıyordu.

Nihayet son müşteri de gitti ve şimdi Tim’in sırasıydı.

Fakat Tim daha ağzını açamadan terzi kadın onun çantasından taşmış kitapları göstererek “O kitabı istiyorum!” diye bağırdı. “O kitabı istiyorum, o kitabı istiyorum!”

“Ne?” dedi Tim. “Satılık kitaplarımın olduğunu nereden biliyorsun?

“Bir rüya gördüm,” dedi terzi kadın. “Rüyamda tıpkı sana benzer genç bir adam gördüm. Okumam gereken kitapları vardı ve bu kitaplardan birinin adı Büyük Mücadele’ydi.” O nedenle geleceğini biliyordum. Büyük Mücadele’yi satın almam gerektiğini biliyordum. Sende o kitap var mı?”

Tim’in bir müjdeci olarak sorun yaşama korkusu bir anda yok oldu. Kitap satma konusundaki heyecanı arttı. Yasanın Tekrarı 31:8’deki şu gerçek aklına geldi, “RAB’bin kendisi sana öncülük edecek, seninle birlikte olacak. Seni terk etmeyecek, seni yüzüstü bırakmayacak. Korkma, yılma.” Tanrı’nın onun önünde gidip, İsa ve O’nun yakındaki gelişiyle ilgili iyi haberi paylaşması için yolu hazırladığını biliyordu.

Bu hikâyenin gerçekleştiği Güney Asya Pasifik Biriminde ulaşılmamış guruplara ulaşmaya çalışan Tim ve diğer müjdeciler için dua edin. Güney Asya Pasifik Biriminde müjdenin duyurulmasına yardımcı olacak bu çeyreğin on üçüncü Sebt günü Sunuları için teşekkür ederiz.

_Bu İman Hayatı hikayesi, Yedinci Gün Adventist Kilisesi'nin “Gideceğim” stratejik planının aşağıdaki hedeflerini göstermektedir: Görev Hedefi 1: “Dünya çapında hizmet ve hizmet uğruna fedakarlık kavramını bir yaşam biçimi olarak yeniden canlandırmak, sadece pastörleri değil, genç ve yaşlı tüm kilise üyelerini Mesih için tanıklık etmenin ve öğrenci yetiştirmenin sevincine dahil etmek,” Görev Hedefi 2: 10/40 Penceresindeki büyük şehirler boyunca, ulaşılamayan veya yeterince ulaşılmamış insan toplulukları arasında ve Hristiyan olmayan dinler arasında Adventist müjdeciliğini ve çeşitliliğini güçlendirmek.” Daha fazla bilgi için web sitesine gidin: www.IWillGo.org._