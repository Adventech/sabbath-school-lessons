---
title:  Daniel–Bu Sözleri Sakla
date:   01/04/2025
---

`Daniel 12:4 ayetini okuyun. Rab burada Daniel’e ne söyledi? (Bunu Va. 22:10 ayetiyle karşılaştırın.)`

Vaizlerin Daniel 12:4 ayetini Mesih’in gelişinden kısa bir süre önce teknolojik ve bilimsel bilginin yükseleceğini öngörmek için kullandıklarını duymak alışılmadık bir durum değildir. Pek çoğu da bu ayeti son yüzyılda gerçekleşen hızlı seyahat alanındaki ilerlemeleri tanımlamak için de kullanıyor. Bizim kitaplarımızın çoğu da bu yaklaşımı benimsemektedir. Elbette mantıklı yorumlar olsa da, başka bir anlama geliyor da olabilir.

Ayeti tekrar okuyun. Meleğin Daniel’e verdiği talimat, “sözleri sakla, kitabı mühürle” emriyle başlıyor. Burada sözü edilen Daniel’in kitabının kendisidir. O halde, zamanın sonunda birdenbire artacak olan bilgi, belki de Daniel kitabının bilgisi olabilir mi?

Bu, Daniel kitabını Vahiy kitabından oldukça farklı kılmaktadır, çünkü Yuhanna’ya kitabını mühürlememesi söylenmiştir (Va. 22:10). Vahiy ilk andan itibaren anlaşılması gereken bir kitaptı, çünkü “zaman yakındı” Öte yandan, Daniel uzak gelecekte bir zamanda daha açık bir şekilde anlaşılacaktı.

Yüzyıllar boyunca, pek çok iyi Hristiyan düşünür Daniel kitabını açıklamaya çalışmış ve bazıları büyük ilerlemeler kaydetmiştir. Ancak Daniel kitabının anlaşılması, 1798 yılında sona eren 1.260 yıllık peygamberlik döneminin bitiminden sonra, dünyanın çeşitli yerlerindeki birçok yorumcunun 1843 yılı civarında olağanüstü bir şey olacağı sonucuna varmaya başlamasıyla birlikte hızla artmıştır. Bunların arasında en dikkate değer olanı, vaazlarıyla on dokuzuncu yüzyılın Büyük Advent Hareketi’ni başlatan, “bakiye” kilisenin doğmasını ve üç meleğin mesajının net bir şekilde anlaşılmasını sağlayacak olaylar zincirini başlatan William Miller’dır.

Diğer bir deyişle, dünya çapındaki hareketimizin doğuşu, Daniel’in “sonun vaktinde” “bilginin çoğalacağı” şeklindeki öngörüsünün yerine gelmesidir [KM].

Öte yandan, insanların kurtuluşunu yargılamadan, Hristiyan âleminin büyük bir kısmının içinde bulunduğu “karanlığı” düşünün. Aden bahçesinde tesis edilen yedinci gün Sebti gibi kadar temel bir şey, kökleri Roma putperestliğine dayanan Pazar günü uğruna görmezden geliniyor, hatta yok sayılıyor. Ya da ölüm konusundaki büyük cehaleti düşünün; Hristiyanların büyük çoğunluğu ölülerin derhal başka bir varoluşa doğru süzülüp gittiğini söyleyen putperest düşünceye inanıyor ki bu da bazılarının sonsuza dek yanan bir cehenneme gittiği anlamına geliyor.

Oysa biz gerçeğin bilgisine sahip olduğumuz için minnettar ve alçak gönüllü olmalıyız.