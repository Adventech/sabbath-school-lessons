---
title:  Ek Çalışma
date:   04/04/2025
---

Ellen G. White, Büyük Mücadele kitabından 318-323 sayfaları arasındaki “Amerikalı bir Reformcu” bölümünü okuyun.

“Din görevlileri ve halk, Daniel ve Vahiy kitapçıklarında bulunan peygamberlik sözlerinin anlaşılamaz sırlar olduğunu bildirdiler. Oysa Mesih, öğrencilerini Daniel peygamberin kendi zamanlarında gerçekleşecek olan olaylarla ilgili sözlerine yönlendirmiş ve şunları söylemişti: ‘Okuyan anlasın.’ Matta 24:15. Vahiy’in bir sır olduğu, anlaşılamayacağı iddiası ise, bizzat kitabın adıyla çelişmektedir: ‘İsa Mesih’in vahyidir. Tanrı yakın zamanda olması gereken olayları kullarına göstermesi için O’na bu vahyi verdi . . . Bu peygamberlik sözlerini okuyana, burada yazılanları dinleyip yerine getirene ne mutlu! Çünkü beklenen zaman yakındır.’ Vahiy 1:1-3. . . .

“İlham’ın tanıklığı ışığında, insanlar Vahiy’in insani kavrayışın ötesinde bir sır olduğunu hangi cüretle öğretebilir? Açıklanan bir sırdır, açılan bir kitaptır. Vahiy’in araştırılması zihni Daniel’in peygamberlik sözlerine yönlendirir, ve her ikisi de Allah’tan insanlara verilen, bu dünyanın sonunda gerçekleşecek olan olaylara ilişkin en önemli talimatları sunmaktadır.

“Yuhanna’ya, kilisenin tecrübe edeceği derin ve heyecan verici ilginçlikte sahneler açılmıştı. Allah’ın halkının durumunu, onları bekleyen tehlikeleri, çatışmaları ve nihai kurtuluşlarını gördü. Yerin ekinini olgunlaştıracak olan kapanış mesajlarını kaydeder; ekin ya demetlenerek göksel ambara konulacak, ya da yok edici ateşte yakılacak olan saman olacaktır. Ona, özellikle son zaman kilisesi için, yanılgıdan gerçeğe döneceklere, kendilerini bekleyen tehlikelere ve çatışmalara dair yol gösterilmesi amacıyla, son derece önemli konular açıklandı. Yeryüzüne gelmekte olan şeyle ilgili olarak hiç kimsenin karanlıkta kalmasına gerek yoktur.”—Ellen G. White, Büyük Mücadele, s. 343, 344.

**Tartışma Soruları:**

`1. Peygamberlik sözlerini çalışmanın imanınızı önemli ölçüde artırabileceği yöntemler nelerdir? Bazıları binlerce yıl önce yazılmış ve yüzlerce, hatta binlerce yıl sonra gerçekleşecek olaylarla ilgili olan hangi peygamberlik sözleri, Kutsal Kitap’a ve daha da önemlisi onu ilham eden Tanrı’ya olan güveninizin artmasına yardımcı oldu? Örneğin, Daniel 2. bölüm sadece Tanrı’nın varlığına değil, O’nun geleceği biliyor olduğuna da güvenmemiz için bize nasıl güçlü ve mantıklı gerekçeler sunuyor?`

`2. Bazen kendi kilisemizden bile kaynaklanan, peygamberlik sözlerini yorumlamaya yönelik birçok tuhaf ve hayali girişimden kendimizi korumanın en iyi yolları nelerdir? Neden her şeyi sınamaya, iyi olana sımsıkı tutunmaya dikkat etmeliyiz? (1Se. 5:21).`