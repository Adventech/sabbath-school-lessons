---
title:  Bazı Peygamberlik Sözü İlkeleri
date:   29/03/2025
---

### Konuyla İlgili Metinler

Yer. 29:23, 24; Mez. 139:1–6; Dan. 12:4; Va. 22:10; 2Ti. 3:15–17; İbr. 4:12.

> <p>Hatırlama Metni</p>
> “ ‘Dünyada iyilik yapanın, adaleti, doğruluğu sağlayanın Ben RAB olduğumu anlamakla ve beni tanımakla övünsün övünen. Çünkü ben bunlardan hoşlanırım’ diyor RAB” (Yeremya 9:24).

Kutsal Yazı’daki diğer çoğu konuda olduğu gibi, peygamberlik sözleri konusunda da Hristiyanlar arasında görüş ayrılıkları bulunmaktadır ve bu da çoğu zaman diğer insanları Kutsal Kitap’taki peygamberlik sözlerinin zaman kaybı olduğuna inandırmaktadır. Neticede, Hristiyanlar peygamberlik sözlerinin her bir kelimesi ve cümlesi üzerinde kavga ediyorsa, bunlar ne kadar geçerli olabilir ki? Maalesef pek çok imanlı da Kutsal Kitap’ın Vahiy gibi bazı kitaplarının anlaşılmaz olduğunu düşünmeye başlamıştır. Onları okumak yerine, bazen de peygamberlik sözlerini incelemenin çözdüğünden daha fazla soruna neden olduğunu düşünen iyi niyetli bir vaizin teşvikiyle onlardan uzak durmaktadırlar.

Bu her zaman böyle değildi. Hristiyan tarihinin ilk on sekiz yüzyılı boyunca Hristiyanların çoğu Kutsal Kitap’taki peygamberlik sözleri konusunda çok rahatlardı ve peygamberlik sözlerinin kilit mesajlarının ne olduğu konusunda şaşırtıcı düzeyde bir fikir birliği mevcuttu. Tanrı böyle olmasını istemektedir: “Kardeşler, Rabbimiz İsa Mesih’in adıyla yalvarıyorum: Hepiniz uyum içinde olun, aranızda bölünmeler olmadan aynı düşünce ve görüşte birleşin” (1Ko. 1:10).

Bu hafta, peygamberlik sözlerinin tutarlı ve doğru bir şekilde anlaşılmasını sağlayan bazı ilkeleri inceleyeceğiz.

_*5 Nisan Sebt Günü’ne hazırlık için bu haftanın konusunu çalışın._