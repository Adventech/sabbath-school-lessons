---
title:  Ek Çalışma
date:   20/06/2025
---

Ellen G. White, Büyük Mücadele kitabından 640-657. sayfaları arasındaki “Allah’ın Halkı Kurtarılıyor” bölümünü okuyun.

“Allah tüm çağlarda melekler aracılığıyla halkının yardımına koşmuş ve kurtuluşunu sağlamıştır. Göksel varlıklar insanların işlerinde etkin şekilde yer almışlardır. Yıldırım gibi parıldayan giysiler içinde belirmişler; yolcu görünümünde insanlara gelmişlerdir. Melekler, Allah adamlarına insan biçiminde gözükmüşlerdir. Sanki yorulmuşlar gibi, öğleyin meşe ağaçları altında dinlenmişlerdir. İnsan evlerinin misafirperverliğini kabul etmişlerdir. Geceye kalmış yolcuların rehberleri olmuşlardır. Kendi elleriyle sunaklarda ateşler yakmışlardır. Zindan kapılarını açarak Rabb’in hizmetkârlarını serbest bırakmışlardır. Göğün tüm teçhizatıyla donatılmış olarak, Kurtarıcı’nın mezarındaki taşı yuvarlamaya gelmişlerdir.

“Melekler, çoğu kez insan biçiminde doğru insanlar topluluğuna katılır; ve kötülerin toplumlarını ziyaret ederler, örneğin, Allah’ın müsamaha sınırlarını aşıp aşmadıklarını belirlemek üzere, eylemlerinin kaydını tutmak için Sodom’a gittikleri gibi. Rab merhametten zevk alır; ve kendisine gerçekten kulluk eden az sayıda kişinin uğruna, felâketleri engeller ve kalabalıkların sakinliğini uzatır. Allah’a karşı günah işleyenler, kendi canlarını dahi alay etmekten ve baskı altına almaktan hoşlandıkları birkaç sadık insana borçlu olduklarını fark etmezler.”—Ellen G. White, Büyük Mücadele, s. 636, 637.

**Tartışma Soruları:**

`1. 2. Timoteos 1:7 ayetini okuyun. Peygamberlik sözünde sizi en çok endişelendiren şeyleri tartışın. Korku ruhundan nasıl kurtuluruz ve imanımız yüzünden zulme uğrayacağımızdan söz eden peygamberlik sözleri ortasında bile Tanrı’nın umut mesajını nasıl bulabiliriz?`

`2. Şu anda Sebt ve Pazar günlerinin son olaylarda nasıl öne ve merkeze geçebileceğini kestirmek zor olsa da, dünyanın ne kadar çabuk değişebildiğine bir bakın. Bu gerçek, imanımızı anlık olarak değişebilen güncel olaylara değil, yalnızca Tanrı’nın vahyedilmiş Sözü’ne dayandırmamız konusunda bize ne öğretmelidir?`

`3. Daniel 2. (ve hatta 7.) bölümü düşünün. Tüm imparatorluklar tam olarak önceden bildirildiği gibi geldi ve gitti. Bugün tarihe dönüp baktığımızda, önceden bildirildiği gibi olduğunu görebiliriz. Bugün bizim bakış açımıza göre, gelecek olan sadece bir krallık daha bulunmaktadır. Bu krallık hangisidir ve gerçekten de önceden bildirildiği gibi geleceğinden neden emin olabiliriz?`