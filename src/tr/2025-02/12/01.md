---
title:  Haberciler
date:   14/06/2025
---

### Konuyla İlgili Metinler

Dan. 2:31–45; Dan. 3:1–12, 17, 18; Va. 13:11–17; Rom. 1:18–25; Elç. 12:1–17; Mat. 12:9–14.

> <p>Hatırlama Metni</p>
> “Çünkü Tanrı bize korkaklık ruhu değil, güç, sevgi ve özdenetim ruhu vermiştir” (2. Timoteos 1:7).

Bu hafta, son gün olaylarını dikkat çekici ayrıntılarla önceden haber veren iki Kutsal Kitap öyküsüne daha bakacağız.

İlk olarak, Vahiy 13. bölümde resmedilen olaylara açık göndermeler içeren Şadrak, Meşak ve Abed-nego’nun öyküsünü inceleyeceğiz. Daha sonra Yeni Ahit’e döneceğiz ve ilk Hristiyanların yaşadıklarının da bugün ile Mesih’in dönüşü arasında bizi nelerin beklediğini anlamamıza yardımcı olabileceğini göreceğiz.

Her iki örnek de olağanüstü bir cesareti vurgulamakta ve en zorlayıcı koşullar altında gönül rahatlığı bulmanın anahtarlarını sunmaktadır.

İsa tekrar tekrar “Korkmayın” ve “Düşünceleriniz neden size sıkıntı veriyor?” gibi sözler söylemiştir. Peygamberlik sözünün odak noktasının Mesih olduğunu unutmamak çok önemlidir ve bu nedenle dünyanın son anlarında gerçekleştiği tasvir edilen sahneler boyunca aynı öğütleri bulabilmeliyiz. “Yüreğiniz sıkılmasın” diye öğretmişti öğrencilerine, “Tanrı’ya iman edin, bana da iman edin” (Yu. 14:1).

Başka bir deyişle, evet, son gün olayları Tanrı’ya sadık kalmak isteyen kişiler için zor ve çetin olacaktır. Ama sonuç olarak, bu olayları korkuyla değil umutla karşılamalıyız.

_*21 Haziran Sebt Gününe hazırlık için bu haftanın konusunu çalışın._