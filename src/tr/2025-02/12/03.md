---
title:  Heykele Tapınmak
date:   16/06/2025
---

Her ne kadar Daniel’in başardıklarından etkilenen Nebukadnessar başlangıçta Daniel’e ve Tanrı’ya sadakat göstermiş olsa da (bkz. Daniel 2, özellikle 46-48. ayetler), bu sadakat uzun sürmemiştir.

`Daniel 3:1-12 ayetlerini okuyun. Heykelin tamamen altın olması ve kralın ona tapınılmasını talep etmesi nasıl bir anlam taşımaktadır?`

Kral, tümüyle altından yapılmış bir heykel inşa ederek Tanrı’nın mesajına meydan okuduğunu vurgulamıştır. Bununla ne mesaj veriyordu? Babil asla düşmeyecek ve Nebukadnessar her zaman kral olacaktır. Ve bu görüşe karşı çıkmaya cüret eden herkes idam edilecekti. Bu, insanın kendi kaderini tayin etme arzusunun, büyük mücadelenin mutlak surette nasıl sonuçlanacağı konusundaki gerçeği görmemize engel olabileceğine dair güçlü bir hatırlatmadır.

Nebukadnessar bazı yönlerden Lusifer’in özelliklerini andırmaktadır: hırslıydı, kendini beğenmişti ve Tanrı’nın yetkisine karşı açıkça isyan edecek kadar gururluydu. Başka yönlerden de, elbette, belirgin farklılıklar bulunmaktadır: Nebukadnessar sonunda gerçek Tanrı’ya iman etti ve büyük olasılıkla başlangıçta karşı koymak için çok mücadele ettiği krallıkta onunla karşılaşacağız.

`Daniel 3:17, 18 ayetlerini, üç İbrani gencin krala karşı çıkarken söyledikleri sözleri okuyun. Bu, iman hakkında ve imanın zaman zaman bizden neler talep edebileceği konusunda bize ne öğretiyor?`

Bu üç adamın içinde bulundukları tehlikeli durumdan kurtulmak için ne kadar kolayca bahaneler üretebileceklerini bir düşünün. Sonuçta, sadece boyun eğmedikleri için diri diri yakılmayı göze alarak bağnazlık etmiş olmayacaklar mıydı? Ayakkabı bağcıklarını bağlamak için eğilirken bir yandan da kendi Tanrılarına dua ederek numara yapamazlar mıydı? Gerçekten de göze aldıkları şeye değer miydi? Her ne kadar söyledikleri sözler bu durumdan canlı olarak kurtulamayacaklarını bildiklerini gösterse de, belli ki buna değeceğini düşünüyorlardı.

`İnancımızdan ödün vermemiz için bize fırsatlar sunan kolay bahanelerden nasıl kaçınabiliriz? Bu ayet benzer bir ayartmayı işaret eden ne söylüyor: “En küçük işte güvenilir olan kişi, büyük işte de güvenilir olur. En küçük işte dürüst olmayan kişi, büyük işte de dürüst olmaz” (Luka 16:10)?`