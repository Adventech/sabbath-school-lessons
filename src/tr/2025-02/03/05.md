---
title:  İshak ve Rebeka
date:   16/04/2025
---

İbrahim yaşlandığında ve şüphesiz Tanrı’nın soyu hakkında kendisine verdiği vaatleri (bkz. Yar. 15:5) düşündüğünde, en yaşlı ve en güvendiği hizmetkârına önemli bir görev verdi.

`Yaratılış 24:1-4 ayetlerini okuyun. Oğlunun “Kenanlılar’dan” bir kız almaması İbrahim için neden bu kadar önemliydi? (Yar. 24:3)`

Uyarısı ne kadar ayrımcı görünse de, İbrahim için mesele ırksal değil, ruhsaldı; milli değil, dinseldi. İbrahim, Kenanlıların sahte tanrılara tapınmaları dışında, dini uygulamalarının ahlaken ne kadar yozlaşmış olduğunu çok iyi biliyordu ve oğlunun onların içinden biriyle evlenmesi durumunda bu uygulamalara ne kadar kolay kapılabileceğini de biliyordu.

Gerçekten de, eski İsrail’in ve hatta asırlar boyunca Hristiyan kilisesinin öyküsü, Tanrı’nın dünyaya tanıklık etmesi gereken halkının, bunu yapmak yerine dünyaya, onun sahte öğretilerine ve dini inançlarına kapıldığı bir öykü olmuştur. Bu acı gerçeğin belki de en büyük örneği, Kutsal Kitap’taki yedinci gün Sebti’nin yerini putperestlerin güneş günü olan Pazar gününün almasıdır ki bu son günlerde önemli bir yer tutacak olan bir gerçektir.

`Yaratılış 24:57-67 ayetlerini okuyun. Bu öyküde karşımıza çıkan bazı bilgilerden Mesih ve O’nun kilisesi hakkında ne gibi dersler çıkarabiliriz? Örneğin, Rebeka’nın İshak’ın uzak, ailesinden ayrı bir akrabası olduğu gerçeğinden, düşmüş durumumuz hakkında ne öğrenebiliriz?`

Hiç kuşkusuz Yaratıcımızla bir bağımız bulunmaktadır, başlangıçta O’nun suretinde yaratılmıştık. Günah yüzünden O’ndan ayrıldık ama her ne kadar seçimlerimizle evliliğimizi gereğinden daha çalkantılı hale getirebiliyor olsak da, yine de O’nun için doğru gelin olarak kabul ediliyoruz.

`Evet, Tanrı bizi, yani gelinini, bizim O’nu sevdiğimizden daha çok seviyor. Tanrı’ya olan sevgimizi güçlendirmek için her gün yapabileceğimiz ve yapmamız gereken seçimler nelerdir? Öte yandan hangi seçimler sevgimizi köreltmekten başka bir işe yaramaz?`