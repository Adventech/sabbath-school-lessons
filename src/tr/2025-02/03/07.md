---
title:  Ek Çalışma
date:   18/04/2025
---

Yuhanna 2:1-11, Matta 22:1-14, 2. Korintliler 11:1-5 ve Matta 25:1-13 ayetlerini okuyun.

Kutsal Kitap’ın geri kalanında peygamberlik sözleri konusundaki anlayışınızı genişletmenize yardımcı olacak ne kadar çok veri olduğunu fark ettiğinizde, bunları gereğinden fazla uygulamaya çalışmak cezbedici olabilir. Yüzyıllar boyunca, bazı Hristiyanlar Kutsal Kitap öykülerinde bulunan simgeleri ve tasvirleri o kadar vurgulamışlardır ki, tarihsel anlatıyı neredeyse bir efsane olarak değerlendirmeye başlamışlardır. Kutsal Yazı’da hemen hemen her yerde anlam katmanları bulunsa da, Tanrı’nın gerçek insanlarla ilgili gerçek olayları ele almak ve bunları gelecekte kiliseyle olan ilişkileri hakkında bize bir şeyler öğretmek için kullanmak gibi bir yönteme sahip olduğunu asla unutmamalıyız.

Örneğin Kana’daki düğün şöleni, peygamberlik sözlerinde kullanılan evlilik mecazı hakkında bize anlayış sunabilir, ancak düğün gerçek bir olaydı. “İsa’nın sözü şölen için gerekli olan şarabı bol miktarda temin etti. Ruhu güçlendirmesi, yenilemesi ve insanların kötülüklerini yok etmesi için İsa’nın lütfunun bize sağladıkları da böyle boldur.”—Ellen G. White, Sevgi Öğretmeni, s 133.

Ya da burada yazdığı gibi: “ ‘Egemen Rab kulu peygamberlere sırrını açmadıkça bir şey yapmaz.’ ‘Gizli şeyler Allahımız Rabb’in’ olsa da, ‘açığa çıkarılmış olan şeyler ebediyen bizimdir ve oğullarımızındır.’ Amos 3:7; Yasanın Tekrarı 29:29. Allah bunları bize vermiştir ve peygamberlik yazılarının saygıyla ve duayla incelenişine O’nun bereketi eşlik eder.”—Sevgi Öğretmeni, s. 212.

**Tartışma Soruları:**

`1. Yuhanna 2:1-11 ayetlerini okuyun. Yuhanna’nın Müjdesi’nde Mesih’in gelecekteki işini önceden haber veren birçok öğe bulunmaktadır ve yorumcular Yuhanna’nın okuyucularını Çarmıh’a doğru bilinçli bir şekilde ilerlettiğini fark etmişlerdir. Mesih’in karakterinin ve gelecekteki krallığının çeşitli özelliklerinin bu öyküde nerede sergilendiğini görüyorsunuz? Kurtuluş tasarısı ya da Tanrı’nın Oğlu’na vaat edilen nihai düğün şöleni hakkında bize ne öğretiyor?`

`2. On kız benzetmesi Kutsal Kitap öğrencileri tarafından yaygın olarak bilinir ve çok sevilir. Bu önemli öykü son gün olayları hakkında bize ne öğretiyor? Damadın gecikmesi önemli midir? Bu benzetme Mesih’le olan kişisel ilişkilerimize karşılık Mesih’in kiliseyle olan toplumsal ilişkisi hakkında ne gibi dersler öğretebilir?`

`3. Hristiyanlığa inancın dışından girmiş olan yanlış uygulamaları düşünün. Bariz olanın, Kutsal Kitap’taki Sebt’in yerine Pazar gününün tutulmasının yanı sıra, başka hangi yanlış inançlar girmiştir? Bu inançlar nasıl girmiştir ve sadece kendimizi bunlardan korumak için değil, başkalarının da bunların gerçekte ne olduğunu görmelerine yardımcı olmak için ne yapabiliriz? Üç meleğin mesajı hangi açılardan tam da bunu yapmaya, insanların imana sızmış olan yanlış inançları görmelerine yardımcı olmaya yönelik bir girişimdir?`