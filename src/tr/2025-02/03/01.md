---
title:  Düğün Tasvirleri
date:   12/04/2025
---

### Konuyla İlgili Metinler

Yar. 2:23–25, Ef. 5:29–32, Hez. 16:4–14, Va. 18:1–4, Yar. 24:1–4, Va. 19:1–9.

> <p>Hatırlama Metni</p>
> “Sonra melek bana, ‘Yaz!’ dedi. ‘Ne mutlu Kuzu’nun düğün şölenine çağrılmış olanlara!’ Ardından ekledi: ‘Bunlar gerçek sözlerdir, Tanrı’nın sözleridir’ ” (Vahiy 19:9).

Kutsal Kitap, kurtuluşun ve Tanrı’nın halkına olan sevgisinin özelliklerini güçlü bir şekilde gözler önüne seren sevgi öyküleriyle doludur. İlişkilerin en mahremi olan evlilik, Tanrı’nın amaçladığı şekilde tecrübe etmeye olanak tanırsak, O’nun bize olan sevgisi, O’nunla olan ilişkimiz ve bizi kurtarmak için ne kadar çaba sarf ettiği konularında derin dersler keşfedebileceğimiz bir okul olduğunu kanıtlar.

Sevgi ve evliliğe ilişkin günümüz kavramları, Tanrı’nın evlilik antlaşması aracılığıyla bize öğretmeye çalıştığı değerleri anlama yetimizi çarpıtmıştır. İnsanın günahkârlığı evliliği (aslında hemen hemen her şeyi) büyük ölçüde çarpıtmış olsa da, evlilik hâlâ gerçeği, hatta peygamberlik gerçeğini ortaya koymanın etkili bir yolu olabilir. Evlilik sadece bizi mutlu etmekten öte, kendimiz ve Tanrı’yla olan ilişkimiz hakkında derin dersler aldığımız bir okul olmalıdır.

Bu hafta Tanrı’nın Sözü’nün iyi ve kötü evlilikler hakkında konuştuğu farklı örnekleri inceleyeceğiz. Daha sonra bu örneklerden Tanrı’nın halkıyla, onlar başarısız olduklarında dahi nasıl ilişki kurduğunu daha iyi anlamak için dersler çıkarabilir ve O’nun sevgisi hakkında son gün olaylarını daha iyi kavramamıza yardımcı olabilecek bazı gerçekler öğrenebiliriz.

_*19 Nisan Sebt Günü’ne hazırlık için bu haftanın konusunu çalışın._