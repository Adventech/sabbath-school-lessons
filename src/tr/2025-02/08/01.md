---
title:  "Mezmurlar’da: 1. Bölüm"
date:   17/05/2025
---

### Konuyla İlgili Metinler

İbr. 9:11–15, 122. Mezmur, 15. Mezmur, 24. Mezmur, Çık. 33:18–23, 5. Mezmur, Mez. 51:7–15.

> <p>Hatırlama Metni</p>
> “Sonra Kuzu’nun Siyon Dağı’nda durduğunu gördüm. O’nunla birlikte 144 000 kişi vardı. Alınlarında kendisinin ve Babası’nın adları yazılıydı” (Vahiy 14:1).

Yedinci Gün Adventistleri olarak, Vahiy kitabındaki simgeleri anlamamıza yardımcı olması için onları Eski Ahit’teki öykülerde aramaya alışkınız. Bu öyküler yegane iyi kaynak olmaktan çok uzak olmakla birlikte, Eski Ahit’in her yerinde bulunmaktadır.

Özellikle de zengin bir bilgi kaynağı olan Mezmurlar kitabı, günah ve ıstırap nedeniyle yaşanan umutsuzluktan, O’nun huzurundaki dizginlenemez sevince ve O’nun sürekli yinelediği bağışlama ve kurtuluş vaatlerine kadar pek çok insani tecrübeyi ve aynı zamanda Tanrı’yla olası etkileşimleri ele alan bir kutsal şiir derlemesidir.

Mezmurlar dikkatli bir şekilde okunduğunda Vahiy kitabına, özellikle de Tanrı’nın yeryüzündeki bakiye kilisesinin son işini açıklayan Vahiy 14. bölüme canlılık kazandıran ayrıntılar ortaya çıkmaktadır. Tanrı’nın son gün halkına kadim İsrail ile aynı görev verilmiştir: uluslara ışık olmalı, tüm insanlara Yaratıcılarına tapınmaları ve itaat etmeleri için son bir merhamet çağrısı yapmalıyız.

Tanrı’nın ilahi kitabında yer alan bazı ayrıntılar, yeryüzü tarihinin son anlarındaki işlevimizi anlamamız ve değerlendirmemiz için bize yeni olanaklar sağlayabilir.

_*24 Mayıs Sebt Günü’ne hazırlık için bu haftanın konusunu çalışın._