---
title:  Ek Çalışma
date:   23/05/2025
---

“Davut’un mezmurları çok geniş bir yelpazedeki tecrübeleri yansıtır; vicdandaki suçluluk duygusunun ve kendi kendini mahkûm edişin derinliklerinden, en büyük imana ve Tanrı’yla en yüce birlikteliğe kadar. Onun hayat hikâyesi günahın yalnızca utanç ve keder getirdiğini, fakat Tanrı’nın sevgisi ve merhametinin en derinlere ulaşabileceğini ve imanın tövbe eden canı yükselterek Tanrı’nın oğullarıyla birlikte evlatlığı paylaşmasını sağlayacağını ilân eder. Tanrı’ın sözünün içerdiği tüm güvenceler içinde, O’nun sadakatine, adaletine ve taahhüt edilmiş merhametine dair en güçlü tanıklıklardan biridir. . . .

“ ‘Kulum Davut’a şöyle ant içtim. . . Elim ona destek olacak, kolum güç verecek . . . Sadakatim, sevgim ona destek olacak, Benim adımla gücü yükselecek. Sağ elini denizin, ırmakların üzerine egemen kılacağım. Babam sensin’ diye seslenecek Bana, ‘Tanrım, kurtuluşumun Kayası.’ Ben de onu ilk oğlum, dünyadaki kralların en yücesi kılacağım. Sonsuza dek ona sevgi göstereceğim, onunla yaptığım antlaşma hiç bozulmayacak.’ Mezmur 89:3-28.”—Ellen G. White, Atalar ve Peygamberler s. 754, 755.

**Tartışma Soruları:**

`1. İnsan ırkı Tanrı’nın bizimle yaptığı antlaşmalarda üzerimize düşeni yerine getirme konusunda son derece başarısız olmuştur. Bazı önemli hatalarına rağmen Rab’bin “gönlüne uygun biri” olan Davut, bize kurtuluşumuzun gereklerini bildirmek için yine de etkili bir şekilde kullanıldı. Davut hangi anlamda Tanrı’nın antlaşmasını bizim yerimize kusursuz bir şekilde yerine getirmiş olan İsa’nın habercisidir? Ve İsa’nın bizim adımıza yaptığı şey neden bizim yegâne umudumuzdur?`

`2. Mezmurlar’daki hangi bölümleri, sizin de şahsen yaşadığınız türden tecrübeleri yansıtması bakımından özellikle yararlı ya da anlamlı buluyorsunuz?`

`3. Mezmurlar neden bu kadar sıklıkla tapınağa gönderme yapmaktadır? Davut’un tapınağa olan sevgisinden ne öğrenebiliriz? Bu, Tanrı’nın sağında olup bizim için aracılık eden göksel başkâhinimiz İsa’da sahip olduklarımızı takdir etmemize nasıl yardımcı olabilir? (Rom. 8:34.) Kurtarılmış bir halk olarak dahi, neden Mesih’in gökte bizim için arabuluculuk etmesine ihtiyaç duyuyoruz?`

`4. Yukarıdaki Ellen G. White alıntısına dayanarak, günahın “utanç ve kederinden” sonra, Tanrı’nın “tövbe eden canınızı Tanrı’nın oğullarıyla birlikte evlatlığı paylaşmak” üzere nasıl yükselttiğine dair kişisel deneyiminiz ne oldu?`