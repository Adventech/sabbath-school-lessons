---
title:  Diğer Ulusların Yöneticileri
date:   23/04/2025
---

Tanrı’nın İsrail’le olan ilişkileri, Yeni Ahit kilisesiyle olan ilişkileri konusunda zengin anlayışlar sunmaktadır. Aslında İsrail ulusu birçok yönden kilisenin hatalarının ön habercisi olmuştur. Kadim İsrail’e karşı herhangi bir üstünlük iddiasında bulunmak şöyle dursun, Hristiyanlar aynı ayartılara çok açık olmuş ve olmaya devam etmektedirler.

`Matta 20:25-28 ayetlerini okuyun. İsa öğrencilerini Hristiyan kilisesinin çalışmalarını oluştururken hangi hatadan kaçınmaları konusunda uyarmıştır?`

İsrail bir insan kral istemişti, ancak bu istek ulusun ahlaken çökmesine yol açtı. Krallar giderek daha da kötüleşti, ta ki Tanrı gidişatı düzeltmek için Babillilerin halkını esir almasına izin verene kadar.

Hristiyan kilisesinin tarihinde de benzer bir şey olmuştur. Kendilerini diğer Uluslar gibi yapılandırmamaları gerektiği halde, Konstantin iktidara geldiğinde ve Hristiyan olduğunu açıkladığında, imanlılar rahatladı: zulüm artık sona ermişti! Bu başlı başına bir lütuftu, ancak daha sonra kilisenin aklına imparatorun sahip olduğu gücü kendi çıkarları için kullanabilecekleri geldi.

Dördüncü yüzyılda Hristiyanlar arasında birkaç büyük anlaşmazlık patlak verdi ve kilise bunları çözmekte yetersiz kaldığını fark edince, müdahale etmesi için imparatora başvuruldu. Bu tarihten itibaren, bir zamanlar eşitler arasında kıdemli bir piskopos olan Roma piskoposunun itibarı arttı. Kilise, devletten dini meselelere müdahale etmesini istemişti ve devlet bir kez kapıdan içeri adımını attığında işler gittikçe daha kötüye gitmeye başladı.

Eski İsrail’de olduğu gibi, Hristiyanlık tarihinin en karanlık dönemlerinin çoğu kilisenin dünyaya taviz vermesinin doğrudan sonucudur. İsrail’in puta tapınmaya başladığı ve krallarının putlara çocuk kurban edecek derecede iktidar hırsıyla yozlaştığı yerde, kilise de giderek putperest imparatorluğun imkân ve yöntemlerinin çoğunu benimsemiş, öyle ki pek çok sadık imanlı kilise-devlet yapısına tehdit olarak algılandıkları için şehit edilmişlerdir.

`Kendi kültürünüzde, kendi toplumunuzda, bu aynı ayartıların inancımızın dürüstlüğünü tehlikeye atabileceği durumlar nelerdir?`