---
title:  Ek Çalışma
date:   25/04/2025
---

Yeşaya 44:24 – 45:13.

“ ‘Yasa tanımazlığın gizli gücü’ adım adım, başlangıçta gizlice ve sessizlik içinde, sonradan güç kazanıp insanların zihinlerini denetim altına almaya başladıkça açıktan açığa, aldatıcı ve küfürlü işini devam ettirdi. Putperestliğin adetleri neredeyse hissedilmeyen bir şekilde Hristiyan kilisesine girdi. Taviz ve uyum ruhu, kilisenin putperestlikten gördüğü acımasız zulümler nedeniyle, bir süreliğine engellenmişti. Fakat zulüm bittikten ve Hristiyanlık kralların saraylarına girdikten sonra, kilise Mesih’in ve elçilerinin alçakgönüllü sadeliğini bırakarak, putperest rahiplerin ve yöneticilerin debdebesine ve gururuna kapıldı ve Allah’ın emirlerini insani kuramlar ve geleneklerle değiştirdi. Dördüncü yüzyılın başlarında Konstantin’in sözde ihtidası büyük bir sevince neden olmuş; böylece dünyasallık doğruluk kisvesi altında kiliseye girmişti. Artık yozlaşma hızla ilerliyordu. Mağlup olmuş gibi görünen putperestlik, muzaffer oldu. Onun ruhu kiliseyi denetim altına aldı. Öğretileri, törenleri ve batıl inanışları, Mesih’i izlediğini iddia edenlerin imanına ve ibadetlerine yerleşti.”—Ellen G. White, Büyük Mücadele, s. 48, 49.

Çarşamba gününün dersinin sonundaki soruyla aynı doğrultuda, hepimiz, özellikle de burada olduğumuz sürece, “Mesih’in ve elçilerinin alçakgönüllü sadeliğini” bu dünyanın şatafatı, gücü, şöhreti ve ayartıları için bir kenara bırakma tehlikesiyle karşı karşıya değil miyiz? Öyle olmadığımızı düşünüyorsak, kendimizi kandırıyoruz demektir.

**Tartışma Soruları:**

`1. Tanrı halkını Babil’e sürgün ettiğinde, bu özellikle üzücü bir andı. İbrahim, dünyaya ışık olacak bir antlaşma halkı kurmak üzere Kildan ülkesinden çıkmaya çağrılmıştı oysa şimdi zincire vurulmuş olarak götürülüyorlardı. Tutsaklıkları sırasında Tanrı İsrail’e, eğer sadık olsalardı neler olabileceğini gösterdi. Tanrı’ya bütünüyle karşı olan bir düzenin başındaki Nebukadnessar Mesih’e geldi (Daniel 4). Tutsaklıklarının sonunda Tanrı, Mesih’in bir örneği olarak hizmet etmesi için bir Pers kralını yetiştirdi, halkını Babil’den kurtardı ve onları Vaat Edilmiş Ülke’ye geri götürdü. Koreş bir İsrailli değildi ama Tanrı onu, Tanrı’nın antlaşma halkını Yeruşalim’e döndürürken kurtuluş planını dünyaya göstermesi için seçti. Tanrı’nın hedeflerini gerçekleştirmek için İsrail dışındaki insanları kullanmasından, O’nun insanlığa bakışıyla ilgili ne gibi dersler çıkarabiliriz?`

`2. Biz Babil’de olmayabiliriz, ancak Babil’in ne kadarı içimizde olabilir? Bu sorunu nasıl fark edebiliriz ve sonra nasıl değişebiliriz?`