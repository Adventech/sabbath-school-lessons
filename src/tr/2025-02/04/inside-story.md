---
title:  İman Hayati
date:   25/04/2025
---

### Alışılmadık Kilise Kurucusu

_Yazan: Andrew McChesney_

Sunita evlendiğinde yeni ailesi onun otomatik olarak Yedinci Gün Adventisti olacağını düşünüyordu. Asya kültüründe kadın, kocası ne derse onu yapar, bu nedenle kocası Manoj ve ebeveynleri onun inancını doğal olarak benimseyeceğini düşündüler.

Fakat Sunita öyle yapmadı.

Kayınvalidesi onun hâlâ taş ve tahtadan yapılmış heykellere tapındığını görünce ona İsa'yı anlatmak için ellerinden geleni yaptılar. Geniş aile aynı evde yaşıyordu ve kayınvalidesi onu aile ibadetine davet etti. Ama o ilgilenmedi. Kimse onu gelmeye zorlamadı ve o da toplantılardan kaçındı.

Bir buçuk yıl geçti ve Sunita ile Manoj küçük kasabalarından büyük bir şehre taşındılar. Manoj şimdi karısını ibadet uygulamalarından uzaklaştırmaya çalışıyordu. "Biz aile olarak tasvirlere tapınmaya inanmıyoruz" dedi. “Bu doğru değil. Bunu yapmamalıyız.”

Ancak Sunita başka bir yaşam biçimi bilmiyordu ve Manoj da onu durmaya zorlamadı. Zaman geçtikçe Sunita iki erkek çocuk doğurdu. Sonra ciddi bir şekilde hastalandı. Manoj, "Hadi Adventist kilisesine gidelim" dedi. “Bir sürü hap ve başka şeyler denedin ama hiçbirinin faydası olmadı. Haydi bir kez gidelim."

Sunita herhangi bir çıkış yolu göremedi. Hiç umudu yoktu, bu yüzden gitmeyi kabul etti. İlk kez bir Adventist kilisesine ya da herhangi bir kiliseye giriyordu.

Sunita binanın içinde kendini çok iyi hissetti. İbadet toplantısı İngilizce olmasına ve çok az anlamasına rağmen, onu karşılayan kilise üyelerinin sıcaklığını hissetti. Ertesi hafta Sunita geri döndü ve pastörden, ibadetin ikinci bölümü sırasında yapılan dua istekleri listesine onun da adını eklemesini istedi.

Duadan sonra Sunita daha iyi hissetmeye başladı. Sağlığı yavaş yavaş iyileşti ve nihayetinde tamamen iyileşti.

Sunita sonraki dört yıl boyunca düzenli olarak kiliseye gitti. Kendi dilini konuşan bir pastör yardımcısı kiliseye katıldığında Kutsal Kitap’ı incelemeye başladı ve vaftiz edildi. O andan itibaren “Tanrım sana hizmet edeyim” diye dua etmeye başladı.

Birkaç yıl geçti ve Sunita bir Küresel Hizmet Öncüsü olarak kiliseler kurmaya davet edildi. O da bunu mutlu bir şekilde kabul etti. Bugün, şehrinin yoksul bir semtinde bir kilise grubunun başında bulunuyor. İnsanlarla birlikte dua ederek kiliseyi kurmaya başladı. Onun duaları cevaplanınca, diğer insanlar bunu kulaktan kulağa duymuş ve dua istemek için yanına gelmişlerdi. On beş kişi o gurupta vaftiz edildi. Sunita, bir Şabat günü Adventist Hizmeti okumalarına başlamadan önce, "İnancımdan çıkıp gerçek Tanrı'yı tanıyacağımı hiç düşünmezdim" dedi. “Beni dışarı çıkarmak O'nun isteğiydi ve O, beni kendi yüceliği için kullanıyor.”

_Sunita gibi dünya çapında ulaşılamayan insan gurupları arasında kilise kurmakta büyük zorluklarla karşılaşan Küresel Hizmet Öncüleri için dualarınız için teşekkür ederiz. Adventist Mission web sitesinde Küresel Hizmet Öncüleri hakkında daha fazla bilgi edinin: www.bit.ly/GMPioneers._