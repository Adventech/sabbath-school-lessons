---
title:  Uluslardan Olanlara Bir Işık
date:   24/04/2025
---

Tanrı’nın İsrail ulusunu kurmasındaki temel amaç dünyanın geri kalanını mahkûm etmek değil, onları kurtarmaktı. Kuşkusuz, çoğumuz bir başkasının doğru davranışıyla karşılaştığımızda kendimizi suçlu hissederiz; dolayısıyla İsrail’in varlığı aynı zamanda çevrelerindeki ulusların günahının ve bencilliğinin ortaya çıkmasına da hizmet etmiştir. Tanrı’yla uyum içinde yaşayan imanlılar O’nun doğru karakterini ortaya koyarlar ve bu da doğal olarak bunu görenlerin ikna olmalarına yol açar. İdeal olarak, “Tanrı’nın buyruklarını yerine getiren” (Va. 14:12) insanların yaşamları O’nun karakterini sergilemelidir.

Bununla birlikte, İsrailliler olması gerektiği gibi hareket etmiş ve kendilerine söyleneni yapmış olsalardı, uluslar barış içinde onlara gelecek, onlar ve Tanrıları hakkında daha fazla bilgi edinmek isteyeceklerdi. Ancak üzücü bir şekilde, Babil esaretinin de gösterdiği gibi, uluslar bunun yerine savaşmak için geldiler.

Tanrı’nın karakterinin mutlak örneği elbette onu kusursuz bir şekilde sergileyen tek insan olan İsa’ydı. Ancak O’nun yürekleri kesinlikle ikna eden kusursuz örneği bir davet niteliği taşıyordu (bkz. Yu. 3:16-21).

İsrail ulusunun kurulmasındaki nihai gaye, Tanrı’nın kiliseyi kurmaktaki gayesiyle aynıydı: O, günahkârları Mesih’e yönlendirmek için halkını kullanmayı arzulamaktadır. O’nun kilisesi aracılığıyla iletilen üç meleğin mesajının çağrısı, seçilmiş bir azınlığa değil, “her ulusa, her oymağa, her dile, her halka” yapılmaktadır (Va. 14:6). Vahiy 18:1 ayetinde Mesih’in dönüşünden önce tüm yeryüzünün Tanrı’nın görkemiyle aydınlanacağı öngörülmektedir. 

**Aşağıdaki ayetler Tanrı’nın bu dünyada Kendi halkı için belirlediği işlev hakkında bize ne öğretmektedir? Bu ilkeleri kendimize nasıl uygulayabiliriz?**

`Say. 14:17–21`

`Yşa. 42:6, Yşa. 49:6, Yşa. 60:3`

`Va. 18:1–4`

`Vahiy 18:1-4 ayetlerini, halkın, yani Tanrı’nın halkının Babil’den çıkması için yapılan çağrıyı yeniden okuyun. Bu nasıl gerçekleşecek? Diğer bir deyişle, Babil’de olmayan bir kilise olarak biz, Tanrı’nın hâlâ Babil’de olan halkını dışarı çıkmaya çağırmak için Tanrı tarafından nasıl kullanılabiliriz?`