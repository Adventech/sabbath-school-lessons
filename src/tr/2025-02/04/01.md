---
title:  "Uluslar: 1. Bölüm"
date:   19/04/2025
---

### Konuyla İlgili Metinler

Yar. 10:1–12, Yar. 12:1–9, 1Sa. 8:4–18, Mat. 20:25–28, Va. 18:1–4.

> <p>Hatırlama Metni</p>
> “Ona egemenlik, yücelik ve krallık verildi. Bütün halklar, uluslar ve her dilden insan ona tapındı. Egemenliği hiç bitmeyecek sonsuz bir egemenlik, krallığı hiç yıkılmayacak bir krallıktır” (Daniel 7:14).

Vahiy kitabı bize Tanrı’nın düşmüş dünyamız için sunduğu çözümleri göstermektedir. Son bölümlerde, yaşam ağacına erişim yeniden sağlanmış, lanet kaldırılmış ve Tanrı’nın huzuruna yeniden alınmışızdır. Vahiy kitabı bazı açılardan Yaratılış kitabının ters yüz edilmesidir, bu nedenledir ki Yaratılış kitabı dünyanın sorunlarının ilk başta nasıl ortaya çıktığını anlamak için önemli bir anahtar olmaya devam etmektedir.

Hem Daniel hem de Vahiy kitaplarındaki temel meselelerden biri, dünyevi yönetimdir; o aslında Tanrı’ya ait olan ve –bu korkunç günah ve isyan dönemi ilelebet sona erdiğinde– sonunda adaletle hükmedeceği gezegeni denetim altına almaya yönelik insan girişimlerinin bir silsilesidir.

Bu, günümüze kadar uzanan, insanların binlerce yıllık kendi kendini yönetme denemelerini kapsayan çok uzun bir süreçtir. Bu denemeler hiçbir zaman işe yaramamıştır; en yüksek idealleri ifade edenler bile her zaman bu ideallerin gerisinde, çoğu zaman da korkunç derecede gerisinde kalmışlardır. İnsanlığın binlerce yıllık hazin tarihinin büyük bir kısmı, bu başarısız düzenlerin başımıza açtığı felaketlerin öykülerinden başka bir şey değildir. Ve Tanrı’nın “sonsuza dek sürecek” (Dan. 7:27) olan krallığı sonunda kurulana kadar bu durum daha da kötüleşecektir.

_*26 Nisan Sebt Günü’ne hazırlık için bu haftanın konusunu çalışın._