---
title:  Ek Çalışma
date:   02/05/2025
---

Ellen G. White, Geçmişten Sonsuzluğa 1. Ciltten 57-60 sayfaları arasındaki “Diller Değiştiği Zaman” bölümünü okuyun.

“ ‘Yeni bir gökle yeni bir yeryüzü gördüm. Çünkü önceki gökle yeryüzü ortadan kalkmıştı.’ Vahiy 21:1. Kötüleri yakıp tüketen ateş, yeryüzünü arındırır. Lanetin tüm izleri silinir. Fidyeyle kurtarılanların gözü önünde, günahın korkunç sonuçlarını gösteren ve sonsuza kadar yanan bir cehennem olmayacaktır.

“Yalnızca tek bir hatıra kalır: Kurtarıcımız sonsuza kadar çarmıha gerilişinin izlerini taşımaya devam edecekti. O’nun başında, böğründe, ellerinde ve ayaklarında bulunan yaralar, günahın neden olduğu zalimce işlerin yegâne kalıntıları olacaktır. Mesih’i yüceliğinde gören peygamber şöyle diyor: ‘Elleri ışık saçıyor. Gücünün gizi ellerinde.’ Habakkuk 3:4. İnsanı Allah’la barıştıran kızıllığın aktığı o delinen böğürden, şimdi Kurtarıcı’nın görkemi parlamaktadır, “gücünün gizi” oradadır. Kurban aracılığıyla ‘kurtarmaya gücü olan’dır, bu nedenle Allah’ın merhametini hor görenler üzerinde adaletin gereğini yerine getirmeye muktedirdir. Ve Kendini alçaltmasının işaretleri, O’nun en büyük şerefidir; Golgota’nın yaraları sonsuz çağlar boyunca O’nun övgüsünü anlatacak ve kudretini ilan edecektir.”—Ellen G. White, Büyük Mücadele, s. 679.

**Tartışma Soruları:**

`1. Sonunda, ne kadar büyük olursa olsun, ne kadar yüce olursa olsun, ne kadar hayranlık uyandırıcı ve görkemli olursa olsun, tüm dünyevi başarılar toza, küle dönüşecek ve nihayetinde sonsuza dek ortadan kalkacaktır. Başarmış olabileceğiniz ya da şu anda başarmakta olduğunuz her türlü büyük ve görkemli dünyevi şey de buna dahildir. Bu bakış açısını akılda tutmak neden her zaman önemlidir? Bu bakış açısı önceliklerinizi doğru belirlemenize nasıl yardımcı olmalıdır?`

`2. Vahiy 13:1-10 ayetlerindeki deniz canavarına dikkatle bakın. Bu canavar hangi açılardan Babil zihniyetinin doğal bir sonucudur? Belli ki Babil’den küçük boynuz gücüne kadar tüm insan “uluslarının” toplamıdır. Her bir imparatorluğun tarih boyunca devam eden hangi özelliklerini fark ettiniz? Örneğin, dünya Babil’in ya da Roma’nın değerlerini hâlâ hangi şekillerde yansıtıyor?`

`3. Adventistler olarak bizler Rab’bin ardından gitmek ile içinde yaşadığımız ulusun ya da devletin yasalarına itaat etmek arasındaki doğru dengeyi nasıl kurabiliriz? Birine itaat etmek diğerine itaatsizlik anlamına geldiğinde ne olur?`