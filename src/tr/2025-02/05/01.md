---
title:  "Uluslar: 2. Bölüm"
date:   26/04/2025
---

### Konuyla İlgili Metinler

Yar. 2:9–17; Dan. 2:31–35; Yşa. 17:12, 13; Dan. 7:1–3; Rom. 3:10–19; Va. 12:15, 16; Va. 10:1–11.

> <p>Hatırlama Metni</p>
> “Sakin olun, bilin ki, Tanrı benim! Uluslar arasında yüceleceğim, yeryüzünde yüceleceğim!” (Mezmurlar 46:10).

Yüzyıllar boyunca bazı insanlar Düşüş’ü Tanrı’nın istediğini, insanların günaha ve ölüme sürüklenmesinin ve böylece O’nu –İsa’nın şahsında– çarmıha götürmesinin O’nun niyeti olduğunu savunmuşlardır. Nihayetinde, insanlığa duyduğu sevginin derinliğini onlar için çarmıhta ölmekten daha güçlü ve çarpıcı bir şekilde başka nasıl gösterebilirdi? Kısacası, bu düşünceye göre, Tanrı’nın insanlığın düşmesine ihtiyacı vardı.

Bu korkunç ve sefil bir yaklaşımdır. Ne Şeytan’ın ne de insanlığın düşmesi asla Tanrı’nın isteği değildi. Şeytan’ın ve ardından insanlığın isyanı muazzam sonuçları olan bir felaketti ve ilk anne babamız düşmemiş olsaydı, Tanrı’daki sevincimiz eksiksiz olarak devam edecekti.

Bu hafta, Düşüş’ün ve Tanrı’nın yönetimini değil de insanların yönetimini tercih etmenin yol açtığı sorunları incelemeye devam edeceğiz. Bu gerçekler, halkını O’ndan yüz çevirip yerine dünyevi kralları tercih ettiklerinde neler olacağı konusunda uyarırken Tanrı’nın haklı olduğunu gösteren Daniel kitabında güçlü bir şekilde ortaya konmuştur. Başlarına gelen de tam olarak bu oldu: dünyevi krallar ve günahkârların günahkârlara hükmetmesi –bu asla iyi bir birliktelik olmamıştır.

_*3 Mayıs Sebt Günü’ne hazırlık için bu haftanın konusunu çalışın._