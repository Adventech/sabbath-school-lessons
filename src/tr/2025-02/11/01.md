---
title:  Rut ve Ester
date:   07/06/2025
---

### Konuyla İlgili Metinler

Rut 1:1–5; Rut 2:5–20; Eyüp 1:6–11; Mat. 4:8, 9; Est. 3:1–14; Va. 12:14–17.

> <p>Hatırlama Metni</p>
> > <p>Hatırlama Metni</p>
> “Avluda bekleyen Kraliçe Ester’i görünce onu hoşgörüyle karşılayıp elindeki altın asayı ona doğru uzattı. Ester yaklaşıp asanın ucuna dokundu” (Ester 5:2).

Bu hafta son gün olaylarını önceden haber veren öyküleri keşfetmeye devam ediyoruz. Tanrı, gerçek hayatta yaşananları ve insanları kullanarak, olayları O’nun bakış açısından görmemize ve imanımızı güçlendirmek için verilmiş olan henüz tamamlanmamış peygamberlik sözlerini nasıl yorumlayacağımızı anlamamıza yardımcı olmaktadır.

Dikkatimizi, öyküleri sayısız neslin yüreğine dokunmuş iki önemli kadına çeviriyoruz: Rut ve Ester. Biri, onu kurtaran akrabası kibar Boaz’la tanıştıktan sonra umut bulan mülksüz bir duldur. Onların evliliği, Mesih’in bize duyduğu sevgiyi yansıtması bakımından Hristiyanlar için gözde bir sevgi öyküsü haline gelmiştir. Diğeri ise kendi halkını yok etmeyi amaçlayan bir komplodan haberdar olan ve kendisini onları kurtarmak üzere gelişen olayların ana sahnesinde bulan, yabancı bir ülkede yaşayan genç bir kadındır.

Elbette, peygamberlik sözlerinde kadın, Tanrı’nın kilisesi için güçlü bir simgedir ve Tanrı’nın halkını nasıl gözettiğine ışık tutmaktadır. Şimdi yaşadıkları Tanrı’nın Sözü’nde ölümsüzleştirilmiş olan bu iki kadının Kutsal Kitap’taki öykülerine bakalım ve onların tecrübelerinden çıkarabileceğimiz her türlü dersi çıkarmaya çalışalım.

_*14 Haziran Sebt Gününe hazırlık için bu haftanın konusunu çalışın._