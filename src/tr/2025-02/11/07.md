---
title:  Ek Çalışma
date:   13/06/2025
---

Ellen G. White, Geçmişten Sonsuzluğa 1. Cilt’ten, 345-352 sayfaları arasındaki “Saul, İsrail’in İlk Kralı” bölümünü okuyun.

“Şeytan, yaygın adetleri ve gelenekleri kabul etmeye yanaşmayan azınlığa karşı öfke uyandıracak. Önemli mevkilerdeki ve itibarlı kişiler, Tanrı’nın halkına karşı yasa tanımazlarla ve aşağılık kimselerle birlik olarak birbirleriyle öğütleşecekler. Onları aşağılamak için zenginlik, yetenek ve eğitim bir araya gelecek. Zulmeden yöneticiler, din görevlileri ve kilise üyeleri onlara karşı komplo kuracaklar. Sözle ve kalemle, övünmelerle, tehditlerle ve alaylarla imanlarını bozmaya çalışacaklar. Yalan beyanlarla ve öfkeli çağrılarla, halkın hırslarını alevlendirecekler. Kutsal Kitap Sebti’nin savunucularına karşı kullanacakları bir ‘Kutsal Yazılar diyor ki’leri olmadığından, bu eksikliği gidermek için baskıcı yasalara başvuracaklar. Yasa koyucular popülerlik ve iltimas elde etmek için Pazar yasalarına ilişkin talebe boyun eğecekler. Ancak Tanrı’dan korkanlar, On Emir’in bir ilkesini ihlâl eden bir kurumu kabul edemezler. Gerçek ile yanılgı arasındaki son büyük çatışma bu savaş meydanında yaşanacak. Bizse bu konuyla ilgili olarak şüphede bırakılmayacağız. Ester ile Mordekay’ın zamanında olduğu gibi, günümüzde de Rab Kendi gerçeğini ve Kendi halkını haklı çıkaracak.”—Ellen G. White, Peygamberler ve Krallar, s. 605, 606.

**Tartışma Soruları:**

`1. Sizce Tanrı neden halkının sıkıntılı dönemlerden geçmesine izin vermektedir? Buna izin vermesindeki amaç nedir?`

`2. Bir imanlı Mesih’e sadakatinin beraberinde getirebileceği olası zorluklara karşı kendini nasıl hazırlayabilir? Zor koşulların ortasında umudu nerede buluyorsunuz?`

`3. Sizce neden peygamberlik sözlerindeki zorluklara odaklanma ve bunların iyi haberler içeren büyük resmi gölgelemesine izin verme eğilimine sahibiz?`

`4. Bir arkadaşınız Vahiy kitabını okuduktan sonra size geliyor ve onu “dehşet verici” bulduğunu söylüyor. Daha açık bir şekilde anlamasına ve iç huzuru bulmasına yardımcı olmak için ne gibi bir yaklaşım kullanırdınız?`

`5. Birisi şöyle diyor: “Tanrı’nın beni sevdiğine ya da beni istediğine inanmıyorum. Ne suç işlediğimi bilseydiniz nedenini anlardınız.” Buna ne yanıt verirsiniz? Rut ve Ester’in öyküleri yaklaşımınızı nasıl şekillendiriyor?`