---
title:  Daniel’in Alçakgönüllülüğü
date:   09/04/2018
---

Daniel 2. bölüm, tüm dünyada ve binlerce yıldır sayısı bilinemeyecek kadar çok kişinin Kutsal Kitap’ın Tanrısı’na inanmasına yardımcı olmuştur. Allah’ın hem varlığına, hem de ezelî bilgisine ilişkin kuvvetli ve mantıklı kanıt ortaya koymaktadır. Aslında, Allah’ın varlığına kanıt oluşturan, bölümdeki O’nun ezelî bilgisini ortaya koyan açıklama kısmıdır.

`Daniel 2. bölümü oku. Bu bölüm Allah hakikatine ilişkin ikna edici kanıtları ne şekilde ortaya koyuyor? Kitapçıkta tasvir edilen günümüzün Avrupa’sına da bakın (Dan. 2:40-43). İlahî vahiy olmasa, iki bin altı yüz yıl önce yaşamış bir adam oradaki durumu bu kadar doğru bir şekilde nasıl tarif etmiş olabilir ki?`

Daniel açıkça ve çekinmeden kendisine açıklananlar için Allah’ın hakkını teslim etmişti. Kralın rüyasını bilmekle kalmayıp onu aynı zamanda yorumladığı için, bunu zaten bilinen anlayışı ve bilgeliği sayesinde yaptığını söyleyerek kolayca böbürlenemez miydi? Fakat Daniel bunu yapmaması gerektiğini biliyordu. Arkadaşlarıyla birlikte ettikleri dualar (Dan. 2:17–23) onların Allah’a mutlak bağımlılıklarını gösteriyordu; yoksa onlar da diğer bilgelerle birlikte yaşamlarını yitirirlerdi.

Daha sonra Daniel krala profesyonel bilgelerinden, büyücülerinden ya da sihirbazlarından hiçbirinin ona rüyasını anlatabilecek yetenekte olduklarını ispatlayamadıklarını hatırlattı. Buna karşın, gökteki Allah sırları ortaya çıkartabilir çünkü O tek gerçek Tanrı’dır.

Böylece, alçakgönüllülüğü ve Allah’a olan bağımlılığı sayesinde, Daniel etkili bir tanık olabildi. Daniel o zaman alçakgönüllülük gösterdiyse, bugün biz bundan ne kadar daha fazlasını göstermeliyiz? Sonuçta bizim elimizde Daniel’de olmayan kurtuluş planının açıklaması var; sadece İsa’nın çarmıhta bizim için yaptığının bilgisi bile mütevazı insanlar olmamız için yeter de artar.

`Çarmıh alçakgönüllülük hakkında bize ne öğretmeli? Bize yalnızca kendi günahkârlığımız hakkında değil, aynı zamanda kurtuluş için Allah’a olan mutlak bağımlılığımız hakkında ne söylüyor? Çarmıh olmasaydı nerede olurdun, bir düşün. Öyleyse Çarmıhtan başka neyle övünebilirsin ki? Bkz. Gal. 6:14.`