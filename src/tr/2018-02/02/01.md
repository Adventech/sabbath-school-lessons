---
title:  Daniel ve Son Zaman
date:   07/04/2018
---

### Konuyla İlgili Metinler
Luka 16:10; Dan. 1, 2; 3:1–6; Va. 13:11–15; Dan. 3:13–18; Yu. 3:7; Dan. 4, 6

> <p>Hatırlama Metni</p>
> “Kral Daniel’e, ‘Madem bu gizi açıklayabildin, Tanrın gerçekten tanrıların Tanrısı, kralların Efendisi’ dedi, ‘Gizleri açan O’dur’” (Daniel 2:47).

Rabb’in eski İsrail için harika planları vardı. “Siz benim için [rahipler] krallığı, kutsal ulus olacaksınız” (Çık. 19:6). Bu kutsal ulus, bu rahipler krallığı, dünyaya karşı Yahve’nin tek Tanrı olduğuna dair O’nun tanıkları olacaktı (bkz. Yşa. 43:10, 12). Maalesef bu ulus Allah’ın onlara verdiği kutsal çağrıya lâyık yaşamayı beceremedi. Sonunda da Babil’de esaret altına girdi.

İlginç bir şekilde, Allah esaret felâketine rağmen bazı Yahudalıları Kendisine tanıklık etmeleri için kullanabiliyordu. Başka bir deyişle, Allah İsrail ve Yahuda aracılığıyla gerçekleştiremediğini bir ölçüde Daniel ve üç sürgün arkadaşı aracılığıyla gerçekleştirecekti. Bir bakıma bu kişiler İsrail’in bir ulus olarak olması ve yapması gerekenin birer örneğiydiler.

Evet, onların hikâyeleri bakımından son günlerden çok uzak bir zaman ve mekânda gerçekleşmiş olabilir. Fakat biz, son zamanlarda yaşıyor olmamızın yanı sıra, aynı Babil sarayındaki putperestler gibi Allah’ı tanımayanlarla dolu bir dünyada O’na tanıklık etmeye çağırılanlar olarak, hâlâ bu kişilerde bize örnek olacak nitelikleri bulabiliriz. Onların hikâyelerinden ne öğrenebiliriz?

_*14 Nisan Sebt Günü’ne hazırlık için bu haftanın konusunu çalışın._