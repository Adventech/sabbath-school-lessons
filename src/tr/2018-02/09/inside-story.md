---
title:  Inside Story
date:   01/06/2018
---

#### Cinayetten Hükümlü

_Andrew McChesney, Adventist Misyonu_

ABD’nin Alaska eyaletindeki bar kavgasına, gece saat ikide 28 yaşındaki Tony Pouesi’nin bir adamı tek yumrukla yere sermesiyle kan bulaştı.

Adam düştü ve kafasını yere vurdu. Ertesi gün de hayatını kaybetti.

Tony, en ağır cezası 20 yıl hapis olan taksirle adam öldürme ile suçlandı.

“Yıkıldım,” dedi Tony. “Çok korktum. Tüm hayatım gözlerimin önünden kayıp gitti.”

Tony hapishanedeki hücresinde, Washington’daki o küçük kasabada, Shelton’da geçen çocukluğunu hatırladı. Ailesi hiç Kutsal Kitap okumamış ve ya kiliseye gitmemişti. Çok erken yaşta içki içmeye ve uyuşturucu kullanmaya başlamış ve daha 11.sınıfı tamamlayamadan okulu bırakmıştı. Reşit olduğunda da balıkçı olarak çalışmak için Alaska’ya taşınmıştı.

Hapishanedeyken Tony çaresizce dua etmeye başladı.

Şu an 30 yaşında olan Tony, o zaman kendisiyle yapılan bir röportajda şöyle demiş, “Eğer Tanrı varsa, O’nun gerçek olduğunu bilmek istiyorum.” O günlerde bir kurtuluş için her gün saatlerce dizlerinin üzerine çöküp ağlıyordu.

Bir gün hapishane kütüphanesinden okumak için bir Kutsal Kitap aldı ve şaşırtıcı bir şekilde okudukça çok kuvvetli bir huzur ve sevinç benliğini doldurmaya başladı.. Ezberlediği ilk ayetlerden biri olan Yasanın Tekrarı 31:6’da gizli bir umut buldu. Ayet şöyle diyor, “Güçlü ve yürekli olun! Onlardan korkmayın, yılmayın. Çünkü sizinle birlikte giden Tanrınız RAB'dir. O sizi terk etmeyecek, sizi yüzüstü bırakmayacaktır.”

“Dua ettikçe ve Kutsal Kitap okudukça, Tanrı hayatımda mucizeler gerçekleştirdi,” diyor Tony.

Kısa bir süre sonra avukatı güzel haberlerle geldi; Potansiyel hapis cezası 2 ile 4 yıl arası olarak belirlenmiş ve bir de üstüne cinayet ihmal sonucu işlendiği için cezası 1 ile 3 yıl arası azaltılabilecekmiş.

Bir gün Tony hapishane kütüphanesindeki bir kitaplıkta küçük bir kart buldu: Bir Adventist hizmeti olan, Peygamberlik Sözü’nün Sesi programından Keşfet Kutsal Kitap dersleri için bir davetiye. Katılmak için başvurdu ve derslere hevesle çalıştı.

“İnanılmaz olan şey şu ki; içki içtim, uyuşturucu kullandım, liseden de mezun olamadım ama Kutsal Kitap’ı anladım,” diyor Tony. “Bu sizce de inanılmaz değil mi? Kutsal Kitap’ı anlamak için eğitimli olmanıza gerek yok.”

Kutsal Kitap derslerini tamamladıktan kısa bir süre sonra, Tony’nin davası yargı önüne çıktı. Tony, Tanrı’nın orada bir mucize gerçekleştirdiğini söylüyor. Hakim, Tony’nin üç yıllık cezasını erteleme kararı aldı ve Tony serbest bırakıldı.

“Tanrı beni hapishaneden çıkardı,” diyor Tony. “Orada topu topu dokuz ay geçirdim, o kadar.”

Tony Pouesi hakkında daha fazlası önümüzdeki hafta.