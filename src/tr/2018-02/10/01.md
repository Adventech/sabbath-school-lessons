---
title:  Amerika ve Babil
date:   02/06/2018
---

### Konuyla İlgili Metinler
Va. 13:1–12; 14:9–11; 16:2; 19:20; 20:4; Yer. 51:6, 7, 53, 57; Va. 18:1–4.

> <p>Hatırlama Metni</p>
> “O zaman senin halkını koruyan büyük önder Mikail görünecek. Ulusun oluşumundan beri hiç görülmemiş bir sıkıntı dönemi olacak. Bu dönemde halkın –adı kitapta yazılı olanlar– kurtulacak” (Daniel 12:1).

Geçen hafta Şeytan (ejderha) ile iki dünyevi güçten oluşan ve birlikte Allah’ın halkına zulmedecek olan “sahte üçlübirlik” konusunu inceledik.

Bu güçlerden biri olan deniz canavarı (Va. 13:1–10), pars, ayı ve aslanın bir bileşimi olarak tarif ediliyor (Va. 13:2); bunlar doğrudan Daniel 7:4–6 ayetlerinden alıntı olan imgeler. Altıncı haftanın dersinde Daniel 7. bölümü incelerken, Babil’in (aslan), Med-Pers (ayı) ve Grek (pars) imparatorluklarının yükselişinden sonra, onları takiben son dünyevî güç olan Roma’nın geldiğini görmüştük. Roma başlangıçta putperestti, sonra papalık Roma’sına dönüştü ve Daniel 7:7, 8; 19–21; 23–25 ayetlerinde anlatılan küçük boynuz gücü doğrudan bu dördüncü canavarın içinden yükseldi. Ayrıca Daniel 7. bölümdeki bu ayetlerde tasvir edilen papalık Roma’sının birçok özelliğinin Vahiy 13:1–10 ayetlerinde tarif edilen deniz canavarında yeniden ortaya çıktığını da gördük. Bu yüzden Kutsal Kitap bilginleri Roma’yı Vahiy 13. bölümdeki son zaman senaryosunda anahtar düşman karakterlerden biri olarak görmüştür.

Ne var ki, Roma yalnız değil. Başka bir kuvvet de tasvir ediliyor. Bu hafta çoğunlukla Vahiy 13. bölümde anlatılan olaylara ve kuvvetlere odaklanacağız; bunu yaparken de her zamanki gibi şu soruyu soracağız: Bu olaylar ne anlama geliyor ve bunlara nasıl hazırlıklı olabiliriz?

_*9 Haziran Sebt Günü’ne hazırlık için bu haftanın konusunu çalışın._