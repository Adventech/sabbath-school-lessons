---
title:  Allah’ın Halkını Tanımlayan O’nun Mührü
date:   10/06/2018
---

`Eski Ahit zamanında Allah’ın gerçek halkının kimliğini belirleyen iki görünen işaret vardı. Bunlardan biri sünnetti. Bu işaret ilk kime verilmişti? Yar. 17:9–11; Çık. 31:13, 17.`

Allah, kurtuluş antlaşmasının bir simgesi olarak İbrahim’in ve soyundan gelenlerin sünnet edilmelerini emretti. Erkekler sekiz günlükken sünnet edilmeliydi (Lev. 12:3). Ancak bu törenin daha derin bir anlamı da vardı. Yüreğin “sünnetine,” yani yenilenmesine duyulan ihtiyacı simgeleme amacını taşıyordu (bkz. Yas. 30:6). Bu yüzden Pavlus şunları yazıyor: “Çünkü ne dıştan Yahudi olan gerçek Yahudi’dir, ne de görünüşte, bedensel olan sünnet gerçek sünnettir. Ancak içten Yahudi olan Yahudi’dir. Sünnet de yürekle ilgilidir; yazılı yasanın değil, Ruh’un işidir. İçten Yahudi olan kişi, insanların değil, Tanrı’nın övgüsünü kazanır” (Rom. 2:28, 29).

1. Korintliler 7:19, Galatyalılar 5:6 ve 6:15 gibi ayetler, Yeni Ahit’te sünnetin yerini dönüşümü, “yeni yaratık” olmayı, günaha ölmeyi ve yeni bir yaşama dirilmeyi simgeleyen vaftizin aldığını gösteriyor (bkz. Rom 6:3, 4). İşte bu yüzden Pavlus sünnetin artık bir önemi olmadığını, gerçekten önemli olanın “sevgiyle etkisini gösteren iman” ve “Allah’ın emirlerini tutmak” olduğunu söylüyor.

`Allah’ın Kendi halkını tanımlamak için onlara verdiği ikinci görünür işaret neydi ve neden verilmişti? (Çık. 31:13, 17; Hez. 20:12, 20).`

Sebt’in bir simge olarak Yaratılış’a kadar dayandığını (ayrıca bkz. Yar. 2:2, 3), sünnetin ise İbrahim’le başladığına dikkat edin. İşte bu yüzden İsa, Yaratılış’a atıfta bulunarak, “Şabat Günü insan için yaratıldı” demişti (Markos 2:27). Bu bizim Allah’a ait olduğumuzu gösteriyor, yaratılışla, çünkü bizi O yarattı ve kurtuluşla, çünkü bizi aklayan ve kutsayan O’dur. Dolayısıyla, Pavlus sünnetin artık önemli olmadığını söylemesine rağmen, (Sebt emrini de içeren) Allah’ın emirlerine uymanın hâlâ önemli olduğunu savunuyor (bkz. İbr. 4:9).

`Fikirlerin ve amaçların senin gerçekten yüreği sünnet edilmiş olup olmadığını ne şekilde açığa çıkarır?`