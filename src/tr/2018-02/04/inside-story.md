---
title:  Inside Story
date:   27/04/2018
---

#### Tanrı’yı Tanıtmak

_Andrew McChesney, Adventist Misyonu_

Bir cenazede, iş arkadaşıyla ayak üstü bir sohbet ederken, arkadaşı iş idarecisi ve bir Adventist olan David Kim’e hafta sonları en çok ne yapmaktan hoşlandığını sordu.

“Kiliseye gidiyorum ve ailemle vakit geçiriyorum,” diye cevapladı David.

İş arkadaşı, kendisinin de ailesiyle vakit geçirmeyi sevdiğini söyledi. David onun inanç hakkında konuşmak istemediğini hemen fark etmişti.

İki adam aileleri hakkında sohbet ettiler. Sonra David, “Aile hakkında bir süredir konuşuyoruz, peki ya inanç?” diye sordu.

İş arkadaşı çabucak cevap verdi, “Ben ateistim.”

“Neden ateistsin?” diye sordu David.

İlerleyen sohbet, cenazeye katılanlar içinden başkalarının da konuya dahil olmasını sağlayınca, David’in Kutsal Kitap dersleriyle sonuçlanmasını umut ettiği tohumlar ekilmiş oldu.

David, Tanrı’yı sıradan bir konuşmaya dahil etmenin kolay olduğunu söylüyor. İşte kendisine her gün sorulan sorulara verdiği yanıtlardan bazıları:

* Hafta sonu nasıldı? Müthiş bir hafta sonu geçirdim! Cumartesi günü kiliseye, Pazar günü süper markete gittik.

* Eşinle nasıl tanıştınız? Şikago’daki bir kilisede tanıştık.

* Hala çello çalıyor musun? Eskisi kadar değil ama oğluma öğretiyorum. Ayrıca Daniel ve Vahiy kitaplarını konu alan enteresan bir albüm yapmak isteyen Hıristiyan bir şarkıcıyla da iletişim halindeyiz.

* Eğlenmek için neler yapıyorsunuz? Boş vaktimin çoğunu ailem ve inancım ile ilgili etkinliklerle harcıyorum.

* İş ve özel hayatındaki dengeyi kurabilmek için arzuların ve hırslarınla nasıl başa çıkıyorsun? Bu gerçek bir zorluk olabilir –bu konudaki fikrini de bilmiyorum ama– bana en çok yardımcı olan şeylerden biri ettiğim dualar.

* İş hayatında başarılı olmak için bana önerebileceğin bir şey var mı? En yararlı bulduğum şey her sabah duaya vakit ayırmak ve Kutsal Kitap okumak. Bu benim her güne büyük resme odaklanarak başlamamı sağlıyor.

David kendisini bir olta balıkçısına benzetiyor.

“Olta balıkçıları sadece oltayı atarlar,” diyor David. “Yemi atıyor ve aç balıkların oltaya gelmesini izliyorum.”

Bu yöntemler sayesinde, David’in iş arkadaşları içinden Tanrı hakkında daha fazlasını öğrenmek isteyen bir çokları oldu. Haftada iki, hatta bazen dört Kutsal Kitap dersi veriyor David. İş arkadaşlarından ikisi vaftiz oldu bile.

_David Kim, iş hayatında bir yönetici ve bir Yedinci Gün Adventistidir. Aynı zamanda da Adventist mesajını zenginlere, materyalistlere ve iyi eğitimlilere ulaştırmayı amaçlayan bir organizasyon olan Nicodemus Topluluğu’nın kurucusudur._