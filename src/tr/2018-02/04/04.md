---
title:  Ruh’un Sevgisi
date:   24/04/2018
---

Kutsal Ruh da neredeyse Baba kadar yanlış anlaşılmıştır. Bazı ilahiyatçılar Ruh’u Baba ile Oğul arasındaki sevgi olarak tasavvur ediyorlardı. Başka bir deyişle, Ruh sadece Baba ile Oğul arasındaki duygusal yakınlıktı. Bu, Ruh’un Tanrılığın bir üyesi olmaktan çıkartılıp, iki üyesi arasındaki ilişkiye indirgenmesi anlamına geliyor.

Ama Kutsal Yazı O’nun kişiliğini kanıtlıyor. Hristiyanlar Baba ve Oğul’un yanı sıra O’nun adıyla vaftiz ediliyor. (Mat. 28:19) Ruh Mesih’i yüceltiyor (Yu. 16:14). Ruh, insanları ikna ediyor (Yu. 16:8). Kederlenebiliyor (Ef. 4:30). O bir Tesellici (Yu. 14:16, Candemİr), Yardımcı (KK), Rehber (İngilizce çeviri, RSV). Öğretiyor (Luka 12:12), aracılık ediyor (Rom. 8:26) ve kutsal kılıyor (1Pe. 1:2). Mesih, Ruh’un insanları gerçeğe yönelttiğini söyledi (Yu. 16:13).

Kısaca, Kutsal Ruh Allah’tır, aynı Baba’nın ve Oğul’un olduğu gibi. Birlikte, onlar Tek Tanrı’dır.

`Ruh’un her yaptığı ilahî sevgiyi ortaya koyuyor. Peki yaptıklarından bazıları nelerdir? Luka 12:12, Yu. 16:8–13, Elç. 13:2.`

Kutsal Ruh’un Allah olduğunun en büyük kanıtı, Mesih’in beden almasıdır. İsa, Kutsal Ruh’tan doğdu (Mat. 1:20). Yalnızca Allah bu şekilde “yaratabilir.”

Kutsal Ruh, Mesih için iki zıt mucize gerçekleştirmeye muktedir. Önce, O, her yerde mevcut olan Mesih’i Meryem’in rahmine yerleştirdi. Mesih, insan bedeninde, bu bedenle kısıtlı olarak, göğe yükseldi. İkinci olarak, başka bir açıklanamaz mucizeyle, Ruh insanlığıyla sınırlı Mesih’i getirip yeryüzündeki tüm Hristiyanlar için mevcut hale getirir.

Yani, Kutsal Ruh, Baba ve Oğul ile birlikte, bizim için çalışıyor. “Tanrılık insan nesline karşı merhametle dolup taşıyordu, böylece Baba, Oğul ve Kutsal Ruh Kendilerini kurtuluş planını tasarlamaya verdiler.”—Ellen G. White, Counsels on Health [Sağlık Üzerine Öğütler], s. 222.

Baba, Oğul ve Kutsal Ruh bizi eşit derecede seviyorlar ve bizi kurtararak Allah’ın ebedî krallığına getirmek için çalışıyorlar. Öyleyse biz bu denli büyük bir kurtuluşu nasıl ihmal ederiz?

`Baba, Oğul ve Kutsal Ruh’un bizim ebedî iyiliğimiz için çalışıyor olmasından ne kadar teselli bulabiliriz?`