---
title:  Bizim Şefaatçimiz
date:   02/05/2018
---

Günah Allah ile insanlık arasına korkunç bir ayrılık getirmiş olsa da, Mesih’in kurban olarak ölmesi sayesinde insanlar Allah’a ulaştırıldı ve O’nun huzuruna çıkabilmeye devam edebilirler. Bkz. Ef. 2:18, 1Pe. 3:18.

`“Canlarımız için gemi demiri gibi sağlam ve güvenilir olan bu umut, perdenin arkasındaki iç bölmeye geçer. Melkisedek düzeni uyarınca sonsuza dek başkâhin olan İsa oraya uğrumuza öncü olarak girdi” (İbr. 6:19, 20). Bu ayetlere göre, İsa bizim için ne yapmıştır?`

`İbraniler 9:24 ayetini oku. Bu ayet Mesih’in işine neyin dahil olduğunu söylüyor?`

İsa, Temsilcimiz olarak göksel tapınağa, hatta Allah’ın huzuruna bizim için çıkmış olan öncüdür. Yani, İsa Baba’nın önünde durarak, kefaretinin erdemiyle, bizim adımıza “sağladığı” “sonsuz kurtuluş” için hizmet ediyor.

Evet, biz İsa’yı kabul ettiğimizde günahlarımız bağışladı ve Allah’ın önüne temizlenmiş ve bağışlanmış olarak çıktık. Fakat şu gerçek değişmedi; Hristiyan olmamızdan sonra bile, onca harika zafer vaadine rağmen, zaman zaman günah işlemeye devam ediyoruz. Böyle durumlarda, İsa bizim göklerdeki başrahibimiz olarak aracılık ediyor. O, tövbe eden günahkârı, bizim değil (çünkü bizde yok) Kendi erdemlerini öne sürerek, Baba’nın karşısında temsil ediyor. “Bu nedenle O’nun aracılığıyla Tanrı’ya yaklaşanları tümüyle kurtaracak güçtedir. Çünkü onlara aracılık etmek için hep yaşamaktadır” (İbr. 7:25).

`Yeniden doğan hangi Hristiyan, Mesih’in sürekli merhametine ve lütfuna olan gereksinimini hissetmez ki? Yani İsa’da sahip olduğumuz yeni hayata, varlığımızdaki harika değişimlere rağmen, kim bağışlanmaya duyduğu sürekli gereksinimi fark etmez? Öyleyse İsa’nın başrahibimiz olduğu bilgisi bizim için neden çok değerlidir?`