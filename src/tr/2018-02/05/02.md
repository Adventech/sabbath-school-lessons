---
title:  Yüce Kurban
date:   29/04/2018
---

Mesih’in yüce kurbanlığını incelemek, imanlıların son zamana hazırlanması için çok önemlidir. İnsanlar genelde önlerindeki hedefe bakarlar ve bu mantıklıdır da; ama aynı zamanda hedefin arkalarında kaldığını fark etmeleri de iyidir. Golgota’dan bahsediyoruz. Burada İsa’nın bizim için ulaştığı hedef, mutlaktır, sondur ve aynı zamanda önümüzdeki hedefe de açıklık getirir.

`Romalılar 8:3, 1. Timoteos 1:17, 6:16, 1. Korintliler 15:53 ayetlerini oku. Allah, Oğlu’nu dünyaya neden gönderdi?`

Allah, Mesih’i günahı insan benliğinde yargılamak için bir günah sunusu olması amacıyla gönderdi. Bunun anlamı nedir? Ölümsüz bir Varlık olarak, Mesih ölemezdi. O yüzden Rab insan oldu, bizim ölümlülüğümüzü Kendi üzerine aldı ve böylece bizim temsilcimiz olarak ölebildi.

İlahî olduğu ve Tanrı özüne sahip olduğu halde, İsa “insan benzeyişinde” doğdu ve çarmıh üzerinde “ölüme bile boyun eğerek” Kendindi alçalttı (Flp. 2:6–8). Sadece Allah tarafından bilinen bir şekilde, İsa çarmıhta can verirken, Mesih’in ilahîliği ölmedi. İnsan anlayışının ötesinde bir şekilde, İsa’nın ilahîliği rahimdeki dokuz ay süresince ve mezardaki günlerde suskundu; ayrıca İsa yeryüzündeki yaşamında ve hizmetinde de ilahîliğini insanlığına yardım etmek için asla kullanmadı.

`Luka 9:22 ayetini oku. Bu ayet bize Mesih’in ölümünün amaçlılığı hakkında ne anlatıyor?`

Mesih ölmek için doğmuştu. Sonsuzlukta, karşılaşacağı alayı, kırbaçlanmayı, dayağı ve yürekler acısı çarmıha gerilişini düşünmediği bir an bile olmadığını hayalimizde canlandırabiliriz. Bu, daha önce kimsenin şahit olmadığı ve tam olarak anlaşılmamış, eşsiz sevgiden başka bir şey değildir.

`Böyle bir sevginin karşısında biz insanlar yere kapaklanıp imanla ve itaatle tapınmaktan başka ne yapabiliriz ki? Çarmıh gerçeği insan liyakatinin değersizliği hakkında bize söylüyor?`