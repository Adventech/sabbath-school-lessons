---
title:  Inside Story
date:   29/06/2018
---

#### Ruh Avcısı

_Andrew McChesney, Adventist Misyonu_

Danny Whatley yükseklerdeydi ama bunun tek sebebi ABD’nin Alaska eyaletinde pilotluk yapıyor olması değildi.

Danny dünyanın en zengin kişilerine özel av gezileri sunan itibarlı bir tur şirketinin sahibiydi. Müşterileri arasında Citibank’ın başkanı ve Rockefeller ailesi de vardı.

“Elit kesimin bir parçası olmak istedim,” diyor Danny. “Sıradan bir insan olmak istemedim. Bu zengin insanları seviyordum.”

Ama sonra Danny’nin eline “Büyük Mücadele”nin bir kopyasını geçti. Danny bir ara eski bir Adventist ile flört etmişti ve onun sayesinde memleketi Palmer’daki Adventist kilisesinin bahçesinde basketbol ve voleybol oynamaya başlamıştı. Sonra bir gün kilise üyelerinden biri ona bu kitabı verdi.

Danny bir sonraki uçak yolculuğunda kitabı yanına aldı ve yedinci gün Sebti’nin nasıl Pazar’a dönüştüğünü okudu. Ellen G. White’ı daha önce hiç duymamıştı ama okur okumaz kendisini hakikatin bu olduğuna ikna olmuş hissetti.

Palmer’da, Danny av sezonu için hazırlanırken, kilise üyeleri onu müjdecilik toplantılarına davet etti. Daniel Kitabının 2.bölümündeki Peygamberlik sözünü konu alan açılış sunumu onu büyüledi.

“O andan itibaren kendimi kaptırdım,” diyor Danny. “Müjdeciliğin işe yaramadığını söyleyen insanlar, daha önce hiç müjdecilik toplantılarının alıcı tarafında bulunmamıştır.”

Sonraki gece Danny kiliseye babasını getirdi.

Bir gece toplantısında vaiz Vern Snow vaftizden bahsederken, Danny’nin aklı allak bullak oldu. Sebt günü yüzünden müşterilerini kaybetmek istemiyordu.

“Tüm toplantı boyunca bunu düşündüm,” diyor Danny. “Ama sonuçta bir karar vermek zorundaydım ve Vern’e gidip ‘Vaftiz olmak istiyorum,’ dedim.”

Danny o andan itibaren işi de dahil her şeyini İsa’ya teslim etti.

“Her şeyi tek başına yapabilen avcı bir adamdım ama şimdi fark ettim ki her şeyi tek başına yapamam.”

Vaftiz olduktan sonra pastör, “Bir ödül avcısı, şimdi de ruhların avcısı oldu,” dedi.

Bir sonraki Sebt gününde Danny’nin babası ve üvey annesi de vaftiz edildi. Danny’nin nüfuzu sayesinde diğer insanlar da kiliseye katılmaya başladı.

Danny müşterilerine artık Cumartesi günleri avlanamayacaklarını, onun yerine hiç bir ücret ödemeden tüm gün doğanın tadını çıkarabileceklerini söyledi. Gezilerin günlük maliyeti kişi başı 1500 dolar olduğu için müşteriler yeni fiyatlandırmayı makul karşıladı.

Danny bu başarılı işletmeyi iki yıl sonra sattı. Elit kesimin bir parçası olma arzusunu da artık kaybetmişti.

Şimdilerde başarılı bir girişimci olan Danny, “Ben de onlar gibi seyahat etmek istiyordum,” diyor, “Oysa şimdi hepsinden çok daha iyi olan müjdeleme gezilerine gidiyorum.”