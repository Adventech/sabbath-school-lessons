---
title:  Rabbimiz İsa’nın Dönüşü
date:   23/06/2018
---

### Konuyla İlgili Metinler
Yşa. 13:6, 9; Mat. 24:30, 31; Dan. 2:34, 35; 2Ti. 4:6–8; 2Se. 1:7–10.

> <p>Hatırlama Metni</p>
> “Çünkü İnsanoğlu’nun gelişi, doğuda çakıp batıya kadar her taraftan görülen şimşek gibi olacaktır” (Matta 24:27).

Şair T. S. Eliot’un bir şiiri şu dizeyle başlar: “Başlangıcımdadır benim sonum.” Sözleri kısa ve öz olmasına rağmen etkili bir gerçek barındırıyor. Sonlar, başlangıçlarda mevcuttur. Bu gerçeğin izlerini Kutsal Kitap’ın iki temel öğretisini taşıyan Yedinci Gün Adventist adımızda görüyoruz: “Yedinci gün,” yeryüzündeki yaşamın altı günde Yaratılış’ının haftalık anısı, On Emir’den biri olan Sebt’i temsil ediyor; “Adventist” de, sonsuz yaşam vaadi de dahil olmak üzere Kutsal Yazı’daki tüm umutların ve vaatlerin yerine getirileceği İsa’nın ikinci gelişine işaret ediyor.

Dünyanın Yaratılışı (başlangıcımız) ile İsa’nın ikinci gelişi (sonumuz, en azından bu günahkâr var oluşun sonu) zaman olarak birbirine çok uzak olsa da, bu olaylar birbiriyle bağlantılı. Bizi yaratan Allah (Yu. 1:1–3), geri dönecek olan Allah’tan başkası değil ve O, bir anda, “son borazan çalınınca... göz açıp kapayana dek” (1. Kor. 15:52) bizim mutlak kurtuluşumuzu gerçekleştirecek. Gerçekten de, sonumuzu başlangıcımızda buluyoruz.

Bu hafta, en azından mevcut dünyamız söz konusu olduğunda, son olaylar içindeki son olay olan Rab İsa’nın ikinci gelişi hakkında konuşacağız.

_*30 Haziran Sebt Günü’ne hazırlık için bu haftanın konusunu çalışın._