---
title:  Yaşayanlar ve Ölüler
date:   28/06/2018
---

İsa arkadaşı Lazar’ı mezardan çıkarmadan önce şu sözleri söylemişti; “Diriliş ve yaşam Ben’im. Bana iman eden kişi ölse de yaşayacaktır” (Yuhanna 11:25). Böylesine inanılmaz bir iddiada bulunduktan sonra insanlardan Kendisinin sözüne güvenmelerini beklemek yerine, İsa cesedi kokmaya başlayacak kadar uzun zaman önce ölmüş olan Lazar’ı ölümden diriltme işine girişti (Yu. 11:39).

İsa’ya inananlar tabii ki ölürler. Ama İsa’nın dediği gibi, ölmüş olsalar da yeniden yaşayacaklar. İşte ölülerin dirilişi meselesi budur. İsa’nın ikinci gelişinin tüm umutlarımızın merkezinde yer alması da işte bundandır.

`Aşağıdaki ayetlere göre, İsa döndüğünde Mesih’te ölenlere ne olacak? Rom. 6:5; 1Se. 4:16; 1Ko. 15:42–44, 53–55.`

İkinci Gelişteki büyük umut şu: İsa’nın bizzat tecrübe ettiği ölümden dirilişi, O’nun tüm çağlardan sadık takipçileri de tecrübe edecekler. Onlar kendi dirilişlerine dair umudu ve güvenceyi O’nun dirilişinde buluyorlar.

`İsa döndüğünde hayatta olanlara ne oluyor? Flp. 3:21, 1Se. 4:17.`

İsa döndüğünde hayatta olan sadık kişiler fiziksel bir bedene sahip olmaya devam edecekler, ama bedenin mevcut haliyle değil. Bedenleri, doğaüstü bir şekilde ölümden dirilenlerin de bürüneceği çürümeyen bedene dönüştürülecek. “Yaşayan doğrular ‘bir anda, göz açıp kapayana dek değiştirilir.’ Allah’ın sesi ile yüceltilmişlerdi; şimdi ise ölümsüz kılınmışlardır ve ölümden dirilen kutsallarla birlikte Rabb’i havada karşılamak üzere götürülürler.”—Ellen G. White, The Great Controversy [Büyük Mücadele], s.645 [Allah ve Şeytan Arasındaki Savaş, s. 650].

`Bu dünyada, ona şu anda sahip olmak uğruna sonsuz yaşamı feda edebilecek kadar çok önem verdiğin her şeyin bir listesini yap. Listede neler var?`