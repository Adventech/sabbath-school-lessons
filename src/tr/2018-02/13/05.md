---
title:  Göğün Bulutlarında
date:   27/06/2018
---

İkinci Geliş Kutsal Kitap’a göre ne kadar merkezi ve önemli olsa da, tüm Hristiyanlar olayı İsa’nın gerçekten bizzat dönüşü olarak görmüyor. Örneğin bazılarına göre İsa’nın ikinci gelişi, Mesih’in Kendisi yeryüzüne döndüğü zaman değil, O’nun Ruhu yeryüzündeki kilisesinde tezahür ettiğinde gerçekleşmiş olacak. Başka bir deyişle, Mesih’in ikinci gelişi, Hristiyanlığın ahlâki ilkeleri O’nun halkında yaşandığında gerçekleşmiş olacak.

Bu öğreti yanlış olduğu için ne kadar minnettar olsak azdır. Eğer doğru olsaydı hangi uzun vadeli umuda sahip olacaktık ki?

**Aşağıdaki İkinci Geliş’le ilgili Yeni Ahit ayetlerini okuyun. Mesih’in dönüşünün niteliğiyle ilgili ne söylüyorlar?**

`Mat. 24:30`

`1Se. 4:16`

`Mat. 26:64`

`Va. 1:7`

`2Se. 1:7-10`

“Kubbe sanki açılıp kapanır. Allah’ın tahtının görkemi tüm parlaklığıyla gözler önünden geçer. Dağlar rüzgârdaki sazlar gibi sallanır, parçalanan kayalar dört bir yana saçılır. Yaklaşmakta olan fırtına gibi bir uğultu vardır. Deniz öfkeyle kudurur. Yıkım görevine giden iblislerin sesi gibi, kasırganın çığlığı duyulur. Tüm yeryüzü denizin dalgaları gibi şişip kabarır. Yüzeyi çatlamaya başlar. Sanki temellerinden sökülüyor gibidir. Sıradağlar batmaya başlar. Meskun adalar gözden kaybolur. Kötülükte Sodom’a yetişen liman kentleri kızgın sular tarafından yutulur. Allah büyük Babil’i anımsar ve ‘ona ateşli gazabının şarabını içeren kâseyi’ verir.”—Ellen G. White, The Great Controversy [Büyük Mücadele], s. 637 [Allah ve Şeytan Arasındaki Savaş, s. 641, 642].

İsa’nın dönüşü o kadar muazzam bir olaydır ki, bildiğimiz dünyanın gerçek anlamda sonunu getirir. Gerçekleştiğinde, herkes bunu bilecektir de. İsa’nın ilk gelişinde bizim için gerçekleştirdiği şey, ikinci gelişinde tamamen tezahür edecek.

`İkinci Geliş gerçeğini bilerek hayatımıza devam etmek şu anki yaşamımıza ne şekilde etki etmeli? Hayattaki gerçekten önemli şeyleri hatırlamamız için bize nasıl yardımcı olabilir?`