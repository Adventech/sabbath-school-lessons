---
title:  Yasa ve Müjde
date:   05/04/2018
---

Yedinci Gün Adventistleri olarak biz, savunduğumuz değerlerin çoğunu ismimizde taşıyoruz. Yedinci gün kısmı yedinci gün Sebti’ni temsil ediyor ve sadece bu emire değil, dolaylı olarak emirlerin onuna birden inancımıza işaret ediyor. Adventist kısmı, İsa’nın ikinci gelişine olan inancımıza işaret ediyor; bu gerçek yalnızca Mesih’in ilk gelişindeki kefaret edici ölümüyle yaptıkları sayesinde var olabilir. Dolayısıyla, Yedinci Gün Adventist adımız mevcut gerçeğin iki hayati ve ayrılmaz parçasına birden işaret etmektedir: yasa ve müjde.

**Aşağıdaki ayetler yasa ve müjdenin birbiriyle ne kadar yakından ilişkili olduğunu ne şekilde belirtiyor?**

`Yer. 44:23`

`Rom. 3:20–26`

`Rom. 7:7`

Müjde iyi haberdir, günah işleyerek Allah’ın yasasını çiğnemiş olsak da, Mesih’in çarmıhta bizim için yaptığına iman ederek günahlarımızdan ve O’nun yasasını çiğnemiş oluşumuzdan bağışlanabileceğimizin iyi haberidir. Ayrıca, bu yasaya itaat etmek için ihtiyacımız olan güç de bize tümüyle verilmiştir. 

Öyleyse, son günler bağlamında, büyük mücadele şiddetlenerek sürerken, Allah’ın halkının çok belirgin bir şekilde tasvir edilmiş olmasına şaşmamalı.

`Vahiy 14:12 ayetini oku. Bu ayet yasa ile müjde arasındaki bağlantıyı nasıl ortaya çıkartıyor?`

`Allah’ın yasasına itaate inanan Yedinci Gün Adventistleri olarak biz, yasaya itaatin yasacılık değil, Allah’ı sevmenin ve O’nun tarafından kurtarılmanın doğal bir sonucu olduğunu başkalarına nasıl gösterebiliriz? Yasanın Tekrarı 11:1 ve 1. Yuhanna 5:3 gibi ayetler bu hususu ne şekilde desteklemektedir?`