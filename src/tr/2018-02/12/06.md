---
title:  'Armagedon ve Karmel Dağı: 2. Bölüm'
date:   21/06/2018
---

`1. Krallar 18:18–40 ayetlerini oku. Ne oluyor, öykü nasıl sonuçlanıyor ve bu öykü zamanın sonunda büyük mücadele doruğa ulaştığında (büyük ölçekte) olacakları ne şekilde yansıtıyor?`

Karmel Dağı’ndaki savaş, Allah’ın peygamberi İlyas ile Baal’ın 450 rahibi arasındaydı. (Kötünün iyiden sayıca ne kadar fazla olduğuna bir bakın.) Kimin gerçek Allah olduğunu göstermek için yapılan bir deneydi; göğü ve yeri yaratan Allah mı, yoksa yalnızca “ejderha”nın tezahürlerinden biri ve aracılığıyla dünyayı aldatmayı (Va. 12:9) amaçladığı bir araç olan Baal mı?

Rahipler kurbanlık boğalarını yakmak üzere ateş göndermesi için Baal’a dua ettiler. Sabahtan başlayıp öğle saatine kadar bağırıp durdular. İlyas “Yüksek sesle bağırın!” diyerek onlarla alay etti. “Belki de uyuyordur” (1Kr. 18:27). Rahipler çılgınlar gibi yüksek sesle bağırdılar. Kanlarını akıtıncaya dek kılıçlarla bedenlerini yaraladılar. Akşam sunusu saatine gelindiğinde, sonunda yorulup bitap düşerek pes ettiler.

İlyas’ın kurbanı üç kere ıslatılmıştı ve etrafına kazılan hendek ağzına kadar su dolduydu. İlyas basit bir duayla Allah’a yakardı. Allah hemen taştan sunak ve altındaki toprak da dahil her şeyi yakıverdi. Baal’a karşılık gerçek Allah’ın kudreti şimdi apaçık ortadaydı.

`Vahiy 16:13; 19:20, 21 ayetlerini oku ve bu ayetleri Baal’ın sahte peygamberlerinin akıbetiyle karşılaştır. Burada ne görüyoruz?`

Armagedon hakkında (en azından şimdilik) bilmediğimiz çok şey olsa da, sonucu biliyoruz: Allah’ın düşmanlarının bozguna uğratılması ve Allah ile O’nun kutsallarının haklı çıkması.

`1. Korintliler 15:1, 2 ayetlerini oku. En y akın bağlam Armagedon’dan farklıysa da, Pavlus’un üzerinde durduğu şey neydi ve özellikle de geleceğin sakladıklarının ışığında, bunu unutmamak bizim için neden çok yararlı? Ayrıca konusu kesinlikle Armagedon olan Vahiy 16:15 ayetine bak. Bu ayetler bir arada bize ne anlatıyor?`