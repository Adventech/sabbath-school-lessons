---
title:  Inside Story
date:   22/06/2018
---

#### Mucize Kitap Satışı

_Kamil Metz_

Helen Johnston, ABD’nin Michigan eyaletinde, Battle Creek’te bir caddede yürürken, bir anda dua etmediğini hatırladı. Yani basılı yayın müjdecisi bir öğrenci Tanrı’nın rehberliğinin peşinde koşmaya ara vermişti. 2015 yazıydı ve Helen okulu için para biriktiriyordu.

Helen yandaki kapıya yöneldiğinde, birinin “Kapıyı bir adam açacak ve onun ‘Büyük Mücadele’ye ihtiyacı var,” dediğini duydu.

Birazdan adamın biri evin kapısını açtı.

Helen, adamla tanışma faslını geçtikten sonra ona bir sağlık kitabı uzattı. Sonra da çantasından Ellen G. White’ın “Büyük Mücadele” kitabının bir nüshasını çıkarttı.

Adam kitabı görünce çok ilgilendi. Bir tane satın almak istedi ama parası yeterli gelmedi.

Helen Tanrı’nın onun bu kitaba sahip olmasını istediğini hissetmişti o yüzden kitabı ücretsiz vermek istedi fakat adam başını sallayarak bu teklifi reddetti. Helen evde fazladan bozuk para olup olmadığını sordu. Adam avuç dolusu bozuk parayla geri döndü fakat parası hala kitabın ücretini karşılamak için yeterli değildi. Helen’a parayı verdi ama yine de kitabı almayı reddetti.

Hayal kırıklığına uğrayan Helen, gitmek için arkasını döndü, bir kaç adım attı ve tökezlemesiyle bozuk paraların hepsi yere saçıldı.

Adamdan kitabı bir sure tutmasını istedi. Eğilip bozuk paraları topladıktan sonra da oradan uzaklaşmaya başladı.

Adam arkasından, “Kitabın,” diye seslendi. “Kitabını unuttun.”

Helen arkasını dönüp gülümsedi. “O kitap sizin.”

“Peki sen kazandın,” dedi adam gülümseyerek.

Helen bir saat sonra, bu sefer görece daha zengin bir muhitte kapı kapı geziyordu. Bir kapıyı çaldı, tam kendisini tanıtmak üzereyken kapıdaki kadın, “İsmin Helen değil mi?” diye lafını böldü.

Helen irkildi. Onu daha önce hiç görmemişti.

“Ben bir Yedinci Gün Adventistiyim,” dedi kadın. “Bu sabah Kutsal Kitap okurken Helen’ın benim evime geleceğini öğrendim. Ayrıca Helen ‘Büyük Mücadele’ kitabına ihtiyaç duyan ama satın almaya gücü yetmeyen bir adamla karşılaşacağı için 20 dolarlık bir çek yazmam gerekiyormuş.”

Kadın 20 dolarlık imzalı çeki uzattı. Sadece alıcının ismini yazması gerekiyordu. “Çeki kime yazayım?” diye sordu.

Kamil Metz GLOW broşür hizmetinin uluslararası koordinatörüdür.