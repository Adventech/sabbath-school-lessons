---
title:  İman Hayati
date:   20/04/2018
---

#### ‘Küçük Bir Kadın’

_Vanessa Rocha_

2016 yılında, Yedinci Gün Adventist yönetimi, Ruanda’da, eşi benzeri görülmemiş, toplamda 110,000 vaftizle sonuçlanan bir müjdecilik faaliyeti kapsamında, bir Adventist Üniversitesi’ndeki toplantılara önderlik etmem için beni görevlendirmişti.

Toplantıların sonucunda 173 genç vaftiz edildi. Sonrasına pastör yanıma geldi.

“Mademki artık arkadaşız, bunu sana söyleyebilirim,” dedi. “Bölgeme Amerikalı bir vaizin geleceğini söylediklerinde çok heyecanlandım. Heybetli, güçlü, uzun boylu, beyaz bir adam bekliyordum. Fakat küçük bir kadın olan seni konuşmacımız olarak gösterdiklerinde, açıkçası hayal kırıklığına uğradım. Bu yüzden beklentilerimi de düşük tuttum. Sevgili vaiz kardeşim, kıt imanımdan dolayı senden özür diliyorum. Sen bu okulda hiçbirimizin yapamadığı bir iş yaptın.”

Açıkçası benim yaptığım pek bir şey yoktu. Ama istekli bir yüreğiniz olduğunda, Tanrı olağanüstü işler yapıyordu. Ruanda’daki görevin bu kadar başarılı olmasını sağlayan neydi peki? Cevabı çok basit: Toplam Üye Katılımı yani İsa’yı anlatma işinde bütün kilise üyelerinin kendi payına düşeni yapması.

Oradayken, yerel kilise üyelerinin de, toplumlarına ulaşmayı bireysel ödevleri kabul ettiklerini fark ettim. Müjdeciliğin sadece pastörlerin görevi olduğu fikrini bir tarafa bırakmışlardı. Üyelerin hiçbiri müjdecilik için eğitim almamıştı. Mesih’in kurtarmaya geldiği insanlara ulaşmak için sadece Tanrı vergisi yeteneklerini kullanıyorlardı. İsa’nın çok yakında geleceğini ve biz Adventistlerin daha yüce bir çağrı aldığını fark etmişlerdi o kadar. “Rab, buradayım, beni gönder,” diyorlardı.

“Vanessa, yıllardır kilisedeyim ve daha önce kilisenin böyle bir şey yaptığına şahit olmamıştım. Ama şimdi anlıyorum ki kilisede beklemek zorunda değilim. Her şey bir tek kişi ile başlıyor. O kişi ben olabilirim,” diyen genç yaşlı pek çok Ruandalı’yla tanıştım.

Bir genç yanıma gelip, “Ben bir vaiz değilim. Şarkıcı da değilim. Ama bir sürü arkadaşım var ve beni dinliyorlar. Benim yaşamım bir vaaz olacak. Bu müjdecilik toplantılarında öğrendiklerim sayesinde Kutsal Kitap dersleri vermeye başlayacağım,” dedi.

İsa’nın ve on iki öğrencisinin dünyayı üç yıl içinde değiştirdiği gibi, kilise üyelerinin bu samimiyeti de Ruanda’yı değiştirdi. Yerel kiliselerimizde de bu şekilde üyelerin topluca müjdeleme faaliyetine katılmasını sağlayabilsek, ne kadar daha fazlasını yapabiliriz? İsa’yı ne kadar daha çabuk görebiliriz?

_Vanessa Rocha, 23, bir Kutsal Kitap öğretmeni ve güney Kaliforniya’da bir müzisyen._