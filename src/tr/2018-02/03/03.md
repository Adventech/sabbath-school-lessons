---
title:  İsa’nın Görüntüleri
date:   16/04/2018
---

Aşağıdaki ayetleri okuyun; bu ayetlerde İsa’dan farklı adlarla bahsediliyor, bazılarında tarif ediliyor, bazılarında yaptıkları, yapıyor oldukları ve yapacakları anlatılıyor. Bu ayetler İsa hakkında bize ne öğretiyor?

`Va. 1:5`

`Va. 1:18`

`Va. 5:8`

`Va. 19:11–15`

`Va. 21:6`

Bunlar Vahiy kitapçığında İsa’yı farklı rollerde ve işlevlerde tasvir eden çok sayıda ayetten sadece birkaçı. O Kuzu’dur, bu tasvir O’nun ilk gelişine işaret eder; İsa, o ilk gelişinde Kendisini bizim günahlarımız için kurban olarak sunmuştur. “Yeni bir hamur olabilmek için eski mayadan arınıp temizlenin. Zaten mayasızsınız. Çünkü Fısıh kuzumuz Mesih kurban edildi.” (1Ko. 5:7). O ayrıca “ölmüştüm, ama işte sonsuzluklar boyunca diriyim” diyen kişi’dir (Va. 1:18), O’nun ölümüne ve ölümden dirilişine çok açık bir atıf. “Şöyle yazılmıştır: Mesih acı çekecek ve üçüncü gün ölümden dirilecek” (Luk. 24:46). Vahiy 19:11–15 ayetlerinde de O’nun İkinci Geliş’teki rolü, güç, yücelik ve yargı ile yeryüzüne dönüşü tasvir edilmektedir. “İnsanoğlu, Babası’nın görkemi içinde melekleriyle gelecek ve herkese, yaptığının karşılığını verecektir” (Mat. 16:27).

`İsa’nın yaşamını, ölümünü, dirilişini ve dönüşünü gün be gün varlığımızın merkezindeki odak noktası ve yaptığımız ahlâki seçimler için temel bir dayanak haline getirmeyi nasıl öğrenebiliriz?`