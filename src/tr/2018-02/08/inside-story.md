---
title:  Inside Story
date:   25/05/2018
---

#### ‘Tez Canlı’

_Andrew McChesney, Adventist Misyonu_

ABD’nin Michigan eyaletinde bir kamu hizmeti şirketinde yönetici olan Dan Frein, gençliğinin Protestan kilisesine neredeyse 20 yıldır uğramıyordu. Bir Yedinci Gün Adventist evinde yetişmiş olan karısı da aktif bir kilise üyesi değildi.

Fakat bir gün Dan kiliseye geri dönmek istediğini fark etti ve Pazar sabahı eski kilisesine gitti. Gördükleri ve duydukları onu çok şaşırttı. Bu, onun bıraktığı kilise değildi. Öğrendi ki kilise yirmi yıl önce aleyhinde vaaz ettiği homoseksüelliği ve Kutsal Kitap’ta olmayan başka uygulamaları artık destekliyordu.

Hayal kırıklığına uğrayan Dan, eşine Kutsal Kitap’ı takip eden bir kilise bulmak istediğini söyledi. Eşinin aklına, anne ve babasının hala üyesi oldukları, Muskegon yakınlardaki bir kasabadaki Adventist Kilisesi geldi.

Eşinin ailesiyle birlikte ikisi de ibadetlere katılmaya başladılar. Dan bir yandan da bulabildiği bütün Ellen White kitaplarını alıp okumaya başladı.

Bir Salı gecesi dua toplantısından sonra otoparkta pastörü durdurdu.

“Hazır olduğumu bilmenizi istiyorum,” dedi.

“Ne için hazırsın?” diye sordu pastör.

Vaftiz olmak için hazırım,” dedi Dan. “Bir süredir Ellen White’ın kitaplarını okuyorum. Hazırım ve kabul ediyorum.”

Birlikte vaftiz derslerinin üzerinden geçtiler ve Pastör Dan’in kilisenin öğretilerini anladığını ve kabul ettiğini gördü. Dan vaftiz oldu, karısı tekrar vaftiz oldu ve oğulları da vaftiz oldu.

“Bizim kişisel müjdeleme eksikliğimize rağmen Dan geldiği için Rabb’e şükürler olsun,” dedi pastör Kameron DeVasher. “Müjdeciliğin ve kişisel hizmetlerin harıl harıl çalıştığını biliyorum fakat dışarıda ulaşılmayı bekleyen daha pek çok Dan olduğuna dair kuvvetli hislerim var.”

Dan’in tecrübesinin Ellen White’ın kitaplarının ne kadar önemli olduğunu da gösterdiğini söylüyor Pastör. “Bence Peygamberlik Sözü’nün ruhunda bir güç var. Bu yüzden bu kitapları paylaşmaktan utanç duymamalıyız.”

Dan’e gelince, kendisi kilisede bir çok müjdecilik faaliyetine öncülük etti, görevli olarak hizmet etti ve cezaevlerindeki müjdecilik hizmetlerine katıldı. Üyeler onu “tez canlı” olarak tanımlıyorlar.

“Bu kişi kiliseye katılalı daha beş sene bile olmadı ama o Söz’ü vaaz edip ruhlara ulaşıyor” diyor Pastör DeVasher. “Dan, bize yerel kilisenin ilk ve en önemli işlerinin müjdecilik, öğrencilik ve ruhlara ulaşmak olduğunu ve ayrıca bütün üyelerin bu işte bir payı olması gerektiğini hatırlattı.”