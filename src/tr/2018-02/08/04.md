---
title:  Tanrı’dan Korkun ve O’nu Yüceltin
date:   22/05/2018
---

“Sonsuza dek kalıcı olan Müjde”nin tüm yeryüzüne duyurulmasından söz edildikten sonra, ilk meleğin mesajı bu mesajı açıyor. “Sonsuza dek kalıcı olan Müjde’yi” duyururken, müjde mesajının bugünle ilgili bir parçası olan gerçekleri de içine dahil etmeliyiz. Başka bir deyişle, son günler için “mevcut olan gerçek” Vahiy 14:7 ayetini de kapsıyor.

`Vahiy 14:7 ayetini oku. Tanrı’dan korkmak ve O’nu yüceltmek ne demek? Bunu nasıl yapacağız? Bu kavramlar müjdeye ne şekilde uyuyor?`

Tanrı’dan korkmak ve O’nu yüceltmek birbiriyle ilgisiz kavramlar değil. Allah’tan Kutsal Kitap’ta anlatıldığı şekilde gerçekten korkarsak, O’nu yüceltmiş de olacağız. Biri doğrudan diğerine götürüyor.

`Aşağıdaki ayetleri oku. Bu ayetler “Tanrı’dan korkmanın” ne demek olduğunu ve bunun O’nu yüceltmekle ne ilgisi olduğunu anlamamıza ne şekilde yardımcı oluyorlar? Yar. 22:12, Çık. 20:20, Eyü:1:9, Vaiz. 12:13, Mat. 5:16.`

Yukarıdaki ayetlerde Allah’tan korkma fikri O’na itaat etmekle ilişkilendiriliyor ve Allah’a itaat ettiğimizde, doğru olanı yaptığımızda, O’nu yüceltmiş oluyoruz. Her ne kadar Allah’tan korkmanın O’na huşuyla saygı duymak demek olduğu sıklıkla söylense de, aslında konu bundan daha fazlası olmalı. Bize Allah’tan korkmamız söyleniyor. Biz düşkün varlıklarız. Biz günahkârlarız. Biz ölümü hak eden varlıklarız. Hangimizin yaptığımız işlerin kötülüğünün ve bu kötülüklerin adil ve doğru olan Allah’ın karşısında hak edeceği cezanın korkunç farkındalığına vardığımız anlar olmadı ki? İşte bu, Allah korkusudur. Bizi önce bağışlanma için Çarmıha, sonra da kötülükten arındırması için Allah’ın kudretini talep etmeye götüren korku işte budur, zira Çarmıh olmasaydı bu kötülük canımızı kaybetmemize sebep olabilirdi (bkz. Mat. 10:28).

`Senin Allah’tan korkmakla ilgili kendi deneyimlerin neler? Doğru miktarda korku bizim için ruhsal olarak nasıl iyi olabilir ve imanımızı ve Allah’ın bizden istediğini daha ciddiye almamıza nasıl yardımcı olabilir?`