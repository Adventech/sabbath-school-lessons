---
title: IMIBABARO ITUNGANYA
date: KU WA KANE 6 NYAKANGA

---
" Ni cyo gituma Uhoraho Nyiringabo avuga ati : ' Nzabashongesha nk'ubutare mbagerageze . Abantu banjye bakoze ibibi nabakorera kindi ki ? " " ( Yeremiya 9 : 7 ). 

" Niba Mwuka w'Imana azanye mu bitekerezo byawe ijambo rikubabaza , ushobora kumenya udashidikanya ko hari ikintu muri wowe ashaka ko wacikaho . " -Oswald Chambers , My Utmost for His Highest ( Uhrichsville , OH : Barbour & Company , Inc. , 1963 ) , p . 271 . 

`Ni mu buhe buryo wumva amagambo tubonye haruguru , yaba ayo mu isomo ryo muri Bibiliya , n'ay' umwanditsi Oswald Chambers yavuze ? Mbese uburibwe cyangwa imibabaro wahuye na byo mu mibereho yawe yo kwezwa ni ibihe ?` 

`Soma Yeremiya 9 : 7-16 . Imana ivuga ko " izatunganya kandi ikagerageza " cyangwa " igashongesha " Ubuyuda na Yerusalemu ( Yeremiya 9 : 6 ) . Ni izihe mpamvu ebyiri Imana itanga zizatuma ibyo bikorwa ? ( Yeremiya 9 : 13,14 ) . Mbese gutunganywa bizakorwa mu buhe buryo ? ( Yeremiya 9:15 , 16 ) .`

Gutunganya no kugerageza bikozwe n'Imana ni ibikorwa bikoranwa ingufu . Hari impamvu eshatu zituma gutunganya no kugerageza byumvikana nk'ibintu bibabaza . Iya mbere , twumva tubabaye igihe Imana yemeye ko ibitwereka icyaha cyacu bitwigaragariza . Mbere gato , umuhanuzi Yeremiya yari yanditse amagambo agaragaza ko atari yishimye agira ati : " Umuvuba urahuhera cyane umuri ro utwika umwanda uri ku cyuma , nyamara nta cyo bimaze gukomeza kugitwika , igihe umwanda udashobora kuvaho " ( Yeremiya 6:29 , BII ) . Ni yo mpamvu , rimwe na rimwe gukorana ingufu biba bikenewe kugira ngo tuve mu byo turimo dukanguke . Impamvu ya kabiri , tugerwaho n'ibidushengura umutima ni uko igihe tubabazwa n'icyaha tureba neza . Impamvu ya gatatu , biratugora cyane mu gihe tugerageza kubaho mu buryo butandukanye n'ubwo twari tumenyereye .Dushobora kumva tubangamiwe kandi bitugoye kureka ibintu twari tumenyereye kandi twakundaga .

`Tekereza ibyaha ugundagurana na byo ushaka kubireka . Imana iramutse ishaka kugutunganya no kukugerageza uyu munsi , ni mu buhe buryo yabikora ? Ni ikihe cyemezo wafata ubu cyo guhangana na byo , mbere y'uko Imana ishyira mu bikorwa umwanzuro wayo , nk'uko yabigenje kuri Isirayeli ?`