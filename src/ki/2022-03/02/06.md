---
title: IMIBABARO ITERA GUKURA
date: KU WA GATANU 7 NYAKANGA

---
" Kandi kugira ngo ne guterwa kwishyira hejuru kurenza ibikwiye , ni uko nahishuriwe ibikomeye cyane , ni cyo cyatumye mpabwa igishakwe cyo mu mubiri , ari cyo ntumwa ya Satani yo kunkubita ibipfunsi , ngo ne kwishyira hejuru kurenza ibikwiriye " ( 2 Abakorinto 12 : 7 ) . 

Hari itandukaniro rinini riri hagati yo gutema igiti no kugikaragira . Dutema ibiti tutagikeneye ; ariko dukaragira ibiti dushaka ko bikura neza kugira ngo bibashe gutanga umusaruro mwinshi . Nyamara , muri ibyo bikorwa byombi hakoreshwa icyuma gityaye . Mu by'ukuri , gukaragira'bisaba gutema no kuvanaho bimwe mu bice bigize igiti , ari byo bishobora kugaragarira umukozi ukora mu busitani utamenyereye akazi nko kurimbura icyo giti . Mu bya mwuka , uwitwa Bruce Wilkinson yanditse aya magambo agira ati : " Mbese usenga Imana uyisaba imigisha irenze urugero kandi ukayinginga ngo irusheho kukugira ikirangirire nk ' Umwana wayo ? 

" Niba igisubizo cyawe ari yego , ubwo uba usaba icyuma bakoresha bakaragira ibiti . " -Bruce Wilkinson , Secrets of the Vine ( Sisters , OR : Multnomah Publishers , Inc. , 2001 ) , p . 60. Abantu bibajije icyo Pawulo yashakaga kuvuga kirebana " n'igishakwe cyo mu mubiri " ( 2 Abakorinto 12 : 7 ) . Ibitekerezo byavuye ku kuba Pawulo yarahoraga ahanganye n'ibitero biturutse ku banzi bitewe nuko yavugaga mu buryo bugoranye . Bisa naho ibi byari ikibazo cyerekeranye n'imirebere ye ( Soma mu gitabo cy'Ubusobanuro bwa Bibiliya ) -Ellen G. White Comments , The SDA Bible Commentary , vol . 6 , p . 1107 ) . Igitangaje , Paul yizeraga ko icyo " gishakwe " cye " yagihawe . " 

`Uratekereza ko Pawulo yashakaga kuvuga iki igihe yavugaga ko icyo gishakwe " yagihawe " ? Ni nde wakimuhaye ? Ni mu b'uhe buryo icyo gishakwe Imana yabashije kugikoresha kubw'inyungu za Pawulo ?`

Zirikana ko igishakwe cyo mu mubiri cya Pawulo yagihawe kubw'umugambi uzwi : " Kugira ngo ne guterwa kwishyira hejuru kurenza ibikwiriye " ( 2 Abakorinto 12 : 7 ) . Ntabwo byatewe n'icyaha runaka yari yakoze , ahubwo kwari ukumurinda kuzakora icyaha mu gihe kizaza . Pawulo yari azi neza ko afite kamere y'ubunyantege nke imbere y 'icyaha , kandi iki " gishakwe " cyagombaga kumurinda icyaha . 

`Soma mu bakorinto 12 : 7-10 . Ni mu buhe buryo Pawulo yihanganiye kubana n'icyo " gishakwe " ? Mbese uratekereza ko intege nke za Pawulo zari zimufitiye izindi nyungu mu bya mwuka ? Ni mu buhe buryo uko Pawulo yitwaye muri icyo kibazo yari afite byagufasha guhangana n " " ibishakwe " ushobora kuba ugomba kwihanganira ?`

`Ni mu buhe buryo ibitekerezo by'Imana bigamije iterambere ryawe ry'Ibya mwuka bishobora kuba bitandukanye cyane n'ibitekerezo byawe bwite ? Tekereza ahantu runaka mu mibereho yawe ukeneye kurushaho kwera imbuto zo gukiranuka . Ni iyihe mico y'Ibya mwuka wifuza gusaba Imana ngo iteze imbere muri wowe binyuze mu " gukaragira " kwayo ?`