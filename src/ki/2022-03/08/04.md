---
title: IMBARAGA Y'UMUZUKO
date: KU WA GATATU , 16 KANAMA

---

### IMBARAGA Y'UMUSARABA
Umuzuko ukemura ikibazo cyo kutagira ubushobozi kwa muntu . Iyo dutekereje ku mibereho , urupfu n'umuzuko bya Yesu , akenshi dutekereza uburyo urupfu rwa Yesu rwari igikorwa cyatumye twemerwa n'Imana . Kandi , koko , ibyo ni ukuri . Nyamara , Umuzuko wongeraho ikindi kintu cyihariye ku gakiza kacu . Umuzuko wa Yesu ufite ubusobanuro bwumvikana bidatewe gusa n'uko utwibutsa ko umunsi umwe natwe tuzazurwa . Umu≈ºuko washyize Yesu iburyo bw'Imana Data mu mwanya umuhesha ubushobozi n'ubutware . lyi mbaraga y'umuzuko ni na yo mbaraga Imana iduha uyu munsi !

`Mu rwandiko rw'Abefeso 1 : 18-23 , Pawulo avuga iby'ububasha bw'Imana . Ni iki aya masomo atwigisha cyerekeranye n'imbaraga y'umuzuko ? Ni ibihe byiringiro n'amasezerano byagufasha usanga muri iyi mirongo ?`

Pawulo arasengera Abanyefeso kugira ngo basobanukirwe n'ibintu bimwe by'ingenzi bibasha gusobanuka gusa turamutse dufashijwe n'Imana : ( 1 ) kugira ngo tumenye ko hari ibyiringiro bizana impinduka kandi ko hari ahazaza h'iteka ryose Yesu yaduhamagariye kuzaba ; ( 2 ) kugira ngo tumenye imbaraga z'ububasha zakoreye muri we ku bwacu .

Hanyuma Pawulo agerageza kwerekana ukuntu ubu bubasha bufite imbaraga itangaje : Ububasha dufite uyu munsi ni bwo bubasha bwazuye , butavanye Yesu mu gituro ngo yongere kubaho gusa , ahubwo bwamusubije no mu mwanya w'ubutware yahoranye iburyo bwa Data .

Ariko Pawulo ntagarukira aho gusa . Umuzuko ntiwahaye Yesu ububasha ubwo aribwo bwose , ahubwo ni ububasha bwo gutegeka no guha abantu be ikintu cyose gishoboka bifuza , by'iteka ryose !

`Kora urutonde rw'ahantu ho mu mibereho yawe ukeneye imbaraga za Yesu wazutse . Nurangiza , usenge kugira ngo iyi mbaraga ikwire muri ibyo bice byose by'imibereho yawe . Na none kandi , ni iki warushaho gukora , ni ayahe mahitamo wagira , yatuma iyo mbaraga ikorana ubwisanzure mu mibereho yawe ?`
