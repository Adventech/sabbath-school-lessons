---
title: UMUHAMYA WEMEZA
date: KU WA KANE,24 KANAMA

---
Mu gitabo cy'Ibyakozwe n'Intumwa,guhimbaza kwagize ingaruka zitangaje ku bakumvise. Soma Ibyakozwe n'Intumwa 16:16-34. Bamaze gutanyagurizwa imyenda no gukubitwa inkoni nyinshi ,Pawulo na Sila bashyizwe mu nzu y'imbohe. Nta muntu n'umwe wari uhari washoboraga komoza amavuta imigongo yabo yari yakomeretse kandi yavunaguritse bikomeye. Mu buribwe bw'umubiri bukomeye kandi n'amaguru yabo ahambiriyeho ingiga, bashyizwemu mwijima wo mu nzu y'imbohe rwagati. Ariko ubwo izindi mfungwa zari zicaye ziteze amatwi, Pawulo na Sila batangiye gusenga no kuririmba. Nyuma y'igishyitsi, kandi nyuma y'uko umurinzi amaze kubona ko yaba Pawulo, yaba Silasi cyangwa indi mfungwa iyo ari yo yose mu zindi mfungwa ntawigeze acika, "yikubise imbere ya Pawulo na Sila, maze arabasohokana arababaza ati, 'Batware nkwiriye gukora nte ngo nkire?""(Ibyakozwe n'Intumwa 16:29,30).

`Kuki iki gikorwa cyatumye umurinzi yibanda ku kuba we ubwe yari akeneye agakiza? Mbese ni uruhe ruhare utekereza ko amasengesho n'indirimbo bya Pawulo na Sila byagize mu kuba izindi mfungwa zitaracitse ndetse n'uruhare byagize mu kiganiro uyu mugabo yagiranye n'umuryango we wose?`

Biratangaje gutekereza ko guhimbaza kwacu bishobora guhindura ibizaba ku bantu bari ahatuzengurutse by'iteka ryose. Iyo Pawulo na Sila baza kwicara mu mwijima bajujura kandi bivovota nk'uko imfungwa zikunze kubigenza, mbese utekereza ko hari kugira umuntu ukizwa muri iryo joro? Ntabwo tuzi ibyabaye kuri uwo murinzi n'umuryango we nyuma y'aho, ariko ushobora kubatekereza basoma amagambo Pawulo yaje kwandika nyuma y'aho ubwo yari mu yindi nzu y'imboheiRoma: "Kuko mutahawe kwizera Kristo gusa, ahubwo mwahawe no kubabazwa ku bwe, mufite kwa kurwana mwambonanaga barasomye aya magambo kandi bakibuka uburyo kubabazwa kwa Pawulo kwabazaniye umunezero, byanze bikunze bishobora kuba byarazanye indirimbo mu mitima yabo n'umwete wo gukomeza kugira kwizera,uko byaba bimeze kose.
                                         
`Mbese ni nde utekereza ko ashobora kugirwaho ingaruka yo kwiyegurira Imana binyuze mu ndirimbo yo guhimbaza ishobora guturuka mu mutima wawe? Gira umwete wo kurushaho kuganira n'abandi no kugaragaza kunyurwa binyuze mu guhimbaza Imana kwawe ukorera ahakuzengurutse. Ntabwo uzi ingaruka nziza bishobora guteza.`