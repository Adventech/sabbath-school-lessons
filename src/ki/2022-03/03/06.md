---
title: KUGERAGERESHWA UMURIRO
date: KU WA GATANU , 14 NYAKANGA

---
Hariho umusore tugiye kwita izina rya Alexis . Yari yararetse ingeso mbi : ibiyobyabwenge , urugomo , ndetse hari ubwo yigeze no gufungwa . Ariko hanyuma , binyuze mu bugiraneza bw'umwizera w'itorero ( uwo Alexis yari yarigeze kwiba ) , Alexis yize ibyerekeye Imana kandi yegurira Yesu umutima we . Nubwo yari agifite ibibazo n'urugamba ahanganye na byo , kandi nubwo yari agihanganye n'ingaruka z'ibyo yakoze mu gihe cyatambutse , Alexis yari umuntu mushya muri Yesu . Yakundaga Imana kandi agashaka kugaragaza urwo rukundo binyuze mu gukurikiza amategeko yayo ( 1Yohana 5 : 1 , 2 ) . Ku ngingo imwe , Alexis yumvaga ahatirwa kuzaba umuvugabutumwa . Intekerezo zose ni ho zari zerekeje . Yitabye irarika ry'Imana , kandi ntabwo yigeze ashidikanya .. 

Ku ishuri , ibintu byagendaga neza bigitangira . Nyuma y'aho , ibintu byaje guhinduka , kandi ubuzima bwe butangira kumera nabi . Isoko yakuragaho amafaranga itangira gukama ; inshuti ye magara iramuhinduka , imurega ibinyoma ariko byaje kwanduza isura ye mu bantu . Nyuma y'aho , yakomeje kurwara , nta muntu wari uzi ibyari byo , ariko byaje kugira ingaruka ku myigire ye kugeza ubwo yaje kugira ubwoba atinya ko agiye kuva mu ishuri burundu . Igiteye ubwoba kurusha ibindi byose , yari ahanganye n'igishuko gikomeye cyo kongera gukoresha ibiyobyabwenge , byakoreshwaga n'abantu benshi bari ahamuzengurutse . Rimwe na rimwe , yagwaga muri icyo gishuko . Alexis ntabwo yashoboraga kwiyumvisha impamvu ibi byose byamubagaho , by'umwihariko kuko yizeraga ko Uwiteka ari we wamuyoboye kuri iri shuri ngo abe ari ho atangirira amasomo ye . Ese Alexis yibeshye kuri ibyo ? Niba ari ko bimeze , ese ibyo yari azi ku Mana byose byari ikosa rikomeye ? Yatangiye gushidikanya kuri buri kantu gato kose mu byari bigize kwizera kwe . 

`Tuvuge ko muri ibyo bibazo , Alexis aje kugusaba inama . Ni iki wamubwira ? Ni ibiki byakubayeho ku giti cyawe bishobora gufasha umuntu umeze nka Alexis ? Ni ayahe masomo yo muri Bibiliya ushobora gukoresha ? Amasomo akurikira yagira akahe kamaro mu bihe bimeze nk'ibyo ? Imigani 3 ; Yeremiya 29:13 ; Abaroma 8:28 ; 2 Abakorinto 12 : 9 ; Abaheburayo 13 : 5 .`

`Abakurikira Uwiteka hafi ya bose bahuye n'ibibazo byatumye bahura n'igishuko cyo gushidikanya ku buyobozi bw'Imana . Ikintu cy'ingenzi mu bihe bimeze nk'ibyo ni ugushikama ku masezerano , ukavuga ibyerekeye ubuyobozi bw'Imana mu gihe cyatambutse , kandi ugasenga usaba kwizera no kwihangana . Ntabwo Uwiteka azigera atureka . Ikibazo kuri twe ni iki : Ni mu buhe buryo twakoresha ngo bitume tutagwa mu gishuko cyo kumureka .`