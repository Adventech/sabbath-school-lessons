---
title: ABURAHAMU - MU KIGERAGEZO GÄ°KOMEYE
date: KU WA MBERE , 24 NYAKANGA

---
Soma Itangiriro 22. Imana yahamagaye Aburahamu imutunguye , itamuteguje kandi itamusobanuriye , kugira ngo ajye kuyitambira umwana we w'ikinege nk'igitambo gikongorwa n'umuriro . Mbese ushobora kwiyumvisha uko Aburahamu yumvise ameze ? Cyari igitekerezo kitumvikana na gato kuba Imana yera yagusaba kuyitambira umuhungu wawe bwite . Niyo Aburahamu yari kumva ko ibyo byakwemerwa , mbese iby'amasezerano y'umurangwa Imana yari yaratanze byari kugenda bite ? Nyuma yo gutamba uwo mwana , isezerano ryari kuba riheze.

`Kuki Imana yasabye Aburahamu gutamba iki gitambo ? Niba Imana izi byose , ni iki cyari kigamijwe ?`

Icyifuzo cy'Imana n'igihe cyayo ntibyapfuye kubaho . Mu by'ukuri ... byari byarabazwe bigera ku mubabaro uremereye bishoboka , kuko " Imana yari yarateganyije ko ikigeragezo cyayo kirusha ibindi gukomera kizagera kuri Aburahamu ubwo azaba ageze mu zabukuru , yumva ko akwiriye kuruhuka . " , Ellen G. White , Abakurambere n' Abahanuzi , p . 116. Mbese iki cyari ikigeragezo cy'Imana nzima ? Ntibyumvikana , kuko " intimba yagize muri cya gihe cy'iminsi y'umwijima uteye ubwoba cyo kugeragezwa , Imana yemeye ko bimugeraho , kugira ngo asobanukirwe n'uburyo igitambo Imana yagennye ngo umuntu acungurwe cyari gikomeye . " - Ellen G. White , Abakurambere n' Abahanuzi , p . 121 .

Iki cyari ikigeragezo gusa - Imana ' ntiyari igamije gusaba Aburahamu kwica umuhungu we . Ibi byerekana ikintu cy'ingenzi cyane cy'ukuntu rimwe na rimwe Imana ikora . Imana ibasha kudusaba gukora ikintu itagamije ko tukirangiza . Ibasha kudusaba kujya ahantu itatwifuriza ko tugenda ngo tuhagere . Icy'ingenzi ku Mana si iherezo ry'igikorwa [ urugendo ] , ahubwo ni icyo twigira mu rugendo mu gihe turimo gutunganywa .

Yesu ashobora kuba yaratekerezaga ku byo Aburahamu yanyuzemo igihe yabwiraga Abayuda ati . Aburahamu sekuruza wanyu yifujije cyane kureba umunsi wanjye , kandi awubonye aranezerwa " " ( Yohana 8:56 ) . Aburahamu yashoboraga kutumva neza iri somo , akanga kwemera amabwiriza nk'aho yaba aturutse kuri Satani . Urufunguzo rwo gukomera no gusobanukirwa kwa Aburahamu muri urwo rugendo rwose rwari uko yari yaramenye ijwi ry'Imana .

`Ni buryo ki umenya ijwi ry'Imana ? Ni gute umenya igihe Imana ivugana na we ? Ni mu zihe nzira ikumenyeshamo ubushake bwayo ?`