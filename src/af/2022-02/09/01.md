---
title:  Jakob die bedrieër
date:  21/05/2022
---

### Skrifverwysings vir hierdie week se studie
Genesis 25:21-34; asook hfst. 28:10-22, 11:1-9, 29:1-30 en 30:25-32.

> <p>Geheueteks</p>
> “Esau het geantwoord: ‘Hy word tereg Jakob genoem. Hy het my nou al twee keer bedrieg: hy het my reg as eersgeborene gevat en nou het hy my seën gevat’” (Genesis 27:36, NAB).

Ons gaan nou voort met die verhaal van Isak, die wonderkind en vroeë voorvader van die beloofde Messias, en dié se gesin. Tog begin dié verhaal nie eintlik op ’n goeie noot nie. Die karaktergebreke van sy seun, Jakob, kom aan die lig wanneer ’n stryd om geboortereg tussen die twee broers ontstaan (Gen. 25:27-34), met ’n verdere kopstampery oor wie nou eintlik op hul pa se seëning geregtig is (Genesis 27).

Jakob bedrieg sy pa en steel die spesiale seën wat vir sy oudste broer bedoel was, met die gevolg dat hy vir sy lewe moet vlug. As vlugteling konfronteer die Here hom by Bet-El (Gen. 28:10-22). Voortaan is Jakob die bedrieër, self ook aan die ontvangkant van ander se bedrog. Volgens die ooreenkoms sou Jakob met Ragel trou, die een wat hy waarlik liefgehad het (Genesis 29). Hy ontvang egter die oudste dogter, Lea. So werk hy dan altesaam 14 jaar lank vir sy skoonpa om met albei te kan trou.

Tog word Jakob wel deur God geseën: as ontheemde word hy mettertyd die pa van 12 seuns, en die Here skenk hom ook finansiële welvaart op die ou end.

Ten spyte van al die onaangename oomblikke in Jakob se verhaal, is ditduidelik dat God sy verbondsbelofte enigerwys hier nakom, ongeag hoe baie dieverbondsvolk faal.

_*Bestudeer hierdie week se les as voorbereiding vir Sabbat, 28 Mei._