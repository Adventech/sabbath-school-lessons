---
title:  Lot in Sodom
date:  12/05/2022
---

`Lees Genesis 18:16 tot hfst. 19:29. Hoe beïnvloed Abraham se profetiese bediening sy verantwoordelikheid teenoor Lot?`

God se belofte aan Abraham oor ’n manlike erfgenaam is pas herbevestig. Tog verheug die patriarg hom nie in daardie goeie nuus nie. Om die waarheid te sê, hy argumenteer met die Here oor sy broerskind se lot in Sodom. Abraham is duidelik nie net ’n profeet aan wie die Here sy wil bekend maak nie, maar ook een wat vir die onregverdiges in die bresse tree by God. Let op die sinsnede, “het… voor die Here gestaan” (Gen. 18:22, NKJV). Dit kom uit die Hebreeus en is inderwaarheid ’n aanbiddingsgebaar.

Om die waarheid te sê, Abraham betwis die Here se besluit hier. Hy onderhandel met Hom oor Sodom se lot, ter wille van sy broerskind wat daar woon. Vir hoeveel regverdiges is God bereid om die stad te spaar? Dit begin by vyftig en verminder na tien.

Kyk net wat gebeur hier, toe die twee engele vir Lot oor God se komende oordele kom waarsku het (Gen. 19:1-10). Dit toon net hoe boos en verdorwe die Sodomiete in werklikheid was. Dit was inderdaad ’n plek van gruwels; en net so baie van die nasies om hulle, wat verklaar waarom hulle uiteindelik uit daardie landstreek verdryf is (Gen. 15:16).

“Dit was die vooraand van Sodom se einde. Die onweerswolke van God se oordele het reeds oor die geliefde stad saamgepak. Tog het niemand dit agtergekom nie. Terwyl engele gereed gestaan het om hul verwoestingstaak uit te voer, het die inwoners van welvaart en plesier gedroom. Hul laaste dag het soos enige ander gekom en gegaan. Die dag was besig om skemer te trek. Daar lê die stad, lieflik en veilig. Sodom se skoonheid is ongeëwenaard, gehul in die strale van die sonsondergang. Die koel aandlug bring die inwoners uit hul huise. Dit wemel van die genotsoekers, mense wat rondgaan op soek na enige vermaak wat die stad te bied het” -Ellen G. White, Patriarchs and Prophets, ble. 157, 158.

Op die ou end het die Here slegs vir Lot, sy vrou en dié se twee dogters gered (Gen. 19:15), nie eers ’n volle helfte van die ooreengekome minimum, tien, nie. Die skoonseuns, wat nie Lot se waarskuwing ernstig opgeneem het nie, het in die stad agtergebly (Gen. 19:14).

Daardie lieflike plek is toe vernietig. Die Hebreeuse werkwoord hafakh, (“omkeer” in die NAB), verskyn ’n aantal kere in dié skrifgedeelte (Gen. 19:21, 25, 29) en dui op die verwoesting van Sodom (Deut. 29:23, Amos 4:11). Die gedagte wat die skrifgedeelte hier tuisbring is dié van iets “wat op sy kop gekeer geword.” Net soos die sondvloed die oorspronklike skepping omver gegooi het (Gen. 6:7), was Sodom ook ’n omverwerping van Eden (Gen. 13:10). Die verwoesting van Sodom is ook ’n voorteken van die verwoesting wat met die voleinding van die wêreld sal kom (lees Judas 7).