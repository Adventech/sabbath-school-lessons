---
title:  Die verbond met Abraham
date:  07/05/2022
---

### Skrifverwysings vir hierdie week se studie
Genesis 15 tot hfst. 19:29; Romeine 4:3, 4, 9 en 22; Galasiërs 4:21-31; Romeine 4:11 en hfst. 9:9; asook Amos 4:11.

> <p>Geheueteks</p>
> “Toe vra Abram: Here Here, wat sal U my gee, aangesien ek sonder kinders heengaan en die erfgenaam van my huis die Damaskener Eliëser is?” (Genesis 15:2, OAB).

Met Genesis 15 bereik ons die deurslaggewende oomblik waar God amptelik sy verbond met Abraham sluit. Hierdie verbond met Abraham is Sy tweede met ’n bybelkarakter. Die ander is natuurlik die een met Noag. Net soos Noag se verbond, het Abraham s’n ook met ander nasies te doen gehad. Laasgenoemde is, op die keper beskou, deel van die ewige verbond; ’n aanbod wat aan die ganse mensdom gerig word (Gen. 17:7, Heb. 13:20).

Hierdie greep uit Abraham se lewe is ’n mengsel van vrees en vreugde[-lag]. Abram is bang (Gen. 15:1), en ook Sara (Gen. 18:15) en Hagar (Gen. 21:17). Abram lag (Gen. 17:17), en Sara (Gen. 18:12) en Ismael ook (Gen. 21:9, NAB). Hierdie hoofstukke getuig van menslikheid, van sensitiwiteit en warmte. Abram is passievol oor die redding van die bose Sodomiete. Hy koester Sara, Hagar en Lot; en is gasvry teenoor drie besoekers uit die vreemde (Gen. 18:6).

Dit is binne dié konteks dat Abram, wie se naam die eienskappe edelheid en eerbiedwaardigheid ontlok, se naam na Abraham, wat die “die vader van baie nasies” (Gen. 17:5, NAB) beteken, verander gaan word. Hier het ons nog ’n toespeling op die feit dat God se verbond met Abraham ten doel het om wêreldwyd te wees.

_*Bestudeer heirdie week se les as voorbereiding vir Sabbat, 14 Mei._