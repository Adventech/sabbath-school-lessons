---
title:  Die sondeval
date:  02/04/2022
---

### Skrifverwysings vir hierdie week se studie
Genesis 3, 2 Korinthiërs 11:3, Openbaring 12:7-9, Johannes 8:44, Romeine 16:20, Hebreërs 2:14, asook 1 Timotheus 2:14 en 15.

> <p>Geheueteks</p>
> “‘Ek stel vyandskap tussen jou en die vrou, tussen jou nageslag en haar nageslag. Haar nageslag sal jou kop vermorsel en jy sal hom in die hakskeen byt’” (Genesis 3:15, NAB).

Tesame met al die gawes wat God ons stamouers in Eden geskenk het, het ook ’n waarskuwing gekom: “Van al die bome van die tuin mag jy vry eet, maar van die boom van die kennis van goed en kwaad, daarvan mag jy nie eet nie; want die dag as jy daarvan eet, sal jy sekerlik sterwe” (Gen. 2:16 en 17, OAB). Hierdie verbod op die eet van die boom van die kennis van goed en kwaad (Gen. 2:16, 17) toon iets belangriks: hoewel hulle die goeie moes ken, moes hulle nie kennis van die kwaad hê nie.

Dis tog te verstane, nie waar nie?

En ook, die doodstraf verbonde aan die waarskuwing oor ongehoorsaamheid (Gen. 2:17). Die oomblik dat hulle ongehoorsaam is, sou dit in werking tree: die dood (Gen. 3:19). So, daar was nie net dié verbod op die eet van hierdie boom nie, maar ook hul uiteindelike verdrywing uit Eden (Gen. 3:24), en dus geen toegang tot dit wat aan hulle die ewige lewe as sondaars sou gee nie (Gen. 3:22).

Te midde van dié tragedie is daar nietemin hoop en dit staan in Genesis 3:15. Dit is die sogenaamde proto-evangelium (oftewel die “voorloper-evangelie”). Hierdie teksvers is inderdaad die heel eerste evangeliebelofte in die Bybel, die eerste keer dat God aan die mens sê dat Hy, ten spyte van die sondeval, vir ons almal ’n uitkoms beplan het.

_*Bestudeer hierdie week se les as voorbereiding vir  Sabbat, 9 April._