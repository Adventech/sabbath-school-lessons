---
title:  Vir verdere studie
date:  08/04/2022
---

Let op die verband tussen “die boom van die lewe” en “die boom van die kennis goed en kwaad.” Die Bybel sinspeel reeds op hierdie verband waar dit sê dat beide “in die middel van die tuin” gestaan het (Gen. 2:9). Tog is daar veel meer aan hierdie bome as net hul ligging in die tuin. Dit is as gevolg van die feit dat die mens van die vrugte van die boom van kennis goed en kwaad geëet het, m.a.w. die feit dat hulle aan God gehoorsaam was, dat hulle toegang tot die boom van die lewe verloor het en nie (wel ten minste nie as sondige wesens) vir ewig kon leef nie. Hierdie verwantskap tussen die twee bome onderstreep ’n diepgaande beginsels: keuses betreffende sedelikheid en geestelikheid het ’n uitwerking op die biologiese lewe. Dit herinner aan Salomo se onderwysing aan sy seun: “My seun, moenie vergeet wat ek jou geleer het nie. Hou vas aan my opdragte. Dit sal jou lank laat lewe en jou ’n voorspoedige lewe gee” (Spr. 3:1 en 2, NLV). Hierdie verband maak weer sy opwagting in die toekomstige, hemelse Jerusalem. Dié keer is dit net die boom van die lewe, wat “in die middel van sy straat en weerskante van die rivier” staan (Op. 22:2, OAB, klem verskaf).

“Toe God vir Eva geskape het, het Hy nie ten doel gehad dat sy haar man se meerdere of mindere moes wees nie, maar dat sy in elke opsig sy gelyke moes wees. Die heilige paartjie moes geen belange apart van mekaar hê nie. Tog het elkeen in denke en optrede ’n individualiteit weerspieël. Na Eva gesondig het – ongehoorsaamheid waarin sy die voortou geneem het – het die Here vir haar gesê dat Adam voortaan oor haar sal heers. Sy moes onderdanig aan haar man wees, en dit was deel van die sondevloek. In baie gevalle het dié deel van die sondevloek die vrou ’n sware en pynlike lot besorg. Die hoofskap wat God aan die man gegee het, het hy in baie opsigte misbruik deur sy mag op ’n arbitrêre wyse te laat geld. In God se alwysheid het hy egter ’n verlossingsplan geformuleer – hy plaas die mensdom op ’n tweede proeftydperk deur ons nog ’n toets te gee” -Ellen G. White, Testimonies for the Church, deel 3, bl. 484.

**Vrae vir bespreking**:

`➊ Die Here konfronteer Adam in Eden en vra hom ’n reeks vrae, nie net om sy skuld vas te stel nie, maar ook om hom tot bekering te bring. Hierdie patroon herhaal sigself in Kain (Gen. 4:9, 10), in die sondvloed (Gen. 6:5-8), by die toring van Babel (Gen. 11:5), en in Sodom en Gomorra (Gen. 18:21). Hoe weerspieël hierdie onderskeie gebeurtenisse die idee van ’n ondersoekende oordeel? `

`➋ Waarom het Eva gedink dat die eet van die vrugte van die boom van kennis goed en kwaad haar wysheid sou skenk? Hoe kan ons, as Christene in hierdie tydvak waarin ons leef, teen dieselfde denkfout waak. Dit wil sê: hoe kan ons daarteen waak om die Woord van God willens en wetens teë te gaan, en dit in die hoop op ’n “beter” lewe as die een wat God ons bied? `