---
title:  Kain se straf
date:  13/04/2022
---

`Lees Genesis 4:9-16. Waarom vra die Here vir Kain: “Waar is jou broer Abel?” (OAB). Wat is verband tussen Kain se sonde en wat hy uiteindelik geword het, “’n swerwer en vlugteling… op die aarde” (Gen. 4:12, OAB)?`

God se vraag aan Kain is byna ’n spieëlbeeld van die een aan Adam in Eden: “‘Waar is jy?’” Hierdie spieëlbeeld impliseer ’n verband tussen die sonde in Eden en Kain s’n hier, naamlik dat laasgenoemde (Kain s’n) ’n uitvloeisel van die eersgenoemde (Adam s’n) is.

Kain wil egter nie sy sonde bely nie. Hy ontken dit, iets wat Adam nie gedoen het nie, selfs al het hy die skuld op ’n ander probeer pak. Kain, daarenteen, gaan die Here openlik teë, en die Here konfronteer hom net daar met sy misdaad. Wanneer God die derde vraag vra: “Wat het jy gedoen?” (OAB), wag Hy nie eers op ’n antwoord nie. Die Here herinner Kain daaraan dat Hy alwetend is en dat Abel se bloed vanaf die aarde na Hom geroep het (Gen. 4:10), ’n beeld wat daarop dui dat God van die moord geweet het en dat Hy dit nie net daar sou laat nie. Abel was dus in die grond. Dit is ’n direkte terugblik op die sondeval en hou verband met die Here se woorde aan Adam oor wat voortaan met die mens sou gebeur (lees Gen. 3:19).

`Lees Genesis 4:14. Waarom is Kain se woorde, “en ek moet my verberg vir u aangesig” (OAB), so betekenisvol?`

Dit is omdat Abel se bloed vergiet is en dus op die aarde beland het, dat die grond opnuut vervloek is (Gen. 4:12). Gevolglik is dit Kain se straf om ’n swerweling te word, vêr van die Here af. Slegs toe Kain sy vonnis hoor erken hy hoe onontbeerlik die teenwoordigheid van God is, daarsonder vrees hy vir sy lewe. Selfs na Kain se koelbloedige moord op sy broer en sy uitdagende onverskilligheid daaroor, is die Here hom steeds genadig. “Toe gaan Kain weg van die aangesig van die Here” (Gen. 4:16, OAB). Tog bied die Here hom steeds ’n vorm van beskerming. Oor die presiese aard van die “teken” wat hy ontvang het (Gen. 4:15) swyg die Skrif egter. Wat dit ook al was, Kain het dit slegs ontvang danksy die genade van die Here.

`manier wat ons as sondaars dit kan voorkom?`