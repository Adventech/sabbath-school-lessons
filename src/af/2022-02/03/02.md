---
title:  Kain en Abel
date:  10/04/2022
---

`Lees Genesis 4:1 en 2. Wat leer ’n mens uit hier skrifgedeelte oor die geboorte van dié twee seuns?`

Die eerste gebeurtenis wat die skrywer van Genesis direk na Adam-hulle se verbanning Eden opgeteken het, is ’n geboorte. In die betrokke Hebreeuse sinsnede in Genesis 4:1 word die woord vir “die Here” (YHWH) direk verbind aan die woord vir “’n man” soos die volgende direkte vertaling aantoon: “ ‘Ek het ’n man in die lewe gebring, om die waarheid te sê, die Here Self.’” Die Amerikaanse vertaling, die International Standard Version, stel dit soos volg: “‘I have given birth to a male child – the Lord’” (vgl. OAB, NAB, NLV, ABA en DB vir die Afrikaans wat almal sê: “met die hulp van die Here”).

Uit die direkte vertaling kan ’n mens aflei dat Eva aan die Messiaanse profesie in Genesis 3:15 gedink het, en oortuig was dat sy aan die Verlosser (“die Here”) geboorte geskenk het. “Die Heiland se koms is in Eden voorspel. Toe Adam en Eva die eerste maal dié belofte gehoor het, was hulle die spoedige vervulling daarvan te wagte. Hulle het hul eersgebore seun gretiglik verwelkom, in die hoop dat hy die Verlosser sou wees” (Ellen G. White, The Desire of Ages, bl. 31).

Om die waarheid te sê, Kain se verhaal neem die grootste deel van die vertelling in beslag. Nie net was hy die eersgeborene, ’n seun wat byna deur sy ouers “aanbid” is nie. In die hoofstuk is hy die enigste [van die twee seuns] wie se woorde opgeteken is. Met Kain se geboorte is Eva vreeslik opgewonde en gee dit ook te kenne, maar sê niks by Abel se geboorte nie (oftewel, sê sy nie iets wat deur die Skrif aangehaal word nie). Die verteller sê bloot: “Sy het weer ’n kind gekry, Abel” (Gen. 4:2, NAB).

Die naam Kain is afgelei uit die Hebreeuse werkwoord qanah wat “om te bekom” beteken, en dui op verkryging, die besit van iets kosbaars en kragtig. Die Hebreeuse naam Hebel (wat in Afrikaans as Abel vertaal word), daarenteen, beteken “asempie” (Ps. 62:10, NLV) of “wind” (Ps. 144:4, ABA) – en dui deurgaans op ontwykendheid, leegheid, sonder inhoud. Hebel (oftewel Abel) word ook herhaaldelik in Prediker vertaal om die begrippe “vergeefsheid” of “nietigheid” weer te gee. Hoewel ’n mens nie te veel uit hierdie korte tekste in Genesis wil aflei, behalwe wat duidelik daar staan nie, kan dit wees dat Kain (en hy alleen) sy ouers se groot hoop was. Dalk het hulle in hom as die Messias geglo, maar nie in sy broer nie.

`om te weet wat saak maak, en wat nie saak maak nie?`