---
title:  Kain en sy nalatenskap
date:  09/04/2022
---

### Skrifverwysings vir hierdie week se studie
Genesis 4, Hebreërs 11:4, Miga 6:7, Jesaja 1:11, 1 Korinthiërs 10:13, 1 Johannes 3:12, Genesis 5, asook hfst. 6:1-5.

> <p>Geheueteks</p>
> “‘Wag daar nie vir jou blydskap as jy goed doen nie? As jy nie goed doen nie – die sonde wag jou in daarbuite en hy wil jou in sy mag kry. Maar jy moet oor hom heers’” (Genesis 4:7, NAB).

In Genesis word die sondeval en die verbanning van Adam en Eva uit Eden hoofsaaklik deur ’n lys van geboortes en sterftes gevolg, ’n presiese vervulling van die dinge wat God in die voorafgaande hoofstuk voorspel het. As verbandhoudende hoofstukke bevat Genesis 3 en 4 vele ooreenstemmende temas en woorde: beskrywings van sonde (Gen. 3:6-8; vgl. hfst. 4:8), die ’adama (oftewel “grond”) as ’n bron van vervloeking (Gen. 3:17; vgl. Gen. 4:11), en verbanning van mense (Gen. 3:24; vgl. Gen. 4:12 en 16).

Die rede vir dié ooreenkomste is ter beklemtoning van die voorafgaande gebeure, d.w.s. die dinge wat God aan Adam en Eva n.a.v. die sondeval voorspel het. Die eerste gebeurtenis na Adam-hulle se verbanning uit Eden het die paartjie weer hoop gegee: die geboorte van die heel eerste seun, wat Eva toe as die vervulling van die Messiaanse profesie wat God haar in die voorafgaande hoofstuk gegee het sien (Gen. 3:15). Met ander woorde: sy het gedink dat haar eersgeborene dalk die Messias is.

Daarna volg ’n reeks gebeure. Die misdaad wat Kain gepleeg het, dié van Lameg, die krimpende lewensjare van die mensdom, en die toename in boosheid onder die mens – al hierdie dinge is ’n vervulling van die vloek wat in Genesis 3 uitgespreek is.

Tog was alles, selfs toe, nie ’n hopelose saak nie.

_*Bestudeer hierdie week se les as voorbereiding vir Sabbat, 16 April._