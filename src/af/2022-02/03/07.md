---
title:  Vir verdere studie
date:  15/04/2022
---

Die herhaalde frase, “Henog het… naby God geleef ” (Gen. 5:22 en 24, NLV) dui op ’n noue wandel en hegte vriendskap met God. So nou was daardie wandel dat “God… hom weggeneem [het]” (Gen. 5:24, NLV). Dit is die eerste en laaste keer dat hierdie soort sinsnede in Adam se geslagsregister verskyn, en is nie ’n bewys dat diegene wat “naby God leef ” op ’n dag weggeraap gaan word nie. Noag het immers ook ’n noue wandel met God gehad (Gen. 6:9) en hy het soos alle mense te sterwe gekom, net so ook Adam en Metusalag. Interessant genoeg, verskaf die Bybel boonop geen rede vir hierdie spesiale genadegawe wat Henog te beurt geval het nie. “Henog het ’n verkondiger van geregtigheid geword en van die dinge wat God aan hom bekend gemaak het. Die godvresendes het hierdie vrome man opgesoek, om sy leer te hoor en saam met Hom te bid. Hy het ook in die openbaar gepreek, en het die boodskappe van God aan almal gebring wat graag die waarskuwings daarin ter harte wou neem. Sy pogings was nie net tot die nakomelinge van Set beperk nie. [Selfs] in die land waar Kain hom gevestig het, in ’n poging om die teenwoordigheid van die Here te ontvlug, het die profeet van die Here bekend gemaak wat God hom aan hom in visioene getoon het. Henog skryf: ‘Kyk, die Here kom met sy duisende heilige engele en Hy sal oor almal oordeel. Hy sal al die goddeloses, al die sondaars straf oor al die goddelose dinge wat hulle in hulle goddeloosheid gedoen het, en oor al die lasterlike dinge wat hulle teen Hom gesê het’ (Judas 14 en 15, NAB)” -Ellen G. White; Patriarchs and Prophets, bl. 86.

**Vrae vir bespreking**:

`➊ Waarom het Kain sy broer om die lewe gebring? Let op die volgende kommentaar deur Elie Wiesel: “Waarom het hy dit gedoen? Miskien wou hy alleen wees – ’n enigste kind, en na sy ouers se dood, die enigste manlike erfgenaam. Om die enigste te wees soos God en dalk die enigste te wees in plek van God… het Kain gemoor om God te word… Enigeen wat homself as God beskou vermoor op die ou einde hul medemens” -Elie Wiesel, Messengers of God: Biblical Portraits and Legends;  New York: Random House, 1976, bl. 58. Dit laat ’n mens met die vraag: hoe gemaak om teen Kain se gesindheid te waak, selfs al pleeg jy nie letterlik moord nie? `

`➋ Vergelyk die lewensduur van die mense voor die sondvloed (Genesis 5) met dié van die patriarge daarna. Hoe verklaar ’n mens hierdie korter lewensduur? Hoe kan ons as lede van die teenswoordige geslag ’n teenargument vir die veronderstellings van moderne Darwinisme bied? (LW: ’n veronderstelling is ’n idee wat ’n mens as korrek beskou en wat jy dan as die grondslag vir ’n bepaalde argument gebruik.)`