---
title:  'Die verbond: deel een'
date:  20/04/2022
---

Die oomblik vir die vervulling van God se verbondsbelofte aan Noag het nou aangebreek. Let op die Here se verbond met hom en sy huishouding: “‘maar met jou wil Ek ’n verbond sluit. Jy moet in die ark ingaan, jy en jou seuns en jou vrou en jou skoondogters’” (Gen. 6:18, NAB). In teenstelling met die goddelike dreigement om te vernietig (Gen. 6:17) beloof Hy met hierdie verbond om lewe te bring.

`Lees Genesis 8:20. Wat het Noag heel eerste gedoen na hulle die ark verlaat het? Waarom?`

Net soos Adam en Eva, wat beslis die Here op die Sabbat na die ses skeppingsdae aanbid het, het Noag ook die Here direk na die vloed, aanbid - ’n gebeurtenis wat opsigself ook ’n soort skepping was.  Tog verskil die twee aanbiddingsgebare in ’n bepaalde opsig van mekaar. In teenstelling met Adam en Eva wat die Here direk aanbid het, moes Noag gebruik maak van ’n diereoffer. Dit is ook die eerste verwysing in die Skrif na ’n altaar. Noag bring ’n aantal diere as “brandoffers” (‘olah) aan die Here, die oudste en mees algemene soort offer in die Bybel. Vir Noag was dié offer wat hy gebring net ’n dankoffer (vgl. Num. 15:1-11), as ’n dankseggingsgebaar aan die Skepper omdat Hy hul lewens gespaar [gered] het.

`Lees Genesis 9:2-4. Hoe het die sondvloed die mensdom se dieet verander? Wat is die grondbeginsel van die beperkinge wat die Here hier instel?`

Vanweë die vloed was daar nie meer enige plantkosse om te eet, soos dit voorheen die geval was nie. So laat die Here dan toe dat die mense diere eet. Hierdie dieetsverandering het ’n verandering in die band tussen mens en dier teweeg gebring, in teenstelling met hoe daardie band net na die skepping was. Volgens die skeppingsverhaal het mens en dier dieselfde plantdieet gevolg. Hulle het mekaar nie bedreig nie. Na die sondvloed verander die wêreld egter, met die slag van diere vir voedsel wat voortaan op ’n verhouding van vrees en skrik dui (Gen. 9:2). Toe hulle mekaar begin eet het, bevind mens en dier hulle ongetwyfeld in ’n verhouding baie anders as die een wat hulle in Eden gehad het.

Hoewel die Here dit verdra het, stel hy twee beperkings in. Eerstens, dat nie alle diere geskik is as voedsel nie. Dié beginsel kan ’n mens aflei uit die onderskeid tussen “rein en onrein,” wat ook deel van die skeppingbestel was (lees Gen. 8:19 en 20, vgl. hfst. 1:21 en 24). Die tweede beperking het God pertinent genoem, en dit was nuut: ’n verbod op die eet of drink van bloed omdat die dier se lewe in die bloed is (Gen. 9:4).