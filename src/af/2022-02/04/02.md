---
title:  Voorbereiding vir die sondvloed
date:  17/04/2022
---

`Lees Genesis 6:13 tot 7:10. Hier het ons ’n buitengewone verhaal uit die voorgeskiedenis van die mens. Wat kan ons daaruit leer?`

Net soos Daniël is Noag ’n profeet wat die einde van die wêreld voorspel. Die Hebreeuse woord vir ark (tevah) (Gen. 6:14) stem ooreen met die seldsame Egiptiese leenwoord [vir ’n ander tipe] “ark,” die mandjie waarin klein Moses versteek is om sy lewe te bewaar sodat hy die volk uit Egipte kon bevry (Ex. 2:3). Party meen ook dat Noag se ark betreffende sy algemene struktuur in bepaalde opsigte met die verbondsark ooreenstem (Ex. 25:10). Noag se ark het die oorlewing van die mensdom moontlik gemaak het. Insgelyks is die verbondsark ’n versinnebeelding van God se teenwoordigheid by die Israeliete (Eks. 25:22) wat wys op God se verlossingswerk ten gunste van sy volk.

Die woorde, “En Noag het dit gedoen. Net soos God hom beveel het, so het hy gedoen” (Gen. 6:22, OAB), dui op die einde van die voorbereidende gedeelte. Die Hebreeuse werkwoord met Noag as onderwerp is ‘asah (oftewel, “het gedoen”). Dit stem ooreen met die werkwoord ‘aseh (oftewel “om te maak”) in God se bevel aan dié begin van hierdie afdeling (Gen. 6:14) en word vyf maal herhaal (Gen. 6:14-16). Noag se respons as ’n spieëlbeeld van God se opdrag is tekenend van die profeet se totale gehoorsaamheid aan God – God het gesê hy moet ‘aśah, en so het hy toe gedoen. Interessant genoeg word hierdie werkwoord ook m.b.t. die bou van die verbondsark gebruik (Ex. 39:32 en 42, Ex. 40:16).

“God het die ark se presiese afmetings aan Noag gegee, en ook gesê hoe die ganse ark gebou moes word, tot in die fynste besonderhede. Die mens met al sy kundigheid kon nie met so ’n ongelooflike sterk en duursame ontwerp vorendag kom nie. God was die argitek en Noag die meesterbouer” - Ellen G. White; Patriarchs and Prophets, bl. 92.

Die ooreenkoms tussen die twee “arke” is weereens besonder treffend en herbevestig die feit dat beide basies ’n reddende funksie gehad het. Noag se gehoorsaamheid word dus as deel van God se verlossingsplan beskryf. Dié profeet is gered, en dit omdat hy bloot sterk genoeg in die geloof gestaan het om te doen soos God beveel het (lees Heb. 11:7). Hy is een van die vroeë menslike voorbeelde van gehoorsaamheid as die uitdrukking van ’n lewende geloof, die enigste tipe wat saak maak (Jak. 2:20).

Kortom: hoewel Noag “genade… in die oë van die Here gevind het” (Gen. 6:8, OAB; woordorde aangepas), was dit in reaksie op daardie genade, ’n genade wat Noag reeds voor die vloed-profesie geskenk is, dat hy God se bevele met getrouheid en gehoorsaamheid beantwoord het. Is dit nie hoe elkeen van ons behoort op te tree nie?

`Lees 2 Petrus 2:5-9. Waarom is slegs Noag se gesinsgroepie gered? Wat leer ’n mens uit Noag se verhaal aangaande ons sending om die wêreld oor die komende oordeelsdag te waarsku?`