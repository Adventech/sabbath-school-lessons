---
title:  Die skepping
date:  26/03/2022
---

### Skrifverwysings vir hierdie week se studie
Psalm 100:1-3, Genesis 1-2, Exodus 20:8-11 en hfst. 40:33, asook Mattheus 25:14-30 en hfst. 19:7-9.

> <p>Geheueteks</p>
> “In die begin het God die hemel en die aarde geskape” (Genesis 1:1, OAB).

Genesis, en gevolglik die Bybel in sy geheel, begin met God se skeppingsdade. Dit is ’n baie belangrike feit dié, want dit beteken dat ons skepping die begin van die mensdom se geskiedenis asook bybelgeskiedenis is. Voorts het dit ’n belangrike implikasie: dat die skeppingsverhaal in Genesis net so geskiedkundigkorrek is as ander gebeure in die bybelgeskiedenis en die geskiedenis van die mens.

Die boekstawing van die skeppingsgebeurtenis, in die vorm van hoofstukke 1 en 2, bevat lesse oor God en die mens. Gedurende die week se studie sal die diepe betekenis van die sewendedag-sabbat aan die lig kom. Ons sal God se skepping van die mens na sy beeld, asook die feit dat Hy ons uit stof gevorm het, bekyk. ’n Interessante ontdekking wat ons inwag is die doel van die boom van kennis, goed en kwaad, en dié boom se verband met die boom van die lewe.

Van al die lesse wat ’n mens uit hierdie bybelverhale oor die begin van die mensdom put, is die belangrikste dié oor God se genade. Die bestaan van die mens is suiwer te danke aan God se genade. God het boonop die hemel en die aarde geskape vóór Hy die mens daarop gevorm het. Wat meer is: die verlossing van die mens is net soos die skepping van die mens – ’n gawe van Bo. Die feit dat beide die skepping en verlossing van die mens in die sewendedag-sabbatsgebod opgesluit is, is onpeilbaar diep!

_*Bestudeer hierdie week se les as voorbereiding vir Sabbat, 2 April._