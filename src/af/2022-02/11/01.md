---
title:  Josef die meester van drome
date:  04/06/2022
---

### Skrifverwysings vir hierdie week se studie
Genesis 37, Mattheus 20:26 en 27, Handelinge 7:9, Genesis 38, asook hfst. 39 en hfst. 40:1 tot 41:36.

> <p>Geheueteks</p>
> “Hulle het vir mekaar gesê: ‘Daar kom die groot dromer aan!’” (Genesis 37:19, ABA).

Die verhaal van Josef (Genesis 37-50) vorm die slotgedeelte van Genesis, van sy eerste drome in Kanaän (Gen. 37:1-11) tot by sy dood in Egipte (Gen. 50:26). Om die waarheid te sê, Josef neem meer plek in dié bybelboek in beslag as enige van die ander patriarge. Hoewel Josef net een van Jakob se seuns is word hy (net soos Abraham, Isak en Jakob) in Genesis as ’n groot patriarg aan die leser bekend gestel.

Soos ons aanstons sal sien onderstreep Josef se lewe ook twee belangrike teologiese waarhede: eerstens, dat God sy beloftes nakom; en tweedens, dat Hy die slegte wat met ’n mens gebeur in iets goeds kan omskep.

In hierdie week se studie bekyk ons die beginjare van Josef se lewe. Hy is Jakob se gunstelingseun, en kry, ironies genoeg, die bynaam ba‘al hakhalomot, wat as “die dromer” vertaal is (Gen. 37:19). Die Hebreeus beteken egter letterlik “die meester van drome,” wat impliseer dat hy ’n kenner op die gebied van drome is. Hierdie titel is nommerpas. Hy ontvang nie net profetiese drome, en verstaan en lê dit baie goed uit nie; maar toon ook deur sy lewe dat daardie profetiese drome en hul uitleg bewaarheid word.

In hierdie hoofstukke sal ons opnuut hoedat die groot Voorsienigheid se woordaltyd bevestig word, self wanneer boosheid en die verdorwenheid van die mensehartdinge deurmekaarkrap.

*Bestudeer hierdie week se les as voorbereiding vir Sabbat, 11 Junie.