---
title:  Josef en Benjamin
date:  14/06/2022
---

Vir Jakob was dit sekerlik uiters moeilik om Benjamin te laat gaan, Ragel se enigste oorlewende seun syns insiens. Hy was bang om hom te verloor, siende dat hy Josef jare gelede aan die dood moes afstaan (Gen. 43:6-8). Eers toe al die kos op was (Gen. 43:2) en toe Juda met ’n eed belowe het om Benjamin terug te bring (Gen. 43:9), stem Jakob uiteindelik in vir ’n tweede besoek aan Egipte; en dat Benjamin kan saamgaan.

`Lees Genesis 43. Watter uitwerking het Benjamin se teenwoordigheid op die verloop van sake gehad?`

In die Ou Testament is die skud of bewe van die aarde ‘n algemene beeldspraakvBenjamin se teenwoordigheid het ’n oorheersende invloed op die gebeure. Wanneer al die broers voor Josef staan is al Josef se aandag op Benjamin gevestig (Gen. 43:16). Benjamin is die enigste wat hy “broer” noem (Gen. 43:29, OAB). Hoewel Benjamin by die naam genoem word bly die ander broers naamloos. Hulle word bloot “die manne” genoem (Gen. 43:16, NAB/OAB).

Josef noem Benjamin “‘my seun,’” om hom gerus te stel en as ’n toegeneentheidsgebaar (Gen. 43:29, vgl. Gen. 22:8). In Josef se seënwense gebruik hy die woord “genadig” (Gen. 43:29). Dit herinner aan die keer toe hy destyds sy broers om genade gesmeek het, ’n genade wat hom nooit betoon is nie (Gen. 42:21). Josef betoon egter die soort genade aan Benjamin wat hy nie by sy ander broers ontvang het nie.

Sy broers is bang dat hulle in die tronk gestop gaan word as gevolg van die geld wat hulle in hul sakke ontdek het. Josef berei egter ’n feesmaal vir sy gaste voor omdat Benjamin by hulle is. Dit was asof Benjamin ’n reddende invloed op die hele situasie gehad het. Toe al die broers aansit, in ooreenstemming met hul ouderdomme en die reëls van eerbetoning, is dit die jongste, Benjamin, wat vyf keer meer kos as sy broers ontvang (Gen. 43:33, 34). Tog pla hierdie voortrekkery hulle nie juis nie. Dit was immers so toe Josef jare tevore sy pa se witbroodjie was, ’n toedrag van sake wat uiteindelik tot die gruweldade teenoor hul halfbroer en hul pa aanleiding gelei het (Gen. 37:3, 4).

“Met hierdie voortrek van Benjamin aan tafel wou hy vasstel of die [huidige] jongste met dieselfde jaloesie en haat bejeën word as dié waarmee hy destyds bejeën is. Die broers het weereens aangeneem dat Josef nie hulle taal kon verstaan nie, derhalwe praat hulle vrylik met mekaar. Op dié manier kon hulle dus nie hul gevoelens vir Josef wegsteek nie. Nietemin wou hy hulle verder toets. Voor hulle vertrek beveel Josef toe dat sy silwer drinkbeker in die jongste se sak versteek moet word” -Ellen G. White, Patriarchs and Prophets, ble. 228, 229.