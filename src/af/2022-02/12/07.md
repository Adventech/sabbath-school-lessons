---
title:  Vir verdere studie
date:  17/06/2022
---

Ellen G. White, “Joseph in Egypt”, ble. 213-223; asook “Joseph and His Brothers”, ble. 224-232, beide in Patriarchs and Prophets.

“Die drie dae van aanhouding het Jakob se seuns diepe smart besorg. Hulle het oor al die foute van die verlede gesit en tob, veral hul wreedheid teenoor Josef. Wat nou duidelik is, is dat hulle van spioenasie beskuldig word – en dit met absoluut geen bewyse om hulle van blaam te suiwer nie. Hulle voorland is dus slawerny of die dood. Sy broers het getwyfel of enige pogings – ongeag wie dit sou aanwend – hul pa sover sou bring om Benjamin Egipte toe te laat kom. Jakob het immers geglo dat [sy eerste jongste], Josef, ’n wrede dood gesterf het. Hulle het Josef as ’n slaaf verkoop, en nou het hulle God se oordele gevrees: dat Hy sal toesien dat daar van hulle ook slawe gemaak gaan word. Josef besef egter dat sy pa en sy broers se gesinne dalk nie kos het om te eet nie; en is oortuig dat sy broers tot inkeer gekom het, dat hulle die verkeerdheid van die vreeslike onreg wat hulle hom aangedoen het, nou besef; en dat hulle nooit as te nimmer vir Benjamin aan dieselfde gruwels sal onderwerp as waaraan hulle hom onderwerp het nie” - Ellen G. White, Spiritual Gifts, deel 3, ble. 155, 156).

“Josef was tevrede met die uitslag. Hy het sy broers getoets en het die tekens van ware bekering by hulle bespeur” -Ellen G. White, Spiritual Gifts, deel 3, bl. 165.

**Vrae vir bespreking**:

`➊ Bespreek  se slotvraag. Dink jy Josef sou sy broers so genadig gewees het as sy lewe nie so ’n opswaai getoon het nie? Natuurlik kan ’n mens nie regtig uitsluitsel in dié verband gee nie. Let op Josef se hele lewensverhaal. Gee dit die leser enigsins ’n aanduiding watter karakter hy gehad het, een wat sy genadige houding aan die einde kan verklaar? `

`➋ In watter opsig is Josef ’n soort voorloper (of skadubeeld) van Christus en die dinge wat Hy deurgemaak het? `

`➌ Josef het sy broers getoets. Op watter soortgelyke wyse toets die Here ons ook? `

`➍ Hoewel baie jare verloop het, is daar ’n skuldbesef by Josef se broers oor wat hulle hom aangedoen het. Wat leer ons hieruit aangaande die kragtige uitwerking wat skuldgevoelens op ’n mens kan hê? Dit lei tot ’n verdere vraag: hoe leer ’n mens om jouself te vergewe, selfs al het die Here en ander mense jou reeds vergewe, en al verdien jy daardie vergifnis ook glad nie? `