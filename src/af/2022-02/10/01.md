---
title:  Jakob-Israel
date:  28/05/2022
---

### Skrifverwysings vir hierdie week se studie
Genesis 32:22-31, Hosea 12:3 en 4, Jeremia 30:5-7, Genesis 33, asook hfst. 34:30 tot 35:29.

> <p>Geheueteks</p>
> “Toe sê Hy: Jy sal nie meer Jakob genoem word nie, maar Israel; want jy het geworstel met God en met die mense en het oorwin” (Genesis 32:28, OAB).

Jakob en sy mense se sage duur voort, beide die goeie en die slegte. Nietemin bewaar die Here vir Jakob-hulle en toon dat Hy deurgaans by sy verbondsbelofte hou.

Hierdie week kyk ons verder na Jakob se verhaal, nadat  hy weg is by Laban en op pad terug huis toe is; om uiteindelik sy broer Esau, die slagoffer van sy verraad, in die oë te kyk. Die vraag is net: wat gaan sy broer, wat hy so verskriklik te nagekom het, nou aan hom doen?

Gelukkig vir Jakob en te midde van die vrees vir Esau se reaksie, verskyn die Here, die God van sy voorvaders, weer aan hom. Hierdie gebeurtenis is ’n inleiding tot iets wat later as “Jakob se benoudheid” bekend sal staan (lees Jer. 30:5-7, OAB; “’n tyd van benoudheid vir Jakob”). Daardie nag het Jakob, die bedrieër, “Israel” geword; ’n nuwe naam sodat hy weer kan begin – ‘n begin wat uiteindelik tot die totstandkoming van ’n nasie sal lei, ’n nasie wat na dié bybelkarakter vernoem is.

Met ander woorde: ten spyte van al die foute wat begaan word, is dié verhale oor die patriarge en hul huishoudings in die Skrif opgeteken om te toon dat die Here getrou is; dat Hy al sy beloftes nakom, en dit doen ten spyte van sy kinders wat lyk of hulle soms alles in hul vermoë doen om die vervulling van daardie beloftes teë te werk.

_*Bestudeer hierdie week se les as vooorbereiding vir Sabbat, 4 Junie._