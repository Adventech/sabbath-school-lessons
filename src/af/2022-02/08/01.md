---
title:  Die belofte
date:  14/05/2022
---

### Skrifverwysings vir hierdie week se studie
Genesis 22, Hebreërs 11:17, Levitikus 18:21, Johannes 1:1-3, Romeine 5:6-8, Genesis 23-25, Romeine 4:1-12.

> <p>Geheueteks</p>
> “Abraham was al baie oud, en die Here het hom in alles geseën” (Genesis 24:1, NAB).

Uiteindelik, net soos God belowe het, baar Sara vir Abraham ’n seun, “toe hy al oud was” (Gen. 21:2, ABA); en hy het die seuntjie Isak genoem (lees verse 1-5). Tog is Abraham se verhaal nog lank nie verby nie. Die hoogtepunt kom eers toe hy sy seun na Moria neem om hom daar te offer.

Die Here stuur egter ’n ram om (Gen. 22:13) in die seun se plek te sterf, en dui op God se verbintenis tot die seën van die mensdom deur Abraham se “nageslag” (Gen. 22:17, 18). Dié nageslag dui eintlik op Jesus (Hand. 13:23). Hierdie verbasingwekkende (en in sekere opsigte, ontstellende) verhaal is ’n verdere openbaring oor die aard van die verlossingsplan.

Ongeag die geestelike lesse wat daardie dag geleer is, was Abraham se huishouding waarskynlik geskok oor dié verwikkeling. Skielik lyk Abraham se toekoms onseker. Sara sterf onmiddellik na die offer op Moria (Genesis 23) en Isak bly ongetroud.

Abraham doen egter die eerste stap om te verseker dat dinge m.b.t. sy nageslag wel “op dreef ” bly. Hy reël dat sy seun met Rebekka trou (Genesis 24), wat hom uiteindelik twee kleinseuns skenk (Gen. 25:21-23); en Abraham self trou met Ketura, wat hom vele kinders baar (Gen. 25:1-6). Deur hierdie week se studie volg ons Abraham tot aan die einde van sy lewe (Gen. 25:7-11).

_*Bestudeer hierdie week se les as voorbereiding vir Sabbat, 21 Mei._