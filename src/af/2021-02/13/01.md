---
title:  Die lewegewende nuwe verbond
date:  19/06/2021
---

### Skrifverwysings vir hierdie week se studie
I Johannes 1:4; Johannes 5:24; Romeine 3:24, 25; II Korinthiërs 5:21; I Johannes 4:16; Openbaring 2:11; Openbaring 20:6, 14; Openbaring 21:8.

> <p>Geheueteks</p>
> ‘... Ek het gekom, dat hulle lewe en oorvloed kan hê’ (Johannes 10:10).

Hierdie kwartaal het ons die verbond bestudeer en geleer dat (om dit te vereenvoudig en eg te stel) God vir ons daardeur sê, “Dit is hoe Ek jou van jou sonde sal red”. Hoewel die eindresultaat, die hoogtepunt van die verbondsbelofte, natuurlik die ewige lewe in ‘n nuwe wêreld sal wees, het ons nie nodig om so lank daarvoor te wag voordat ons die seëninge van die verbond kan geniet nie. Die Here gee nou reeds vir ons daaglikse lewens om; Hy wil nou die beste vir ons hê. Die verbond is nie ‘n ooreenkoms wat vereis dat jy nou moet doen en doen en doen om eendag in die verre toekoms jou beloning te ontvang nie. Die belonings, die gawes, is seëninge wat diegene wat deur geloof die verbondsverhouding aanvaar, hier en nou kan geniet. In hierdie week se les, die laaste een in die reeks oor die verbond, gaan ons na sommige van hierdie onmiddellike seëninge kyk, na sommige van die beloftes wat deur God se genade in ons harte uitgestort word omdat ons Hom gehoor klop het en die deur van ons harte vir Hom oopgemaak het. Natuurlik is daar meer seëninge as dié waarna ons hierdie week gaan kyk. Maar dit is net ‘n begin van iets wat inderdaad nooit sal end kry nie.

**Hierdie week met een oogopslag**: Hoekom behoort ons vreugde te ondervind? Wat is die grondslag waarop ons daardie belofte vir onsself kan toe-eien? Wat is dit omtrent die verbond wat ons van die skuldlas kan bevry? Wat beteken dit om ‘n nuwe hart te besit?

_*Bestudeer hierdie week se les as voorbereiding vir Sabbat, 26 Junie_