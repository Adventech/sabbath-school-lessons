---
title:  Verbondsvoorskou
date:  03/04/2021
---

### Skrifverwysings vir hierdie week se studie
Génesis 9:15; Jesaja 54:9; Génesis 12:1–3, Galásiërs 3:6–9, 29; Exodus 6:1–8; Jeremia 31:33, 34.

> <p>Geheueteks</p>
> “As julle dan nou terdeë na my stem luister en my verbond hou, sal julle my eiendom uit al die volke wees, want die hele aarde is myne.” (Exodus 19:5).

Verlede week se studie het geëindig met die sondeval van die mens wat die gevolg van ons eerste ouers se sonde was. Hierdie week se les is ‘n kort opsomming van die hele kwartaal se lesse. Ons gaan elke dag na een van die vroeë verbonde kyk wat elkeen op sy eie manier die teenswoordige waarheid van die ware verbond openbaar, wat deur die bloed van Jesus op Gólgota bekragtig was, die een wat ons as Christene met ons Here sluit. Ons begin met die verbond wat God met Noag gesluit het om hom en sy gesin van uitwissing te red. Dan volg die verbond met Abraham, so kosbaar met ‘n belofte vir ons almal; daarna die verbond by Sinai en die belangrikheid van wat daar aangekondig was; en laastens die nuwe verbond, die een waarna al die ander vooruitgewys het. Almal hierdie sal natuurlik meer in diepte gedurende die volgende paar weke bestudeer word. Hierdie week sal net ‘n kort voorafbesigtiging wees.

Hierdie week met die eerste oogopslag: Wat beteken die woord “verbond”? Waaruit word ‘n verbond saamgestel? Waaruit het die verbond wat God met Noag gesluit het, bestaan? Watter hoop het die verbond met Abraham ingesluit? Watter rol speel geloof en werke van die mens se kant af in die verbond? Is die verbond net ‘n transaksie of sluit dit ‘n verhoudingsaspek in? Wat is die kern van die “nuwe verbond”? 

_*Bestudeer hierdie week se les as voorbereiding vir Sabbat, 10 April._