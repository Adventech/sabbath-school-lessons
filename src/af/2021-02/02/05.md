---
title:  Die verbond met Moses
date:  07/04/2021
---

Lees Exodus 6:1–8 en beantwoord dan die volgende vrae:

`1. Watter verbond het Hy na verwys? Lees Génesis 12:1–3.`

`2. Hoe het die Uittog, van God se kant af, die verbondsbeloftes vervul?`

`3. Wat is die ooreenkoms tussen wat God die mense in hierdie geval beloof het, en wat Hy Noag voor die vloed beloof het?`

Na die Uittog het die kinders van Israel die verbond by Sinai in die konteks van verlossing uit slawerny ontvang, en wat God se offerandestelsel vir versoening en vir die vergifnis van sonde bevat het (Exodus 20:2). Dit was dus, soos al die ander, ‘n genadeverbond, God se uitgebreide genade aan sy volk. Hierdie verbond het, op baie maniere, die hoofsaak van die verbond met Abraham herhaal: 

1. God se spesiale verwantskap met sy volk (vergelyk Génesis 17:7, 8 met Exodus 19:5, 6).
2. Hulle sou ‘n groot nasie wees (vergelyk Génesis 12:2 met Exodus 19:6).
3. Gehoorsaamheid was ‘n vereiste (vergelyk Génesis 17:9–14 en Génesis 22:16–18 met Exodus 19:5).

“Let op na die volgorde hier: eers red die HERE vir Israel, dan gee Hy sy wet aan hulle. Dieselfde volgorde geld vir die evangelie. Christus red ons eers uit sonde (sien Johannes 1:29; I Korinthiërs 15:3; Galásiërs 1:4), dan leef Hy sy wet uit in ons (Galásiërs 2:20; Romeine 4:25; 8:1–3; I Petrus 2:24).” – The SDA Bible Commentary, vol. 1, bl. 602, (vry vertaal).

`Lees Exodus 6:6. Wat is die een ding wat in die eerste deel van hierdie vers deurskemer, waar die Here sê dat hulle sy volk sal wees en Hy hulle God? Let op na die kragtige volgorde hier. Hulle sal spesiaal vir God wees, en God sal spesiaal vir hulle wees. God wil nie net op ‘n spesiale manier met hulle verkeer nie; Hy wil hê hulle moet ook ‘n spesiale band met Hom hê. Wil die Here nie graag dieselfde verhouding met ons vandag hê nie? Weerspieël daardie eerste gedeelte van Exodus 6:6 jou verhouding met die Here, of is jou naam net op die kerkboeke? Indien jou antwoord op die eerste deel van hierdie vraag Ja is, gee redes hoekom dit so is.`