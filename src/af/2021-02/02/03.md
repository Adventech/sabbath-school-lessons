---
title: Die verbond met Noag
date: 05/04/2021
---

“Maar met jou sal Ek my verbond oprig; jy moet in die ark gaan, jy en jou seuns en jou vrou en die vroue van jou seuns saam met jou” (Génesis 6:18).

In die bogenoemde versie verskyn die woord verbond vir die eerste keer in die Bybel, en in hierdie konteks, het God so pas aan Noag van sy besluit vertel om die aarde te vernietig weens die massiewe en aanhoudende toename van sonde. Alhoewel die vernietiging deur ‘n wêreldwye vloed gaan plaasvind, is dit nie God se plan om die wêreld te verwerp nie. Hy gaan voort om die aanvanklike verbondsverhouding wat na die sondeval aangebied was, weer voor te stel. Die Goddelike “Ek” wat die verbond aanbied, is self die waarborg vir Noag se sekuriteit. As verbondshouer-God belowe die Here om die gesin wat gewillig is om in ‘n toewydingsverhouding met Hom te leef, te beskerm, en die resultaat is gehoorsaamheid.

`Was die verbond met Noag net eensydig? Onthou dat die betekenis van ‘n verbond meer as een party impliseer. Moes Noag sy kant van die ooreenkoms nakom? Watter les is daar vir ons in die antwoord op hierdie vrae?`

God sê aan Noag dat daar ‘n vloed aan die kom is en dat die wêreld vernietig gaan word. Maar, God gaan ‘n ooreenkoms aan met hom waarin Hy belowe om Noag en sy gesin te red. Dus is die prys baie hoog, want indien God nie sy kant van die belofte nakom nie, dan gaan Noag, maak nie saak wat hy probeer doen nie, saam met die res van die wêreld uitgewis word. God het gesê dat Hy ‘n “verbond” met Noag sou aangaan. Die woord self impliseer ‘n voorneme om na te kom wat jy sê jy gaan doen. Dit is nie net een of ander wispelturige verklaring nie. Die woord is met verpligting gelaai. Veronderstel die Here het aan Noag gesê, “Neem kennis, die wêreld gaan tot n einde kom deur ‘n verskriklike oorstroming, en Ek mag jou dalk red, of dalk nie. Intussen moet jy dit doen en dat doen, en dan sal ons sien wat gaan gebeur, maar ek waarborg niks nie.” Sulke verklarings stem nie ooreen met die die tipe versekering en belofte wat die woord verbond inhou nie.

`Sommige mense het al geredeneer dat Noag se vloed nie wêreldwyd was nie, maar net ‘n plaaslike oorstroming. Indien dit so was, dan, in die konteks van wat God in Génesis 9:15 belowe (lees ook Jesaja 54:9), elke keer wanneer ‘n ander plaaslike vloed plaasvind (en dit blyk dat dit gedurigdeur gebeur), God se verbondsbelofte verbreek word. In teenstelling hiermee, die feit dat daar nog nie weer ‘n ander wêreldwye vloed was nie, bewys die geldigheid van God se verbondsbelofte. Kortom, wat vertel dit ons oor hoe ons op Sy beloftes kan staatmaak?`