---
title: Vir verdere studie
date: 08/01/2021
---

Lees Ellen G. White, “Abraham in Kanaän,” bl. 132–138, in Patriarge en Profete; en “The Prophets of God Helping Them,” bl. 569–571, in Prophets and Kings. “Die juk wat ons vir diens inspan, is die wet van God. Die groot liefdeswet wat in Eden geopenbaar is, vanaf Sinai afgekondig is en in die nuwe verbond op die hart geskryf word, is wat die menslike arbeider aan die wil van God inspan. As ons aan ons eie begeertes oorgelaat moes word, om te volg waar ons wil ons heen lei, sou ons in die Satan se geledere beland en sy hoedanighede ontvang. Daarom bind God ons aan sy wil, wat hoog en edel en verheffend is. Hy wil hê ons moet ons diensplig geduldig en verstandig opneem. Christus het self die juk van diens as mens gedra. Hy het gesê: ‘Ek het lus, o my God, om u welbehae te doen, en u wet is binne-in my ingewande’ (Psalm 40:9). ‘Ek het uit die hemel neergedaal, nie om my wil te doen nie, maar die wil van Hom wat My gestuur het’ Johannes 6:38. Liefde vir God, ywer vir Sy heerlikheid en liefde vir die gevalle mensdom, het Jesus na die aarde geroep om te kom ly en sterf. Dit was die beheersende krag van Sy lewe. Hy nooi u om hierdie beginsel te aanvaar.” —Ellen G. White, Die Koning van die Eeue, bl. 329, 330.

**Vrae vir bespreking**:

`1. Was God se verbond met Noag, Abram, Moses, en ons ‘n voortsetting van sy verbond met Adam, of was dit iets nuuts? Vergelyk Génesis 3:15; Génesis 22:18; en Galásiërs 3:8, 16.`

`2. Hoekom is die persoonlike verhoudingsaspek van die verbond so belangrik? Met ander woorde, jy kan ‘n bindende wetlike ooreenkoms, ‘n “verbond” met iemand aangaan sonder enige naby, persoonlike wisselwerking. Daardie soort ooreenkoms is egter nie wat die Here in sy verbondsverhouding met sy volk wil hê nie. Hoekom is dit so? Bespreek.`

`3. Daar is ‘n gedeeltelike ooreenkoms tussen die huwelik en die verbond. Op watter maniere is dit ‘n goeie ooreenkoms? Op watter maniere kom hierdie ooreenkoms kort wanneer die verbond beskryf word?`

**Opsomming**: Met die begin van sonde het die verhouding wat die Skepper oorspronklik met die mens tot stand gebring het, verbreek. Nou streef God daarna om daardie selfde liefdevolle verhouding deur middel van ‘n verbond te herstel. Hierdie verbond dui aan dat God Homself daaraan toewy om met ons ‘n ooreenkoms te sluit (net soos ‘n huweliksverbond) om ons te red en ons met ons Maker te versoen. God wat deur sy groot liefde vir ons gemotiveer word, is die een wat die verbondsverhouding begin. Deur beloftes en handelinge wat met genade gevul is, nooi Hy ons om een met Hom te word.