---
title:  Verbondsteken.
date:  25/05/2021
---

 “En die kinders van Israel moet die sabbat onderhou deur die sabbat te vier in hulle geslagte as ‘n ewige verbond. Tussen My en die kinders van Israel is dit vir ewig ‘n teken; want in ses dae het die HERE die hemel en die aarde gemaak, maar op die sewende dag het Hy gerus en Hom verkwik.” (Exodus 31:16, 17)

`Die Sabbat word vier keer in die Skrif as ‘n “teken” aangedui (Exodus 31:13, 17; Eségiël 20:12, 20). ‘n “Teken” is nie ‘n “simbool” in die sin dat dit iets anders kenmerkend voorstel, verteenwoordig of herroep nie, want beide het ooreenstemmende eienskappe (bv., ‘n simbool van ‘n vuis dui dikwels “mag” of “gesag” aan). In die Bybel het die Sabbat as ‘n “teken” gefunksioneer om ‘n uiterlike aanduiding of bedoeling of toestand aan te dui om ‘n spesifieke boodskap oor te dra. Niks van die teken self het dit spesifiek aan die verbond gekoppel nie. Die Sabbat was self ‘n verbondsteken “ ‘ “tussen My en julle in julle geslagte” ’ ” (Exodus 31:13) net omdat God so gesê het.

`Hoekom wou die Here die Sabbat as ‘n verbondsteken gebruik? Wat is dit van die Sabbat wat dit so ‘n toepaslike simbool van die verlossingsverhouding met God maak? Met die gedagte dat ‘n uiters belangrike aspek van die verbond die feit is dat ons deur genade gered word en dat werke ons nie kan red nie, wat van die Sabbat maak dit opsigself so ‘n goeie simbool van daardie verhouding? (Lees Génesis 2:3, Hebreërs 4:1–4.)`

Wat so boeiend van die Sabbat as ‘n teken van die genadeverbond is, is dat die Jode vir eeue verstaan het dat die Sabbat ‘n teken van Messiaanse verlossing was. Hulle het in die Sabbat ‘n voorsmaak van verlossing deur die Messias gesien. Omdat ons redding verstaan as deur genade alleen, en omdat ons die verbond as ‘n verbond van genade sien, is die verband tussen die Sabbat en Verlossing en die verbond duidelik (lees Deuteronómium 5:13–15). Daarom, in teenstelling met die algemene opvatting, is die Sabbat ‘n teken van God se genadige verlossing; dit is nie ‘n teken van verlossing deur werke nie.

`Hoe verstaan jy wat dit beteken om op die Sabbat te “rus”? Hoe rus jy op die Sabbat? Wat doen jy verskillend op daardie dag wat dit ‘n “teken” maak? Kan iemand wat jou ken na jou lewe kyk en sien dat die Sabbat werklik ‘n spesiale dag vir jou is?`