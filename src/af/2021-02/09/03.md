---
title:  'Die Sabbat voor Sinai'
date:  24/05/2021
---

“Toe sê hy vir hulle: Dit is wat die HERE gespreek het: Môre is dit rusdag, ‘n heilige sabbat van die HERE. Wat julle wil bak, bak dit; en wat julle wil kook, kook dit; en bêre vir julle alles wat oor is, om dit te bewaar tot die môre toe.” (Exodus 16:23)

Lees vlugtig deur Exodus 16, die verhaal van die manna wat aan Israel voorsien was in die woestyn voordat hulle by Sinai aangekom het. Let op wat deur hierdie verslag onthul word: 

1. Hulle kon net genoeg vir elke dag insamel, maar op die sesde dag moes hulle ‘n dubbele porsie insamel.
2. Daar was geen manna op die Sabbat beskikbaar nie.
3. Die ekstra porsie wat hulle op die Vrydag moes versamel vir die Sabbat het vars gebly, terwyl dit wat hulle te veel op die ander dae ingesamel het, sleg geword het.

`Wat openbaar hierdie verhaal aan ons oor die heiligheid van die Sabbat voordat die wet by Sinai gegee was? (Lees Exodus 16:23–28.)`

“Om die waarheid te sê, die gelykstelling van die Sabbat met die sewende dag, die verklaring dat die Here die Sabbat aan die Israeliete gegee het, en die verslag dat die volk volgens God se bevel op die sewende dag moes rus, dui alles onmiskenbaar op die oorspronklike instelling van die Sabbat (by die Skepping).” — G. F. Waterman, The Zondervan Pictorial Encyclopedia of the Bible, vol. 5, bl. 184, (vry vertaal).

**Exodus 16 sê baie meer oor die Sabbat as wat daar op eerste gesig raakgesien word. Kom ons kyk wat dit ons leer:**

`1. Watter dag is die voorbereidingsdag vir die Sabbat?`

`2. Op watter dag van die week is dit Sabbat?`

`3. Waar het die Sabbat begin?`

`4. Watter tipe dag behoort die Sabbat te wees?`

`5. Is die Sabbat ‘n vasdag?`

`6. Is die Sabbat ‘n getrouheidstoets?`

`Hoe vergelyk jou begrip van die Sabbat tans met wat Exodus 16 oor die Sabbat ons leer?`