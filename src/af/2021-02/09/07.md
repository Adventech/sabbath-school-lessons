---
title:  Vir verdere studie
date:  28/05/2021
---

Lees Ellen G. White, bl. 968-970, in The SDA Bible Commentary, vol. 7; “The Observance of the Sabbath,” bl. 349–351, in Testimonies for the Church, vol. 6; “Van die Rooi See na Sinai,” bl. 295–297, in Patriarge en Profete. Die Tien Gebooie definieer allesomvattend en fundamenteel die verhouding tussen God en mens, en tussen mens en mens. Die gebod in die middel van die Dekaloog is die Sabbatgebod. Dit identifiseer die Here van die Sabbat op ‘n spesiale wyse en dui sy sfeer van outoriteit en eienaarskap aan. Let op na hierdie twee aspekte: (1) die identiteit van die Godheid: Yahweh (HERE), wat die Skepper is (Exodus 20:11, Exodus 31:17), en wat dus ‘n unieke plek inneem; (2) die sfeer van sy eienaarskap en outoriteit — “ ‘die hemel en die aarde . . ., die see en alles wat daarin is’ ” (Exodus 20:11; vergelyk Exodus 31:17). Wat hierdie twee aspekte betref, het die Sabbatgebod die kenmerkende eienskappe van die stempels van internasionale en antieke Nabye Oosterse verdragsdokumente. Hierdie stempels word altyd in die middel van die verdragsdokumente geplaas en bevat ook (1) die identiteit van die god (gewoonlik ‘n heidense god), en (2) die gebied van eienaarskap en outoriteit (gewoonlik ‘n beperkte geografiese gebied). “Die heiligmakende Gees onderskei die verskil tussen hulle wat die seël van God het en hulle wat ‘n vervalste rusdag hou. “Wanneer die toets kom, sal dit duidelik toon wat die merk van die dier is. Dit is Sondagonderhouding. . . . . “God het die sewende dag as Sy Sabbat aangewys [Exodus 31:13, 17, 17 aangehaal]. “Op dié manier word die onderskeid tussen die lojale en dislojale aanbidders gemaak. Hulle wat begeer om die seël van God op hulle voorhoofde te ontvang, moet die Sabbat van die vierde gebod onderhou.” — Ellen G. White, The SDA Bible Commentary, vol. 7, bl. 980-981, (vry vertaal).

**Vrae vir bespreking**:

`1. Lees Levítikus 19:30. Let op hoe dit die heiligdom en die Sabbat met mekaar verbind. Deur in ag te neem wat ons sover oor die Sabbat as ‘n teken geleer het, hoekom maak daardie verband soveel sin? `

`2. Vra jouself hierdie vraag: Het Sabbatonderhouding my wandel met die Here versterk? Indien nie, watter verandering kan jy maak?`

**Opsomming**: Die Sabbat is ‘n verbondsteken wat vooruitwys na die tyd wanneer die plan van verlossing voltooi sal wees. Dit wys terug na die Skepping en, as teken van die verbond van genade dui dit op die finale herskepping wanneer God alles nuut sal maak.