---
title:  'Om die Sabbat te gedenk'
date:  27/05/2021
---

“Gedenk die sabbatdag, dat jy dit heilig” (Exodus 20:8). Die Sabbat was en is ‘n teken wat deur die mens “gedenk” moet word. Die gebruik van die woord gedenk het verskeie funksies. Eerstens, om iets te gedenk, impliseer om terug te kyk, om die verlede in oënskou te neem. In hierdie geval wys die Sabbat ons na die Skepping as ‘n daad van God wat sy hoogtepunt bereik het toe die Sabbat as ‘n weeklikse dag van rus en spesiale samesyn met God ingestel was.

ie opdrag om te gedenk het ook implikasies vir die teenswoordige. Ons moet nie net die Sabbat “gedenk” nie (Exodus 20:8); ons moet dit ook “vier” en “onderhou” (lees Deuteronómium 5:12). Die Sabbat het dus vandag nog belangrike implikasies vir ons.

Laastens, om die Sabbat te gedenk, word ons aandag op die toekoms gevestig. Die persoon wat die Sabbat onderhou, het die belofte van ‘n belowende, oorvloedige en betekenisvolle toekoms saam met die Here van die Sabbat. Hy of sy bly in die verbondsverhouding, want hy of sy bly in die Here. Weereens, wanneer ons verstaan dat die verbond ‘n verhouding tussen God en die mens is, word die Sabbat wat die verhouding baie kan versterk, spesifiek baie belangrik. 

Inderdaad, deur die Skepping en die Skepper te onthou, onthou God se volk ook God se genadige handelinge van verlossing (lees Deuteronómium 5:14 waar die Sabbat in hierdie konteks as ‘n teken van bevryding uit Egipte, ‘n simbool van die uiteindelike verlossing wat in God gevind word, gesien word). Skepping en herskepping hoort bymekaar. Die eerste een maak die laaste een moontlik. Die Sabbat is ‘n teken wat te kenne gee dat God die Skepper van die wêreld en die Skepper van ons verlossing is.

“Deur sy Sabbat heilig te hou, toon ons dat ons sy volk is. Sy Woord verklaar dat die Sabbat ‘n teken is waardeur sy gebodsgehoorsame volk onderskei word. . . . Diegene wat die wet van God hou, sal een met Hom wees in die groot stryd wat in die hemel tussen Satan en God begin het.” — Ellen G. White, Selected Messages, boek 2, bl. 160, (vry vertaal).

`Dink na oor hierdie verklaring deur die Here se dienskneg. Wat van die Sabbat maak dat dit iets is wat ons as die “gebodsbewarende volk” onderskei, dalk meer as enige van die ander gebooie?`