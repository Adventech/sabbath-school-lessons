---
title:  Verbondsteken
date:  20/02/2021
---

### Skrifverwysings vie hierdie week se studie
Génesis 2:2, 3; Exodus 20:11; Exodus 16; Hebreërs 4:1–4; Exodus 31:12–17; Deuteronómium 5:14.

> <p>Geheueteks</p>
> “En die kinders van Israel moet die sabbat onderhou deur die sabbat te vier in hulle geslagte as ‘n ewige verbond.” (Exodus 31:16).

ie sewendedag-Sabbat is soos ‘n spyker wat in die muur “ingedryf” is, ‘n dag wat ons, sonder onderbreking, elke week laat terugkeer na die grondslag van alles wat ons is of kan wees. Ons is so besig, hardloop heen en weer, gee geld uit, verdien geld, dan hier, dan daar, oral, en dan — “ingedryf”! — breek die Sabbat aan en verbind dit ons weer met ons oorsprong, die beginpunt van alles wat daarop volg, want alles wat iets vir ons beteken, kom tot stand omdat God dit, en ook ons, geskep het. Met onophoudelike gereeldheid en sonder enige uitsonderings, verdwyn die son oor die horison en word die Sabbat deel van ons lewensloop. Die Sabbat herinner ons dat elke oomblik van ons lewe aan ons Skepper behoort, die Een wat ons hier geplaas het, die Een wat “in die begin” die hemel en die aarde geskape het, ‘n handeling wat die onweerlegbare grondslag van alle Christelike geloof is en waarvan die sewendedag-Sabbat — “ingedryf”! — sonder twyfel, ‘n onveranderlike teken is. Hierdie week gaan ons na hierdie teken in die konteks van die Sinaiverbond kyk.

**Hierdie week met een oogopslag**: Waar het die Sabbat begin? Watter bewys is daar dat die Sabbat voor Sinai al bestaan het? Wat maak van die Sabbat so ‘n toepaslike verbondsteken?

_*Bestudeer hierdie week se les as voorbereiding vir Sabbat, 29 Mei._