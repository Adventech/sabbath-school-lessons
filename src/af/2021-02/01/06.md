---
title:  Die einde van die verhouding
date:  01/04/2021
---

`Ons neig daarna om in die mense wat ons ken, te glo, en instinkmatig diegene wat ons nie ken nie, te wantrou. Eva sou Satan van nature nie vertrou het nie. Daarby sou enige direkte aanval teen God haar verdedigend laat optree het. Watter stappe het Satan geneem om Eva se natuurlike skanse te vermy? (Génesis 3:1–6).`

“Hoe beklaenswaardig Eva se oortreding en sorgwekkend die potensiële ellende vir die mensdom ook al was, het haar keuse nie noodwendig die menseras by haar straf betrek nie. Dit was die opsetlike keuse van Adam, met die volle wete van die uitdruklike bevel van God, wat die sonde en die dood en die onvermydelike lot van die mens bepaal het, en nie deur Eva se keuse nie. Eva was mislei; Adam was nie.” – The SDA Bible Commentary,vol. 1, bl. 231 (vry vertaal). As gevolg van hierdie blatante oortreding en veronagsaming van God se bevel, was die verhouding tussen God en die mensdom verbreek. Dit het van ‘n ope samesyn met God na ‘n wegvlug van Sy teenwoordigheid verander. (Génesis 3:8–10). Vervreemding en skeiding vervang kameraadskap en samesyn. Sonde het verskyn, en al die lelike resultate het daarop gevolg. As iets nie daaromtrent gedoen sou word nie, was die mensdom op pad na vernietiging.

`Te midde van hierdie tragedie, watter woorde van hoop en belofte het God gespreek? (Lees Génesis 3:15.)`

God se verrassende aankondiging van profetiese hoop spreek van ‘n goddelike geordende vyandskap tussen die slang en die vrou, tussen haar Saad en sy saad. Dit het ‘n hoogtepunt bereik in die seëvierende verskyning van ‘n verteenwoordigende Afstammeling van die vrou se saad wat ‘n dodelike hou op die Satan se kop toegedien het, terwyl hy net die Messias se hakskeen kon byt. In hulle volslae hulpeloosheid was Adam en Eva bedoel om met hoop deur hierdie Messiaanse belofte gevul te gewees het, hoop wat hulle bestaan sou verander, want hierdie hoop was Godgegewe en deur God ondersteun. Hierdie belofte van die Messias en sy finale oorwinning, hoe vaag dit ook al toe geklink het, het die somberheid van hulle sondige toestand verlig.

`Lees Génesis 3:9 waar God aan Adam en Eva sê: “ ‘Waar is jy?’ ” God het natuurlik geweet waar hulle was. Sy woorde, in plaas van veroordelend, was bedoel om die skuldbewuste mense na Hom nader te trek. Kortom, God se eerste woorde aan die gevalle mens was met hoop, genade en ontferming gevul. Op watter maniere ondervind ons selfs nou hoe God poog om ons na Sy genade en goedertierenheid te roep?`