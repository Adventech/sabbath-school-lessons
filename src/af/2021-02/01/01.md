---
title:  Wat het gebeur?
date:  27/03/2021
---

### Skrifverwysings vir hierdie week se studie
Psalm 100:3; Handelinge 17:26; Génesis 2:7, 18–25; Génesis 1:28, 29; Génesis 3:15.

> <p>Geheueteks</p>
> “En God het gesê:  ‘Laat Ons mense maak na ons beeld, na ons gelykenis . . .’  En God het die mens geskape na sy beeld;  na die beeld van God het Hy hom geskape;  man en vrou het Hy hulle geskape.” (Génesis 1:26, 27).

Die Bybelse verslag van die Skepping van die mens beeld hoop, geluk, en  volmaaktheid  uit. Aan  die  einde  van  elke  skeppingsdag  was  daar  ‘n  Goddelike verklaring dat dit “goed” was.  Dit het definitief nie tifone, aardbewings, hongersnode en siektes ingesluit nie. Wat het dan gebeur? Die sesde dag van die Skepping het met die Goddelike verklaring geëindig dat dit “baie goed” was. Dit was omdat die HERE op daardie dag wesens, die mens, na Sy beeld geskape het. Nêrens anders in die Génesisverslag was dit gedoen nie. Hierdie wesens was natuurlik volmaak op elke gebied; hulle moes gewees het. Per slot van rekening, hulle was na die beeld van God geskape. Daarom is dit vanselfsprekend dat dit nie moordenaars, diewe, leuenaars, bedrieërs, en die gemenes in hulle midde ingesluit het nie.  Wat het gebeur? Hierdie week se les kyk na die Skepping, na wat God aanvanklik geskep het, en dan na wat met daardie volmaakte Skepping gebeur het. Aan die einde van hierdie les word daar na hierdie kwartaal se tema verwys: wat God besig is om te doen om dinge weer reg te stel. Hierdie week met die eerste oogopslag: Wat leer die Bybel ons oor oorspronge? Watter tipe verhouding wou God met die mens gehad het? Wat was die doel van die boom van die kennis van goed en kwaad?  Watter hoop was aan Adam en Eva onmiddellik na hulle sondeval gegee?        

_*Bestudeer hierdie week se les as voorbereiding vir Sabbat, 3 April._