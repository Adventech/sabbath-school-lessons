---
title:  Vir verdere studie
date:  02/04/2021
---

Die Bybel loop oor met oproepe tot sondaars en afvalliges. Vergelyk Psalm 95:7, 8; Jesaja 55:1, 2, 6, 7; Lukas 15:3–7; Lukas 19:10. Weet jy van nog ‘n paar ander? Lees Ellen G. White, “Die Skepping,” bl. 44–51; “Die Versoeking en die Sondeval,” bl. 52–62; en “Die Verlossingsplan,” bl. 63–70, in Patriarge en Profete. “Daar was ‘n evangelieboodskap, dink ek, in daardie drie Goddelike woorde terwyl dit die digbegroeide ruigte binnegedring het en die suisende ore van die vlugtelinge bereik het — ‘Waar is jy?’ Julle God is nie gewillig om julle te verloor nie; Hy het gekom om julle te soek, net soos wat Hy bedoel het om later in die Persoon van sy Seun te kom, nie net om te soek nie, maar om te red wat nou verlore is.” — Charles Haddon Spurgeon, The Treasury of the Bible (Grand Rapids, MI: Zondervan Publishing House, 1962) Old Testament, vol. 1, bl. 11, (vry vertaal).

**Vrae vir bespreking**:

`1. Omdat die minsame en omgee-God die Een is wat die mens soek, hoe kan ons op hierdie liefdevolle uitreiking deur die Vader en Jesus Christus selfs nou reageer? Hoe wil die Here hê moet ons reageer? `

`2. Kontrasteer die bybelse siening van die gevalle mensdom vanaf ‘n verhewe posisie in God se Skepping wat nou verlossing nodig het, met die evolusieteorie oor ontwikkeling. Watter een bied meer hoop, en hoekom?`

`3. Hoe belangrik is liefdevolle verhoudings vir die mens se geluk? Hoekom is ‘n florerende verbintenis met God vir sulke verhoudings nodig? Bespreek die invloed van gesonde menseverhoudinge op die persone in sulke verhoudings (ouers-kind, vriend-vriend, man-vrou, werkgewer-werknemer, ens.).`

**Opsomming**: God het ons na Sy eie beeld geskape sodat ‘n liefdevolle verbintenis tussen Hom en ons kon bestaan. Alhoewel die sondeval die oorspronklike eenheid met Hom verbrokkel het, is God besig om hierdie verhouding deur middel van die verlossingsplan te herstel. Die lewe vir ons as afhanklike wesens is net werklik betekenisvol en duidelik wanneer ons een word met ons Skepper.