---
title:  'Na die beeld van die Skepper (Génesis 1:27)'
date:  29/03/2021
---

Die Bybel verklaar dat God die mens geskape het – man en vrou — “na sy beeld” (Génesis 1:27). Gegrond op hierdie gedagte, beantwoord die volgende vrae:

`1. Wat beteken dit dat God ons na sy eie beeld geskape het? Op watter maniere is ons “na sy beeld” geskape?`

`2. Het die HERE, volgens die Génesisverslag, enigiets anders as die mens “na sy beeld” geskape? Indien nie, wat sê dit oor ons unieke status in teenstelling met die res van die van die aarde se oorsprong? Watter lesse kan ons uit hierdie teenstelling leer?`

`3. Wat anders kan in die verslag van die skepping van die mens gevind word wat die menseras van enigiets anders wat die HERE geskep het, onderskei? Lees Génesis 2:7, 18–25.`

Alhoewel ons menslike woorde gebruik wanneer ons oor God praat, moet ons nie vergeet dat Hy ‘n geestelike Wese is (Johannes 4:24) wat Goddelike karaktrekke besit nie. Al wat ons kan sê, is dat ons fisiese, verstandelike en geestelike nature op een of ander manier ons Goddelike Skepper weerspieël, al is daar nog baie oor Hom wat nog vir ons verborge is. Die Bybel beklemtoon egter die geestelike en verstandelike vermoëns van ons verstande. Hierdie vermoëns kan ons ontwikkel en verbeter. Dit is die uniekheid van die menslike verstand wat ‘n opbouende verhouding met God moontlik maak, iets wat die res van enigiets in God se aardse skepping nie kan doen nie. Let ook op na die unieke verslag van hoe God die vrou gemaak het. Beide mans en vroue het die ongelooflike voorreg om na die beeld van God geskape te wees. Daar is geen aanduiding van minderwaardigheid van die een teenoor die ander nie. God het self beide van hulle uit dieselfde grondstof gemaak. God het beide van die begin af gelykgestel en hulle saamgebind in ‘n spesiale verhouding met Hom. Beide het dieselfde geleentheid gehad om hulle Godgegewe karakters op so ‘n wysete ontwikkel om eer aan Hom te bring. “God het self aan Adam ‘n gesellin gegee. Hy het ‘n ‘hulp’ voorsien ‘wat by hom pas’ – wat met hom ooreenstem – een wat geskik was om sy gesellin te wees en wat in liefde en meegevoel met hom een kon wees. Eva is uit ‘n rib gebou wat die Here uit Adam se sy gehaal het, en dit beteken dat sy hom nie as ‘n hoof moes oorheers nie, en dat hy haar nie as minderwaardige onder sy voete moes vertrap nie, maar dat sy as gelyke aan sy sy moes staan en hy haar moes bemin en beskerm.” — Ellen G. White, Patriarge en Profete, bl. 46.