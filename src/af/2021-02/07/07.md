---
title:  Vir verdere studie
date:  14/05/2021
---

Lees Ellen G. White, “Die Eksodus,” bl. 281-290; “Van die Rooi See na Sinai,” bl. 291-302; “Israel Ontvang die Wet,” bl. 303-314, in Patriarge en Profete. “Die gees van slawerny kweek ‘n wettiese godsdiens omdat daarna gestreef word om die vereistes van die wet in ons eie krag na te kom. Daar is alleenlik hoop vir ons in Abraham se verbond, wat die verbond van genade deur geloof in Christus Jesus is. Die evangelie wat aan Abraham verkondig was, en wat aan hom hoop gegee het, was dieselfde evangelie wat tans aan ons verkondig word, en wat aan ons hoop gee. Abraham het op Jesus wat ook die Leidsman en die Voleinder van ons geloof is, gefokus.” — Ellen G. White Comments, The SDA Bible Commentary, vol. 6, bl. 1077, (vry vertaal). “Gedurende hulle diensbaarheid in Egipte het talle van die Israeliete die kennis van Gods wet in ‘n groot mate verloor en hulle het sy insettinge met heidense gewoontes en oorleweringe vermeng. God het hulle tot by Sinai gebring, en daar het Hy Sy wet met Sy eie stem aan hulle bekendgemaak.” — Ellen G. White, Patriarge en Profete, bl. 334.

**Vrae vir bespreking**:

`1. Op watter maniere was die verbondsverhouding ontwerp om Israel se fisiese en geestelike voorregte in stand te hou? (Lees Levítikus 26:3-13; vergelyk Deuteronómium 28:1-15.)`

`2. Lees Exodus 19:5, 6. Let op dat die Here die volgende verklaring maak, “die hele aarde is myne.” Hoekom sou Hy dit sê, veral in hierdie konteks, waar Hy aanbied om ‘n verbond met hierdie mense te sluit? Hoe pas ons begrip van die Sabbat en wat dit beteken, hierby in?`

`3. Ons verstaan dat ons sondes deur God se genade vergewe word. Hoe verstaan ons die rol van God se genade om ons in staat te stel om ‘n lewe van geloof en gehoorsaamheid te lewe?`

**Opsomming**: Die verbond wat God met Israel by Sinai gesluit het, was ‘n verbond van genade. Deur oorvloedige bewyse van sy barmhartige liefde en sorg deur hulle uit Egiptiese slawerny te verlos op so ‘n buitengewone wyse, het God die volk genooi om ‘n verbond met Hom te sluit waardeur hulle voorregte in stand gehou en bevorder sou word. Alhoewel Israel dit aanvaar het, het hulle ‘n ware geloof wat deur liefde gemotiveer word, kortgekom. Hulle latere geskiedenis bewys grootliks dat hulle gefaal het om die ware aard van die verbond te verstaan, en dat hulle dit verontreinig het deur ‘n redding-deur-werke-sisteem te handhaaf. Ons hoef nie Israel se mislukking te herhaal deur die wonderbaarlike genade aan sondaars te ignoreer nie.