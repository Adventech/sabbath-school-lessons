---
title: Die verbond by Sinai
date:  08/05/2021
---

### Skrifverwysings vir hierdie week se studie
Deuteronómium 1:29–31; Hoséa 11:1; Openbaring 5:9; Deuteronómium 29:10–13; Exodus 19:5, 6; Romeine 6:1, 2; Openbaring 14:12; Romeine 10:3.

> <p>Geheueteks</p>
> ‘Julle het self gesien wat Ek aan die Egiptenaars gedoen het, en dat Ek julle op arendsvlerke gedra en julle na My toe gebring het.’ ” (Exodus 19:4).

'n Klein seuntjie, een van sewe kinders, was in ‘n ongeluk betrokke wat hom in die hospitaal laat beland het. In sy huis was daar amper nooit genoeg van enigiets nie. Hy het nooit meer as net ‘n gedeelte van ‘n glas melk kon drink nie. As die glas vol was, moes twee van die kinders dit deel, en wie ook al eerste gedrink het, moes versigtig wees om nie te veel te drink nie. Nadat die seuntjie gemaklik gemaak was in sy hospitaalbed, het die verpleegster vir hom ‘n groot glas melk gebring. Hy het smagtend daarna gekyk en toe, gedagtig aan die gebrek by sy huis, het hy gevra, ‘Hoe diep mag ek drink?’ Die verpleegster, met tranerige oë en ‘n knop in haar keel, sê toe, ‘Drink maar alles, kind, drink maar alles!’ ” — H. M. S. Richards, “Free Grace,” Voice of Prophecy News, Junie 1950, bl. 4, (vry vertaal). Net soos hierdie seuntjie, was dit die voorreg van antieke Israel, en nou ons, om vrylik en onbeperk uit die fonteine van verlossing te drink. Israel se bevryding uit eeue se slawerny en verdrukking was ‘n wonderbaarlike skouspel van goddelike genade. Op dieselfde wyse is goddelike genade in ons bevryding uit sonde betrokke.

**Hierdie week met een oogopslag**: Watter beeldspraak het die Here gebruik om sy verhouding met Israel te beskryf? Hoe stem die verhale van die Uittog en van Sinai met persoonlike redding ooreen? Wat was die rol van die wet in die Sinaïtiese verbond?

_*Bestudeer hierdie week se les as voorbereiding vir Sabbat, 15 Mei._