---
title:  'Op arendsvlerke'
date:  09/05/2021
---

Die volk Israel was vir baie lang en moeilike eeue in die Egiptiese heidendom vasgevang, ‘n ondervinding wat, sonder twyfel, hulle kennis oor God, sy wil en sy goedheid, verdof het. Hoe sou die Here hulle kon terugwen na Hom toe? Om mee te begin het hy sy opregte liefde vir Israel deur sy magtige bevrydingsdade gedemonstreer. Hy het hulle probeer oorhaal om liefdevol op sy verbondsaanbod te reageer. By Sinai het Hy hulle eerstens aan sy barmhartige optredes teenoor hulle herinner.

`Watter twee illustrasies beskryf hoe die Here Israel van Egipte tot by Sinai gebring het? Exodus 19:4, Deuteronómium 32:10–12`

`Deuteronómium 1:29-31, Hoséa 11:1`

`Wat wil hierdie illustrasies vir Israel (en ook vir ons) oor die aard van God se gesindheid teenoor sy volk, leer?`

Hierdie illustrasies dui aan dat onse God baie bewus van ons hulpeloosheid is. Lees Psalm 103:13, 14. In beide die voorbeelde van die arend en van die vader wat sy kind dra, word ons van God se besorgdheid oor ons welstand bewus. Teerheid, ondersteuning, beskerming, aanmoediging: Hy begeer om ons tot volle volwassenheid te bring. “Die arend was nog altyd vir sy ongewone toegewydheid aan sy kleintjies bekend. Hulle leef mos op die bergtoppe. In die proses om sy kleintjies te leer om te vlieg, dra hy hulle op sy rug na groot hoogtes bo die pleine van Sinai, en laat val hulle dan die dieptes in. As die baba dan nog te jonk en te verwilderd is om te vlieg, duik pa-arend af na onder om die kleintjie op sy rug te vang, en vlieg dan weer na die arendsnes teen die kranse daarbo. En die goddelike stem sê, net so ‘[het Ek] uit Egipte . . . my seun geroep.’” — George A. F. Knight, Theology of Narration (Grand Rapids, MI: William B. Eerdmans Publishing Company, 1976), bl. 128, (vry vertaal).

`Kontrastreer God se belangstelling in ons met ons belangstelling in mekaar. Hoe behoort Sy besorgdheid oor ons ons besorgdheid teenoor andere te beïnvloed? Gegrond op jou persoonlike ondervinding, aan watter illustrasies kan jy dink om God se onselfsugtige belangstelling in ons te beskryf? Dink aan ‘n paar voorbeelde vanuit jou eie ondervinding; gebruik ook beelde uit jou eie kultuur. Deel dit met die klas.`