---
title:  'Sonde, offerande en aanvaarding (Hebreërs 9:22)'
date:  07/06/2021
---

Die goddelike vasgestelde manier vir die Ou Testamentiese sondaar om vry van sonde en skuldgevoel te word, was deur die diere-offerstelsel voorgeskryf. Die Israelitiese offerstelsel word breedvoerig in Levítikus 1 tot 7 beskryf. Daar was versigtig aandag aan die hantering en opruiming van die verskillende tipes offerandes gegee. Die rol van bloed in die offerrituele is een van die kenmerke van die Israelitiese offerandes wat versoening bewerkstellig het. Die persoon wat gesondig het en dus die verbondsverhouding verbreek en die wet wat dit gereguleer het, oortree het, kon, deur ‘n diere-offer as ‘n plaasvervanger te offer, ten volle tot gemeenskap met God en die mensdom herstel geword het. Die offerandes met hulle rites was die aangewese middel wat deur God ingestel was om met sonde en skuldlas weg te doen. Dit was ingestel om die sondaar te reinig deur elkeen se sondes en skulde na die heiligdom oor te plaas deur die besprinkeling van bloed, en sodoende die berouvolle sondaar tot samesyn en volkome verbondsgemeenskap met die persoonlike God wat Here en Verlosser is, te herstel. 

`Hoe help die konsepte hierbo ons om die vrae aan die einde van gister se studie te verstaan?`

`Het diere-offerandes enige profetiese betekenis gehad? (Jesaja 53:4–12, Hebreërs 10:4).`

Die Ou Testamentiese diere-offerandes was deur God ingestel om die sondaar van sonde en skuldlas vry te stel. Dit het die sondaar se status van skuldig en doemwaardig na skuldvry verander, en hom in die verbondsverhouding tussen God en mens hervestig. Maar daar was ‘n gewaarwording dat die diere-offerandes profeties van aard was. Geen dier was op die ou end ‘n voldoende plaasvervanger vir die mensdom se sondes en skuld nie. Die outeur van Hebreërs verklaar dit so in sy eie taal: “want die bloed van stiere en bokke kan onmoontlik die sonde wegneem” (Hebreërs 10:4). ‘n Diere-offerande was dus bedoel om vooruit te kyk na die koms van die God-mens Dienskneg van God, wat ‘n plaasvervangende dood vir die sondes van die wêreld sou sterf. Dit is deur hierdie proses dat die sondaar vergifnis en aanvaarding by die Here ontvang het, en die grondslag vir die verbondsverhouding tot stand gebring het.

`Plaas jouself in die plek van iemand wat gedurende die Ou Testamentiese tye geleef het toe hulle diere by die heiligdom geoffer het. Deur ook in ag te neem hoe belangrik lewende hawe vir hulle ekonomie, kultuur en lewenswyse was, watter les moes hierdie offerandes hulle geleer het oor die prys wat vir sonde betaal moes word?`