---
title:  'Die Hoëpriester van die nuwe verbond'
date:  09/06/2021
---

Die aardse heiligdom waar God gekies het om onder sy volk te woon, se belangrikste funksie was om diere te offer. Dit het nie net by die doodmaak van die diere gebly nie. Die priester het, na die dood van die offerande, die bloed namens die sondaar in die heiligdom ingeneem om daar bemiddeling te doen. Alles van hierdie bemiddelingsdiens was egter net ‘n skaduwee, ‘n simbool van wat Christus vir die wêreld nog sou doen. Net soos die simbole (die heiligdomdiensstelsel) nie by die dood van die slagoffer geëindig het nie, het Christus se werk vir ons ook nie by sy kruisdood opgehou nie.

`Bestudeer Hebreërs 8:1-6 vandag. Bid en vra die Here om jou te help om te verstaan wat hier gesê word en hoekom dit belangrik vir ons is om dit te weet. Wanneer jy klaar is, skryf in jou eie woorde wat jy dink wat die Here se boodskap aan ons in hierdie verse is. Vra jouself ook hoe hierdie verse ons help om die nuwe verbond te verstaan?`

Net soos daar ‘n aardse heiligdom, ‘n priesterorde en priesterdiens in die ou verbond was, is daar in die hemelse heiligdom ‘n hemelse priesterdom en ‘n hemelse bediening in die nuwe verbond. Wat egter net simbole, afbeeldings en ‘n skaduwee (Hebreërs 8:5) in die ou verbond was, is ‘n werklikheid in die nuwe. Ook, liewer as ‘n amorele dier (wat nie rekening hou met die norme van goed en kwaad nie), het ons die sondelose Jesus; liewer as dierebloed, het ons die bloed van Christus; liewer as ‘n mensgemaakte heiligdom, het ons die “ware tabernakel wat die HERE opgerig het en nie ‘n mens nie” (Hebreërs 8:2); en liewer as ‘n sondige, feilbare priester, het ons Jesus ons Hoëpriester wat namens ons intree. Deur hierdie alles in gedagte te hou, dink na oor Paulus se woorde: “Hoe sal ons ontvlug as ons so ‘n groot saligheid verongsaam. . . ?” (Hebreërs 2:3).

`Dink daaroor: Jesus het namens ons ‘n sondelose lewe gelewe en namens ons gesterf, en is nou in die hemel besig om in die heiligdom namens ons diens te doen. Dit was alles gedoen om jou van die verskriklike, finale gevolge van sonde te red. Beplan om gedurende die volgende paar dae met iemand oor hierdie wonderlike nuus te praat, iemand wie jy dink dit moet hoor. Kry jou woorde wat op vandag se studie gegrond is, voor die tyd reg.`