---
title:  Vir verdere studie
date:  11/06/2021
---

“Die hoogste engel in die hemel het nie die mag gehad om die prys vir een verlore siel te betaal nie. Gerubs en Serafs besit net die heerlikheid wat deur die Skepper aan hulle toegesê word as sy hemelse wesens. Die versoening tussen die mens en God kon net deur ‘n middelaar wat gelyk aan God was, volbring geword het; Hy wat verhewe eienskappe besit wat Hom waardig maak om vir die mens by ‘n oneindige God in te tree, en om ook God in ‘n gevalle wêreld te kan verteenwoordig. Die mens se plaasvervanger en borg moet die mens se natuur hê, een wees met die menslike familie wat hy moet verteenwoordig, en, as God se ambassadeur, die Goddelike natuur deelagtig wees, in verbinding met die Oneindige wees om God aan die wêreld te kan openbaar, en ‘n middelaar tussen God en die mens wees.” — Ellen G. White, Selected Messages, boek 1, bl. 257, (vry vertaal). “Jesus gaan voort: Soos julle My voor die mense bely, so sal Ek julle voor God en die heilige engele bely. Julle sal My getuies op die aarde wees, kanale waardeur My genade kan vloei vir die genesing van die wêreld. So sal Ek julle verteenwoordiger in die hemel wees. Die Vader kyk nie na julle gebrekkige karakter nie, maar Hy sien julle asof met My volmaaktheid beklee. Ek is die middel deur wie die Hemel se seëninge na julle sal vloei. En elkeen wat My bely deur My opoffering vir die verlores te deel, sal bely word as ‘n deelgenoot in die heerlikheid en vreugde van die verlostes.” — Ellen G. White, Die Koning van die Eeue, bl. 357.

**Vrae vir bespreking**:

`1. Lees Romeine 5:2, Efésiërs 2:18, en Efésiërs 3:12. Wat sê hierdie verse wat ons help om ons toegang tot die Vader deur Jesus te verstaan? `

`2. Lees die tweede Ellen G. White aanhaling hierbo weer. Let op hoe sy die rol van middelaar verduidelik. Wanneer die Vader na ons kyk, sien Hy nie ons gebrekkige karakter nie, maar, in plaas daarvan, Christus se volmaaktheid. Dink na oor wat dit beteken, en bespreek dit met jou klaslede. `

`3. Dink weer oor wat ons hierdie week bestudeer het en vra jouself hoe jy hierdie vraag sou beantwoord: “Regso, Christus is in die heiligdom in die hemel. Hoekom? Wat beteken dit in die daaglikse praktyk?”`

**Opsomming**: Die ou verbond se offerande-stelsel was deur die nuwe vervang; in plaas daarvan dat diere deur sondige priesters in ‘n aardse heiligdom geoffer moet word, het ons nou vir Jesus, ons volmaakte Offerande. Hy verteenwoordig ons voor die Vader in die heiligdom in die hemel, wat die grondslag van die nuwe verbond en die gepaardgaande beloftes, vorm.