---
title:  Die heiligdom van die nuwe verbond
date:  05/06/2021
---

### Skrifverwysings vir hierdie week se studie
Exodus 25:8; Jesaja 53:4–12; Hebreërs 10:4; Hebreërs 9:14; Hebreërs 8:1–6; I Timótheüs 2:5, 6.

> <p>Geheueteks</p>
> “En daarom is Hy Middelaar van ‘n nuwe testament, sodat, terwyl daar ‘n dood plaasgevind het vir die verlossing van die oortredinge onder die eerste testament, die wat geroepe is, die belofte van die ewige erfenis kan ontvang.” (Hebreërs 9:15).

Dit was ‘n maanlose nag, die lug was swart en het soos gestorte swart ink gelyk. Dit het Frank soos ‘n skaduwee bedek terwyl hy in die leë strate van die stad gestap het. Na ‘n rukkie het hy voetstappe agter hom gehoor; iemand het hom in die donker gevolg. Toe die persoon by hom kom, sê hy, “Is jy Frank, die persoon wat by die drukkery werk?” “Ja, ek is. Maar hoe het jy dit geweet?” “Wel,” het die vreemdeling geantwoord, “Ek ken jou nie, maar ek ken jou broer baie goed, en selfs in die donkerte het jou houding, jou manier van loop en jou voorkoms my so baie aan hom laat dink dat ek aanvaar het dat julle broers was, want hy het my vertel dat hy ‘n broer het.” Hierdie verhaal openbaar ‘n kragtige waarheid aangaande die Israelitiese heiligdomdiens. Dit was, soos die Bybel dit noem, ‘n skaduwee, ‘n afbeeldsel, ‘n voorstelling van die ware een. Ewenwel, daar was genoeg in die skaduwees en voorstellings wat na die waarhede vooruitgewys en dit geopenbaar het wat hulle veronderstel was om te doen: die dood en hoëpriesterlike bediening van Christus in die hemelse heiligdom. 

**Hierdie week met een oogopslag**: Hoekom wou God gehad het dat die Israeliete ‘n heiligdom moes bou? Wat leer die heiligdom ons oor Christus as ons Plaasvervanger? Wat doen Jesus in die hemel as ons Verteenwoordiger? 

_*Bestudeer hierdie week se les as voorbereiding vir Sabbat, 12 Junie_