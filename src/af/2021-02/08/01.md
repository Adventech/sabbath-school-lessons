---
title:  “Die wet en die verbond”
date:  15/02/2021
---

### Skrifverwysings vir hierdie week se studie
Exodus 19:6, Jesaja 56:7, Hebreërs 2:9, Deuteronómium 4:13, Deuteronómium 10:13, Amos 3:3, Génesis 18:19.

> <p>Geheueteks</p>
> “Jy moet dan weet dat die HERE jou God God is, die getroue God wat die verbond en die goedertierenheid hou vir die wat Hom lief het en sy gebooie onderhou, in duisend geslagte” (Deuteronómium 7:9).

Een van die belangrike frases in Psalm 23 sê aan ons waarheen God ons wil lei. Dawid verklaar in vers 3, “Hy lei my in die spore van geregtigheid om sy Naam ontwil” (ons kursiveer). Omdat Hy moreel opreg is, sal God ons nooit verkeerd lei nie. Hy sal ons veilig op ons geestelike pad deur ons lewe lei. Waarna verwys die veilige “spore van geregtigheid”? ‘n Skrywer van een van die ander psalms beantwoord hierdie vraag in ‘n gebedsversoek: “Laat my wandel op die pad van u gebooie, want daarin het ek ‘n behae” (Psalm 119:35, ons kursiveer). “. . . want al u gebooie is geregtigheid” (Psalm 119:172). God se wet is ‘n veilige, koersvaste pad deur die gevaarlike moeras van menslike bestaan. Ons les fokus hierdie week op God se wet as deel van die Sinaiverbond. 

**Hierdie week met een oogopslag**: Wat het Israel se verkiesing beteken? Hoe vergelyk Israel se verkiesing met elkeen van ons s’n? Hoe belangrik was die wet as deel van die verbond? Is die verbond onvoorwaardelik? Hoekom is gehoorsaamheid so ‘n integrale deel van die verbondsverhouding?

_*Bestudeer hierdie week se les as voorbereiding vir Sabbat, 22 Mei._