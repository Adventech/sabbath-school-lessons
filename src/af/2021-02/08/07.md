---
title:  Vir verdere studie
date:  21/05/2021
---

Lees Ellen G. White, “Stryd,” bl. 607-608, in Die Koning van die Eeue; en “Die Wet en die Verbonde,” bl. 363–373, in Patriarge en Profete. Hoe help Mathéüs 22:34–40 ons om (1) die plek en betekenis van God se wet in sy verbond, en (2) die konsep dat verbond en verhouding sinoniem met mekaar is, te verstaan? “Daar moet eers liefde in die hart wees voordat ‘n persoon, deur die krag en genade van Christus, kan begin om die voorskrifte van God se wet na te kom (cf. Romeine 8:3, 4). Gehoorsaamheid sonder liefde is net so onmoontlik as wat dit waardeloos is. Maar, waar liefde teenwoordig is, sal ‘n persoon vanself sy of haar lewe in harmonie met die wil van God wil bring soos wat dit in sy gebooie weergegee word.” — The SDA Bible Commentary, vol. 5, bl. 484, (vry vertaal). “In die voorskrifte van Sy heilige wet het God aan ons ‘n volmaakte lewensreël gegee; en Hy het verklaar dat hierdie wet tot aan die einde van die tyd in elke jota of titteltjie onveranderd sal bly en dat sy aansprake op die mensdom sal bly staan. Christus het gekom om die wet groot en eerbaar te maak. Hy het daarop gewys dat dit op die breë grondslag van liefde teenoor God en mens gegrond staan en dat gehoorsaamheid aan sy voorskrifte die hele plig van die mens is. In Sy eie lewe het Hy ‘n voorbeeld van gehoorsaamheid aan die wet van God gegee. In die Bergpredikasie het Hy daarop gewys dat die vereistes daarvan verder gaan as net uiterlike dade – dat dit ook die gedagtes en die bedoelinge van die hart raak.” — Ellen G. White, Die Handelinge van die Apostels, bl. 505.

**Punte vir bespreking**:

`1. Hoekom word mense eerder deur liefde as deur vrees na God getrek? `

`2. Hoekom is die gebod “‘Jy moet die Here jou God liefhê met jou hele hart en met jou hele siel en met jou hele verstand’ ” (Matthéüs 22:37) die eerste en grootste gebod?`

`3. Simone Weil het eenkeer geskryf, “ ‘Orde is die eerste behoefte van almal.’ ” (Quoted in Russell Kirk, The Roots of American Order [Washington, D.C.: Regnery Gateway, 1992], bl. 3), (vry vertaal). Hoe verstaan jy haar woorde in die konteks van hierdie week se les, veral met betrekking tot die opvatting oor wet?`

**Opsomming**: God se wet was onafskeibaar van die verbond. Nogtans was dit waarlik ‘n verbond van genade. Genade maak egter nooit die behoefte vir die wet tot niet nie. Inteendeel, die wet is die middel waardeur genade geopenbaar en uitgedruk word in die lewens van diegene wat genade ontvang het.