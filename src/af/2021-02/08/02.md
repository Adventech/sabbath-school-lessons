---
title:  'Die verkiesing van Israel (Deuteronómium 7:7)'
date:  16/05/2021
---

Volgens Joodse tradisie het God met Israel die verbond gesluit eers nadat dit deur ander nasies verwerp was. Hoewel daar egter geen ander bybelse bewys vir hulle standpunt is nie, help hierdie tradisie om te bevestig dat vir watter rede ook al die Here die Hebreeuse nasie gekies het, dit nie was omdat hulle die hoë eer wat hulle ontvang het, en die voorreg wat die HERE aan hulle gegee het, verdien het nie. Hulle het geen verdienstelikheid van hulle eie gehad wat sou gemaak het dat hulle God se liefde vir hulle werd was nie, en dat dit hulle toegekom het om gekies te word nie. Hulle was maar net ‘n paar mense, ‘n groep stamme wat in slawerny was, en polities en militêr swak was. Boonop was hulle wat kultuur en godsdiens betref, ‘n gemengde groep met ‘n slap houding, en sonder baie invloed. Die ware rede vir Israel se verkiesing was dus in die verborgenheid van God se liefde en genade te vinde.

`Terselfdertyd moet ons egter versigtig wees wanneer ons hierdie verkiesingsgedagte in oënskou neem, want dit het die potensiaal vir teologiese wanbegrip. Waarvoor het God vir Israel gekies? Was dit om hulle te verlos terwyl al die ander mense gekies was om verwerp te word en verlore te gaan? Of was hulle gekies om aan die wêreld dit wat hulle aangebied was, oor te dra? Hoe help die volgende verse ons om die antwoorde op hierdie vrae te verstaan?`

`Exodus 19:6`

`Jesaja 56:7`

`Hebreërs 2:9`

As Sewendedag-Adventiste hou ons daarvan om onsself as die moderne Israel te sien wat deur die Here geroep is om nie net alleen verlos te word nie, maar om die verlossingsboodskap aan die wêreld te verkondig deur middel van die Drie-Engele Boodskappe. Kortom, ons glo ons het iets om te sê wat niemand anders sê nie. Dit was ook dieselfde situasie met antieke Israel. Die doel van Israel se verkiesing was nie om die Hebreeuse nasie in ‘n eksklusiewe klub te verander nie, en die belofte van verlossing en redding net vir hulleself te hou nie. Inteendeel, as ons glo dat Christus vir die hele mensdom gesterf het (Hebreërs 2:9), dan het die redding wat die Here Israel aangebied het ook die hele wêreld ingesluit. Israel was die draer deur wie hierdie redding bekendgestel moes word. Ons kerk is geroep om dieselfde te doen.