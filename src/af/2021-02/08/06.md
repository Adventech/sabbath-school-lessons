---
title:  'As . . . '
date:  20/05/2021
---

**Slaan die volgende verse na. Wat is die een punt wat hulle in gemeen het, en wat leer dit ons oor die eienskappe van die verbond?**

`Genésis 18:19`

`Genésis 26:4, 5`

`Exodus 19:5`

`Levítikus 26:3`

God bevestig openlik Abraham se getroue gehoorsaamheid aan “my gebooie, my insettinge, en my wette” (Génesis 26:5). Dit impliseer dat God so ‘n lewenstyl van sy menslike verbondsvennoot verwag het. Die hele verklaring van die bybelse verbond by Sinai maak dit baie duidelik dat die voorwaardes vir gehoorsaamheid een van die grondliggende aspekte van die verbond is. Exodus 19:5 sê dit duidelik, “As julle dan nou terdeë na my stem luister . . . .“. Dat die verbond voorwaardes het, is onweerlegbaar; alhoewel dit deur genade plaasgevind het, hoewel onverdiend en as ‘n gawe aan hulle gegee was, was die verbondsbeloftes nie onvoorwaardelik nie. Die volk kon die gawe verwerp het, die genade nie aanvaar het nie en die beloftes verwerp het. Die verbond, net soos verlossing, ontken nooit die vrye wil nie.

Die Here dwing mense nie om ‘n verhouding met Hom aan te knoop sodat hulle verlos kan word nie; Hy dwing nie ‘n verbond op hulle af nie. Hy bied dit vrylik aan almal; almal word genooi om dit te aanvaar. Wanneer hy of sy dit aanvaar, volg daar verpligtinge, nie om daardeur die verbondseëninge te ontvang nie, maar as ‘n openlike openbaarmaking van die verbondseëninge. Israel behoort te gehoorsaam, nie om die beloftes te verdien nie, maar sodat die beloftes deur haar gehoorsaamheid nagekom kan word. Haar gehoorsaamheid was ‘n uitdrukking van hoe dit lyk om deur die Here geseën te word. Gehoorsaamheid verdien nie die seëninge nie omdat God verplig is om dit te skenk nie; gehoorsaamheid skep liewer ‘n geloofsomgewing waardeur die seëninge openbaar gemaak kan word.