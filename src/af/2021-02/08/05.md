---
title:  'Die stabiliteit van God se Wet'
date:  19/05/2021
---

`Watter kernwaarheid oor God se karakter leer ons uit die teenwoordigheid van God se wet in die verbondsverhouding?  Maleági 3:6, Jakobus 1:17.`

God se wet is ‘n mondelinge of geskrewe uitdrukking van Sy wil (vergelyk Psalm 40:8).  Omdat dit ‘n afskrif van God se karakter is, verseker die teenwoordigheid daarvan in die verbond ons van die bestendigheid en vertroubaarheid van God.  Alhoewel ons nie altyd die uitwerkings van sy voorsienigheid kan onderskei nie, weet ons dat Hy vertroubaar is.  Sy heelal word deur onveranderlike morele en fisiese wette beheer.  Dit is hierdie feit wat aan ons  ware  vryheid  en  sekuriteit  gee.    Die  “versekering  dat  God  betroubaar  en  vertroubaar  is, berus op die waarheid dat Hy ‘n God is wat volgens wet optree.  Sy wil en sy wet vorm ‘n eenheid.  God sê dat reg is reg omdat dit die bes moontlike verhoudings tot gevolg het.  Daarom is God se wet nooit arbitrêr of afhanklik van grille en nukke is nie.  Dit is die mees stabiele ding in die heelal.” — Walter R. Beach, Dimensions  in  Salvation  (Washington,  D.C.: Review and Herald Publishing Association, 1963), bl. 143, (vry vertaal).

`‘n  Verhouding  vereis  dat  die  partye  saamstem  en  eensgesind  is.    Omdat  God  nie  net  die  Skepper  van  die  wêreld  is  nie,  maar  ook  die  morele  Goewerneur  daarvan  is,  is  die  wet  noodsaaklik  vir  die  geluk  van  sy  skepsels  wat  intelligente  wesens  is  en  wat  eenstemmig  saam  met  Hom  wil  leef.    Sy  wet,  die  uitdrukking  van  sy  wil,  is  dus  die  grondwet  van  sy  regering.    Dit  is  vanself  die  norm  of  verpligting  van  die  verbondsooreenkoms  en  -verhouding.  Die doel daarvan is nie om te red nie, maar om ons plig teenoor God (gebooie 1–4) en ons plig teenoor ons medemens (gebooie 5–10) te definieer.  Met ander woorde, dit verduidelik  die  tipe  lewe  wat  God  vir  sy  verbondskinders  ontwerp  het  vir  hulle  geluk  en  welstand.  Dit het voorkom dat Israel dit met een of ander filosofie oor hoe om te lewe, sou vervang het.  Dit was en is die doel van die verbondsverhouding om die gelowige deur God se transformerende genade in harmonie met Sy wil en karakter te bring.`

`Kyk rondom jou.  Kan jy nie die vernietigende gevolge van wetteloosheid sien nie?  Selfs in jou eie lewe, kan jy nie enige skade sien omdat God se wet oortree was nie?  Op watter maniere help hierdie werklikhede ons om die goedheid van God se wet te bevestig, en hoekom die wet ‘n uiters belangrike deel van ons verhouding met Hom behoort te vorm?`
