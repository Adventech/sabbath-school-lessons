---
title:  Die Priester van die nuwe verbond
date:  03/06/2021
---

Die boek van Hebreërs lê baie klem op Jesus se werk as ons Hoëpriester in die hemel. Dit is ‘n feit dat die duidelikste verklaring van die nuwe verbond in die Nuwe Testament in die boek van Hebreërs gevind word waar daar groot klem op Christus as ons Hoëpriester gelê word. Dit is nie toevallig nie. Christus se hemelse bediening word oorvloedig met die beloftes van die nuwe verbond vermeng. Die Ou Testamentiese heiligdomdiens was gebruik om die waarhede van die ou verbond te verkondig of te leer. Die fokus was op offerandes en middelaarskap. Diere was geslag en hulle bloed was as bemiddeling deur die priesters gebruik. Hierdie was natuurlik alles simbole van die verlossing wat net in Jesus gevind kan word. Daar was geen redding in en deur hulle te vinde nie.

`Lees Hebreërs 10:4. Hoekom is daar geen verlossing in die dood van hierdie diere te vinde nie? Hoekom is die dood van ‘n dier nie genoegsaam om verlossing te bewerkstellig nie?`

Al hierdie offerandes en die priesterlike middelaarskap wat daarmee saamgegaan het, was in Christus vervul. Jesus het die Offer waarop die bloed van die nuwe verbond gebaseer is, geword. Christus se bloed het die nuwe verbond bekragtig en die Sinaitiese verbond “oud” of nietig verklaar. Die ware Offer was eens en vir altyd gebring (Hebreërs 9:26).Toe Christus gesterf het, was daar geen behoefte vir enige diere om weer geslag te word nie. Die aardse heiligdomdienste het hulle doel bereik.

`Lees Matthéüs 27:51 wat vertel hoe die voorhangsel in die aardse heiligdom geskeur het toe Jesus gesterf het. Hoe help daardie gebeurtenis ons om te verstaan hoekom die aardse heiligdom vervang of afgeskaf was?`

Die diere-offers was natuurlik met die priesterlike bediening, en die Leviete wat die offerwerk gedoen en vir die mense met die offerandes in die aardse heiligdom ingetree het, vervang. Toe die offer van diere opgehou het, het die behoefte vir hulle bediening ook tot ‘n einde gekom. Alles was in Jesus vervul wat nou met sy eie bloed in die hemelse heiligdom vir ons intree (lees Hebreërs 8:1–5). Hebreërs bekragtig Christus as Hoëpriester in die hemel, Hy wat deur sy eie bloed in die hemel ingegaan het (Hebreërs 9:12), en nou vir ons intree. Dit is die fondament van die hoop en belofte wat ons in die nuwe verbond het.

`Hoe laat dit jou voel deur te weet dat Jesus deur Sy eie bloed nou in die hemel namens jou diens doen? Hoeveel vertroue en sekerheid met betrekking tot verlossing gee dit aan jou?`