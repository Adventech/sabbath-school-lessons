---
title:  Die nuwe verbond
date:  29/05/2021
---

### Skrifverwysings vir hierdie week se studie
Jeremia 31:31–34; Matthéüs 5:17–28; Hoséa 2:18–20; Jesaja 56:6, 7; Hebreërs 8:7, 8; Hebreërs 10:4; Matthéüs 27:51.

> <p>Geheueteks</p>
> ‘Kyk, daar kom dae, spreek die HERE, dat Ek met die huis van Israel en die huis van Juda ‘n nuwe verbond sal sluit’ (Jeremia 31:31).

Jare gelede het ‘n spotprentjie in ‘n tydskrif ‘n uitvoerende beampte wat voor ‘n ander groep beamptes in ‘n kantoor staan, uitgebeeld. Hy het ‘n kartonhouer vol waspoeier in sy hande gehou en dit aan die ander mans en vroue getoon. Baie trots het hy na die woord Nuut wat in groot rooi letters op die houer gedruk was, gewys, wat natuurlik geïmpliseer het dat die produk ook nuut was. Die beampte het toe gesê, “Dis die ‘Nuut’ op die houer wat nuut is.” Met ander woorde, al wat verander het, was net die woord Nuut op die houer. Verder was alles dieselfde. In ‘n sekere sin kan gesê word dat dit die geval met die nuwe verbond ook is. Die grondbeginsels van die verbond, die basiese hoop wat dit ons gee, die grondliggende voorwaardes daarvan, is dieselfde as die ou verbond s’n. Dit was nog altyd ‘n verbond van God se genade and goedertierenheid, ‘n verbond wat op liefde gegrond is wat die swakhede en neerlae van die mens verreweg oortref. 

**Hierdie week met een oogopslag**: Watter ooreenkomste is daar tussen die ou en nuwe verbonde? Watter rol speel die wet in die verbond? Met wie was die verbond gesluit? Wat word in Hebreërs met die woorde “’n beter verbond” bedoel? (Hebreërs 8:6). Wat is die verwantskap tussen die verbond en die hemelse heiligdom?

_*Bestudeer hierdie week se les as voorbereiding vir Sabbat, 5 Junie._