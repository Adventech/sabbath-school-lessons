---
title:  '“’n Beter verbond” (Hebreërs 8:6)'
date:  02/06/2021
---

Ons het gister gesien dat wat die grondliggende beginsels betref, die ou en nuwe verbonde dieselfde was. Die hoofsaak is verlossing deur geloof in ‘n God wat ons sondes vergewe, nie omdat ons dit werd is nie, maar deur Sy genade alleen. As gevolg van hierdie vergifnis begin ons ‘n verhouding met Hom deur alles oor te gee en in Hom te glo, en Hom te gehoorsaam. Tog noem die boek van Hebreërs die nuwe verbond ‘n “beter verbond.” Hoe verstaan ons dit? Hoe is een verbond dan beter as die ander een?

`Wat was dan “fout” met die ou verbond? (Hebreërs 8:7, 8).`

Die ou verbond se probleem was nie die verbond self nie, maar die mense se tekortkominge om dit met die geloof te verenig (Hebreërs 4:2). Die superioriteit van die nuwe bo die oue word in Jesus gevind — in plaas van net deur diere-offers (soos in die ou verbond) — deur die werklikheid van sy dood en hoëpriesterlike bediening. Met ander woorde, die verlossing wat in die ou verbond aangebied word, is dieselfde as dié van die nuwe verbond. In die nuwe was daar egter ‘n groter, meer volledige openbaring van die God van die verbond en sy liefde vir die gevalle mensdom, geopenbaar. Dit is beter omdat alles wat deur middel van simbole en tipes in die Ou Testament geleer was in Jesus vervul was, en wie se sondelose lewe, Sy dood, en hoëpriesterlike bediening deur die aardse heiligdomsdiens gesimboliseer was (Hebreërs 9:8–14). In plaas van simbole, tipes en voorbeelde het ons nou Jesus self, nie net as die geslagte Lam wat sy bloed vir ons sondes gestort het nie (Hebreërs 9:12), maar wat as ons Hoëpriester in die hemel diens doen om vir ons in te tree (Hebreërs 7:25). Hoewel die verlossing wat Hy aanbied dieselfde is, is hierdie vollediger openbaring van Homself en die verlossing wat in Hom gevind kan word soos in die nuwe verbond geopenbaar word, beter as die oue.

`Lees Hebreërs 8:5 en Hebreërs 10:1. Watter woord word deur die outeur gebruik om die ou verbond se heiligdomdiens te beskryf? Hoe help die gebruik van daardie woord ons om die superioriteit van die nuwe verbond te verstaan? `