---
title:  'Grondbeginsel van die sonde (Génesis 6:5)'
date:  11/04/2021
---

Die Goddelike waarneming aan die einde van God se skepping was dat alles “baie goed” was (Génesis 1:31).  Maar toe het sonde plaasgevind, en die klem het verskuif.  Dinge was nie meer “baie goed” nie.  God se ordelike skepping was deur die sonde se haatlike gevolge geskend.    Gedurende  Noag  se  leeftyd  het  die  boosheid  skrikwekkende  hoogtes  bereik  en  die mens laat agteruitgaan.  Alhoewel die Bybel nie baie daarop uitbrei nie (lees Ellen G. White, Patriarge en Profete, bl. 90–92 vir meer inligting), was die oortredinge en opstand so duidelik te sien dat selfs ‘n liefdevolle, geduldige en vergewensgesinde God dit nie meer kon verdra het nie.  Hoe kon dinge so erg in so ‘n kort tydjie geword het? Die antwoord daarop  is  dalk  maklik.    Hoeveel  mense  vandag,  deur  na  hulle  eie  sondes  te  kyk,  het  nie  dieselfde vraag gevra:  Hoe het dinge so erg in so ‘n kort tydjie geword?

**Slaan die teksverse hieronder na.  Skryf neer wat daar beweer word.  Let op na die geleidelike vordering van sonde:**

`1. Gen. 3:6` 

`2. Gen. 3:11–13` 

`3. Gen. 4:5`

`4. Gen. 4:8`

`5. Gen. 4:19`

`6. Gen. 4:23`

`7. Gen. 6:2`

`8. Gen. 6:5, 11`

Genesis  6:5  en  11  noem  ‘n  toestand  wat  nie  vry  was  van  buite-invloede  nie.    Dit  het  ‘n  geskiedenis  gehad.    Hierdie  verskriklike  gevolge  het  ‘n  oorsaak  gehad.    Sonde  het  geleidelike  erger  geword.    Dit  is  die  neiging  van  sonde.    Dit  is  nie  soos  ‘n  snywond  of  ‘n ander tipe wond wat ‘n outomatiese ingeboude proses het wat genesing tot gevolg het nie.  Inteendeel, sonde wat net gelos word, vermenigvuldig, en is nooit tevrede totdat dit in vernietiging en die dood eindig nie.  ‘n Mens het nie nodig om jou die lewe voor die Vloed voor te stel om daardie beginsel in werking te sien nie.  Dit bestaan selfs nou oral om ons.    Geen wonder dat God sonde haat nie;  geen wonder dat sonde uiteindelik uitgewis sal word nie.  ‘n Regverdige, liefdevolle God kan nie anders as om dit te doen nie.   Die goeie nuus is natuurlik dat al wil Hy van sonde ontslae raak, Hy die sondaars wil red.  Dit is waaroor die  verbond gaan.