---
title: "Vir “ewige geslagte“"
date:  10/04/2021
---

### Skrifverwysings vir hierdie week se studie
Génesis 3:6; Génesis 6:5, 11; Génesis 6:18; Génesis 9:12–17; Jesaja 4:3, Openbaring 12:17.

> <p>Geheueteks</p>
> “‘Maar Noag het genade gevind in die oë van die HERE’” (Génesis 6:8).

Bakterieë is plantorganismes wat net onder ‘n mikroskoop waargeneem kan word. ‘n Enkele, ronde bakterie, is kleiner as ‘n potloodmerkie en dit nadat dit 1,000 keer vergroot is. Onder gunstig toestande — soos genoegsame hitte, vog en voedsel — vermeerder bakterieë uiters vinnig. Byvoorbeeld, sommige bakterieë vermeerder deur tweedeling: ‘n volwasse sel verdeel in twee dogterselle. Wanneer tweedeling elke uur plaasvind, kan een bakterie meer as 18,000,000 nuwe bakterieë binne 24 uur vorm. Na 48 uur het daar meer as honderdbiljoen bakterieë gevorm. Hierdie mikroskopiese buitengewone verskynsel in die biologiese wêreld kan as ‘n illustrasie van die eksponensiële toename van sonde na die sondeval gesien word. Met die gawe van ‘n reuse intellek, blakende gesondheid en langslewendheid, het hierdie lewenskragtige ras God verwerp en hulle sonderlinge mag misbruik om ongeregtigheid in alle vorme na te jaag. Alhoewel bakterieë deur sonlig, chemikalieë of hoë temperature uitgewis kan word, het God verkies om hierdie toenemende opstand deur ‘n universele Vloed uit te roei.

**Hierdie week met die eerste oogopslag:** Wat het die sonde aan God se skepping gedoen? Watter karaktertrekke het Noag geopenbaar? Watter beginsels was by die verbond met Noag betrokke? Op watter maniere word God se genade in sy verbond met Noag voor die Vloed geopenbaar? Wat leer die verbond wat God met die mens na die Vloed gemaak het ons oor sy allesomvattende liefde vir ons?

_*Bestudeer hierdie week se les as voorbereiding vir Sabbat, 17 April._