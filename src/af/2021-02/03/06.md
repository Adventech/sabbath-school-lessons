---
title: '“Net Noag het oorgebly”'
date: 15/04/2021
---

“So is dan al die lewende wesens verdelg wat op die aarde was, die mens sowel as die vee en die kruipende diere en die voëls van die hemel, hulle is verdelg van die aarde af. En net Noag het oorgebly en wat by hom in die ark was.” (Génesis 7:23).In hierdie vers word die konsep van ‘n “oorblyfsel” die eerste keer in die Skrif genoem. Die woord “oorgebly” stam van ‘n ander woord af waarvan die oorspronklike vorm baie keer in die Ou Testament gebruik word om die gedagte van ‘n “oorblyfsel” oor te dra. “ ‘Maar God het my voor julle uit gestuur om vir julle ‘n oorblyfsel op die aarde te verseker en om julle in die lewe te hou tot ‘n groot verlossing’ ” (Génesis 45:7 eie beklemtoning). “En wie in Sion oorgebly het en gespaar is in Jerusalem, dié sal heilig genoem word, elkeen wat onder die lewendes opgeskrywe is in Jerusalem” (Jesaja 4:3, eie beklemtoning).“En in dié dag sal die Here weer vir die tweede keer sy hand uitstrek, om die oorblyfsel van sy volk los te koop ...” (Jesaja 11:11, eie beklemtoning). In al hierdie gevalle is die skuinsgedrukte woorde aan die woord “oorgebly” (soos in Génesis 7:23) gekoppel.

`Lees Génesis 7:23 en ook die ander voorbeelde. Hoe verstaan jy die konsep van ‘n oorblyfsel hier? Wat is die omstandighede wat daartoe gelei het? Hoe pas die verbond by die oorblyfselgedagte in?`

Tydens die Vloed het die Skepper van die wêreld die Regter van die wêreld geword. Die naderende wêreldwye vonnis het die vraag laat ontstaan of alle lewe op die aarde – selfs die mens – uitgedelg sou word. Indien nie, wie sou die oorlewendes wees? Wie sou die oorblyfsel wees? In hierdie geval was dit Noag en sy gesin. Maar Noag se redding was aan God se verbond met hom, gekoppel (Génesis 6:18) — ‘n verbond wat deur ‘n barmhartige en genadige God begin en uitgevoer was. Hoe belangrik hulle samewerking ook al was, hulle het oorleef alleenlik deur wat God vir hulle gedoen het. Wat Noag se verpligtinge ook al was, en hoe getrou hy dit ook al uitgevoer het, sy enigste hoop was God se genade.

`Gebaseer op ons begrip van eindtydgebeure wanneer God ‘n oorblyfselvolk sal hê (lees Openbaring 12:17), watter vergelykings uit die verhaal van Noag kan ons help om voor te berei om deel van die oorblyfselvolk te wees? Op watter maniere beïnvloed ons daaglikse besluite of ons uiteindelik deel daarvan gaan wees wanneer die tyd aanbreek?`