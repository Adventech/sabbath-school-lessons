---
title:  'Noag (Génesis 6:9)'
date:  12/04/2021
---

**Te midde van al die teksverse oor die boosheid van die mense van die antediluviaanse (voor  die  Vloed)  wêreld,  vorm  Noag  ‘n  kontras  met  die  mense  rondom  hom.    Lees  die vers hierbo en let op na die drie spesifieke eienskappe waarna die Bybel oor hom verwys.  Skryf, so goed as wat jy kan, neer wat jy dink wat hierdie eienskappe beteken:**

`1. Hy was “’n regverdige man” `
`2. Hy was “opreg”`
`3. Hy “het met God gewandel”`

Daar is geen twyfel dat Noag iemand was wat met die Here ‘n reddende verhouding gehad het nie.  Hy was iemand saam met wie God kon werk, iemand wat na Hom sou luister, Hom sou gehoorsaam, en op Hom sou vertrou.  Dit is hoekom die Here in staat was om Noag te gebruik om sy doelstellings te bereik, en hoekom Petrus in die Nuwe Testament hom ‘n “prediker van geregtigheid” kon genoem het (II Petrus 2:5). 

`Lees  Génesis  6:8.    Hoe  help  hierdie  vers  ons  om  die  verhouding  tussen  Noag  en  die  Here te verstaan?`

Die woord genade word hier vir die eerste keer in die Skrif genoem en het duidelik dieselfde betekenis as die Nuwe Testament se verwysings daarna, waar die barmhartige, onverdiende guns  van  God  aan  sondaars  wat  dit  nie  verdien  nie,  beskryf  word.    Daarom  moet  ons  verstaan dat hoe ook al Noag “skuldeloos,” en “regverdig” was, hy nogtans ‘n sondaar was wat die onverdiende genade van sy God nodig gehad het.  In hierdie sin is Noag geensins verskillend van enigeen van ons wat ernstig daarna streef om die Here te volg nie.

`Met begrip van Noag se behoefte aan God se genade net soos die res van ons, dink na oor jou eie lewe en vra jouself hierdie vraag, kan van my gesê word dat ek, soos Noag,  “regverdig”  en  “opreg”  is,  en  dat  ek  “met  God  wandel”?  Skryf  jou  redes  neer vir watter antwoord jy ook al gee, en (indien jy gemaklik daarmee voel) deel dit met die klas op Sabbat.`