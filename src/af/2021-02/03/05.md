---
title: 'Die reënboog as teken'
date: 14/04/2021
---

“En God het gesê: ‘Dit is die teken van die verbond wat Ek sluit tussen My en julle en al die lewende wesens wat by julle is, vir ewige geslagte: my boog gee Ek in die wolke; dit sal ‘n teken wees van die verbond tussen My en die aarde.’ ” (Génesis 9:12, 13). Min natuurverskynsels is mooier as die reënboog. Wie kan nie onthou hoe jy as kind die eerste keer met bekoring en verwondering na daardie halfsirkelvormige gekleurde strepe wat soos bande in die lug lyk, gekyk het, en wat soos ‘n aanloklike geheimsinnige poort na die hemel gelyk het, (of miskien soos ‘n sirkusnar se lyfband)? Selfs ons as volwassenes se asem kan weggeslaan word deur die verskynsel van daardie onbeskryflike kleure in die wolke. Geen wonder dat die reënboog selfs vandag nog as ‘n simbool vir so baie dinge gebruik word nie: deur politieke organisasies, kultusgroepe, ruk-en-pluk orkeste en reisagentskappe (tik die woord “reënboog” in op die Webwerf en sien wat gebeur). Dis vanselfsprekend dat daardie pragtige kleurstroke nog steeds die snare van ons harte en ons verstande bekoor. Dit was natuurlike God se bedoeling dat dit so moes wees.

`Wat sou die reënboog gesimboliseer het, het die Here gesê? Génesis 9:12–17.`

Die Here het gesê dat Hy die reënboog sou gebruik as ‘n teken van “my verbond” (Génesis 9:15). Dis so interessant dat Hy die woord “verbond” hier gebruik, want, in hierdie geval, verskil hierdie verbond van hoe dit elders gebruik word. In teenstelling met die verbond met Abraham of die Sinai-verbond, word daar geen spesifieke verpligting uitgespreek op diegene wat baat sou vind by hierdie verbond nie (selfs ook nie Noag nie). God se woorde hier is vir alle mense, vir “‘al die lewende wesens, in alle vlees’ ” (Génesis 9:15), vir “ ‘ewige geslagte’ ” (Génesis 9:12). God se woorde is hier universeel, allesomvattend, sonder dat enigeen kies om die Here òf te gehoorsaam, òf nie. In hierdie sin word die konsep van die ”verbond” nie gebruik soos dit elders in die Bybel gebruik word wanneer daar oor die verhouding tussen God en die mense gepraat word nie.

`Op watter manier openbaar hierdie verbond ook God se genade? Wie het hierdie verbond begin? Wie is die uiteindelike weldoener?`

`Alhoewel hierdie verbond, soos dit hier beskryf word, nie spesifieke verpligtinge van ons kant af vereis nie (God se aandeel is om nooit weer die wêreld met ‘n vloed te vernietig nie), hoe kan ons kennis van wat die reënboog simboliseer, ons beïnvloed om in gehoorsaamheid aan die Here te leef? Kortom, voel ons of ons verpligtinge van ons kant het wanneer ons in die lug opkyk en die reënboog sien? Dink na oor die hele konteks waarin die reënboog gegee was, en die lesse wat ons daaruit kan leer.`