---
title:  Verbondsgeloof
date:  12/06/2021
---

### Skrifverwysings vir hierdie week se studie
Galásiërs 6:14; Romeine 6:23; I Johannes 5:11, 13; Romeine 4:1-7; Levítikus 7:18; Levítikus 17:1-4; Romeine 5:1.

> <p>Geheueteks</p>
> “En dat niemand deur die wet by God geregverdig word nie, is duidelik; want die regverdige sal uit die geloof lewe” (Galásiërs 3:11).

Ongeveer sewe eeue voor Christus het die digter, Homer, “Odyssey” geskryf, die verhaal van Odysseus die groot krygsman wat — nadat hy die stad van Troje gedurende die Trojaanse oorlog geplunder het — ‘n tienjaarlange reis begin het om na sy geboorteland, Ithaca, terug te keer. Die reis het lank geneem omdat hy ‘n paar skipbreuke gely het, oproere en storms beleef het, monsters teëgekom het en ook ander struikelblokke wat hom weerhou het om sy doel te bereik. Uiteindelik, nadat die gode besluit het dat Odysseus genoeg gely het, het hulle besluit om toe te laat dat die moeë krygsman huis toe en na sy gesin toe te kon gaan. Hulle het besluit dat hy genoeg beproewinge deurgemaak het as versoening vir sy foute wat hy gemaak het. In ‘n sekere sin is ons net soos Odysseus op ‘n lang reis huis toe. Die groot verskil is egter dat ons nie soos Odysseus “genoeg kan ly” om ons pad terug te verdien nie. Die afstand tussen die hemel en die aarde is te groot vir ons om ons foute te versoen. Sou ons by die huis kom, sal dit alleenlik deur die genade van God wees.

**Hierdie week met een oogopslag**: Hoekom moet verlossing ‘n gawe wees? Hoekom kan net Iemand wat gelyk aan God is ons siele terugkoop? Wat maak Abraham so ‘n goeie geloofsverteenwoordiger? Wat beteken dit dat regverdigheid aan ons “toegereken” of “toevertrou” word? Hoe kan ons die beloftes van en die hoop op die Kruis ons eie maak?

_*Bestudeer hierdie week se les as voorbereiding vir Sabbat, 19 Junie._