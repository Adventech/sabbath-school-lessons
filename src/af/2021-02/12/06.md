---
title:  “Innerlike vertroue op die beloftes”
date:  17/06/2021
---

‘n Verhaal word vertel van die beroemde Kardinaal Bellarmine, die bekende Katolieke apologeet wat regdeur sy lewe teen die boodskap van regverdiging deur toegerekende geregtigheid alleenlik, geveg het. Op sy sterfbed was die kruisbeelde en die verdienstes van die heiliges aan hom voorgehou om aan hom sekerheid en gerusstelling te bring voor hy sou sterf. Maar Bellarmine het gesê, “Neem dit weg. Ek dink dit is veiliger om op die verdienstes van Christus te vertrou.”

Vir baie mense wat aan die einde van hulle lewens kom en dan terugkyk, lyk hulle dade en hulle werke vrugteloos en nikswerd om verlossing by ‘n heilige God te verdien nie, en daarom die geregtigheid van Christus nodig het. Maar die goeie nuus is dat ons nie hoef te wag vir ons naderende dood voordat ons sekuriteit by die Here kan hê nie. Die hele verbond is steeds op die gewaarborgde beloftes van God gegrond, beloftes wat ons lewens nou kan verbeter. 

**Slaan die volgende verse na en beantwoord die vraag wat by elkeen gevra word in die konteks van die ontwikkeling, instandhouding en versterking van jou verbondsverhouding met God:**

`Psalm 34:9 (Hoe kan jy God se goedheid smaak?)`

`Matthéüs 11:30 (Wat is dit wat Christus vir ons gedoen het wat hierdie juk sag maak?)`

`Romeine 5:1 (Wat het regverdiging met vrede te doen?)`

`Filippense 2:7, 8 (Hoeveel het jy uit Christus se ondervinding gebaat?)`

Ondersoek jou lewe biddend en vra jouself watter dinge doen ek wat my verhouding met God versterk, en watter dinge breek dit af? Watter veranderinge moet ek maak?