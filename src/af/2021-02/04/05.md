---
title:  'Stadiums van die verbond (Génesis 12:1, 2)'
date:  21/04/2021
---

In hierdie twee verse word die eerste stadium van God se verbondsbelofte aan Abram (daar is drie), onthul. God het Abram genader, hom ‘n bevel gegee, en toe die belofte gemaak. Die “genader” dui God se genadige verkiesing van Abram aan om die eerste hooffiguur van sy spesiale verbond van goedertierenheid te wees. Die “bevel” sluit die toets van totale vertroue op God in (Hebreërs 11:8). Alhoewel die “belofte” (Génesis 12:1–3, 7) spesifiek aan Abram se afstammelinge gemaak was, sluit dit uiteindelik ‘n belofte aan die hele mensdom in (Génesis 12:3, Galásiërs 3:6–9).

`Die tweede stadium van God se verbond met Abram kom in Génesis 15:7–18 voor. In watter verse vind ons sommige van dieselfde stappe wat in die eerste stadium voorkom?`

`God se nadering tot die mens? Verse?`

`Die mens se roeping om gehoorsaam te wees? Verse?`

`Die goddelike belofte? Verse?`

In die plegtige ritueel van stadium twee, het die HERE aan Abram verskyn en tussen die stukke vleis deur beweeg. Elkeen van die drie diere was geslag en middeldeur verdeel in twee helftes, en teenoor mekaar met spasies tussenin geplaas. Die voëls het hy nie verdeel nie. Hulle wat die verbond sou sluit, moes tussendeur die verdeelde stukke deurloop en simbolies ewigdurende gehoorsaamheid belowe aan dit waaroor daar plegtig ooreengekom was.

`Beskryf wat gedurende die derde en finale stadium van die goddelike verbondsluiting met Abraham plaasgevind het. (Lees Génesis 17:1–14.)`

Die betekenis van die naam “Abraham” bevestig God se begeerte en plan om alle mense te wil red. Die “menigte nasies” sou beide Jode en heidene insluit. Die Nuwe Testament maak dit baie duidelik dat die ware afstammelinge van Abraham hulle is wat Abraham se geloof sal beoefen, en wat op die beloofde Messias se verdienstelikheid sal vertrou. (Lees Galásiërs 3:7, 29.)

`Lees Openbaring 14:6, 7, die eerste engel se boodskap. Watter parallele kan jy vind tussen wat die engel sê en wat gebeur in die verbond met Abraham? In watter maniere is dit dieselfde?`