---
title: 'Verbondsverpligtinge'
date:  22/04/2021
---

‘Want Ek het hom verkies, dat hy aan sy kinders en sy huis ná hom bevel sou gee dat hulle die weg van die HERE moet hou om geregtigheid en reg te doen; sodat die HERE oor Abraham kan bring wat Hy oor hom gespreek het.’ ” (Génesis 18:19). Tot dusver het ons gesien dat die verbond altyd ‘n verbond van genade is, deurdat God vir ons doen wat ons nooit vir onsself kan doen nie. Die verbond met Abraham is ook geen uitsondering nie. Deur Sy genade, het God Abraham as sy instrument gekies om te help om die plan van verlossing aan die wêreld bekend te stel. God se vervulling van sy verbondsbeloftes was egter van Abraham se gewilligheid om reg te doen, afhanklik, om Hom te gehoorsaam deur te glo. Sonder daardie gehoorsaamheid van Abraham se kant af, kon God hom nie gebruik het nie. Génesis 18:19 demonstreer wat die verwantskap tussen genade en wet is. Dit begin met “genade” (“Ek het hom verkies”) en volg dan met die feit dat Abraham iemand is wat die Here sal gehoorsaam en sy gesin ook sal laat gehoorsaam. Geloof en werke werk nou saam hier, soos dit moet wees. (Lees Jakobus 2:17.)

`Let egter op na die frasering van Génesis 18:19 en veral na die laaste sinsdeel. Wat sê dit hier oor Abraham se gehoorsaamheid? Alhoewel gehoorsaamheid nie die middel tot redding is nie, hoe belangrik is dit hier? Volgens hierdie vers, kan die verbond daarsonder vervul word? Verduidelik jou antwoord.`

Die seëninge van die verbond kan nie geniet of gehandhaaf word as sekere voorwaardes deur die begunstigdes nie nagekom word nie. Hoewel die voorwaardes nie nodig is om die verbond tot stand te bring nie, moet hulle as gevolg van liefde, geloof en gehoorsaamheid nagekom word. Hulle moet die openbaarmaking van ‘n verhouding tussen die mens en God wees. Gehoorsaamheid is die middel waardeur God sy verbondsbeloftes aan die mense kan nakom. Wanneer ‘n verbond verbreek word as gevolg van ongehoorsaamheid, is dit as gevolg van ontrouheid aan ‘n bestaande verhouding. Wanneer die verbond verbreek word, is dit nie die voorwaarde van genade wat verbreek word nie, maar die voorwaarde van nakoming van die belofte.

`Kan jy in jou eie ondervinding met die Here sien hoekom gehoorsaamheid so belangrik is? Kan jy aan enige voorbeelde òf uit die Bybel, òf uit jou eie ondervinding, dink waar ongehoorsaamheid die nakoming van die verbondsbeloftes onmoontlik maak? Indien so, wat is hulle, en wat nog meer belangrik is, wat is die geneesmiddel?`