---
title:  ‘n Ewige verbond
date:  17/04/2021
---

### Skrifverwysings vir hierdie week se studie
Exodus 3:14; Génesis 17:1–6; Génesis 41:45; Daniël 1:7; Génesis 15:7–18; Génesis 17:1–14; Openbaring 14:6, 7.

> <p>Geheueteks</p>
> “En Ek sal my verbond oprig tussen My en jou en jou nageslag ná jou in hulle geslagte as ‘n ewige verbond, om vir jou ‘n God te wees en vir jou nageslag ná jou.” (Génesis 17:7).

Hoe baie van ons onthou nog hoe ons as kinders baie siek was as gevolg van een of ander siektetoestand, of van ligte longontsteking, wat tot iets ergers kon lei? Gedurende die lang nag se gespook met koors onthou ons nog hoe ons half wakker geword het en gesien het hoe ons ma en pa langs ons bed gesit het in die sagte gloed van ‘n bedlampie. Net so, in ‘n figuurlike menslike sin, het God langs die bed van ‘n sondebelaaide siek wêreld gesit terwyl die morele donkerheid in die eeue na die Vloed om hulle al donkerder geword het. Dit was die rede hoekom Hy Abram geroep het en beplan het om deur hierdie getroue dienskneg ‘n volk tot stand te bring om aan hulle ‘n kennis van Homself toe te vertrou, en aan hulle verlossing te skenk. Daarom het God met Abram en sy nageslag ‘n verbond gesluit wat die goddelike plan duidelik gemaak het om die mensdom van die gevolge van sonde te red. Die Here wou nie sy wêreld alleen los nie, nie in so ‘n aaklige toestand nie. Hierdie week gaan ons na die onthulling van nog meer verbondsbeloftes kyk. 

**Hierdie week met die eerste oogopslag:** Wat is die naam van God? Wat beteken dit? Wat was die betekenis van die name wat God gebruik het om Homself aan Abram te openbaar? Watter name het Hy gebruik om Homself te identifiseer? Hoekom het God Abram se naam na Abraham verander? Hoekom is name belangrik? Watter voorwaardes en verpligtinge was met die verbond verbind?

_*Bestudeer hierdie week se les as voorbereiding vir Sabbat, 24 April._