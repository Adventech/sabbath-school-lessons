---
title:  'Vir jou ‘n skild'
date:  25/04/2021
---

`“Ná hierdie dinge het die woord van die HERE tot Abram gekom in ‘n gesig en gesê: Vrees nie Abram, Ek is vir jou ‘n skild en jou loon is baie groot.” (Génesis 15:1). Lees Génesis 15:1–3. Dink na oor die konteks waarin dit gegee was. Hoekom is die eerste woorde van die Here aan Abram, “Vrees nie”? Wat sou dit wees wat Abram sou gevrees het?`

Wat hier spesifiek interessant is, is dat die Here aan Abram sê, “Ek is vir jou a skild”. Die gebruik van die persoonlike voornaamwoord dui op die intieme verhouding wat God met hom wil hê. God wil ‘n persoonlike verhouding met hom hê, net soos met elkeen van ons ook. Die aanduiding dat God vir hom ‘n “skild” sal wees, kom hier vir die eerste keer in die Bybel voor en is die enigste keer wat God dit gebruik om Homself te openbaar, selfs al gebruik ander Bybelskrywers hierdie term vir God (Deuteronómium 33:29, Psalm 18:30, Psalm 84:11, Psalm 144:2).

`Wanneer God Homself iemand se skild noem, wat beteken dit? Het dit vir Abram iets beteken wat nie op ons van toepassing is nie? Kan ons daardie belofte vir onsself nou toe-eien? Beteken dit dat ons geen fisiese verlies sal ondervind nie? Op watter maniere is God ‘n skild vir ons? Hoe verstaan jy hierdie voorstelling?`

“Christus het nie net toevallige belangstelling in ons nie, maar belangstelling wat sterker is as die van ‘n moeder vir haar kind. . . . Ons Heiland het ons met menslike lyding en droefheid, met belediging, verwyt, mishandeling, bespotting, verwerping en die dood gekoop. Hy waak oor u, sidderende kind van God. Hy sal u onder Sy beskerming veilig bewaar. . . . Ons menslike swakheid sal nie ons toegang tot die hemelse Vader verhinder nie, want Hy [Christus] het gesterf om vir ons in te tree.” — Ellen G. White, Seuns en Dogters van God, bl. 77.

`Rolando was, volgens sy uiterlike optrede, ‘n getroue volgeling van die Here. Toe sterf hy skielik en onverwags. Wat het van God as sy skild geword? Of moet ons die gedagte van God as ons skild op ‘n ander manier verstaan? Verduidelik. Wat belowe God, waarteen sal Hy ons altyd beskerm? (Lees I Korinthiërs 10:13.)`