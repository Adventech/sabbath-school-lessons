---
title:  ‘n Groot en magtige nasie . . . .
date:  28/04/2021
---

God het nie net belowe dat al die geslagte van die aarde in Abraham geseën sou word nie; die Here het ook gesê dat Hy hom ‘n “groot en magtige nasie” sou maak (Génesis 18:18; lees ook Génesis 12:2, Génesis 46:3) — nogal ‘n belofte om aan ‘n man te maak wat met ‘n vrou getroud was wat te oud was om kinders te hê. So het God, toe Abraham sonder nakomelinge was en sonder ‘n seun, beide aan hom beloof. Hierdie belofte het egter nie volkome werklikheid geword terwyl Abraham nog gelewe het nie. Nog minder het Isak of Jakob dit sien gebeur nie. God het dit aan Jakob herhaal en en nog meer inligting bygevoeg, naamlik dat die belofte in Egipte nagekom sou word (Génesis 46:3), hoewel Jakob dit ook nie gesien gebeur het nie. Uiteindelik het die belofte natuurlik werklikheid geword.

`Waarom wou die Here uit Abraham se saad ‘n spesiale nasie tot stand gebring het? Wou die Here net ‘n ander land met ‘n sekere etniese oorsprong tot stand gebring het? Watter doelwitte moes hierdie nasie bereik? Lees Exodus 19:5, 6; Jesaja 60:1–3; en Deuteronómium 4:6–8; en skryf dan jou antwoord hieronder:`

Die Skrif toon duidelik dat God ten doel gehad het om deur Israel se voorbeeld die nasies van die wêreld nader na Homself te trek, deurdat Hy Israel sou seën en hulle ‘n gelukkige, gesonde en heilige volk sou wees. So ‘n nasie sou die seëninge wat gehoorsaamheid aan die wil van die Skepper bring, gedemonstreer het. Die menigtes van die aarde sou nadergetrek word om die ware God te aanbid (Jesaja 56:7). Sodoende sou die aandag van die mensdom op Israel gevestig word, op hulle God, en op die Messias, die Verlosser van die wêreld, wat in hulle midde sou verskyn. “Die kinders van Israel moes die hele gebied bewoon wat God vir hulle bepaal het. Daardie volkere wat die aanbidding en diens van die ware God verwerp het, moes onteien word. Maar dit was die doel van God dat mense deur die openbaring van Sy karakter deur Israel na Hom aangetrek moes word. Die evangelie-uitnodiging moes aan die hele wêreld gegee word. Deur die leer van die offerstelsel moes Christus voor die nasies verhoog word, en almal wat Hom aanskou, sou lewe.” — Ellen G. White, Die Gelykenisse van Christus, bl. 290.

`Kan jy enige ooreenkomste sien tussen wat die Here deur Israel wou doen, en wat Hy deur sy kerk wil doen? Indien daar is, wat is daardie ooreenkomste? Lees I Petrus 2:9.`