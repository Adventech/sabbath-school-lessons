---
title:  'Die Messiaanse belofte: Deel 1'
date:  26/04/2021
---

“en in jou en jou nageslag sal al die geslagte van die aarde geseën word.” (Génesis 28:14).

“En as julle aan Christus behoort, dan is julle die nageslag van Abraham en volgens die belofte erfgename.” (Galásiërs 3:29).

Die Here het meer as een keer aan Abraham gesê dat in hom en in sy nageslag al die nasies van die aarde geseën sal word (lees ook Génesis 12:3, Génesis 18:18, Génesis 22:18).Hierdie wonderlike verbondsbelofte word herhaal, want van al die beloftes is dit die belangrikste een, die mees blywende een, die een wat al die ander die moeite werd maak. In ‘n sekere sin was hierdie ‘n belofte van die opkoms van die Joodse nasie deur wie die Here “al die geslagte van die aarde” wou leer van die ware God, en van sy plan van verlossing. Maar, die belofte word net ten volle in Jesus Christus, die saad van Abraham, vervul, die een wat vir die sondes van “al die geslagte van die aarde” op die Kruis sou sterf.

`Dink na oor die verbondsbelofte wat na die Vloed gemaak was (toe die Here belowe het om nie weer die aarde met water te verdelg nie). Wat sou die einddoel hiervan wees sonder die belofte van verlossing wat in Jesus gevind word? Watter doel sou enige van God se beloftes dien sonder die belofte van die ewige lewe wat ons in Jesus Christus vind?`

`Hoe verstaan jy die gedagte dat in Abraham, deur Jesus, “al die geslagte van die aarde” geseën sou word? Wat beteken dit?`

Daar is geen twyfel dat die verbondsbelofte van ‘n Verlosser vir die wêreld die grootste van al God se beloftes is nie. Die Verlosser Self word die “middel” waardeur die verpligtinge van die verbondsvereiste nagekom word, en al die ander beloftes dan werklikheid word. Almal, Jood of heiden, wat een met Hom word, word as Abraham se ware nageslag en erfgename van die belofte gereken (Galásiërs 3:8, 9, 27–29), d.i. — die belofte van die ewige lewe in ‘n sondelose omgewing waar sonde, pyn en lyding nooit weer sal voorkom nie. Kan jy aan ‘n beter belofte as dit dink?

`Hoekom is die belofte van ‘n ewige lewe in ‘n sondelose wêreld sonder sonde en lyding so aantreklik vir ons? Kan dit wees dat ons daarna verlang omdat ons oorspronklik daarvoor geskep was, en dat deur daarna te verlang, ons na iets verlang wat eintlik deel van ons natuur is? `