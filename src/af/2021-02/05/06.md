---
title:  '“En jou naam so groot maak”'
date:  29/04/2021
---

`“En Ek sal jou ‘n groot nasie maak en jou seën en jou naam so groot maak, dat jy ‘n seën sal wees.” (Génesis 12:2). In Génesis 12:2 belowe God om Abram se naam groot te maak — d.i., om hom beroemd te maak. Hoekom sou die Here dit vir enige sondaar wou doen, maak nie saak hoe gehoorsaam en getrou hy sou wees nie? Wie verdien ‘n “groot” naam? (Lees Romeine 4:1–5, Jakobus 2:21–24.) Het God grootheid aan Abram toegeken vir sy eie persoonlike voordeel, of het dit iets meer verteenwoordig? Verduidelik.`

`Vergelyk Génesis 11:4 met Génesis 12:2. Wat is die groot verskil tussen die twee verse? Op watter wyse verteenwoordig die een “redding deur werke” en die ander een “redding deur geloof”?`

Hoeveel die plan van verlossing ook al op Christus se werk namens ons gegrond is, is ons as die ontvangers van God se genade, tog betrokke. Ons het ‘n rol om te speel; ons vrye keuse tree na vore. Die drama van die eeue, die stryd tussen Christus en Satan, is nog steeds in en deur ons aan die gang. Beide die mensdom en die engele hou dop wat met ons gebeur in hierdie stryd (I Korinthiërs 4:9). Dus het dit wie ons is, wat ons sê en wat ons doen, en wat eintlik glad nie van belang buite ons onmiddelike sfeer is nie, in ‘n sekere sin, ‘n invloed wat deur die heelal kan weerklink. Deur ons woorde, ons optrede en selfs ons gesindhede, kan ons help om eer aan die Here wat so baie vir ons gedoen het, te bring, of om Hom en sy Naam oneer aan te doen. Daarom, toe die Here aan Abraham gesê het dat Hy sy naam groot sal maak, het Hy sonder twyfel dit nie so bedoel soos wat die wêreld iemand met‘n groot of bekende naam sien nie. Wat ‘n naam groot in die oë van God maak, is karakter, geloof, gehoorsaamheid, nederigheid, liefde vir ander mense, kenmerke wat, terwyl dit dikwels deur die wêreld gerespekteer sou word, gewoonlik nie deur die wêreld as faktore gesien word om iemand se naam groot te maak nie. 

`Kyk na sommige van die manne en vroue wat “groot” name in die hedendaagse wêreld het, of dit akteurs, politici, kunstenaars, die rykes, of wie ook al is. Wat omtrent hierdie mense het hulle beroemd gemaak? Kontrasteer dit met die grootheid van Abraham. Wat vertel dit aan ons van hoe verdorwe die wêreld se begrip van grootheid is? Hoeveel van die wêreld se gesindheid beïnvloed ook ons siening van om groot te wees?`