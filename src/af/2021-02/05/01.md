---
title:  'Kinders van die Belofte'
date:  24/04/2021
---

### Skrifverwysings vir hierdie week se studie
Génesis 15:1–3, Jesaja 25:8, I Korinthiërs 2:9, Openbaring 22:1–5, I Petrus 2:9, Génesis 11:4, Génesis 12:2.

> <p>Geheueteks</p>
> “En kyk, Ek is met julle al die dae tot aan die voleinding van die wêreld.” (Matthéüs 28:20).

Vader en sy tien jaar oud dogtertjie het by die see vakansie gehou. Terwyl hulle eendag in die see geswem het, het hulle, alhoewel hulle albei goeie swemmers was, van mekaar af wegbeweeg al dieper die see in. Die vader het besef dat hulle besig was om deur die gety dieper die see ingetrek te word, en hy roep toe na sy kind: ‘Mary, ek gaan strand toe om hulp te kry. As jy moeg word, draai op jou rug. Jy kan die hele dag lank so dryf. Ek kom terug om jou te kom haal.’ “Binne ‘n kort tydjie het baie soekers en bote heen en weer oor die groot wateroppervlakte vir die klein dogtertjie gesoek. Honderde mense op die strand het die nuus gehoor en het angstig op hulle terugkoms gewag. Hulle het haar eers vier ure later gekry, ver van die land, maar sy het kalm op haar rug gedryf en was geensins bang nie. Die redders was met toejuiging en trane van blydskap en verligting begroet toe hulle met hulle kosbare bondeltjie terug op die land gearriveer het, maar die kind was steeds kalm. Dit het gelyk asof sy gedink het die mense tree vreemd op. En toe sê sy, ‘My vader het gesê ek kan die hele dag lank op my rug drywe en dat hy my sou kom haal, en daarom het ek geswem en gedrywe, want ek het geweet dat hy sou terugkom.’ ” — H. M. S. Richards, “When Jesus Comes Back,” Voice of Prophecy News, March 1949, bl. 5, (vry vertaal).

**Hierdie week met een oogopslag:** Hoekom het die Here na Homself as Abram se skild verwys? Hoe sou “al die nasies van die aarde” in Abraham geseën word? Watter van die verbondsbeloftes is die grootste? 

_*Bestudeer hierdie week se les as voorbereiding vir Sabbat, 1 Mei._