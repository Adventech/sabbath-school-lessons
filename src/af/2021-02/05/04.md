---
title:  'Die Messiaanse belofte: Deel 2'
date:  27/04/2021
---

`“Om ware geluk te geniet, moet ons na ‘n ver land reis, en selfs weg van onsself.” — Thomas Browne, (vry vertaal). Besin oor die bogenoemde aanhaling wat in die 1600’s geskrywe was. Stem jy saam of nie? Lees dit in die konteks van I Thessalonicense 4:16–18 en ook van Openbaring 3:12.`

Augustinus het oor die mens se toestand so geskryf: “Hierdie lewe van ons — as hierdie lewe wat so vol kwaad is nog ‘n lewe genoem kan word — getuig van die feit dat, reg van die begin af, die menseras verdoem was. Dink eerstens aan die bodemlose diepte van onkunde waaruit alle dwalinge vloei en die seuns van Adam in ‘n donker poel insluk sodat niemand kan ontsnap sonder om die tol van geswoeg en trane en vrese te betaal nie. En dan, neem dan ons groot liefde vir al daardie dinge wat so ydel en giftig is, en wat so baie hartseer veroorsaak, moeilikhede, droefhede, en vrese; soveel kranksinnige vreugdes in onenigheid, twis, en oorloë; soveel bedrog en diefstal en stelery; soveel ontrouheid en trots, jaloersheid en eersug, manslag en moord, onmenslikheid en wreedheid, wetteloosheid en wellus; al die skaamtelose hartstogte van die onkuise mense — ontug en owerspel, bloedskande en onnatuurlike sondes, verkragting en ontelbare ander onreinhede wat te erg is om te noem; die sondes teen godsdiens – ontheiliging en dwaalleer, godslastering en meineed; die onbillikheid teen ons bure — skindertaal en kullery, leuens en valse getuienis, gewelddadigheid teenoor mense en eiendom; die onregverdigheid van die howe en die ontelbare ander ellendes en onreg in die wêreld, maar wat aandag ontduik.” — Augustine of Hippo, City of God, Gerald G. Walsh, S. J. trans. (New York: Doubleday & Co., 1958), boek 22, hoofstuk 22, bl. 519, (vry vertaal). Augustinus se aanhaling beskryf die meeste moderne stede vandag; maar, hy het dit meer as vyftien honderd jaar gelede geskryf. Die mens het baie min verander, en dit is hoekom mense wil ontsnap. Gelukkig, hoe erg ons situasie nou ook al is, die toekoms lyk helder, maar alleenlik deur wat God vir ons deur die lewe, dood, opstanding en hoëpriesterlike bediening van Jesus gedoen het — die uiteindelike vervulling van die verbondsbelofte wat aan Abraham gemaak was dat, deur sy saad, al die geslagte van die aarde geseën sal word.

`Lees die aanhaling van Augustinus hierbo. Skryf iets in jou eie woorde om die hartseer situasie in die hedendaagse wêreld te beskryf. Terselfdertyd, slaan in die Bybel na watter verse jy ook al kan kry wat praat oor wat God vir ons in Jesus Christus belowe het (bv., Jesaja 25:8, I Korinthiërs 2:9, Openbaring 22:2–5). Dink na oor daardie beloftes. Maak dit jou eie. Alleenlik dan kan jy werklik begryp waaroor die verbond gaan.`