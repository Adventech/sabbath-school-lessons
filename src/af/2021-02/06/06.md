---
title:  Geestelike Israel
date:  06/05/2021
---

Wat die foute en mislukkings van antieke Israel ook al was, die Here was nie klaar met die plan om ‘n getroue volk wat Hom sou dien, te verwek nie. Dit is ‘n feit dat die Ou Testament na ‘n tyd vooruitgekyk het wanneer die Here ‘n geestelike Israel sou skep, ‘n getroue genootskap van gelowiges, Jode en heidene, wat die werk van die verkondiging van die evangelie aan die wêreld sou doen. Voel welkom by die vroeë kerk.

**Lees Galásiërs 3:26–29.**

`1. Van watter belofte praat Paulus in vers 29?`

`2. Wat is die grondbeginsel wat ‘n persoon ‘n erfgenaam van hierdie beloftes maak? (Galásiërs 3:26).`

`3. Hoekom onderskei Paulus tussen geslag, nasionaliteit en sosiale status?`

`4. Wat beteken dit om “een in Christus” te wees?`

`5. Lees Romeine 4:16, 17. Hoe help hierdie verse ons om wat Paulus in Galásiërs 3:26–29 sê, te verstaan?`

As ‘n seun van Abraham het Christus op ‘n spesiale wyse erfgenaam van die verbondsbeloftes geword. Deur die doop het ons ‘n bloedverwant van Christus geword en deur Hom die reg verkry om deel te hê in die beloftes wat aan Abraham gemaak was. Alles wat God aan Abraham belowe het, word dus in Christus gevind, en die beloftes word dan ons s’n, nie as gevolg van ons nasionaliteit, ras of geslag nie, maar deur die genade wat God aan ons gee omdat ons glo. “Die gif aan Abraham en sy saad is nie net tot Kanaän beperk nie, maar sluit die hele aarde in. Aldus sê die apostel: ‘Die belofte dat hy ‘n erfgenaam van die wêreld sou wees, het Abraham of sy nageslag nie deur die wet verkry nie, maar deur die geregtigheid van die geloof’ (Romeine 4:13). En die Bybel leer duidelik dat die beloftes wat aan Abraham gemaak is, deur Christus vervul sal word. . . . . -[Gelowiges word] erfgename van ‘n ‘onverganklike en onbesmette en onverwelklike erfenis’, — naamlik die aarde nadat dit van die vloek van die sonde bevry is (Gálasiërs 3:29; I Petrus 1:4).” — Ellen G. White, Patriarge en Profete, bl. 170. Hierdie belofte sal letterlik vervul word wanneer die heiliges op die nuwe aarde vir ewig en ewig saam met Christus sal lewe (Daniël 7:27).