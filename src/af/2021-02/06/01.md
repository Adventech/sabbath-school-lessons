---
title:  Abraham se nageslag
date:  01/05/2021
---

### Skrifverwysings vir hierdie week se studie
Esegiël 16:8; Deuteronómium 28:1, 15; Jeremia 11:8; Génesis 6:5; Johannes 10:27, 28; Galásiërs 3:26–29; Romeine 4:16, 17.

> <p>Geheueteks</p>
> “Maar julle is ‘n uitverkore geslag, ‘n koninklike priesterdom, ‘n heilige volk, ‘n volk as eiendom verkry, om te verkondig die deugde van Hom wat julle uit die duisternis geroep het tot sy wonderbare lig” (I Petrus 2:9).

n ‘n klein dorpie het die horlosie in die juwelier se winkelvenster eendag op kwart voor nege gaan staan. Baie van die inwoners was van hierdie horlosie afhanklik om te weet hoe laat dit is. Op hierdie spesifieke oggend het die sakemanne en –vroue na die venster gekyk en opgelet dat dit nog vyftien minute voor nege was; die kinders op pad skool toe was verras om te sien dat hulle nog baie tyd gehad het om te drentel. Baie persone het daardie oggend laatgekom omdat een klein horlosie in die juwelier se winkelvenster gaan staan het.” — C. L. Paddock, God’s Minutes (Nashville, TN: Southern Publishing Association, 1965), bl. 244, aangepas, (vry vertaal). Hierdie is ‘n akkurate voorstelling van antieke Israel se mislukking. Die Here het Israel “onder die nasies gestel, en lande is daar rondomheen” (Eségiël 5:5), strategies in die middel van drie kontinente (Afrika, Europa, en Asië). Hulle was bedoel om die geestelike “horlosie” van die wêreld te wees. Israel het egter in ‘n sekere sin, net soos die horlosie in die juwelier se winkelvenster, tot stilstand gekom. Maar, dit het nie op ‘n volkome mislukking uitgeloop nie; want net soos toe, het God vandag sy getroue oorblyfsel. Ons studie hierdie week fokus op die identiteit en rol van God se ware Israel in elke eeu, en ook in ons s’n.

**Hierdie week met een oogopslag:** Watter verbondsbeloftes het die Here aan Israel gemaak? Watter voorwaardes was ingesluit? Hoe goed het die nasie met daardie beloftes gevaar? Wat het gebeur toe hulle ongehoorsaam was?

_*Bestudeer hierdie week se les as voorbereiding vir Sabbat, 8 Mei._