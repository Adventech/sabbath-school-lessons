---
title:  ’n Onstuimige begin
date:   12/07/2025
---

### Skrifverwysings vir hierdie week se studie

Exodus 5:1–23, Openbaring 11:8, Exodus 6:1–13, Psalm 73:23–26, II Korinthiërs 6:16, Exodus 6:28–7:7.

> <p>Geheueteks</p>
> “En daarna gaan Moses en Aäron en sê vir Farao: ‘So spreek die HERE, die God van Israel:  Laat my volk trek, dat hulle vir My ’n fees kan hou in die woestyn.’ Maar Farao antwoord, ‘Wie is die HERE na wie se stem ek moet luister om Israel te laat trek?  Ek ken die HERE nie, en ek sal Israel ook nie laat trek nie.’” (Exodus 5:1, 2).

Baie gelowiges dink dat wanneer iemand besluit om God te volg, hy of sy net geluk, voorspoed en sukses sal ondervind. Maar soos die Bybel dikwels aandui, is dit nie noodwendig altyd die geval nie. Soms is daar baie struikelblokke asook nuwe probleme wat opduik.  Dit kan baie frustrerend wees en moeilike vrae duik op wat nie altyd maklike antwoorde (of oënskynlik geen antwoorde) het nie.

Diegene wat hulle vertroue in God stel, sal verskeie beproewinge teëkom. Maar, wanneer ons volhard, voorsien God vir ons oplossings volgens sy terme en in Sy tyd. Sy weë mag met ons verwagtinge t.o.v. vinnige en oombliklike oplossings bots, maar ons moet leer om onwrikbaar op Hom te vertrou - ongeag van wat ook al mag gebeur.

Dus, ons onderwerp vir hierdie week:  Moses en God se bevel om sy volk uit Egipte te lei — ’n duideliker oproep van God was nie ter sprake nie. Dit het inderdaad wonderwerke ingesluit, en ook God wat self direk met Moses gepraat het om hom te laat weet presies wat Hy wil hê Moses moet doen.

Hoe kon dit makliker vir Moses gemaak gewees het, wetende dat hy deur God geroep was en selfs ’n spesifieke taak gegee was om te doen? Dit behoort vir hom mos maklik te gewees het, nie waar nie?

Lees verder.

_*Bestudeer hierdie week se les ter voorbereiding vir Sabbat, 19 Julie._