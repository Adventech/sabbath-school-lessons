---
title:  Die plae
date:   19/07/2025
---

### Skrifverwysings vir hierdie week se studie

Exodus 7:8–10:29; Númeri 33:4; Romeine 1:24–32; Psalm 104:27 en 28; Jesaja 28:2 en 12–17; Jesaja 44:9, 10 en 12–17.

> <p>Geheueteks</p>
> “Ja, Farao se hart was verhard, sodat hy die kinders van Israel nie laat trek het nie, soos die HERE deur die diens van Moses gespreek het” (Exodus 9:35).

’n plaasboer het hard probeer om sy donkie aan die beweeg te kry; maar die dier ’ wou nie roer nie. Die plaasboer neem toe ’n dik tak van ’n boom en begin toe om die donkie te looi. Hy praat toe weer met die donkie, en toe begin die donkie beweeg.

Toe iemand die plaasboer vra waarom sy plan gewerk het, toe antwoord hy, “Wel, jy moet eers die donkie se aandag kry.”

Afgesien van watter kwessie jy dalk mag hê oor diere-mishandeling, is daar ’n waarheid wat hier raakgesien moet word, veral wat die Uittog van die Hebreërs uit Egipte betref. Moses het sy marsjeerbevel ontvang en toe na Farao gegaan met God se bekende woorde, shalachet ami, wat beteken, “Laat my volk trek!”

Farao wou egter nie God se volk laat gaan nie. Die Skrif verduidelik nie spesifiek waarom Farao so teësinnig was nie, al was die militêre bedreiging wat die Hebreërs vir die Egiptenare dalk kon ingehou het ’n moontlikheid (lees Exodus 1:10). Heelwaarskynlik, soos dit dikwels die geval met slawerny is, was dit weens ekonomiese redes. Die Hebreërs was goedkoop arbeid en daarom wou Farao nie die ekonomiese voordele wat hierdie slawe aan hom gebied het, verloor nie. Dus was een of ander oorredingsmiddel nodig om nie net sy aandag te kry nie, maar om ook sy gesindheid te verander.

_*Bestudeer hierdie week se les ter voorbereiding vir Sabbat, 26 Julie._