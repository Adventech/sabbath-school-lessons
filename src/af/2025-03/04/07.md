---
title:  Vir verdere studie
date:   25/07/2025
---

Lees Ellen G. White, “Die plae van Egipte,” bl. 265–272 in Patriarge en Profete.

“Hy {God] het toegelaat dat Sy volk die maalklip van Egiptiese wreedheid ondervind sodat hulle nie mislei moes word aangaande die verderflike invloed van afgodery nie. In Sy behandeling van Farao, het die Here Sy afkeer van afgodery geopenbaar en laat blyk dat Hy vasberade was om wreedheid en verdrukking te straf. . . . Geen bonatuurlike krag is gebruik om Farao se hart te verhard nie. God het aan Farao die duidelikste blyke van Sy krag gegee, maar die koning het hardnekkig geweier om die lig aan te neem. Elke keer wanneer hy ’n vertoning van almag verwerp het, het dit hom net in sy verset verhard. Die saad van opstand wat hy met sy verwerping van die eerste wonderwerk gesaai het, het sy oes gelewer.” — Ellen G. White, Patriarge en Profete, bl. 268.

“Die Egiptenare het die son en die maan aanbid; in hierdie geheimsinnige duisternis is volk en afgode eweseer getref deur die mag wat die saak van hulle slawe onderneem het. Maar al was dit ook vreeslik, die duisternis was ook ’n bewys van die deernis van God en van Sy onwilligheid om te vernietig. Hy sou die mense tyd gee om na te dink en om hulle te bekeer voordat Hy die laaste en vreeslikste plaag op hulle sou bring.” — Patriarge en Profete, bl. 272.

**Vrae vir bespreking:**

`Dink na oor die vraag waarom Farao homself toegelaat het om so verhard te word dat, ten spyte van wat duidelik die korrekte keuse moes wees, – Laat my volk trek! – hy nogtans geweier het. Hoe kon iemand homself toegelaat het om so mislei te word?  Watter tipe waarskuwings moet ons hieruit vir onsself neem oor hoe ons so verhard in sonde kan word dat ons totale rampspoedige besluite neem, terwyl die regte besluit en die regte pad die hele tyd duidelik voor oë was?  Watter ander Bybelkarakters het dieselfde soort foute begaan? Dink maar byvoorbeeld aan Judas.`

`Op ’n stadium, te midde van die verwoesting wat Farao oor sy eie land en mense gebring het, het hy verklaar “ ‘Ek het dié keer sonde gedoen. Die HERE is reg, maar ek en my volk het ongelyk’ ” (Exodus 9:27). Hoewel dit ’n wonderlike belydenis op daardie tydstip was, hoe weet ons dat dit nie ’n opregte een was nie?`