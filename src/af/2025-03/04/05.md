---
title:  Steekvlieë, vee en swere
date:   23/07/2025
---

`Lees Exodus 8:20–9:12. Wat leer hierdie vertelling ons oor die mens se vryheid van keuse om God te verwerp, maak nie saak hoe groot die openbaring van God se mag en heerlikheid mag wees nie?`

Die Egiptiese godin Uatchit was die godin van vlieë en van vleie en moerasse. Die god Khepri (god van die sonsopkoms, skepping en wedergeboorte) was deur ’n kop van ’n vlieg uitgebeeld. Hierdie “gode” was deur die Here verslaan. Volgens hierdie vertelling (Exodus 8:20–24), het die Hebreërs beskerming geniet terwyl die Egiptenare gely het. Die waarheid is dat geen verdere plae die Hebreërs getref het nie.

Al hierdie gebeure was God se poging om Farao te laat weet dat “ ‘. . . jy kan weet dat Ek die HERE is in die land’ ” (Exodus 8:22).

En so het Farao begin onderhandel. Ongetwyfeld was die spanning besig om toe te neem. Hy was gewillig om Israel toe te laat om hulle God te gaan aanbid en om aan Hom ’n offer te bring, maar alleenlik in Egipteland sonder om te trek (Exodus 8:25). Sy voorwaardes kon nie aanvaar word nie want in Egipte was diere as heilig beskou, en deur diere te offer, sou daar geweld teen die Hebreërs uitgebreek het.  Dit was ook nie God se plan vir Israel nie.

Intussen het die volgende plaag begin val (Exodus 9:1–7), naamlik pes onder die vee. Hathor, die Egiptiese godin van liefde en beskerming, was deur ’n kop van ’n koei uitgebeeld. Die Bulgod Apis was ook baie populêr en hoogaangeskrewe in antieke Egipte. En so, gedurende hierdie vyfde plaag het nog meer van die belangrike Egiptiese gode die onderspit gedelf toe die Egiptenare se lewende hawe gevrek het.

In die sesde plaag (Exodus 9:8–12) word Isis, die godin van medisyne, toorkrag en wysheid geopenbaar. Ons sien ook hier die oorwinning oor gode soos Sekhmet (godin van oorloë en epidemies), en Imhotep (die god van medisyne en gesondmaking). Hulle was nie in staat om hulle eie aanbidders te beskerm nie. Dit was so ironies, want selfs die duiwelskunstenaars en towenaars was so geteister dat hulle nie in die hof kon verskyn nie, wat aangedui het dat hulle hulpeloos teen die Skepper van hemel en aarde was.

Vir die eerste keer in die verhaal oor die tien plae sê die Bybel dat “die HERE het Farao se hart verhard” (Exodus 9:12). Hoe verwarrend hierdie frase ook mag wees, wanneer dit in konteks begryp word, openbaar dit weereens dat die Here sal toelaat dat ons die gevolge van ons  aanhoudende verwerping van Hom, moet dra.

`Farao se probleem was nie ’n intellektuele probleem nie; hy het genoeg rasionele bewyse gehad om die regte keuse te maak. In plaas daarvan was die gesindheid van sy hart die probleem.Wat behoort dit aan ons te sê oor waarom ons ons harte moet bewaak?`