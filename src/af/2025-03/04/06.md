---
title:  Hael, sprinkane en duisternis
date:   24/07/2025
---

`Lees Exodus 9:13–10:29. Hoe suksesvol was hierdie plae om Farao van plan te laat verander?`

Nut was die Egiptiese godin van die uitspansel en die hemel, en was dikwels uitgebeeld as die god wat in beheer was van wat bokant die aarde en op die aarde plaasgevind het. Osiris was die god van oeste en vrugbaarheid. In die Bybel word hael dikwels met God se oordele geassosieer (Jesaja 28:2 en 17; Eségiël 13:11–13). Gedurende hierdie plaag sou diegene wat hulle besittings en vee op ’n veilige plek bewaar het, beskerming ontvang het (Exodus 9:20, 21). Almal was getoets: sou hulle, of sou hulle nie God se Woord glo en daarvolgens optree nie?

God kondig toe aan dat “juis hierom het Ek jou nog laat bestaan”, sodat die hele aarde God kon leer ken (Exodus 9:16). Die koning van Egipte het toe bely dat hy gesondig het, maar later het hy sy voornemens weer verander.

Die Egiptiese god van storm, oorlog en wanorde was Seth genoem. Saam met Isis was hierdie gode as landbou-gode gesien.  Shu was ’n god van die atmosfeer. Serapis het goddelike majesteit verpersoonlik, en ook vrugbaarheid, genesing en die hiernamaals. Maar nie een van die Egiptiese gode kon God se oordele gestop het nie (Exodus 10:4–20), want daar bestaan nie soiets soos gode nie (Jesaja 44:9, 10 en 12–17).

Farao se diensknegte het hom aangemoedig om Israel te laat trek, maar hy het weereens geweier. Hy het ’n kompromie aangebied wat Moses tereg verwerp het, want vroue en kinders is uiters belangrik en onafskeidbaar deel van aanbidding en van die geloofsgemeenskap.

Ra was die songod en ook die hoof van die Egiptiese gode. Thoth was ’n maangod. Nie een van die twee was in staat om lig te produseer nie. Toe probeer Farao weer om te onderhandel, maar tevergeefs. Toe het ’n drie-dae-lange duisternis Egipte geteister, maar waar die Israeliete gewoon het, was daar lig. Die verskil kon nie meer skouspelagtig gewees het as wat dit was nie.

En tog, maak nie saak hoeveel slae sy nasie moes verduur het nie, Farao was vas van plan om terug te veg en om nie toe te gee nie. Hoewel ons nie weet wat sy dieper motiewe was nie, kon dit op ’n sekere stadium suiwer trots gewees het.  Maak nie saak hoe kragtig die bewys was nie, maak nie saak hoe vanselfsprekend dit was wat besig was om te gebeur nie (selfs sy eie dienaars het verklaar, “ ‘Hoe lank sal die man vir ons ’n strik wees?  Laat die manne trek, dat hulle die HERE hulle God kan dien. Weet u nog nie dat Egipte te gronde gaan nie?’ ”[Exodus 10:7]), en maak nie saak dat die korrekte keuse duidelik sigbaar was nie — na ’n bietjie gekibbel, het Farao steeds geweier om God se wil te gehoorsaam en die volk te laat trek.

Wat ’n dramatiese voorbeeld van die woorde, “Trotsheid kom voor die verbreking, en hoogmoed kom voor die val” (Spreuke 16:18).