---
title:  Die Verbond by Sinai
date:   16/08/2025
---

### Skrifverwysings vir hierdie week se studie

Exodus 19:1–20:17, Openbaring 21:3, Deuteronómium 5:6–21, Jakobus 1:23–25, Romeine 3:20–24, Romeine 10:4.

> <p>Geheueteks</p>
> “ ‘ ”Julle het self gesien wat Ek aan die Egiptenaars gedoen het, en dat Ek julle op arendsvlerke gedra en julle na My toe gebring het. As julle dan nou terdeë na my stem luister en my verbond hou, sal julle my eiendom uit al die volke wees, want die hele aarde is myne. En júlle sal vir My ’n koninkryk van priesters en ’n heilige nasie wees. Dit is die woorde wat jy aan die kinders van Israel moet meedeel” ’ ” (Exodus 19:4–6).

Waarheen het God Israel gelei nadat Hy hulle uit Egipte bevry het? Na die Beloofde Land toe – waarheen anders?  Maar, al is dit geografies korrek, is hierdie antwoord teologies verkeerd. God beantwoord dit self: “ ‘ “Julle het self gesien wat Ek aan die Egiptenaars gedoen het, en dat Ek julle op arendsvlerke gedra en julle na My toe gebring het”’”(Exodus 19:4; eie skuinsdruk beklemtoning). Die bybelse-teologiese antwoord op hierdie vraag openbaar dus God se prioriteit en doel: die HERE het hulle na Homself gebring.

Wanneer die mens God verlaat, soek Hy hulle en roep hulle terug na Homself. Die beste model van hierdie diepsinnige waarheid word in die Tuin van Eden gevind toe Adam en Eva teen God gesondig het, sy bevel nie gehoorsaam het nie, en toe vir Hom weggekruip het.  Hy het die inisiatief geneem en geroep: “ ‘Waar is jy?’ ” (Génesis 3:9). Hy neem altyd die eerste stap. Jesus sê veelseggend: “ ‘Kom na My toe, almal wat vermoeid en belas is, en Ek sal julle rus gee.  Neem my juk op julle en leer van My, want Ek is sagmoedig en nederig van hart, en julle sal rus vind vir julle siele;’ ” (Matthéüs 11:28, 29)

God roep na almal van ons; ons ewige bestemming hang af van hoe ons reageer.

_*Bestudeer hierdie week se les ter voorbereiding vir Sabbat, 23 Augustus._