---
title:  Vir verdere studie
date:   22/08/2025
---

Lees Ellen G. White, “Israel ontvang die Wet”, bl. 303–310, en “Die Satan se Vyandskap teen die Wet”, bl. 331–342, in Patriarge en Profete.

“God het Hom voorgeneem om die afkondiging van Sy Wet ’n toneel van vreeslike heerlikheid te maak om by die verhewe aard daarvan te pas. Die mense moes leer dat alles in verband met die diens van God met die grootste eerbied bejeën moes word.” — Ellen G. White, Patriarge en Profete, bl. 303.

Hierdie beginsel van eerbied is vandag nog van toepassing. Dit ontstaan wanneer daar besef word hoe groot, bonatuurlik en majestueus God is. Deur sy heerlikheid te probeer aanskou, ontstaan daar dankbaarheid in ons harte en word ons eie trots met nederigheid vervang. Hoe meer ons God se heiligheid probeer aanskou, hoe meer sal ons ons onvolmaakthede in ons lewens opmerk wat daartoe sal lei dat ons selfs nog meer na sy transformerende teenwoordigheid sal dors en begeer om meer soos Hy te wees.

En ook, deur bewus te wees van hoe teenoorgesteld ons met Hom vergelyk, en met sy heilige Wet, sal dit ons totaal afhanklik van Christus se plaasvervangende dood vir ons maak.

Terselfdertyd het Jesus dit duidelik gemaak dat, as ons nederig God as ons Heer en Koning aanvaar, sy bevele nie moeilik is om te gehoorsaam nie (Matthéüs 11:28–30). Christus het dit duidelik gemaak dat die goddelike Wet permanent geldig is (Matthéüs 5:17–20). Wanneer ons God se Wet onderhou omdat ons Hom liefhet en omdat ons dankbaar teenoor Hom is vir die verlossing wat Hy vrylik aan ons gebring het, kan ons die volheid van ’n reddende verhouding met Hom ondervind. Terwyl ons die groot voordele geniet weens ons onderhouding van die Wet (alles wel beskou, kyk na die pyn en swaarkry wat oortreding van die Wet bring), kan ons ook die versekering hê dat ons verlossing in Jesus gevind kan word, en nie deur ons wetsonderhouding nie.

**Vrae vir bespreking:**

`Die fisiese voorbereiding vir die ontvangs van die Wet het die volk gehelp om hulle sin vir eerbied teenoor God beter te verstaan. Is daar ’n soortgelyke sin vir eerbied en ontsag vir God in ons hedendaagse kerk en kerklewe? Of het ons dit stadigaan en op een of ander manier verloor?`

`Dink weer aan hierdie verbondsformule: “Ek sal vir hulle ’n God wees, en hulle sal vir my ’n volk wees.”Wat beteken dit vir ons vandag, en hoe behoort ons dit persoonlik en ook korporatief meer bekend te maak?`

`Wat God ons beveel om te doen, stel Hy ons in staat om te doen. Ellen G. White sê dat “al sy bevele is instaatstellings”. — Die Gelykenisse van Christus, bl. 333.  Hoe implementeer ’n mens hierdie belofte, hierdie dabar in die praktyk?`

`Hoe moet ons reageer op die bekende argument wat ons hoor dat die Wet mee weggedoen was na die kruis? Wat sê hulle eintlik in die meeste gevalle, wat mee weggedoen is?`