---
title:  Die brandende bos
date:   06/07/2025
---

Nadat Moses na Mídian toe gevlug het, het hy ’n betreklike maklike lewe gelei. Hy het in die huwelik getree, twee seuns, Gersom en Eliëser (Exodus 18:3, 4), ryker geword, en was ook deel van die uitgebreide familie van Jetro, sy skoonvader, wat ook ’n priester in Mídian was. Hy het 40 ontspanne jare as ’n herder geniet, soos Dawid (II Samuel 7:8), en het ook God se teenwoordigheid geniet, veral soos dit in die natuur geopenbaar word.

Hierdie jare was egter nie vir Moses gegee om net die blomme te ruik (of dalk, in hierdie geval, die woestynkaktusse) nie. Hierdie jare se wandel met die HERE het hom verander en hom vir ’n leierskapsrol voorberei. God het Moses ook gedurende hierdie stil tye in die woestyn geïnspireer om twee van die oudste boeke van Die Bybel te skryf: Job en Génesis (lees Ellen G. White, Patriarge en Profete, bl. 251; Francis D. Nichol, et al., ed., en The SDA Bible Commentary, vol. 3, bl. 1140). Moses het ook van God uiters belangrike insigte oor die groot stryd, die skepping, die sondeval, die vloed, die aartsvaders en wat  uiters belangrik is, die plan van verlossing, gegee. Moses was dus deur die HERE gebruik om die ware kennis oor die lewende God, ons Skepper en ons Ondersteuner, oor te dra, en om ook kennis oor wat God besig is om te doen m.b.t. die sondeprobleem wat chaos op hierdie planeet veroorsaak. Die Bybel se geskiedenis en die verlossingsverhaal maak min sin sonder die belangrike fondament wat Moses onder inspirasie aan ons gegee het, veral wat die boek Génesis betref.

`Lees Exodus 3:1–6. Wat is belangrik ten opsigte van die feit dat die HERE Homself aan Moses voorgestel het as “die God van Abraham, die God van Isak en die God van Jakob”?`

Moses het gesien dat die brandende bos nie deur die vuur verteer was nie, en daarom het hy geweet dat hy besig was om ’n wonderwerk te sien gebeur, en dat iets dramaties en belangrik besig was om reg voor sy oë af te speel.  Toe hy nader beweeg, het die HERE aan hom gesê om sy skoene uit te trek as ’n teken van groot respek, omdat God se teenwoordigheid die plek heilig gemaak het.

Die HERE het Homself aan Moses as “die God van Abraham, die God van Isak en die God van Jakob” (Exodus 3:6) voorgestel. Die HERE het aan hierdie aartsvaders belowe dat hulle nageslagte Kanaän sou beërwe, ’n belofte wat Moses sekerlik van geweet het. Selfs voordat Hy dit gesê het, het God alreeds die weg vir Moses geopen om te weet wat aan die kom was, en watter belangrike rol hy sou speel.

`Moses het 80 jaar nodig gehad voordat God hom as gereed geag het vir sy taak. Wat kan hierdie waarheid ons leer oor om geduldig te wees?`