---
title:  Die besnydenis
date:   10/07/2025
---

`Lees Exodus 4:18–31.  Hoe moet ons hierdie vreemde verhaal verstaan, en watter les kan ons daaruit leer?`

Wanneer Bybelstudente hierdie vertelling lees, is hulle geskok. Nadat Moses aan die Here gehoorsaam was en hy op pad terug na Egipte was, het “die HERE hom teëgekom en wou hom doodmaak” (Exodus 4:24). Volgens die verhaal word dit duidelik dat die geskilpunt as gevolg van die besnydenis ontstaan het. Moses se jongste seun was nie besny nie, ’n vereiste van die verbond met Abraham (Génesis 17:10, 11).

Omdat Moses ’n leier van God se volk was, moes sy onderdanigheid en sy gehoorsaamheid aan God ’n prioriteit gewees het om sodoende te kwalifiseer om ander mense te lei om gehoorsaam te wees.  Hy moes ’n model van daardie volle oorgawe aan God gewees het. Sy vrou Sippóra was egter iemand wat vinnig kon optree en het haar seun dadelik besny om sodoende haar man se lewe te red. Sy het Moses met die ”bebloede voorhuid” aangeraak, hierdie bloed wat versoening, lewe, en die verseëling van die verbond verteenwoordig. Die feit dat dit so vinnig gedoen was, het die situasie meer dramaties gemaak.

’n Belangrike les kan uit hierdie gebeurtenis geleer word:  moet nooit faal om dit te doen wat reg is nie.

“Op die reis van Mídian af het Moses ’n skokkende en vreeslike waarskuwing ontvang oor die misnoeë van die Here. ’n Engel het dreigend aan hom verskyn asof hy hom onmiddellik wou vernietig. Daar was geen verduideliking nie, maar Moses het onthou dat hy een van die vereistes van God nie nagekom het nie . . .  Hy het nie aan die voorwaarde voldoen waardeur sy kind kon aanspraak maak op die seëninge van God se verbond met die Israeliete nie; en sulke nalatigheid aan die kant van hulle leier sou die volk net aanmoedig om God se insettinge te veronagsaam. Uit vrees dat haar man gedood sou word, het Sippóra dit self gedoen, en daarna het die engel Moses toegelaat om sy reis voort te sit. In sy sending na Farao sou Moses in lewensgevaar verkeer; sy lewe kon net deur heilige engele beskerm word. Maar terwyl hy ’n bekende plig verwaarloos het, kon hy nie veilig wees nie, want die engele van God kon hom nie beskerm nie.” – Ellen G. White, Patriarge en Profete, bl. 255, 256.

`Wat behoort hierdie verhaal aan jou te sê indien jy ook wel skuldig is aan nalatigheid, of om te doen wat jy weet wat jy moet doen?  Watter veranderings moet jy maak, selfs op hierdie oomblik?`