---
title:  Die naam van die HERE
date:   08/07/2025
---

`Lees Exodus 3:13–22. Waarom wou Moses weet wat God se naam is, en wat die betekenis van sy naam is?`

God het Homself aan Moses voorgestel as “’ehejeh ’asher ’ehejeh,” wat letterlik beteken “Ek sal met jou wees” of “EK IS WAT EK IS.” In Exodus 3:12 gebruik God dieselfde werkwoord ’ehejeh soos in vers 14, waar hy aan Moses verklaar “Ek sal” (met jou wees).  Dit beteken dat God ewig is.  Hy is die bonatuurlike God, sowel as die byblywende God, en Hy woon by “die verbryselde en nederige van gees” (Jesaja 57:15).

Die eienaam van God, “Jahweh” – in Engels “Yahweh” -(wat in die Afrikaanse Bybel gewoonlik as “die HERE” aangedui word), was van die begin af aan God se volk bekend, selfs al het hulle nie die dieper betekenis daarvan geken nie.  Moses het ook die naam Jahweh geken, maar, net soos die ander het hy nie die ware betekenis daarvan geken nie.  Met sy vraag, “Hoe is sy naam?” doen hy navraag oor die dieper betekenis daarvan.

’n Handige wenk word in Exodus 6:3 gevind waar God verklaar het: “En ek het aan Abraham, aan Isak en aan Jakob verskyn as God, die Almagtige, maar met my Naam HERE het Ek My nie aan hulle bekend gemaak nie” (Exodus 6:2). Dit dui nie daarop dat Adam, Noag, Abraham en die patriarge nie die naam “Jahweh” geken het nie (lees Génesis 2:4, 9; Génesis 4:1, 26; Génesis 7:5; Génesis 15:6–8, ens.). Dit beteken eerder dat hulle nie die dieper betekenis geken het nie.

Sy naam, Jahweh, dui op die feit dat Hy ’n persoonlike God is, die God van sy volk, die God van die verbond.  Hy is naby, die intieme God wat in die mens se doen en late tussenbeide tree. Die Almagtige God (Génesis 17:1) is die God wat op ’n wonderbaarlike wyse deur sy goddelike krag ingryp. Maar Jahweh is ’n God wat sy morele krag deur liefde en omgee demonstreer. Hy is dieselfde God as Elohim (“magtig, sterk, transendentaal - bokant ons begrip - of die bonatuurlike God,” die “God van alle mense,” “die Heerser van die heelal,” “die Skepper van alles”), maar verskillende aspekte van sy verhouding met die mensdom word deur die naam Jahweh geopenbaar.

Om die naam van God aan te roep het nie iets met toorkuns te doen nie. Dit gaan daaroor om sy naam aan te roep, wat beteken om aan ander die waarheid oor hierdie God te verkondig, en die verlossing wat Hy aan almal wat in geloof na Hom kom, bied. Soos Joël dit sê: “En elkeen wat die Naam van die HERE aanroep, sal gered word . . .” (Joël 2:32).

`Op watter maniere in jou eie lewe het jy die nabyheid en die intiemheid met Jahweh ondervind, dit wat Hy graag met almal wat alles aan Hom oorgegee het, wil ondervind?`