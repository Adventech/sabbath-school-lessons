---
title:  Die brandende bos
date:   05/07/2025
---

### Skrifverwysings vir hierdie week se studie

Exodus 18:3, 4; Exodus 3:1–22; Génesis 22:11, 15–18; Exodus 6:3; Joël 2:32; Exodus 4:1–31; Génesis 17:10, 11.

> <p>Geheueteks</p>
> “En die HERE sê: ‘Ek het duidelik gesien die ellende van my volk wat in Egipte is, en Ek het hulle jammerklagte oor hulle drywers gehoor, ja, Ek ken hulle smarte.  Daarom het Ek neergedaal om hulle uit die hand van die Egiptenaars te verlos en hulle te laat optrek uit daardie land na ’n goeie en wye land, na ’n land wat oorloop van melk en heuning . . .’” (Exodus 3:7, 8).

Wanneer God ons roep, gebeur dit dikwels dat dit die rigting van ons lewe verander.  En wanneer ons op daardie roeping positief reageer, ontdek ons dat God se pad altyd die beste roete vir ons is. Maar, soms – aan die begin –is dit nie so maklik om die rigting wat God vir ons aandui, te aanvaar nie.

So het dit vir Moses begin toe God hom geroep het tydens sy ontmoeting met die HERE by die brandende bos. Alhoewel Moses dalk geweet het of nie geweet het hoe die wette van ontbranding werk nie, het hy geweet dat wat hy gesien het ’n wonderwerk was, en dit het definitief sy aandag getrek. Daar was geen twyfel nie, die HERE het hom vir ’n spesifieke taak geroep. Die vraagstuk was:  Hoe sou hy, met inagneming van die radikale nuwe verandering wat hierdie roeping in sy lewe sou bring, op hierdie roepstem antwoord?  Aan die begin was hy nie baie ontvanklik hiervoor nie.

Jy mag dalk aan tye dink toe jy bepaalde doelwitte gehad het, maar dat God toe daardie planne verander het. Dit is waar dat ons op baie maniere bruikbaar vir God kan wees, maar om God se roepstem in ons lewens te volg en om te doen waarheen Hy ons lei, is sekerlik die pad na die mees bevredigende bestaan wat ons kan voer. Dit mag dalk nie altyd maklik wees nie, en dit was nie vir Moses maklik nie, maar ons sou dwaas wees om ons eie pad te loop as God ons sou roep om in ’n ander rigting te beweeg.

_*Bestudeer hierdie week se les ter voorbereiding vir Sabbat, 12 Julie._