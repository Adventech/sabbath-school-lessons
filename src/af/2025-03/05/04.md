---
title:  Pesach
date:   29/07/2025
---

`Lees Exodus 12:17–23. Watter rol speel bloed in die viering van hierdie nuwe fees?`

Die bloed van die dier wat geoffer was, vorm ’n sleutelbeginsel in hierdie viering. Diegene wat in hierdie fees deelgeneem het, het die bloed van die geslagte lam op die deurposte van hulle huise gestryk. Op hierdie manier het hulle hul geloof in God gedemonstreer en geglo dat Hy hulle sou vrywaar teen dit wat diegene wat nie deur die bloed beskerm was nie, sou moes deurmaak.

Wat ’n kragtige beskrywing van die evangelie!

Die Pasgalam moes sonder gebrek wees, want dit het na Jesus Christus gewys, “ ‘Dáár is die Lam van God wat die sonde van die wêreld wegneem!’ ” (Johannes 1:29) Die dier se bloed het ’n uiters belangrike rol gespeel: dit het beskerming gesimboliseer en was die teken van lewe tydens ’n tyd van uitdelging.

“ ‘ “Maar die bloed sal vir julle ’n teken wees aan die huise waarin julle is: as Ek die bloed sien, sal Ek by julle verbygaan. En daar sal geen verderflike plaag onder julle wees wanneer Ek Egipteland tref nie” ’ ” (Exodus 12:13).

Die hele evangelie was met die viering van die Pasga geassosieer, want dit het nie net na die bevryding uit slawerny en na die belofte van die Beloofde Land vooruitgewys nie, maar ook na Jesus Christus se offer vir ons sondes en sy verdienstes vir almal wat deur sy bloed gedek word.

Eeue later het Paulus na hierdie viering teruggekyk en geskryf: “Suiwer dan die ou suurdeeg uit, sodat julle ’n nuwe deeg kan wees – soos julle inderdaad ongesuurd is – want ook ons paaslam is vir ons geslag, naamlik Christus” (I Korinthiërs 5:7).

Gis, of suurdeeg, was gebruik om verskillende soorte deeg voor te berei. Wanneer dit die eerstekeer in die Bybel genoem word, is dit in verband met die voorbereiding van ongesuurde brood op die vooraand van die Israeliete se vertrek uit Egipte. Alle suurdeeg moes uit hulle huise verwyder geword het (Exodus 12:8 en verse 15–20; Exodus 13:3–7). In hierdie spesifieke konteks was suurdeeg ’n simbool van sonde (I Korinthiërs 5:6–8); daarom moes dit nie gedurende die Pasga-viering vir ’n week lank gebruik geword het nie.

Die ongesuurde brood is ’n simbool van die sondelose Messías wat alle versoekings oorkom het en sy lewe vir ons gegee het Johannes 1:29, I Korinthiërs 5:7, Hebreërs 4:15). ’n “Bossie hisop” wat in die bloed gedoop was, het God se reinigmakende genade gesimboliseer (Psalm 51:9). Om op te som, die verlossingswerk van Jesus word regdeur Pesach geopenbaar.

`Wat leer ons oor hoe erg sonde werklik is uit die feit dat die bloed van Jesus, God self, gestort moes word om vir ons sondes te betaal?`