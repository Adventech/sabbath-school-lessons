---
title:  Pasga
date:   26/07/2025
---

### Skrifverwysings vir hierdie week se studie

Exodus 11:1–10, Miga 6:8, Exodus 12:1–30, I Korinthiërs 5:7, Exodus 13:14–16, Hebreers 11:28.

> <p>Geheueteks</p>
> “ ‘En as julle kinders julle vra: Wat beteken die diens daar?’ dan moet julle sê: ‘Dit is ’n paasoffer aan die HERE, wat by die huise van die kinders van Israel in Egipte verbygegaan het, toe Hy die Egiptenaars getref maar ons huise gered het.’Toe het die volk in aanbidding neergebuig.” (Exodus 12:26 en 27).

Die tiende en laaste plaag was gereed om te val. Die laaste waarskuwing was gegee; die finale besluit moes gemaak word. Dit was waarlik ’n geval van lewe of dood. Nie net die lewe van ’n indiwidu nie, maar die behoud van families en die hele nasie was op die spel. Farao en sy amptenare sou verantwoordelik wees vir die lot van baie mense, òf die lewe òf die dood. Sy gesindheid teenoor die lewende God van Israel sou nie net sy eie toekoms bepaal nie, maar ook die nasie s’n.

Hoe voel jy, en wat doen ons wanneer die erns van omstandighede swaar op ons rus en ons die volgende stap en rigting moet kies, ’n keuse wat kragtig op die lewens van baie ander mense behalwe ons eie sal inwerk?

God is meer as gewillig om aan ons wysheid, begrip en krag te gee om te doen wat reg is (I Korinthiërs 1:30 en Filippense 2:13).

Die probleem is egter dat ons nie altyd reg wil doen nie omdat ons hardkoppig is. Ons weet wat die regte keuse is, maar ons weier om dit te doen. In die verhaal van die Uittog het een man se weiering om aan God gehoorsaam te wees, selfs te midde van oorweldigende bewyse vir wat reg is, hartseer vir baie ander mense en vir homself besorg, wat dikwels ook die geval is in ’n universele sin.

_*Bestudeer hierdie week se les ter voorbereiding vir Sabbat, 2 Augustus._