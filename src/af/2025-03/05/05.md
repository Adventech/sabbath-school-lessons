---
title:  Van geslag tot geslag
date:   30/07/2025
---

Die psalmis verklaar hoe ons kinders God en sy omgee liefde te wete kan kom: “Die een geslag prys u werke by die ander, en hulle verkondig u magtige dade” (Psalm 145:4). Een gesin moes met ’n ander gesin oor God praat, oor sy wonderbaarlike dade en oor sy leringe, om sodoende bybelse kennis aan die volgende geslag oor te dra.

`Lees Exodus 12:24–28. Watter belangrike kwessie word hier aangeroer?`

Ouers was die eerste onderwysers in Israel en moes die Uittogverhaal aan hulle kinders oorvertel. Dit moes nie net as ’n historiese gebeurtenis oorgedra geword het nie, maar moes, selfs al het dit lank gelede reeds gebeur, as ’n persoonlike ondervinding oorgedra geword het. Deur hierdie feesviering te vier, moes hulle met hulle voorvaders geïdentifiseer het, en die geskiedenis moes herleef en realisties beskryf geword het. Die vader sou sê: “Ek was in Egipte, Ek het die neerlaag van die Egiptiese gode en die plae van Egipte gesien, en Ek was vrygelaat.” In die boek Exodus word dit twee keer genoem hoe ouers hulle kinders se vrae oor die Pasga moes beantwoord het (lees Deuteronómium 6:6–8 en Exodus 13:14–16).

Dit is noemenswaardig om op te let dat die Israeliete nog in Egipte was toe daar aan hulle gesê was om hulle bevryding uit Egipte te gevier het. Die hele viering was dus ’n geloofsdaad.  Nadat hulle hul bevele ontvang het, “het die volk in aanbidding neergebuig” (Exodus 12:27) voor hulle Verlosser, en toe het hulle die Pasga-instruksies uitgevoer.

In die boek Deuteronómium was die Israeliete daaraan herinner om altyd hulle verhaal op so ’n manier te vertel het asof dit hulle eie ondervinding was. Let op na die gemeenskaplike stemming van hierdie vertelling asook die klem wat daar op die teenswoordige ondervinding geplaas word: “ ‘My vader was ’n swerwende Arameër en het na Egipte afgetrek en daar as vreemdeling vertoef met min mense;  maar hy het daar ’n groot, magtige en talryke nasie geword. Maar die Egiptenaars het ons mishandel en ons verdruk en ’n harde diens op ons gelê. Toe het ons die HERE, die God van ons vaders, aangeroep; en die HERE het ons stem gehoor en ons ellende en ons moeite en ons verdrukking aangesien; en die HERE het ons uit Egipte uitgelei deur ’n sterke hand en ’n uitgestrekte arm en deur groot skrikwekkende dade en deur tekens en wonders; en Hy het ons na hierdie plek gebring en ons hierdie land gegee, ’n land wat oorloop van melk en heuning’ ”(Deuteronómium 26:5-9).

Deur die verhaal van die Pasga aan hulle kinders oor te vertel het (of enige ander gebeurtenisse van die heilsgeskiedenis), sou die ouers baie baat daarby gevind het om te onthou het wat God vir hulle en vir hulle volk gedoen het. Deur dit te vertel het, was vir beide die spreker en die hoorders ewe belangrik.