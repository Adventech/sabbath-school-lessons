---
title:  Vir verdere studie
date:   15/08/2025
---

Lees Ellen G. White, “Van die Rooi- See na Sinai”, bl. 291–302, in Patriarge en Profete.

Nie lank na die insident met die water, het die nasie ’n nuwe gevaar teëgekom (lees Exodus 17:8–16) — ’n wrede en oorlogsugtige stam, die Ámalekiete, het hulle aangeval. “Die Ámalekiete was heeltemal bewus van die karakter en die oppermajesteit van God, maar pleks dat hulle Hom gevrees het, het hulle hul teen Sy mag verset. Die Ámalekiete het die spot gedryf met die wondere wat Moses voor die Egiptenare verrig het en hulle het die draak gesteek met die vrese van die omliggende volke. Hulle het by hulle gode gesweer dat hulle die Hebreërs sou vernietig sodat nie een sou oorbly nie, en hulle het daarop geroem dat die God van Israel magteloos sou wees om hulle te weerstaan.  Die Israeliete het hulle nie benadeel of gedreig nie. Hulle aanval was heeltemal sonder aanleiding. Om hulle haat vir en veragting van God te bewys, wou hulle Sy volk vernietig. Die Ámalekiete was reeds lank groot sondaars en hulle misdade het tot God om wraak geroep, maar Sy lankmoedigheid het hulle nog steeds tot inkeer geroep; maar toe die Ámalekiete die moeë, weerlose Israeliete aangeval het, het dit hulle volk se lot beslis.” — Ellen G. White, Patriarge en Profete, bl. 300.

**Vrae vir bespreking:**

`Dink weer aan hoe Jetro meer van die ware God geleer het uit wat God vir sy volk gedoen het. (Lees Deuteronómium 4:4–8.) Waarom geld daardie beginsel vandag nog? Vra jouself en jou klas: Watter tipe getuienis bied ons as kerk aan die wêreld? Wat sê ons oor die natuur en karakter van ons God aan die wêreld?`

`Lees I Korinthiërs 10:4 weer. Wat behoort hierdie vers ons oor antieke dwaalleer te leer wat deur sommige vandag nog geglo word en wat sê dat die Ou Testamentiese God wraaksugtig, vol haat en onvergewensgesind is in teenstelling met wat ons in Jesus sien? Hoe toon hierdie vers aan ons dat daardie oortuiging verkeerd is?`

`Lees weer wat Ellen G. White hierbo geskryf het oor hoe die Ámalekiete die geleentheid gehad het om meer oor die ware God te leer. Kontrasteer hulle gesindheid met Jetro s’n. Watter lesse kan ons hieruit leer oor waarom God nie net hulle vergeld het nie, maar ook baie van die ander stamme in die antieke wêreld waarmee Israel te doen gekry het.`