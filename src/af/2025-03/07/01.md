---
title:  Die Brood en Water van die Lewe
date:   09/08/2025
---

### Skrifverwysings vir hierdie week se studie

Exodus 15:22–16:36, Génesis 3:1–6, Exodus 17:1–7, I Korinthiërs 10:4, Exodus 18:1–27, I Korinthiërs 10:11.

> <p>Geheueteks</p>
> “Toe sê die HERE vir Moses: ‘Hoe lank weier julle om my gebooie en my wette te onderhou? Kyk, omdat die HERE julle die sabbat gegee het, daarom gee Hy julle op die sesde dag brood vir twee dae. Laat elkeen bly waar hy is; laat niemand op die sewende dag van sy woonplek af weggaan nie.’ So het die volk dan op die sewende dag gerus” (Exodus 16:28–30).

Nadat hulle Egipte verlaat het, het Israel se onbekende reis op pad na die Beloofde Land begin. Die volk het ’n veeleisende en lang reis tegemoetgegaan, en dit was nodig dat hulle ’n menigte nuwe lesse moes leer. Die Here sou hulle lei en vir hulle sorg; en, ja, Hy het begeer om hulle te help groei, maar hulle het nodig gehad om dissipline, selfbeheersing, opoffering, onselfsugtigheid, vertroue op die Here en veral gehoorsaamheid, te leer.

Moses was ’n sigbare leier, en die volk moes hom en sy leierskap volg as hulle wou triomfeer. Dit was vir hulle uiters belangrik om saam te staan, om as ’n gemeenskap saam te werk, en om mekaar te help. Hulle sou baie hindernisse en uitdagings teëkom. Soveel van hulle geestelike groei sou afhang van hoe hulle daardie uitdagings hanteer het, en hoe hulle op Moses se leierskap sou reageer het, veral wanneer die uitdagings groter sou word.

Die bekende Sjinese gesegde dat “’n reis van ’n duisend myl met ’n enkele tree begin” was so waar in hulle situasie, en hulle het nodig gehad om elke voetstap op die Here se leiding te vertrou. Soos ons sal sien, was dit so tragies dat hulle daardie lesse nie so maklik geleer het nie.

Maar, is daar iemand wat maklik leer?

_*Bestudeer hierdie week se les tervoorbereiding vir Sabbat, 16 Augustus._