---
title:  Bitter water
date:   10/08/2025
---

In bybelse verhale word verskillende rolle, goed of sleg, deur verskillende karakters gespeel, en ons moet versigtig aandag aan komplotte, plekke, wanneer dit plaasvind, en negatiewe invloede, gee. Maar, onthou dat die mees belangrike punt in ’n verhaal gewoonlik die oplossing en die lesse wat daaruit te leer is, gee. In hierdie vertelling is dit geensins anders nie.

Soos die verskillende episodes toon, was God die Probleemoplosser en Vredemaker; maar, sy werk was deur mense se ongeloof ingewikkeld gemaak. As gevolg van hulle gedurige murmureringe en ongehoorsaamheid het die Hebreërs ernstige komplikasies en selfs tragedies beleef. Weens hulle ongeloof en onbekeerdheid het hulle baie moeilikhede self op hulle gebring.

`Lees Exodus 15:22–27. Wat was die agtergrond van die eerste wonderwerk nadat hulle deur die Skelfsee getrek het?`

Die eerste toets vir Israel se geloof word met hulle behoefte aan water geassosieer, en gegewe die ruwe, warm en droë woestynomgewing, was dit nie ’n onverwagte gebeurtenis nie.  Nadat hulle drie dae lank gereis het, het hulle uiteindelik water gevind, maar dit was ondrinkbaar. Mara beteken “bitter”, en omdat die water bitter was, het Israel se geloof in hulle Omgee-God gou verswak. Maar, God het medelydend opgetree, en die eerste wonderwerk was met behulp van ’n stuk hout gedoen. Dit was natuurlik nie die hout nie, maar die Here wat die water soet en drinkbaar gemaak het. Die volk moes belangrike lesse hieruit geleer het: (1) hulle moes geduldig vir die HERE se tydsberekening wag, en (2) dat God in samewerking met die mens optree.

Maar, die kinders van Israel het so baie dinge as vanselfsprekend aanvaar en baie gou die groot wonderwerke wat God reeds vir hulle gedoen het, vergeet —— wonderwerke waarvoor hulle so passievol lofliedere gesing het, en verklaar het: “ ‘O HERE, wie is soos U onder die gode? Wie is soos U, verheerlik in heiligheid, gedug in roemryke dade, een wat wonders doen?’ ” (Exodus 15:11)

En tog, selfs na hulle gekla, beloof God toe dat Hy “geeneen van die siektes op jou [sal] lê wat Ek op Egipteland gelê het nie” (Exodus 15:26). Hy wou hulle beskerm. Hulle kon egter hierdie belofte net ondervind op voorwaarde dat hulle getrou aan Hom sou bly.

`Watter beproewings en worstelinge het jy al op jouself gebring? Watter bemoediging kan jy kry deur te weet dat God nog steeds in jou guns sal werk as jy jou samewerking vir Hom gee?`