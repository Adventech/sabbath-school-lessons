---
title:  Om volgens die Wet te leef
date:   23/08/2025
---

### Skrifverwysings vir hierdie week se studie

Exodus 21:1–32, Exodus 22:16–23:33, II Konings 19:35, Matthéüs 5:38–48, Romeine 12:19, Matthéüs 16:27.

> <p>Geheueteks</p>
> “Toe sê die HERE vir Moses: ‘So moet jy met die kinders van Israel spreek:  Julle het self gesien dat Ek met julle van die hemel af gespreek het. Julle mag naas My geen silwergode maak en geen goue gode vir julle maak nie’ ” (Exodus 20:22, 23).

God se begeerte vir sy volk was dat hulle anders as die omliggende nasies moes wees. Hy wou hulle as ’n toegewyde geloofsgemeenskap gevestig het wat onder sy leierskap en outoriteit sou gefunksioneer het. Elkeen van hulle sou sy Wet gehoorsaam het. Rigters sou aangestel word om die Wet te administreer, en die priesters sou die leermeesters van die Wet gewees het. Ouers het natuurlik ook ’n belangrike rol gespeel.

In enige kultuur openbaar daardie kultuur se wette die ideale, doelstellings, bedoelinge en karakter van die wetgewer. Byvoorbeeld, toe Farao beveel het dat elke Hebreeuse manlike baba doodgemaak moes word, het sy wet onthul wie hy was: boos. In teenstelling hiermee, as ’n koning ’n wet sou maak dat elke 18-jarige in sy koninkryk gratis universiteitsonderrig toegeken sou word, sou baie dit gesien het as ’n bewys van sy vrygewigheid en van sy begeerte om sy land voorspoedig te maak.

God se Wet openbaar wie Hy is. Dit wil sê dit openbaar sy goedheid, sy liefde, waardes, regskapenheid en dat Hy boosheid wil bekamp. Soos die wet heilig en regverdig is, so is God ook. Terwyl dit ruimte skep vir ’n vol lewe, help die Wet ook om ons teen gevare en rampe te beskerm. Respek vir God, vir mekaar en vir lewenswaardes, het die basis van sy wetgewende sisteem gevorm.

_*Bestudeer hierdie week se les ter voorbereiding vir Sabbat, 10 Augustus._