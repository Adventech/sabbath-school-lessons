---
title:  Vir verdere studie
date:   29/08/2025
---

Lees Ellen G. White, “Israel ontvang die Wet,” bl. 310–314, in Patriarge en Profete.

Omdat ons in die grondgebied van ons vyand woon, is dit geen wonder dat ons in ons daaglikse lewe deur sy bedrewe en bedrieglike skemas seergemaak word nie. Wie onder ons het nog nie pyn en swaarkry ondervind nie, en dit alles weens sonde en die sondige gevalle wêreld waarin ons leef? Dit vorm ongelukkig maar deel van die lewe op aarde. Maar, God gee aan ons krag om dit te kan hanteer.

“Die dierbare Heiland sal hulp stuur juis wanneer ons dit nodig het. Die weg na die hemel is geheilig deur Sy voetspore. Elke doring wat ons voete steek, het Syne verwond. Elke kruis wat ons moet dra, het Hy reeds voor ons gedra. Die Here laat stryd toe om die siel vir vrede voor te berei.  Die tyd van benoudheid is ’n groot beproewing vir Gods volk; maar dit is die tyd wanneer elke ware gelowige na bo moet kyk, sodat hy deur geloof die boog van belofte kan sien.” — Ellen G. White, Die Groot Stryd, bl. 633.

**Vrae vir bespreking:**

`Deur die eeue heen het mense geworstel met die feit dat die Here daardie heidense nasies uit hulle lande uitgedryf het, en in party gevalle hulle selfs uitgewis het. Dit is inderdaad onstellend! Maar, hoe behoort die besef dat omdat God se liefde ook sy geregtigheid moes openbaar, ons te help om te glo dat, selfs deur sulke gebeurtenisse, sy liefde en nie net sy geregtigheid geopenbaar was nie?`

`Dink meer oor die feit dat onmiddellik na al Jesus se woorde oor liefde teenoor ander, selfs teenoor ons vyande en ook diegene wat hatig teenoor ons is, Hy aan ons sê, “Wees julle dan volmaak soos julle Vader in die hemele volmaak is” (Matthéüs 5:48). Waarom sou Jesus hierdie bevel direk na hierdie ander opdragte, gee? Wat het Hy hier aan ons gesê oor wat dit beteken om nie net “volmaak” te wees nie, maar om volmaak te wees “soos julle Vader in die hemele volmaak is”?`

`Die apostel Paulus het ’n positiewe en opbouende gesindheid teenoor God se wet en die funksies daarvan gehad, maar hy was teen die misbruik van die wet.Wat beteken sy verklaring “julle is nie onder die wet nie, maar onder die genade” (Romeine 6:14)? Op watter maniere kan ons die wet misbruik?`

`Wat is die verskil tussen geregtigheid en wraakneming?  Is hulle heeltemal verskillende konsepte of net verskillende manifestasies van dieselfde gedagte? Hoe weet ons of ons begeerte vir geregtigheid nie net ’n begeerte is om wraak te neem nie?`