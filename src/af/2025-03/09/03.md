---
title:  Nog wette
date:   25/08/2025
---

God het deur sy groot genade die regters geleer hoe om die volk in verskillende situasies m.b.t. grondregte te hanteer. Verskeie in die praktyk gevalle is opgesom en dui bv. aan wat om te doen wanneer ’n bul jou buurman se bul aanval, wanneer ’n huisdier gesteel en verkoop sou word, wanneer diere in iemand ander se veld of druiweprieël sou gaan wei, wanneer iets wat geleen was, gesteel sou word, of wanneer ’n gehuurde dier sou seerkry of selfs sou doodgaan (Exodus 21:33–22:15).

`Lees Exodus 22:16–23:9. Watter vraagstukke word in hierdie wette hanteer en hoe word dit gedoen?`

God het wette voorsien om verskillende geskilpunte op te los. Daar was spesifieke regulasies om te voorkom dat mense te nagekom of verneder sou word. Hy wou geensins enige uitbuiting toelaat nie. Deur sy genade het God die sondige neigings van die mens se hart gekorrigeer en so het Hy die natuurlike neigings van die mense in toom gehou. Gemeenskappe moes beskerm word, die kwaad moes uitgeroei word en goeie interpersoonlike verhoudinge moes aangemoedig geword het. Regverdigheid en liefde moes alle handelinge beheer.

`Lees Exodus 23:10–19. Watter belangrike sake was hier aangespreek?`

Die Sabbat en die feeste het oor aanbidding gegaan en was bedoel om belangrike gebeurtenisse in die verlossingsgeskiedenis te herdenk. Aanbidding was sorgvuldig gereguleer want dit was die teologiese grondslag vir al die ander aktiwiteite. Die Sabbat was tydens die Skepping ingestel (Génesis 2:2, 3; Exodus 20:8–11), en was aan Israel se bevryding en verlossing gekoppel (Deuteronómium 5:12–15), en dui op ’n kragtige wyse aan om God as ons Skepper, ons Verlosser en Here te aanbid (Markus 2:27, 28).

Intussen was daar drie uiters belangrike feeste wat Israel elke jaar moes hou: (1) die pasga of die fees van die ongesuurde brode in die lente (gewoonlik ongeveer vanaf middel-Maart tot middel-April); (2) pinkster of die oesfees (of die fees van die weke) wat sewe weke ná die vorige fees gehou moes word, dus 50 dae later; en (3) die huttefees of die fees van insameling in die herfs (gewoonlik ongeveer middel-September tot middel-Oktober; lees ook Exodus 34:18–26, Levítikus 23:4–44, Númeri 28:16–29:40, Deuteronómium 16:1–16).