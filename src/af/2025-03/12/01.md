---
title:  “Laat my tog U heerlikheid sien”
date:   13/09/2025
---

### Skrifverwysings vir hierdie week se studie

Exodus 33:7–34:35; Deuteronómium 18:15, 18; Johannes 17:3; Romeine 2:4; Johannes 3:16; II Korinthiërs 3:18.

> <p>Geheueteks</p>
> “En toe die HERE by hom verbygaan, het Hy geroep: HERE, HERE, barmhartige en genadige God, lankmoedig en groot van goedertierenheid en trou; wat die goedertierenheid bewaar vir duisende, wat ongeregtigheid en oortreding en sonde vergewe, maar nooit ongestraf laat bly nie; wat die ongeregtigheid van die vaders besoek aan die kinders en aan die kindskinders, aan die derde en aan die vierde geslag.’ ” (Exodus 34:6, 7).

Ons het almal nodig om in ons wandel met God te groei. Sonder groei, is ons dood. Die apostel Petrus verklaar: “Maar julle moet toeneem in die genade en kennis van onse Here en Saligmaker, Jesus Christus. Aan Hom kom die heerlikheid toe, nou sowel as in die dag van die ewigheid. Amen.” (II Petrus 3:18) Ons het nodig om te wil groei. Ons woon daagliks God se universiteit by waar daar geen graduasie, maar ’n konstante leerproses is. In elke stadium van groei kan jy volmaak wees as jy God toelaat om jou te vorm totdat jy die persoon word wat Hy jou geroep het om in Christus te wees.

Dink aan ’n skoolopset. Wanneer die Graad 1-leerlinge geleer het om te lees en tot by 100 te tel, word hulle tot die volgende graad bevorder omdat hulle kennis op daardie stadium volgens die groeiskaal volmaak is. Maar, as dieselfde vlak van kennis en niks meer nie by ’n hoërskoolleerling sou vasgestel word, sou dit ’n kolossale tekortkoming op sy of haar vlak van opvoeding aandui. So is dit dieselfde met ons groei in die genade en kennis van God. Op elke stadium van ons ontwikkeling, kan ons volmaak in ons sfeer wees soos Christus in sy sfeer was.

Hierdie week gaan ons leer hoe Moses, deur God te ken en sy instruksies te volg, in sy wandel met die Here gegroei het.

_*Bestudeer hierdie week se les ter voorbereiding vir Sabbat, 20 September._