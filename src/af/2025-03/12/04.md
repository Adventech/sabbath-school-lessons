---
title:  “Laat my tog U heerlikheid sien”
date:   16/09/2025
---

Na die goue kalf-afvalligheid, het Moses vir God se volk ingetree en wou hy sekerheid hê dat die Here sou aanhou om hulle na die Beloofde Land te lei. Diep in sy hele wese, wou hy ook die Here beter leer ken.

`Lees Exodus 33:18–23. Hoe het God Moses geantwoord op sy versoek om God se heerlikheid te sien?`

“Laat my tog u heerlikheid sien”, het Moses die Here gevra.  In sy genade het die Here sy heerlikheid aan hom geopenbaar. Maar, toe Hy Moses se versoek beantwoord het, het God belowe om hom sy “goedheid” te laat sien. Daarom kan ’n mens met veiligheid hieruit aflei dat God se heerlikheid sy goedheid is, d.w.s. sy karakter (lees ook Ellen G. White, Die Handelinge van die Apostels, bl. 576; Die Meester se Onsterflike Rede, bl. 414 en 415; en Profete en Konings, bl. 313).

“Dit is die heerlikheid van God om aan Sy kinders Sy deug te gee.  Hy verlang om te sien dat manne en vroue die hoogste peil haal;” — Ellen G. White, Die Handelinge van die Apostels, bl. 530. Sy heerlikheid is om bekeerde sondaars te omhels (lees Prophets and Kings, bl. 668) en aan hulle alles wat hulle nodig het om verander te word, te voorsien. Terselfdertyd, is dit ons “heerlikheid” om sy karakter in ons eie lewens te openbaar en dit aan ander bekend te stel.

Hierdie bekendstelling van God se karakter, sy goedheid, vriendelikheid en tere liefde, moet in al ons handelinge gesien word. Op hierdie manier het ons ’n kans om nie net ’n seën vir die wêreld te wees nie, maar ’n skynende lig vir die aanskouers in die heelal. Soos Paulus dit sê: “Want dit lyk vir my dat God ons apostels die laaste plek aangewys het as tot die dood veroordeel; want ons het ’n skouspel geword vir die wêreld, vir die engele sowel as vir die mense” (I Korinthiërs 4:9). Hierdie kosmiese omvang gee aan ons lewens en ons diensplig ’n betekenis en doel wat ons skaars kan begin om te begryp.

In Romeine 2:4 sê Paulus dat “omdat jy nie besef dat die goedertierenheid van God jou tot bekering wil lei nie”. Dit wil sê, dit is God se goedheid en karakter wat mense oortuig van hulle sondigheid en behoefte vir redding. Inderdaad, wanneer ons na die kruis kyk en weet Wie daar was (die Here self) en waarom Hy daar was — want Hy het ons lief en hierdie was die enigste manier om ons te red — het Hy aan ons die grootste openbaring moontlik van sy goedheid en sy karakter gegee.

`Hoeveel tyd spandeer jy om op die Kruis te fokus en wat dit jou leer oor die karakter van God?`