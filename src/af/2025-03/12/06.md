---
title:  Moses se blink gesig
date:   18/09/2025
---

`Lees Exodus 34:29–35. Wat was die oorsaak van Moses se blink gesig?`

Nadat God sy karakter van liefde aan Moses openbaar het, het hy na die Israeliete se kamp van die berg afgeklim met ’n gesig wat blink. Het Moses aan die begin geweet dat sy gesig geblink het? Glad nie.  Hoe nader ’n mens aan die Here kom, hoe dieper word jy bewus van jou onvolmaakthede in vergelyking met die heiligheid van God.

Wat was die oorsaak van Moses se gedaanteverandering wat veroorsaak het dat sy gesig geblink het? Die rede was nie weens die eenvoudige feit dat hy in God se teenwoordigheid was nie, want hy was verskeie kere voorheen saam met die Here toe sy gesig nie begin blink het na daardie ontmoetings nie. Maar, indien hy nooit in die Here se teenwoordigheid was nie, sou sy gesig nooit geblink het nie.  Dit was eers nadat hy God se goedheid en vriendelikheid begin verstaan het, en hy homself heeltemal tot God se beskikking gemaak het weens die mooiheid van God se karakter, dat Moses verander het, dat sy gesig begin blink het.  Ons harte en gedagtegang kan ’n verandering ondergaan wanneer ons oorgee aan God en Hom toelaat om die Heer en Koning van ons lewens te wees.

`Lees II Korinthiërs 3:18. Hoe kan Jesus jou geleidelik na sy beeld verander?`

Paulus vergelyk Moses se blink gesig met Jesus Christus en dat die heerlikheid van Jesus (in wie God se wet en genade verpersoonlik was) die heerlikheid van die wet toe Moses dit ontvang het, oortref.  Christus, saam met sy wet, kan in ons karakters ingegraveer word alleenlik wanneer ons ons oë op Jesus gerig hou (Hebreërs 3:1, Hebreërs 12:2), en ook net deur die krag van die Heilige Gees van God (II Korinthiërs 3:12–18).

Moses is ’n voorbeeld vir ons, en demonstreer wat God vir ons kan doen wanneer ons Hom toelaat om ons karakters te verander en ons te vorm na sy goddelike beeld. Dit is wat Paulus bedoel wanneer hy praat oor om in die “nuwe lewe” te wandel (Romeine 6:4).

`Watter gedeeltes van jou karakter het nodig om die karakter van God beter te weerspieël?  Heelwaarskynlik elke gedeelte, nie waar nie?  Hoe kan jy egter deur op die Kruis te fokus en wat die Kruis beteken, bemoedig word en seker wees dat jy gered is?`