---
title:  Vir verdere studie
date:   19/09/2025
---

Lees die volgende versigtig deur: Ellen G. White, “Afgodery by Sinai,” bl. 327–330, in Patriarge en Profete.

Eendag op ’n trietserige dag, het ’n pa en sy seuntjie ’n katedraal besoek. Terwyl hulle na die gekleurde vensters met pragtige uitbeeldings oor verskillende bybelse tonele gekyk het, het die son skielik van buite af deur die glasprentjie met bybelse figure daarop, geskyn en die mense op die prentjie met ’n eerbiedwekkende lig verlig. Die klein seuntjie vra toe sy vader: “Pappa, wie is hierdie mense?” Die vader het nie veel van Christus of sy dissipels geweet nie, maar antwoord toe vinnig: “Hierdie mense is Christene.” Hierdie verblindende prentjie het in die seuntjie se gedagtes gebly. Op ’n dag vra die seuntjie se onderwyser die klas waarin hy was: “Kinders, weet julle wie en wat Christene is?” Die klein seuntjie het dadelik die helder prentjie in die katedraal onthou en antwoord toe onmiddellik: “Ek weet, Christene is mense wat blink.” Jesus het eendag aan sy volgelinge gesê, “Laat julle lig só skyn voor die mense, dat hulle julle goeie werke kan sien en julle Vader wat in die hemele is, verheerlik” (Matthéüs 5:16). Net mense wat blink, kan agente vir verandering wees.

**Vrae vir bespreking:**

`“As ons onsself voor God sal verneder, en altyd vriendelik en beleefd en teerhartig en jammerhartig sou optree, sou daar honderd bekerings tot die waarheid wees waar daar nou net een is.” — Ellen G. White, Testimonies for the Church, vol. 9, bl. 189, (vry vertaal). Watter kragtige boodskap is hierdie nie vir ons almal nie, oor hoe ons karakters ons handelinge en gesindhede die voorbeeld wat ons stel, kan beïnvloed?`

`Exodus 34:6, 7 word tereg die Johannes 3:16 van die Ou Testament genoem. Waarom?`

`Hoe kan jy die mooiheid van God se karakter soos dit in Exodus 34:6, 7 beskryf word, aan mense wat vra wie jou God is, verduidelik?`

`Laat klaslede in die klas bespreek hoe die karakter en optrede van mense wat van Christus getuig, hulle ondervinding met die Here al beïnvloed het.  Dit wil sê, hoe het diegene wat vriendelik, ermbarmlik, nederig en vergewensgesind opgetree het, jou eie ondervinding met die Here beïnvloed? Terselfdertyd, hoe het onvriendelike, onvergewensgesinde en arrogante “Christene” jou wandel met die Here geraak?`