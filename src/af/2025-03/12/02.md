---
title:  Die tent van samekoms
date:   14/09/2025
---

`Lees Exodus 33:7–11. Waarom het God vir Moses gevra om die tent van samekoms te bou?`

Ons moenie “die tent van samekoms” (buitekant die laer van Israel se kamp) met die tabernakel wat later gebou was en in die middel van die kamp opgerig was, verwar nie. Ons weet nie hoe dikwels Moses God in die tent van samekoms gaan raadpleeg het nie. Maar, een ding weet ons verseker: Moses se ontmoetings met God het ’n intieme vriendskap tussen hulle tot gevolg gehad. “Dan spreek die HERE met Moses van aangesig tot aangesig soos ’n man met sy vriend spreek” (Exodus 33:11). ’n Vriend is ’n persoon wie ons kan raadpleeg en met wie ons omtrent enigiets openlik kan bespreek met die vertroue dat hy of sy dit nooit aan ander sal oorvertel nie. ’n Vriend kan een van die mooiste ondervindinge vir ons bied, en dit kan ook aan ons die geleentheid bied om een van die beste vriende te wees.

Soos wat dit in Exodus 19-34 aangeteken was, is Moses se verhaal baie leersaam oor hoe God lewens transformeer. Hoe het God ’n verhouding met hierdie voortreflike leier opgebou? Wanneer ons die lewe van Moses bestudeer, sien ons hoe hy in kennis gegroei het en nie net in die krag van God nie, maar ook in sy liefde en sy karakter. Hierdie is ’n uiters belangrike komponent van om ’n verhouding met God te hê.

Voordat hulle by die Berg Sinai aangekom het, was Moses deur God op ’n magtige wyse gebruik, selfs terwyl hy opgelei was om ’n spesiale leierskap rol te vul.  In die land van Mídian, terwyl hy skape opgepas het, het God hom geïnspireer om twee boeke te skryf: Job en Génesis. Daarna, tydens die dramatiese gebeurtenis by die brandende bos, was hy deur God geroep om Israel uit Egipte uit te lei. Hy het die oorwinning oor die Egiptiese gode aanskou en oor die magtige Egiptiese leermag by die Skelfsee. Hy het gesien hoe God vir baie weke Israel vanaf Egipte na Sinai gelei het. Na die ondervinding by Sinai toe sy gesig geblink het, het hy Israel vir nog 39 jaar tot op die rand van die Beloofde Land gelei. Die Bybel verklaar dat Moses God se getroue dienskneg was (Deuteronómium 34:5, Joshua 1:1), ’n brandende lig in die duisternis, ’n modelprofeet teen wie ander gemeet sou word (Deuteronómium 18:15, 18). Hy was ’n agent vir verandering, selfs al het die volk nie altyd sy leiding en woorde gevolg nie.  Terwyl hulle na hom geluister het, het hulle floreer.

`Ons kan by Moses leer, want sy besondere lewensverhaal vertl ons wat God kan doen wanneer ons Hom toelaat om ons te verander. Watter omdraaiondervindinge in jou wandel met God het jy ondervind waar jy agtergekom het dat Hy kragtig in jou lewe gewerk het?`