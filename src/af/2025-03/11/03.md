---
title:  Afgodery en boosheid
date:   08/09/2025
---

`Lees Exodus 32:6. Waarheen het hulle afgodery hulle so vinnig gelei? (Lees ook Psalm 115:4–8; Psalm 135:15–18; Jesaja 44:9, 10.)`

Die goue kalf was ’n afbeelding van die Egiptiese bulgod Apis, of die koeigod Hathor. Dit was ’n blatante oortreding van die eerste en tweede gebooie (Exodus 20:3–6). Hierdie oortreding kon nie ongestraf bly nie, want dit het hulle verhouding met die lewende Here verbreek. In plaas daarvan om hulle Skepper te aanbid, het die Israeliete hulle eie skepping wat nie kon sien nie, nie kon hoor nie, ruik nie, praat nie, nie vir hulle omgee nie, hulle nie kon liefhê nie, of lei nie.

Die Skeppingsvolgorde was omgekeer: in plaas daarvan om te verstaan dat hulle in God se beeld geskape is, het hulle nou ’n god gemaak, nie eers in hulle eie beeld nie — wat al erg genoeg was — maar in die beeld van ’n dier. Dit was die god wie hulle wou dien? Hulle het dus erg gesondig teen die Here (Jesaja 31:7; Jesaja 42:17).

`Op watter maniere weerspieël die goue-kalf dwaling dit wat in Romeine 1:22-27 geskryf staan?`

Afgodery weerspreek die teologiese begrip dat God, God is, en dat die mens, mens is. Afgodediens raak ontslae van die gaping tussen God en die mens (Prediker 5:1), en verbreek die band met Hom. Of dit blatant en openlik is of iets wat in die hart weggesteek word, afgodery verbreek ons verhouding met die Here vinnig, en dit lei na ’n afwaartste spiraal van morele waardes. Geen wonder die vers noem wat hulle die volgende dag gedoen het nie: nadat hulle die offerandes aan die afgod geoffer het, het hulle begin feesvier, soos Ellen G. White dit uitbeeld, soos ’n “navolging van die Egiptiese afgodediens” — Patriarge en Profete, bl. 320.

Die mens is geniaal wanneer dit by die skepping van hulle eie afgode kom.  Hulle het hulle eie afgode geskep wat al erg genoeg is, maar toe het hulle voortgegaan om daardie afgode te dien. Die Skepper was vervang met dinge wat, vroeër of later, na morele agteruitgang sou lei.

`Op watter maniere aanbid die mens tans die skepping in plaas van die Skepper?`