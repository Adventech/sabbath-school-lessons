---
title:  Afvalligheid en Middelaarskap
date:   06/09/2025
---

### Skrifverwysings vir hierdie week se studie

Exodus 32:1–6; Psalm 115:4–8; Jesaja 44:9, 10; Romeine 1:22–27; Exodus 32:7–32; Jesaja 53:4.

> <p>Geheueteks</p>
> “En Moses het na die HERE teruggegaan en gesê: Ag, hierdie volk het ’n groot sonde begaan en vir hulle goue gode gemaak. Nou dan, as U tog maar hulle sonde wou vergewe! En so nie, delg my dan maar uit u boek wat U geskryf het!’” (Exodus 32:31, 32).

Moses was net vir 40 dae van die kamp van Israel afwesig toe wat gebeur het? God se volk het van Hom af weggedwaal en ’n mensgemaakte afgod, die goue kalf, aanbid. Hoe kon hulle soiets gedoen het nadat hulle so baie magtige tekens, ondervindinge en wonderwerke ondervind het?

Daar kon verskeie redes met dalk een of ander verduideliking vir elkeen van daardie redes gewees het.  Het die mense nie verstaan wie God werklik was nie? Of was hulle kragtige ondervindinge saam met Hom deur hulle vleeslike begeertes oorheers? Het hulle nie waardeer wat God vir hulle gedoen het nie, maar het hulle dit eerder as vanselfsprekend aanvaar? Was hulle begripsvermoë benewel deur hulle elke dag se besorgdhede en vorige sondige denkwyses? Was hulle doodeenvoudig ondankbaar vir God se genadige optredes teenoor hulle? Het hulle so vinnig die magtige dade van God vergeet (Psalm 106:13, 21–23)? Of kon al die blaam op Aäron se mislukte leierskap geplaas geword het? “ ‘Ook was die HERE baie toornig op Aäron, sodat Hy hom wou verdelg; . . .’ ” (Deuteronómium 9:20).

Wat ookal die redes vir hierdie verskriklik dwaling was, watter lesse kan ons daaruit aflei, nie net oor die mens se sondigheid, maar oor God se genadige liefde vir die mens, ten spyte van hulle sondige neigings?

_*Bestudeer hierdie week se les ter voorbereiding vir Sabbat, 13 September._