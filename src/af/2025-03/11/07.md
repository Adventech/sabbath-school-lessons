---
title:  Vir verdere studie
date:   12/09/2025
---

Lees Ellen G. White, “Afgodery by Sinai,” bl. 315–327, in Patriarge en Profete.

Hierdie week se les fokus spesiaal op God se werk in die harte van gelowiges. Die Here kan in ons “doen ver bo alles wat ons bid of dink” (Efésiërs 3:20). Ons moenie op onsself fokus en ons persoonlike begeertes bevredig nie, want dit lei na afgodediens. In plaas daarvan moet ons aandag op God en sý krag gevestig wees. Hy gee die krag wat na ’n nuwe en seëvierende lewe lei (Filippense 4:13; Judas 1:24, 25).

“Sowel die liefde as die regverdigheid het vereis dat hierdie sonde gestraf moes word. God is sowel die bewaarder as die Koning van Sy volk. Diegene wat in hulle opstand volhard, word verdelg sodat hulle nie ander tot ondergang moet lei nie. Toe Hy die lewe van Kain gespaar het, het God aan die heelal bewys wat die gevolg sou wees as die sonde nie gestraf word nie. Die invloed wat sy lewe en leer op sy nakomelinge gehad het, het aanleiding gegee tot ’n toestand van verdorwenheid wat die verwoesting van die hele wêreld deur middel van ’n sondvloed vereis het. . . . Hoe langer die mense geleef het, hoe sondiger het hulle geword. So ook met die afval te Sinai. Tensy die oortreders spoedig gestraf was, sou dieselfde gevolge weer voorgekom het.” — Ellen G. White, Patriarge en Profete, bl. 325.

**Vrae vir bespreking:**

`Dink meer oor die vraag aan die einde van Maandag se studie. Op watter maniere kan ons die skepping self i.p.v. die Skepper aanbid? Byvoorbeeld, hoe kan ons poog om goeie rentmeesters van die aarde te wees om die omgewing te beskerm sonder om die skepping te aanbid, of om dit ’n afgod te maak?`

`’n Mens kan die erns van ’n situasie eers begryp deur die gevolge en resultate daarvan waar te neem, of deur die erns van die reaksie op dit wat plaasgevind het. Waarom het Moses beveel dat diegene wat hardkoppig geweier het om hulle te bekeer en aangehou het met hulle rebelsheid teen God en sy leringe, tereggestel moet word?`

`Waarom is plaasvervangende versoening die enigste korrekte model van versoening?  Waarom is enige teorie oor versoening wat die plaasvervangende fondament van die evangelie verwerp en dit as minderwaardig beskou, ’n baie ernstige teologiese dwaling? Lees I Petrus 2:24. Hoe kragtig openbaar hierdie skrifgedeelte die gedagte dat Jesus ons Plaasvervanger is?`