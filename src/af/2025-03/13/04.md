---
title:  Die Tabernakel word gebou
date:   23/09/2025
---

`Lees vlugtig deur Exodus 36:8–39:31.Waarom dink jy was daar sulke uitdruklike instruksies gegee? Wat leer dit ons oor hoe God oor fyn besonderhede voel?`

Moses het die tabernakel versigtig opgerig, en die instruksies wat hy op Berg Sinai ontvang het ywerig geïmplementeer. Die Bybel noem die volgende: (1) die tabernakel met sy verskillende tentdoeke, gordyne en ander onderdele (Exodus 36:8–38); (2) die ark (Exodus 37:1–9); (3) die tafel van die toonbrode (Exodus 37:10–16); (4) die kandelaar (Exodus 37:17–24); (5) die reukaltaar (Exodus 37:25–29); (6) die brandofferaltaar (Exodus 38:1–7); (7) die koperwaskom (Exodus 38:8); (8) die voorhof (Exodus 38:9–20); en (9) die materiale vir die tabernakel (Exodus 38:21– 31). Exodus 39 beskryf die skouerkleed, borstas, en ander priesterlike kledingstukke.

Die tabernakeldienste was sigbare aanskouingslesse van die evangelie, en het God se ganse plan van verlossing gedemonstreer.  Die verskeie seremonies het uitgebeeld (1) hoe God sonde haat en dit hanteer, (2) hoe Hy berouvolle mense red, (3) wat die lot van die goddelose is, en (4) hoe Hy ’n glorieryke toekoms sonder bose invloede waarborg.

Twee verskillende maar nabyverwante dienste was gedurende jaar in die heiligdom gelewer: die daaglikse en die jaarlikse. Hierdie tweeledige bediening het geïllustreer hoe God sonde hanteer en sondaars red. Deur die daaglikse heiligdomdienste het God diegene wat berou gehad het oor hulle sonde verseker dat hulle sondes vergewe was, en dat Hy aan hulle goedgunstiglik verlossing gebied het. Om hierdie gawe van verlossing te ontvang, moes daar ’n offerande gemaak word, en hierdie offers het na die dood van die Messías vooruitgewys, na Hom wie se bloed “ons reinig van alle sonde” (I Johannes 1:7). Belydenis van sonde en aanvaarding van die kleed van Christus se geregtigheid was die fokus van hierdie gawe (Psalm 32:1, 2). Op hierdie manier was die berouvolle sondaar verseker van vergifnis en kon hy vreugdevolle verlossing ondervind.

Die jaarlikse diens wat op die Dag van Versoening gelewer was, het gedemonstreer hoe God sonde uitwis, die sondeprobleem oplos en ’n sondelose toekoms verseker (Levítikus 16, Johannes 1:29). Tans is Christus se tweeledige bediening in die hemelse heiligdom ’n ander betuiging van God se werk vir ons (Hebreërs 7:25), en wat uiteindelik die finale oplossing van die sondeprobleem sal meebring (Daniël 7:13, 14, 22, 27; Daniël 8:14; Openbaring 21:4).

Die heiligdom was ’n plek waar God aanbid kon word, en waar Hy geloof kon word en dank aan Hom gebring kon word. Aanbidding is om jou verhouding met God instand te hou en wat gelowiges nooi om met Hom gemeenskap te geniet.