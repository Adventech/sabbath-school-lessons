---
title:  Vir verdere studie
date:   26/09/2025
---

Lees Ellen G. White,“Die Tabernakel en sy Dienste,” bl. 353–358, in Patriarge en Profete.

“Die konstruksie van die heiligdom was deur ’n goddelike handeling van redding voorafgegaan, naamlik die bevryding van Israel uit die slawerny-mag van Egipte. Hierdie gebeurtenis, om die beurt, was opgevolg deur God se gewilligheid om ’n permanente verbondsverhouding met sy volk aan te gaan. Hy sou hulle God wees, en hulle sou sy volk word (Exodus 6:7). Die verbondswet het gedefinieer hoe hulle teenoor Hom en teenoor mekaar moes optree. Die tabernakel was beslis ’n plek van samekoms, ’n plek waar God en mens bymekaar sou kom.  Dit was alleenlik na hulle redding en die totstandkoming van ’n permanente eenwording met God d.m.v. die verbond, dat die volk toegang tot God in sy woonplek gehad het.” — Andrews Bible Commentary: Ou Testament, “Exodus” (Berrien Springs, MI: Andrews University Press, 2020), bl. 226, vry vertaal.

Ellen G. White beskryf die doel van die heiligdomdienste soos volg: “So het die bediening van die tabernakel en van die tempel wat dit later vervang het die mense elke dag die groot waarhede van die dood en bediening van Christus geleer, en een keer elke jaar is hulle gedagtes vooruit gevoer na die eindtonele van die groot stryd tussen Christus en die Satan, naamlik die uiteindelike reiniging van die heelal van sonde en sondaars.”— Patriarge en Profete, bl. 358.

**Vrae vir bespreking:**

`Die middelpunt van aanbidding in die heiligdom was die storting van bloed.Verskillende diere was geoffer, en hulle bloed was gebruik om amper al die tempelrituele uit te voer. Wat het die bloed gesimboliseer, en waarna het al hierdie offerandes eintlik vooruitgewys?`

`Hoe verbasend dit ookal is dat God, die Skepper van die heelal, in die aardse heiligdom tussen sy volk sou kom woon, hoe meer verbasend is dit dat Hy in ons midde sou kom woon as een van ons, as ’n menslike wese. Dit opsigself sou ’n verbasende vertoning van liefde gewees het. Maar, toe Hy Homself aangebied het om vir ons sonde te sterf — d.w.s., om in ons plek te sterf? Wat leer dit ons oor die karakter van God? Ook, wat leer dit ons oor hoe graag God wil sien dat ons in sy ewige koninkryk gered sal word?`

`Lees Hebreërs 8:1–6. Wat sê dit aan ons oor hoe die aardse heiligdom aangedui het wat Jesus nou in die hemelse heiligdom vir ons doen?`