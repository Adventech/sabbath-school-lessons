---
title:  Die Tabernakel
date:   20/09/2025
---

### Skrifverwysings vir hierdie week se studie

Exodus 35:1–36:7; Génesis 1:1; Exodus 36:8–39:31; Hebreërs 7:25; Exodus 40:1–38; Johannes 1:14

> <p>Geheueteks</p>
> “Toe het die wolk die tent van samekoms oordek, en die heerlikheid van die HERE het die tabernakel vervul, sodat Moses nie in die tent van samekoms kon ingaan nie, omdat die wolk daarop gerus en die heerlikheid van die HERE die tabernakel vervul het. . . . Want die wolk van die HERE was bedags op die tabernakel, en die vuur was snags daarin, voor die oë van die hele huis van Israel, op al hulle togte” (Exodus 40:34, 38).

Die hooftaak van God se volk in die Ou Testament (ook vir ons vandag) was om na ’n persoonlike verhouding met die Here te streef; om Hom te aanbid en te dien; en, ook, om God reg voor te gestel het voor die oë van die ander volke (Deuteronómium 4:5–8).

In die tuin van Eden het Adam en Eva vir God weggekruip omdat hulle sonde hulle vir Hom bang gemaak het. Sonde maak die mens bang vir God, en hierdie vrees verdraai ons siening van sy karakter. Die goeie nuus is dat God altyd die eerste stap neem om hierdie kloof te oorbrug d.m.v. sy eie inisiatief, en dan Hy herstel die verhouding wat verbreek was. Hy roep die sondaar terug na Hom toe: “ ‘Waar is jy?’ ”(Génesis 3:9)

Ons primêre roeping is om God reg voor te stel en sy liefdevolle en regverdige handelinge aan almal te toon. Wanneer mense tot God aangetrokke voel en oortuig word van sy onselfsugtige liefde vir hulle, sal hulle hul lewens aan Hom oorgee, Hom gehoorsaam en doen wat Hy aan hulle sê om te doen, wetende dat dit tot hulle eie voordeel is.

Die heiligdom demonstreer God se nabyheid aan die mensdom en openbaar die grootste waarhede aan hulle, en dit is hoe Hy hulle wat in geloof na Hom toe kom, red.

_*Bestudeer hierdie week se les ter voorbereiding vir Sabbat, 27 September._