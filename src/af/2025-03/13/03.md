---
title:  Offergawes en die Gees
date:   22/09/2025
---

`Lees Exodus 35:4–36:7. Watter belangrike lesse is daar hier vir ons vandag?`

’n Oorvloed van verskeie kosbare materiale was benodig om die tabernakel te bou, en dit was bewerkstellig deur vrygewige donasies uit die geledere van God se volk wat uit die goedheid van hulle harte gewilliglik en met vreugde bydraes gemaak het. Hulle het goud, silwer, brons, fyn linne, kosbare stene, unieke linne, akasiahout, olyfolie, speserye en baie ander items wat nodig was, gegee. Mense het ook hulle arbeid aangebied, want baie spesifieke voorwerpe moes deur hulle kunstige en ywerige werk voltooi word, en ook meubels vir die tent. Ook moes kleremakers kledingstukke geweef het vir die priesters wat in die tabernakel moes dien, en ook vir die hoëpriester wie se deftige klere ’n borsplaat en tulband ingesluit het.

God het die Israeliete oorvloedig geseën deur die gawes wat die Egiptenare hulle gegee het toe hulle Egipte verlaat het. Nou het hulle ’n geleentheid gekry om offergawes met dankbaarheid aan God te bring vir sy genadige en magtige leierskap, en gewillige harte om hierdie werk tot sy eer te voltooi.

Die volk het met soveel vreugde en oorvloed bydraes gebring dat daar vir Moses gesê was: “ ‘Die volk bring meer as wat nodig is’ ” (Exodus 36:5). En so Moses moes toe hulle bydraes gestop het, “want die boustof was vir hulle genoeg om die hele werk tot stand te bring . . .” (Exodus 36:7).

Deur die leiding van die Heilige Gees het God die volk toegerus en in staat gestel om die tabernakel akkuraat en volgens plan te bou. Besáleël, Ohóliab en nog andere was “met die Gees van God vervul . . .” (Exodus 35:31), wat beteken dat hulle met vaardighede, wysheid en kennis oor kuns toegerus was om al die werk te doen. Dit was ’n baie groot projek wat presies volgens die model wat God aan Moses getoon het, uitgevoer moes word.

Dit is belangrik dat die gawes van die Heilige Gees aan die mense se verskillende vermoëns en bekwaamhede gekoppel word, wat gebruik kon word om die tabernakel te bou. Om met die Gees gevul te word is nie ’n towerkunsproses nie, en beteken nie dat daar spesiale spirituele geeste in die mens is nie. Om God se saak te bevorder en sy sending uit te voer, bemagtig God sy volgelinge om sy doelstellinge uit te voer en om dit goed te doen.

`Watter geestelike gawes het jy ontvang toe jy deur die Heilige Gees gevul was? Onthou dat die geestelike gawes net kan floreer wanneer jy die vrugte van die Gees in jou lewe ontwikkel (Galásiërs 5:22, 23).`