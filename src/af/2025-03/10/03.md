---
title:  Om God te sien
date:   01/09/2025
---

`Lees Exodus 24:9–18. Watter verbasende ondervinding was hier aan die kinders van Israel gegee?`

Na die bevestiging van die verbond met God, het Moses weer berg Sinai bestyg. Aan die begin was hy nie alleen nie. Hy het die besondere geselskap van 73 Israelitiese leiers gehad. Vir daardie leiers was dit ’n besondere ondervinding: hulle het God gesien (’n Godsverskyning), en die teksvers beklemtoon hierdie verbasende werklikheid twee keer. Deur saam te eet, was dit ook ’n geleentheid vir die leiers om die verbond met God te verseël. Hierdie was ’n banket, en die God van Israel was hulle Gasheer. Hierdie leiers het groot eer van God ontvang.

In die Midde-Ooste, gedurende bybelse tye (en in ’n sekere mate vandag nog), was, om saam te eet, ’n hoogtepunt-ondervinding, ’n groot eer en ’n voorreg. Dit het vergifnis tot gevolg gehad en ’n vriendskapsband was gesluit. Dit het geïnsinueer dat hulle in tye van krisis en probleme mekaar sou ondersteun en saam sou staan.  Deur saam te eet, het hulle woordeloos aan mekaar belowe dat indien iets met een groep sou gebeur, die ander verplig sou wees om te gaan help. ’n Uitnodiging na ’n maaltyd was ’n genotvolle aardigheid wat nie almal ingesluit het nie.

Om ’n uitnodiging nie te aanvaar het nie, was een van die ergste beledigings. Hierdie insig help ons om die verhale in die Nuwe Testament te verstaan waar Jesus Christus hewiglik gekritiseer was omdat Hy saam met sondaars geëet het (Lukas 5:30). Wanneer gelowiges die Avondmaal vier, sluit hulle ook ’n verbond met ander gelowiges wat ook sondaars soos hulleself is. Gedurende hierdie maaltyd vier ons die vergifnis en verlossing wat ons in Jesus het, saam (lees Matthéüs 26:26–30, Markus 14:22–25, I Korinthiërs 11:23–29).

Dis tragies dat sommige van die manne wat saam met Moses bergop geklim het later in sonde verval het en hulle lewens verloor het (lees Levítikus 10:1, 2 en 9). Ten spyte van die diep ondervinding wat hulle met God daar gehad het, het hulle nie verander of hulle bekeer deur daardie ondervinding nie. Wat ’n kragtige les oor hoe die besit van waarheid en heilige voorregte nie outomaties opregte bekering beteken nie. Deur wat hulle ondervind het, moes hierdie manne die laastes gewees het om te doen wat hulle later gedoen het.

`Dink meer oor die verhaal van hierdie baie bevoorregte manne wat selfs die seuns van Aäron insluit. Watter waarskuwing gee dit aan ons as Adventiste wat, met die lig wat aan ons toevertrou is, inderdaad bevoorreg is?`