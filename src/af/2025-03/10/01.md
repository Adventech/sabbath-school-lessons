---
title:  Die Verbond en die Bloudruk
date:   30/08/2025
---

### Skrifverwysings vir hierdie week se studie

Exodus 24:1–18; I Korinthiërs 11:23–29; Levítikus 10:1, 2; Eségiël 36:26–28; Exodus 25:1–9; Exodus 31:1–18.

> <p>Geheueteks</p>
> “Toe Moses kom en aan die volk al die woorde van die HERE en al die verordeninge vertel, antwoord die hele volk met een stem en sê: Al die woorde wat die HERE gespreek het, sal ons doen.’” (Exodus 24:3).

Dit was die HERE hulle God, hulle Skepper en Verlosser, se begeerte om by sy volk in hulle midde te wees. Hy het die mens geskep om ’n noue kameraadskap met Hom te hê. Maar, omdat betekenisvolle verhoudings met ander mense net met tyd en met inspanning gebou kan word, is dieselfde ook waar wat ons vertikale verhouding met God betref. Dit kan ’n opbouende ondervinding wees wat aanhoudend sal groei, maar net as ons tyd met Hom deurbring. In die praktyk beteken dit om God se Woord te bestudeer (dis wanneer God met ons praat), om te bid (om ons harte oop te maak teenoor God), en om teenoor ander te getuig van Christus se dood, opstanding en sy wederkoms (om saam met God uit te reik). Soos wat God ons seën, sal ons ’n kanaal van seëninge vir andere wees.

Ons moet op God fokus, nie op onsself nie (Hebreërs 12:1, 2). Deur ons verbintenis met Hom kan God ons bemagtig om sy leringe te volg, wat beteken om aan sy Woord gehoorsaam te wees. Geen wonder dat die eindtydgeslag van Christus se volgelinge beskryf word as mense “wat die gebooie van God en die geloof in Jesus bewaar” (Openbaring 14:12).

Dis eintlik werklik maklik: ons het God lief, en omdat ons Hom liefhet, gehoorsaam ons Hom.

_*Bestudeer hierdie week se les ter voorbereiding vir Sabbat, 6 September._