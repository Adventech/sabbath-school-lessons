---
title:  Vir verdere studie
date:   05/09/2025
---

Lees Ellen G. White, “Die Tabernakel en sy Dienste,” bl. 343–353, in Patriarge en Profete.

Die tabernakel was ’n spesiale plek waar versoening verkry was vir die sondes van God se volk, die sondes wat bely was. Dit was die plek waar die volle plan van verlossing geopenbaar was, en ook in ’n besondere mate aan die kinders van Israel terwyl hulle in die woestyn was. Regverdigmaking, heiligmaking en oordeel was ook daar aan hulle geleer. Elke diereoffer het vooruit na die dood van Jesus gewys, na die vergifnis van sondes, en, uiteindelik na die uitwissing van sondes. En ook, saam met die offerandes was daar ook die teenwoordigheid van God se wet, die standaard van regverdigheid.

“Die wet van God wat binne-in die ark was, was die reël van geregtigheid en oordeel. Daardie wet het die oortreder tot die dood veroordeel, maar bokant die wet was die versoendeksel waarop die teenwoordigheid van God geopenbaar [was] en waarvandaan aan die boetvaardige sondaar op grond van die versoening, vergifnis geskenk [was]. Deur Christus se verlossingswerk vir ons soos dit deur die diens van die heiligdom gesimboliseer word, ‘[ontmoet] goedertierenheid en trou; geregtigheid en vrede kus mekaar’ (Psalm 85:11).” — Ellen G. White, Patriarge en Profete, bl. 349.

**Vrae vir bespreking:**

`Hoeveel keer het jy al gesê, “Alles wat die Here gespreek het, sal ek doen”? Hoe suksesvol was jy in jou pogings?`

`Aan die einde van Moses se 40-dae se verblyf saam met die Here op die Berg Sinai, het God beklemtoon dat die Israeliete die Sabbat moet hou, want dit sou ’n teken tussen God en hulle wees dat dit Hy is wat hulle heilig sou maak. Watter rol speel heiligheid en heiligmaking in die onderhouding van die Sabbat?`

`Die Here wou gehad het dat hulle ’n heiligdom moes bou sodat “Ek in hulle midde kan woon”.  Hoe bekoorlik is dit nie dat hierdie die plek was waar Israel verlossing kon vind nie. Dit was hier – in hierdie heiligdom waar God onder sy volk gewoon het — waar die plan van verlossing in tipes en antitipes uitgebeeld was. Wat sê dit aan ons oor ons totale afhanklikheid van God vir ons verlossing?`

`Wat beteken dit dat deur die bloed al hulle sondes na die heiligdom, God se huis, gebring was? Hoe het hierdie verbasende waarheid, selfs al is dit vaag, weerkaats wat Jesus op die kruis vir ons gedoen het en wat Hy nou vir ons in die hemelse heiligdom doen?`