---
title:  Krag om gehoorsaam te wees
date:   02/09/2025
---

`Lees Eségiël 36:26–28.  Hoe word gehoorsaamheid deel van ons lewens?`

Die Israeliete het by drie geleenthede ywerig verklaar dat hulle aan God gehoorsaam sou wees (Exodus 19:8; Exodus 24:3, 7). Gehoorsaamheid is belangrik, selfs al leer die Bybel dat ons as mense swak, gebroke, swak en vol sonde is. Hierdie hartseerwaarheid was nie net dwarsdeur die geskiedenis van antieke Israel geopenbaar nie, maar ook dwarsdeur die geskiedenis van al God se volgelinge.

Hoe word ons dan in staat gestel om God getrou te volg?

Die goeie nuus is dat dit wat God ons beveel om te doen, Hy ons ook bemagtig om te doen. Die hulp wat nie binne-in ons is nie, word aan ons gegee en stel ons in staat om te doen wat God wil hê ons moet doen.  Dit is Sy werk. Die kern van Eségiël 36:26, 27 se teologiese opsomming maak hierdie punt baie duidelik. Net God kan ’n hartoorplanting doen, en Hy doen dit deur ons harte van klip te verwyder en dit met sensitiewe harte van vlees te vervang. Soos Josua sy gehoor herinner het: “ ‘Julle kan die HERE nie dien nie’ ” (Josua 24:19).

Ons kan besluit om God te volg; dit is ons aandeel.  Ons moet die keuse maak, elke oomblik se keuse om alles aan Hom oor te gee.  En dit is omdat ons nie die krag het om selfs bewustelik te kies om Hom te dien nie.  Maar wanneer ons ons swakheid aan God gee, sal Hy ons sterk maak. Paulus sê: “Want as ek swak is, dan is ek sterk” (II Korinthiërs 12:10).

Let op na die goddelike “Ek” in Eségiël 36:24–30:  God maak bymekaar, Hy maak skoon, verwyder, gee, plaas en beweeg jou om sy wet versigtig te hou. Wat Hy doen, sal jy doen. Hy identifiseer met jou, en as jy innig met Hom assosieer, sal jy doen wat Hy doen.  Die eenheid tussen God en jou sal dinamies, kragtig en sprekend wees.

Weereens, die klem in hierdie skrifgedeelte is op wat God doen. Die 1953 Afrikaanse Ou Vertaling stem baie ooreen met die New King James: “En Ek sal my Gees in jul binneste gee en sal maak dat julle in my insettinge wandel en my verordeninge onderhou en doen” (Eségiël 36:27). God gebied sy volk om te gehoorsaam en dan gee Hy die krag om te gehoorsaam. Dit wat God van sy volk verwag, help Hy hulle om te doen.  Gehoorsaamheid is God se gawe (nie net ons eie dade of sukses nie), net soos regverdiging en redding ook sy gawes aan ons is (Filippense 2:13).

`As daar aan ons krag belowe is om te gehoorsaam, waarom is dit dan so maklik om in sonde te verval?`