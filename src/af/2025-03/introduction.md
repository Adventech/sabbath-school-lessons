### Exodus: Die reis na die Beloofde Land

Die God wat in die boek Exodus geopenbaar word, is die liefdevolle HERE wat op die vasgestelde tyd – en deur sy magtige optrede — verlossing en bevryding vir sy volk gebring het (Génesis 15:12–16). Die uittog uit Egipte en die tog deur die Skelfsee was vername en unieke gebeurtenisse — God se skouspelagtige en wonderbaarlike handelinge. Geen groter of glorieryker gebeurtenis het in die geskiedenis van antieke Israel voor die Kruis plaasgevind nie. Dit is die evangelie wat God deur Moses aan die volk gebring het.

God het wonderbaarlik en herhaaldelik ingetree om sy sorg en beskerming teenoor die Hebreërs te demonstreer, ten spyte van hulle gereelde afvalligheid. Sy genade het al hulle verwagtinge en wense oortref. Met sy uitgestrekte arm het die HERE sy volk na vryheid gelei. Dit was ’n ongekende optrede. Hierdie onvoorsiene reeks goddelike ingrypings was die begin van hulle hernieude reis saam met God, ’n reis van Egipte tot in Kanaän (uiteindelik).

Alhoewel Moses ’n belangrike rol in die uittog gespeel het, gaan hierdie boek nie oor Moses nie, maar oor God – die God van liefde, waarheid, geregtigheid, vryheid en vergifnis, die God wat uiteindelik die kruis vir ons moes verduur. Deur Exodus te bestudeer, kry ons ’n unieke insig in wie ons God werklik is.

En wie is Hy werklik? Hy is ’n God wat getrou aan sy volk was ten spyte van hulle ontrouheid teenoor Hom. Hy was altyd daar vir hulle, selfs toe hulle teen Hom was. Weer en weer het Hy aan hulle genade betoon deur hulle te bemoedig, reg te help, en deur hulle goddelik te onderrig. Deur hulle op die bes moontlike manier te lei, wou Hy gehad het dat hulle Hom vrywilliglik moes aanbid en gehoorsaam omdat hulle Hom liefgehad het en sy karakter begeer het, en dit alles net tot hulle eie voordeel.

Die God van Moses is ’n God wat goeie verhoudinge begeer. Die belangrikte doelwit wat God gehad het, was nie om iets te vermag het of om ’n sakelys te voltooi het nie; in plaas daarvan, was sy primêre doel om ’n betekenisvolle verhouding met sy gekose volk, Israel, te bereik het. Hy het hulle na Sinai gelei om hierdie diep gemeenskapsband tot stand te bring.

Die apostel Paulus leer dat wat met God se volk in die verlede gebeur het, ’n aanskouingsles vir ons is sodat ons uit hulle foute kan leer om dan die Here getrou te volg: “Maar al hierdie dinge het hulle oorgekom as voorbeelde en is opgeskrywe as ’n waarskuwing aan ons op wie die eindes van die eeue gekom het” (I Korinthiërs 10:11). en die tog deur dieHierdie gebeurtenisse uit die verlede behoort ’n waarskuwing en ’n bron van onvergeetlike onderrig vir ons vandag te wees. Ons moet dit lees, dit bestudeer en daaruit leer, want unieke gebeurtenisse — al verskil die omstandighede, die geestelike beginsels daarin bly dieselfde.

Ons studieplan vir die boek Exodus gedurende die volgende 13 weke is deursigtig. Om die boek beter te handelinge. verstaan is dit in hoofstukke vir elke week opgedeel – volgens temas: (1) Die slawerny in Egipte, die geboorte van Moses en sy eerste 40 jaar (Exodus 1–2). (2) Die roeping van Moses (Exodus 3–4). (3) Komplikasies: die lewe raak ingewikkeld (Exodus 5–6). (4) Die eerste nege plae (Exodus 7–10). (5) Die tiende plaag en die instelling van die Pasga (Exodus 11–12). (6) Die bevryding uit Egipte en die Skelfsee-ondervinding (Exodus 13–15). (7) Die reis na die berg Sinai (Exodus 16–18). (8) Die gawe van God se verbond en die Wet van die HERE (Exodus 19–20). (9) Die toepassing van God se verordeninge (Exodus 21–23). (10) Die verbond word bevestig en instruksies oor hoe die tabernakel gebou moet word (Exodus 24–31). (11) Die aanbidding van die goue kalf en Moses se bemiddeling (Exodus 32). (12) God openbaar Homself aan Moses en sy gesig blink (Exodus 33–34). (13) Die tabernakel word gebou en toegewy (Exodus 35–40). Elke week sal daar op die hoofskrifgedeeltes en gebeurtenisse in die aangetoonde hoofstukke gefokus word.

Mag ons goedgunstige Heer ons seën terwyl ons hierdie belangrike boek bestudeer wat ons herinner aan hoe God sy Volk uit die slawerny van sonde na vryheid wil lei, van die dood na die lewe, en uit die woestyn na die Nuwe Jerusalem (Hebreërs 12:22).

_Jiří Moskala is ’n professor van Ou Testamentiese Eksegese en Teologie, en is ook dekaan van die Sewendedag- Adventiste Teologiese Kweekskool by Andrews Universiteit._