---
title:  Die historiese agtergrond
date:   30/06/2025
---

Toe Jakob se gesin in Egipte gearriveer het nadat hulle Kanaän moes verlaat het as gevolg van die hongersnood wat daar geheers het (Génesis 46), was die Egiptiese koning baie vriendelik teenoor hulle omdat Josef so baie vir die Egiptenare gedoen het.

“Verder het Farao vir Josef gesê: ‘Kyk, ek stel jou aan oor die hele Egipteland’. Toe trek Farao sy seëlring van sy hand af en sit dit aan die hand van Josef; en hy het hom fyn linneklere laat aantrek en die goue ketting om sy hals gehang en hom laat ry op sy tweede rytuig, en hulle het voor hom uitgeroep: ‘Pas op!’.  So het hy hom dan oor die hele Egipteland aangestel” (Génesis 41:41–43).

`Wat was die geheim van Josef se verbasende sukses in Egipte nadat hy aanvanklik so ’n moeilike tyd deurgemaak het? (Lees Génesis 37:26–28 en Génesis 39:2, 21.)`

Die mees aanneemlike historiese agtergrond van die Josefverhaal is die volgende: die nuwe heerser in Exodus 1:8, “wat niks van Josef geweet het nie,” is Ahmose (1570 v.C.–1546 v.C.).  Daarna Amenhotep I (1546 v.C.–1526 v.C.), wat bang was vir die Israeliete en hulle toe onderdruk het.  Later was dit Thutmose I (1525 v.C.– 1512 v.C.) wat die doodsdekreet vir al die Hebreeuse manlike kinders uitgevaardig het. Sy dogter Hatshepsut (1503 v.C.–1482 v.C.) was die prinses wat Moses as haar seun aangeneem het, en Thutmose III (1504 v.C.–1450 v.C.), medeheerser saam met Hatshepsut, was die Farao tydens die uittog.

Die uittog, volgens die bes moontlike berekeninge, het in Maart 1450 v.C. plaasgevind (lees William H. Shea, “Exodus, Date of the . . .,” The International Standard Bible Encyclopedia, geredigeer deur Geoffrey W. Bromiley et al., vol. 2 [Grand Rapids, MI: William B. Eerdmans, 1982], bl. 230–238).  Om die tydsomstandighede gedurende die uittog te verstaan, bestudeer die volgende bybelverse: Génesis 15:13–16; Exodus 12:40, 41; Rigters 11:26 en I Konings 6:1 (lees ook Handelinge 7:6 en Galásiërs 3:16, 17).

Die eerste hoofstuk van Exodus dek ’n lang tydperk —vanaf Josef toe sy vader Jakob en sy hele gesin in Egipte aangekom het, totdat Farao die doodsdekreet uitgevaardig het.  Hoewel sommige Bybelkenners oor die presiese aantal jare verskil, is wat werklik saak maak dat die Here sy volk nie vergeet het nie, al was hulle slawe in ’n vreemde land.

Dit wil sê, selfs al is daar baie besonderhede oor die Hebreërs se verblyf in Egipte ten minste vir nou nie aan ons bekend nie (lees I Korinthiërs 13:12), die openbaring van God se karakter steeds skitter deur die bladsye van hierdie boek soos wat dit dwarsdeur die hele Bybel die geval is.  Ons kan weet dat dit nie saak maak hoe sleg dinge lyk nie, God sal altyd daar vir ons wees, en ons kan op Hom vertrou al lyk die situasie waarin ons ons bevind, ook hoe sleg.