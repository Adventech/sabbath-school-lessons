---
title:  Verandering van planne
date:   03/07/2025
---

`Lees Exodus 2:11–25. Watter gebeurtenisse het vinnig rugbaar geword wat die rigting van Moses se lewe verander het? Watter lesse kan ons uit hierdie verhaal leer?`

Wat sou Moses doen? Sou hy swig voor die aanloklikhede van Egipte en voor die genietinge van die koninklike hof, of sou hy ontberinge saam met sy vegtende volk verduur?  Die gebeure wat gevolg het, het gou ’n antwoord op hom afgedwing.

“En toe Farao van dié saak hoor, het hy probeer om Moses dood te maak.  Maar Moses het van Farao af weggevlug en in die land Mídian gaan woon; En hy het by ’n put gesit” (Exodus 2:15).

Na die moord het Moses werklik geen keuse gehad nie, ten minste wat sy verblyf in Egipte betref het. Dus, watter planne daar ook al vir hom was om die troon van Egipte te bestyg en ’n “god” te word, was daardie planne vinnig beëindig. Deur liewer nie ’n god, ’n valse god, te word nie, sou Moses eerder die ware God dien. Toe Moses op vlug geslaan het, het hy ongetwyfeld geen idee gehad oor wat die toekoms vir hom sou inhou nie.

“Die saak het spoedig onder die Egiptenaars rugbaar geword en ’n grootliks oordrewe weergawe is aan Farao vertel. Die koning is onder die indruk gebring dat dit veelbetekenend was; dat Moses van plan was om sy volk in ’n opstand teen die Egiptenare aan te voer, om die regering omver te werp en om self op die troon te sit; ook dat die koninkryk in gevaar sou wees solank hy geleef het. Die koning het dadelik besluit dat hy moes sterf, maar Moses het uitgevind dat hy in gevaar verkeer het, en hy het na Arabië gevlug.” — Ellen G. White, Patriarge en Profete, bl. 247.

Moses het vir 120 jaar geleef (Deuteronómium 34:7), en sy lewe kan in drie dele van 40 jaar elke verdeel word. Die eerste 40 jaar was hy in Egipte, en baie daarvan in die koninklike paleis. Die tweede 40 jaar het hy in Jetro se huis in die Midiangebied deurgebring.

Dit is egter die laaste 40 jaar wat in die groter deel van die eerste vyf boeke van Moses (en hierdie kwartaal) beskryf word, en dit vertel die verhaal van Israel se aanvanklike roeping om voor ’n wêreld wat met afgodsdiens deurweek is, te getuig en om die aard en karakter van die ware God te openbaar (lees Deuteronómium 4:6–8).

`Was dit deel van God se plan dat Moses die Egiptenaar moes doodmaak? Indien nie, wat leer hierdie verhaal ons oor hoe God enige situasie kan oorheers en dit vir sy eie doelstellinge gebruik? Hoe help Romeine 8:28 ons om hierdie belangrike waarheid te begryp?`