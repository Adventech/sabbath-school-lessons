---
title:  Gaan, en aanbid die HERE
date:   03/08/2025
---

Gedurende die Pasga-nag sou goddelike oordeel almal wat nie deur die bloed gedek was nie, oorval (Exodus 12:1–12). Niemand was a.g.v. stand, opvoeding, sosiale status of geslag gevrywaar nie. Al die families was getref, vanaf Farao tot die slawe en selfs die diere se eersgeborenes. Die trots van Egipte was deur die modder gesleep.

`Lees Exodus 12:31–36. Watter vreemde versoek maak Farao en waarom, selfs terwyl hy toestemming aan almal gee om te mag trek?`

Dis so interessant dat Farao, terwyl Hy die Hebreërs toestemming gegee het om te trek om te gaan aanbid, die volgende versoek byvoeg: “en seën my ook”.

En seën my ook?

Waarom sou hy, die koning van Egipte wat ’n “god” op aarde vir sy eie mense was, dit vra? Dit het geklink asof hy uiteindelik die krag van die Hebreeuse God ingesien het en graag daarby baat wou vind.  Maar, hoe kan God hom seën terwyl hy deurdrenk was met rebelsheid, hardkoppigheid sonde en trots? Gewis, hy het wel uiteindelik toestemming gegee, maar dit was nie omdat hy homself aan Yahweh se wil wou onderwerp het nie. In plaas daarvan, was dit omdat hy verslaan was. Hy het homself nie bekeer nie — soos sy latere optrede dit onthul het. Hy wou doodeenvoudig die vernietiging wat besig was om sy koninkryk te verwoes, laat ophou.

Farao was verneder. En, gegewe die tragiese omstandighede van die ergste plaag van almal, gee hy Israel toestemming om Egipte te verlaat. Dit wat hy al die kere geweier het om voor toestemming te gee, en ongeag die lyding wat sy optrede oor sy nasie gebring het, laat hy nou toe om te gebeur.

En die Egiptiese volk is te verstane ook gretig dat die Hebreërs moet gaan. Soos hulle gesê het, vertrek asseblief, of anders “[is ons] almal dood.”

Intussen het God voorsiening gemaak dat die Israeliete Egipte nie met leë hande sou verlaat nie, maar met kosbaarhede wat hulle nodig sou kry vir wat, op die ou einde, toe ’n langer reis geword het as wat oorspronklik beplan was. Die Egiptenare het aan die Jode hierdie waardevolle items gegee om hulle so gou as moontlik uit hulle land te kry, maar eintlik was die items die Jode se oortrokke lone vir al die eeue se slawe-arbeid wat hulle verrig het.  Vir die Egiptenare was die prys goedkoop genoeg net om die Hebreërs uit hulle land te kry.

`Hoe dikwels het ons ons nie al “bekeer” net oor die gevolge van ons verkeerde dade nie, en nie omdat daardie dade verkeerd was nie?  Waarom is dit nie ware bekering nie?  Hoe kan ons leer om jammer oor die sondes te voel wat ons, in ’n sekere sin, “mee weggekom het”, ten minste op die korte duur?`