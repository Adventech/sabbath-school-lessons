---
title:  Deur die Skelfsee
date:   02/08/2025
---

### Skrifverwysings vir hierdie week se studie

Exodus 12:31–36, Jakobus 2:17–20, Exodus 13:1 tot 14:31, Hebreërs 11:22, Exodus 15:1–21, Openbaring 15:2–4.

> <p>Geheueteks</p>
> “Maar Moses het aan die volk gesê: Wees nie bevrees nie, staan vas en aanskou die verlossing van die HERE wat Hy vandag vir julle sal bewerk; want soos julle die Egiptenaars vandag sien, sal julle hulle nie weer sien in ewigheid nie. Die HERE sal vir julle stry, en julle moet stil wees’ ” (Exodus 14:13, 14).

Die Uittog van God se volk is die mees dramatiese en glorieryke ondervinding in die Ou Testament. Hierdie gebeurtenis is die goddelike model van hoe God die Hebreërs se vyande oorwin het en die Israeliete seëvierend in die Beloofde Land ingebring het. Dit is ook ’n simbool van verlossing en redding in Christus.

Vanuit ’n menslike oogpunt was die situasie waarin die kinders van Israel hulle bevind het desperaat, selfs onmoontlik — ’n situasie waaruit hulle hulself nie kon red nie. Hulle kon alleenlik deur goddelike ingrype gered word. Dis dieselfde met ons en sonde: in en uit onsself is ons toestand hopeloos. Ons het iets selfs meer dramaties as die Uittog nodig. En ons het dit:  die kruis van Christus en wat Christus op die kruis vir ons almal gedoen het.

Die gebeurtenisse vanaf Israel se vertrek uit die land Goosen wat in Exodus 12 genoem word, tot en met die lied van Moses wat vreugdevol in Exodus 15 gesing word, is asemrowend en ongelooflik. God se tekens, wonders en bonatuurlike verlossingsdade bereik hier ’n hoogtepunt.

Maar selfs hierdie wonderdade kan nie vergelyk met wat Christus vir ons op die kruis gedoen het nie, waarvan die dramatiese Uittog maar net ’n voorafskaduwing was.

_*Bestudeer hierdie week se les ter voorbereiding vir Sabbat, 9 Augustus._