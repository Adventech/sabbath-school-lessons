---
title:  Die verborgenheid van die evangelie
date:  29/07/2023
---

### Skrifverwysings vir hierdie week se studie
Efésiërs 3;  Job 11:5–9;  Eségiël 43:13–16; Amos 7:7, 8;  Openbaring 11:1, 2.

> <p>Geheueteks</p>
> “En aan Hom wat mag het om te doen ver bo alles wat ons bid of dink, volgens die krag wat in ons werk, aan Hom die heerlikheid in die gemeente in Christus Jesus deur alle geslagte tot in ewigheid!  Amen.” (Efésiërs 3:20, 21).

I n Efésiërs 3 begin Paulus met ’n tema waarna hy vroeër verwys het: “dat die heidene mede-erfgename is en medelede van die liggaam en mededeelgenote aan sy belofte in Christus deur die evangelie” (Efésiërs 3:6).  En hoewel dit nie veel van ’n verrassing vir die hedendaagse kerk wat meestal uit nie-Jode bestaan, mag wees nie, was dit iets wat blykbaar radikaal nuut vir baie van die lesers van daardie tyd was.

Paulus gaan dan voort met sy geïnspireerde woorde terwyl hy nadink oor sy passie om die evangelie van Jesus aan die heidene te bring.

Ons leer ook van sy ontberinge in dié tyd, wat sy aanhouding in ’n Romeinse gevangenis ingesluit het.

En ons hoor ook van sy toegewydheid aan die verborgenheid van die evangelie, dat die gelowiges uit die heidene op gelyke voet met hulle Joodse broeders en susters verkeer. Ons deel in sy opgewondenheid oor die kerk se kosmiese evangelie sending-aktiwiteite.  Ons luister wanneer hy bid, wanneer hy God loof vir sy barmhartige optrede d.m.v. die kerk.

Kortliks, ons voel geïnspireerd om by Paulus se passie vir die evangelie aan te sluit.

_*Bestudeer hierdie week se les ter voorbereiding vir Sabbat, 5 Augustus._