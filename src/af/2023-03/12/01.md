---
title:  Die oproep om staande te bly
date:  09/09/2023
---

### Skrifverwysings vir hierdie week se studie
Efésiërs 6:10–20;  Deuteronómium 20:2–4; Romeine 13:11–14; I Thessalonicense 5:6–8; I Korinthiërs 15:23, 24.

> <p>Geheueteks</p>
> “Eindelik, my broeders, word kragtig in die Here en in die krag van sy sterkte.  Trek die volle wapenrusting van God aan, sodat julle staande kan bly teen die liste van die duiwel” (Efésiërs 6:10, 11).

Met slaperige oë strompel die dienskneg uit sy blyplek en sien ’n angswekkende toneel voor hom — ’n groot, goedtoegeruste en vyandige leër met “perde en strydwaens rondom die stad”.  Al stotterend bring hy die nuus aan Elísa, en vra ontstellend, “ ‘Ag, my heer, hoe sal ons maak? ’ ”

Elísa antwoord, “ ‘Vrees nie; want die wat by ons is, is meer as wat by hulle is’”, ’n antwoord wat nie by sy dienskneg registreer nie.  Elísa trek hom nader, en bid vir hom:  “ ‘Open tog sy oë, dat hy kan sien!’ ” Die profeet se gebed word onmiddellik beantwoord.  Die dienskneg stap weer na die verskansing, maar hierdie keer word die sluier tussen die sienlike en die onsienlike gelig. Hy sien nou nie net een leërmag nie, maar twee. “En die Here het die oë van sy dienaar geopen, dat hy kon sien, en meteens was die berg vol perde en waens van vuur rondom Elísa” (II Konings 6:15–17).

In Efésiërs 6:10–20 bid Paulus dat gelowiges ’n duidelike beeld van die volle werklikheid van die groot stryd sal sien, en dat hulle uit wat aan hulle openbaar word, met hoop gevul sal word.

_*Bestudeer hierdie week se les ter voorbereiding vir Sabbat, 16 September._