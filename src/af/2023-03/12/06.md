---
title:  Om teen die bose magte te worstel
date:  14/09/2023
---

`Wat dink jy is Paulus se doel met die lys van die verskeidenheid titels vir die bose geestelike magte soos hy dit in Efésiërs 1:21, 3:10 en 6:10–20, uitbeeld?`

Paulus beskryf “ons stryd” (Efésiërs 6:12) teen die bose magte met ’n Griekse woord wat vir die kompetisie tussen stoeiers gebruik was, die woord palé. Aangesien stoeiery as uitstekende voorbereiding vir veldslae geag was, is hierdie ’n toepaslike beskrywing van die wapen-teen-wapen en hand-teen-hand geveg wat plaasgevind het wanneer twee oorlogsmagte teen mekaar te staan gekom het.  Paulus beklemtoon hier die werklikheid van die gelowiges se intense stryd teen die bose magte.

Hier volg die titels wat hy gebruik:

| Efésiërs 1:21 | Efésiërs 3:10 | Efésiërs 6:12 |
| --- | --- | --- |
| bo alle owerheid | die owerhede | die owerhede |
| (bo alle) mag | die magte | die magte |
| (bo alle) krag | | die wêreldheersers van die duisternis van hierdie eeu |
| (bo alle) heerskappy | | die bose geeste in die lug |
| (bo) elke naam wat genoem word | | |

In sy breë beskrywings (“elke naam wat genoem word”, Efésiërs 1:21;  “die bose geeste in die lug” Efésiërs 6:12), bevestig Paulus dat alle bose en bonatuurlike magte onderworpe aan Christus is (Efésiërs 1:21).  Maar, in enige oorlogsgeveg is dit nooit ’n goeie strategie om die opponerende magte te onderskat nie. Paulus waarsku dat ons nie teen vlees en bloed stry nie, maar “teen die bose geeste in die lug” (Efésiërs 6:12), wat deur ’n geslepe generaal, die duiwel, gelei word (Efésiërs 6:11). Maar, terwyl ons op ons hoede teen ons magtige vyande moet wees, het ons nie nodig om deur hulle afgeskrik te word nie. God is met ons in die stryd (Efésiërs 6:10), en het ons met die beste wapentuig toegerus, sy eie wapenrusting, die “wapenrusting van God” (Efésiërs 6:11; vergelyk Jesaja 59:15–17). Hy het sy waarheid, sy geregtigheid, vrede, geloof en verlossing, en die Heilige Gees (Efésiërs 6:13–17) tot ons beskikking gestel. Met God wat ons lei en omdat ons van kop tot tone met die sy wapentuig toegerus is, kan ons nie misluk nie (Romeine 16:20;  I Korinthiërs 15:23 en 24;  II Thessalonicense 2:8).

`Wat moet die werklikheid van hierdie bonatuurlike bose magte – teen wie ons uiters hulpeloos is – ons leer oor hoekom ons aan die Here Jesus (wat nie net groter as hierdie magte is nie, maar wat hulle reeds oorwin het) moet vashou?`