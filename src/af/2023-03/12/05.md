---
title:  Om op die antieke gevegsterrein te staan
date:  13/09/2023
---

`Lees deur Efésiërs 6:10–20 en let elke keer op wanneer Paulus een of ander vorm van die werkwoord, staan, gebruik. Hoekom is dié gedagte so belangrik vir hom?`

Ons moet Paulus se militêre metafoor in die konteks van die antieke gevegsterrein verstaan. Wat het dit beteken om te “staan” (Efésiërs 6:11, 13, 14)? Stel die werkwoord net ’n verdedigingspostuur voor? Oorlogsverhale in die geskrifte van Thucydides, een van die groot klassieke skrywers van oorlogsliteratuur, bring drie opeenvolgende handelswyses na vore wat in plek moet wees voor een van die twee kante kon wen: (1) soldate moet “naby hulle vyande wees”, wat beteken dat hulle hul vyande trompop moet loop; (2) dan moet hulle aanval en “nie vlug nie” of “standhou in die stryd”, deur hand tot hand met hulle vyande te veg; (3) Uiteindelik moet hulle “die vyand verjaag” (lees Thucydides, The Peloponnesian War [New York: E. P. Dutton, 1910], 4.10.1–5).

Die oorwinningsoomblik in ’n antieke oorlog het gedurende die tweede van hierdie drie oorlogshandelswyses plaasgevind op die oomblik as die twee opponerende slagordes mekaar aangeval het, en daar “verskriklike wanklanke van brons, hout en vlees” gehoor kon word.  Die antieke outeur Xenophon verwys daarn as die “‘aaklige botsing’”. — Victor Davis Hanson, The Western Way of War (New York: Oxford University Press, 1989), bl. 152-153.  Deur vas te staan op hierdie strategiese oomblik, was die groot uitdaging van die antieke veldslae.  Gedurende die tromp-op botsing wat daarop volg, sou elke kant na die finale “vashou”-oomblik streef.

Paulus se oproep tot die stryd weerkaats ’n intense worsteling waar die soldate “saamgebondel is en honderde nabyhoue gee en ontvang.” — Victor Davis Hanson, The Western Way of War, bl. 152, (vry vertaal). Die kerk se stryd met sy vyande word deur Paulus as ’n worstelstryd uitgebeeld (Efésiërs 6:12; sien ook  se studie), en in sy gebruik van die intensiewe vorm van die werkwoord “staande” in vers 13: “sodat julle weerstand kan bied in die dag van onheil” (klem verskaf in skuinsdruk).

Hierdie is geen ontspanne houding nie! Om te “staan”, is dus om kragtig in die stryd betrokke te wees met die gebruik van elke wapen, dig bymekaar, ’n duidelike verwysing na die militêre beeldspraak in Paulus se aanmoediging vroeër, ”dat julle in een gees vasstaan en, een van siel, saam stry vir die geloof van die evangelie” (Filippense 1:27).

`Lees Hebreërs 12:4. Hoe help hierdie vers om die betekenis, om staande in die Here te bly, op te som? Wat is ook die korporatiewe aard van hierdie staande-bly handeling?`