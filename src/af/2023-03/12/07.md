---
title:  Vir verdere studie
date:  15/09/2023
---

“Ons werk is ’n aggressiewe werk, en as getroue soldate van Jesus moet ons die bloedbevlekte banier dra tot binne in die vestings van die vyand. ‘Want ons worstelstryd is nie teen vlees en bloed nie, maar teen die owerhede, teen die magte, teen die wêreldheersers van die duisternis van hierdie eeu, teen die bose geeste in die lug’. As ons sou instem om ons wapentuig neer te lê, om die bloedbevlekte banier te laat sak, om die gevangenes en diensknegte van Satan te word, kan ons van hierdie stryd en lyding vrygestel word. Maar, sulke vrede sal verkry word ten koste van Christus en die hemel. Ons kan nie vrede op sulke voorwaardes aanvaar nie.  Laat die oorlog liewer maar voortduur tot die einde van die aarde se geskiedenis, liewer as om tydelike vrede deur afdwaling en sonde te ondervind.” — Ellen G. White, The Review and Herald, May 8, 1888, (vry vertaal).

Is daar ’n verband tussen Efésiërs 6:10–20 en die boek van Openbaring?  Hierdie skrifgedeelte verwys ook na laaste dae gebeure, die eindtydgebeure, net soos die strydmotief in die boek van Openbaring (lees Openbaring 12; 16:12–16; 19:17–21 en   20:7–10). In beide hierdie skrifgedeeltes, in Efésiërs en Openbaring, word die volk van God deur die vyand aangeval, deur “die bose geeste in die lug” en deur “die wêreldheersers van die duisternis van hierdie eeu”.  In beide word die volk van God bemoedig met “die beeld van die toekomstige ewigheid”.  Voorts verwys “beide tonele uitdruklik na die finale stryd wanneer die vyand heeltemal oorwin sal word en die nuwe ewigheid tot stand gebring sal word”, ’n nuwe tydperk waarin “die finale glorieryke toekoms van die volk van God” en “die ewige verdoemenis van die vyand” duidelik gesien sal word.  (Lees  YordanKalevZhekov, Eschatology of Ephesians (Osijek, Croatia: Evangelical Theological Seminary, 2005), bl. 217 en 233–235.)”

**Vrae vir bespreking**:

`Wanneer het jy baie duidelik die magte van die duisternis al teëgekom?  Watter strategieë het jou gedurende daardie tye die meeste gehelp?`

`Hoe sou jy met behulp van Efésiërs 6:10–20 iemand bedien, wat lyk asof hulle deur “die bose geeste in die lug” geteister word (Efésiërs 6:12)?`

`Wat is die beste manier om “die liste van die duiwel” te onderskei en te verwerp (Efésiërs 6:11)? Byvoorbeeld, hoe dikwels voel jy asof jy jou geloof wil prysgee omdat jy in jou eie oë te sondig en te korrup is om gered te word? Wie plaas daardie gedagtes in jou kop — Christus of die vorste van die duisternis? Waarom moet jy dan juis baie van die wonderlike beloftes wat ons in Jesus ontvang het, vir jouself toe-eien?`