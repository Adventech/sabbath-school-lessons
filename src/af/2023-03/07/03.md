---
title:  Om een te wees in die Een
date:  07/08/2023
---

`Watter sewe “ene” haal Paulus aan om sy tema oor die eenheid van die kerk te ondersteun? Waarna streef hy deur hierdie lys aan te haal? (Efésiërs 4:4–6).`

Paulus se lys van sewe “ene” klink poëties en kan moontlik ’n lied van versekering wat in Éfese gesing was, ego. Die lys begin deur twee van die “ene” saam te noem:   “dit is een liggaam” (verwysende na die kerk as die liggaam van Christus, Efésiërs 4:12, 16; 1:23; 5:23, 29 en 30) en “een Gees” (Efésiërs 4:4). Die derde een is ”een hoop van julle roeping” (Efésiërs 4:4; vergelyk Efésiërs 4:1).

Die lys bied dan nog drie aan, “een Here”(’n verwysing na Christus), “een geloof” (wat na die inhoud van wat Christene glo, verwys, Efésiërs 4:13; Kolossense 1:23 en 2:7;  Galásiërs 1:23; I Timótheüs 4:1, 6), en “een doop” (vergelyk Efésiërs 5:26), voordat hy dan met ’n lang beskrywing afsluit, ”een God en Vader van almal, wat oor almal en deur almal en in julle almal is” (Efésiërs 4:6).

Wat wil Paulus deur hierdie poëtiese beskrywing van God die Vader vir ons sê?  Kragtens die feit dat Hy “Vader van almal” is, is Hy die Skepper. Die res van Paulus se beskrywing gaan oor God se verhouding met “alle dinge” wat Hy in die wêreld geskape het, en hoe Hy teenoor alles wat Hy gemaak het, optree. Paulus peuter nie hier met die dwaalleer van panteïsme nie (waarvolgens God met die magte en kragte van die natuur gelykgestel word), of van panenteïsme (waarvolgens die wêreld by God se wese ingesluit word, alhoewel God meer as dit insluit). Hy verkondig die voortreflikheid (“wat oor almal” is), sy voortdurende werking (“wie. . . deur almal” is), en die inwoning van God (“wie . . . in almal” is).

Let versigtig op na twee gedagtes oor die eenheid van die kerk (Efésiërs 4:1–6).  Eerstens, eenheid is ’n geestelike werklikheid, gegrond in hierdie sewe “ene,” ’n werklikheid wat gevier moet word (Efésiërs 4:4–6). Tweedens, hierdie eenheid het ons ywer nodig om dit te bewaar en te laat toeneem (Efésiërs 4:3). Daar sal dikwels rede wees om oor ons tekortkominge te treur wanneer ons dit realisties beskou.  Hoeveel keer ons ook al faal, moet ons eerder juig oor die werk van God-in-Christus om die kerk een te maak, en juig oor die teologiese werklikheid van die “eenheid van die Gees” (Efésiërs 4:3). Deur dit te doen, sal ons krag ontvang om weer hard te werk om hierdie eenheid te bevorder, maar met ’n nuwe oortuiging om sodoende God se werk uit te voer.

`Lees Efésiërs 4:4–6 weer.  Hoe laat dit jou voel?  Hoe behoort dit jou te laat voel, omdat jy weet wat dit oor ons eenheid in en met God deur Christus, sê?`