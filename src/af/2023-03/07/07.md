---
title: Vir verdere studie
date: 11/08/2023
---

Twee addisionele verklarings help ons om ons studie oor Efésiërs 4:7-10 uit te brei:

Om Efésiërs 4:9 te verstaan. Sommige Bybelvertalings dui aan dat die neerdaal voor die opvaar plaasvind (bv., in Engels die NKJV; KJV, RSV, ESV, NASB). In Afrikaans, die AOV: “wat beteken dit anders as dat Hy ook ‘eers’ neergedaal het”). Ander vertalings gebruik die Griekse skriftuurplaas, en los die tydrekening van die opvaar en neerdaal onbeslis, bv. die Engelse NIV vertaling. Dit stem met die sienswyse saam wat in se les voorgestel was, nl. dat die volgorde van Psalm 68:18 gevolg moet word: dat Christus se hemelvaart (die “opvaar”) eerste gebeur het en Hy toe in die Gees “neergedaal” het.

Die gevangenes gevange geneem. Deur Psalm 68:18 uit die Griekse Ou Testament (die Septuagint, ’n ou vertaling van die Ou Testament uit die Hebreeus) aan te haal, gebruik Paulus ’n sinsnede in Efésiërs 4:8 wat letterlik soos volg lees, “het Hy die gevangenes gevange geneem”. Sewendedag-Adventiste het dikwels hierdie skrifgedeelte verstaan as verwysende na Christus se handeling tydens sy hemelvaart, toe daardie groep wat in ’n spesiale opstanding saam met Hom opgestaan het, saam met Hom opgevaar het (Matthéüs 27:51–53). Hierdie handeling stel ’n “eerstelingsgerf” voor, die eerste verlostes wat as eerste vrugte aan die Vader tydens sy terugkeer na die hemelse howe in die hemel, aangebied was (lees The SDA Bible Commentary, vol. 6, bl. 1022; Die Koning van die Eeue, bl.834, en vergelyk met Die Koning van die Eeue, bl. 785-786). Andersins kan die skrifgedeelte in Kolossense 2:15 ook verstaan word as ’n voorstelling van Christus se oorwinning oor sy vyande — Satan en sy bose engele — wat daarop dui dat Hy oor hulle geseëvier het.

**Vrae vir bespreking**:

`Vergelyk die lys van “geestelike gawes” in Efésiërs 4:11 met die lyste in 1 Korinthiërs 12:4–11 en 27–30, Romeine 12:4–8 en I Petrus 4:10, 11. Watter verskille en ooreenkomste neem jy waar?`

`Praat in die klas oor sommige van “elke wind van lering” wat in die hedendaagse kerk waai. Let op hoe Paulus sê dat ons nie deur hierdie winde heen en weer gedryf moet word nie. Op watter spesifieke maniere kan ons onsself en ander in die kerk teen die skade wat hierdie winde ons kan aandoen, beskerm?`

`Regdeur Efésiërs beklemtoon Paulus die tema van “eenheid.” Soek ons egter eenheid met al ons mag? Met ander woorde, wanneer kan die begeerte na eenheid nie meer positiewe resultate lewer nie? Bespreek.`