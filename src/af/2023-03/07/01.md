---
title:  Die verenigde liggaam van Christus
date:  05/08/2023
---

### Skrifverwysings vir hierdie week se studie
Efésiërs 4:1–16; Filippense 2:3; Psalm 68:18; Handelinge 2; I Korinthiërs 12:4–11 en 27–30; Jesaja 5:4.

> <p>Geheueteks</p>
> “En Hy het gegee sommige as apostels, ander as profete, ander as evangeliste, ander as herders en leraars, om die heiliges toe te rus vir hulle dienswerk, tot opbouing van die liggaam van Christus” (Efésiërs 4:11, 12).

Een van Esopus se fabels se titel is “The Belly and the Feet”. Dit lees so:  “Die maag en die voete het gestry oor wie die belangrikste is, en toe die voete aanhou met hoeveel sterker hulle was, so sterk dat hulle selfs die maag ronddra, het die maag teruggeantwoord, ‘Maar, my goeie vriende, as ek nie voedsel in my maag inneem nie, sal julle nie in staat wees  om enigiets rond te dra nie.’ ” — Lloyd W. Daly, Aesop Without Morals (New York: Thomas Yoseloff, 1961), bl. 148.

Paulus het egter die menslike liggaam gebruik om ’n geestelike les oor te dra.  Vir Paulus bestaan die menslike liggaam – en die kerk as die liggaam van Christus — uit verskillende liggaamsdele wat verskillende vermoëns het en wat almal moet saamwerk om die liggaam gesond te hou. In Efésiërs 4:1–16 herverdeel Paulus die liggaam metafories, wat hy vroeër ook baie effektief gedoen het (Romeine 12:3–8, I Korinthiërs 12:12–31). Hy sien Christus nou as die Hoof van die liggaam wat  “begaafde” mense voorsien om die liggaam tot ’n eenheid te bring deurdat elke deel – elke kerklid - se vermoëns bydra om ’n eenheid te vorm.

Paulus se beskrywing van ’n gesonde verenigde liggaam help ons om God se doelwit vir ons te verstaan: om deel te wees van ’n kerk wat as ’n eenheid in Christus vrugte dra.

_*Bestudeer hierdie week se les ter voorbereiding vir Sabbat, 12 Augustus._