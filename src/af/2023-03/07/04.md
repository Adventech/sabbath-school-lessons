---
title:  Die verheerlikte Christus, Gewer van gawes
date:  08/08/2023
---

> <p></p>
> “Maar aan elkeen van ons is genade gegee volgens die mate van die gawe van Christus.
> <p></p>
> Daarom sê Hy:
> <p></p>
> ‘Toe Hy opgevaar het in die hoogte, Het Hy die gevangenes gevange geneem En gawes aan die mense gegee.’
> <p></p>
> “Maar dit:  Hy het opgevaar – wat beteken dit anders as dat Hy ook eers neergedaal het in die onderste dele van die aarde?  Hy wat neergedaal het, is dieselfde as Hy wat opgevaar het bokant al die hemele, sodat Hy alles tot volheid kan bring.”(Efésiërs 4:7–10).

`Wat gebeur hier, en wat wil Paulus hier sê?`

Paulus het hier Psalm 68:19 aangehaal: “U het opgeklim na die hoogte, U het gevangenes weggevoer, U het geskenke geneem onder die mense, ja, ook wederstrewiges om daar te woon, o HERE God”.  Psalm 68:19 beeld die HERE, Yahweh, uit as ’n seëvierende generaal wat sy vyande oorwin het en wat saam met sy gevolg, die oorlogsgevangenes, na die hoogte waarop sy hoofstad gebou is, opklim (lees Psalm 68:2, 3).  Hy ontvang dan vergoeding (“geskenke geneem”) van sy oorwonne vyande (let op dat Paulus hierdie beeldspraak verander na die verhewe Christus wat  “gawes gee”, wat op die groter konteks van die Psalm gegrond is (lees Psalm 68:36).

As ons die volgorde van Psalm 68:19 nagaan, gebeur Christus se hemelvaart - die opvaar[t] — eerste (Efésiërs 1:20–23), en dan die “neerdaal” toe die verhewe Jesus gawes gegee het om alle dinge te vul.  Dit is Paulus se manier om die Pinksteruitstorting van die Heilige Gees uit te beeld (lees Handelinge 2).  Hierdie siening word deur Efésiërs 4:11, 12 bevestig, wat die gawes wat deur die verhewe Jesus voorsien was, as gawes van die Gees identifiseer.

“Christus het opgevaar na bo en ‘die gevangenes gevange geneem en gawes aan die mense gegee’.  Wat was die gevolg toe, na Christus se hemelvaart, die Gees soos van ’n geweldige rukwind uitgestort was en die hele huis waar die dissipels bymekaargekom het, gevul was?  Duisende het in een dag tot bekering gekom.” — Ellen G. White, Ye Shall Receive Power, bl. 158, (vry vertaal).

`Al is hierdie paar verse in Efésiërs moeilik om te verstaan, hoe kan ons leer om deur wat Christus vir ons gedoen het en nog sal doen, aangemoedig te word, veral wanneer Hy “alles in almal” sal vervul? (Efésiërs 1:23)?`