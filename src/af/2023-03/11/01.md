---
title:  Om die opperste lojaliteit aan Christus te bewys
date:  02/09/2023
---

### Skrifverwysings vir hierdie week se studie
Efésiërs 6:1–9; Markus 10:13–16;  Kolossense 3:21; I Petrus 2:18–25;  II Korinthiërs 5:10; Kolossense 3:24, 25.

> <p>Geheueteks</p>
> “En, here, doen dieselfde teenoor hulle en laat staan die dreigemente, omdat julle weet dat ook julle eie Here in die hemele is en by Hom geen aanneming van die persoon is nie.” (Efésiërs 6:9).

In 2018 het ’n verkorte Bybel wat by ’n Bybelmuseum in Washington, D.C., uitgestal was, baie aandag getrek.  Hierdie verkorte Bybel was ontwerp om die noodsaaklike geloofsbeginsels oor te dra terwyl enige skrifgedeeltes wat rebelsheid by slawe sou aangehits het, weggelaat was.  Daar was nie net hier en daar skrifgedeeltes uit hierdie Bybel wat in 1808 gepubliseer was, weggelaat nie.  Negentig persent van die Ou Testament en 50 persent van die Nuwe Testament was weggelaat. Van die 1,189 hoofstukke in die Bybel het net 232 oorgebly.

Skrifgedeeltes wat skynbaar die instelling van slawerny goedgepraat het, was ten volle ongeskonde gelaat, wat verse soos “Diensknegte, wees gehoorsaam aan julle here na die vlees, met vrees  en bewing, in opregtheid van julle hart, soos aan Christus” (Efésiërs 6:5), ingesluit het, terwyl so baie van die Bybel se vertelling van die “goeie nuus” weggelaat was.

Tans, in ons tyd en kultuur, is ons belangrike uitdaging om Efésiers 6:1-9 in die konteks van die volle verlossingsverhaal soos dit in die hele Bybel geopenbaar word, te lees. Wat kan ons leer terwyl ons sien hoe Paulus die waardes van die evangelie op die foutiewe sosiale strukture van sy tyd toegepas het?

_*Bestudeer hierdie week se les ter voorbereiding vir Sabbat, 9 September._