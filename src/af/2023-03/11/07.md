---
title:  Vir verdere studie
date:  08/09/2023
---

Paulus se respek vir kinders as medegelowiges (Efésiërs 6:1–3) is sorgwekkend as ons sien hoe kinders in ons teenswoordige wêreld behandel word. Sy vermaning aan die vaders (Efésiërs 6:4) is ’n uitnodiging aan ons om die verantwoordelikhede van ouers te oorpeins. Deur Paulus se raad aan slawe hier toe te pas (Efésiërs 6:5–8), en veral sy raad aan slawe-eienaars (Efésiërs 6:9) wat nog moeiliker vir ons is omdat die sosiale agtergrond vir baie van ons vreemd is, en omdat ons weet dat slawerny, in enige vorm, een van die grootste morele euwels ooit was. Nogtans, aangesien hierdie woorde geïnspireerd is en deel van die Skrif is, moet ons daaraan dink hoe om dit nou toe te pas. Saam met die eerste eeuse gelowiges in Éfese het ons die voorreg en verantwoordelikheid om die waardes van die evangelie op ons verhoudings toe te pas. Die besprekingsvrae hieronder is so ontwerp om hierdie belangrike taak te bevorder.

**Vrae vir bespreking**:

`Wat beteken dit vir Adventiste dat liefde vir kinders geïdentifiseer word as ’n bewys “om vir die Here ’n toegeruste volk te berei”?  Lukas 1:17 (wat Maleagi 4:6 aanhaal).`

`Paulus se duidelike respek vir kinders opper ’n diepgaande vraag:  Wat is ons verantwoordelikheid om Christus se omgee vir kinders wat geweld, onsedelike mishandeling en skande in hulle vroeë jare beleef het, uit te brei of voort te sit?  In die lig van die volgende navorsing m.b.t. die diepgaande inwerking wat sulke ondervindinge op kinders het, wat is ons verantwoordelikheid teenoor hulle?  “Adverse Childhood Experiences”, (“ACE’s”).  Besoek https://www.cdc.gov/violenceprevention/).`

`Om uit te brei op Paulus se respek vir kinders en Jesus se omgee vir hulle, wat is die kerk se verantwoordelikhede om kinders te versorg en hulle wat in die kerk se sorg is, te beskerm? Watter stelsels en prosedures moet in plek wees om dit te kan doen?`

`Paulus se vermaning aan slawe en slawe-eienaars, Efésiërs 6:6-9, word dikwels op die verhoudings tussen werkgewers en werknemers toegepas. Op watter maniere kan dit behulpsaam wees? Watter gevare ontstaan wanneer dit so gedoen word?`

`Slawerny bly ’n pynlike werklikheid in ons wêreld, met meer as 40 miljoen mense wat in slawerny leef volgens “The Global Slavery Index”, http://www.globalslaveryindex.org/). As vry mense wie se geestelike voorsate sterk daartoe verbind was om slawerny af te skaf, wat is ons verantwoordelikhede teenoor die seuns en dogters van God wat nog steeds in slawerny leef?  Wat sê die volgende woorde oor Christus vir ons:  “Chains shall He break, for the slave is our brother, and in His Name all oppression shall cease” (lirieke: “O Holy Night”, publieke domein)?`