---
title:  Vir verdere studie
date:  28/07/2023
---

Bestudeer die inleidingsparagrawe hieronder:

Wat is die spesifieke konteks waarin Paulus Efésiërs 2:11–22 skryf, waar hy die verreikende uitwerking van die kruis op menslike verhoudings beskryf? Hy skryf oor die persoonlike verhoudinge tussen Joodse gelowiges en die gelowiges uit die heidene wat almal saam lede van die kerk is. Hy beskou dit as baie belangrik dat hulle hul versoeningstatus as medegelowiges van God se huishouding (Efésiërs 2:19) sal verstaan, en daarvolgens sal leef (Eph. 2:19). Maar, in die konteks van die brief in geheel, demonstreer Paulus ’n breër verreikende doelwit. Sy tema is God se grootse finale doelwit, om alle dinge in Christus te verenig (Efésiërs 1:9, 10), en dit sluit “elke geslag in die hemele en op die aarde” (Efésiërs 3:15) in.

Wat baie belangrik is, is dat daar met die eenheid van die gemeentelede in die kerk — hy spreek hierdie spesifieke onderwerp in Efésiërs 2:11–22 aan — ’n groter doelwit is, soos Paulus in Efésiërs 3:10 skryf: “sodat deur die gemeente [deurdat die kerk uit beide Jode en heidene tot stand gebring is] aan die owerhede en magte in die hemele die menigvuldige wysheid van God bekend gemaak kan word”. Deur die eenwording wat Christus op die kruis bekom het, moet gelowiges aankondig dat God se finale plan om alle dinge in Christus te verenig, besig is om vervul te word.  Hierdie herstelde verhoudings beeld God se plan vir ’n verenigde heelal in Christus uit.  Dit is dus toepaslik om in Efésiërs 2:11-22, in die konteks van Efésiërs as ’n geheel, vir bybelse beginsels met betrekking tot vandag se verhoudings tussen mensegroepe of rasse, te soek.

**Vrae vir bespreking**:

`Watter bybelse beginsels met betrekking tot etniese verhoudings word in Efésiërs 2:11-22 gegee? Hoe bied hierdie skrifgedeelte ’n kenmerkende, Christus-gesentreerde benadering tot die tema van hoe lede van een etniese groep teenoor lede van ’n ander etniese groep moet optree? `

`Volgens God se plan vir die toekoms van die mensdom (Efésiërs 1:9, 10 en 2:11–22), hoe belangrik is dit vir die kerk om sy eie interne vraagstukke en konfliksituasies tussen rasse, te hanteer?  `

`Watter smeulende vraagstukke tussen etniese groepe wat maar te dikwels verskuil en geïgnoreer word, bestaan in jou gemeenskap? Hoe kan jou kerk ’n positiewe rol speel om die eenwordingdoelwit wat Christus reeds op die kruis vermag het, te bereik? Hoe kan jy in daardie werk deelneem?`