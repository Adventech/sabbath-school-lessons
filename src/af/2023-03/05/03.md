---
title:  'Versoening: Die kruis, God se gawe'
date:  24/07/2023
---

> <p></p>
> “Want Hy is ons vrede, Hy wat albei een gemaak en die middelmuur van skeiding afgebreek het . . . deurdat Hy . . . albei in een liggaam met God kon versoen deur die kruis” (Efésiërs 2:14–16).

`Hoe beskryf Paulus die kruis en Christus se inwerking daarop in elkeen van hierdie skrifgedeeltes in Efésiërs? Hoe sou jy wat Paulus oor die kruis sê, opsom, en hoe dit ons verhoudings verander? (Lees Efésiërs 1:7, 8; 4:32; 2:13, 14; 2:16, en 5:2, 25).`

In die konteks van ons skrifgedeelte vir hierdie week, Efésiërs 2:11–22, lewer die kruis drie groot voordele vir die gelowiges: (1) Die heidene wat “ver” van God en sy volk was, het vir albei “naby gekom” (Efésiërs 2:13), deur nou medeburgers van die heiliges en huisgenote van God te word (Efésiërs 2:19); (2) die “vyandskap” (Grieks, echthran, “vyandskap,” verwant aan echthros, “vyand”) tussen die Joodse gelowiges en die heidene wat gelowig geword het, is  “doodgemaak” (Efésiërs 2:16). Die kruis van Christus verwyder dit wat blykbaar die permanente toestand van vyandigheid en stryd was, omdat Jode en heidene geswore vyande was (Efésiërs 2:17); (3) in die plek van vyandigheid kom versoening.  Dit was Christus se doel om “albei in een liggaam met God [te] versoen deur die kruis” (Efésiërs 2:16; vergelyk Kolossense 1:19–22).

Hoe lyk versoening? Hoe voel dit om versoen te word? Dink aan ’n felle vervreemding tussen ’n moeder en haar dogter wat al vir baie jare duur. Dink net as hierdie wrok opgelos word d.m.v. ’n golf van welwillendheid en vergifnis, en dink aan die daaropvolgende hereniging tussen die twee. Dit is versoening. Versoening word ondervind die oomblik wanneer ’n gemeentelid van die vraagstuk wat die verwydering bring, afsien, en die ander gemeentelid as ’n geliefde broeder of suster aanvaar, wat dan ook dit wat aangebied word, aanvaar. Versoening is nie ’n meganiese of wetlike bepaling nie, maar ’n onderlinge ooreenkoms waarby gebroke verhoudings herstel word. Paulus waag om te dink dat Christus se kragtige werk op die kruis op verhoudings sal inwerk, nie net op individue nie, maar ook op bevolkingsgroepe. Hy vorm ’n denkbeeld van hoe dit ons lewens sal binnedring en ons verskille sal vernietig, ons rusies sal oplos, en ons samesyn en begrip vir mekaar sal hernu.

`Op watter maniere het jy nodig om die beginsels wat hier genoem word, toe te pas om met iemand versoen te word? Hoe sal jy dit doen?`