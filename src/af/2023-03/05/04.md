---
title:  Om die skeidsmuur af te breek
date:  25/07/2023
---

`Wat sê Paulus oor hoe Christus opgetree het m.b.t. “die wet van gebooie wat in insettinge bestaan”? Hoekom het Hy so opgetree? (Efésiërs 2:14, 15).`

Paulus sinspeel hier vermoedelik op die versperring of heining wat die voorhof in Israel se Herodustempel omhein het met die doel om toegang d.m.v. ’n doodsdreigement te beperk. Paulus vorm ’n denkbeeld van ’n afgebreekte muur met onbeperkte toegang vir die heidene om God te aanbid (Efésiërs 2:18). Enige soortgelyke versperring, sê Paulus, word deur die Kruis verwyder. Want daar leer ons dat hierdie twee groepe mense, Jode en heidene wat gelowiges is, eintlik een groep is.

Sommige glo dat Efésiërs 2:14, 15 leer dat die Tien Gebooie wat die Sabbatgebod insluit, deur die kruis “weggedoen” of “tersyde” gestel was. In Efésiërs demonstreer Paulus egter diepsinnige respek vir die Tien Gebooie as ’n bron vir die bevordering van Christelike dissipelskap. Hy haal die vyfde gebod aan (Efésiërs 6:2, 3) en sinspeel op van die ander (bv., die sewende, Efésiërs 5:3–14, 21–33; die agste, Efésiërs 4:28; die negende, Efésiërs 4:25; en die tiende, Efésiërs 5:5). Dit kom ooreen met Paulus se vroeëre verklarings oor die wet (Romeine 3:31 en 7:12). Hy spreek die verkeerde gebruik van die wet aan, maar op sigself respekteer hy die wet en aanvaar hy die deurlopendheid daarvan. Daarom, om hierdie verse te gebruik om met die Tien Gebooie weg te doen, veral in die lig van al die ander verse in die Bybel oor die ewigdurendheid van die wet, is om Paulus se bedoeling hier verkeerd te vertolk.

In plaas daarvan is enige gebruik van die wet om ’n wig tussen Jode en gelowige heidene in te dryf, veral om heidene uit te sluit van ’n vennootskap met die volk van God en van toegang tot aanbidding, vir Paulus ’n vervloeking en om die goddelike bedoeling van die wet te misbruik. Die “wet” in Efésiërs 2:14 en 15 is òf die seremoniële gedeelte van die wet wat Jood en heiden van mekaar skei en wat in Paulus se ingewikkelde sinsnede “die wet van gebooie wat in insettinge bestaan” ingesluit is, òf dit is die ganse Ou Testamentiese wetstelsel soos dit volgens gebruik geïnterpreteer, uitgebrei en misbruik was om Jode van heidene te distansieer.

`Watter gespannenheid onder Sewendedag-Adventiste of onder lidmate van die uitgebreide Christengemeenskap moet gekonfronteer of oorkom word?  Waarom behoort ons gewone liefde vir Christus hierdie gespannenheid te oorkom?`