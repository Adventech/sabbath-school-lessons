---
title:  Die kerk, ’n heilige tempel
date:  27/07/2023
---

`Watter toonaangewende voorbeelde gebruik Paulus in Efésiers 2:11-22 om eenheid tussen Jode en heidene in die kerk aan te kondig?`

Wanneer ons Efésiërs 2:1–10 hersien, onthou ons dat Paulus ons in hierdie skrifgedeelte leer om eerstens ’n eenheid met Jesus te vorm, terwyl verse 11-22 ons leer dat ons in  samehorigheid met ander moet leef as deel van sy kerk. Jesus se dood bied beide vertikale en horisontale voordele, vertikaal om ons verhouding met God tot stand te bring (Efésiërs 2:1–10) en horisontaal om ons verhoudings met ander te vestig (Efésiërs 2:11–22). Deur die Kruis vernietig Jesus alles wat skeiding maak tussen die gelowiges uit die heidene en die Joodse gelowiges, wat ook die misbruik van die Wet insluit, om dan die skeiding groter maak (Efésiërs 2:11–18). Jesus bring dan ook ’n nuwe tempel wat uit gelowiges bestaan, tot stand.  Heidene wat eens uitgesluit was om in die heilige plekke van die tempel te aanbid, sluit nou by die Joodse gelowiges aan om ’n nuwe tempel te vorm. Ons word almal deel van God se kerk, “ ’n heilige tempel in die Here” (Efésiërs. 2:19–22), en is dan bevoorreg om eensgesind met Jesus en ons broeders en susters in Christus saam te leef.

`Hoe vergelyk Paulus se metaforiese gebruik van die kerk as ’n tempel in Efésiërs 2:19-22 met die gebruike daarvan in die volgende skrifgedeeltes?  I Korinthiërs 3:9–17;  II Korinthiërs 6:14–7:1 en I Petrus 2:4–8.`

Paulus maak gebruik van ’n metafoor, die kerk as die tempel, die hoogste moontlikheid vir die volle aanvaarding van heidene in die kerk. Hulle wat eens “toegang” tot die tempelhof geweier was, het nou nie net toegang nie (Efésiërs 2:18), maar word ook nou deel van die boumateriaal vir ’n nuwe tempel tot “ ’n woning van God in die Gees” (Efésiërs 2:22).

Nuwe Testamentiese outeurs gebruik die tempelmetafoor om die heiligheid van die kerk aanskoulik te maak, vir God se rol om die kerk te stig en te laat groei, en vir die solidariteit van die gelowiges in die kerk. Hierdie metafoor word saam met biologiese taal gebruik (lees Efésiërs 2:21 waar die woord “saamgevoeg” gebruik word), en die proses om te bou dikwels beklemtoon word (lees Efésiërs 2:22, “in wie julle ook saam opgebou word”). Liewer as ’n dooie beeld, is die kerk in staat om sy identiteit as “die tempel van die lewende God” te aanvaar (II Korinthiërs 6:16).