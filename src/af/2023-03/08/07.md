---
title:  Vir verdere studie
date:  18/08/2023
---

“Laat jou woorde van so ’n aard wees dat jy nie later vergifnis sal moet vra nie. ‘En bedroef nie die Heilige Gees van God nie, deur wie julle verseël is tot die dag van verlossing.’ . . .  As jy liefde in jou hart het, sal jy daarna streef om jou broer tot vroomheid op te wek en op te bou in die heilige geloof.  As ’n ongewenste woord laat val word wat skadelik vir die karakter van jou vriend of broer is, moenie hierdie bose taal aanmoedig nie.  Dit is die werk van die vyand.  Herinner die spreker vriendelik daaraan dat die Woord van God hierdie soort gesprek verbied.” — Ellen G. White, Advent Review and Sabbath Herald, June 5, 1888, (vry vertaal).

Hoe sou jou gemeente verander as jy en elke gemeentelid ’n eed neem en uitleef wat uit sulke verklarings soos die volgende bestaan?

My wens is dat my invloed in die Sewendedag-Adventiste se kerkgesin en ook teenoor andere positief, opheffend, geloofs-opbouend en morel-versterkend sal wees (Efésiërs 4:29).

Met Christus se oproepe vir eenheid en liefde  in gedagte, sal ek meer energie wil gebruik om diegene te ondersteun wat dinge doen en sê wat positief is, as wat ek die mislukkings van diegene wat verkeerde dinge doen, uitwys (Johannes 13:34, 35; 17:20–23; Efésiërs 4:1–6;  I Thessalonicense 5:9–11).

Wanneer ek met iemand nie saamstem nie, sal ek my respek vir my medegelowige duidelik uitspel. Ek sal sy of haar integriteit en toewyding aan Christus aanvaar.  Ek sal my verskil van opinie vriendelik en sonder om kras te klink, aanbied (Efésiërs 4:31, 32).

Ek sal vreugdevol lewe en vir elke geleentheid uitkyk om my mede-kerklede op te bou en te ondersteun terwyl ek op die terugkeer van Christus wag (Efésiërs 4:29, 30;  Galásiërs 6:2;  Hebreërs 10:24, 25).

**Vrae vir bespreking**:

`Hersien die 11 kere waar Paulus in Efésiërs die drie lede van die Godheid beskryf wat vir die redding van die mensdom met mekaar nou saamwerk.  Hoe help hierdie herhaaldelike beklemtoning ons begrip van die Godheid?  Efésiërs 1:3–14, 1:15–23, 2:11–18, 2:19–22, 3:1–13, 3:14–19,  4:4–6, 4:17–24, 4:25–32, 5:15–20 en 6:10–20 (waar “die Here” in Efésiërs 6:10 na Christus verwys). `

`Hoe is Paulus se raad oor Christelike spraak (Efésiërs 4:25–32) van toepassing op die eeu van “rekenaarmedia- kommunikasie” wat te dikwels vir kuber-afknouery en anonieme aanlyn-karaktermoord gebruik word?`