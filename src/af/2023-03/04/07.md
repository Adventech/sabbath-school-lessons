---
title:  Vir verdere studie
date:  21/07/2023
---

Die sendbrief aan die Efésiërs het ’n onderliggende verhaal wat dikwels gedeeltelik herhaal word of d.m.v. sinspeling na verwys word. Die hoofgebeurtenisse in die vertelling kan soos volg opgesom word:

1\. God se keuse van sy volk “voor die grondlegging van die wêreld” (Efésiërs 1:4, 5 en 11).

2\. Hulle vorige lewe en gepaargaande duistere bestaan (Efésiërs 2:1–3, 11 en 12; Efésiërs 4:17–19, 22 en 5:8).

3\. God se ingryping om hulle in Christus te red (Efésiërs 1:7 en 8;  2:4–6 en 13–19;  4:1, 20 en 21;  5:2, 8, 23, 25 en 26).

4\. Hulle aanvaarding van die goeie nuus (Efésiërs 1:12 en 13, en ook elders deur sinspeling). Eens ”sonder hoop” (Efésiërs 2:12), maar nou met “een hoop” wat aansteeklik is en nuwe gelowiges nadertrek (Efésiërs 4:4; vergelyk Efésiërs 1:18). 

5\. Die nuwe lewe van die nuwe dissipels. Hoewel hulle gedurende ’n tyd leef wat met wisselvallighede en gevaar gevul is, en hulle deur bose magte teëgestaan word, het hulle toegang tot die bronne wat deur hulle verheerlikte HERE aan hulle gebied word (Efésiërs 1:15–23, 2:6, 3:14–21, 4:7–16 en 6:10–20). 

6\. In die toekoms wanneer die geskiedenis ’n hoogtepunt bereik, sal die Gees se rol as “onderpand” (Efésiërs 1:13 en 14), of as “seël” (Efésiërs 4:30), tot volle wasdom kom. Op hierdie plegtige oomblik sal die ontvangers beloon word vir hulle getrouheid deur die “loon” in besit te neem wat nou reeds aan hulle in Christus gebied word (Efésiërs 2:7; 6:8, 9);  deur hulle geloof in Christus sal hulle deel wees van die Christusgesentreerde eeu wat kom (Efésiërs 1:21;  2:7 en 19–22;  4:13, 15 en 5:27).

**Vrae vir bespreking**:

`Die onderliggende verhaal in Efésiërs (sien hierbo) is nie net die verhaal van gelowiges in die eerste eeu nie. Dit is ook ons eie verhaal. Watter een van die hoofstappe of hooffases van daardie verhaal vul jou nou met die meeste hoop? `

`Waarom dink jy herroep Paulus die sondige verlede van sy hoorders so dikwels deur hulle uit te nooi om aan hulle lewens voor hulle bekering na te dink?`

`Vergelyk Paulus se opsomming van die evangelie in Efésiërs 2:8–10 met sy vorige opsomming daarvan in Romeine 1:16, 17. Watter soortgelyke temas kom na vore? Op watter maniere verskil die twee?`

`Terwyl die goeie werke van die gelowiges ’n rol in hulle redding speel, maar nooit as verlossingsmeriete aan God gebied kan word nie, watter belangrike rol speel dit in God se plan vir die gelowiges? Efésiërs 2:10.`