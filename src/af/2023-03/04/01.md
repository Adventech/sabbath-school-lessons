---
title:  Hoe God ons red
date:  15/07/2023
---

### Skrifverwysings vir hierdie week se studie
Efésiërs 2:1–10 en 5:14;  Romeine 5:17;  Efésiërs 5:6;  II Timótheüs 1:7.

> <p>Geheueteks</p>
>  “Maar God, wat ryk is in barmhartigheid, het ons deur sy grote liefde waarmee Hy ons liefgehad het, ook toe ons dood was deur die misdade, lewend gemaak saam met Christus – uit genade is julle gered” (Efésiers 2:4, 5).

Op Oktober 14, 1987, terwyl die agtienmaande-oue Jessica McClure in haar tannie se agterplaas gespeel het, het sy twee-en-twintig voet ver in ’n ou ongebruikte put geval. Haar benarde toestand het die aandag van die uitsaaiwese reg rondom die wêreld tot in Midland, Texas, gevestig. Wêreldwyd het mense gekyk hoe “Baba Jessica” slaap, huil, sing en na haar ma roep, en gesien hoe die noodwerkers vars lug deur ’n pyp in die put ingepomp het.

Uiteindelik, agt-en-vyftig uur nadat Jessica in die put geval het, het die wêreldwye gehoor gesien hoe sy uit die agtduim bekisting waarin sy vir meer as twee dae vasgevang was, bevry word.  Die fotograaf Scott Shaw het met sy Pulitzer prystoekenningsfoto die klimaks-oomblik vasgevang: ’n reddingskabel wat die bekommerde gesigte van Jessica se redders halveer terwyl hulle in die put na die toegebinde bondeltjie van Jessica, afkyk.

Daar is niks wat ’n goeie boeiende reddingsverhaal sommer oortref nie, en Paulus, in Efésiërs 2:1–10, gee aan ons ’n kortafstand-persoonlike blik op die belangrikste, die mees ingrypende reddingstaak van alle tye — God se poging om die mensdom te red.  Die klimaks van die verhaal word verhoog deur die feit dat ons nie net toeskouers is van iemand anders wat gered word nie, maar getuies van ons eie.

_*Bestudeer hierdie week se les ter voorbereiding vir Sabbat, 22 Julie._