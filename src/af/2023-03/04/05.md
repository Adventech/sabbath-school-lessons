---
title:  Nou deur genade vir ewig geseën
date:  19/07/2023
---

`Vergelyk God se verlossingsplan in Efésiërs 1:3 en 4 met die ewige resultate van daardie plan soos dit in Efésiërs 2:7 beskryf word.  Wat is noodsaaklike elemente en doelwitte van God se “plan van verlossing”?`

Graduasieplegtighede is wonderlike feesvierings, of dit nou ’n kindertuin-graduasieplegtigheid of ’n PhD-graduasieplegtigheid is. Om te gradueer is ’n belangrike verwesenliking van jou drome, om dan te kan aanbeweeg na ’n verskillende stadium van jou lewe of beroep.  Dit is belangrik vir ons as gelowiges om ’n grondige waarheid van die evangelie te verstaan: ons gradueer nooit van genade nie.  Daar is nooit ’n feesviering vir die verkryging van ons Ph.D. in genade nie, of van ons behoefte daaraan nie.

Paulus bevestig hierdie waarheid in Efésiërs 2:7, en beklemtoon dit met ’n uitgebreide kronologie. God het in die verlede opgetree om ons redding in Christus te bewerkstellig, en ons toe so met sy Seun, Jesus Christus, geïdentifiseer, sodat ons tans as mede-deelnemers in sy opstanding, hemelvaart en verheerliking kan optree (Efésiërs 2:4–6).  God se plan eindig egter nie met ’n genadegevulde verlede en ’n barmhartiggevulde teenswoordige nie. God se plan, gegrond op goddelike raadsvergaderings uit eeue-oue tye (Efésiers 1:4), strek vir ewig tot in die toekoms.  Dit sluit al die “eeue wat kom” in (Efésiërs 2:7). Sy plan vir die ewige toekoms is op dieselfde beginsel gegrond as sy handelinge in die verlede en die hede — die beginsel van genade. “In die eeue wat kom”, sien God  daarna uit om “die uitnemende rykdom van sy genade in goedertierenheid oor ons in Christus Jesus” te demonstreer (Efésiërs 2:7).

Paulus dink aan God se genade as ’n skat of fortuin van onmeetlike waarde (vergelyk Efésiërs 1:7 en 3:8) waaruit gelowiges kan onttrek om in enige behoefte te kan voorsien.  Hierdie grootse vrygewigheid van God aan ons word ’n veelseggende, tydlose en kosmiese toonstuk van sy genade.

“Deur onder ons te kom woon sou Jesus God aan sowel mense as engele openbaar. . . . Maar hierdie openbaring is nie net vir Sy aardse kinders gegee nie.  Ons klein wêreldjie is die leerboek vir die heelal.  God se wonderbare genadeplan, die verborgenheid van reddende liefde, is die tema “waar die engele begerig is om in te sien”, en deur die ewigheid heen sal hulle dit bestudeer.  Sowel die verlostes as die wesens wat nie in die sonde verval het nie, sal in die kruis van Christus hul wetenskap en lied vind.  Daar sal gesien word dat die heerlikheid wat in die aangesig van Jesus skyn die heerlikheid van selfopofferende liefde is. — Ellen G. White, Die Koning van die Eeue, bl. 19-20.