---
title:  ‘Jaag die vrede na’
date:  16/09/2023
---

### Skrifverwysings vir hierdie week se studie
Efésiërs 6:10–20;  I Petrus 4:1 en 5:8;  Jesaja 59:17 en 52:8–10;  I Thessalonicense 5:16–18.

> <p>Geheueteks</p>
> “Behalwe dit alles neem die skild van die geloof op waarmee julle al die vurige pyle van die Bose sal kan uitblus.  En neem aan die helm van verlossing en die swaard van die Gees – dit is die woord van God - (Efésiërs 6:16, 17).

In John Bunyan se godsdienstige klassieke werk, The Pilgrim’s Progress, wat hy geskryf het terwyl hy in die tronk was, word die hoofkarakter, Christian, na ’n wapenpaleis geneem waar daar “al die gereedskap [geestelike wapenrusting] wat hulle Heer aan pelgrims voorsien, aan hom getoon word, soos ’n swaard, skild, helm, borswapen en “alle gebed” en skoene wat nie sal deurloop nie. Daar sien hy dat daar genoeg daarvan is om baie manne vir die diens van die Here uit te rus, so baie soos die sterre in die hemel”, (vry vertaal). Voordat Christian vertrek, word hy weer na die wapenpaleis begelei na waar die wapenrusting gehou word. “Daar word hy van kop tot tone voorsien [aangetrek] met dit wat [ondeurdringbaar] is, in geval hy aanvalle op sy pad sou teëkom”, (vry vertaal).

Bunyan se 1678 geskrewe vertelling verwys terug na ’n dokument wat 1,600 jaar voor hierdie datum deur die apostel Paulus geskryf was, nl. die Sendbrief aan die Efésiërs wat ook in ’n tronk geskryf was. In hierdie sendbrief sien Paulus in sy verbeelding hoe ’n groot strydmag, die kerk, met God se wapenrusting, die goddelike panoplia (Grieks vir volle wapenrusting), van kop tot tone geklee word.  God se wapenrusting het genoeg van hierdie allerbeste wapenrusting vir elke soldaat in Sy strydmag om “van kop tot tone met die sterkste staal” toegerus te word terwyl hulle voorwaarts beweeg om in sy Naam vrede te maak.

_*Bestudeer hierdie week se les ter voorbereiding vir Sabbat, 23 September._