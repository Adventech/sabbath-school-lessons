---
title:  Vir verdere studie
date:  22/09/2023
---

“Gedurende die strydgeveg sal ’n leermag verward en swak wees tensy almal saamwerk. Indien die soldate elkeen volgens hulle eie impulsiewe idees te werk gaan sonder om mekaar in ag te neem, sal hulle net ’n versameling onafhanklike eenhede wees; hulle sal dan nie kan saamwerk as ’n georganiseerde geheel nie. So moet Christus se soldate in harmonie saamwerk. Die een moet nie bo die ander voorkeur geniet nie. Indien hulle dit doen, sal die Here se volk, in plaas daarvan om in volmaakte harmonie, een van gedagte, een in doel en toegewyd aan een verhewe doelstelling te wees, sal hulle pogings vrugteloos wees en hulle tyd en vermoë verlore gaan.  Eenheid is krag. ’n Paar bekeerde siele wat in harmonie saamwerk tot een verhewe uitkoms, onder een leier, sal oorwinnings met elke uitdaging behaal.” — Ellen G. White, Spalding and Magan Collection, p. 121, (vry vertaal).

Waarom etiketteer Paulus homself as “’n gesant . . . in kettings” (Efésiërs 6:20)?

Gesante het dikwels uitdagende rolle gedurende oorloë vervul. Paulus se beskrywing van homself pas dus by die konteks van sy militêre metafoor. Gesante moes met die nodige respek behandel word wat die persoon of land wat hulle gestuur het, toegekom het. Daar is dus ’n sterk kontras tussen Paulus se status as gesant van die Opperbevelvoerder van die kosmos en die onuitspreekbare minagting wat deur sy kettings (letterlik “ketting”),  te kenne gegee word.  Aangesien gesante egter ’n “ampsketting” sou gedra het, kan Paulus se verwysing na ’n “ketting” met ironie gevul wees omdat hy sy ketting as “ ’n eerbewys” sien — David J. Williams, Paul’s Metaphors: Their Context and Character (Peabody, MA: Hendrickson, 1999), bl. 152, (vry vertaal).

**Vrae vir bespreking**:

`In jou deel van die wêreld wat deel is van ’n wêreld wat deur oorloë verdeeld is, wat beteken dit vir jou en jou gemeente om “vrede te maak”? Hoe kan ons agente vir vrede wees in ’n wêreld wat al hoe meer deur aggressie en geweld gekenmerk word?`

`Watter spesifieke “vurige pyle” word in jou rigting geslinger? Hoe kan jy sorg dat die “skild van die geloof” by jou in plek is om die pyle te blus?`

`Ons praat soms van “gebedstryders”. Hoe kan ons ’n “gebedsbediening” volgens Efésiërs 6:18–20. loods?`

`Hoe moet ons diegene behandel wat seerkry op die slagveld van die groot stryd?  Hoe moet ons die Christengelowige behandel wat, in die hitte van die stryd, uit vrees vlug of sommer tou opgooi?`