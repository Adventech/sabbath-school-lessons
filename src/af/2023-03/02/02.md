---
title:  Gekies en aanvaar in Christus
date:  02/07/2023
---

’n Dankie briefie sluit gewoonlik ’n beskrywing in van die geskenk of geskenke wat ontvang was. Paulus sluit ’n lang geskenklys in Efésiërs 1:3–14 in, terwyl hy God dank vir die seëninge van die evangelie.

Paulus loof God vir die feit dat Hy “ons geseën het met alle geestelike seëninge” (Efésiërs 1:3). Omdat die seëninge geestelik (in Grieks, pneumatikos) is, suggereer dit dat dit deur die Gees (pneuma) kom, verwysende na die slotgedeelte van Paulus se seënwense waardeur die werk van die  Heilige Gees in die lewens van die gelowiges geloof word (Efésiërs 1:13, 14).

Efésiërs 1:3–6 bevat geïnspireerde taal oor hoe God ons in Christus sien.  Voor die skepping van die wêreld het God ons in Christus gekies en bepaal dat ons “heilig en sonder gebrek” in sy teenwoordigheid (Efésiërs 1:4; vergelyk Efésiërs 5:27) moet wees as kosbare seuns en dogters op gesag van beide ons Skepping en Verlossing in Christus (Efésiërs 1:5). Nog voor die son begin skyn het, was dit sy strategie dat ons “begenadig” sou wees “in die Geliefde” (Efésiërs 1:6). Kortliks, dit is God se voorneme dat ons gered word.  Ons verbeur verlossing net deur ons eie sondige keuses.

`Wat beteken die sinsnede “in die hemele” soos in Efésiërs daarna verwys word (en die enigste plek waar dit in die Nuwe Testament gebruik word)?  Bestudeer die gebruik van dié sinsnede. (Lees Efésiërs 1:3 en 20, 2:6, 3:10 en 6:12;  vergelyk die gebruik van “in die hemele” in Efésiërs 3:15, 4:10 en 6:9).`

Die sinsnede “in die hemele” (in Engels: “in the heavenly places”, “in the heavens” en “in heaven”) in Efésiërs 1:3 en 6:9 dui aan dat die hemel die woning van God is, wat ook die owerhede en magte in die hemele se domein is (Efésiërs 1:10,  20 en 21, 3:10, 15, en 6:12), en ook die ligging van Christus se verheerliking aan die regterhand van die Vader (Efésiërs 1:20). Gelowiges het nou toegang tot hierdie “hemele” in die sfeer waar geestelike seëninge deur Christus aangebied word (Efésiërs 1:3 en 2:6).  Alhoewel “die hemele” ’n plek van seëninge vir die gelowiges geword het, is dit ook nog die plek  waar bose magte die heerskappy van Christus betwis (Efésiërs 3:10 en 6:12).

`Dink na oor Efésiërs 1:4 wat sê dat ons in Hom, Christus, “voor die grondlegging van die wêreld” uitverkies is.  Wat beteken dit?  Hoe openbaar dit aan ons God se liefde vir ons en sy begeerte dat ons gered word?`