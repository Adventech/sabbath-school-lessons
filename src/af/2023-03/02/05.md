---
title:  Om tot lof van sy heerlikheid te leef
date:  05/07/2023
---

> <p></p>
> “. . . in Hom in wie ons ook ’n erfdeel ontvang het nadat ons vantevore daartoe verordineer is ooreenkomstig die voorneme van Hom wat alles werk volgens die raad van sy wil, sodat ons kan wees tot lof van sy heerlikheid, ons wat reeds tevore op Christus gehoop het,”(Efésiërs 1:11, 12).

Dit wil voorkom asof die gelowiges in Éfese duidelikheid verloor het oor wie hulle in Christus is, omdat hulle “moedeloos” geword het (lees Efésiërs 3:13). In ooreenstemming met wat hy vroeër bevestig het (Efésiërs 1:3–5), wil Paulus weer hulle identiteit as Christene aanhelp. Gelowiges is nie slagoffers van toevallige, willekeurige besluite wat deur verskillende gode of geeste uit die buiteruim gemaak word nie. Hulle is die kinders van God (Efésiërs 1:5) en het toegang tot vele seëninge in Christus wat op die diepsinnige voornemens en ewige besluite van God gegrond is. Dit is God se doel, sy aanbevelings en wil (Efésiërs 1:11) wat in hulle lewens teweeggebring word en wat met die voortdurende groter plan van God om alle dinge in Christus te verenig, ooreenstem (Efésiërs 1:10). Hulle kan onwrikbaar en selfversekerd voel oor hulle verhouding met God, en oor die uitwerking van die seëninge wat Hy voorsien. Hulle lewens behoort die boodskap van Efésiërs 1:3-14 uit te basuin: GESEËND is die God en Vader van onse Here Jesus Christus!

`Vergelyk die gebruike van die “erfdeel” gedagte in Efésiërs 1:11, 14 en 18.  Waarom dink jy is hierdie gedagte vir Paulus belangrik?`

Het jy al ooit ’n erfdeel na iemand se afsterwe ontvang? Dalk het ’n familielid vir jou ’n waardevolle skat of ’n aansienlike som geld nagelaat. Volgens Paulus se siening het Christene kragtens die dood van Jesus ’n erfnis van God ontvang (Efésiërs 1:14) en so ook God se “erfdeel” geword (Efésiërs 1:18).

In die Ou Testament word daar aan God se volk gedink as sy “erfdeel” (Deuteronómium 9:29, 32:9 en Sagaría 2:12). Hierdie gedagte om God se erfdeel te wees of te word, is wat bedoel word in Efésiërs 1:18 en is heelwaarskynlik ook wat in in Efésiërs 1:11 bedoel word (wat dan vertaal kan word as, “In Hom het ons ’n erfdeel geword”). Paulus wil graag hê dat die gelowiges hulle waarde vir God moet besef en dat dit ’n sentrale element van hulle Christelike identiteit moet vorm.  Hulle besit nie net ’n erfdeel van God nie (Efésiërs 1:14 en 3:6; vergelyk Efésiërs 5:5), maar hulle is God se erfdeel.

`Wat is die verskil: om vir iets te werk, of om iets as ’n erfdeel te ontvang?  Hoe help hierdie gedagte ons om te verstaan wat ons in Jesus ontvang het?`