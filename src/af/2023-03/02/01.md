---
title:  God se verhewe Christus-gesentreerde plan
date:  01/07/2023
---

### Skrifverwysings vir hierdie week se studie
Efésiërs 1:3–14, 2:6 en 3:10;  Kolossense 1:13, 14;  Deuteronómium 9:29.

> <p>Geheueteks</p>
> “Geseend is die God en Vader van onse Here Jesus Christus wat ons geseën het met alle geestelike seëninge in die hemele in Christus” (Efésiërs 1:3).

Vyf-en-twintig jaar nadat hy die eerste persoon was om op die maan te loop, het Neil Armstrong ’n dankienota aan die vindingryke span, die “Extravehicular Mobility Unit (EMU)”,  wat sy ruimtepak ontwerp het wat hy aangehad het toe hy daardie historiese treë gegee het, gestuur.  Deur dit “die mees gefotografeerde ruimtepak in die geskiedenis” te noem en tergende te sê dat dit selfs “die lelike insittende” verberg het, het Armstrong die “EMU”-span by die Johnson Ruimtestasie bedank vir die “sterk, betroubare en amper snoesige pakklere” wat hom beskerm het, en toe het hy vir hulle “’n kwart eeu se waarde van dankies en gelukwensinge” ingesluit.

Paulus begin sy brief aan die Efésiërs met ’n plegtige dankie briefie, en loof God vir die seëninge wat Hy uitgestort het, seëninge wat net so noodsaaklik vir die oorlewing van gelowiges is as ’n ruimtepak vir iemand wat op die maan moet loop.  Paulus redeneer dat God al aan hierdie noodsaaklike seëninge “voor die grondlegging van die wêreld” (Efésiërs 1:4) gewerk het, en loof Hom omdat Hy deur die eeue dit vir die gelowiges gedoen het.

Paulus se woorde hier maak die boek Efésiërs veral waardevol deur te toon hoe God aanbid en geloof moet word vir die baie seëninge wat Hy voorsien het.

_*Bestudeer hierdie week se les ter voorbereiding vir Sabbat, 8 Julie._