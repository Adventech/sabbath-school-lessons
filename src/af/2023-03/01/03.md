---
title:  ’n Oproer in die skouburg
date:  26/06/2023
---

`Lees Handelinge 19:21–20:1. Watter lesse leer ons uit hierdie verhaal?`

Paulus se getuienis in die groot gesofistikeerde stad Éfese was so effektief dat dit ’n belangrike ekonomiese bedryf in die stad bedreig het, want die toerismebedryf se fokus was op die Tempel van Artemis gerig. En wat ’n tempel was dit nie!  Hierdie  manjifieke struktuur het gedeeltelik uit 127 pilare bestaan, elk 60 voet hoog en gemaak van ’n fyn wit vleklose duur porselein (in Engels word dit “Parian marble” genoem). Ses-en-dertig van hierdie pilare het uit beeldhouwerk bestaan en was met goud oorgetrek, wat daartoe gelei het dat die tempel as een van die sewe wonders van die antieke wêreld gereken was.

Omdat hy besorg was dat Paulus se welsprekende aanval teen afgodediens die tempelbedrywighede van finansiële ondersteuning sou ontneem (Handelinge 19:27), het Demétrius, die silwersmid, sy mede-ambagsmanne opgesweep om in opstand te kom. ’n Vinniggroeiende menigte het van die markplein na die groot skouburg wat genoeg sitplek vir 25,000 mense gehad het, beweeg. Daar het die opstand vir omtrent twee ure lank voortgeduur terwyl hulle geskreeu het, “‘Groot is die Diana van die Efésiërs!’” (Handelinge 19:34). Nadat die menigte deur die stadsklerk tot bedaring gebring en ontbind was, het Paulus met die dissipels vergader en toe die stad verlaat.

`Aan die einde van sy derde sendingreis vergader Paulus saam met die ouderlinge van die kerk in Éfese. Hoe sal jy Paulus se besorgdhede opsom? (Lees Handelinge 20:17–38.)`

Hier volg ’n tentatiewe kronologie van Paulus se betrokkenheid in Éfese:

* 52 n.C.:  Paulus se aanvanklike kort besoek aan Éfese (Handelinge 18:18–21).
* 53–56 n.C.: Paulus se drie-jaarbediening in Éfese (Handelinge 19:1–20:1). Hy skryf I Korinthiërs teen die einde van sy verblyf gedurende hierdie tyd (I Korinthiërs 16:5–9).
* 57 n.C:  Gedurende sy verblyf by Miléte vergader Paulus saam met die ouderlinge van Éfese (Handelinge 20:17–38).
* 62 n.C.: Paulus skryf sy brief aan die Efésiërs gedurende sy gevangenskap in Rome.

`“Daarom moet julle waak en onthou dat ek drie jaar lank nag en dag nie opgehou het om elkeen met trane te vermaan nie,” sê Paulus (Handelinge 20:31).  Waarteen dink jy sal Paulus ons kerk vandag waarsku, en waarom?`