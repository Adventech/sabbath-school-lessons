---
title:  Efésiërs se tydvak
date:  28/06/2023
---

`Hoe begin en eindig Paulus sy brief aan die gelowiges in Éfese?  Wat leer ons oor sy diepste begeertes vir hulle? Lees Efésiërs 1:1, 2 en 6:21–24.`

Reg van die begin van die brief af identifiseer Paulus homself as die outeur van die brief (Efésiërs 1:1). Naby die middel van die brief identifiseer Paulus homself weer deur homself “die gevangene van Christus Jesus vir julle wat heidene is” (Efésiërs 3:1) te noem, wat ’n persoonlike weerspieëling van sy werk as apostel aandui (Efésiërs 3:1–13). Naby die einde van die brief, verwys hy weer na sy gevangenskap (Efésiërs 6:20) en sluit hy af met woorde oor homself (Efésiërs 6:21, 22).  Terwyl sommige geleerdes ontken dat die brief deur Paulus geskrywe is, is dit belangrik om op te let dat die sendbrief baie duidelik Paulus as die outeur bevestig.  Die meeste Christene aanvaar Paulus as die outeur, en tereg so.

`Waarom bekommer Paulus hom oor die invloed wat sy gevangenskap op die gelowiges in Éfese sal hê? Lees Efésiërs 3:13.`

Dit kom voor of die boek Efésiërs dieselfde tydvak en algemene omstandighede met ander briewe wat Paulus vanuit die gevangenis skryf, deel, soos Kolossense (lees veral Kolossense 4:7, 8) en Filémon. Dit lyk ook asof daar heelwat tyd verloop het sedert Paulus se bediening in Éfese (Efésiërs 1:15 en 3:1, 2). Paulus het heelwaarskynlik Efésiërs in ’n tronk in Rome ongeveer 62 n.C. saamgestel.

In Efésiërs spesifeer Paulus min oor die situasie van sy gehoor in Éfese. Die omvang van sy aandag is strek wyd. Hy gee aandag aan ’n belangriker tydvak deur met God se besluite te begin wat “voor die grondlegging van die wêreld” gemaak was (Efésiërs 1:4), en bepeins ruimskoots die grootse temas van God se verlossing wat in Christus aangebied word. Deur dit te doen, vertoon die brief ’n verhewe literêre styl met lang sinne, herhalende uitdrukkings en ontwikkelde metafore. Paulus kan so ’n styl op ’n ander plek gebruik (bv. Romeine 8:31–39), maar daar word in Efésiërs daarop gekonsentreer deur middel van ’n groot mate van lof, gebed en aanbiddingstaal te gebruik (Efésiërs 1:3–14; 1:15–23 en 3:14–21), en bied versigtig deurtrapte welsprekende geskrewe gedeeltes aan (bv., Efésiërs 4:1–16, 5:21–33 en 6:10–20).