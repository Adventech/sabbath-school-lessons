---
title:  Om na die Brief aan die Efésiërs te luister
date:  27/06/2023
---

Paulus het Efésiërs geskryf om in die huiskerke oor die hele gebied van Éfese hardop gelees te word. In die jare wat gevolg het na Paulus se vertrek, het die Christenbeweging in Éfese gegroei, en het die aantal huiskerke vermenigvuldig.  Vir daardie vroeëre gelowiges sou dit ’n belangrike gebeurtenis gewees het om Tíchicus, die persoonlike verteenwoordiger van die apostel Paulus, hulle stigterslid, teenwoordig te hê en te hoor hoe Paulus se brief aan hulle voorgelees word.  Soos wat die sendbrief dit stel, die groep wat vergader het, het waarskynlik al die lede van die gasheer se huishouding – vader, moeder, kinders en slawe (Efésiërs 5:21–6:9), ingesluit. Destyds het ’n huishouding ander mense ook ingesluit – kliënte (enkelinge wat van die huisheer se hulp afhanklik was), en selfs ook vennote. Hulle kon almal teenwoordig gewees het, en ook lede van ander huishoudings.

`Lees deur die hele sendbrief, verkieslik hardop, tesame met die opsomming hieronder (dit sal ongeveer 15 minute neem). Watter temas word regdeur die brief herhaal?`

I. Die seëngroet aan die begin (Efésiërs 1:1, 2).

II. Die aanvanklike seëninge (Efésiërs 1:3–14).

III. Gebede vir die gelowiges om Christusgesentreerde wysheid te ontvang (Efésiërs 1:15–23).

IV. Eens geestelik dood; nou lewend deur Christus (Efésiërs 2:1–10).

V. Christus verenig Jode en heidene om sy kerk te begin (Efésiërs 2:11–22).

VI. Paulus verkondig Christus aan die heidene (Efésiërs 3:1–13).

VII. Gebed vir die gelowiges om die liefde van Christus te ondervind (Efésiërs 3:14–21).

VIII. Om vas te hou aan die Gees-geïnspireerde eenheid van die kerk (Efésiërs 4:1–16).

IX. Om die nuwe lewe van eenheid te koester en daarvolgens te leef (Efésiërs 4:17–32).

X. Om in liefde, lig en wysheid te lewe (Efésiërs 5:1–20).

XI. Beoefen ’n Christus-gesentreerde lewe in die Christelike huishouding (Efésiërs 5:21–6:9).

XII. Staan saam:  Die krygsmag van God (Efésiërs 6:10–20).

XIII. Slotrede (Efésiërs 6:21–24).

`Watter hooftema skemer in hierdie brief deur?  Wat sê dit aan jou?  Watter spesifieke boodskap of boodskappe dring tot jou deur?`