---
title:  Vir verdere studie
date:  30/06/2023
---

Die verhaal van die geestebesweerders wat die name van Jesus en Paulus misbruik het (Handelinge 19:13–20; lees  se studie), help om te verduidelik hoekom Paulus so baie oor kragte in Efésiërs skryf.  Sommige nuwe gelowiges wat opnuut oortuig geraak het van die soewereiniteit van Jesus, het hulle duur towery- handleidings in die vuur gegooi. Danksy die ontdekking van 250 papiri wat met towery te doen het en ook ander sulke vondse, het ons genoeg illustrasies van rituele, towerkuns, towerformules en vervloekinge, ens., wat ooreenstem met wat waarskynlik in hierdie towerkunshandboeke uitgebeeld was. Die volumes het die towerkunsgelowiges geleer hoe om sulke rituele uit te voer om sodoende te doen wat die gode, godinne en geeste voor vra.

Lukas vertel aan ons dat hierdie volumes 50,000 silwerstukke of 50,000 dae se lone werd was. (Vandag, as jy $80 per dag vir lone vir ’n vaardige arbeider vir hierdie tydperk betaal, is die totaal $4 miljoen!). Hierdie inligting demonstreer hoe belangrik hierdie handboeke vir hulle was en hoe dit hulle elke dag ondersteun het. “Dit het die soewereine ingryping van God geneem om hulle te oortuig dat hulle heeltemal moet afsien van hulle gedurige gebruikmaking van geluksteentjies, gelukbringers, towerformules en tradisionele middele om die krag van sulke geeste te bekom.” — Clinton E. Arnold, Ephesians (Grand Rapids, MI: Zondervan, 2010), bl. 34, (vry vertaal).

Ons kom tot die gevolgtrekking dat Efésiërs aan gelowiges geskrywe was wat onderrig nodig gehad het oor “hoe om opgewasse teen die gedurige invloed en aanvalle van die sinistere kosmiese ‘kragte’ te wees.” — Clinton E. Arnold, Power and Magic: The Concept of Power in Ephesians (Grand Rapids, MI: Baker Books, 1992), bl. 165, (vry vertaal). Pauluss se reaksie is die Sendbrief aan die Efésiërs waarin hy na Christus wys as die Een wat bo alle kragte verhoog is (Efésiërs 1:20–23), en die Oppermag van die krag wat God aan die gelowiges voorsien, beklemtoon (Efésiërs 2:15–19, 3:14–21 en 6:10–20).

**Vrae vir bespreking**:

`Watter kragte of magte is in ons wêreld en in jou daaglikse lewe aktief?  Hoe openbaar hierdie kragte hulleself deur gelowiges te versoek om liewer húlle te eer en te respekteer, as om onvermengde lojaliteit aan die verhewe Christus te gee? `

`In die konteks van God se “volheid-van-tyd” plan om alle dinge in Christus te verenig, bewoord Paulus hoop vir die toekoms. Hersien sy gebruike van die woord “hoop” in Efésiërs 1:18, 2:12 en 4:4. Waarom glo hy daar is hoop vir die toekoms?`

`Hoe verwys Paulus na die groot, toekomstige hoop op Christus se wederkoms in die volgende skrifgedeeltes in Efésiërs? Efésiërs 1:13, 14, 1:21, 2:7, 4:30 en 5:5.  Wat beteken hierdie hoop vir ons tans?`