---
title:  Efésiërs in die hart
date:  23/09/2023
---

### Skrifverwysings vir hierdie week se studie
Efésiërs 1-6.

> <p>Geheueteks</p>
>  “Want uit genade is julle gered, deur die geloof en dit nie uit julleself nie: dit is die gawe van God;  nie uit die werke nie, sodat niemand mag roem nie. Want ons is sy maaksel, geskape in Christus Jesus tot goeie werke wat God voorberei het, sodat ons daarin kan wandel” (Efésiërs 2:8–10).

Besoekers aan London klim graag op die London Eye, ’n Ferris Big Wheel-aantreklikheid, wat hulle dan tot hoog in die lug opneem. Vanaf 450 voet bo die Theemsrivier kan jy dan alles sien: Big Ben, die parlementsgebou, en baie van die historiese paleise en katedrale. Vir die Nuwe Testamentiese geleerde, Nicholas Thomas, “Tom” Wright, “is die brief aan die Efésiërs in verhouding met die res van Paulus se briewe nogal soos die London Eye. Dit is nie die langste of volledigste van sy geskrifte nie, maar dit bied ’n asemrowende uitkyk op die ganse landskap. Van hier af, soos wat die wiel draai, kry jy ’n voëlperspektief van elke tema.” — Paul for Everyone: The Prison Letters (London: S.P.C.K. [Society for Promoting Christian Knowledge Publishing], 2004), bl. 3, (vry vertaal).

In Efésiërs fokus Paulus nie op plaaslike vraagstukke nie. Die brief lees asof Paulus alle gelowiges en Christenkerke oral oor aanspreek. Die brief se tydlose gevoel laat toe dat die “asemrowende uitkyk” wat Paulus bied, ons eie wêreld en gedagtes binnedring. Soos wat ons elke hoofstuk hersien, laat ons die volgende vraag in gedagte hou: Watter belangrike waarhede wat in Efésiërs ingesluit is, moet aanhou om ons lewens as gelowiges te vorm?

_*Bestudeer hierdie week se les ter voorbereiding vir Sabbat, 30 September._