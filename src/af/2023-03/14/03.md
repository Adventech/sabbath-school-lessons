---
title:  Ons is gered vir samesyn
date:  25/09/2023
---

`Terwyl jy Efésiërs 2 lees, probeer om die volgende vraag te beantwoord: Wat het God vir ons deur sy Seun, Jesus Christus, gedoen?`

“Maar God. . . .” Hierdie twee woorde moet seker die mees hoopvolle woorde wees wat die mensdom nog ooit geken het. In Efésiërs 2:1–10 beskryf Paulus die treurige verlede van sy toehoorders. Omdat hulle deel in die toestand van die mensdom, neig hulle na rebelsheid teen God, en word hulle lewens deur sonde en Satan gedomineer (Efésiërs 2:1–3). “Maar God, wat ryk is in barmhartigheid . . . . ” En wat het God vir hulle en vir ons gedoen? 1. Hy het ons lewend in Christus gemaak – Christus se opstanding is ook ons s’n. 2. Hy het ons opgewek saam met Christus — Christus se hemelvaart is ook ons s’n. 3.  Hy laat ons saam met Christus in die hemel sit — Christus se kroning is ook ons s’n (Efésiërs 2:4–7). Ons is nie net omstanders van die kosmosveranderende gebeurtenisse van Christus se lewe nie! God neem hierdie buitengewone handelinge, nie omdat daar enige goedheid in ons is nie, maar omdat Hy genadig is (Efésiërs 2:8, 9), en Hy wil hê dat ons een met Jesus moet wees en “goeie werke” doen (Efésiërs 2:10).

As Efésiërs 2:1-10 ons leer om in solidariteit met Jesus te leef, leer Efésiërs 2:11–22 ons dat ons in solidariteit met andere moet leef as deel van die kerk. Jesus se dood het beide vertikale en horisontale voordele, vertikaal:  deur die gelowige se verhouding met God tot stand te bring (Efésiërs 2:1-10), en horisontaal: deur ons verhoudinge met ander vas te maak (Efésiërs 2:11–22). Deur sy kruisdood, vernietig Jesus alles wat heidense gelowiges van Joodse gelowiges skei, insluitend die verkeerde toepassing van die Wet om sodoende die skeiding groter te maak (Eph. 2:11–18). Jesus bou ook iets — ’n besondere tempel bestaande uit gelowiges.  Heidene wat eens uitgesluit was van aanbidding in die heilige plekke in die tempel, verenig nou met Joodse gelowiges as ’n eenheid. Ook ons word deel van God se kerk, ’n “heilige tempel in die Here” (Efésiërs 2:19–22).

Deur die genade van God het jy die voorreg om nou in solidariteit met Jesus en jou medegelowiges te leef.

Efésiërs 2:8–10 het al ’n rol in die bekering van baie gespeel. Martin Luther het in hierdie verse ’n genade gevind wat sy hart aangegryp het, en ook daarmee saam ’n paar hoofbevestigings van die Hervorming:  verlossing deur geloof alleen, deur genade alleen, deur Christus alleen, en tot die eer van God alleen. In 1738, agtien dae nadat hy ’n bekeringsondervinding in London se Aldersgatestraat ondervind het, het John Wesley by Oxford Universiteit ’n preek gelewer met ’n roerende oproep “uit sy hart” en met die “manifes vir ’n nuwe beweging”. Sy skrifverwysing? Efésiërs 2:8. (See A. Skevington Wood, “Strangely Warmed: The Wesleys and the Evangelical Awakening,” Christian History [magazine], vol. 5, nr. 1 [1984]), (vry vertaal).