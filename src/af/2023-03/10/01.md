---
title:  'Manne en vroue: Saam by die kruis'
date:  26/08/2023
---

### Skrifverwysings vir hierdie week se studie
Efésiërs 5:21–33;  Filippense 2:3, 4;  Eségiël 16:1–14;  II Korinthiërs 11:1–4; Génesis 2:15–25.

> <p>Geheueteks</p>
> “Manne, julle moet jul eie vroue liefhê, soos Christus ook die gemeente liefgehad en Homself daarvoor oorgegee het om dit te heilig, nadat Hy dit gereinig het met die waterbad deur die woord, sodat Hy die gemeente voor Hom kon stel, verheerlik, sonder vlek of rimpel of iets dergeliks, maar dat dit heilig en sonder gebrek sou wees.” (Efésiërs 5:25–27).

In Efésiërs 5:21–33 bou Paulus voort op die gedagte dat gelowiges aan mekaar onderdanig moet wees (Efésiërs 5:21); dan gee hy raad aan die Christenvroue (Efésiërs 5:22–24) en hulle mans (Efésiërs 5:25–32); en daarna sluit hy af met ’n samevattende instruksie aan beide (Efésiërs 5:33).

Vandag se Bybelstudente kan deur hierdie raadgewing hoor hoe die verrese Christus ons verhoudinge tussen mekaar aanspreek. Dit kan ook ons siening word wanneer ons Efésiërs 5:21-6:9 verstaan as Paulus se manier om die groot tema van die brief, eenheid, te verwesenlik, maar in hierdie skrifgedeelte konsentreer hy op die Christengesin. Terwyl hy die foutiewe sosiale struktuur van die oue mens sterk kritiseer (lees Efésiërs 4:22), besing hy ook die totstandkoming van ’n nuwe mensdom (lees Efésiërs 2:15) wat in die groter mensdom met sy foutiewe sosiale struktuur vasgevang is. Vanuit hierdie strukture demonstreer gelowiges die nuwe krag, die Heilige Gees (Efésiërs 2:22; 3:16;  5:18–21;  6:17, 18), en ’n nuwe sedeleer wat Christus weerspieël (Efésiërs 4:13, 15, 20–24 en 32 en 5:2, 10, 17, 21–33), word losgelaat, wat vooruitwys na die uiteindelike volvoering van God se plan vir sy volk en die wêreld.

_*Bestudeer hierdie week se les ter voorbereiding vir Sabbat, 2 September._