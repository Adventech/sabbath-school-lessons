---
title:  Raad aan Christenvroue
date:  27/08/2023
---

Paulus begin met ’n verbindingsvers, Efésiërs 5:21, wat Efésiërs 5:1-20 en 5:22-33 met mekaar verbind, waar hy die kerklede aanspoor om aanmekaar onderdanig te wees (vergelyk Markus 10:42–45; Romeine 12:10; Filippense 2:3, 4). Gelowiges moet so optree “in die vrees vir God” (in die meeste Engelse vertalings: “vrees vir Christus”) (Efésiërs 5:21), die eerste van baie kere waar Paulus die verhouding met Christus as die mees belangrike en bepalende identifikasie vir gelowiges, identifiseer.

`Wat bedoel Paulus deur kerklidmate aan te spoor om onderdanig aan mekaar te wees?  Hoe moet ons hierdie gedagte verstaan? Efésiërs 5:21.`

Paulus nooi ook Christenvroue, “wees aan julle eie mans onderdanig, soos aan die Here” (Efésiërs 5:22), en maak dit duidelik dat hy vroue aanspoor om aan hulle onderskeie mans onderdanig te wees (lees I Petrus 3:1, 5). Wanneer Paulus sê dat vroue so moet doen “soos aan die Here”, wat bedoel hy? Dat ’n vrou aan haar man onderdanig moet wees asof hy Christus is? Of, bedoel hy dat Christus die egste en hoogste fokus van haar onderdanigheid moet wees?

In die lig van Efésiërs 6:7 waar slawe gevra word om “met goedwilligheid die Here [te] dien en nie mense nie”, en Kolossense 3:18 waar vroue gevra word om aan hulle mans onderdanig te wees “soos dit betaamlik is in die Here”, word die tweede siening in die vorige paragraaf verkies. Vroue is self ook gelowiges en moet per slot van rekening Christus bo hulle mans eer.

In beide Kolossense en Efésiërs word Christus – en net Christus – as die Hoof van die kerk wat sy liggaam is (Efésiërs 1:22, 5:23, Kolossense 1:18), geïdentifiseer:  dat “Christus ook Hoof is van die gemeente, en Hy is die Verlosser van die liggaam” (Efésiërs 5:23). Om te vergelyk, die man is “die hoof van die vrou” (Efésiërs 5:23) en die kerk se getrouheid aan Christus dien as ’n model vir die vrou se lojaliteit aan haar man.  Hierdie skrifgedeelte veronderstel ’n liefdevolle, omgee-huwelik, en nie een wat nie werk nie.  Hierdie vers moenie geïnterpreteer word om enige vorm van huishoudelike mishandeling toe te laat nie.

`In die lig van wat ons nou net gelees het, waarom is die volgende raad belangrik om onthou te word? As die man “’n ruwe, growwe, luidrugtige, selfsugtige, hardvogtige en baasspelerige man is, laat hom nooit toe om te sê dat die man die hoof van die vrou is nie, en dat sy aan hom in alles onderdanig moet wees nie;  want hy is nie die Here nie, en dan is hy nie ’n eggenoot in die ware sin van die woord nie.” — Ellen G. White, The Adventist Home, bl. 117, (vry vertaal).`