---
title:  Die “een vlees” voorbeeld van die huwelik
date:  31/08/2023
---

`Bestudeer die skeppingsverhaal van Génesis 2:15–25.  Wat gebeur in die verhaal voor die verklaring dat ’n man en vrou “een vlees” sal wees (Génesis 2:24)?`

’n Sleutel tot die toepassing van Paulus se raad aan vroue en mans (in Efésiërs 5:31) is om sy aanhaling van Génesis 2:24 (in Efésiërs 5:31) as die hoogtepunt daarvan te sien. Terwyl hy oor die skeppingsverhaal van Génesis peins, dink Paulus aan die behoeftes van die Christengemeentes en aan die welstand van die gesinsverhoudings in die gemeente. Hy hoor in Génesis 2:24 ’n boodskap wat deur die eeue weerklink. Deur goddelike beplanning is die huwelik bedoel om ’n “eenvlees”-verhouding te wees waar seksuele eenheid in die emosionele en geestelike eenheid gevind word, en emosionele en geestelike eenheid die geslagsomgang betekenisvol maak.

Let op dat deur Génesis 2:24 aan te haal, kies Paulus ’n verklaring oor die huwelik wat voor die sondeval gemaak was, en pas dit toe op die verhoudings tussen Christenmans en -vroue. In ons duidelike na-die-sondeval wêreld, onthul die toenemende uitbuiting van geslagsomgang tussen ’n man en ’n vrou hoe diep die gedagte in die moderne kulture ingegrawe is dat seksuele eenheid beteken dat die vrou haar aan die man moet onderwerp. Paulus redeneer dat die seksuele verhouding, soos in Génesis aangedui word, nie onderwerping is nie, maar om een te wees. Dit simboliseer nie of verwesenlik nie die oorheersing van die man nie, maar die eenheid tussen man en vrou, so baie dat hulle “een vlees” is.  Ons kan dan na beide Efésiërs 5:21-33 en Génesis 2:24 kyk vir ’n belangrike teen-kulturele en korrigerende teologie vir die huwelik en seksualiteit.

In hierdie selfde verband praat Paulus in die volgende vers oor ’n “verborgenheid [wat] groot [is]” (lees Efésiërs 5:32). Dit sluit albei kante van die dubbele metafoor in wat Paulus aangespreek het: Die Christenhuwelik in die lig van Christus se verhouding met sy kerk (Efésiërs 5:32), en Christus se verhouding met sy kerk in die lig van die Christenhuwelik (Efésiërs 5:32).

’n Christenhuwelik word baie spesiaal deur dit met die verhouding tussen Christus en die kerk te vergelyk.  Boonop, deur aan die kerk se verhouding met Christus deur die lens van ’n omgee-Christenhuwelik te kyk, verkry gelowiges nuwe insig oor hulle gesamentlike verhouding met Christus.

`Op watter maniere dien Efésiërs 5:33 as ’n kort opsomming van Paulus se raad in Efésiërs 5:21-32?  Indien jy getroud is, hoe kan jy probeer om hierdie beginsels meer ten volle in jou huwelik te implementeer?`