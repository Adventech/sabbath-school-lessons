---
title:  Die krag van die verheerlikte Jesus
date:  08/07/2023
---

### Skrifverwysings vir hierdie week se studie
Efésiërs 1:15–23 en 3:14–21; I Thessalonicense 5:16–18; Deuteronómium 9:29; I Korinthiërs 15:20–22; Psalm 110:1.

> <p>Geheueteks</p>
> “en wat die uitnemende grootheid van sy krag is vir ons wat glo, na die werking van die krag van sy sterkte wat Hy gewerk het in Christus toe Hy Hom uit die dode opgewek het en Hom laat sit het aan sy regterhand in die hemele” (Efésiërs 1:19, 20).

Die mens begeer blykbaar altyd om meer mag te bekom.  Die motorvervaardiger Devel Motors het byvoorbeeld met sy prototipe (oorspronklike) model van sy Devel Sestien gespog, ’n motor met ’n 16-silinder, 12.3-liter enjin wat meer as 5,000 perdekrag produseer.  Of, asof dit nie genoeg is nie, dink aan die Peterbilt halftrok wat spog met drie Pratt & Whitney J34–48 straler-enjins en 36,000 perdekrag.  Die trok ry ’n kwartmyl in 6.5 sekondes, en haal 376 m.p.u. voordat sy twee valskerms ontplooi word.

In teenstelling hiermee bid Paulus dat die gelowiges in Éfese wat versoek word om die verskeie kragte en gode wat eie aan hulle kultuur is, te bewonder, liewer die onmeetlike krag van God in Christus wat Hy deur die Heilige Gees tot hulle beskikking stel, sal ondervind.  Hierdie goddelike mag word nie in perdekrag gemeet nie, of in toordery nie, maar word in vier kosmos- of heelalveranderende verlossingshistoriese gebeurtenisse gesien: (1) die opstanding van Jesus; (2) Sy verheerliking by die troon van God; (3) wanneer alle dinge aan Christus onderhewig gemaak sal word; (4) Christus wat as Hoof van sy kerk aangestel word (Efésiërs 1:19–23).

Deur hierdie vier gebeurtenisse in aanmerking te neem, kan gelowiges begin om te begryp — en te ondervind — wat die onmeetlike omvang van die krag is wat God namens hulle uitoefen.

_*Bestudeer hierdie week se les ter voorbereiding vir Sabbat, 15 Julie._