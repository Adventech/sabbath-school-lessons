---
title:  Jesus, alle dinge, en sy kerk
date:  13/07/2023
---

Die vroeë Christene het in Psalm 110:1 ’n profesie van die verheerliking van Jesus gesien: “Die HERE het tot my Here gespreek: ‘Sit aan my regterhand, totdat Ek u vyande maak ’n voetbank vir u voete’”. Hulle het Psalm 8 ook so gelees, waar daar beklemtoon word dat God “alles onder sy voete gestel [het]”, (Psalm 8:7), en onder die voete van die “mens” (Psalm 8:5). Terwyl hulle geglo het dat die magte van die duisternis in die hemele ’n werklikheid was en gedreig het om hulle onder daardie duistere juk te bring, het hulle hul op die waarheid van die Woord beroep wat sê dat daardie magte “onder sy voete” gestel sou word.

Wees versigtig om op te let dat, omdat “alle dinge onder sy [Jesus se] voete onderwerp” was, die Vader “Hom as Hoof bo alle dinge aan die gemeente gegee” het (Efésiërs 1:22; vergelyk die New King James Version se vertaling wat lees “gave Him to be head over all things to the church”). Terwyl “alle dinge” ’n universele allesinsluitende term is, het Paulus “die magte” wat in Efésiërs 1:21 genoem word, in gedagte. Alle dinge — die kosmiese, bonatuurlike, geestelike (onstoflike) magte — is onder die voete van Christus gestel, en is onderdanig aan Hom.

`Watter voordele bied die kosmiese verheerliking van Christus en sy heerskappy oor alle dinge in die hemel en op aarde, aan sy kerk? Efésiërs 1:22,23.`

God het Christus oor alle bose magte aangestel. Die kerk wat intiem met Christus geïdentifiseer word en deur Wie in al hulle behoeftes voorsien word, se oorwinning oor al daardie vyande word gewaarborg.  Die mag van God wat in die opstanding en deur sy verheffing oor elke kosmiese mag vertoon was, is vir die kerk geaktiveer.  God het die seëvierende Christus aan die kerk gegee wat so een met Hom is dat dit sy liggaam genoem word.

Hoe kan ons as gelowiges die verheerlikte Christus ken en God se mag in ons lewens ondervind? Paulus verwys nie direk na enige meganismes of strategieë waardeur dit moet gebeur nie, maar as gevolg van die feit dat hierdie skrifgedeelte deel van ’n “gebedsverslag” is, skemer dit deur. Paulus glo dat God sy gebed sal beantwoord.  Hy bevestig hoe kragdadig dit is om God se mag te vier soos wat dit in Christus en in God se eie teenwoordigheid geopenbaar is, en vra dat dit in die lewens van die gelowiges aktief moet wees.

`Wat was jou eie ondervinding met die krag van gebed?  Dit wil sê, nie net beantwoorde gebede nie, maar gebed oor die algemeen, en hoe gebed ons nader aan God en aan die krag wat ons in Jesus aangebied word, bring?`