---
title:  Om die insigte wat die Heilige Gees gee, te beleef
date:  10/07/2023
---

> <p></p>
> “hou ek ook nie op om vir julle te dank as ek aan julle in my gebede dink nie, dat die God van onse Here Jesus Christus, die Vader van die heerlikheid, aan julle die Gees van wysheid en openbaring in kennis van Hom mag gee”(Efésiërs 1:16, 17.

Deur oor sy gebede verslag te lewer, noteer Paulus een hoofpunt wat hy voor die troon van God bring. Hy het reeds gemeld dat die Heilige Gees in die gelowiges se lewens gekom het tydens hulle bekering (Efésiërs 1:13, 14). Nou bid Paulus dat hulle opnuut geseën word met die nodige geestelike insig wat op ’n dieper openbaring van Jesus fokus (“in kennis van Hom,” Efésiërs 1:17).

`Oor watter drie onderwerpe of temas bid Paulus dat die Heilige Gees spesiale insig aan die gelowiges sal gee? Lees Efésiërs 1:17–19.`

Wanneer Paulus vir hulle bid vir “verligte oë” van hulle verstand sodat hulle “die hoop van sy roeping” kan weet (Efésiërs 1:18), bid hy dat hulle wakker sal wees om God se vorige handelinge ten opsigte van hulle redding te onthou (Efésiërs 1:3–9, 11–13), en ook ten opsigte van die heerlike toekoms wat Hy vir hulle beplan het (Efésiërs 1:10, 14).

Wanneer hy bid vir insig in “die rykdom van die heerlikheid van sy erfdeel onder die heiliges” (Efésiërs 1:18), is hy besig om die Ou Testament se beskouing van gelowiges as God se erfdeel, te herroep (Deuteronómium 9:29, 32:9, en Sefánja 2:12;  vergelyk Efésiërs 1:11). Hy wens dat hulle nie net sal weet dat hulle ’n erfdeel van God sal besit nie, maar dat hulle God se erfdeel is, en dat hy wil hê dat hulle sal verstaan hoe waardevol hulle vir God is.

Wanneer Paulus vir geestelik insig bid oor hoe groot “die uitnemende grootheid van sy krag is vir ons wat glo” (Efésiërs 1:19), vorm hy ’n denkbeeld van die Heilige Gees wat nuwe begrip oor die uitnemendeid van God se krag sal gee en dat dit ’n werklikheid in hulle ondervinding sal word.

In al hierdie gebede wil Paulus hê dat hierdie mense self sal ondervind wat aan hulle in Jesus gegee was.

`Hoe kan jou ondervinding oor hoe groot die “uitnemende grootheid van sy krag is vir ons wat glo”, verbeter?  Wat beteken dit in ons daaglikse lewe?`