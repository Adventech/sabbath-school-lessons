---
title:  Gebed en danksegging [lofbetuiging]
date:  09/07/2023
---

Gemotiveer deur die nuus dat die gelowiges in Éfese in hulle geloof in Jesus en ook in liefde teenoor mekaar floreer (dalk nuus wat deur Tíchikus aan hom oorgedra was, Efésiërs 6:21, 22), stel Paulus hulle in kennis hoe baie hy vir hulle bid.

`Vergelyk Paulus se twee gebedsverslae in Efésiërs — Efésiërs 1:15–23 en 3:14–21.  Watter temas het die twee verslae met mekaar in gemeen?`

Soms kan ons gebrekkige gebedsstemming droewig wees wanneer ons die hele tyd oor hierdie uitdaging of daardie probleem huil. Paulus se gebedsverslae in Efésiërs stel voor dat danksegging die gebruikstaal van ons gebede moet wees.  Ons ontvang seëninge van God en dank Hom daarvoor. Ons moet strewe om waar te neem hoe God in moeilike omstandighede optree en Hom loof vir sy transformerende teenwoordigheid in ons lewens. Deur die genade en krag van die verheerlikte Jesus te vier (Efésiërs 1:20-23), dank ons Hom omdat hy diegene in ons invloedsfeer seën.  Hier is Paulus se lewensveranderende geheim vir gebed:  gebed is die sleutel tot lof en danksegging.

Paulus het ook gesê dat hy “ook nie [ophou] om vir julle te dank as ek aan julle in my gebede dink nie” (Efésiërs 1:16;  lees ook Filippense 1:3, 4;  I Thessalonicense 1:2 en 5:16–18).

Wat beteken dit eintlik om te “bid sonder ophou”

(I Thessalonicense 5:17)? Dit beteken nie dat ons altyd voor God in gebed moet kniel nie.  Dit beteken dat omdat ons deur God se Gees geseën word, ons harte gedurig ontvanklik moet wees vir die teenwoordigheid van God en aanduidings moet soek waarvoor ons Hom moet dank. Dit beteken om gereed te wees om die vraagstukke van die lewe saam met God deur te werk, om goddelike raad te vra wanneer ons die lewe se veranderinge ondervind. Dit beteken om nie in vreemdelingskap met God te lewe nie, maar in verbintenis met Hom, en om altyd oop vir sy goddelike leiding te wees.

Ons sien gebed te dikwels as ’n fraaiigheid, ’n byvoegsel tot dissipelskap om beoefen te word wanneer dit geleë is. Paulus illustreer ’n ander sienswyse.  Hy beskou die taak om vir die gelowiges in Éfese te bid in ’n ernstige lig, deur God beide vir hulle te dank (Efésiërs 1:16; vergelyk Efésiërs 1:3–14) en vir hulle in te tree (Efésiërs 1:17–23; vergelyk Efésiërs 3:14–21). Vir hom is gebed die middelpunt of selfs die hooftaak van die Christengelowige. Hierdie verse beskryf ’n innige oproep om te bid, ’n uitnodiging aan elkeen van ons om ons eie “gebedsbediening” te bedryf in die lig van Paulus se toewyding daaraan.

`Waarom is dit belangrik om wanneer jy bid, vir God dankie te sê vir alles waarvoor jy dankbaar moet wees?`