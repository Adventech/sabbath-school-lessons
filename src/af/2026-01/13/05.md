---
title:  Om in hierdie wêreld te leef maar nie van die dinge in die wêreld nie
date:   25/03/2026
---

`Lees Kolossense 4:14, 15 en II Timótheüs 4:10, 11. Hoe word Lukas van Demas onderskei en hoekom?`

Die apostel Johannes sê aan ons, “Moenie die wêreld liefhê of die dinge wat in die wêreld is nie. As iemand die wêreld liefhet, dan is die liefde van die Vader nie in hom nie” (I Johannes 2:15). Lukas se liefde vir Jesus en Sy koninkryk het hom gelei om, kom wat wil, by Paulus tot die einde te staan, terwyl Demas hierdie wêreld meer liefgehad het as die wêreld wat kom.

**Lees die volgende skrifgedeeltes. Watter raad word gegee vir hulle wat wag op die Tweede Koms?**

`Markus 13:32–37`

`Titus 2:11–14`

`II Petrust. 3:10–14`

`Openbaring. 3:17–21`

Jesus en die apostels waarsku ons dikwels om te “waak”, en waaksaam te wees, en om altyd gereed te wees vir die Meester se koms sodat ons nie onverwags betrap sal word nie. Ongelukkig, soos die dissipels wat nie ag geslaan het op Jesus se bevel om te “waak en bid” nie (Markus 14:38), sal baie nie die nodige voorbereidings tref nie. Dit kom alles daarop neer wie of wat ons harte besit, want ons kan nie twee here dien nie.

In sy boodskap aan Laodicéa, gee Jesus aan ons ’n duidelike voorskrif. Eerstens, bekeer jou van jou sondes. Tweedens, ons moet ons harte oopmaak vir Jesus en Hom laat beheer neem, wat dan (derdens) ons in staat sal stel om die “goud” van geloof en liefde te ontvang wat deur beproewings gelouter is en oor versoekings geseëvier het.

`Watter spesifieke dinge kan Jesus jou vra om jou van te bekeer? Watter gedeelte van sy voorskrif het jy die meeste nodig?`