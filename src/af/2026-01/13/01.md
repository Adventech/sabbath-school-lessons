---
title:  Om in die ganse wil van God te staande te bly
date:   21/03/2026
---

### Skrifverwysings vir hierdie week se studie
Kolossense 4:7–18; Efésiërs 6:21; Handelinge 15:36–40; II Timótheüs 4:10, 11; II Petrus 3:10–14; Jesaja 60:1–3.

> <p>Geheueteks</p>
> “Wees in alles dankbaar, want dit is die wil van God in Christus Jesus oor julle” (I Thessalonicense 5:18).

Hierdie laaste gedeelte van Kolossense onthul Paulus se uitgebreide netwerk van mede-werkers. Die boek Handelinge beskryf hoe hy eers saam met Barnabas en daarna met Silas spanwerk gedoen het, en dan gee dit ’n oorsig van sy drie sendingreise.

Hierdie week gaan ons na Paulus se sendingstrategie kyk wat die baie bekwame gebruik van tyd en bronne ingesluit het om die hoofsentrums van die Romeinse Ryk te bereik, en om belowende leke-werkers op te lei om stede en dorpe soos Kolosse, Laodicéa en Hiërápolis te bedien wat Paulus nie sou kon besoek nie.

Deur persoonlike besoeke gedurende sy reise en veral as ’n gevangene, en deur sy sendbriewe, was Paulus gedurig besig om mense en kerke met mekaar te verbind. Hy het besef dat die sukses van die evangelie-bediening op almal se samewerking sou moes staat maak — Joodse Christene en Christene uit die heidendom; manne en vroue; mense soos Tichikus, Aristárchus, Justus, Épafras, Lukas en Nimfas. Dis interesant dat ons ook van ’n brief hoor wat hy aan Laodicéa geskryf het wat nie vir ons behoue gebly het nie. Paulus prop baie in hierdie laaste verse in en sluit ook ’n persoonlike vermaning vir Archíppus in. Hy wat Paulus is, het alles in sy vermoë gedoen om die kerke te versterk terwyl hy dit nog kon doen.

_Bestudeer hierdie week se les ter voorbereiding vir Sabbat, 28 Maart._