---
title:  Lesse oor uitreik
date:   22/03/2026
---

Paulus leer ons baie oor hoe om die evangelie te versprei. Sy reise het ongeveer 13,400 myl gedek. Dit is verbasend, aangesien baie daarvan te voet was en dat daar tye was wat hy in die tronk was.

Paulus het ’n aansienlike tyd in handelsentrums soos Korinthe en Éfese deurgebring waarvandaan die boodskap na die binnelandse stede kon versprei word. Hy het ook na kerke wat hy begin het, teruggekeer, om die nuwe gelowiges te versterk en te bemoedig. Waar hy nie die kerke persoonlik kon besoek het nie, het hy briewe gestuur. Op hierdie manier het die gelowiges geweet dat hy hulle onthou het en dat hy vir hulle omgegee het.

`Lees Kolossense 4:7–9; vergelyk Efésiërs 6:21. Hoe word Tíchikus beskryf, en watter redes gee Paulus hoekom hy Onésimus na Kolosse gestuur het?`

Dis beter om sommige inligting mondelings oor te dra as om dit skriftelik te doen. Dit behoort interessant te wees om te weet watter nuus die twee manne aan die Kolossense oorgedra het. Te oordeel aan Paulus se bedoeling dat hierdie dinge hulle sou “vertroos” en “bemoedig” (Kolossense 4:7–9), het dit heelwaarskynlik besonderhede oor Paulus se omstandighede in die tronk ingesluit. In alle geval, sulke kommunikasie was ook belangrik om die persoonlike kontak wat die gelowiges saamgebind het, behoue te laat bly.

Tíchikus se naam beteken “geseënd”. Dis duidelik dat hy ’n geloofwaardige agent was. Hy word beskryf as ’n “geliefde broeder” en ’n “getroue dienaar”, en was een van twee manne uit Asië wat deur Paulus (Handeling 20:4) gekies was om hom op sy reis tevergesel om die bydraes vir behoeftige gelowiges in Jerusalem te gaan aflewer het. Hy was ook by Paulus gedurende sy tweede gevangenskap in Rome, waarna hy na Éfese gestuur was om die werk daar te gaan versterk (II Timótheüs 4:12). Paulus het ook daaraan gedink om hom na Titus in Kreta te stuur (Titus 3:12). Saam met hom was Onésimus vir wie Paulus in Rome tot bekering gelei het (sien Les 1) en wie hy as “getrou” beskryf het.

Dit blyk dat Paulus ook meer wou weet oor die omstandighede van die gelowiges in Kolosse. Dit sou nie moeilik gewees het vir iemand om sulke nuus aan Paulus oor te dra nie, al sou dit nie Tíchikus self gewees het nie. Hierdie was maar net nog ’n manier hoe Paulus sy liefde en belangstelling aan die gelowiges wou oordra, al het hy nie die kerk persoonlik self besoek nie, en om hulle in die geloof te versterk sodat hulle na ander kon uitreik.

`Hoe toon hierdie persoonlike dinge in Paulus se briewe nie net alleenlik sy menslikheid nie, maar word die deugdelikheid van sy bediening op ’n klein skaal bevestig?`