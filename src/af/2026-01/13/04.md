---
title:  Om volmaak en volkome staande te bly
date:   24/03/2026
---

Boeke was al oor die doelgerigte lewe en die doelgerigte kerk geskryf. Terwyl “doelgerigtheid” dalk nie heeltemal reg vermag word nie, is ’n duidelike “doelgerigte fokus” essensieel om enige betekenisvolle doel te kan bereik. Paulus se lewe en bediening, asook sy medewerkers en die ander apostels s’n, bevestig hierdie fokus (lees Filippense 3:13, 14). Die resultate spreek vanself — die evangelie het vinnig dwarsdeur die Romeinse Ryk en verder versprei (Kolossense 1:23). Dieselfde fokus is nodig vir vandag.

`Lees Kolossense 4:12, 13. Watter doel word hier beskryf, en hoe moet dit vervul word?`

Soos ons in ’n vorige les daarna verwys het, was Épafras instrumenteel in die verspreiding van die evangelie in Kolosse en in die nabygeleë stede van Laodicéa en in Hiërápolis (Les 1). Sy groete en gebede vir hierdie kerke het sonder twyfel die gelowiges daar bemoedig. Épafras se gebede het ’n duidelike fokus gehad — dat die Kolossense “volmaak en volkome mag staan in die ganse wil van God” (Kolossense 4:12). Kom ons ondersoek die kosbare samestellings van hierdie gebed versigtig.

_Staan._ Die woord beteken om vas en onbeweeglik te staan, wat net moontlik is deur “gegrond en vas te bly in die geloof ” en julle nie laat afbring van die hoop van die evangelie nie (Kolossense 1:23). Dieselfde woord word verskeie kere deur Paulus gebruik met verwysing na die worstelstryd teen die “liste van die duiwel” (Efésiërs 6:11), en om die wêreldheersers van die duisternis te weerstaan met goddelike krag deur die “volle wapenrusting van God” aan te trek (Efésiërs 6:10–18; vergelyk II Timótheüs 2:19).

_Volmaak._ Hierdie woord verwys na die vervolmaking van die karakter wat deur opofferende liefde-betoning sy uiterste einddoel bereik (Matthéüs 5:44, 48) deur diegene wat nooit sal reken dat hulle “dit al verkry” het nie (Filippense 3:12–15).

_Volkome._ Hierdie kragtige woord beteken om ten volle oortuig te wees of iets tot volle maat te bring. Dit word gebruik om Abraham wat “ten volle oortuig” was dat God mag het om te doen wat Hy beloof het, al was dit menslikgesproke onmoontlik (Romeine 4:21), en Paulus wat deur die Here krag gegee was sodat “deur my die prediking heeltemal volbring kan word” (II Timótheüs 4:17).

_In die ganse wil van God._ Die woord “ganse” is allesomvattend. Paulus self bid dat die Kolossense met ’n kennis van God se wil gevul sal word, en “sodat julle waardiglik voor die Here mag wandel om Hom in alles te behaag” (Kolossense 1:9, 10) deur “die mag van sy heerlikheid” (Kolossense 1:11).