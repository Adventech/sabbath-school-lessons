---
title:  Kerkverbondenheid
date:   23/03/2026
---

In ’n wêreld waar die internet, sosiale media en tallose toestelle tans met mekaar verbind is, is dit moeilik om die uitdaging in te sien waarvoor Paulus te staan gekom het om die kerke te help om te begryp dat hulle deel van iets groter as hulle eie plaaslike gemeentes was.

`Lees Kolossense 4:10, 11. Behalwe om nuus heen en weer saam met medewerkers te stuur (Kolossense 4:7–9), watter ander maniere het Paulus gebruik om kontak met mekaar aan te moedig? In die lig van sommige van die probleme wat Paulus in hierdie sendbrief aangespreek het, watter boodskap mag ook deur hierdie groete oorgedra word?`

Met hierdie groete skep Paulus en bevorder hy verbondenheid tussen medewerkers. Ons het hier geleer dat Markus Barnabas se neef was. So baan Paulus die weg vir Markus se waarskynlike besoek aan Kolosse. Aristárchus word letterlik beskryf as ’n “medegevangene”; d.w.s., hy was saam met Paulus in die tronk. Hulle was beide soldate met die “wapenrusting van God” geklee (Efésiërs 6:10, 11), vegtend besig om Satan se gevangenes te bevry om in die koninkryk van God diens te kan verrig (lees II Timótheüs 2:1–4). Jesus/Justus (Joodse en Romeinse name wat baie dieselfde in Grieks klink, soos Saulus/Paulus) word ook aanbeveel as betroubare medewerkers vir die koninkryk van God.

Paulus laat nie na om Aristárchus, Markus en Justus as Joodse gelowiges aan te dui nie (“uit die besnydenis”). Hy noem dan ook drie gelowiges uit die Heidendom: Épafras, Lukas en Demas (Kolossense 4:12–14). Dit is opmerklik dat, ten spyte van spanning in die kerk tussen die Jode en die Heidene, hierdie medewerkers in staat is om effektief saam te kan werk, eendragtig en eensgesind. Deur egter die woord “alleen” in vers 11 te gebruik, skyn dit asof Paulus ’n teleurstelling impliseer omdat daar nie meer Joodse Christene was wat by hom in sy lydinge gestaan het nie. Nietemin, dit is veelseggend dat teen hierdie tyd, Johannes Markus wat Paulus en Barnabas gedurende hulle eerste sendingreis verlaat het (Handelinge 13:13), nie net homself lojaal bewys het nie, maar ook ’n “troos” vir Paulus was (Handelinge 15:36–40).

Eenheid wat bedreig word, is niks nuut nie. In die afgelope jare het die Adventiste Kerk groot veranderinge ondergaan terwyl dit wêreldwyd versprei het, en het vorste aanhoudend die kerk se eenheid aangeval het. Hierdie eenheidstres kan op elke vlak van die kerk gevoel word.

`Hoe kan jy, by jou plaaslike kerk, daaraan werk om die dinge wat die eenheid van ons kerk bedreig, te verminder? Watter gespannenhede is daar op plaaslike vlak, en wat kan gedoen word om dit te verbeter?`