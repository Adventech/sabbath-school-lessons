---
title:  Vir verdere studie
date:   27/03/2026
---

“Die siel wat hom aan Christus onderwerp, word Sy eie vesting wat Hy in ’n opstandige wêreld verdedig, en Hy sal geen ander gesag as Sy eie daarin duld nie.’n Siel wat so deur hemelse magte behou word, sal bestand wees teen elke aanval van die Satan. Maar tensy ons ons aan die beheer van Christus onderwerp, sal ons deur die Bose beheers word. Dis onvermydelik dat ons beheers sal word deur een van die twee groot magte wat om besit van die wêreld stry. Ons hoef nie opsetlik die koninkryk van die duisternis te kies om onder sy beheer te kom nie. Ons hoef maar net na te laat om ons by die koninkryk van die lig te skaar. Werk ons nie met die hemelse magte saam nie, sal die Satan van die hart besit neem en dit sy woonplek maak. Al verdediging teen die Bose is die inwoning van Christus deur geloof in Sy geregtigheid. Tensy ons ’n lewende verbintenis met God het, kan ons nooit die onheilige uitwerking van eie-liefde, selfbevrediging en die versoeking tot die sonde weerstaan nie. Ons kan baie slegte gewoontes afleer, tydelik van die Satan wegbreek; maar sonder ’n lewende verbintenis met God, deur ons oomblik vir oomblik aan Hom te onderwerp, sal ons verslaan word. Sonder persoonlike kennis van Christus en voortdurende gemeenskap is ons aan die genade van die vyand oorgelaat, en sal ons op die ou end sy wil doen.” —Ellen G. White, Die Koning van die Eeue, bl. 324.

**Vrae vir bespreking:**

`Kyk na die Ellen G. White aanhaling hierbo. Daar is, ja, net twee kante in die groot stryd en tensy ons Christus bewustelik kies, is ons aan Satan se kant (Lukas 11:23). Hoe daardie gedagte ook al ons sensitiwiteit mag pla, God is nie verplig om seker te maak dat sy waarhede ons sensitiwiteit aanstoot gee nie. Wat sê hierdie werklikheid aan ons oor hoe uiters belangrik die oorgawe van jou wil aan Christus eintlik is?`

`Lees Openbaring 14:14–16. Die vroeë reën van Pinkster het die evangeliesaad in staat gestel om uit te spruit en te groei, terwyl die laatreën die aarde vir die finale oes voorberei. Wat is die verband tussen Openbaring 14:12 en hierdie vooruitsig?`

`Op watter verskillende maniere word ons as ’n kerk in die geheel en as indiwiduele gelowiges deur die kultuur en die wêreld rondom ons, beïnvloed? Hoe kan ons beskerm word teen die negatiewe invloede van die wêreld wat nog altyd ’n probleem vir God se volk in elke eeu was?`