---
title:  Paulus in gevangenskap
date:   29/12/2025
---

Terwyl hy in Macedónië was, noem Paulus verskeie gevangenskappe (II Korinthiërs 6:5, II Korinthiërs 11:23, II Korinthiërs 7:5). Die eerste vermelde geval was in Filíppi (Handelinge 16:16–24). Later was hy in Jerusalem in die tronk vir ’n kort tydjie voordat hy na die tronk in Cesaréa oorgeplaas was.

Êrens anders noem Paulus dat hy “in boeie” is (Filémon 10, 13). Alhoewel hy onder huis-arres in Rome was, was hy aan ’n hoogaangeskrewe Romeinse soldaat vasgeketting. Ignatius, ’n Christen uit die vroeë tweede eeu wat ook so vasgeketting was, beskryf dat die soldate hulle soos “wilde diere . . .” gedra het, “wat net erger word wanneer hulle mooi behandel word”. — Michael W. Holmes, ed., The Apostolic Fathers (Grand Rapids, MI: Baker Academic, 2007), bl. 231, (vry vertaal).

`Lees II Korinthiërs 4:7–12. Wat word in hierdie skrifgedeelte onthul hoe Paulus in staat was om die beproewings wat hom te beurt geval het, verdra het? Waarop het hy blykbaar gefokus?`

Maak nie saak hoe moeilik die lewe vir hom geword het nie, Paulus was in staat om op die blink kant te fokus, en dit het aan hom moed gegee om die stres te oorkom. Ten spyte daarvan dat Satan alles wat hy kon na Paulus geslinger het, het Paulus geweet dat hy nie in die steek gelaat was nie.

`Lees II Korinthiërs 6:3–7. Watter geestelike bronne het Paulus tot sy beskikking gehad om hom te help om hierdie moeilikhede die hoof te bied?`

Ons mag dikwels in die versoeking kom om op ons omstandighede, ons swakpunte of ons mislukkings van die verlede te fokus, en dan mismoedig te word. Dit is wanneer ons op al die verbasende voorsienighede wat God aan ons gegee het om die kwaad suksesvol te oorwin, moet fokus. Een van die mees belangrike voorsienighede is die Bybel self, “die Woord van waarheid,” want ons kan daarin leer van ander mense se foute en ook leer hoe daardie mense sukses behaal het. Ook, die Heilige Gees “bevestig wat deur die wêreld se Verlosser bewerkstellig is. Dit is deur die Gees wat die hart rein gemaak word. Deur die Gees word die gelowige ’n deelgenoot aan die Goddelike natuur. Christus het Sy Gees as ’n Goddelike mag gegee om alle oorgeërfde en aangekweekte neigings tot die kwaad te oorwin, en om Sy eie karakter op Sy kerk af te stempel.” —Ellen G. White, Die Koning van die Eeue, bl. 671.

`Hoe kan ons, as leke of as predikante, die volgende doen: “maar in alles bev eel ons ons aan as dienaars van God” (II Korinthiërs 6:4)? Wat beteken dit?`