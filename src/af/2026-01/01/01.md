---
title:  Vervolg maar nie Verworpe nie
date:   27/12/2025
---

### Skrifverwysings vir hierdie week se studie
Efésiërs 3:1; II Korinthiërs 4:7–12; Handelinge 9:16; Filémon 15, 16; Kolossense 4:9; Filémon 1–3; Kolossense 1:1, 2.

> <p>Geheueteks</p>
> “Verbly julle altyd in die Here; ek herhaal: Verbly julle!” (Filippense 4:4)

’n Adventiste predikant wat valslik in die tronk beland het, was amper twee jaar ’ lank agter tralies. Hoewel hy aanvanklik baie ontsteld was, het hy besef dat die

tronk sy Godgegewe sendingveld was. Toe sy medegevangenes hoor dat hy ’n predikant was, het hulle hom gevra om vir hulle te preek. Hy het toe gepreek en ook leesstof uitgehandig. Hy het selfs van die prisoniers gedoop en nagmaaldienste gehou. “Soms,” het hy erken, “was dit moeilik om in die tronk te bedien, maar daar was ook vreugde, veral wanneer jy gesien het hoe gebede beanwoord was en lewens verander was.”

Paulus het die boeke Filippense en Kolossense in die tronk geskryf (lees Filippense 1:7, Kolossense 4:3). Inderdaad, in Filíppi, nadat Paulus en Silas onregverdiglik beskuldig was, het die tronkbewaarder, “hulle voete in die blok vasgemaak” (Handelinge 16:24). “Omtrent middernag het Paulus en Silas gebid en lofliedere tot eer van God gesing, en die ander gevangenes het na hulle geluister” (Handelinge 16:25). Hulle het waarlik geweet hoe om hulle “altyd in die Here te verbly”.

Hierdie week gaan ons na die omstandighede kyk wat Paulus moes trotseer het. Hy het die groter doel raakgesien as dit wat met hom gebeur het, en dalk kan ons uit sy ondervinding leer wanneer ons ons eie beproewings, wat natuurlik onvermydelik is, moet hanteer.

_Bestudeer hierdie week se les ter voorbereiding vir Sabbat, 3 Januarie._