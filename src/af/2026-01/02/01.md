---
title:  Redes vir Danksegging en Gebed
date:   03/01/2026
---

### Skrifverwysings vir hierdie week se studie
Filippense 1:1–18, I Korinthiërs 13:1–8, Jeremia 17:9, Kolossense 1:1–12, I Petrus 1:4, Psalm 119:105, Jesaja 30:21.

> <p>Geheueteks</p>
> “omdat ek juis hierop vertrou, dat Hy wat ’n goeie werk in julle begin het, dit sal voleindig tot op die dag van Jesus Christus”(Filippense 1:6).

Paulus begin sy sendbriewe doelbewus met seëngroete — en danksegging. “Genade vir julle en vrede van God onse Vader en die Here Jesus Christus. Ons dank die God en Vader van onse Here Jesus Christus . . .” (Kolossense 1:2, 3).

Ons het, net soos Paulus, baie om voor dankbaar te wees. Ons het God se genade al oor en oor ondervind, op wyses wat selfs engele nie kan begryp nie. Dieselfde is waar van God se vredesaanbod wat ons harmonie of eenwording met God en die hoop wat uit God se liefde vloei, omarm.

Menslikgesproke kan ons ons dankbaarheid aan ander toon en hoop dat hulle dit wat ons vir hulle doen, sal waardeer. Ouers bid dat hulle kinders God sal liefhê en een of ander tyd, indien nie onmiddellik nie, dankbaar sal wees vir die opofferinge wat hulle as ouers gemaak het om aan hulle die beste opvoeding moontlik te kon gee. Maar, as mense maak ons baie foute en leer dan uit ons foute (of ten minste behoort ons daaruit te leer).

Hierdie week gaan ons stilstaan by Paulus se openings-seëngroete en gebede in Filippense en Kolossense wat ons eie gebedslewe kan verryk en versterk.

_Bestudeer hierdie week se les ter voorbereiding vir Sabbat, 10 Januarie._