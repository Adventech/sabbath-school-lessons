---
title:  Samesyn in die Evangelie
date:   04/01/2026
---

`Lees Filippense 1:3–8. Waarvoor is Paulus dankbaar? Watter gerusstellings gee hy aan die Filippense, en waarom is dit belangrik?`

Paulus het die kerk in Filíppi tot stand gebring; daarom is sy brief met die warmte van Christelike gemeenskap gevul. Alhoewel hulle honderde myle uitmekaar is, dra Paulus wat in kettings in die tronk sit, die kerk en sy lidmate op sy hart; hy verlang na hulle met “die innige tederheid van Jesus Christus” (Filippense 1:8); hy dank God vir hulle. Paulus se gebed van dankbaarheid gee aan ons selfs ’n blik op Jesus se middelaarswerk in die hemel vir ons.

Op die hoëpriester se borsplaat was daar 12 stene gemonteer wat die 12 stamme van Israel verteenwoordig het. Die volk moes op “sy hart” gedra geword het terwyl hy vir hulle ingetree het (Exodus 28:29). En wat meer belangrik is, is dat ons Hoëpriester in die hemelse heiligdom die name van God se volk voor die Vader aanbied.

Dis baie interessant dat die bewoording van Filippense 1:3 dubbelsinnig die intieme verhouding tussen Paulus en die Filippense beklemtoon. Dit word gewoonlik vertaal dat Paulus hulle in sy gebede onthou, maar dit kan ook verwys na hoe húlle hom onthou. In elk geval, dit beklemtoon die wederkerige gevoel wat hulle vir mekaar het, wat deur die woord “gemeenskap” (Grieks: koinonia) ook beklemtoon word. Soos wat Paulus deel in Christus se lydinge gehad het (Filippense 3:10), het die Filippense “gedeel” (Grieks: sunkoinne) in Paulus se verdrukkinge, en Paulus se bediening finansieel ondersteun (Filippense 4:14, 15). Hierdie gemeenskap was “van die eerste dag af tot nou toe” (Filippense 1:5), en het hom gelei om God te dank vir hulle en om vir hulle “met blydskap” te bid (Filippense 1:4).

Dis baie interessant dat Paulus sy tronkomstandighede nogal positief beskryf — dat dit ’n geleentheid aan hulle bied vir “die verdediging en bevestiging van die evangelie” (Filippense 1:7). Sy gebruik van hierdie twee wetlike terme verwys na sy verhoor wat naby is, maar ook daarna dat Paulus aktief soldate en nuwelinge met die evangelie verbind. Om dit te verdedig (Grieks: apologia) teen aanvalle en die ewige waarhede te bevestig, is beide uiters belangrik. Dit kom voor asof Paulus min oor sy eie toekoms gepla is, maar meer oor die verdediging van die evangelie. Of hy lewe of sterwe, Paulus is oortuig daarvan dat God die “goeie werk” wat Hy begin het in almal wat op Hom vertrou, sal voltooi (Filippense 1:6).

`Hoe verstaan jy die belofte dat God die “goeie werk in julle” (Filippense 1:6) sal voltooi? Wat beteken dit? Sal hierdie werk ooit voltooi wees voor die`