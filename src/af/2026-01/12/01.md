---
title:  Om met mekaar saam te leef
date:   14/03/2026
---

### Skrifverwysings vir hierdie week se studie
Kolossense 3:18–4:6; Efésiërs 5:22–25, 33; Spreuke 22:6, 15; I Petrus 2:16; I Thessalonicense 5:17.

> <p>Geheueteks</p>
> “Laat julle woord altyd aangenaam wees, met sout besprinkel, sodat julle kan weet hoe julle iedereen moet antwoord”(Kolossense 4:6).

Wanneer mense naby aan mekaar leef en werk, kry hulle met verskeie uitdagings te doen. Meningsverskille kan spanning veroorsaak; argumente kan ontstaan. Hoe nader die verwantskap, hoe meer is dit vir almal in die verhouding belangrik om met mekaar saam te kan leef.

Die intiemste verhoudings word natuurlik in die gesin gevind. Die huisgesin was al na verwys as ’n “gesinsbedryf ”. Dit is ’n interessante manier om te beskryf hoe die huisgesin moet funksioneer. Daar is definitiewe ooreenkomste tussen om ’n besigheid te bedryf en om ’n huishouding vlot te laat verloop. Daar moet algemene konsensus wees oor waardes, doelstellings en mikpunte. Almal moet met mekaar klaarkom en elkeen hulle deel doen om dinge glad te laat verloop. Dieselfde beginsels is op die kerk van toepassing, wat in werklikheid ’n groot gesin is.

In ons skrifgedeelte vir hierdie week gee Paulus ’n paar essensiële beginsels oor hoe ’n Christengesin op sy beste sal funksioneer. Omdat die Christenhuis deur bybelse beginsels bestuur moet word, sal dit noodwendig ietwat van ’n tipiese Romeinse huishouding verskil. Paulus noem ook ander kosbare beginsels wat nuttig sal wees vir ’n verskeidenheid sosiale verhoudinge, beide binne en buite die huisgesin.

_Bestudeer hierdie week se les ter voorbereiding vir Sabbat, 21 Maart._