---
title:  Om in wysheid te wandel
date:   19/03/2026
---

Wat is die mees belangrike waarheid wat ons as Christene kan ken? Natuurlik is dit dat Jesus Christus vir ons sondes gesterf het en dat ons, deur geloof in Hom, die ewige lewe kan beërf. Hierdie is ’n waarheid wat ons nooit op ons eie sou kon uitwerk nie. In plaas daarvan was dit ’n waarheid wat aan ons vertel moes word of aan ons geopenbaar moes word. En dit was aan ons geopenbaar — in die Woord van God.

Daar is ’n groot mate van waarheid, kennis en wysheid waarvan ons nooit sou geweet het nie as dit nie deur God aan ons in sy Woord geopenbaar was nie. Maar hierdie kennis en wysheid was nie net aan ons as kennis gegee nie, net as iets om van te weet nie. Ons moet liewer hierdie waarheid in ons eie lewens, hierdie kennis en hierdie wysheid uitleef.

`Lees Kolossense 4:5, 6. Onder watter omstandighede sê Paulus moet ons “wandel in wysheid”? Hoekom is dit so?`

Ongelukkig tree ons as Christene soms alles behalwe soos Christene op! En, soos Paulus aangedui het (deur Jesaja 52:5 aan te haal), was Israel ook ’n struikelblok vir ongelowiges: “Want, soos geskrywe is, die Naam van God word om julle ontwil onder die heidene gelaster” (Romeine 2:24). Hoe ons teenoor andere optree, veral teenoor diegene wat nie glo soos ons glo nie, maak baie saak (lees Titus 2:5, II Petrus 2:2). ’n Christelike huis, ’n samekoms van jeug vir gebed i.p.v. vir kattekwaad, eenvoudige vriendskapsdiens, en ’n kalm, geduldige gees spreek boekdele vir diegene wat toekyk om te sien of ons belydenis opreg is of nie.

In Kolossense 4:6 fokus Paulus veral op die woorde wat ons spreek: “Laat julle woord altyd aangenaam wees”. Behalwe om net vriendelik en beleefd te wees, moet die woorde wat ons spreek besiel en deurtrek wees met God se genade d.m.v. die invloed van die Heilige Gees.

“Met sout besprinkel”: In teenstelling met die wêreld se definisie vir spraak wat “met sout besprinkel” is, moet ons woorde gepas en aantreklik wees vir diegene met wie ons praat.

“Sodat julle kan weet hoe julle iedereen moet antwoord”.Net die Heilige Gees kan ons die regte woorde op die regte tyd vir die regte doel gee, en die gedagtes van die hoorders voorberei vir die boodskap wat ons “moet” oordra (ook hier word die woord dei gebruik — sien gister se verwysing na Kolossense 4:4).

`Dink na oor jou woorde, jou handelinge en hoe jy voor ander mense optree. Watter boodskap stuur jy oor jou geloof uit en wat dit beteken om ’n Christen te wees?`