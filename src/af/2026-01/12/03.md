---
title:  Ouers en kinders
date:   16/03/2026
---

Kinders speel ’n uiters belangrike rol in die “gesinsbedryf”. Hulle moet weet dat hulle geliefd is as waardevolle lede van die gesin, en dat hulle kosbare burgers van die hemelse koninkryk is. Huisgodsdiens is uiters belangrik, eenvoudig maar gereeld, oggend en aand. Kinders kan op ’n vroeë ouderdom behulpsaam wees met huis-skoonmaak en ander pligte. Die belangrikste is Paulus se opdrag: “Kinders, julle moet jul ouers in alles gehoorsaam wees, want dit is die Here welbehaaglik” (Kolossense 3:20).

Lees die volgende skrifgedeeltes. Watter beginsels word hier gegee oor hoe om kinders groot te maak?

`Spreuke. 22:6, 15`

`Matthéüs. 19:14`

`Deuteronómium. 6:6, 7`

`Spreuke. 1:8, 9`

Deur hulle reg op te lei vir die Here, d.m.v. voorskrifte en voorbeeld, sal kinders ’n seën vir die gesin en die kerk, en nog meer wees. En Paulus se instruksie vir ouers, net soos sy instruksie vir mans en vrouens, is gebalanseerd en van toepassing op beide: “Vaders, moenie julle kinders terg nie, sodat hulle nie moedeloos word nie” (Kolossense 3:21). Hoe ouers, veral die vader, met sy kinders werk en hulle dissiplineer, maak ’n diepgaande indruk op hulle geesteike opvoeding.

Studies het ook getoon dat wanneer beide ouers kerk bywoon, ’n hoër persentasie kinders aanhou om kerk by te woon, in teenstelling met net een van die ouers se gereelde kerkbywoning. Wat selfs meer verrassend is, is dat wanneer die vader die konstante kerkganger is, is ’n groter aantal kinders geneig om aan te hou om kerk by te woon wanneer hulle volwassenes is. Daarom kan die rol van die vader in die geestelike vorming van sy kinders nie onderskat word nie. Hoe belangrik is dit dan nie dat vaders hulle rolle ernstig opneem nie.

`Nie alle vaders egter was al of is, om dit sagkens te stel, die toonbeeld van voorbeeldigheid vir hulle kinders nie. Hoe kan ’n kennis oor God as ons Vader help om genesing te bring waar dit nodig is, veral wanneer aardse vaders groot skade veroorsaak het?`