---
title:  Vir verdere studie
date:   20/03/2026
---

“Elke lid van die gesin moet besef dat daar ’n verantwoordelikheid op hom as indiwidu rus om sy deel te doen om die gerief, ordelikheid en konstantheid van die gesin te verseker. Die een moenie teen die ander werk nie. Almal moet saamspan om mekaar te bemoedig; hulle moet minsaam, verdraagsaam en met geduld saamwerk; sag en rustig praat en verwarrende spraak vermy; en elkeen sy beste doen om die laste van die moeder te verlig. . . .

“Elke lid van die gesin moet verstaan hoe hy moet optree om eenheid onder mekaar te bewerkstellig. Almal, vanaf die sesjarige kind en ouer, moet verstaan dat dit van hulle verwag word om hulle deel van die lewenslas te dra.” — Ellen G. White, The Adventist Home, bl. 179, 180, (vry vertaal).

“Ons moet Christus in ons harte en in ons huise toelaat as ons in die lig wil wandel. Die huis moet alles wees wat deur die woord geïmpliseer word. Dit moet ’n klein hemel op aarde wees, ’n plek waar daar liefderykheid beoefen word en nie opsetlik onderdruk word nie. Ons geluk maak staat op hierdie beoefening van liefde, simpatie en ware hoflikheid teenoor mekaar. . . . Ons moet onselfsugtig altyd op die uitkyk vir geleenthede wees om selfs in die klein dingetjies, dankbaarheid te betoon vir die gunsies wat ons van ander ontvang, en uitkyk vir geleenthede om ander op te beur en hulle hartseer en laste ligter te maak deur ons tere vriendelikheid en klein dade van liefde. Hierdie sorgsame hoflikhede wat in ons gesinne begin en dan verder uitbrei buite die gesin, help om die lewe in geheel gelukkiger te maak; en die verwaarlosing van hierdie dingetjies maak die lewe in die geheel bitter en vol hartseer.” — Ellen G. White, Testimonies for the Church, vol. 3, bl. 539, 540, (vry vertaal).

**Vrae vir bespreking:**

`Getroude paartjies, watter beginsels het jou al in jou huweliksverhouding gehelp? Watter raad het jy vir die ongetroudes, en hoe behoort hulle voor te berei vir die uitdagings wat in die huwelik teëgekom word?`

`Baie liefdevolle omgee-ouers wat hulle kinders in goeie Christenhuise grootgemaak het, kry dikwels te doen met kinders wat hulle geloof verwerp. Watter raad en vertroosting kan jy aan hulle gee? Wat sou beter wees om glad nie gesê te word nie?`

`Bespreek die vermaning “wandel in wysheid”, nog meer. In teenstelling hiermee, wat beteken dit om in “onnoselheid” te wandel? Wat het jy geleer uit die verskillende kere wat jy in een of ander van hierdie twee opsies gewandel het?`