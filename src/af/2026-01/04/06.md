---
title:  Die verborgenheid van Goddelikheid
date:   22/01/2026
---

I Korinthiërs 8:2 is ’n bekende vers in die Bybel: “As iemand meen dat hy enige kennis het, weet hy nog niks soos ’n mens behoort te weet nie”. Daar is geen onderwerp waarvan ons alles weet nie. Ons kan altyd nog iets meer oor enigiets leer. Hoeveel te meer dan wanneer dit gaan oor ewigheidswaarhede met betrekking tot die Godheid en die Vleeswording? Paulus verwys dikwels na Christus se verbasendwekkende verwerdiging om ’n mens te geword het. Dit is ’n onderwerp wat in die ewigheid nie uitgeput sal kan word nie.

`Lees Romeine 8:3, Hebreërs 2:14–18 en Hebreërs 4:15.Wat was die grondslag van Jesus se neerdaling en sy menswording?`

Hoe was dit vir die ewige Seun van God moontlik om deur die werking van die Heilige Gees (lees Lukas 1:35) ’n God-mens in Maria se baarmoeder te word? Ek deins terug as ek daaraan dink hoe die Oneindige en Ewige skielik ’n beperkte menslike wese wat onderhewig aan die dood was, geword het. Dit is die kern van wat Paulus “die verborgenheid van die godsaligheid” noem (I Timótheüs 3:16).

In die pragtige lied van Filippense 2 verwerk Paulus hierdie neerdaling in sekere opsigte meer breedvoerig as op enige ander plek in die Skrif.

- “Hy, wat in die gestalte van God was” (Filippense 2:6). Die woord morph&#15; (gestalte) verwys na sy goddelike natuur, dat Jesus gelyk met die Vader was (vergelyk Johannes 1:1).
- “Homself ontledig” (Filippense 2:7). Die verborge natuur van Jesus wat Homself ontledig het van sy goddelike voorregte – sodat Hy waarlik mens kon word om versoek te word net soos ons – is verbasend.
- “Homself verneder” (Filippense 2:8). Deur die menslike natuur te aanvaar, het Jesus weg beweeg van universele opperheerskappy na volkome diensbaarheid, die teenoorgestelde van Lucifer se doelstelling.
- “Tot die dood toe, ja, die dood van die kruis” (Filippense 2:8). Daar was geen meer veragtelike manier om te sterf as wat Jesus gekies het om te sterf nie, wat hy saam met sy Vader in die “raad van vrede” beplan het (Sagaría 6:13), en wat vooraf deur Moses wat die slang op ’n paal gesit het, geïllustreer was (Númeri 21:9, Johannes 3:14), en was Hy sodoende “sonde vir ons gemaak, sodat ons kan word geregtigheid van God in Hom” (II Korinthiërs 5:21).

`Hoe kan en moet ons deur op wat Jesus vir ons op die kruis gedoen het te fokus (die kruis, ons voorbeeld van oorgee en nederigheid), ons meer nederig sowel as onderdanig aan God maak?`