---
title:  Eenheid deur nederigheid
date:   17/01/2026
---

### Skrifverwysings vir hierdie week se studie
Filippense 2:1–8, Jeremia 17:9, Filippense 4:8, I Korinthiërs 8:2, Romeine 8:3, Hebreërs 2:14–18.

> <p>Geheueteks</p>
> “maak dan my blydskap volkome deur eensgesind te wees en dieselfde liefde te hê, een van siel, een van sin.”(Filippense 2:2).

Daar is krag in eenheid. Maar dit help nie om die waarheid te ken en dit nie te beoefen nie. Ons misluk soms, ten spyte van ons beste pogings om eenheid te bereik. Maar wanneer ons eenheid moedswillig ondermyn, is daar ’n verskil. Geen wonder dan dat Paulus aanhou om aan die Filippense te skryf, dat hy wil hê dat hulle “in een gees vasstaan en, een van siel, saam stry. . .”.

Paulus baseer die noodsaaklikheid van eenheid op dit wat Jesus geleer het en op sy voorbeeld. Dit is ’n tema wat ons regdeur die Nuwe Testament vind, en veral in die sendbriewe. Die oorsprong van verdeeldheid in die heelal het in die hemel ontstaan deurdat een engel se eiewaan hom laat smag het na status en mag, ’n sentiment wat vinnig versprei het, selfs in so ’n volmaakte omgewing (lees Jesaja 14:12–14). Daarna het dit vastrapplek in Eden gevind deur ’n soortgelyke ontevredenheid met die voorskrifte wat God in plek gestel het, en die begeerte na ’n hoër sfeer as wat God beplan het (Génesis 3:1–6).

Hierdie week gaan ons na die bybelse grondslag vir eenheid in die kerk kyk, en veral fokus op hoe verbasend Jesus Hom oor ons verwerdig het, en ook op die lesse wat ons kan leer deur Hom te aanskou, en hoe ons kan groei om meer soos Hy te wees.

_Bestudeer hierdie week se les ter voorbereiding vir Sabbat, 24 Januarie._