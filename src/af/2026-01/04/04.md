---
title:  Brein-inplanting of Breinchirurgie
date:   20/01/2026
---

’n Toenemende aantal maatskappye rondom die wêreld is besig om aan tegnologie te werk wat ’n rekenaar se brein met die mens se brein sal kan verbind of koppel. Met ander woorde, deur die mens se brein met rekenaars te verbind, hoop die wetenskaplikes om d.m.v. die rekenaar op ons gedagtes te kan inwerk. Alhoewel die gebruik van inprenting in die menslike brein positiewe resultate te weeg gebring kan word wat bv. ’n persoon met epilepsie, depressie en Parkinsons sal kan help, is die moontlikheid van sinistere gebruike nie uitgesluit nie. Beheer oor die verstand is nie meer te vergesog nie.

Op een of ander manier is dit reeds die geval. Ons brein is soos ’n rekenaar, net meer superieur. Die konstante vloei van informasie waaraan ons daagliks blootgestel word, “programmeer” ons brein, kondisioneer ons gedagtes en rig ons handelinge. As ons onsself deur die media laat oorheers, word die wêreldse denke op ons brein ingeprent, en dan begin ons om ook so te dink. Dis asof ander mense se gedagtes op ons s’n oorgeplant word.

Ons moet, soos Jesus, “geestelike dinge” bedink (Romeine 8:6). “So weet ook niemand wat in God is nie, behalwe die Gees van God”, wat Paulus met “die gees van die wêreld” kontrastreer (I Korinthiërs 2:11, 12). Wie is ons leermeester? En wat leer ons?

`Lees Filippense 2:5. Wat dink jy beteken dit om die “gesindheid” van Christus te hê?`

Per slot van rekening kan ons ons gedagtes verander, maar ons kan nie ons hart verander nie; net God kan dit doen. Die Heilige Gees moet ons harte opereer, d.m.v. die “swaard van die Gees” (Efésiërs 6:17), deur die lewende en magtige “woord van God”, wat “[deurdring] tot die skeiding van siel en gees en van gewrigte en murg, en ’n beoordelaar [is] van die oorlegginge en gedagtes van die hart” (Hebreërs 4:12). Net deur die Heilige Gees kan ons werklik onsself leer ken, want, van nature bedrieg ons harte ons (Jeremia 17:9). Die Hebreeuse woord vir “bedrieglik” (‘aqov) verwys na stamperige grond wat ons pootjie. Ter verduideliking: dit beteken gedagtes wat jakkelsdraaie loop, verdraaid en krom is. Ons moet verander word deur die “vernuwing” van ons gemoed sodat ons kan “beproef wat die goeie en welgevallige en volmaakte wil van God is” (Romeine 12:2).

`Hoekom is dit so belangrik dat ons wat Paulus ons hier vertel, sal opvolg: “Verder, broeders, alles wat waar is, alles wat eerbaar is, alles wat regverdig is, alles wat rein is, alles wat lieflik is, alles wat loflik is – watter deug en watter lof daar ook mag wees, bedink dit”(Filippense 4:8)?`