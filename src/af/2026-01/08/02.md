---
title:  Die Beeld van die onsienlike God
date:   15/02/2026
---

Wanneer ons in die spieël kyk of na ’n foto van onsself, sien ons ’n beeld van onsself, maar dit is ’n plat, twee-dimensionele afbeelding. In sekere opsigte gee beeldhouwerk ’n duideliker weergawe, maar kom nog ver kort van die lewende, asemhalende en lewende weergawe. Die bybelse konsep van ’n beeld, hoewel dit soms na hierdie mindere voorstellings verwys, dui op iets wat groter is.

`Lees Génesis 1:26, 27; Génesis 5:3; I Korinthiërs 15:49; II Korinthiërs 3:18 en Hebreërs 10:1. Maak ’n opsomming van die verskeie betekenisse van die woord “beeld” in hierdie skrifgedeeltes. Hoe mag hulle van die beskrywing van Jesus as die beeld van God, verskil?`

Die mens was geskape om so na aan God as moontlik te wees — fisies, geestelik, verhoudingsgewys, en funksioneel. En tog weerspieël hulle God se beeld net in sekere opsigte, en sonde het selfs dit beskadig. Maar Jesus stel ons in staat om die onsienlike God te “sien”. “Hy wat My gesien het,” het Jesus gesê, “het die Vader gesien” (Johannes 14:9). Hy is die “afdruksel van sy wese” (Hebreërs 1:3). Hy openbaar God se gedagtes hoorbaar vir ons en maak sy karakter sigbaar vir ons.

`Lees Matthéüs 11:27 en Johannes 1:1, 2, 14, 18. Hoekom is Jesus alleen in staat om die Vader te openbaar?`

Let op na ander maniere hoe Jesus sy verwantskap tot God die Vader beskryf het:

- “My Vader werk tot nou toe, en Ek werk ook” (Johannes 5:17).
- “Ek en die Vader is een” (Johannes 10:30).
- “. . . niemand kom na die Vader behalwe deur My nie” (Johannes 14:6).

Jesus het ook Homself herhaaldelik in absolute terme van God se naam beskryf: “EK IS” (lees Exodus 3:14); “Ek is die brood van die lewe” (Johannes 6:35); “Ek is die lig van die wêreld” (Johannes 8:12); “Ek is die goeie herder” (Johannes 10:11, 14); “Ek is die opstanding en die lewe” (John 11:25); “Glo My dat Ek in die Vader is, en die Vader in My” (Johannes 14:11); en “voordat Abraham was, is Ek” (Johannes 8:58).

`Indien Jesus enigiemand anders as God Homself was, wat sou dit beteken het behalwe dat die Vader een of ander geskape wese sou gestuur het om vir ons te sterf? Hoekom is dit so radikaal en so geheel en al anders as God self in die Persoon van Christus vir ons sterf?`