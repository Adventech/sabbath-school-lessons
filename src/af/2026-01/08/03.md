---
title:  Eersgeborene van die hele skepping
date:   16/02/2026
---

In die Nuwe Testament verwys die term “eersgeborene” (in Engels, firstborn) en ook “eersgeborene” (first begotten) amper altyd na Jesus (lees Lukas 2:7, Romeine 8:29, Hebreërs 1:6, Openbaring 1:5), asook beide die gevalle in Kolossense. Maar selfs wanneer dit na ander verwys, beteken dit nie noodwendig die een wat kronologies eerste gebore was nie. Die bybelse konsep van “eersgeborene” beklemtoon die spesiale verwantskap wat ’n seun met sy vader het, afgesien van volgorde van geboorte. Ook, daar is gevalle waar jonger seuns meer prominent is: Isak, Jakob en Josef, om net ’n paar te noem.

Dawid, hoewel hy die jongste van agt seuns is, word as koning gekroon (I Samuel 16:10–13), en deur die psalmis het God gesê, “Ja, Ék sal hom ’n eersgeborene maak, die hoogste onder die konings van die aarde” (Psalm 89:28). Hy sê ook aan Moses, “My eersgebore seun is Israel” (Exodus 4:22). In hierdie sin word die term eersgeborene in terme van voorrang gebruik.

`Lees Kolossense 1:15–17.Watter redes gee Paulus vir Jesus wat “die Eersgeborene van die hele skepping” genoem word?`

Dis duidelik dat Paulus nie bedoel het dat Jesus die eerste wese was wat geskep was nie. Om die waarheid te sê, hy sluit daardie moontlikheid uitdruklik uit. Tweemaal, op twee verskillende maniere, sê hy dat Jesus alle dinge geskep het. Dit was deur Hom en vir Hom geskape (Kolossense 1:16). In beide gevalle word Jesus as die persoonlike agent geïdentifiseer deur wie God die skeppingsproses uitgevoer het (lees ook Efésiërs 3:9, Johannes 1:1–3, Openbaring 4:11).

Paulus se verklaring is so allesomvattend as moontlik. Alles beteken allesruimtelik (hemel en aarde), ontologies (sigbaar en onsigbaar), en funksioneel (trone, heerskappye, vorstedom, magdom). Die laaste terme verwys gewoonlik na engelagtige wesens (lees Efésiërs 3:10, Efésiërs 6:12). Om seker te maak dat hy nie verkeerd verstaan word nie, dui Paulus ook aan dat Jesus “voor alle dinge” bestaan het (Kolossense 1:17). Die Griekse uitdrukking kan voorrang in rang asook in tyd beteken, maar in elke ander geval in Paulus se geskrifte, verwys dit na tyd (lees bv. I Korinthiërs 2:7, Galásiërs 1:17, Efésiërs 1:4).

’n Ander rede wat Paulus vir Jesus se voortreflikheid gee is dat “in Hom hou alle dinge stand” (Kolossense 1:17).Die Griekse woord (synistmi) beteken letterlik “om saam te bring” of te “verenig”. Jesus is die een wat alles in die heelal verenig, nie net weens sy rol as Skepper nie, maar ook omdat Hy die Verlosser en Redder is.

`God, die Skepper, het vir ons gesterf. Wat kan ons werke daar byvoeg? Hoekom is die gedagte dat ons werke kan bydra tot wat Christus reeds vir ons gedoen het, godslasterlik?`