---
title:  Vir verdere studie
date:   20/02/2026
---

“ ’n Mens wat maar net ’n gewone mens was en gesê het wat Jesus gesê het, sou nie as ’n groot morele onderwyser bekend geword het nie. Hy sou òf as ’n mal mens wat homself as iets belagliks gesien het, bekend gewees het — òf hy sou die Duiwel uit die Hel gewees het. Maak jou keuse. Òf hierdie man was en is die Seun van God: òf anders ’n mal man, of selfs iets ergers. Jy kan Hom vir ’n swaap aansien, jy kan op Hom spoeg en Hom doodmaak omdat Hy boos is; of jy kan by sy voete neerval en Hom Heer en God noem. Maar laat ons net nie met enige beskermende gesindhede vorendag kom dat Hy ’n belangrike leermeester was nie. Hy het dit nie as ’n moontlikheid gelaat vir ons nie. Hy was nie van plan om dit te doen nie.” — C. S. Lewis, Mere Christianity (New York, Collier Books, 1952), bl. 41, (vry vertaal).

“Die Vader is al die volheid van die Godheid liggaamlik, en is onsigbaar vir die sterfling.

“In die Seun woon al die volheid van die Godheid liggaamlik. Die Woord van God verklaar dat Hy die Beeld van die onsienlike God is.’” — Ellen G. White, Evangelism, bl. 614 en Die Koning van die Eeue, bl. 180-181.

“Christus is die voorbestaande, selfbestaande Seun van God. . . . deur na sy voorbestaandheid te verwys, neem Christus die gedagtes terug na die ewige verlede. Hy verseker ons dat daar nog nooit ’n tyd was toe Hy nie ’n intieme verhouding met die ewige God gehad het nie. . . .

“Hy was gelyk aan God, oneindig en almagtig. . . . Hy is die ewige, selfbestaande Seun.” — Ellen G. White, Evangelism, bl. 615, (vry vertaal).

**Vrae vir bespreking:**

`Dink weer aan die vraag oor die ewige godheid van Jesus. Deurdink die implikasies van die ganse plan van verlossing en die betekenis van die offerande op die kruis as Jesus enigiets anders as die ewige God was, Iemand wat nooit geskep was nie maar wat nog altyd in die ewige verlede bestaan het. Hoekom is hierdie lering so belangrik? Praat in die klas oor wat dit sou beteken het as Jesus nie ewig was nie, maar op een of ander manier geskep was. Die vraag is weer, wat gaan verlore in daardie soort denke?`

`Wanneer ons oor Jesus, die evangelie en die plan van verlossing dink, hoekom moet ons die konsep van die ganse heelal se betrokkenheid en belange in wat Jesus hier gedoen het, as deel van ons denke behou? Wat moes hulle ondervind het toe hulle hul Skepper, hulle ewige Skepper, op die kruis gesien het? Dis een ding vir ons om daaroor verwonderd te wees, maar die ongevalle heelal het Hom reeds in sy ewige heerlikheid geken. Wat moes deur hulle gedagtes gegaan het toe hulle die Een wie hulle in die hemel aanbid het, op die kruis sien sterf het?`

`Wat sou jy aan iemand wat nie glo dat die Vader en die Seun nog altyd gelyktydig bestaan het nie, sê? Hoekom is dit so ’n belangrike waarheid? Hoe sou jy verduidelik dat daar nog nooit ’n tyd was toe die Vader sonder die Seun was nie behalwe tydens die kruisiging toe daar ’n tydelike “skeiding tussen die goddelike magte” was (Ellen G. White Comments, The SDA Bible Commentary, vol. 7, bl. 924, (vry vertaal).`