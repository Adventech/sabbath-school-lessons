---
title:  Die voortreflikheid en voorrang van Christus
date:   14/02/2026
---

### Skrifverwysings vir hierdie week se studie
Génesis 1:26, 27; Kolossense 1:15–20; Johannes 1:1–3; Efésiërs 1:22; I Korinthiërs 12:12–27; I Korinthiërs 4:9; Romeine 6:3, 4.

> <p>Geheueteks</p>
> “Hy is die Beeld van die onsienlike God, die Eersgeborene van die hele skepping; want in Hom is alle dinge geskape wat in die hemele en op die aarde is, wat sienlik en onsienlik is, trone sowel as heerskappye en owerhede en magte – alle dinge is deur Hom en tot Hom geskape. En hy is voor alle dinge, en in Hom hou alle dinge stand”(Kolossense 1:15–17).

Met hierdie week se les hervat ons ons oordenking van die boek Kolossense (sien Lesse 1 en 2). In Les 2 se Donderdaggedeelte het ons in Kolossense 1:9-12 gesien hoe Paulus vir die gelowiges in Kolosse bid om ’n lewe te leef wat God sal behaag. In verse 12 en 13 kontrasteer hy twee koninkryke: lig en duisternis, “die koninkryk van die lig” (Kolossense 1:12) en “die mag van die duisternis” (Kolossense 1:13). God die Vader het ons gekwalifiseer om deel te hê in die ewige nalatenskap van die koninkryk van die lig, en ons uit die mag van die duisternis verlos, en “oorgebring het in die koninkryk van die Seun van sy liefde, in wie ons die verlossing het deur sy bloed, naamlik die vergifnis van die sondes” (Kolossense 1:13, 14).

Met ander woorde, ons word in Jesus, in die persoon van Jesus wat ook God ons Skepper is, verlos. Hy het ons redding vir ons uitgewerk, en deur geloof in Hom was ons uit die mag van die duisternis oorgeplaas na die koninkryk van Sy geliefde Seun.

Hierdie week gaan ons na een van die mees omvattende en verhewe verklarings oor Jesus in die Nuwe Testament kyk. Wat beteken dit dat Jesus “die Beeld van die onsienlike God”, en tog ook “die Eersgeborene van die hele skepping” is (Kolossense 1:15)?

_Bestudeer hierdie week se les ter voorbereiding vir Sabbat, 21 Februarie._