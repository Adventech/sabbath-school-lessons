---
title:  Hoof van die liggaam (die kerk)
date:   17/02/2026
---

`Lees Efésiërs 1:22 en Kolossense 2:10.Wat beteken die woord “hoof” in hierdie skrifgedeeltes? Wat bedoel Paulus wanneer hy Jesus die “Hoof van die gemeente” noem (Efésiërs 5:23)?`

Dit is vanselfsprekend om die woord “hoof ” in ’n metaforiese sin te gebruik wanneer daar na ’n leierskapposisie verwys word, soos wat dit in tallose tale in die wêreld weerspieël word. Ons vind soortgelyke gebruike daarvan regdeur die Ou en Nuwe Testamente. Let op hoe “hoof ” in die volgende verse gebruik word:

1. Exodus 18:25 — Moses het “bekwame manne uit die hele Israel gekies en hulle as hoofde oor die volk aangestel – owerstes oor duisend, owerstes oor honderd, owerstes oor vyftig en owerstes oor tien”.
2. Númeri 31:26 — “die familiehoofde van die vergadering”.
3. Deuteronómium 28:13 — God sal jou “die kop (in Engelse vertalings, “head”) en nie die stert maak nie” . . . “as jy luister na die gebooie van die HERE jou God”.
4. Jesaja 7:8 — “Want Damaskus is die hoof van Aram, en Resin die hoof van Damaskus”.
5. Hosea 1:11 — “Dan sal die kinders van Juda en die kinders van Israel . . . vir hulle een hoof aanstel”.
6. Miga 3:9 — “hoofde van die huis van Jakob en owerstes van die huis van Israel”.
7. I Korinthiërs 11:3 — “Maar ek wil hê dat julle moet weet dat Christus die hoof is van elke man”.

Christus as die Hoof van die kerk, voorsien leierskap, leiding en ondersteuning vir die kerk se eenheid en groei (lees Kolossense 2:19).

`Lees I Korinthiërs 12:12–27. Hier beskryf Paulus die kerk as ’n “liggaam”. Watter ander aspekte van die kerk word deur hierdie metafoor aangespreek?`

Net soos die liggaam nie sonder die hoof kan leef wanneer ’n deel van die liggaam nie meer bestaan nie of beseer is, kan die lewe baie meer ingewikkeld wees. Ons kom nie agter hoe belangrik iets is totdat ons dit verloor het nie.

`Indien jy sonder ’n ledemaat of ’n oog sou moes klaarkom, watter een sou jy kies? Wat sê dit aan jou hoe uiters belangrik elke persoon is as lid van die gemeente?`