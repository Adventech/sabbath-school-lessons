---
title:  Om jou in die Here te verheug
date:   01/02/2026
---

`Lees Filippense 3:1–3. Watter positiewe en negatiewe gedagtes word hier deur Paulus geopper, en hoe is hulle verwant aan mekaar? Hoe beskryf hy die gelowiges?`

Paulus begin hier met ’n baie positiewe gedagte en dit klink amper asof hy sy brief wil afsluit. Maar hy is nie klaar nie. Hy keer terug na een van die hooftemas van hierdie sendbrief: om bly te wees in die Here. En dan gee hy ’n aantal redes daarvoor. Die mees belangrike is dat ons sekerheid in Christus moet hê, en nie in onsself nie: “ons wat . . . in Christus Jesus roem en nie op die vlees vertrou nie” (Filippense 3:3). Wie van ons het op een ander manier op die harde manier geleer om nie op die vlees te vertrou nie?

Die waarskuwing “let op” wat drie keer genoem word, word op geen ander plek in die Skrif gevind nie. Blykbaar het die Filippense baie goed geweet waarna Paulus verwys het. Eerder as om dit aan drie aparte probleme toe te skryf, blyk dit om na ’n groep valse leraars te verwys wat op drie verskillende maniere beskryf word.

Bose of ongodsdienstige mense in Israel was soms na verwys as “honde” (Filippense 3:2; vergelyk Psalm 22:17; Jesaja 56:10; Matthéüs 7:6; II Petrus 2:21, 22). Valse leraars kon ook baie gepas as “slegte arbeiders” beskryf word. Deur hierdie leraars met “die versnyding” te vereenselwig (Filippense 3:2), of in sommige Engelse vertalings as “diegene wat die vlees skend”, toon dit dat, soos in Galásië en ander lokaliteite, hulle die besnydenis op die nie-Joodse gelowiges wou afdwing, wat teenstrydig was met die Apostoliese Raad (lees Handelinge 15).

Dis interessant dat dit blyk dat een oplossing vir geestelike uitdagings wat die verspreiding van valse leerstellings ingesluit het, was om jou te “verbly in die Here” (Filippense 3:1; vergelyk Filippense 4:4).

Enigiets waaroor ons ons verbly, bring aan ons vreugde (in die Engels is die twee Griekse woorde hiervoor verwant aanmekaar). God wil hê ons moet vreugdevol wees, en sy woord is soos ’n instruksie-handleiding vir ware geluk en blywende blydskap. Dit sluit in om God se genade te ontvang (Psalm 31:8); en ons vertroue in Hom te plaas (Psalm 5:12); om die seëninge van sy heil te ontvang (Psalm 9:15); om God se wet uit te leef (Psalm 19:15), wat ook die Sabbat insluit (Jesaja 58:13, 14); sy Woord te glo (Psalm 119:163); en godvresende kinders groot te maak (Spreuke 23:24, 25).

`Die lewe kan moeilik raak vir ons almal, ten spyte van hoe goed dit ook al op die oomblik mag gaan. Maar selfs al gaan dit nie nou goed nie, oor watter dinge kan jy en behoort jy jou te verheug? Wat verhinder jou om dit te doen?`