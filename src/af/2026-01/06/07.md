---
title:  Vir verdere studie
date:   06/02/2026
---

“Hy wat ’n sterk, simmetriese karakter wil ontwikkel, hy wat ’n ewewigtige Christen wil wees, moet vir Christus alles gee en alles doen, want die Heiland sal geen verdeelde diens aanvaar nie. Hy moet daagliks die betekenis van selfoorgawe leer. Hy moet die Woord van God ondersoek, die betekenis daarvan leer en sy voorskrifte gehoorsaam. So kan hy die peil van Christelike volmaaktheid bereik. God werk dag vir dag met hom om die karakter wat die laaste toets moet deurstaan, te vervolmaak. En dag vir dag werk die gelowige ten aanskoue van mense en engele die verhewe proefneming uit, wat aandui wat die evangelie vir gevalle mense kan doen.” — Ellen G. White, Die Handelinge van die Apostels, bl. 483.

“Diegene wat op die Bruidegom se koms wag, moet aan die volk sê: “Hier is julle God!” Die laaste strale van die lig van genade, die laaste genadeboodskap wat aan die wêreld gegee moet word, is ’n openbaring van Sy liefdevolle karakter. Die kinders van God moet Sy heerlikheid openbaar. In hulle eie lewe en karakter moet hulle openbaar wat die genade van God vir hulle gedoen het.

“Die lig van die Son van Geregtigheid moet in goeie werke uitstraal – in woorde van waarheid en in dade van heiligheid.” — Ellen G. White, Die Gelykenisse van Christus, bl. 415, 416.

**Vrae vir bespreking:**

`Dink goed na oor die vraag om jou in die Here te verbly. Let op dat dit nie sê dat jy jou in jou beproewings moet verbly nie (alhoewel dit ook bybels is), maar in die Here. Hoekom is dit so belangrik om altyd die Here voor oë te hou, Sy goedheid, Sy mag, Sy liefde en Sy verlossing? Hoe sou jy, deur dit te doen, grootliks bevoordeel word te midde van die onvermydelike beproewings van die lewe?`

`Let op hoe die bogenoemde aanhalings die rol van genade beskryf om die “goeie werke” wat ons as Christene doen, te produseer. Hoekom is hierdie werking van genade so belangrik terwyl ons uitsien na die spoedige koms van Christus? Dit wil sê, hoewel ons nie deur goeie werke gered word nie, is ons daarsonder werklik gered?`

`Staan stil by hierdie gedagte van om nie op die vlees te vertrou nie. Wat beteken dit? Hoekom behoort ons nie daarop te vertrou nie? Is ons vlees dan nie ’n gawe van God nie?`