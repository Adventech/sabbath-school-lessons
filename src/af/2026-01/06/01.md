---
title:  Sekerheid Net in Christus
date:   31/01/2026
---

### Skrifverwysings vir hierdie week se studie
Filippense 3:1–16; Romeine 2:25–29; Johannes 9:1–39; Efésiërs 1:4, 10; I Korinthiërs 9:24–27.

> <p>Geheueteks</p>
> “Sodat ek Hom kan ken en die krag van sy opstanding en die gemeenskap aan sy lyde terwyl ek aan sy dood gelykvormig word, of ek miskien die opstanding uit die dode kan bereik.”(Filippense 3:10, 11).

Daar is iets omtrent ons wat ons wantrouig teenoor redding deur geloof alleenlik maak, sonder die werke van die wet. Dit wil sê, vir een of ander rede neig ons almal om op ons werke te steun, asof ons werke tot ons verlossing kan bydra. Dis opvallend dat Paulus hierdie punt kragtig aanspreek teen diegene wat daarop aandring dat die besnydenis noodsaaklik is om gered te kan word.

Om te waak teen die moontlikheid dat sommige hulle werke soos die besnydenis as bydraend tot hulle redding sou beskou, maak Paulus dit duidelik dat ons regverdiging deur geloof ’n gawe is wat ons van Christus ontvang, en dat ons dit nie ontvang deur die wet te onderhou nie. Hoewel die besnydenis nie ’n hedendaagse vraagstuk behoort te wees nie, is die beginsel daarvan tog ’n faktor wat hanteer moet word.

Die Protestantse Hervorming het oor hierdie selfde vraagstuk ontstaan: oor die rol van geloof en werke in die ondervinding van ’n volgeling van Christus. Per slot van rekening, Christus is alles vir ons, “die Leidsman en Voleinder van die geloof ” (Hebreërs 12:2). As ons prioriteite in ons reg is, sal ons met die versekering van God se liefde en die belofte van verlossing lewe, terwyl ons selfs nou al “nie op die vlees vertrou nie“ (Filippense 3:3).

_Bestudeer hierdie week se les ter voorbereiding vir Sabbat, 7 Februarie._