---
title:  Die dinge wat saak maak
date:   03/02/2026
---

Soos gister se studie getoon het, was die dinge wat voorheen vir Paulus trots gemaak het hindernisse vir sy geloof, want dit het hom blind gemaak vir sy behoefte aan Christus. Paulus gebruik besigheidstaal, die woorde wins en verlies, om sy geestelike grootboek te beskryf voor hy tot geloof gekom het. Alhoewel ons nie daarvan hou om baie daaraan te dink nie, het elke mens ’n “geestelike grootboek”. Voorheen was Paulus se grootboek aan die Joodse standaarde van sy tyd gemeet eerder as aan die bybelse waardes soos wat Jesus dit aangebied het.

“Na sy bekering, het sy geestelike grootboek baie verskil, want sy maatstaf van waardes het dramaties verander, vanaf die ‘betaalmiddel’ van Judaïsme tot die ‘betaalmiddel van die hemel’.

“Hy wat van die hemel afgekom het, kon oor die hemel praat en die dinge wat die betaalmiddel van die hemel verteenwoordig, regmatig aanbied, dit waarop hy sy beeld en sy Naam gewaarmerk het. Hy weet van die gevaar waarin diegene verkeer vir wie Hy gekom het om hulle op te hef uit die plek van agteruitgang, om hulle op te hef na ’n plek langs sy troon. Hy toon aan hulle die gevaar om hulle toegeneentheid op waardelose en gevaarlike voorwerpe te vermors. Hy poog om die aardse gedagtes na die hemelse te laat fokus, sodat ons nie ons tyd, ons talente en geleenthede op dinge sal mors wat alles nietighede is nie.” — Ellen G. White, in The Advent Review and Sabbath Herald, July 1, 1890, (vry vertaal).

In die wêreld van eerste-eeuse Judaisme het Paulus vinnig begin uitblink totdat hy deur sy aanskouing van die verheerlikte Jesus op die Damaskuspad verblind was (Handelinge 9), sy geestelike insig gekorrigeer was, en hy duidelik begin sien het.

`Johannes 9 vertel die verhaal van ’n ander man wat blind was totdat hy Jesus duidelik gesien het. Jesus het gesê dat Hy na die wêreld gekom het sodat “die wat nie sien nie, mag sien, en die wat sien, blind mag word” (Johannes 9:39). Hoe kan hierdie beginsel op jou eie lewe toegepas word?`

Wat kan meer waardevol as die ewige lewe in die hemel en op die nuwe aarde wees? Tog word so baie deur wêreldse waardes vir hierdie realiteit verblind. Daar is ’n inherente wedywering tussen die dinge wat hier as waardevol gesien word (lees Matthéüs 13:22; Lukas 4:5, 6; I Johannes 2:16), en die dinge wat in die hemel as waardevol beskou word — om soos Christus te wees en om siele te red.

`Die wêreld kan ons verblind vir geestelike waarhede en vir wat werklik belangrik is. Wat is die sleutel om ons te help om ons oë op wat werklik saak maak, gefokus te hou?`