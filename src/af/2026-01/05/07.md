---
title:  Vir verdere studie
date:   30/01/2026
---

“Die een wat die naaste aan Christus sal staan, sal hy wees wat op aarde die diepste gedrink het uit die gees van Sy selfopofferende liefde, - die liefde wat nie grootpraat nie, wat nie opgeblase is nie, wat nie sy eie belang soek nie, wat nie verbitterd word nie, en wat geen kwaad toereken nie (I Korinthiërs 13:4, 5) — die liefde wat die dissipel daartoe dring, soos dit onse Here gedring het, om alles te gee, om selfs tot die dood toe te lewe en te arbei en op te offer vir die redding van die mensdom. Dit was die gees wat uit die lewe van Paulus gestraal het. Hy het gesê: ‘Vir my is die lewe Christus’; want sy lewe het Christus aan die mense geopenbaar; ‘en die sterwe wins’ — wins vir Christus; die dood self sou die krag van Sy genade bewys en siele vir Hom insamel. ‘Dat Christus . . . groot gemaak sal word in my liggaam’, het hy gesê, ‘of dit deur die lewe of deur die dood is’, Filippense 1:21, 20”. — Ellen G. White, Die Koning van die Eeue, bl. 549.

“Dis nie meer lank voordat elke mens getoets sal word nie. Die merk van die dier sal op ons afgedwing word. Diegene wat geleidelik aan wêreldse vereistes toegegee het en tot wêreldse gewoontes ingestem het, sal dit nie moeilik vind om liewer aan die owerhede oor te gee as om hulleself aan bespotting, belediging, gevangenskapbedreiging, en die dood bloot te stel nie . . . .

“Wanneer ’n menigte valse broeders van die ware broeders geskei word, dan sal die verskuildes geopenbaar word, en onder die banier van Christus hulle met uitroepe van blydskap skaar. Hulle wat inkennig en wantrouig was, sal hulle openlik aan die kant van Christus en Sy waarheid skaar. Die swakste en twyfelagtiges in die kerk sal soos Dawid gewillig wees om te waag en te durf. Hoe donkerder die nag vir God se volk, hoe helderder sal hulle soos sterre skyn. Satan sal die getroues erg teister; maar hulle sal in die naam van Jesus meer as oorwinnaars uittree.” — Ellen G. White, Testimonies for the Church, vol. 5, bl. 81, 82, (vry vertaal).

**Vrae vir bespreking:**

`Dink na oor die waarskuwing in die aanhaling hierbo oor diegene wat “geleidelik aan wêreldse vereistes toegegee het en tot wêreldse gewoontes ingestem het”.Wat sou dit insluit? Bespreek hoe hierdie nie net op indiwidue van toepassing sou wees nie, maar ook op die kerk in geheel.`

`God sê, “ ‘die wat My eer, sal Ek eer’ ” (I Samuel 2:30). Op watter maniere eer ons God? Is dit dieselfde as om aan “Hom heerlikheid [te gee]” (Openbaring 14:7)? Hoekom of hoekom nie?`

`Hoe kan ons die konsep om ons eie heil met vrees en bewing uit te werk verstaan sonder om in die strik van wettiesheid te verval?`