---
title:  Om te skyn soos ligte in die nag
date:   24/01/2026
---

### Skrifverwysings vir hierdie week se studie
Filippense 2:12–30; Romeine 3:23, 24; Romeine 5:8; II Timótheüs 4:6; I Korinthiërs 4:17; II Timótheüs 4:21, 13; Lukas 7:2.

> <p>Geheueteks</p>
> “Doen alles sonder murmurering en teëspraak, sodat julle onberispelik en opreg kan wees, kinders van God sonder gebrek te midde van ’n krom en verdraaide geslag onder wie julle skyn soos ligte in die wêreld,”(Filippense 2:14, 15).

God het aan die Hebreërs gesê om gehoorsaam te wees omdat gehoorsaamheid “julle wysheid [is] en julle verstand voor die oë van die volke wat al hierdie insettinge sal hoor en sê: ‘Waarlik, hierdie groot nasie is ’n wyse en verstandige volk’” (Deuteronómium 4:6).

Eeue later het Hy gesê, “Ek is die lig van die wêreld; wie My volg, sal sekerlik nie in die duisternis wandel nie, maar sal die lig van die lewe hê” (Johannes 8:12). Hy het ook gesê, “Julle is die lig van die wêreld. ’n Stad wat bo-op ’n berg lê, kan nie weggesteek word nie;” (Matthéüs 5:14). Hoe kan ons daardie lig wees? Alleenlik deur ’n intieme verbinding met Jesus, “die waaragtige lig wat soos Filippense 2 sê dat God “Hom ook uitermate verhoog en Hom ’n naam gegee [het] wat bo elke naam is, sodat in die Naam van Jesus sou buig elke knie . . . en elke tong sou bely dat Jesus Christus die Here is tot heerlikheid van God die Vader” (Filippense 2:9–11).

Die lig en mag van die hemel is vir ons almal wat hulle lewens aan Jesus oorgegee het, beskikbaar. Maar te dikwels verwag ons dat God alles moet doen, of sy wil word deur ons eie idees en planne verhinder. Dit is hoekom Paulus se woorde aan die Filippense vandag nog so van pas is.

_Bestudeer hierdie week se les ter voorbereiding vir Sabbat, 31 Januarie._