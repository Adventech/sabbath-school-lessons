---
title:  As jy volhard in die geloof
date:   23/02/2026
---

`Lees Kolossense 1:23. Wat dink jy bedoel Paulus met “gegrond en vas bly in die geloof”? (Lees ook Kolossense 2:5 en Efésiërs 3:17.)`

Daar is vier verskillende tipes “as”-verklarings in Grieks, elkeen met ’n verskillende skakering (nuanse). Die een waarmee Kolossense 1:23 begin, aanvaar dat die voorwaarde waar is. Dit wil sê, Paulus bemoedig die Kolossense met die gedagte dat hulle inderdaad in die geloof sal voortgaan. Soos wat Paulus gou is om aan te dui, het hy reeds ’n bewys van hulle geloof en onwrikbaarheid raakgesien (Kolossense 2:5). Nietemin, hulle hoop is steeds voorwaardelik om te sien of hulle in die geloof waarmee hulle begin het, sal volhard.

Hierdie gedagte om te volhard is die betekenis van die Griekse woord wat as “aanhou” vertaal word (Kolossense 1:23). Dit word gebruik omdat die skrifgeleerdes en die Fariseërs aangehou het om ’n antwoord van Jesus te eis oor wat met die vrou wat op ’n daad van egbreuk betrap was, gedoen moet word (Johannes 8:7); ook m.b.t. Petrus wat aangehou klop het by die deur nadat Rhoda sy stem erken het, maar die deur gesluit gehou het en na binne gehardloop het om die ander van sy teenwoordigheid te vertel (Handelinge 12:16). Dit word ook deur Paulus gebruik toe hy Timótheüs moed ingepraat het om getrou aan die leerstellings en praktiese instruksies wat deur Paulus aan hom gegee was, te bly (I Timótheüs 4:16). Hier is die betekenis dieselfde, behalwe dat dit op die gelowiges oor die algemeen van toepassing is.

Soos wat ons in volgende week se les sal sien, is Paulus bekommerd dat die Kolossense mensgebaseerde gebruike sal najaag in plaas van om aan die hoop vas te hou wat deur die evangelie aangebied word (lees bv. Kolossense 2:8, 20–22). Die woord “gegrond” verwys daarna dat ’n soliede fondament van geloof en liefde wat op God se Woord gebaseer is, gelê was (lees Matthéüs 7:25, Efésiërs 2:20, Efésiërs 3:17).

Verwant aan hierdie gedagte is die Griekse woord wat in die Afrikaanse Ou Vertaling (AOV) van die Bybel as “vas bly” vertaal is, en wat na ’n onbeweeglike struktuur verwys en, om nog meer daarop uit te brei, na ’n Christen wat hom of haar “nie laat afbring van die hoop van die evangelie nie” (Kolossense 1:23). Dieselfde woord word in I Korinthiërs 15:58 gebruik: “wees standvastig, onbeweeglik, altyd oorvloedig in die werk van die Here, omdat julle weet dat julle arbeid in die Here nie tevergeefs is nie”.

In teenstelling met die algemene geloofsopvatting van “eenmaal gered, altyd gered”, is Paulus besig om iets heeltemal anders te sê.

`Wat was jou ondervinding al m.b.t. hoe belangrik dit is om aan te hou om geloof te beoefen? Dit wil sê, hoekom moet jy altyd ’n bewustelike keuse maak om aan te hou glo? Wat sal gebeur indien jy dit nie sou doen nie?`