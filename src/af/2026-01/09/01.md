---
title:  Versoening en Hoop
date:   21/02/2026
---

### Skrifverwysings vir hierdie week se studie
Kolossense 1:21–29, Efésiërs 5:27, Efésiërs 3:17, Romeine 8:18, Efésiërs 1:7–10, Efésiërs 3:3–6, Spreuke 14:12.

> <p>Geheueteks</p>
> “Want Hy het Hom wat geen sonde geken het nie, sonde vir ons gemaak, sodat ons kan word geregtigheid van God in Hom”(II Korinthiërs 5:21).

Paulus bly by die tema van versoening wat so duidelik in Kolossense 1:20 beklemtoon was (hersien die Donderdaggedeelte van Les 8). Daar het hy die kosmiese omvang daarvan beskryf terwyl wat daarop gevolg het dit persoonlik en indiwidueel gemaak het. Deur sy dood op die kruis het Jesus versoening vir elkeen en alles voltooi, veral vir die mensdom wat van die lewe in God deur sonde vervreemd geword het, maar nou, deur wat Jesus gedoen het, met Hom deur geloof versoen was.

Die proses van indiwiduele versoening word in hierdie week se les behandel. Soos met die kosmiese sfeer gebeur dit deur die sterwe van Christus. Die kruis wat definitief nie ’n passiewe simbool is nie, word vir elke indiwidu ’n aktiewe werklikheid deurdat God se liefde die mens verander wanneer hulle die evangelie hoor en Christus Homself, die heerlike hoop, aanvaar.

Paulus praat ook van “die verborgenheid wat van die eeue en geslagte af verborge was” (Kolossense 1:26). Wat is hierdie verborgenheid, en wat word daarmee beoog — vir die indiwidu en vir die heelal? Hoe is hierdie “verborgenheid” verwant aan die evangelie wat Paulus so passievol verkondig het?

_Bestudeer hierdie week se les ter voorbereiding vir Sabbat, 28 Februarie._