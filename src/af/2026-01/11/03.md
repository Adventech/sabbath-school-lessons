---
title:  Hou op met aardsgesindheid
date:   09/03/2026
---

Deesdae hoor ons nogal baie slagspreuke: “Beëindig die oorlog!”, “Hou op met ontbossing!”, “Hou op met kernwapens!” Maar die een wat ons heelwaarskynlik nog nooit gehoor het nie, is “Hou op met aardsgesindheid!” Dit pas net nie in by die ontvanklikheid van ons wêreld nie. Nie dat enige van die ander slagspreuke verkeerd is nie, of dit wat dit aanbeveel, verkeerd is nie. Dis net dat die wêreld baie kortsigtig is as daar in ag geneem word dat die ewigheid om die draai is. Ons fokus moet baie hoër wees.

`Lees Kolossense 3:5, 6 (lees ook Romeine 6:1–7). Hoe ondervind ons dit wat beteken om dood te wees vir self en vir aardsgesindheid, en lewend vir “die dinge daarbo” (Kolossense 3:1)?`

Al het ons geestelik saam met Christus gesterf, moet ons “lede” — d.i. die versoekings wat ons liggaam en ons gedagtes ons mee konfronteer — doodgemaak word.

Maar, ons moet twee dinge i.v.m. hierdie wet verwesenlik.

Eerstens, in Kolossense 3:1 aanvaar die Griekse vorm wat Paulus hier gebruik dat ons inderdaad saam met Christus opgewek is. Tweedens, die bevel in Kolossense 3:5 is ’n gevolg van daardie feit (“Maak dood dan”). Ons kan net die aardse dinge (hoerery, onreinheid, hartstog, slegte begeertes, gierigheid ens.) afsterf omdat ons saam met Christus opgewek is en sy geestelike lewe en sy krag besit, en so hierdie dinge uit ons gedagtes en ons lewens te hou.

Dis interessant dat die enigste ander verskyning in die Grieks van dieselfde frase, “toorn van God”, wat in Kolossense 3:6 voorkom, in Romeine 1:18 voorkom. God “laat” die mens oor aan sy eie bose weë, en so “kom” sy toorn ook (lees Openbaring 6:16, 17) “oor die kinders van die ongehoorsaamheid” (Kolossense 3:6). In Romeine 1:18 verwys Paulus na “goddeloosheid en ongeregtigheid” teenoor “onreinheid” (dieselfde Griekse woord wat in Kolossense 3:5 gevind word) baie spesifiek vir mense wat “in die begeerlikhede van hulle harte oorgegee [het] aan onreinheid, om hulle liggame onder mekaar te onteer” (Romeine 1:24).

Hoe onteer hulle hul liggame? Eerstens omdat hulle weier om die Skepper te erken, maar ook deur “skandelike hartstogte, want hulle vroue het die natuurlike verkeer verander in dié wat teen die natuur is. En net so het ook die manne die natuurlike verkeer met die vrou laat vaar en in hulle wellus teenoor mekaar ontbrand: manne het met manne skandelikheid bedrywe . . .” (Romeine 1:26, 27).

`Hoe verstaan ons die woorde “Maak dood dan julle lede wat op die aarde is . . .” (Kolossense 3:5)?`