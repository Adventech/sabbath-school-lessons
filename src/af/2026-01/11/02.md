---
title:  Hemelsgesindheid
date:   08/03/2026
---

`Lees Kolossense 3:1–4. Watter toestand, volgens Paulus, word benodig om hemelsgesind te wees? Wat dink jy beteken dit?`

Vanaf die kruin van ’n berg is dit moontlik om ’n uitgestrekte landskap rondom jou waar te neem. Van onheuglike tye af al was berge besoek deur diegene wat ’n intieme ondervinding met God wou hê (lees Psalm 121:1, 2). Selfs mensgemaakte berge wat ziggoerats genoem word, was deur heidene gebou vir ’n soortgelyke doel — om met die gode kontak te maak. Dis baie interessant dat die Stad Ur waarvandaan Abram geroep was om te trek, ’n baie groot ziggoerat gehad het wat vir kilometers rondom sigbaar was. Maar om jou hoogte te verander sal nooit opsigself enigiemand in ’n geestelike sin nader aan die hemel bring nie. Die mens se poging kan dit nooit regkry nie.

In plaas daarvan is dit net deur ’n wonderwerk van genade waardeur ons saam met Christus sterf en saam met Hom opgewek word (wat figuurlik deur die doop voorgestel word [Kolossense 2:12, 13]), om moontlik nader aan die hemel te kom.

Let op na die herhalende beklemtoning van wat bo is in Kolossense 3, d.w.s., wat daar in die hemel is: “die dinge daarbo”, “waar Christus is”, weer “die dinge wat daarbo is”, “saam met Christus,” en “saam met Hom in heerlikheid” (Kolossense 3:1–4).

Weliswaar, daar is baie in die Christelike lewe wat verduideliking nodig het. Hoe kan ’n persoon werklik “sterf ” en “opgewek” word wanneer, soos dit lyk, hy of sy dieselfde persoon is wat nie so ’n leef-en-sterf-ondervinding gehad het nie? Daar is baie wat nie sin maak vir die gewone verstand wat nie deur die Heilige Gees beïnvloed is nie. Maar vir hulle wat geestelikgesind is, omdat hulle die nuwe hart ontvang het wat deur God belowe word, en dood is vir sonde, en opgewek is saam met Christus, is dit onvervalste werklikhede. Soos die volgende lied bevestig: “U vra my hoe ek weet Hy leef? Hy leef hier in my hart.”

Nietemin, Paulus gee hierdie bevele want daar is ’n konstante nood vir die innerlike mens om vernuwe te word (lees II Korinthiërs 4:16). Ons kan inderdaad verval en verlore raak! En ons is nooit veilig teen versoeking in hierdie lewe nie.

Ons moet dus daagliks kies om “die dinge daarbo [te soek]” (Kolossense 3:1). Ons ewige lewe is veilig “saam met Christus verborge in God” (Kolossense 3:3), maar die uiterlike van daardie lewe sal alles behalwe versteek wees.

`Waar is jou gedagtes: gewoonlik daarbo of gewoonlik op die aarde? Indien dit laasgenoemde is, hoe kan jy die rigting daarvan verander?`