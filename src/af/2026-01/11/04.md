---
title:  Om vernuwe te word deur kennis
date:   10/03/2026
---

`Lees Kolossense 3:6–11. Hoe hou Paulus aan met hierdie gedagtegang?`

Die aanvanklike woorde van Kolossense 3:8 kondig die dramatiese en beslissende verandering van dood na lewe aan: “Maar nou”. Die woord “nou” in Grieks word beklemtoon. Nou, d.w.s., omdat julle met Christus opgewek is en die dinge daarbo najaag, moet jou huidige lewe merkbaar van jou vroeë lewe verskil. Deur “julle lede wat op die aarde is [dood te maak]” (Kolossense 3:5), moet julle ontslae raak van toorn, woede, boosheid, laster, skandelike taal uit julle mond” (Kolossense 3:8).

Altwee die woorde toorn en woede kan God se regmatige reaksie op sonde beskryf (aangeraak in gister se les), en so ook Jesus se reaksie (Markus 3:5, Openbaring 6:16). In teenstelling hiermee word ons aangespoor om “gou [te] wees om te hoor, stadig om te praat, stadig om toornig te word; want die toorn van ’n man bewerk nie die geregtigheid voor God nie” (Jakobus 1:19, 20). Haatdraendheid wens ander ongeluk toe. Kwaadpratery onteer ander. Paulus verdoem alle taalgebruik wat toornig en skandelik is. Laastens, om vir mekaar te lieg, word verbied (vergelyk Levítikus 19:11, 18), “omdat julle die oue mens met sy werke afgelê het” (Kolossense 3:9).

`Wat bedoel Paulus met “die oue mens” in teenstelling met “die nuwe mens”? Lees Romeine 6:6 en Efésiërs 4:22–24.`

Die werkwoorde wat Paulus gebruik vir hierdie transformasie van die oue mens tot die nuwe mens sinspeel op om beklee te word, soos om die vuil klere uit te trek en met nuwe wit klere beklee te word (vergelyk Sagaría 3:4). ’n Soortgelyke ou/ nuwe onderskeid word met betrekking tot die ou en nuwe verbond gemaak, wat respektiewelik gekenmerk word deur te verwys na die uiterlike letter van die wet en die wet wat deur die Gees op die vleestafels van die hart gegraveer is (II Korinthiërs 3:4–18).

Hierdie metafore beskryf bekering, en die gevolg daarvan is wat Paulus ’n “gedaanteverandering” noem (II Korinthiërs 5:17). Ons wat “vernuwe word tot kennis na die beeld van sy Skepper [Christus]” (Kolossense 3:10), wat die Beeld van die onsienlike God is (Kolossense 1:15). Deur Christus te leer ken deur sy Woord “word ons van gedaante verander na dieselfde beeld, van heerlikheid tot heerlikheid” (II Korinthiërs 3:18). Hierdie plaas ons bo alle etniese, geografiese en sosiale grense (Kolossense 3:11), want ons is burgers van ’n beter koninkryk.