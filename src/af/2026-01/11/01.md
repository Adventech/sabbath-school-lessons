---
title:  Om in Christus te leef
date:   07/03/2026
---

### Skrifverwysings vir hierdie week se studie
Kolossense 3:1–17, Romeine 1:18, Romeine 6:1–7, Efésiërs 4:22–24, Deuteronómium 7:6–8, I Samuel 16:23.

> <p>Geheueteks</p>
> “En beklee julle bo dit alles met die liefde wat die band van die volmaaktheid is.” (Kolossense 3:14).

Daar word deurgaans nadruk daarop gelê om nie so hemelsgesind te wees dat jy hoegenaamd van geen nut op aarde is nie; terwyl dit in ’n sekere sin waar is, is daar ’n ewe-belangrike konsep wat deur Paulus in Kolossense 3 beklemtoon word: as ons te aardsgesind is, sal ons van geen nut vir die hemel en vir die Here wees nie.

Paulus vestig ons aandag op baie praktiese, hemelse beginsels wat net deur diegene verstaan kan word wat “saam met Christus opgewek is” (Kolossense 3:1). Sy raad bevat praktiese beginsels wat al ons verhoudinge sal bevorder, en nie net ons verhoudinge in die kerk nie.

Jesus het gesê, “Julle moet jul vyande liefhê, seën die wat vir julle vervloek, doen goed aan die wat vir julle haat . . . sodat julle kinders kan word van julle Vader wat in die hemele is; want Hy laat sy son opgaan oor slegtes en goeies, en Hy laat reën op regverdiges en onregverdiges” (Matthéüs 5:44, 45).

Klink dit onmoontlik? Menslikgesproke is dit. Ons moet eers sterf voordat ons werklik vir God kan lewe. Dit is hoekom ons hemelsgesind moet wees as ons hoop om van enige aardse hulp vir ons hemelse Vader te wil wees.

Hierdie week gaan ons sien hoe ons deur in Christus te leef, ’n verskil kan maak, nou en in die ewigheid.

_Bestudeer hierdie week se les ter voorbereiding vir Sabbat, 14 Maart._