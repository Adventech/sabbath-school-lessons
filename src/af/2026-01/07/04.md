---
title:  Verbly julle altyd in die Here
date:   10/02/2026
---

`Lees Filippense 4:4–7. Hoe kan ons die “vrede van God” ervaar?`

Nadat hy weer die behoefte vir eenheid (Filippense 4:1-3) genoem het, begin Paulus met ’n ander tema: om bly te wees in die Here (Filippense 4:4–7).

Hoeveel keer het jy jou al gestres oor dinge wat toe uiteindelik toe sonder inspanning vinnig weggekwyn het net so vinnig as wat dit begin het? Jesus het ’n goeie rede gehad om herhaaldelik te beklemtoon dat ons ons nie moet bekommer nie (lees Matthéüs 6:25–34 en Matthéüs 10:19), en Petrus herinner ons ook dat ons al ons bekommernisse of angs op die Here moet werp, “want Hy sorg vir julle” (I Petrus 5:7). Inderdaad, die probleme wat wêreldwyd toeneem, behoort ons met hoop te inspireer dat die Here se koms naby is (vergelyk Matthéüs 24:33, Lukas 21:28, Jakobus 5:8).

Die teenmiddel vir angs in alles, wat elke situasie insluit, is om in geloof te bid (Filippense 4:6, 7). Dis duidelik, ons moet glo en optree asof ons gebed reeds beantwoord is selfs voordat ons dit sien gebeur, want ons moet “met danksegging” bid. Die woord “smeking” is ook bygevoeg (Grieks, desis), en dit dui tye van uiterste nood en dringendheid aan (lees bv. Lukas 1:13, Filippense 1:19, I Timótheüs 5:5, Jakobus 5:16). Ons gebede is stille “versoeke”, maar ons kan weet ons smeekbede was ontvang solank ons “volgens sy wil” vra (I Johannes 5:14). Dan kan ons rustig wees en vrede ervaar, wetende dat al ons versoeke in God se hande is.

`Hoe vergroot die volgende skrifgedeeltes ons begrip van God se vrede? Psalm 29:11, Jesaja 9:6, Lukas 2:14, Johannes 14:27, I Korinthiërs 14:33.`

God se vrede is iets wat die wêreld nooit kan gee nie, want God se vrede kom uit die versekering dat ons die gawe van die ewige lewe deur Jesus ons Verlosser het (Romeine 5:1, Romeine 6:23). Hierdie vrede het ’n impak op elke aspek van die lewe en “gaan alle verstand te bowe” (Filippense 4:7). Dit kan nie net deur die verstand alleen begryp word nie, soos wat die Griekse woord nous (meervoud) wat hier gebruik word, aandui.

`Hoe sou jy aan iemand verduidelik wat dit beteken om “die vrede van God” te ervaar?`