---
title:  Bedink hierdie dinge . . .
date:   11/02/2026
---

Die vrede wat alle verstand te bowe gaan, sal ook “julle harte en julle sinne bewaar in Christus Jesus” (Filippense 4:7). Ons innerlike belewenis benodig beskerming. Dis interessant dat Filippense 4:7 ’n militêre metafoor met betrekking tot God se vrede gebruik. Die Griekse werkwoord (phroure) word gebruik om ’n garnisoen soldate wat ’n stad teen ’n inval bewaak, te beskryf (II Korinthiërs 11:32; vergelyk Handelinge 9:24).

’n Ander baie belangrike aspek van innerlike vrede sluit in om in harmonie met God se wil te leef. “Die wat u wet liefhet, het groot vrede, en vir hulle is daar geen struikelblok nie” (Psalm 119:165).

`Lees Filippense 4:8, 9.Watter spesifieke handelinge of optredes word aangemoedig?`

Paulus begin Filippense 4:8,9 met “Verder”, en noem dan ’n lys van ses deugde, gevolg deur ’n beknopte opsomming daarvan en ’n aanmoediging om Paulus se voorbeeld na te boots. Hierdie interkulturele vermaning waarmee daar afgesluit word, pas goed in by die Grieks-Romeinse agtergrond in Filippi waar daar tweeledig op kuisheid en voorbeeld klem gelê was. Dis egter interessant dat daar op bybelse deugde gefokus word wat vanselfsprekend afgelei word omdat Paulus die vier Griekse hoofdeugde weglaat (bedagsaamheid, regverdigheid, matigheid en moed).

1. Waarheid — nie toevallig nie, begin die lys met die vernaamste bybelse deug van waarheid, wat Jesus (“Waarlik, ek sê . . .”) en die hele Nuwe Testament dikwels beklemtoon (lees byvoorbeeld Handelinge 26:25, Romeine 1:18, I Korinthiërs 13:6, II Korinthiërs 4:2, Efésiërs 4:15, I Timótheüs 3:15, Jakobus 1:18, I Petrus 1:22, I Johannes 2:21).
2. Eerbaar — die Griekse woord verwys na ’n persoonlike deug (vergelyk die ander gebruike daarvan in I Timótheüs 3:8, 11; Titus 2:2 waar dit as “waardig” in die AOV aangegee word).
3. Regverdig — hierdie deug word deur God se regverdige karakter gedefinieer (vergelyk die gebruik daarvan in Filémon 1:7).
4. Rein — gedagtegang en handeling wat voortvloei uit God se regverdigmakende regverdiging deur geloof (lees I Johannes 3:3).
5. Lieflik — estetiese skoonheid wat oral in God se skepping gesien kan word.
6. Loflik — “vriendelik en innemend en minsaam”.

Paulus gee nog twee verdere kwalifikasies sodat daar nie ’n heidense betekenis aan enige van hierdie deugde toegedig kan word nie: “watter deug en watter lof daar ook mag wees” (Filippense 4:8), “bedink dit”. En dan, om alle twyfel en potensiële wanbegrip te voorkom, doen Paulus ’n beroep op ons om deur sy eie voorbeeld te doen wat ons geleer, ontvang, gehoor en gesien het (Filippense 4:9).