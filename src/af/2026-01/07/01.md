---
title:  ’n Hemelse burgerskap
date:   07/02/2026
---

### Skrifverwysings vir hierdie week se studie
Filippense 3:17–4:23, I Korinthiërs 15:42–44, Johannes 14:27, Psalm 119:166, Job 1:21, 1 Timótheüs 6:7.

> <p>Geheueteks</p>
> “Wees oor niks besorg nie, maar laat julle begeertes in alles deur gebed en smeking met danksegging bekend word by God”(Filippense 4:6).

Hierdie week se les sluit ons studie van die boek van Filippense af, en is gevul met waardevolle lesse en leuses vir ons daaglikse lewe. Dit blyk dat baie van die hoë morele waardes wat die apostel Paulus se lewe gerig het, in die slotverse van hierdie sendbrief gevind word. Net soos by die leringe van Jesus wat op die innerlike mens gefokus was, is dit wat Paulus met ons deel geheime om ’n vreugdevolle Christelike lewe te leef.

Selfs wanneer dinge nie vir ons verloop soos wat ons dit graag sou wou hê nie, en wat meer dikwels as wat ons dit sou verkies, gebeur, moet ons nie bekommerd of beangs of moedeloos wees nie. In plaas daarvan is daar beginsels wat ons sal help om innerlike krag te bekom om die uitdagings wat die lewe bring, te hanteer, en so kan ons dan ’n gevestigde en blywende vrede ondervind wat net God aan ons kan gee. Die teenswoordige en die toekoms is in Sy hande, en Hy sal in al ons behoeftes voorsien.

Die belangrikste is dat ons nie nodig het om ons hoop op aardse stelsels of regerings te vestig wat ons oor en oor teleurstel nie. As Christene is ons burgers van God se hemelse koninkryk. En saam met daardie burgerskap ontvang ons voorregte, wonderlike voorregte. En ook verantwoordelikhede.

_Bestudeer hierdie week se les ter voorbereiding vir Sabbat, 14 Februarie._