---
title:  “Staan so vas in die Here”
date:   09/02/2026
---

`Lees Filippense 3:20, 21. Hoe beskryf Paulus baie duidelik hoe ons Christen“burgerskap” moet lyk?`

Anders as die vyande van die kruis, wat “aardse dinge [bedink]” en geen groter god as hulle buik het nie (Filippense 3:19), word daar Christenburgerskap in die hemel gevind waar Jesus Christus ons heerser is. Om die punt te bevestig, beklemtoon Paulus die behoefte van “ons vernederde liggaam” (Filippense 3:21) wat onderhewig is aan siektes, agteruitgang en die dood, om verander te word na sy verheerlikte liggaam.

**Hoe beskryf die volgende skrifgedeeltes die verheerlikte stadium?**

`Job 19:25–27`

`Lukas 24:39`

`1 Korinthiërs 15:42–44`

`1 Korinthiërs 15:50–54`

`Kolossense. 3:4`

Op die ou einde sal “die laaste vyand” vernietig word (I Korinthiërs 15:26). En dit is ons grootste hoop, die finale belofte wat aan ons gegee word in Jesus — nie net die einde van die dood nie, maar ’n hele nuwe liggaam; meer nog, ’n “verheerlikte liggaam” (Filippense 3:21).

In ’n boek oor hoe om “verlossing” sonder God te bekom, word daar nogal dwaas geredeneer dat die begrip “verlossing” ’n manier is om die vrees vir die dood te oorkom. Die skrywer, Luc Ferry, erken darem dat die Christendom “ons in staat stel om nie net die vrees vir die dood te bowe te kom nie, maar ook om die dood self te oorwin. En sodoende deur indiwiduele identiteit en nie as naamloosheid of abstraksie nie, blyk dit om die enigste manier te wees wat ’n ware definitiewe oorwinning oor persoonlike onsterflikheid in ons toestand as sterflinge, te bied.” — Luc Ferry, A Brief History of Thought (New York: Harper Collins,2011, Kindle edition), bl. 90, (vry vertaal). Dit is nogal ’n erkenning deur ’n ateïs!

Dus, vir Paulus, sluit ons hemelse burgerskap die belofte van die opstanding en die ewige lewe ’n hele nuwe bestaan in, wat ons onsself nou skaars kan indink.

`Hoekom is die belofte van die ewige lewe so uiters belangrik vir almal wat glo? Wat kan hierdie wêreld ons moontlik bied wat dit werd sal maak om dit wat Christus ons aanbied, te verbeur?`