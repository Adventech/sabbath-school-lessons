---
title:  Die wysheid van en kennis oor God
date:   01/03/2026
---

Job het gevra, “Maar die wysheid – waar word dit gevind? En waar is die plek van verstand?” (Job 28:12). Paulus antwoord: in Christus, “in wie al die skatte van wysheid en kennis verborge is” (Kolossense 2:3; vergelyk I Korinthiërs 1:30). As ons Christus het, het ons alles, selfs die “volle versekerdheid van insig” oor die doel van die lewe (Kolossense 2:2). Deur Hom was die verborgenheid van God wat die ganse plan van verlossing insluit, geopenbaar.

`Lees Kolossense 2:1–7. Wat is Paulus se doel vir die skryf van hierdie sendbrief?`

Die Griekse woord paraklthsin beteken “vertroos” of “saamgevoeg” (Kolossense 2:2). Paulus se begeerte is nie net om die gelowiges in Kolosse te help om die valse leerstellings te erken nie, maar ook om hulle in Christelike liefde te verenig. Beide werkwoorde dui Paulus se vertroue aan dat hierdie sendbrief die doel sal bereik waarvoor dit bedoel was.

Hy het hulle egter vir hulle “goeie orde . . . en die vastigheid van julle geloof in Christus” geprys (Kolossense 2:5).

Die Griekse term taxis, wat as “ordes” vertaal is, word in die Nuwe Testament gebruik om na die priesterlike ordes van Aäron te verwys (Lukas 1:8, Hebreërs 7:11) en Melgisédek (Hebreërs 5:6, 10; Hebreërs 6:20; Hebreërs 7:11, 17), maar hier pas Paulus dit op ordelikheid in die kerk toe (I Korinthiërs 14:40) wat ook Kolossense 2:1-7 insluit. Soms is daar ’n neiging om kerkorde en die kerklike organisasie as net ’n geestelike instansie met geen teologiese belange nie, te beskou.

Maar deur die regte welvoeglikheid vir aanbidding voor te skryf (lees bv. I Korinthiërs 11), en te spesifiseer hoe ouderlinge en diakens gekeur behoort te word (I Timótheüs 3, Titus 1), was Paulus baie versigtig om orde in die kerk te handhaaf. Deur hierdie maatreëls word God se wysheid en die leringe van die Bybel bewaar en verkondig.

As gevolg van die korrekte leringe wat die Kolossense van Paulus se bondgenote ontvang het, was hulle geloof “onwankelbaar”. Dit kan nie wankel nie omdat dit op ’n soliede bybelse fondament rus wat, indien hulle getrou bly, hulle sal beskerm teen die dwalinge wat deur die valse leraars aanbeveel word.

`Wat het jy al ondervind m.b.t. die behoefte aan “orde” in jou eie geestelike lewe?`