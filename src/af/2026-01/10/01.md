---
title:  Volmaak in Christus
date:   28/02/2026
---

### Skrifverwysings vir hierdie week se studie
Kolossense 2; Hebreërs 7:11; Jesaja 61:3; I Korinthiërs 3:6; Deuteronómium 31:24–26; Romeine 2:28, 29; Romeine 7:7.

> <p>Geheueteks</p>
> “Laat niemand julle dan oordeel in spys of in drank of met betrekking tot ’n fees of nuwemaan of sabbat nie, wat ’n skaduwee is van die toekomstige dinge; maar die liggaam behoort aan Christus”(Kolossense 2:16, 17).

Was jy al ooit gevra hoekom jy die Sabbat hou? Dalk was selfs hierdie week se geheueteks as ’n bewys daarteen gebruik. Tog was die teksvers nie geskryf om na die vierde gebod te verwys nie, maar as antwoord op dwalinge wat deur valse leraars in die kerk ingebring was. Wat was hierdie dwalinge? Eerstens word die valse leringe beskryf as “wysbegeerte”, “die oorlewering van die mense”, “die eerste beginsels van die wêreld”, en “nie volgens Christus nie” (Kolossense 2:8). Dit verwys ook na die besnydenis en na die hou van die Joodse feeste (Kolossense 2:11, 16), saam met die Joodse reinigingsrituele en reëls met betrekking tot voedsel (Kolossense 2:16, 21), en om nie die aanbidding van engele na te streef (Kolossense 2:18) nie. En laastens, is dit op “die gebooie en leringe van mense” gemik wat moontlik asketiese praktyke (“gestrengheid teen die liggaam”) ingesluit het (Kolossense 2:22, 23).

Hierdie valse leraars was duidelik godsdienstig en opreg, maar ook hulle het die evangelie verkeerd verstaan. Hierdie week gaan ons kyk hoekom dit gebeur het. En ons sal sien hoekom die geheueteks niks met ons onderhouding van die sewendedag-Sabbat te doen het nie.

_Bestudeer hierdie week se les ter voorbereiding vir Sabbat, 7 Maart._