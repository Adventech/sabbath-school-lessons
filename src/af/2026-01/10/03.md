---
title:  Ingewortel en om in Christus te groei
date:   02/03/2026
---

Die tema van Kolossense is een van die duidelikste aanbevelings om ’n Christelike lewe te leef: “Soos julle dan Christus Jesus, die Here, aangeneem het, wandel so in Hom” (Kolossense 2:6). Ons ontvang redding deur ’n Persoon te aanvaar, en nie net ’n versameling van leringe nie. Maar deur Jesus te aanvaar, sluit ook in om al sy leringe te aanvaar, soos deur die apostels en profete in die Bybel aan ons gegee word (lees Efésiërs 2:20).

Meer as enigiets anders beteken die besluit om Christus te aanvaar en om self te kruisig, om ’n algehele oorgawe van self aan die lewende Christus te maak.

Die lewende Woord (Jesus) kan nie van die Geskrewe Woord (die Bybel) geskei word nie. Altwee verteenwoordig beide kante van dieselfde muntstuk. Om die waarheid te sê, ons kan Jesus net deur Skrif beter leer ken. Ons “wandel” of lewe ons lewens “in Hom”, wat beteken dat ons sy Woord en sy Gees toelaat om ons in al ons besluite en doen en late te lei.

In Kolossense 2:7 maak Paulus van ’n bybelse metafoor gebruik wat Christene met plante vergelyk. Ons word in Christus gewortel en opgebou deur Hom as ons Verlosser te aanvaar en ons lewens volgens sy Woord te rig. Dit is hoe ons “in die geloof bevestig” word.

`Hoe word die volgende skrifgedeeltes verryk deur plantmetafore as simbole vir gelowiges te gebruik? (Lees Jesaja 61:3, Matthéüs 3:10, Lukas 8:11–15, I Korinthiërs 3:6.)`

Paulus beeld twee alternatiewe keuses uit vir die gelowiges. Een is om “ ’n planting van die HERE” genoem te kan word (Jesaja 61:3) en om aan te hou om volmaak in Christus te wees deur aan Hom en sy leringe vas te hou. Die ander kan met ’n nagemaakte plant vergelyk word wat werklik lyk, maar eintlik leweloos is. Deur menslike filosofieë en tradisies aan te neem, word ons as “buit” weggevoer (Kolossense 2:8). Alhoewel Christus ons vrygemaak het, is dit moontlik om weer onder die juk van diensbaarheid gebring te word (Galásiërs 5:1; vergelyk Handelinge 15:10).

Kortliks, deur onbybelse leringe te aanvaar beteken om Christus te verwerp omdat hulle wie valse leringe aanvaar het, ongelukkig ’n ander evangelie aangeneem het en menslike gesag bo die outoriteit van die Skrif aanvaar het (lees Galásiers 1:6–9). Hierdie was ’n gevaar in die vroeë kerk en bly vandag nog ’n gevaar.

`Wat was jou eie ondervinding met wat dit beteken om self op te offer om liewer Christus te ontvang? Hoekom moet dit ’n voortdurende proses wees?`