---
title:  Die gebooie van mense
date:   05/03/2026
---

`Lees Kolossense 2:20–23. Hoe verstaan jy Paulus se vermanings in die lig van die ander beginsels wat in hierdie hoofstuk bespreek was?`

Soos in sy sendbrief aan die Galásiërs, skryf Paulus oor sy besorgdheid oor die nakoming van die Joodse seremonies “volgens die eerste beginsels van die wêreld” (Kolossense 2:8, 20; vergelyk Galásiërs 4:3, 9). Met ander woorde, soos met die aardse tempel behoort hierdie dinge aan die wêreld, maar ons burgerskap is in die hemel. Ons hoef nie met die seremoniële wette belas te word nie, want dit was maar net ’n voorafskaduwing van die werklikheid wat ons nou deur Christus geniet. Dit wil sê, al was dit oorspronklik deur God aan ons gegee, het hierdie voorskrifte hulle doel gedien, en word dit nie meer benodig nie.

Omdat al hierdie regulasies mee weggedoen was by die kruis, soos dit aangedui was toe die voorhangsel van die tempel in twee geskeur het (Matthéüs 27:51; vergelyk Daniël 9:27), is Christene (insluitend Joodse-Christene) nie meer onderworpe aan hierdie regulasies nie. Deur jouself daaraan te onderwerp, identifiseer jy jouself met hierdie wêreld wat besig is om verby te gaan in teenstelling met die nuwe wêreld wat aan ons in Christus belowe word.

Per slot van rekening, ons sien uit na “nuwe hemele en ’n nuwe aarde waarin geregtigheid woon” (II Petrus 3:13) en nie net na ’n opknapping van hierdie ou een nie.

Behalwe die feit dat die Fariseërs en skrifgeleerdes addisionele menslike vereistes by die Mosaïese regulasies bygevoeg het (lees Markus 7:1–13), was die Ou Testamentiese seremonies wat in Christus vervul was nie nodig om as goddelike vereistes nagekom te word nie, maar kon dit net as mensgemaakte vereistes beskou word. Inderdaad, dit lyk asof dit ’n geloofslas geword het in teenstelling met iets wat die geloof moes bevorder het. Dit is so maklik om op al hierdie dinge te konsentreer en jouself bo diegene wat dit nie doen nie, te ag, wat al erg genoeg is, maar ook dalk selfs jouself te sien as iemand wat verlossing verdien, ’n strik waarin ons nie vasgevang moet word nie.

Dwarsdeur die Christelike kerkgeskiedenis het Bybeldeskundiges aan die versoeking toegegee om godsdienstige uitsprake te maak en hulself die rol van die Heilige Gees toe te eien om sodoende gelowiges te lei oor wat hierdie teksvers beteken. Christus is self die fontein van Bybelwaarheid soos deur Paulus en ook al die ander Bybel-outeure geleer was.

`Hoe kan ons seker maak ons verstaan dat ons enigste fondament om gered te word, is deur wat Jesus vir ons gedoen het, buite onsself, in die plek van onsself — afgesien van wat Hy ookal in ons doen?`