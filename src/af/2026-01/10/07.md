---
title:  Vir verdere studie
date:   06/03/2026
---

“Net soos mense in die apostels se tyd probeer het om geloof in die Skrifte deur middel van die oorlewering en die filosofie te vernietig, so trag die vyand van geregtigheid in ons tyd om siele deur middel van die aangename idees van die hoër kritiek, evolusie, spiritisme, teosofie en panteïsme op verbode paaie te lei. Vir vele is die Bybel ’n lamp sonder olie, omdat hulle hulle gedagtes op die gebied van spekulatiewe geloof begeef het wat misverstand en verwarring veroorsaak. Deur middel van sy ontleding, veronderstelling, en heropbouing, vernietig die hoër kritiek geloof in die Bybel as ’n Goddelike openbaring. Dit ontneem Gods Woord die mag om menslike lewens te beheer, op te hef en te besiel. Deur spiritualisme (wysbegeerte) word vele geleer dat begeerlikheid die hoogste wet is, dat losbandigheid vryheid is en dat die mens aan niemand anders as aan homself verantwoording hoef te doen nie.

“Die volgeling van Christus sal die “drogredes” teëkom waarteen die apostel die gelowiges te Kolosse gewaarsku het. Hy sal spiritualistiese vertolkinge van die Bybel teëkom, maar hy moet dit nie aanvaar nie. Hy moet sy stem in duidelike bevestiging van die ewige waarhede van die Skrifte laat hoor. Met sy oë op Christus gevestig, moet hy doelgerig op die aangewese weg voortbeweeg en alle leerstellings verwerp wat nie met Sy leer ooreenstem nie. Die waarheid van God is die onderwerp waaroor hy moet dink en peins. Hy moet die Bybel as die stem van God ag wat regstreeks tot hom spreek. So sal hy die Goddelike wysheid vind.” — Ellen G. White, Die Handelinge van die Apostels, bl. 474, 475.

**Vrae vir bespreking:**

`Wat beteken dit dat in Christus “al die volheid van die Godheid liggaamlik [woon]”, en dat Hy “die Hoof is van alle owerheid en mag”(Kolossense 2:9, 10)? Lees ook Johannes 1:1, Hebreërs 1:3 en I Petrus 3:22.`

`Ons het heelwaarskynlik al gehoor hoe Kolossense 2:14–16 as ’n argument teen die sewendedag-Sabbat gebruik word. Watter ander probleme behalwe wat in hierdie week se les bespreek was, word deur die gebruik van hierdie teksverse geopper, dat ons nie meer die vierde gebod hoef te onderhou nie?`

`Hoe hanteer jy diegene wat daarop aandring dat ons die seremoniële wette ook moet hou? Hoewel jy dalk geestelike of teologiese seëninge kan ontdek deur dit te onderhou, watter probleme ontstaan wanneer daar aangedring word dat dit onderhou moet word?`

`Ellen G. White se aanmerking hierbo dui aan dat ons die Bybel “as die stem van God [moet] ag wat regstreeks tot ons spreek”. Hoekom moet ons dan ywerig daarteen waak dat enigeen of enigiets nie ons geloof in die outoriteit en inspirasie van die hele Skrif verswak nie, selfs die gedeeltes wat ons dalk in sekere gevalle ongemaklik kan laat voel?`