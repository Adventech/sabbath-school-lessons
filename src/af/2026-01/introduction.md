### Om Hemel en Aarde te verenig

Dink aan die moeilikste taak wat jy al ooit moes verrig het. Wat het dit so moeilik gemaak? Was dit die verwagtinge, of die tyd wat tot jou beskikking was, of beide? Was dit jou gesindheid teenoor die taak? Of dalk die mense met wie jy saamgewerk het? Of dalk het dit gelyk of dit ’n onmoontlike taak was om te voltooi?

Dink aan die doel van die plan van verlossing: om hemel en aarde te verenig. Klink dit onmoontlik? Menslikerwys is dit definitief ontmoontlik. Nietemin, net voor Hy na die hemel opgevaar het, het Jesus aan die apostels oënskynlik ’n onmoontlike taak gegee: “Gaan dan heen, maak dissipels van al die nasies, en doop hulle in die Naam van die Vader en die Seun en die Heilige Gees; en leer hulle om alles te onderhou wat Ek julle beveel het” (Matthéüs 28:19, 20).

Jesus het Paulus na die Heidene gestuur om hierdie oënskynlike onmoontlike taak uit te voer: “‘om hulle oë te open, dat hulle hul van die duisternis tot die lig kan bekeer en van die mag van die Satan tot God, sodat hulle deur die geloof in My vergifnis van sondes en ’n erfdeel onder die geheiligdes kan ontvang’” (Handelinge 26:18).

Sommige mense mag dalk tou opgooi as hulle sulke werk gegee word, maar ons moenie die beloftes van Jesus in beide hierdie gevalle miskyk nie. Hy het die volgende belofte aan die apostels bygevoeg, “En kyk, Ek is met julle al die dae tot aan die voleinding van die wêreld” (Matthéüs 28:20). En aan Paulus het Jesus gesê, “Maar rig jou op en staan op jou voete, want hiertoe het Ek aan jou verskyn om jou te bestem tot ’n dienaar en getuie van die dinge wat jy gesien het en van die dinge waarin Ek nog aan jou sal verskyn” (Handelinge 26:16).

Kortliks, Jesus gee menslikgesproke moeilike take aan ons sodat ons op Hom moet staatmaak en nie op onsself nie. Hy gee nooit aan ons ’n taak sonder om aan ons die mag te gee om dit te doen nie. “Wanneer die wil van die mens met die wil van God saamwerk, word dit alvermoënd. Wat ook al op Sy bevel gedoen moet word, kan deur Sy krag vermag word. Al Sy bevele is instaatstellings.” — Ellen G. White, Die Gelykenisse van Christus, bl. 333.

Dis verbasend dat toe Paulus aan die Kolossense geskryf het, die evangelie reeds “verkondig” was “in die ganse mensdom onder die hemel” (Kolossense 1:23). Natuurlik het nie almal dit aanvaar nie. Maar as ons versigtig na die opdragte kyk wat Hy aan die apostels gegee het (Matt. 28:18–20), en aan die apostel Paulus, het Jesus nooit belowe dat almal dissipels sou word nie of dat almal tot bekering sou kom nie. Die “evangelie van die koninkryk sal verkondig word in die hele wêreld tot ’n getuienis vir al die nasies, en dan sal die einde kom” (Matthéüs 24:14), (beklemtoning in skuinsdruk verskaf). Hoe lyk daardie getuienis? Presies hoe moet dit uitgevoer word?

Hierdie kwartaal gaan ons Paulus se sendbriewe aan die Filippense en die Kolossense bestudeer. Hulle het belangrike ooreenkomste. Beide van hulle openbaar Christus, die enigste Een wat in staat is om hemel en aarde te verenig. Hy is die leer wat aan Jakob in ’n droom getoon was wat van die aarde tot aan die hemel reik (Génesis 28:12; vergelyk Johannes 1:51). As Seun van die mens, red Hy ons van sonde; as Seun van God, is Hy ons voorspraak en pleit Hy vir ons.

Deur hierdie briewe te bestudeer, sal ons beide hierdie aspekte van Jesus sien. Ons gaan van die mees verhewe of goddelike verklarings oor Christus se goddelikheid bedink, en hoe Hy dit alles opgegee het om ons te kom red. Ons gaan sien hoe Paulus in die tronk geworstel het met probleme in een van die kerke wat hy begin het (Filíppi), en een wat hyself nooit eers besoek het nie (Kolosse). Dit wat Paulus regdeur die “wêreldkerk” van daardie tyd tot stand gebring het, het hom in staat gestel om selfs vanuit ’n Romeinse tronk op uitdagings te reageer. Hy het geweet sy tyd was kort, en hy het alles wat hy kon, gedoen, om die kerk nader aan die hemel en aan mekaar te bring. Deur dit te doen, toon hy aan ons hoe God se kerk nou kan saamspan met die hemel om die eindtydopdrag van Openbaring 14, die “drie-engele boodskap” soos wat ons dit noem, te volbring.

_Clinton Wahlen, Ph.D., is ’n mede-direkteur by die Biblical Research Institute van die Wêreldkonferensie van Sewendedag-Adventiste. Sy vakgebied is die Nuwe Testament, Bybelse Uitlegkunde (hermeneutiek), en die geskiedenis van die Sewendedag-Adventiste Kerk. Hy het in Duitsland, Nieu-Seeland, Rusland, die Verenigde Koninkryk en die Filippyne gewoon en gewerk. Hy en sy vrou, Gina, het twee volwasse kinders, ’n skoondogter en twee kleinkinders._