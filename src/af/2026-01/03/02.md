---
title:  Dat “Christus groot gemaak sal word”
date:   11/01/2026
---

`Lees Filippense 1:19, 20. Wat skyn Paulus se verwagting oor die uitslag van sy verhoor te wees? Wat beskou hy selfs meer belangrik as om vrygespreek te word?`

Alhoewel Paulus nie ’n misdadiger was nie, was hierdie nie die eerste keer wat hy in die tronk beland het nie, en was dit nie vir hom vreemd om vervolg te geword het nie. Hy het aan die Korinthiërs sy lydinge tot op daardie tydstip so beskryf: “in gevangenskappe baie meer, in doodsgevare dikwels. Vyf maal het ek van die Jode ontvang veertig houe op een na. Drie maal is ek met stokke geslaan, een maal is ek gestenig, drie maal het ek skipbreuk gely, ’n nag en ’n dag het ek op die diepwater deurgebring - dikwels op reis, in gevare van riviere, in gevare van rowers, in gevare van my volk, in gevare van die heidene, in gevare in die stad, in gevare in die woestyn, in gevare op see, in gevare onder valse broeders; in arbeid en moeite, in slapelose nagte dikwels, in honger en dors, dikwels sonder ete, in koue en naaktheid” (II Korinthiërs 11:23–27).

Maar sodat ons nie moet dink dat hierdie lydinge al was waaraan hy gedink het nie, voeg Paulus onmiddellik by, “behalwe dit alles, my daaglikse bekommernis: die sorg vir al die gemeentes” (II Korinthiërs 11:28).

`Lees I Korinthiërs 4:14–16; I Thessalonicense 2:10,11; Galásiërs 4:19 en Filémon 10. Wat was Paulus se verwantskapsverhouding met die kerke wat hy tot stand gebring het en met die mense wat hy vir Christus gewen het?`

Soos Jesus wat niks ontsien het om ons te red nie, was Paulus gewillig om “baie graag [uit te gee], ja myself [weg te gee] vir julle siele” (II Korinthiërs 12:15). Maar, dis teenstrydig dat hoe meer ’n persoon se handelswyse Jesus s’n weerspieël, hoe minder is hulle geliefd of word hulle deur sommige mense waardeer. “En almal wat ook godvrugtig wil lewe in Christus Jesus, sal vervolg word” (II Timótheüs 3:12). Maar getroue Christene bly straks die mees kragtige manier om God te verheerlik en om die waarheid van die evangelie te openbaar (vergelyk Filippense 1:7). “Paulus se geduld gedurende sy lang en onregverdige gevangenskap, sy moed en sy geloof, was ’n voortdurende preek.” — Ellen G. White, Die Handelinge van die Apostels, bl. 464.

`Dink na oor hoe jy lewe en oor hoe jy mense behandel, veral mense wat jou nie mooi behandel nie. Watter tipe getuie vir Jesus verteenwoordig jy?`