---
title:  Om oortuig te wees
date:   13/01/2026
---

`Lees Filippense 1:23, 24. Wat bedoel Paulus wanneer hy sê dat “om heen te gaan en met Christus te wees”, “verreweg die beste” is?`

Hierdie skrifgedeelte was grootliks deur die eeue heen verkeerd verstaan. In hierdie week se skrifgedeelte hanteer Paulus die kontras tussen om te leef en om te sterf. Die Christen lewe vir Christus en mag selfs vir Hom sterf. In hierdie sin is dit dan “wins”, want so ’n getuienis is soveel meer kragtig en oortuigend (Filippense 1:21). Daar is geen twyfel dat ’n persoon ’n gelowige is wanneer hy gewillig is om vir sy geloof te sterwe nie.

Maar ons moet ook erken dat die wat dood is, werklik dood is. Hulle “weet niks”. Hulle rus in die graf tot en met die opstanding (lees Prediker 9:5; Johannes 5:28, 29). Dit is hoekom Jesus gesê het “Lasarus, ons vriend, slaap; maar Ek gaan om hom wakker te maak” (Johannes 11:11).

Indien mense wat sterf, onmiddellik hemel toe sou gaan, dink net hoe dit vir Lasarus sou gevoel het. Na vier dae se vrolikheid in die Paradys, kom ’n engel met die “slegte” nuus: “Jammer, Lasarus, maar Jesus roep jou terug aarde toe. Jy kan nie hier bly nie.”

Wanneer ons dwaling logies sou ondersoek, sou ons sien hoe foutief dit werklik is. Die dood is soos ’n diep slaap waaruit Jesus sy getroue volgelinge sal wakker maak by sy Tweede Koms; dan, saam met die lewende heiliges, sal hulle weggevoer word na die hemel om vir ewig saam met Jesus te wees (lees I Thessalonicense 4:16, 17).

Paulus se “heengaan” vanaf die teenswoordige lewe om met Christus te wees, beteken om saam met Hom te ly en vir Hom te sterf (II Timótheüs 4:6) om sodoende “die opstanding uit dode [te] kan bereik” (Filippense 3:11). Daar is ook geen twyfel dat hy bewus daarvan was dat hy nadat hy sy oë toegemaak het in die dood dat hy in sy volgende bewuswording, soos in ’n oogwink, Jesus sou sien om dan saam met God se ander kinders na die plek geneem te word wat vir almal wat Hom liefhet, voorberei word (Johannes 14:3, I Korinthiërs 2:9).

Alhoewel hy gewillig was om vir Christus te sterwe, het Paulus geweet dat dit vir die Filippense beter sou wees vir hom “om in die vlees te bly” (Filippense 1:24). Dis interessant dat, vir die Christen, hierdie beter om vir Christus te lewe of vir Hom te sterwe, nie so maklik beantwoord kan word nie. Paulus was “van weerskante gedring” (Filippense 1:23), om te bly lewe of om in die graf te rus.

`Weereens, alhoewel niemand wil sterf nie, het jy al ooit gedink aan die oomblik wanneer jy sterf, jou volgende bewuswording die wederkoms van Christus sal wees? Hoe kan daardie gedagte jou help om Paulus se denke hier te verstaan?`