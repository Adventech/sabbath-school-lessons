---
title:  Vir verdere studie
date:   16/01/2026
---

“Van die pynbank, die brandstapel, die kerker, uit die spelonke en klowe van die aarde, hoor hy die triomfkreet van die martelaars. Hy hoor die getuienis van standvastige siele wat, hoewel hulle dakloos, verdruk en gepynig was, nogtans vreesloos en plegtig vir hulle geloof getuig en gesê het: ‘Ek weet in wie ek geglo het.’ Deur hulle lewens ter wille van die geloof op te offer, verklaar hulle aan die wêreld dat Hy op wie hulle vertrou het, in staat is om volkome te red.’” — Ellen G. White, Die Handelinge van die Apostels, bl. 512.

“Nog nooit was daar sulke verdeeldheid in die Christendom as vandag nie. As die gawes [as apostels, ander as profete, ander as evangeliste, herders, en leraars (Efésiërs 4:11–13)] nodig was om die eenheid van die vroeë kerk te bewaar, hoe nodig is dit dan nie vandag om die eenheid te herstel nie! En dat dit die doel van God is om in die laaste dae die eenheid van die kerk te herstel, blyk baie duidelik uit die profesieë. Ons word verseker dat die wagters eenders sal sien wanneer die Here Sion weer sal herstel. Ook word gesê dat die verstandiges aan die einde sal verstaan. Wanneer dit gebeur, sal daar eenheid van geloof wees onder almal wat God as wys beskou; want diegene wat inderwaarheid reg verstaan, moet noodwendig eenders verstaan . . . . Uit wat ons aangevoer het, is dit duidelik dat die volmaakte toestand van die kerk wat hier voorspel is nog in die toekoms is; en dus het hierdie gawes nog nie hulle doel bereik nie.” — R. F. Cottrell, “Inleiding,” in Ellen G. White, Eerste Geskrifte, bl. 140.

**Vrae vir bespreking:**

`Na aanleiding van R. F. Cottrell se aanhaling hierbo, wat benodig die Heilige Gees vandag om eenheid in God se kerk te bewerkstellig? Hoe belangrik vir kerkeenheid is die toepassing van die raad wat ons deur die gees van profesie ontvang het?`

`Hoe sou jy die Bybelleerstelling oor die toestand van die dode aan ’n vriend verduidelik wat glo dat Paulus en ander Christene wat gesterf het, nou “saam met Christus” in die hemel is?`

`Hoe verstaan ons die verskriklike werklikheid van lyding in hierdie wêreld? Hoekom is die groot stryd idee so behulpsaam om aan ons ’n beter begrip daarvan te gee? Hoekom dan moet ons op die ou einde uiteindelik na Jesus op die kruis kyk as die beste uitdrukking van die Vader se liefde, en leer om Hom selfs in die ergste tye te vertrou?`