---
title:  Deuteronium in Jeremia
date:  07/12/2021
---

Jare gelede het ’n jongman, ’n agnostikus, ywerig na die waarheid gesoek — wat die waarheid ook al sou wees en waarheen dit hom ook al sou lei.  Uiteindelik het hy nie net in God die Vader en in Jesus begin glo nie, maar het hy ook die Sewendedag-Adventiste boodskap aangeneem. Sy geliefkoosde vers in die Bybel was Jeremia 29:13: “En julle sal My soek en vind as julle na My vra met julle hele hart.” Jare later, terwyl hy sy Bybel bestudeer het, het hy daardie vers weer raakgesien, maar hierdie keer in die boek Deuteronómium. Dit wil sê, Jeremia het dit van Moses gekry.

`Lees Deuteronium 4:23–29. Wat is die konteks van hierdie belofte aan Israel, en wat sê dit nou aan ons?`

Soos ons reeds gesien het, was die boek Deuteronómium gedurende die heerskappy van Koning Josía herontdek, en dit was gedurende dieselfde koning se heerskappy wat Jeremia sy bediening begin het. Dit is dus geen wonder dat die invloed van Deuteronómium in die geskrifte van Jeremia gesien kan word nie.

`Lees Jeremia 7:1–7. Wat sê Jeremia aan die volk wat hulle moet doen, en hoe kom dit ooreen met wat in die boek van Deuteronium geskryf staan?`

Oor en oor in Deuteronómium het Moses beklemtoon hoe voorwaardelik hulle bestaan in die land Kanaän was, en indien hulle ongehoorsaam sou wees, hulle nie in die plek wat God vir hulle gekies het nie, sou kon aanbly nie. Kyk maar na die spesifieke waarskuwing in Jeremia 7:4 wat indirek aan hulle gesê het dat, ja, dit was God se tempel en, ja, hulle was die uitverkore volk, maar dit sou niks beteken het as hulle nie gehoorsaam sou wees nie.

En dat gehoorsaamheid ingesluit het hoe hulle vreemdelinge, die wese en weduwees sou behandel het — ’n gedagte wat na Deuteronómium en sommige van die verpligte verbondsbepalinge terugverwys: “ ‘Jy mag die reg van vreemdeling en wees nie verdraai nie en die kleed van ’n weduwee nie as pand neem nie’ ” (Deuteronómium 24:17; lees ook Deuteronómium 24:21; 10:18, 19; 27:19).

`Lees Jeremia 4:4 en vergelyk dit met Deuteronómium 30:6. Wat is die boodskap aan die volk, en hoe is die beginsel op God se volk nou van toepassing?`