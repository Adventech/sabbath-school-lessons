---
title:  Deuteronómium in later geskrifte
date:  04/12/2021
---

### Leesverwysings vir hierdie week se studie
II Konings  22, Nehemía 9:6, Jeremia 7:1–7, Psalms 148:4, Jeremia 29:13, Miga 6:1–8, Daniël 9:1–19.

> <p>Geheueteks</p>
> “ ‘Dan sal julle daarvandaan die Here jou God soek en vind as jy Hom met jou hele hart en jou hele siel soek’ ” (Deuteronómium 4:29).

Een van die fassinerende dinge van die Bybel, veral die Ou Testament, is hoe dikwels dit wat reeds genoem is, verwys of daarop sinspeel. Dit wil sê, latere outeurs van die Ou Testament verwys na die voriges en gebruik dit wat hulle gesê het om hulle punt duidelik te maak.

Psalm 81, byvoorbeeld, verwys terug na Exodus en haal amper woord vir woord aan uit die aanhef tot die Tien Gebooie:  “Ek is die Here jou God wat jou laat optrek het uit Egipteland” (Ps. 81:11).

Regdeur die Ou Testament word daar na Génesis — veral na die Skeppingsverhaal — verwys, soos in “Ek het na die aarde gekyk, en dit was woes en leeg, ook na die hemel, en sy lig was daar nie” (Jeremia 4:23; lees ook Génesis 1:2).

En ja, die latere outeurs, soos die profete, het baiekeer na die Ou Testament terugverwys, na die boek Deuteronómium wat ’n sentrale rol in die verbondslewe van ou Israel gespeel het. Hierdie week gaan ons fokus op hoe die latere skrywers die boek Deuteronómium gebruik het. Watter gedeeltes daarvan het hulle gebruik, en watter gedeeltes het hulle uitgelig wat vandag vir ons belangrik is?

_*Bestudeer hierdie week se les as voorbereiding vir Sabbat, 11 Desember._