---
title:  Om die Here jou God lief te hê
date:  16/10/2021
---

### Skrifverwysings vir hierdie week se studie
Deuteronómium 6:4, 5 en 10:12; Efésiërs 2:1–10; Openbaring 14:6, 7; Deuteronómium 4:37 en 11:1; Markus 12:28–30.

> <p>Geheueteks</p>
> “ ‘Daarom moet jy die Here jou God liefhê met jou hele hart en met jou hele siel en met al jou krag.’ ” (Deuteronómium 6:5).

Een van die mees belangrike gebede in die Joodse godsdiens kom uit Deuteronómium 6. Dit staan bekend as “Die Shema”, wat gegrond is op die eerste woord van die gebed, die oorspronklike Hebreeuse woord shama‘, wat “om te luister” beteken, of selfs “om te gehoorsaam” — ’n woord wat oor en oor verskyn, nie net in Deuteronómium nie, maar regdeur die Ou Testament.

Die eerste reël van “Die Shema” lees soos volg: Shema Yisrael Adonai Elohenu Adonai echad. Dit beteken: “‘Hoor, Israel: Die Here onse God is ’n enige Here!’”

(Deuteronómium 6:4). Baiekeer wanneer Jode hierdie gebed bid, bedek hulle hulle oë, met die gedagte dat niks hulle aandag van God moet aftrek nie.  Hierdie eerste reël van “Die Shema” word as bevestiging van die monoteïstiese natuur van “Adonai Elohenu”, “die Here onse God”, geag, Israel se lojaliteit aan Hom alleen en aan geen ander “god” nie.  Die feit is, dit kan ook as “die Here is onse God” gelees word.

Hierdie een reël vorm deel van die eerste toespraak wat Moses aan die kinders van Israel gemaak het toe hulle die Beloofde Land sou binnegaan.  Wat egter op hierdie eerste reël volg, is ’n kragtige uitdrukking van waarheid wat net so uiters belangrik vir ons is as wat dit toe was.

_*Bestudeer hierdie week se les as voorbereiding vir Sabbat, 23 Oktober._