---
title:  Vir verdere studie
date:  19/11/2021
---

In die verlede was daar aan almal ’n keuse gegee, en nou ook. Die beslissende woord hier, is keuse. ’n Sekere begrip wat deur ’n groot gedeelte van die Christendom aangehang word dat selfs voordat mense gebore word, God hulle uitverkies het om nie net verlore te gaan nie, maar om in die hel vir ewig te brand, word deur die Skrif weerlê. Die Bybel leer dat ons eie vrye keuse om te lewe of te sterwe, gelukkig of ongelukkig te wees, goed of kwaad te ondervind, sal bepaal watter drie (lewe, geluk, die goeie – of die dood, die ongeluk, die kwaad) ons uiteindelik te beurt sal val. En hoe gerustellend is dit nie om te weet dat as iemand selfs die verkeerde keuse maak, die dood, die ewige dood, jou lot sal wees, en nie ewige foltering in ’n poel van vlamme wat nooit uitbrand nie.

“ ‘Die loon van die sonde is die dood, maar die genadegawe van God is die ewige lewe in Christus Jesus, onse Here.’ (Romeine 6:23) Terwyl die lewe die erfdeel is van die regverdiges, is die dood die erfdeel van die goddelose.  Aan Israel het Moses gesê, ‘Kyk, ek het jou vandag voorgehou die lewe en die geluk, en die dood en die ongeluk’ (Deuteronómium 30:15).  Die dood waarna verwys word in hierdie skrifture is nie die dood wat oor Adam uitgespreek is nie, want die hele mensdom deel in die straf van sy oortreding.  Dit is die ‘tweede dood’ wat hier in teenstelling met die ewige lewe genoem word.” — Ellen G. White, Die Groot Stryd, bl. 544.

**Vrae vir bespreking**:

`➊ Praat in die klas meer oor die gedagte wat in Dinsdag se studie aangebied word, of dit God is wat direk straf uitdeel vir ongehoorsaamheid hier en nou, en of dit ’n wetlike gevolg is vir ongehoorsame handelinge. Of kan dit beide wees? Of, kan daar gevalle wees waar dit die een of die ander is? Hoe verstaan ons hierdie onderwerp? `

`➋ Wat leer die verse wat in die Ellen White aanhaling hierbo gebruik word ons oor die beskikbaarheid van God se krag om sonde nou te kan oorwin? `

`➌ Lees Romeine 10:1–10 waar Paulus Deuteronium 30:11–14 aanhaal om verlossing deur geloof in Jesus in teenstelling met verlossing en regverdiging deur die wet, te verduidelik.  Hoekom dink jy het hy hierdie verse in Deuteronium gebruik?  Let veral op na Romeine 10:10: “want met die hart glo ons tot geregtigheid en met die mond bely ons tot redding”. Watter punt wil Paulus hier tuisbring? `

`➍ Op watter maniere kan jou eie kultuur, jou eie gemeenskap, jou eie mense se sienings jou tot valse aanbidding lei as jy nie versigtig is nie? `