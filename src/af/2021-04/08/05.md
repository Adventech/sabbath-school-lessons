---
title:  Is nie vir jou te swaar nie
date:  17/11/2021
---

Deuteronómium 30 se openingsverse beskryf wat die Here vir die volk sou doen as hulle tot inkeer sou kom en hulle sondige weë sou versaak. Watter wonderlike beloftes was daar nie aan hulle belowe nie!

`Lees Deuteronium 30:1–10. Watter beloftes was deur God aan hulle gemaak ten spyte van die feit dat hier gepraat word oor wat met hulle sou gebeur het voordat hulle ongehoorsaam sou wees?  Wat leer dit ons oor God se genade?`

Dit moes sekerlik bemoedigende woorde gewees het om te hoor. Maar, die punt was nie dat dit nie sou saak maak as hulle sou afdwaal van dit wat God beveel het nie. Die Here bied aan niemand goedkoop genade aan nie. Die doel was dat dit God se liefde aan hulle moes getoon het, en dus, in antwoord daarop, sou hulle hom dan moes liefhê deur gehoorsaam te wees en te doen wat Hy aan hulle gesê het om te doen.

`Lees Deuteronium 30:11–14.Wat sê die Here aan hulle hier?  Wat is die basiese belofte in hierdie verse en watter Nuwe Testamentiese verse kan jy aan dink wat dieselfde belofte weerspieël?`

Met hierdie pragtige taal en juiste redenering, kom ons kyk na hierdie versoek. Die Here vra nie dat hulle iets moet doen wat vir hulle te moeilik sal wees nie. God se bevel is nie te “swaar” of te “ver” om te verstaan nie.  Nog minder is dit buite hulle bereik nie.  Dit is nie hoog bo in die hemel of so ver weg dat iemand anders dit vir hulle moet gaan haal nie;  dis ook nie ver oorkant die see sodat iemand anders dit vir hulle moet bring nie. In stede daarvan sê die Here: “Maar baie naby jou is die woord, in jou mond en in jou hart, om dit te doen” (Deuteronómium 30:14). Dit wil sê, jy ken dit goed genoeg om daaroor te praat, en dit is in jou hart sodat jy weet dat jy dit moet doen.  Daarom is daar geen verskoning om nie gehoorsaam te wees nie.  “Wanneer die wil van die mens met die wil van God saamwerk, word dit alvermoënd.” — Ellen G. White, Die Gelykenisse van Christus, bl. 333.

Om die waarheid te sê, die apostel Paulus verwys na hierdie verse in die konteks van verlossing in Christus; dit wil sê, Paulus verwys daarna as ’n voorbeeld van geregtigheid deur geloof. (Lees Romeine 10:6–10.)

En dan, na hierdie verse in Deuteronómium, word daar aan die kinders van Israel gesê om die lewe of die dood, geluk of ongeluk te kies. En as hulle deur genade en deur geloof die lewe kies, sal hulle dit kry.

`Dis geensins anders vandag nie, is dit nie?`