---
title:  Kies om te leef
date:  13/11/2021
---

### Leesverwysings vir hierdie week se studie
Génesis 2:8, 9; Romeine 6:23; I Johannes 5:12; Deuteronómium 30:1–20; Romeine 10:6–10; Deuteronómium 4:19; Openbaring 14:6–12.

> <p>Geheueteks</p>
> “ ‘Ek neem vandag die hemel en die aarde as getuies teen julle;  die lewe en die dood, die seën en die vloek het ek jou voorgehou. Kies dan die lewe, dat jy kan lewe, jy en jou nageslag’ ” (Deuteronómium 30:19).

So verhaal is altyd hartseer: ’n jong persoon, in hierdie geval ’n 22-jarige vrou, was met ’n dodelik kwaal gediagnoseer, ’n kwaadaardige gewas op haar brein. Selfs met al die verbasende moderne medisynes kon niks vir haar gedoen word nie, behalwe om haar foltering te verleng totdat die onvermydelike sou intree. Maar hierdie jong vrou, “Sandy”, wou nie gesterf het nie.

Sy het toe ’n plan gemaak. Na haar dood moes haar kop in ’n vrieskas geplaas word, in ’n houer wat met stikstofvloeistof gevul was, met die hoop dat haar breinselle bewaar sou word. En daar sou dit wag, vyftig jaar, een honderd jaar, ’n duisend jaar, totdat êrens in die toekoms die tegnologie genoeg gevorderd sou wees sodat haar brein wat uit senuweeverbindings bestaan, met ’n rekenaar gekoppel kon word. En, ja, Sandy sou dan kon “voortleef ”, dalk vir ewig selfs.

’n Hartseer verhaal, nie net omdat ’n jong persoon sou doodgaan nie, maar omdat sy haar hoop op lewe op die verkeerde plek geplaas het. Soos die meeste mense, wou Sandy gelewe het.  Maar sy het ’n keuse gemaak wat, op die ou einde, definitief nie sou werk nie.

Hierdie week, terwyl ons verder in Deuteronómium studeer, gaan ons kyk na die keuse om te lewe, en die geleentheid wat aan ons gegee word om die lewe te kies, maar om dit volgens God se voorwaardes te kies, die Gewer en Instandhouer van lewe wat dit aan ons genadiglik aanbied.

_*Bestudeer hierdie week se les as voorbereiding vir Sabbat 20 November._