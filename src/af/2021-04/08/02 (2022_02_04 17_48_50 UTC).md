---
title:  Die boom van die lewe
date:  14/11/2021
---

Nie een van ons het gevra om hier te wees nie, nie waar nie? Ons het nie gekies om te bestaan nie, nog minder waar en wanneer ons gebore moes word en wie ons ouers moes wees nie.

Dit was dieselfde met Adam and Eva. Hulle kon net so min as wat ’n blaar, ’n rots of ’n berg kon kies, ook nie gekies het om deur God geskep te word nie. Maar, as menslike wesens het ons nie net die voorreg ontvang om te kan bestaan nie (’n rots bestaan), en om te kan lewe nie (’n amoeba lewe), maar om te kan lewe met die vermoë om rasioneel te kan redeneer, en dan boonop nog om na die beeld van God geskape te wees.

Maar, ons is ook nie net gekies om te bestaan as rasionele vrydenkende wesens wat na die beeld van God geskape is nie. Wat God aan ons bied, is die keuse om vir ewig te kan bestaan;  d.w.s., om te kan kies om in Hom vir ewig te lewe deur Jesus se dood op die kruis namens ons.

`Lees Génesis 2:8, 9, 15–17 en 3:22, 23. Watter twee opsies het God aan Adam met betrekking tot Sy bestaan, aangebied?`

“In die middel van die tuin was die boom van die lewe waarvan die vrugte die eienskap gehad het om die lewe te verleng. As Adam aan God gehoorsaam gebly het, sou hy gedurig toegang tot hierdie boom gehad het en hy sou vir ewig geleef het. Maar toe hy sondig, het hy nie meer toegang tot die boom van die lewe gehad nie en was hy onderhewig aan die dood.  Die goddelike vonnis, “Want stof is jy, en tot stof sal jy terugkeer”, beteken die totale vernietiging van die lewe.” — Ellen G. White, Die Groot Stryd, bl 532-533.

Daarom, reg van die begin af gee die Bybel ons net een van twee opsies:  die ewige lewe, wat ons oorspronklik veronderstel was om te hê, of die ewige dood, wat in ’n sekere sin beteken om net weer na niks terug te keer, waar ons aan die begin was.

Dit is ook interessant hoe die “boom van die lewe” wat, volgens die Skrif, in die eerste boek van die Bybel, onsterflikheid gee, weer in die laaste boek van die Bybel herhaal word.  Lees Openbaring 2:7 en 22:2 en vers 14.  Die gedagte is dat alhoewel ons veronderstel was om toegang tot die boom van die lewe te kon hê, ons as gevolg van sonde daardie toegang verloor het;  en nou, aan die einde, wanneer die sondeprobleem uiteindelik en heeltemal opgelos sal wees danksy Jesus en die plan van verlossing, die verlostes, hulle wat die lewe gekies het, weer toegang tot die boom van die lewe sal hê soos wat hulle van die begin af veronderstel was om te hê.

`Dink daaroor na: Deur ons daaglikse keuses, hoe kies ons  om te lewe,  om te sterwe?`