---
title:  Want julle was ook vreemdelinge in Egipte
date:  26/10/2021
---

“ ‘Daarom moet julle die vreemdeling liefhê, want julle was vreemdelinge in Egipteland’ ” (Deuteronómium 10:19).

`Watter boodskap word hier aan aantieke Israel gegee? En wat moet die boodskap in hierdie vers ook vir ons wees?`

Eeue vroeër het die Here aan Abram gesê: “ ‘Weet vir seker dat jou nageslag vreemdelinge sal wees in die land wat aan hulle nie behoort nie; daar sal hulle diensbaar wees en verdruk word vierhonderd jaar lank’ ” (Génesis 15:13; lees ook Génesis 17:8 en Handelinge 13:17). Dit het natuurlik so gebeur, en in die eerste hoofstukke van Exodus is die verhaal van hulle dramatiese redding (Exodus 15:13) en verlossing (Exodus 14:13) uit Egipte opgeskryf vir die nageslag, ’n simbool, ’n tipe, van die redding en verlossing wat aan ons in Christus Jesus gegee word.  In hierdie vers wil die Here hê dat ons moet onthou waar hulle was en wie hulle was — vreemdelinge in ’n ander land.

Met ander woorde, onthou toe julle die uitgeworpenes van die land was, verstotelinge, selfs slawe, en dus aan die genade van die wat sterker as julle was, oorgelaat was om mishandel te word, en wat toe inderdaad ook gedoen was.  En hoewel Israel ’n uitverkore nasie was wat deur God geroep was, ’n “koninkryk van priesters” (Exodus 19:6), en ondanks die feit dat daar verskille tussen hulle en ook vreemdelinge onder hulle was — veral met betrekking tot godsdienstige praktyke — as dit met “menseregte” te doen gehad het, moes die vreemdeling, die weduwee en die weeskind dieselfde regverdige behandeling as Israeliete, ontvang het.

`Lees Matthéus 7:12.  Hoe word dit wat die Here aan antieke Israel gesê het met betrekking tot hoe die swakkes onder hulle behandel moes word, in hierdie vers saamgevat?`

Hierdie vermaning oor hoe Israel die uitgeworpenes moes behandel, was geensins die norm in die antieke wêreld nie, want verstotelinge was soms geensins beter as diere behandel nie, indien dit nie erger was nie.

In teenstelling hiermee moes Israel anders gewees het, ’n lig vir die nasies rondom hulle. En ja, hierdie verskil sou hulle in die God wat hulle aanbid het, in hoe hulle Hom aanbid het en in die hele godsdienstige stelsel van die waarheid wat God aan hulle gegee het, gevind het.  Hulle vriendelike optrede teenoor die verstotenes kon ’n kragtige getuienis aan die wêreld van die voortreflikheid van hulle God en van hulle geloof gewees het, wat in een opsig die rede vir hulle bestaan was, naamlik om getuies vir hulle God in die wêreld te wees.