---
title:  Jy moet die vreemdeling liefhê
date:  25/10/2021
---

Te midde van hierdie vermanings verklaar Moses: “ ‘Kyk, aan die Here jou God behoort die hemel, ook die hoogste hemel, die aarde en alles wat daarin is.’ ” (Deuteronómium 10:14). Wat ’n kragtige uitdrukking van die Oppermag van die Here, ’n gedagte wat ook in ander dele van die Bybel gevind word: “Die aarde behoort aan Here en die volheid daarvan, die wêreld en die wat daarin woon;” (Psalm 24:1).

`Lees Deuteronium 10:17–19. Watter ander verklaring oor die Here maak Moses hier? Wat selfs nog meer belangrik is, watter bevel gee God aan sy volk as gevolg van hierdie verklaring?`

Yahweh is nie net die Alleenheerser van hemel en aarde nie, Hy is ook die “God van die gode en die Here van die here” (Deuteronómium 10:17). Dit beteken nie dat daar wel ander gode bestaan nie, die mindere gode, soos die gemaakte gode wat die heidene rondom hulle aanbid het.  Dit is eerder ’n manier om te sê dat Hy totale Opperheerskappy oor alle ander kragte, wesenlik of denkbeeldig, of in die hemel of op die aarde, het (“ ‘“Aanskou nou dat dit Ek is en dat daar geen god naas My is nie;”’ ” [Deuteronómium 32:39]).

Die versie sê ook dat Hy “ ‘die grote, magtige en gedugte God [is] wat die persoon nie aansien en geen geskenk aanneem nie;’ ” Hierdie is alles deel van die groter boodskap: Yahweh is jou God, en jy, sy volk, moet Hom gehoorsaam.

Ons sien hier ook ’n skerp teenstelling. Ja, Yahweh is die God van die gode en die Here van die here, die Oppermagtige Heerser wat alle dinge wat geskape is in stand hou (Kolossense 1:16, 17), maar wat ook reg aan die wees en die weduwee en die vreemdeling verskaf, en wat sy besorgdheid teenoor hulle toon deur in hulle onmiddellike behoeftes te voorsien. Die God wat sien wanneer ’n mossie op die aarde val (Matthéüs 10:29), weet van die ellendige toestand van die armes. Met ander woorde, die Here sê aan sy volk, so, julle is miskien ’n geroepe volk wat spesiaal is, en Ek het julle lief, maar Ek is ook lief vir die ander mense, wat die armes en hulpbehoewendes by julle insluit. En net soos Ek hulle liefhet, so moet julle hulle ook liefhê.  Hierdie vereiste is een van julle verbondsverpligtinge en daarby ook ’n belangrike een.

`Lees Psalm 146:5–10. Watter boodskap in hierdie Psalm weerspieël wat God hierbo sê, en wat moet dit vir ons as Christene vandag beteken?`