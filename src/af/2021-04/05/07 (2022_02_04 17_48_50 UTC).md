---
title:  Vir verdere studie
date:  29/10/2021
---

Dit is moeilik om ’n denkbeeld te vorm van hoe selfs gedurende die beste tye, soos toe Dawid en Salomo regeer het, die volk Israel so geseënd was deur God en tog nog die armes, die hulpeloses en die uitgeworpenes onder hulle verdruk het.

“Daarom, omdat julle die arm man vertrap en van hom ’n heffing van koring neem, het julle huise van gekapte klippe gebou, maar julle sal nie daarin woon nie;  julle het pragtige wingerde geplant, maar julle sal die wyn daarvan nie drink nie.  Want Ek weet dat julle oortreding menigvuldig en julle sondes geweldig is, julle wat die vyande is van die regverdige, wat omkoopgeld aanneem en die behoeftiges wegstoot in die poort.” (Amos 5:11, 12).

“Die Here gaan na die gereg met die oudstes en die vorste van sy volk, ja, julle het die wingerd afgewei; wat aan die arm man ontroof is, is in julle huise.’ ” (Jesaja 3:14).

**Vrae vir bespreking**:

`➊ Israel moes daaraan herinner word dat hulle “vreemdelinge” in Egipte was, en een rede daarvoor was dat hulle die vreemdelinge en uitgeworpenes in Israel so moes behandel soos wat hulle graag self behandel wou gewees het toe hulle die verstotenes was. Wat is die verband tussen hierdie waarheid en die evangelie as daar in gedagte gehou word dat ons deur die bloed van Jesus vrygemaak was van die slawerny van sonde?  Waarom, en op watter ooreenkomstige maniere, moet wat Jesus vir ons gedoen het inwerk op hoe ons ander mense behandel, veral die hulpeloses of behoeftiges onder ons? `

`➋ Dink na oor die volgende: Ons kan op die regte dag aanbid, die waarheid oor die dood, die hel en die merk van die dier en nog meer verstaan. Dis goed en wel. Maar wat help dit ons as ons ander mense lelik behandel, of die swakkes onder ons verdruk, of ’n onregverdige oordeel oor hulle uitspreek wanneer ’n situasie ontstaan waar daar geoordeel moet word?  Waarom, veral omdat ons die waarheid ken, moet ons ekstra versigtig wees om nie te dink dat, op een of ander manier, net deur die waarheid te ken, dit al is wat God van ons verwag nie?  Waarom is dit ’n moontlike valstrik vir ons? `

`➌ Watter rol moet ons geloof speel om ons te help om die begrip wat oor die algemeen na verwys word as “menseregte”, te verstaan? `