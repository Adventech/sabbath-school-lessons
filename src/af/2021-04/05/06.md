---
title:  Reine godsdiens voor God
date:  28/10/2021
---

`Lees Deuteronium 24:10–15. Watter belangrike beginsels word hier bewoord oor hoe ons diegene oor wie ons toesig hou, moet behandel?`

Hier sien ons weer die Here se besorgdheid oor basiese menswaardigheid.  Iemand skuld jou iets, en dis tyd om in te vorder — sal jy die persoon met respek, met waardigheid, behandel? Moenie inbars in die persoon se huis en dit wat geskuld word, sommer net eis nie. Wag buite en laat die persoon dit vir jou bring.  Deuteronómium

24:12 en 13 sê dat as ’n arm mens jou sy kleed as “pand” gee, moet jy hom ten minste toelaat om in sy kleed te kan slaap.  Die verse wat daarna volg, brei uit oor hoe jy die arm persoon wat vir jou werk wat so maklik onderdruk kan word, moet behandel. Moenie hulle verdruk nie, want in die oë van God is dit ’n sonde, en sekerlik ook ’n ernstige sonde.  Weereens, as Israel God se getuies moes wees, ’n heilige volk wat in waarheid moes wandel te midde van ’n wêreld wat aan dwaling, afgodediens, boosheid en sonde onderhewig was, behoort hulle sekerlik teenoor die swakste en mees verstote persone onder hulle, vriendelik gewees het.  Andersins sou hulle getuienis niks beteken het nie.

`Lees Jakobus 1:27–2:11. Wat sê Jakobus hier wat weerspieël wat die Here aan sy volk in Deuteronium gesê het?  Wat is belangrik omtrent die feit dat Jakobus in hierdie verse die mishandeling van die armes met die Tien Gebooie verbind?`

Alhoewel daar niks in die Tien Gebooie is wat direk verband hou met hoe die rykes die armes behandel nie, maak dit ’n bespotting van jou belydenis van geloof as jy die letter van die wet streng nakom en daarop aanspraak maak dat jy die gebooie hou terwyl jy terselfdertyd die armes en behoeftiges te na kom. Om jou naaste lief te hê soos jouself weerspieël die hoogste agting vir die wet van God — en dit is nou net soveel teenswoordige waarheid as wat dit in Jakobus se tyd was, en as wat dit was toe Moses met Israel op die grense van die Heilige Land gepraat het.

`Waarom moet ons as Sewendedag-Adventiste wat wetsonderhouding ernstig opneem, seker maak dat ons ook die woorde van Jakobus en Deuteronium ernstig opneem?  Gegewe wat ons in Jakobus lees, waarom behoort ons geloofsoortuiging oor wetsonderhouding ons besluit om die armes en die behoeftiges te help, te versterk?`