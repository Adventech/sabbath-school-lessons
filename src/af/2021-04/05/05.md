---
title:  Oordeel regverdiglik
date:  27/10/2021
---

Ons as gelowiges is geroep om die karakter van God te weerkaats.  Paulus skryf, “my kinders, vir wie ek weer in barenssnood is totdat Christus in julle ’n gestalte verkry” (Galásiërs 4:19). Ons was, per slot van rekening, oorspronklik “na die beeld van God” geskape (Génesis 1:27), ’n beeld wat later deur sonde geskend was.  En soos ons gesien het, toe Moses oor die mag en majesteit van God gepraat het, het hy ook gesê dat God iemand is wat nie die persoon aansien nie en ook geen omkoopgeld aanneem nie, en dat Hy vir die swakkes en die verstotenes omgee.  As God dit doen, moet ons dus ook dieselfde doen.

**Lees die volgende verse in Deuteronium. Wat het hierdie verse met mekaar in gemeen?**

`Deuteronómium 1:16`

`Deuteronómium 16:19`

`Deuteronómium 24:17`

`Deuteronómium 27:19`

Dit is oor die algemeen bekend hoe die swakkes, die armes en die uitgeworpenes nie dieselfde “regverdige” behandeling in die meeste mensehowe ontvang as diegene wat geld, mag en verbintenisse het nie. Dit maak nie saak watter land, tydvak, kultuur, dit is nie, of hoe loofwaardig die regsbeginsels en regverdigheid is wat in konstitusies of wette of wat ook al vervat is nie; die werklikheid bly dieselfde: die armes, die swakkes en die verworpenes geniet nie dieselfde regverdige behandeling as ander nie.

Dit is wat so merkwaardig is oor wat die Here self hier sê. Hierdie onregverdigheid, wat oral oor gevind word, moet nie deur Israel, deur God se volk, hulle wat Hom in die wêreld moet verteenwoordig, toegepas word nie.  In ’n sekere sin, om moderne terminologie te gebruik, die Here wou gehad het dat daar “’n regverdige regspraak” in antieke Israel moes plaasvind.

Maar dit is meer diepliggend as net regspraak.

“‘“Heilig moet julle wees, want Ek, die Here julle God, is heilig”’” (Levítikus 19:2). Ja, hulle het geweet wie die ware God was, en hulle het die regte aanbiddingstelsel gehad, en hulle het die regte tipes offergawes gebring.  Dit was alles in plek.  Maar op die ou einde, wat het dit gehelp as hulle die swakkes en armes onder hulle mishandel het? Oor en oor het die Here deur die profete teen die verdrukkers van die armes en die behoeftiges in Israel uitgevaar.  Hoe kan jy “heilig” wees en tegelykertyd ander mishandel? Jy kan nie, maak nie saak hoe streng jy die regte godsdienstige rituele sou nakom nie.

`Lees Amos 2:6; 4:1 en 5:11; Jesaja 3:14, 15 en 10:1, 2; en Jeremia 2:34. Wat sê die profete wat weerspieël waarteen die Here antieke Israel gewaarsku het? Wat sê hierdie woorde nou aan ons?`