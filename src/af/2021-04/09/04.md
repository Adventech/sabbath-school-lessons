---
title:  Teshuvah
date:  23/11/2021
---

Regdeur die boek Deuteronómium verskyn daar ’n hooftema:  gehoorsaam die Here en word geseën, wees ongehoorsaam aan Hom en ly die gevolge.  Dieselfde geld vir die Nuwe Testament.  “Moenie dwaal nie;  God laat Hom nie bespot nie; want net wat die mens saai, dit sal hy ook maai.  Hy wat in sy vlees saai, sal uit die vlees verderf maai, maar hy wat in die Gees saai, sal uit die Gees die ewige lewe maai.” (Galásiërs 6:7, 8).

Ongelukkig is om te sondig, ten minste na die sondeval, net so maklik en natuurlik as wat dit voel om asem te haal.  En ten spyte van al die waarskuwings en beloftes — “ ‘Want hierdie gebod wat ek jou vandag beveel, is vir jou nie te swaar nie en is nie ver nie’ ” (Deuteronómium 30:11) — het baie van die volk presies net dit gedoen:  hulle het die sondes gedoen waarteen God hulle gewaarsku het.

En tog was God selfs nog gewillig om hulle terug te neem as hulle deur hulle vrye wil en vrye keuse berou sou kry, en na Hom sou terugkeer.

`Lees Deuteronium 30:1–10 weer. Wat sê die Here sal Hy vir sy volk doen ten spyte van alles wat hulle verkeerd gedoen het?  Wat was egter die voorwaarde vir al hierdie wonderlike beloftes?`

Die werklikheid is eenvoudig en reguit:  as jy verbrou, sal daar verskriklike gevolge vir jou en jou gesin wees.  Dit is wat sonde doen.  Maar, selfs dan kan jy berou toon, en die Here sal jou terugneem en jou seën.

Dieselfde Hebreeuse oorspronklike woord vir teshuvah verskyn dikwels in hierdie verse. In Deuteronómium 30:2 sê die teksvers “ ‘en jy jou tot die Here jou God bekeer ’ ”; en in Deuteronómium 30:8, hoewel dit dikwels vertaal word as “en jy jou weer tot die Here jou God bekeer” (wat eintlik korrek is), kan dit letterlik vertaal word as, “En jy tot die Here jou God terugkeer en na sy stem luister.” Laastens, in Deuteronómium 30:10, lees die vers “ ‘as jy [jou] tot die Here jou God bekeer met jou hele hart en met jou hele siel,’ ” is die woord “bekeer” eintlik “terugkeer”.

Met ander woorde, ten spyte van alles wat met hulle gebeur het, ten spyte van hulle uitdruklike oortreding en verbreking van die verbond, was die Here nie klaar met hierdie volk nie, en as hulle nie wou hê dat Hy hulle moes verwerp nie, kon hulle hulle begeerte deur terugkering bevestig het.

`Hoewel hierdie verse die Israelitiese volk in die geheel aanspreek, hoe weerspieël dit, ten spyte van die feit dat ons konteks tans anders is, steeds die realiteit van hoe sentraal ware bekering vir ons as gelowiges is wat ook soms die verbond wat ons met God gemaak het, verbreek?`