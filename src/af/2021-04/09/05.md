---
title:  Met jou hele hart
date:  24/11/2021
---

Deuteronómium 30:1–10 openbaar die genade en goedheid van God teenoor afvalliges en sondaars, selfs al was daardie sondaars en afvalliges deur God op unieke maniere geseën: ‘Want watter groot nasie het gode wat vir hulle so naby is soos die Here onse God so dikwels as ons Hom aanroep?’ ” (Deuteronómium 4:7). Selfs, ten spyte van alles wat Hy vir hulle gedoen het, en ten spyte van die feit dat hulle geen werklike verskoning of regverdiging vir hulle sonde gehad het nie, het hulle in elk geval gesondig (kan enigeen hiermee identifiseer?).

En tog, selfs toe — wat?

`Fokus in Deuteronium 30:1–10 op wat hulle bekering, hulle terugkeer (teshuvah) tot God behels het. Wat moes hulle doen, en wat behoort dit ons tans te leer oor wat ware bekering behels?`

Húlle moes uiteindelik die keuse gemaak het om na Hom terug te keer en om Hom met hulle hele hart te gehoorsaam. In engere sin, die werklike vraag was hulle harte, want as hulle harte teenoor God reg was, sou hulle reg opgetree het: d.w.s., hulle sou gehoorsaam gewees het.

Dis hoekom daar aan hulle die wonderlike belofte gegee was dat as hulle na die Here sou “terugkeer”, opreg na Hom sou terugkeer, Hy in hulle sou gewerk het en hulle harte sou “besny” het.  Te midde van hulle ballingskap moes hulle die keuse gemaak het om na God terug te keer, en Hy sou hulle dan na Hom toe en na die land toe teruggebring het. En dan, sou Hy hulle in die land geseën het.  En deel van die seën sou wees dat Hy in hulle sou werk om hulle harte te verander en nog nader aan Hom bring, om “die Here jou God lief te hê met jou hele hart en met jou hele siel, dat jy kan lewe.”

Per slot van rekening, deur op die stem van God te reageer (lees Handelinge 5:31), sou hulle hulle waarlik van hulle sondes moes bekeer.  En, alhoewel in ’n verskillende historiese konteks, het Ellen G. White geskryf: “Die mense het gerou omdat hulle sondes vir hulle lyding meegebring het, maar nie omdat hulle God deur oortreding van Sy heilige wet oneer aangedoen het nie. Ware berou is meer as droefheid oor sonde.  Dit is vasberadenheid om die sonde te versaak.” — Ellen G. White, Patriarge en Profete, bl. 557. En dit is ’n waarheid wat ons in Deuteronómium 30:1-10 kan sien.

`Hoe kan ons die verskil tussen om jammer vir die gevolge van ons sondeste wees, wat enigeen kan doen, en om oor die sondes self jammer te wees? Hoekom is hierdie verskil so belangrik?`