---
title:  Soek My en vind My
date:  22/11/2021
---

Regdeur die Bybel vind ons bewys van God se voorkennis. Dit wil sê, Hy weet vooraf alles wat gaan gebeur. Of dit nou die opkoms en val van wêreldryke is (Daniël 7), of individuele optrede ’n paar ure voordat dit gebeur, — “ ‘Voorwaar Ek sê vir jou, in hierdie nag, voordat die haan gekraai het, sal jy my drie maal verloën’ ” (Matthéüs 26:34) — die Here weet van die begin af hoe die einde gaan uitwerk. Sy voorkennis, selfs in ons vrye keuses, het hoegenaamd geen invloed op ons vrye keuses nie.

Daarom het die Here selfs voordat Hy die kinders van Israel in die land ingebring het, geweet wat hulle sou doen nadat hulle die land oorgeneem het.

`Lees Deuteronium 4:25–28. Wat het die Here gesê moet hulle doen wanneer hulle in die land wat aan hulle belowe was, sou kom?`

In die vorige verse sê die Here aan hulle spesifiek om nie vir hulle afgode te maak en te aanbid nie (Deuteronómium 4:15–20). Maar, die verse wat daarop volg, sê baie duidelik dat hulle, ten spyte van al die waarskuwings, afgode sou maak en aanbid.

Let op dat in Moses in Deuteronómium 4:25 dit duidelik stel dat dit nie onmiddellik sou gebeur nie. Met inagneming van alles wat hulle so pas deurgemaak het, sou hulle nie dadelik in afgodediens verval het nie.  Maar, met tyd, ’n geslag of twee later, sou hulle neiging om te “vergeet” wat die Here vir hulle gedoen het en ook waarteen Hy hulle gewaarsku het (Deuteronómium 4:9), hulle gelei het om presies dit te doen waarteen Hy hulle gewaarsku het.

`Lees Deuteronium 4:29–31. Wat sê die Here sal Hy vir hulle in hierdie spesifieke situasie doen?`

God se genade is verbasend. Selfs nadat hulle in die afskuwelike sonde van afgodediens verval het, selfs nadat hulle die onvermydelike gevolge van hulle sondes moes dra, sou Hy, as hulle na die Here sou teruggekom het, hulle vergewe het en hulle herstel het. Kortliks, indien hulle uit vrye wil berou sou getoon het, sou Hy hulle bekering aanvaar het.

Die woord wat in Deuteronómium 4:30 dikwels as “terugkeer” vertaal word, beteken eintlik om “om te draai”.  Dit wil sê, hulle gaan terug na die Here toe, na waar hulle die hele tyd veronderstel was om te wees.  Die Hebreeuse woord teshuvah se oorsprong is dieselfde as die woord “terugkeer” se oorsprong, en beteken “bekering.”

Daarom, wat ook al anders by bekering betrokke is, is die kernbetekenis daarvan om na God terug te keer nadat ons as gevolg van ons sondes van Hom geskei was.