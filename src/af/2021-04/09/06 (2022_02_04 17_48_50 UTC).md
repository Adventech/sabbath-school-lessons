---
title:  Bekeer julle
date:  25/11/2021
---

Bekering kom dikwels in die Nuwe Testament voor.  Die feit is dat Johannes die Doper sy bediening met die oproep tot bekering begin het.

`Lees Matthé 3:1–8. Hoe word die idee van “terugkeer” in hierdie verse weergegee? Met ander woorde, wat sê Johannes aan hulle wat hulle moet doen en hoe weerspieël dit dieselfde idee wat in Deuteronium gevind word? Hoekom sou sy woorde ook vir die Fariseërs en Sadduseërs veral belangrik gewees het?`

Jesus het sy bediening ook met oproepe tot bekering begin.

`Lees Markus 1:15. Wat sê Jesus hier, en hoekom verbind Hy bekering met die evangelie?`

Of dit Johannes is wat spesifiek met die godsdienstige leiers praat of Jesus met die nasie in die geheel, die gedagte is dieselfde. Ons is sondaars en hoewel Christus gekom het om sondaars te red, is dit ons wat ons van ons sondes moet bekeer.  En daardie bekering — of dit ’n afvallige, ’n getroue Christen of ’n nuwe bekeerling is wat sondig — sluit ’n terugkeer vanaf die ou sondige weë in.  Ons moet ons sondigheid erken en, deur berou vir ons sondes (en nie net vir die gevolge daarvan nie) te toon, moet ons die bewustelike keuse maak om daardie sondes te versaak en met volle vertroue op die verdienste van Jesus te “ ‘luister na die stem van die Here jou God’ ” (Deuteronómium 15:5).

Sommige Bybelgeleerders sien in die Nuwe Testament herhalings van die bekeringsidee soos dit in Deuteronómium uitgedruk word. Byvoorbeeld, toe Petrus die nasie beskuldig het dat hulle Jesus gekruisig het, was baie mense “diep in die hart getref en het vir Petrus en die ander apostels gesê: ‘Wat moet ons doen, broeders?’” (Handelinge 2:37). Dit wil sê, omdat hulle bewus van hulle sonde was, het hulle berou gehad, (“diep in die hart getref ”), en hulle wou weet wat hulle moes doen om met God reg te maak omdat hulle Hom te nagekom het.

Is dit nie dieselfde situasie soos met ons ook nie: sondaars wat God te nagekom het?

`Lees Handelinge 2:38. Hoe het Petrus op hulle vraag gereageer, en hoe openbaar hierdie gebeurtenis die beginsel van ware bekering?`