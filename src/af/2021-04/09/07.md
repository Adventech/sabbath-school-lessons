---
title:  Vir verdere studie
date:  26/11/2021
---

“Met elke voorwaartse stap in die Christelike lewe sal ons dieper berou hê. Juis aan hulle wat Sy vergifnis het, aan hulle wat Hy as Sy volk erken, sê die Here: ‘Dan sal julle dink aan jul verkeerde weë en aan jul handelinge wat nie goed was nie;  en julle sal vir julleself walglik wees (Eségiël 36:31).’ Verder sê Hy: ‘Ek sal my verbond met jou oprig, en jy sal weet dat Ek die Here is, sodat jy kan nadink en beskaamd staan en jou mond nie meer oopmaak vanweë jou skande nie, as Ek vir jou versoening sal bewerk oor alles wat jy gedoen het, spreek die Here Here (Eségiël 16:62, 63).’ Dan sal geen selfverheerliking oor ons lippe gaan nie.  Ons sal weet dat ons net in Christus toereikend is.  Ons sal soos die apostel bely:  ‘Want ek weet dat in my, dit wil sê in my vlees, niks goeds woon nie (Romeine 7:18).’  ‘Maar wat my betref, mag ek nooit roem nie, behalwe in die kruis van onse Here Jesus Christus, deur wie die wêreld vir my gekruisig is en ek vir die wêreld (Galásiërs 6:14).’” — Ellen G. White, Die Gelykenisse van Christus, bl. 160-161. “ Jy besef nie ‘dat die goedertierenheid van God jou tot bekering wil lei nie (Romeine 2:4).’  ’n Goue ketting, die genade en meegevoel van Goddelike liefde, word om elke bedreigde siel gebind.  Die Here verklaar:  ‘Ek het jou liefgehad met ’n ewige liefde, daarom het Ek jou getrek met goedertierenheid (Jeremia 31:3).’” —Ellen G. White, Die Gelykenisse van Christus, bl. 202.

**Vrae vir bespreking**:

`➊ Hoewel ons tot bekering moet kom, hoe kan ons versigtig wees om die valstrik dat bekering iets is wat jy moet verdien, te vermy, so asof dit die handeling van bekering is wat ons voor God regstel? `

`➋ “Daarna het Judas, sy verraaier, toe hy sien dat Hy veroordeel was, berou gekry en die dertig silwerstukke teruggebring na die owerpriesters en die ouderlinge en gesê: ‘Ek het gesondig deur onskuldige bloed te verraai.’ Maar hulle sê: ‘Wat gaan dit ons aan?  Jy kan toesien!’  En hy het die silwerstukke in die tempel neergegooi en weggeloop en homself gaan ophang. (Matthéüs 27:3– 5).’”  Daar is geen twyfel dat Judas jammer gevoel het oor wat hy aan Jesus gedoen het nie (per slot van rekening, hy het homself doodgemaak). Hoekom word sy optrede nie as ware bekering geag nie? `

`➌ Hoe moet die realiteit van die mens se sondigheid, selfs ons eie sondigheid, ons nederig hou teenoor andere (deurdat ons hulle nie oordeel nie), en teenoor God? Hoekom moet die feit dat dit die kruis geneem het, d.w.s., die dood van die Seun van God om ons te red, om aan ons te toon hoe sleg sonde werklik is? `