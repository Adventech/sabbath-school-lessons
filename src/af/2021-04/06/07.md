---
title:  Vir verdere studie
date:  05/11/2021
---

“Vandat die groot stryd in die hemel begin het, was dit Satan se doel om die wet van God tot niet te maak. Dit was met hierdie doel voor oë dat hy teen die Skepper gerebelleer het; en hoewel hy uit die hemel gewerp is, het hy sy stryd op die aarde voortgesit om mense te bedrieg en hulle sodoende te lei om Gods wet te oortree – dit is die doel wat hy steeds nastreef. Of hy sy doel bereik om die hele wet te verwerp, of net een van die gebooie, die gevolge sal uiteindelik dieselfde wees. Hy wat een gebod oortree, openbaar sy minagting vir die hele wet; sy voorbeeld en invloed is aan die kant van oortreding en hy ‘het aan almal (die gebooie) skuldig geword.’ (Jakobus 2:10).” — Ellen G. White, Die Groot Stryd, bl. 582.

Ellen White het die volgende met betrekking tot Baäl-Peor geskryf: “Hulle het dit op die verbode grond gewaag en is in die strikke van die Satan gevang. Hulle is deur die musiek en dansery bekoor, en die skoonheid van die heidense maagde het hulle betower sodat hulle hulle getrouheid aan Jehova verwerp het. Namate hulle aan die vrolikheid en feesviering deelgeneem het, het die wyn hulle sinne benewel totdat hulle alle selfbeheersing verloor het. Die hartstogte het botgevier; en nadat hulle hulle gewete deur ontugtigheid verkrag het, is hulle oorreed om voor afgode neer te buig.  Hulle het op die heidense altare geoffer en aan die gruwelikste rites deelgeneem.” — Ellen G. White, Patriarge en Profete, bl. 454.

**Vrae vir bespreking**:

`➊ Dink daaraan hoe ons as Sewendedag-Adventiste dieselfde doen en optree soos wat antieke Israel gedoen het. Dink aan alles wat ons gegee was in teenstelling met die wêreld rondom ons, en, ja, selfs in teenstelling met die ander kerke in die wêreld.  Die vraag is dan: Hoe moet ons op wat aan ons gegee is, reageer? Hoe goed beskerm ons ons “wysheid en verstand” in die oë van die wêreld? `

`➋ “Julle daarenteen wat die Here julle God aangehang het, is vandag nog almal in die lewe.” Weereens is die volk die onderwerp van die werkwoord “aangehang”.  Die Here sal ons nie vashou in die sin van dat Hy ons sal dwing om Hom aan te hang nie.  In plaas daarvan, deur die heilige gawe van vrye keuse te gebruik, moet ons kies om Hom aan te hang. As ons kies om dit te doen, hoe kan ons aanhou om Hom aan te hang? `

`➌ Dink nog meer na oor die vraag wat aan die einde van Sondag se studie gevra was. Wat beteken dit om by God se wette by te voeg of weg te neem? Behalwe die vanselfsprekende aanslag op die Sabbat, hoe kan soiets so subtiel gebeur dat ons nie eers besef dat dit besig is om te gebeur nie? `