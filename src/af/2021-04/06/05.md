---
title:  Want watter groot nasie is daar?
date:  03/11/2021
---

Na Deuteronómium 4:4 volg daar ’n paar verse wat as die diepsinnigste en pragtigste teksverse in die hele Skrif gesien kan word (die Hebreeus is pragtig!). Daar kan geredeneer word dat die kern van die boodskap van Deuteronómium hier gevind kan word, en die res uit kommentaar hierop bestaan. Terwyl jy hierdie verse lees, dink aan verskeie maniere hoe hierdie beginsel op ons vandag van toepassing is.

`Lees Deuternonium 4:5–9. Waarom wou die Here hier deur Moses aan hulle gesê het wat Hy vir Israel gedoen het?`

Die Here wou hê dat die volk moes besef het dat hulle vir ’n spesiale doel gekies was. Hulle is ’n “groot” nasie, net soos God aan Abram gesê het toe Hy hom die eerste keer uit die Chaldeërs geroep het, “ ‘En Ek sal jou ’n groot nasie maak’ ” (Génesis 12:2; lees ook Génesis 18:18).

Maar die doel daarvan om hulle groot te maak was dat hulle tot “seën” (Génesis 12:2) vir “al die geslagte van die aarde” kon wees (Génesis 12:3). En hoewel die grootste seën sou wees dat Jesus, die Messias, uit hulle afstammingslyn sou kom, moes hulle in die tussentyd die lig van die wêreld gewees het. “ ‘ “Ek het U gemaak tot ’n lig van die nasies, om my heil te wees tot aan die einde van die aarde” ’ ” (Jesaja 49:6). Verlossing was nie in hulle gevind nie, maar God moes deur hulle as die alleenredder, geopenbaar word.

Israel het die God wat die heelal geskep het, die Here van hemel en aarde, aanbid en gedien; die heidene het rotse, klippe, hout en duiwels aanbid (Deuteronómium 32:17, Psalm 106:37).

Wat ’n groot verskil!

In hierdie verse het Moses na twee dinge verwys wat Israel besonders gemaak het. Eerstens, die Here was op ’n unieke manier deur middel van die heiligdom by hulle, en tweedens, deur “sulke regverdige insettinge en verordeninge ... soos hierdie hele wet.”

`Lees Deuteronium 4:32–35. Wat anders het die Here aan hulle gesê wat hulle moes laat besef het watter spesiale roeping hulle ontvang het?`

`Daar is geen twyfel dat Israel so baie ontvang het nie. Hoe sou hulle daarop reageer?`