---
title:  Moenie byvoeg of weglaat nie
date:  31/10/2021
---

`Lees Deuteronium 4:1, 2. Wat was die spesifieke waarskuwing wat die Here aan hulle gegee het met betrekking tot sy “insettinge en verordeninge,” en hoekom sou hierdie iets wees waarteen hulle reg aan die begin gewaarsku moes word? (Lees ook Deuteronómium 12:32.)`

Die Here sê aan hulle om die “insettinge en verordeninge” te gehoorsaam en om niks daarby te voeg of weg te laat nie.  Hoekom was dit gesê?  Waarom, per slot van rekening, sou enigiemand God se wet wou verander?

Ons ken natuurlik die antwoord.

“Satan werk volhardend en onvermoeid om die werk wat hy in hemel begin het, uit te voer, om die wet van God te verander.  Hy het daarin geslaag om die wêreld die teorie wat hy in die hemel voor die sondeval aangebied het, naamlik dat die wet van God foutief is en hersien moet word, te laat glo.  ’n Groot gedeelte van die erkende Christendom toon òf deur hulle houding, óf deur hulle woorde, dat hulle dieselfde dwaling aanvaar het.” — Ellen G. White, Selected Messages, Boek 2, bl. 107, (vry vertaal).

Wanneer jy aan die geskiedenis van antieke Israel dink, sien jy dat hulle baiekeer in die moeilikheid beland het omdat hulle nie net sommige voorskrifte van die wet geïgnoreer het nie, maar dat hulle praktyke wat nie deur die wet gespesifiseer was nie, bygevoeg het, en wat hulle natuurlik toe van die wet laat afdwaal het, en inderdaad die wet laat oortree het.

`Lees Matthé 15:1–9. Alhoewel dit in ’n ander konteks is, hoe sien ons hier ’n voorbeeld van die beginsel waarteen Moses die kinders van Israel gewaarsku het?`

Toe die Hebreërs uiteindelik die land ontvang het wat aan hulle beloof was, het hulle dikwels die regstreekse waarskuwing oor byvoorbeeld afgodediens, ontvang. Die gevolg was dat hulle baie heidense gewoontes en tradisies  beoefen het, soms selfs as deel van hulle veronderstelde aanbidding van Yahweh.  Teen die tyd toe Jesus gebore was, het hulle selfs allerhande soorte menslike tradisies ook bygevoeg, en soos Jesus self gesê het, hulle toe “die gebod van God kragteloos gemaak” het.

In albei gevalle, weggelaat of bygevoeg, die volk het die wet verander, en hulle sou die gevolge moes dra.

`Op watter maniere moet ons versigtig wees om nie by te voeg of weg te laat van wat God aan ons sê om te doen nie?`