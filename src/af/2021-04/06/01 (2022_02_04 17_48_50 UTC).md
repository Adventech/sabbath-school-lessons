---
title:  Want watter groot nasie is daar?
date:  30/10/2021
---

### Skrifverwysings vir hierdie week se studie
Deuteronómium 4:1–9, Matthéüs 15:1–9, Númeri 25:1–15, I Korinthiërs 10:13, Deuteronómium 4:32–35, Matthéüs 5:13–16.

> <p>Geheueteks</p>
> “ ‘En watter groot nasie is daar wat sulke regverdige insettinge en verordeninge het soos hierdie hele wet wat ek julle vandag voorhou?’ ” (Deuteronómium 4:8).

Die eerste drie hoofstukke van Deuteronómium is eintlik ’n geskiedenisles wat die volk aan hulle ondervinding tot op daardie punt, herinner het. In die vierde hoofstuk verander die geskiedenisles meer na ’n preek. Die oorvertelling van gebeurtenisse was nie net bedoel vir die geskiedenisliefhebbers nie; dit het ’n doel gedien om aan hulle die mag en genade van God se handelinge met die volk te toon, en, alhoewel hulle ’n gemors daarvan gemaak het,  die Here nog sy verbond met hulle wou eerbiedig.

Hoofstuk vier begin met die Hebreeuse woord (’n voegwoord en ’n bywoord), we‘attah, wat as “En nou” of “So nou” vertaal kan word.  Hulle het so pas hulle onlangse geskiedenis hersien, ’n herinnering oor wat God gedoen het om hulle tot hierdie punt te bring — dus, of “so nou”, moet hulle in antwoord daarop, doen wat God vir hulle sê om te doen (lees ook Deuteronómium 10:12).

Dit is hoekom die eerste werkwoord wat na die “So nou” verskyn, shama’ is, dieselfde werkwoord (en in dieselfde vorm) wat in die begin van die Shema-gebed gebruik word, en wat “hoor” of “luister” of “gehoorsaam” beteken — ’n werkwoord wat regdeur Deuteronómium herhaal word.

Daarom begin die hoofstuk: “Luister dan nou, Israel,” na wat Ek vir julle gedoen het, en gehoorsaam soos volg...

_*Bestudeer hierdie week se les as voorbereiding vir Sabbat, 6 November._