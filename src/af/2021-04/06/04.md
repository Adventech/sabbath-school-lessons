---
title:  Om die Here jou God aan te hang
date:  02/11/2021
---

Duisende het as gevolg van hulle sonde met Baäl-Peor gesterf. “Want al die manne wat agter Baäl-Peor aan geloop het” was uitgedelg. Daar was egter baie wat nie in afgodediens verval het nie.

Wie was hulle?

**“Julle daarenteen wat die Here julle God aangehang het, is vandag nog almal in die lewe” (Deuteronómium 4:4).**

`Hoe verduidelik hierdie teksvers die verskil tussen diegene wat in sonde geval het en hulle wat nie gesondig het nie? Watter belangrike boodskap is daar vir ons hier met betrekking tot sonde en versoeking, en die krag van God in ons lewens?`

Let op na die kontras tussen die woord “almal” in hierdie vers en die woord “al die manne” in die vorige vers.  “Al die manne” wat agter Baäl-Peor aangeloop het, is uitgedelg; maar “almal” wat God aangehang het, lewe nog. Daar was geen middelweg nie, en daar is ook nie nou nie. Ons is óf vir, óf teen Jesus (Matthéüs 12:30).

Die Hebreeuse woord vir “aanhang,” dbq, verwys dikwels na ’n groot toewyding aan iets buite jouself. Dieselfde oorspronklike Hebreeuse woord word in Génesis 2:24 gebruik, waar dit sê dat ’n man sy pa en ma sal verlaat en sy vrou “aankleef ” (lees ook Rut 1:14). Hierdie gedagte, in hierdie konteks, verskyn nog vier keer in Deuteronómium (Deuteronómium 10:20; 11:22; 13:4 en 30:20), en in elk van hierdie gevalle is die gedagte dieselfde:  hulle, die volk, moes hulle God aanhang.  Dit wil sê, hulle moes hulleself aan Hom gegee het en dan mag en krag van Hom ontvang het.

Wat belangrik is, is om te onthou dat die volk self die onderwerp van die werkwoord is:  húlle moes die “aanhang” deel gedoen het.  Hulle moes die keuse gemaak het om God “aan te hang”, en dan deur Sy mag en krag voorkom het dat hulle in sonde verval het.

`Lees Judas 24 en I Korinthiërs 10:13.Wat word hier in die Nuwe Testament gesê wat ook in Deuteronium 13:4 gevind word?`

God is getrou; God is in staat om ons te help om nie te sondig nie. Maar ons moet die keuse maak, net soos die getroue volgelinge by Baäl-Peor gemaak het om God aan te hang.Indien ons dit doen, dan kan ons gerus wees dat wanneer ons versoek word, ons getrou sal kan bly.

`Hoe help dinge soos gebed, Bybelstudie, aanbidding en samesyn ons om die Here aan te hang?`