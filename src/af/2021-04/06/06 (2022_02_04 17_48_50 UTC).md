---
title:  Julle wysheid en julle verstand
date:  04/11/2021
---

Soos ons gesien het, was Deuteronómium 4:1–9 nie net ’n kragtige betuiging van die nasie se spesiale status nie, maar ook van sy sendingroeping.  Die gedagte wat deur al daardie verse deurskemer, is dat hulle gehoorsaam moet wees, dat hulle moet volg en doen wat die Here hulle beveel het om te doen.

`Lees weer Deuteronium 4:6. Waarna verwys die Here hier spesifiek wat hulle “wysheid” en “verstand” aan die nasies rondom hulle toon?`

Op die eerste gesig lyk dit asof dit die insettinge en verordeninge is wat die wysheid en verstand tot gevolg gehad het.  Maar dit is nie wat die teksvers sê nie. Ja, die Here het hulle die insettinge en verordeninge geleer; maar hulle wysheid en verstand was as gevolg van die feit dat hulle dit onderhou en gehoorsaam het. Hulle gehoorsaamheid het aan hulle wysheid en verstand gegee.

Israel mag dalk die wonderlikste sisteem van wette en reëls en regulasies wat die wêreld nog gesien het, gehad het (die feit is, hulle het), maar wat sou dit gehelp het as hulle dit nie onderhou het nie? In plaas daarvan het hulle eie toevallige of onmiddellike begrip van die openbaring van God se wette in hulle lewens, hulle wysheid en verstand beïnvloed.  Hulle moes die waarhede wat die Here aan hulle gegee het, uitgeleef het, en dit kon net deur gehoorsaamheid gedoen gewees het.  Die lig en die waarhede wat hulle ontvang het, sou niks goeds vir hulle en die heidene rondom hulle beteken het as hulle dit nie uitgeleef het nie.  Daarom was hulle oor en oor geroep om gehoorsaam te wees, want dis hulle gehoorsaamheid aan die insettinge en verordeninge, en nie net die insettinge en verordeninge nie, wat saak gemaak het, sodat hulle ’n getuienis vir die wêreld rondom hulle kon wees.

“Omdat hulle die wet van God gehoorsaam, sou hulle ’n voorspoed geniet waaroor die nasies van die wêreld hulle sou verbaas. Hy wat hulle wysheid en vernuf in allerhande vaardige werk kon gee, sou nog hulle leermeester wees, en Hy sou hulle veredel en hulle verhoog deur gehoorsaamheid aan Sy wette. As hulle gehoorsaam was, sou hulle beskerm word teen die siektes wat ander nasies geteister het, en hulle sou met verstandsvermoë geseën wees. Die heerlikheid van God, Sy majesteit en krag, moes in al hulle voorspoed blyk. Hulle moes ’n koninkryk van priesters en prinse gewees het.  God het hulle elke geleentheid gegee om die roemrykste nasie op die aarde te word.” — Ellen G. White, Die Gelykenisse van Christus, bl. 288.

`Matthé 5:13–16. Wat sê Jesus aan ons in hierdie verse wat dieselfde boodskapwat Hy aan antieke Israel gegee het, weerspieël?  Hoe moet dit veral op ons as Sewendedag-Adventiste van toepassing wees?`