---
title:  Dink daaraan dat jy ’n slaaf was
date:  02/12/2021
---

`Lees Deuteronium 5:15; 6:12; 15:15; 16:3, 12, en 24:18 en 22. Wat wou die Here gehad het dat hulle spesifiek nooit moes vergeet nie, en waarom?`

Soos ons regdeur die Ou Testament sien, het die Here die volk oor en oor aan die Uittog herinner, aan hoe hulle wonderbaarlik deur God uit Egipte gered was.  Vandag nog, duisende jare later, vier ortodokse Jode steeds die Paasfees, ’n herdenking van wat die Here vir hulle gedoen het.  “En as julle in die land kom wat die Here aan julle sal gee soos Hy beloof het, moet julle hierdie diens onderhou. En as julle kinders julle vra: ‘Wat beteken die diens daar?’ Dan moet julle sê: ‘Dit is ’n paasoffer aan die Here, wat by die huise van die kinders van Israel in Egipte verbygegaan het, toe Hy die Egiptenaars getref maar ons huise gered het.’” (Exodus 12:25–27).

Die Paasfees is nog steeds vir die kerk vandag ’n simbool van verlossing in Christus: “want ook ons Paaslam is vir ons geslag, naamlik Christus” (I Korinthiërs).

`Lees Efésiërs 2:8–13. Wat word daar aan hierdie heidense gelowiges gesê om te onthou? Hoe vergelyk dit met wat in Deuteronium aan die Hebreërs gesê was om te onthou?`

Paulus wou gehad het dat die Efesiërs moes onthou wat God vir hulle in Christusgedoen het, hoe Hy hulle gered het en wat hulle nou deur die genade van God,besit het. Net soos die kinders van Israel was daar niks in en deur hulle wat hulleaan God aanbeveel het nie.  In plaas daarvan was dit net God se genade alleenwat aan hulle gegee was, wat hulle gemaak het wat hulle in Christus Jesus was,selfs al was hulle “vreemdelinge ten aansien van die verbonde van die belofte”.

Of dit nou Jode in die woestyn was, of Christene in Éfese, of Sewendedag- Adventiste op enige plek in die wêreld, dis uiters belangrik vir ons om altyddaaraan te dink, en om nie te vergeet nie, wat God vir ons in Christus gedoenhet. Geen wonder dan dat die volgende woorde aan ons gerig word nie:  “Dit souvir ons heilsaam wees om elke dag ’n uur aan die bepeinsing van die lewe van Christus te bestee. Ons moet dit punt vir punt neem en die verbeelding toelaat omelke toneel te begryp, veral die slottonele.  As ons so oor Sy groot opoffering virons peins, sal ons ’n standvastiger vertroue in Hom kry, sal ons liefde opgewekword en sal ons in ’n voller mate deur Sy gees vervul word.” — Ellen G. White, Die Koning van die Eeue, bl. 83.