---
title:  Die vorige dae wat voor jou gewees het
date:  29/11/2021
---

In Deuteronómium 4 het ons van die wonderlike verordeninge gelees wat die Here deur Moses aan sy volk gegee het oor hulle groot voorregte as God se uitverkore volk.  Hy het hulle uit Egipte uitgelei “ ‘deur versoekinge, deur tekens en wonders en deur oorlog en deur ’n sterke hand en ’n uitgestrekte arm en deur groot skrikwekkende dade soos die Here julle God met julle voor jou oë in Egipte gedoen het’ ” (Deuteronómium 4:34). Met ander woorde, God het nie net iets groots vir hulle gedoen nie, Hy het dit op maniere gedoen wat hulle behoort te help om te onthou en nooit te vergeet watter groot dinge Hy vir hulle gedoen het nie.

`Lees Deuteronium 4:32–39. Wat het die Here vir hulle gesê dat hulle moet onthou, en waarom was dit so belangrik dat hulle aan hierdie dinge moes dink?`

Moses neem die volk terug deur die hele geskiedenis, selfs tot by die skepping ook, en vra hulle retories of enigiets al ooit in die geskiedenis gedoen was soos wat vir hulle gedoen was. Die feit is, hy sê aan hulle om te vra;  d.w.s., om vir hulleself te studeer en te sien of enigiets soos wat hulle ondervind het al ooit voorheen gebeur het. Deur aan hulle ’n paar vrae te vra, het Moses probeer om hulle te kry om te besef wat die Here vir hulle gedoen het, en hoe hulle dus eintlik erkentlik en dankbaar teenoor Hom moes wees vir sy magtige dade in hulle lewens.

Die belangrikste van hierdie dade was die bevryding uit Egipte en, in ’n sekere sin wat selfs meer verbasend was, toe Hy met hulle by Sinai gepraat het waar hulle toegelaat was om “sy woorde uit die vuur” te kon hoor.

`Lees Deuteronium 4:40. Tot watter slotsom wou Moses gehad het moes die volk deur hierdie woorde oor wat God vir hulle gedoen het, kom?`

Die Here het nie al daardie dinge sonder ’n doel gedoen nie. Hy het sy volk bevry en so sy deel van die verbond wat Hy met hulle gesluit het, nagekom. Hulle was uit Egipte bevry en op die punt om die Beloofde Land binne te gaan. God het sy kant gebring; hulle moes nou hulle deel doen wat eenvoudig beteken het dat hulle Hom moes gehoorsaam.

`Hoe verteenwoordig hierdie voorbeeld die plan van verlossing soos dit in die Nuwe Testament weergegee word? Wat het Jesus vir ons gedoen, en hoe moet ons op wat Hy vir ons gedoen het, reageer? (Lees Openbaring 14:12.)`