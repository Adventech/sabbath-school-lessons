---
title:  Neem jou net in ag . . . dat jy nie vergeet nie
date:  30/11/2021
---

Lees Deuteronium 4:9, 23. Wat sê die Here aan hulle hier wat hulle moet doen, en hoekom is hierdie bevel vir die volk so belangrik?

Die woorde “neem jou net in ag” en “vergeet nie” staan uit in hierdie twee verse. Wat die Here aan hulle sê, is: neem julle in ag sodat julle nie vergeet nie. Dit wil sê, moenie vergeet wat die Here vir julle gedoen het nie, ook nie die verbond wat Hy met julle gesluit het nie.

Die werkwoorde “neem in ag,” smr, (wat in Deuteronómium 9 in ’n verskillende vorm gebruik en vertaal word as “neem jou net in ag”), word regdeur die Ou Testament herhaal, en beteken om “in ag te neem,” “te waak,” “te handhaaf,” of om “op jou hoede te wees.”  Dis baie interessant dat die eerste keer wat hierdie woord in die Skrif verskyn, voor die sondeval is, toe die Here aan Adam gesê het om die tuin wat Hy aan hulle gegee het te bewerk en te “bewaak” (Génesis 2:15).

Nou sê die Here aan die volk, aan elkeen persoonlik (die persoonsnaam word in die enkelvoud gebruik), om “jou” in ag te neem, dat “jy” die dinge nie vergeet nie. Hierdie “vergeet” het nie met geheueverlies te doen nie (hoewel dit met tyd en met opeenvolgende geslagte wel kan gebeur), maar meer in die sin van nalatigheid soos om verbondsverpligtinge nie na te kom nie. Dit wil sê, hulle moes onthou het wie hulle was en of hulle daarvolgens tot eer van God geleef het voor die ander Hebreërs en die vreemdelinge by hulle, en voor die nasies rondom hulle.

`Lees Deuteronium 4:9 weer (lees ook Deuteronómium 6:7 en 11:19), maar fokus op die laaste gedeelte wat sê dat hulle hulle kinders en kleinkinders daarvan moet vertel.  Hoe sou dit hulle gehelp het om nie te vergeet nie?`

Dit is nie toevallig dat net nadat Moses aan hulle gesê het om nie te vergeet nie, die dinge nie uit jou “hart  wyk nie”, hy aan hulle sê om dit aan die volgende geslag en die daaropvolgende geslagte bekend te maak. Hulle kinders moes nie net van hierdie dinge hoor nie, maar wat dalk nog meer belangrik is, deur die verhale van wat God vir hulle gedoen het oor en oor te vertel, sou die volk self nie daarvan vergeet het nie. Daarom was dit die beste manier om die kennis oor wat God vir sy uitverkore volk gedoen het, te bewaar.

`Hoe het nie net ander mense nie, maar ook jy, daarby gebaat om van jouondervinding met die Here te hoor nie?  Hoe het die oorvertelling van hoe God jou gelei het jou gehelp om nie te vergeet hoe Hy jou gelei het nie?`