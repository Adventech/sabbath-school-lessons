---
title:  Dink daaraan, vergeet nie
date:  27/11/2021
---

### Leesverwysings vir hierdie week se studie
Génesis 9:8–17; Deuteronómium 4:32–39; Openbaring 14:12; Deuteronómium 4:9, 23; 6:7; 8:7–18; Efésiërs 2:8–13.

> <p>Geheueteks</p>
> “ ‘Dink daaraan, vergeet nie hoe jy die HERE jou God in die woestyn vertoorn het nie; van die dag af dat jy uit Egipteland uitgetrek het, totdat julle by hierdie plek gekom het, was julle wederstrewig teen die Here’ ” (Deuteronómium 9:7).

Dis woorde wat regdeur die Bybel verskyn: Dink daaraan en vergeet nie. Beide verwys na ’n menslike eienskap, iets wat in ons gedagtes (ons verstande) plaasvind. Beide is werkwoorde, en teenoorgesteldes: om daaraan te dink, is om nie te vergeet nie, en om te vergeet is om nie daaraan te dink nie.

God sê dikwels aan sy volk om aan al die dinge wat Hy vir hulle gedoen het, te dink; om aan sy genade en sy goedheid teenoor hulle te dink. Soveel van die Ou Testament bestaan uit wat die profete aan die volk, die Hebreeuse volk, gesê het, om nie te vergeet wat die Here vir hulle gedoen het nie. Maar ook die belangrikste, dat hulle nie moes vergeet wat hulle roeping in Hom was en watter tipe mense hulle moes wees as gevolg van daardie roeping nie. “Ek dink aan die dade van die Here ; ja, ek wil dink aan u wonders uit die voortyd” (Psalm 77:12).

Is dit enigsins anders vir ons vandag, beide op korporatiewe vlak en, selfs nog meer, op persoonlike vlak? Hoe maklik is dit nie om te vergeet wat God vir ons gedoen het nie.

Hierdie week kyk ons na hierdie belangrike beginsel van om daaraan te dink soos wat dit in Deuteronómium weergegee word, en om nie God se wisselwerking in ons lewens te vergeet nie.

_*Bestudeer hierdie week se les as voorbereiding vir Sabbat 4 Desember._