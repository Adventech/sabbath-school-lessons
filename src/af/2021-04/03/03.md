---
title:  Die verbond en Israel
date:  11/10/2021
---

“ ’nie ter wille van jou geregtigheid en die opregtheid van jou hart kom jy in om hulle land in besit te neem nie, maar weens die goddeloosheid van hierdie nasies verdryf die Here jou God hulle voor jou uit, en om die woord te vervul wat die Here vir jou vaders, Abraham, Isak en Jakob, gesweer het.’ ” (Deuteronómium 9:5; lees ook Deuteronómium 9:27).

Hoe word die realiteit van die verbondsbeloftes in hierdie vers bekendgemaak?

Hier verskyn die verbond van genade weer:  God het namens hulle gewerk — ten spyte van die gedurige oortredings wat hulle begaan het. (Dit moet sekerlik wees hoe die evangelie ook in ons dag werk.) En dit was oor die belofte wat God aan die vaders gemaak het naamlik dat sy genade ook aan hulle nageslag beskikbaar sou wees.

Moses het dikwels die volk aan hierdie verbondsbeloftes wat aan die patriarge gemaak was, herinner.

`Lees Exodus 2:24 en 6:8, en Levítikus 26:42. Wat word hier gesê wat help om te toon hoe die verbondsbeloftes werk?`

Die Uittog uit Egipte, die groot simbool van God se reddende genade, was ook op die verbond wat die Here met hulle vaders gemaak het, gegrond. Dit beteken, selfs voordat die begunstigdes van die verbond gebore was, was die beloftes aan hulle gemaak. Dus, sonder verdienste van hulle eie (om die minste te sê), het hulle die belofte van bevryding wat God vir hulle deur middel van wonderwerke en die gebeure van die Uittog gedoen het, ontvang.

`Natuurlik het dit nie daar opgehou nie. Hulle het van Egipte af waarheen gegaan? Ja, na Sinai, waar die verbond “amptelik” met hulle gesluit was (lees Exodus 20). En die kern van daardie verbond was die evangelie en die wet (die Tien Gebooie), wat hulle gevra was om te gehoorsaam, ’n openbaring van hulle verlossingsverhouding met die Here wat hulle reeds gered het (die evangelie). Daarom, oor en oor in Deuteronómium, was hulle geroep om daardie wet as deel van hulle verbond met die Here, te gehoorsaam, en wat by Sinai bekragtig was.

`Watter rol behoort die wet van God in ons lewens vandag te speel – ons wat deur genade gered is; en waarom is daardie wet so uiters belangrik in ons verhouding met God?`