---
title:  Die ewige verbond
date:  09/10/2021
---

### Skrifverwysings vir hierdie week se studie
Génesis 12:1–3, Romeine 4:1–5, Exodus 2:24, Deuteronómium 5:1–21; 26:16–19; en 8:5, Matthéüs 28:10.

> <p>Geheueteks</p>
> “ ‘En Ek sal my verbond oprig tussen My en jou en jou nageslag ná jou in hulle geslagte as ’n ewige verbond, om vir jou ’n God te wees en vir jou nageslag ná jou.’ ” (Génesis 17:7).

En ek het ’n ander engel in die middel van die lug sien vlieg met ’n ewige evangelie om te verkondig aan die bewoners van die aarde en aan alle nasies en stamme en tale en volke.” (Openbaring 14:6). Let op, ’n “ewige evangelie,” ewig soos in dat dit nog altyd bestaan het, dit was nog altyd daar, dit was aan ons “van ewigheid af ” in Christus Jesus belowe (Titus 1:2).

Dit is dus geen wonder dat die Bybel dit soms ’n “ewige verbond” noem nie (Génesis 17:7, Jesaja 24:5, Eségiël 16:60, Hebreërs 13:20), want die kern of hart van die evangelie is verbond, en die hart van die verbond is evangelie:  God, deur sy reddende genade en liefde, bied aan om jou te verlos sonder dat jy dit verdien en wat jy  nie kán verdien nie;  en jy reageer daarop deur Hom ”uit jou hele hart en uit jou hele siel en uit jou hele verstand en uit jou hele krag” lief te hê (Markus 12:30), ’n liefde wat deur gehoorsaamheid aan sy wet geopenbaar word:  “Want dit is die liefde tot God, dat ons sy gebooie bewaar;. . .” (I Johannes 5:3).

Hierdie week gaan ons na die verbond kyk soos dit in die boek Deuteronómium weergegee word, waar die verbond en alles wat dit insluit, uitgebeeld word.

_*Bestudeer hierdie week se les as voorbereiding vir Sabbat, 16 Oktober_