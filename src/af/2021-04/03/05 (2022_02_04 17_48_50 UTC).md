---
title:  Sy eiendomsvolk
date:  13/10/2021
---

Dit is moeilik vir ons om alles te begryp van hoe die antieke wêreld daarna uitgesien het toe Israel in die woestyn rondgeswerf het.  As ons sien hoe groot koninkryke gekom en gegaan het, en slegs die ruïnes daarvan oorgebly het, hoe kan ons nog begryp hoe baie van die kleiner heidense nasies wat in dieselfde gebied as Israel geleef het, gefunksioneer het?

Ons weet nie alles nie, maar een ding weet ons:  hierdie volke was deur heidense gewoontes, veelgodery (politeïsme), en sommige totale verlagende gewoontes soos om kinders te offer, deurweek. Probeer jouself indink net hoe verlagend en boos ’n kultuur en ’n godsdiens kon wees wat soiets aan hulle eie kinders kon doen, en dit in die naam van een of ander god!

Geen wonder dat die Here oor en oor regdeur die geskiedenis van antieke Israel sy volk teen die volgende rituele van die nasies rondom hulle. gewaarsku het. “‘As jy kom in die land wat die Here jou God jou sal gee, moet jy nie leer om volgens die gruwels van daardie nasies te doen nie.’” (Deuteronómium 18:9).

En dit is omdat God hierdie nasie met ’n spesiale doel in gedagte, geroep het. Deur met God ’n verbond te sluit,  sou hulle sy spesiale volk gewees het, en vir die wêreld ’n getuienis van die God wat die hemel en die aarde geskape het – die enigste God.

`Lees Deuteronium 26:16–19.  Hoe word die verbondsverhouding tussen God en Israel in hierdie verse opgesom?  Hoe sou hulle getrouheid aan die verbond deur die tipe mense wat hulle moes wees, weerspieël word?  Watter lesse kan ons ook daaruit leer?`

Dis nogal boeiend dat Moses hierdie vier verse met die woord “vandag” begin, soos in op hierdie oomblik, weer, beveel God jou om hierdie dinge te doen (dit word in vers 17 herhaal). Hy het hulle regdeur beveel om hierdie dinge te doen.  Dit is asof hy aan hulle sê om hulle onmiddellik weer daartoe te verbind, om getrou te wees, heilig, en ’n besonderse volk te wees, die hoofrede vir hulle bestaan as sy verbondsvolk. Hulle was die enigste nasie wat as ’n volk die ware God en die waarheid oor hierdie God en hoe Hy wou gehad het dat mense moes leef, geken het. In werklikheid het hulle nie net “teenswoordige waarheid” gehad nie, maar moes hulle, op hulle manier, daardie waarheid beliggaam het totdat Jesus, die “Waarheid”, sou kom (Johannes 14:6).

`Waarom is die gedagte om “vandag” aan God en sy verbondsvereistes toegewyd te wees, selfs vir ons “vandag” betekenisvol?`