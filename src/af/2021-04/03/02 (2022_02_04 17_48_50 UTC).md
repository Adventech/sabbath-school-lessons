---
title:  Die verbond en die evangelie
date:  10/10/2021
---

Regdeur die Bybel word die verbond en die evangelie met mekaar verbind. Alhoewel die verbondsgedagte reeds voor die volk Israel bestaan het (bv., die verbond met Noag), en hoewel die verbondsbelofte gemaak was voor Israel as ’n nasie bestaan het, was dit duidelik sigbaar in God se omgang met sy volk, en wat met hulle voorvaders, die patriarge, al begin het.

En selfs van die begin af was die evangelie die kernwaarheid van die verbond: verlossing deur geloof alleen.

`Lees Génesis 12:1–3, Génesis 15:5–18, en Romeine 4:1–5. Wat was die verbondsbelofte wat aan Abram (later Abraham) gemaak was, en hoe word die evangelie in daardie verbondsbelofte geopenbaar?`

Abraham het God geglo en in God se beloftes aan hom, en daarom het God hom regverdig verklaar. Hierdie verklaring was egter nie goedkoop genade nie: Abraham het daarna gestrewe om sy kant van die verbond deur gehoorsaamheid na te kom, soos hy volgens Génesis 22 op die berg Moría getoon het, selfs al was “sy geloof tot geregtigheid gereken” (Romeine 4:5). Dit is waarom Paulus, eeue later, Abraham as voorbeeld genoem het van wat dit beteken om deur die verbondsbeloftes wat God met sy volk ooreengekom het, te leef.

Hierdie tema weerklink regdeur die Bybel. Paulus verwys weer daarna in Galásiërs 3:6 waar hy Génesis 15:6 oor Abraham se geloof aanhaal, “en dit is hom tot geregtigheid gereken,” en verwys ook terug na die belofte wat eerstens aan Abram gemaak was, “sodat die wat uit die geloof is, geseën word saam met die gelowige Abraham” (Galásiërs 3:9). Die verbondsbeloftes word aan almal, Jood en nie-Jood, “wat uit die geloof is” gemaak (Galásiërs 3:7), en dus deur die geloof geregverdig word sonder die werke van die wet — hoeveel hulle ook al deur die verbond daartoe verbind is om die wet te gehoorsaam.

Selfs wanneer Jeremia oor die nuwe verbond praat, doen hy dit in die konteks van die wet: “ ‘Maar dit is die verbond wat Ek ná dié dae met die huis van Israel sal sluit’, spreek die Here: ‘Ek gee my wet in hulle binneste en skrywe dit op hulle hart;  en Ek sal vir hulle ’n God wees, en hulle sal vir My ’n volk wees.’ ” (Jeremia 31:33) en weerspieël hy die taal wat in die boek Levítikus gebruik word, “En Ek sal in jul midde wandel en vir julle ’n God wees, en julle sal vir My ’n volk wees” (Levítikus 26:12).

`waarskuwingsboodskap aan die wêreld is?`