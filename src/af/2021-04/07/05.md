---
title:  ’n Slaaf in Egipte
date:  10/11/2021
---

In die boek van Deuteronómium is daar ’n tema wat oor en oor herhaal word:  die Here wat sy volk Israel uit Egipte verlos het.  Oor en oor word hulle herinner aan wat God vir hulle gedoen het: “ ‘ en die Here het ons uit Egipte uitgelei deur ’n sterke hand en ’n uitgestrekte arm en deur groot skrikwekkende dade en deur tekens en wonders ’ ” (Deuteronómium 26:8;  lees ook Deuteronómium 16:1–6).

Regdeur die Ou Testament, om die waarheid te sê, word daar na die verhaal van die Uittog verwys as ’n voorbeeld van hoe God sy volk op ’n magtige en genadige wyse van slawerny en verdrukking uit Egipte bevry uit:  “Ja, Ek het jou uit Egipteland laat optrek en jou uit die slawehuis losgekoop” (Miga 6:4).

Selfs in die Nuwe Testament verskyn hierdie gedagte dat die Uittog uit Egipte deur God se groot krag ’n simbool van verlossing deur geloof in Christus is: “Deur die geloof het hulle die Rooi See deurgegaan soos oor droë grond, terwyl die Egiptenaars, toe hulle dit probeer, verdrink het” (Hebreërs 11:29; lees ook I Korinthiërs 10:1–4).

`Lees Deuteronium 5:6–22 waar Moses die wet, die Tien Gebooie, die fundamentele stipulasie van hulle verbond met Yahweh, herhaal. Let op na die vierde gebod en die rede wat daarvoor gegee word. Wat word daar gesê wat die realiteit van wet en genade openbaar?`

Moses herhaal die basiese gebod om op die sewende dag se Sabbat te rus, maar hy benadruk dit nog meer.  Dit wil sê, hoewel dit volgens die boek Exodus op klip gegraveer was, brei Moses uit op dit wat reeds aan hom gegee was.  Hou die Sabbat, nie net as ’n gedenkteken van die skepping nie, maar as ’n gedenkteken van verlossing uit Egipte uit.  God se genade het hulle uit Egipte verlos en aangebied om hulle te laat rus van hulle werke (Hebreërs 4:1–5). Nou moes hulle reaksie op die genade van God ook na ander uitgebrei word.

In hierdie geval word die sewende dag as die Sabbat nie net ’n kragtige simbool van die skepping nie, maar ’n kragtige simbool van verlossing en genade. Almal in die huishouding, nie net die kinders nie, maar ook die bediendes, die diere en selfs die vreemdelinge by hulle, kan rus. Die Sabbat brei die genade wat aan die Jode gegee was uit om ander in te sluit, selfs hulle wat nie deel van die verbondsvolk is nie. En dit word in die hart van God se wet gevind.  Wat God genadiglik vir hulle gedoen het, moet hulle vir ander doen. Net so eenvoudig is dit.

`Lees Matthéüs 18:21–35. Op watter manier word die beginsel in hierdie gelykenis in die Sabbatgebod geopenbaar wat veral in Deuteronómium beklemtoon word?`