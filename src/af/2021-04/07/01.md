---
title:  Wet en Genade
date:  06/11/2021
---

### Skrifverwysings vir hierdie week se studie
Eségiël 28:15, 16; Deuteronómium 4:44; Romeine 3:20; Deuteronómium 10:1–15; 5:6–22 en 9:1–6.

> <p>Geheueteks</p>
> “ ‘Ek verwerp nie die genade van God nie, want as daar geregtigheid deur die wet is, dan het Christus tevergeefs gesterwe’ ” (Galásiërs 2:21).

Christene van die meeste denominasies ken die begrip wet en genade, en verstaan die verwantskap tussen die twee. Die wet is God se standaard vir heiligheid en geregtigheid, en om daardie wet te oortree, is om te sondig. “Elkeen wat die sonde doen, doen ook die wetteloosheid, want die sonde is wetteloosheid” (I Johannes 3:4). En omdat ons almal die wet oortree het, — “Maar die Skrif het alles ingesluit onder die sonde” (Galásiërs 3:22) — is dit net God se genade wat ons kan red.  “Want uit genade is julle gered, deur die geloof, en dit nie uit julle self nie, dit is die gawe van God” (Efésiërs 2:8).

(Natuurlik is daar die “geringgeskatte inligting” oor die sewende dag as die Sabbat, wat deel is van die wet.  En so is daar baie Christene wat vir verskeie redes, ten minste vir nou, vasberade is om die sewende dag as die Sabbat te verwerp, en met allerhande swak verskonings vorendag kom om hulle verwerping te regverdig.  Maar dit daar gelaat, dis weer ’n ander onderwerp.)

Al word dit op verskillende maniere en deur middel van verskeie verhale en vertellings na vore gebring, word die tema van wet en genade regdeur die Bybel gevind, wat natuurlik die boek van Deuteronómium insluit.  Ja, Deuteronómium bied die verwantskap tussen wet en genade ook aan, maar in ’n unieke konteks.

_*Bestudeer hierdie week se les as voorbereiding vir Sabbat, 13 November._