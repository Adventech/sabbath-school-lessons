---
title:  'Die sonde van Moses: Deel 1'
date:  19/12/2021
---

Telkemale, selfs te midde van hulle afvalligheid en woestynomswerwinge, het God wonderbaarlik vir die kinders van Israel voorsien. Dit wil sê, hoe onverdienstelik hulle ook al was (en dit was dikwels die geval), het God se genade vrylik na hulle gevloei.  Ons is vandag ook ontvangers van sy genade, hoe onverdienstelik ons ook al is. Per slot van rekening, dit sou nie genade gewees het as ons dit sou verdien het nie, sou dit?

En, afgesien van die oorvloed van voedsel wat die Here deur middel van wonderwerke aan hulle in die woestyn voorsien het, was nog ’n openbaarmaking van sy genade die voorsiening van water, waarsonder hulle baie gou sou omgekom het, veral in ’n droë, warm en verlate woestyn.  Toe hy na daardie ondervinding verwys het, het Paulus geskryf: “en almal dieselfde geestelike drank gedrink het, want hulle het gedrink uit ’n geestelike rots wat gevolg het, en die rots was Christus” (I Korinthiërs 10:4). Ellen G. White het ook daarby bygevoeg:  “Orals op hulle reise waar daar behoefte was aan water, het dit uit die rotsklowe by hulle laer uitgestroom.” — Patriarge en Profete, bl. 411.

`Lees Neri 20:1–13. Wat het hier gebeur, en hoe verstaan ons die Here se straf vir Moses vir wat hy gedoen het?`

Aan die een kant is dit nie moeilik om Moses se frustrasie in te sien en te verstaan nie. Na alles wat die Here vir hulle gedoen het, die tekens en wonders en buitengewone bevryding uit Egipte, was hulle uiteindelik op die grense van die Beloofde Land.  En toe — wat gebeur toe? Skielik het hulle ’n te kort aan water ondervind, en toe begin om teen Moses en Aäron saam te sweer.  Het dit gebeur omdat die Here nie toe aan hulle water kon voorsien het soos Hy so dikwels voorheen vir hulle gedoen het nie? Natuurlik nie; Hy kon dit gedoen het en was van plan om dit weer te doen.

Maar, kom ons lees Moses se woorde terwyl hy die rots slaan, selfs twee keer slaan: “ ‘Hoor tog, julle wederstrewiges, moet ons vir julle water uit hierdie rots laat vloei?’ ” (Númeri 20:10). ’n Mens kan amper die woede in sy stem hoor, want hy begin om hulle “wederstrewiges” te noem.

Die probleem was nie soseer die woede self nie, wat erg genoeg maar tog verstaanbaar was — maar wat Hy gesê het, “ ‘Moet ons vir julle water uit hierdie rots laat vloei?’ ”, asof hy of enige menslike wese water uit ’n rots kon laat vloei.  In sy woede het dit gelyk asof hy op daardie oomblik vergeet het dat dit net die krag van God was wat onder hulle gewerk het, wat so ’n wonderwerk kon doen.  Hy, van alle mense, behoort dit te geweet het.

`Hoe dikwels sê ons of selfs doen ons dinge in ’n oomblik van woede, al glo ons dat die woede geregverdig kan word?  Hoe kan ons leer om te stop, te bid en die krag van God te vra om reg te praat en te doen voordat ons verkeerd praat en doen?`