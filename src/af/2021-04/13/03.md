---
title:  'Die sonde van Moses: Deel 2'
date:  20/12/2021
---

`Lees Neri 20:12, 13 weer. Wat is die spesifieke rede wat die Here vir Moses gegee het hoekom hy nie weens sy verkeerde optrede, in die Beloofde Land kon ingaan nie?  Lees ook Deuteronium 31:2 en 34:4.`

Volgens hierdie teksvers was Moses se sonde groter as net sy poging om God se plek in te neem (wat al reeds erg genoeg was). Hy het ook ’n gebrek aan geloof getoon, wat, vir iemand soos Moses, onverskoonbaar was.  Per slot van rekening, hierdie is die man wat, vanaf die brandende bos (Exodus 3:2–16) en daarna, ’n ondervinding met God gehad het wat anders was as wat die meeste mense nog ooit met God gehad het, en tog, volgens die teksvers, het Moses die Here “nie geglo” nie, d.w.s., Moses het ’n gebrek aan geloof in wat die Here gesê het, getoon, en as gevolg daarvan Hom nie voor die oë van die kinders van Israel “geheilig” nie. Met ander woorde, as Moses kalm gebly het en die regte ding sou gedoen het deur sy eie geloof en vertroue in die Here te midde van hulle afvalligheid, te toon, sou hy die Here voor die volk verheerlik het en weereens ’n voorbeeld gestel het van wat ware geloof en gehoorsaamheid behoort te wees.

Let ook op hoe Moses nie geluister het na wat die Here spesifiek vir hom gesê het om te doen nie.

`Lees Neri 20:8. Wat het die Here vir Moses gesê om te doen, maar, in plaas daarvan, wat het hy gedoen (Númeri 20:9–11)?`

Vers nege dui aan hoe Moses die staf neem soos die Here “hom beveel het”.  So ver gaan dit goed.  Maar in vers 10, in plaas daarvan om die rots aan te spreek waarna water uit die rots sou gevloei het om God se mag skouspelagtig te vertoon — het Moses die rots geslaan, nie net eenkeer nie, maar tweemaal.  Ja, deur ’n rots te slaan en dan water daaruit te laat vloei, was ’n wonderwerk, maar definitief nie so bonatuurlik soos om dit aan te spreek en dieselfde ding te sien gebeur nie.

Oppervlakkig gesien, lyk dit asof God se oordeel oor Moses te erg was:  na alles wat Moses deurgegaan het, sou hy nie toegelaat word om die Beloofde Land binne te kon gaan nie.  Vir so lank as wat hierdie verhaal al vertel was, het mense gewonder hoekom — deur een ondeurdagte optrede — dit waarna hy so lank uitgesien het, hom geweier was.

`Watter les, dink jy, moes die kinders van Israel uit wat met Moses gebeur het, geleer het?`