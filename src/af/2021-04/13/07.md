---
title:  Vir verdere studie
date:  24/12/2021
---

“Toe hulle toornig vra: ‘Moet ons vir julle water uit hierdie rots laat vloei?’, het hulle hulle in die plek van God gestel asof hulle, met menslike swakhede en drifte, self die krag gehad het. Omdat die aanhoudende gekla en opstandigheid van die volk hom afgemat het, het Moses sy almagtige Helper uit die oog verloor, en sonder die Goddelike hulp het hy sy lewensverhaal met ’n vertoning van menslike swakheid geskend.  Die man wat tot aan die einde van sy werk rein, standvastig en onselfsugtig kon gewees het, is op die einde oorwin. Hy het God in die teenwoordigheid van die vergadering onteer in ’n tyd toe hy Hom moes vergroot en opgehef het.” — Ellen G. White, Patriarge en Profete, bl. 418.

“Op die berg van verheerliking was Moses saam met Elía wat na die hemel opgevaar het sonder om te sterf.  Hulle is gestuur om lig en heerlikheid van die Vader na Sy Seun te neem.  So is dan Moses se gebed van honderde jare tevore verhoor.  Hy het op die “goeie bergland” binne die erfnis van sy volk gestaan en van Hom getuig in wie al die beloftes aan Israel hulle middelpunt vind. Dit is die laaste openbaring aan sterflike menseoë van die man wat deur die hemel so hoog vereer is.” — Bladsy 479.

**Vrae vir bespreking**:

`➊ Ja, in ’n sekere sin was Moses opgewek en kort na sy dood na die hemel gebring.  Maar terselfdertyd moet arme Moses (so veronderstel ons) nou die chaos hier op aarde aanskou. Watter voorreg vir die meeste van ons om dan eers na al die gesukkel op aarde, hopelik net voor die Tweede Koms, opgewek te word.  Op watter maniere is dit dan ’n groter seën as wat Moses ondervind het? `

`➋ Hoe toon die verhaal van Moses se dood en sy uiteindelike opstanding hoe die Nuwe Testament, hoewel dit dikwels op die Ou Testament gebaseer is, ons meer as die Ou Testament help om inderdaad nuwe lig daarop te werp? `

`➌ Hoe is die verhaal van Moses se lewe wat die slaan van die rots in ’n oomblik van woede insluit, ’n voorbeeld van wat dit beteken om deur geloof te lewe en om deur geloof sonder die dade van die wet gered te word? `

`➍ Praat in die klas oor die belofte van die opstanding aan die einde van tyd. Hoekom is dit so sentraal in alles waarop ons hoop?  En ook, as ons God daarvoor kan vertrou, d.w.s., om ons uit die dood op te wek, moet dit ons nie in staat stel om Hom vir al die ander dinge ook te vertrou nie?  Per slot van rekening, as Hy dit vir ons kan doen, wat sou Hy nie vir ons kan doen nie? `