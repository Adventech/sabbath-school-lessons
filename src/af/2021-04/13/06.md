---
title:  Die opstanding van ons almal
date:  23/12/2021
---

Met die lig wat aan ons in die Nuwe Testament gegee word, blyk dit dat Moses se uitsluiting uit die Beloofde Land per slot van rekening nie eintlik ’n straf was nie. In plaas van ’n aardse Kanaän en later ’n aardse Jerusalem (wat volgens die geskiedenis ’n plek van oorloë, verowerings en lyding was), is “die hemelse Jerusalem” (Hebreërs 12:22) selfs noual ons woonplek, verseker ’n baie beter tuiste!

Moses was die eerste bekende voorbeeld in die Bybel van die opstanding van die dode. Henog was hemel toe geneem sonder om te sterf (Génesis 5:24), en Elía ook (II Konings 2:11), maar wat die geskrewe verslag betref, was Moses die eerste een wat opgewek was om die ewige lewe te ontvang.

Hoe lank Moses in die grond geslaap het, weet ons nie, maar wat hom betref, het dit nie saak gemaak nie. Hy het sy oë die laaste keer gesluit, en of dit vir drie ure of vir 300 jaar was, vir hom was dit dieselfde. Dit is ook dieselfde vir almal wat gesterf het regdeur die geskiedenis; hulle ondervinding, ten minste om dood te wees, sal geensins van Moses s’n verskil nie’. Ons sluit ons oë wanneer ons sterf, en die volgende ding waarvan ons bewus word, is of die Tweede Koms van Jesus of, ongelukkig, die finale oordeel (lees Openbaring 20:7–15).

`Lees I Korinthiërs 15:13–22. Watter groot belofte word hier gevind, en hoekom maak Paulus se woorde net sin as ons verstaan dat die dode in Christus tot die opstandingsdag slaap?`

Sonder die hoop op die opstanding, het ons geen hoop nie. Christus se opstanding is ons waarborg; deurdat Hy as ons Offerlam op die kruis “die reiniging van ons sondes bewerk het” (Hebreërs 1:3), het Christus gesterf en uit die dood opgestaan, en deur sy opstanding is ons seker van ons opstanding, en deur Moses wat die eerste voorbeeld van ’n gevalle mens was wat uit die dood opgewek was.  Omdat wat Christus sou doen, was Moses opgewek;  en omdat wat Christus gedoen het, sal ons ook opgewek word.

Ons kan dus in Moses ’n voorbeeld van verlossing deur geloof vind, ’n geloof wat deur ’n lewe van getrouheid en vertroue op God bevestig was, selfs al het hy aan die einde ’n fout gemaak. En regdeur die boek van Deuteronómium kan ons sien hoe Moses probeer het om God se volk te roep om dieselfde getrouheid toe te pas, om net so te reageer op die genade wat aan hulle toegestaan was net soos dit ook aan ons gegee word — ons wat ook op die grense van die Beloofde Land staan.

`Roep God, hierdie selfde God, ons nie om ook getrou te bly nie?  Wat kanons doen om seker te maak dat ons nie dieselfde foute waarteen Moses in Deuteronium gewaarsku het nie, begaan nie?`