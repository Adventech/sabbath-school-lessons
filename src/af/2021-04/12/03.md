---
title:  “Nie gesigte ophef nie”
date:  13/12/2021
---

In Deuteronómium 10 het Moses (weer) Israel se geskiedenis oorvertel en (weer) daardie verslae gebruik om die volk te waarsku om getrou te bly.  Te midde van daardie waarskuwing het Hy iets anders gesê.

`Lees Deuteronium 10:17–19. Wat is die hoofboodskap aan die volk hier, en hoekom is hierdie boodskap op God se kerk vandag van toepassing?`

Die sinsdeel “wat die persoon nie aansien nie” kom van Hebreeuse beeldspraak of figuurlike taalgebruik; dit beteken letterlik dat Hy “nie gesigte ophef nie”. Hierdie het blykbaar uit ’n regstoneel ontstaan waar die regter of koning na die gesig van die beskuldigde persoon gekyk het, en dan daarvolgens uitspraak gelewer het gebaseer op daardie persoon se status (’n belangrike persoon of iemand onbelangrik). Die waarheid hier in Deuteronómium is dat, ten spyte van sy groot krag en mag, die Here mense nie so behandel nie. Hy tree teenoor almal regverdig op, afgesien van hulle status. Hierdie waarheid was natuurlik in die lewe van Jesus te sien en hoe Hy selfs die mees veragte mense in die samelewing met respek behandel het.

`Lees Handelinge 10:34, Romeine 2:11, Galásiërs 2:6, Efésiërs 6:9, Kolossense 3:25, en I Petrus 1:17.  Hoe maak hierdie teksvers van Deuteronium 10:17 gebruik?`

Hoe ook al die omstandighede in elkeen van hierdie verwysings verskil (in

Efésiërs sê Paulus aan slaafeienaars dat hulle versigtig moet wees hoe hullehul slawe behandel;  in Romeine praat Paulus oor die feit dat wanneer dit oorverlossing of veroordeling gaan, daar geen verskil tussen Jode en heidene is nie),verwys dit terug na Deuteronómium en na die gedagte dat God “nie gesigte ophefnie”. En as die “God van die gode en die Here van die here, die grote God, magtigen ontsagwekkend” dit nie doen nie, dan moet ons dit sekerlik ook nie doen nie.

Ons kan ’n openbaring van die evangelie sien in soos wat Paulus in Romeinedit spesifiek gebruik:  ons is almal gelyk, ongeag wie ons is met betrekking totons status. Ons is almal gevalle wesens wat God se reddende genade nodig het.

En die goeie nuus is dat, afgesien van ons status, daar aan ons almal verlossingin Jesus Christus aangebied word.

`Hoe dikwels, selfs subtiel, “hef ons gesigte op”, en hoekom toon die kruis aan ons hoe sondig daardie gesindheid werklik is?`