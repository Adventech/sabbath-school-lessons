---
title:  Vir verdere studie
date:  17/12/2021
---

Net soos daar in die Ou Testament uit die Ou Testament self aangehaal word (d.w.s., sommige van die profete haal aan of verwys na, byvoorbeeld, verse uit die vyf boeke van Moses), is die Nuwe Testament vol van direkte aanhalings, verwysings na en sinspelings op die Ou Testament.  Psalms, Jesaja, en Deuteronómium word omtrent die meeste aangehaal. Dikwels haal die Nuwe Testamentiese outeurs ook uit die Septuagint (LXX) aan, wat soms ook die “Griekse Ou Testament” genoem word, en wat as die vroegste Griekse vertaling van die Hebreeuse Bybel bekendstaan.  Die eerste vyf boeke van die Bybel wat as die Tora of die Pentateug bekendstaan, was in die derde eeu v.C. vertaal, en die res van die Ou Testament ongeveer in die tweede eeu v.C. Daar kan ook baie geleer word oor hoe om die Bybel te verstaan deur op te let hoe die geïnspireerde skrywers van die Nuwe Testament die Ou Testament aangehaal het. En een van die eerste lesse wat ons kan leer, is dat, anders as so baie Bybelgeleerdes vandag, die Nuwe Testamentiese outeurs nooit enige vrae oor die geloofwaardigheid of outoriteit van die Ou Testamentiese boeke geopper het nie. Niks in hulle geskrifte openbaar byvoorbeeld twyfel oor die historiese egtheid van die Ou Testamentiese verhale nie, van die bestaan van Adam en Eva, die sondeval, die vloed, tot die roeping van Abraham, ens., nie.  Die “geleerdes” wat hierdie dinge bevraagteken, dui op menslike skeptisisme, en behoort geen plek in die harte en gedagtes van Sewendedag-Adventiste te hê nie.

**Vrae vir bespreking**:

`➊ Met inagneming van al die lig wat ons as Sewendedag-Adventiste ontvang het, wat behoort dit ons te leer oor die groot verantwoordelikheid wat ons het om getrou aan die waarhede wat aan ons gegee is, te bly? `

`➋ Lees Deuteronium 18:9–14 weer. Watter moderne manifestasies van hierdie “gruwels vir die HERE” bestaan vandag, en hoe kan ons seker maak dat ons dit vermy? `

`➌ Hoekom, van alle mense, moet Christene wat die universele toepassing van Christus se dood op die kruis verstaan, nooit “gesigte ophef nie” (kyk na Maandag se studie)? Hoe kan ons in onsself hierdie neiging bespeur (en bedrieg ons nie onsself as ons ontken dat daar nie een of ander neiging in ons is om juis dit te doen nie?). Hoe kan die kruis en om die kruis voor oë te hou, ons van hierdie verkeerde gesindheid genees? `