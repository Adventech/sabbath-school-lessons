---
title:  ’n Profeet soos jy is
date:  15/12/2021
---

Die Here het Israel oor en oor gewaarsku om nie die gebruike van die nasies rondom hulle te volg nie.  Inteendeel hulle moes getuies vir daardie nasies gewees het (Deuteronómium 4:6–8). In Deuteronómium 18:9–14 waarsku Moses hulle oor hulle spesifieke gewoontes wat ’n  “gruwel vir die Here” was (Deuteronómium 18:12). In daardie konteks sê hy aan hulle: “Opreg moet jy wees met die Here jou God” (Deuteronómium 18:13).

`Lees Deuteronium 18:15–19. Wat sê Moses hier aan hulle?  Vergelyk dit dan met Handelinge 3:22 en 7:37.  Hoe word Deuteronium 18:18 deur Petrus en Stéfanus toegepas?`

Met verwysing na die verbond by Sinai, verwys Moses terug na oor hoe die kinders van Israel, toe God die wet aan hulle gegee het (Exodus 20:18–21), wou gehad het dat hy (Moses) as ’n middelaar tussen hulle en God moes optree, en net daar belowe hy hulle toe tweekeer (Deuteronómium 18:15, 18), dat die Here ’n profeet net soos hy sou opwek, met die gedagte dat daardie profeet onder andere ook ’n middelaar tussen die volk en die Here sou wees.

Baie eeue later, haal Petrus en Stéfanus hierdie vers aan met verwysing na Jesus. Vir Petrus was Jesus die vervulling van dit wat “deur die mond van al sy heilige profete” gespreek was (Handelinge 3:21), en dat die Joodse leiers Hom en wat Hy gesê het, moes gehoorsaam. Dit wil sê, Petrus gebruik hierdie teksvers waarmee die Jode bekend was, en pas dit direk op Jesus toe met die gedagte dat hulle berou moes toon vir wat hulle aan Hom gedoen het (Handelinge 3:19).

Daarna, in Handelinge 7:37, waar Stéfanus in ’n verskillende konteks as Petrus s’n oor Jesus preek, gebruik hy ook hierdie bekende belofte en maak hy ook daarop aanspraak dat dit op Jesus dui. Hy sê dat Moses, in sy tyd van die geskiedenis as leier van die Jode, ’n prototipe of afbeelding van Jesus was. Dit wil sê, net soos Petrus, wou Stéfanus aan die volk toon dat Jesus die vervulling van profesie was en dat hulle na Hom moes luister.  Inteenstelling met die klagte teen hom dat hulle hom “lasterlike dinge hoor praat [het] teen Moses en God” (Handelinge 6:11), kondig Stéfanus aan dat Jesus die Messias is, ’n direkte vervulling van wat God deur Moses belowe het.

`Hoe toon hierdie verse aan ons net hoe sentraal Jesus in die hele Bybel is, en hoekom alles wat ons van die Bybel verstaan, Christus-gesentreerd moet wees?`