---
title:  Deuteronómium in die Nuwe Testament
date:  11/12/2021
---

### Leesverwysings vir hierdie week se studie
Matthéüs 4:1–11 en 8:3, Handelinge 10:34, Galásiërs 3:1–14, Handelinge 7:37, Hebreërs 10:28–31.

> <p>Geheueteks</p>
> “ ‘Daar is geskrywe:  Die mens sal nie van brood alleen lewe nie, maar van elke woord wat deur die mond van God uitgaan’ ” (Matthéüs 4:4).

Die Nuwe Testament is met die Ou Testament deurtrek. Dit wil sê, die geïnspireerde skrywers van die Nuwe Testament het die geïnspireerde skrywers van die Ou Testament as ’n bron van outoriteit aangehaal.  Jesus het self gesê, “ ‘Daar is geskrywe’ ” (Matthéüs 4:4), wat beteken, “dit is in die Ou Testament geskrywe”; en Hy het ook gesê dat “ ‘die Skrifte moes vervul word’ ” (Markus 14:49) — en daardeur na die Skrifte van die Ou Testament verwys.  En toe Jesus met die twee dissipels op die pad na Émmaüs gesels het, het Hy, in plaas van om ’n wonderwerk te doen om aan hulle te toon wie Hy was, “van Moses en al die profete af [begin] en vir hulle uitgelê in al die Skrifte die dinge wat op Hom betrekking het” (Lukas 24:27).

Of hulle direk uit die Ou Testament aangehaal het, of deur sinspeling, of deur verwysings na verhale of profesieë, die Nuwe Testamentiese outeurs het voortdurend die Ou Testament gebruik om hulle aansprake te steun, en selfs te regverdig.

En een van die boeke wat dikwels aangehaal was of na verwys was, was die boek Deuteronómium (saam met Psalms en Jesaja). Matthéüs, Markus, Lukas, Handelinge, Johannes, Romeine, Galásiërs, I en II Korinthiërs, Hebreërs, die pastorale sendbriewe, en Openbaring verwys almal terug na  Deuteronómium.

Hierdie week gaan ons na ’n paar van daardie gevalle kyk om te sien watter waarheid, teenswoordige waarheid, ons daaruit kan put.

_*Bestudeer hierdie week se les as voorbereiding vir Sabbat 18 Desember._