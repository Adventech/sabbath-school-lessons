---
title:  Vir verdere studie
date:  01/10/2021
---

Vir ’n dieper en ’n baie goeddeurdagte studie van die groot stryd-tema wat op die idee van God as liefdevol gegrond is en deur ’n Sewendedag-Adventis geskrywe is, lees John Peckham se Theodicy of Love: Cosmic Conflict and the Problem of Evil (Grand Rapids, MI: Baker Academic, 2018). Die feit dat hierdie geskrewe stuk deur ’n nie-Adventiste drukkery gepubliseer was, dui aan hoe goeie Bybelse insig die werklikheid van die groot stryd kan openbaar soos dit in die Skrif uitgebeeld word.

“Kortom, ek redeneer dat God se liefde (soos wat dit werklik is) die sentrale punt van ’n kosmiese geskil is, en dat God se toegewydheid aan liefde ’n voldoende etiese rede is waarom God boosheid toelaat, saam met ’n betekenisvolle netwerk van Goddelike voorsienigheid wat binne, soos wat ek dit noem, verbondsbepalinge funksioneer.” — John C. Peckham, Theodicy of Love: Cosmic Conflict and the Problem of Evil (Grand Rapids, MI: Baker Academic, 2018), bl. 4, (vry vertaal).

“Die opdrag dat Israel vir veertig jaar nie in Kanaän mag ingaan nie, was vir Moses en Aäron en Kaleb en Josua ’n bittere teleurstelling, nogtans het hulle die besluit van God sonder klagte aanvaar.  Maar diegene wat gekla het oor die manier waarop God hulle behandel het, wat gesê het dat hulle na Egipteland sou teruggaan, het baie geween en rou bedryf toe die seëninge wat hulle verag het, van hulle weggeneem was.  Hulle het sonder rede gekla, en nou het God hulle rede gegee om te ween.  As hulle waarlik oor hulle sonde berou gehad het toe dit aan hulle geopenbaar is, sou hierdie vonnis nie uitgespreek gewees het nie, maar hulle het oor die oordeel gerou; hulle verdriet was nie berou nie en dit kon nie die hersiening van hulle vonnis teweegbring nie.” — Ellen G. White, Patriarge en Profete, bl. 392.

**Vrae vir bespreking**:

`➊ Bespreek die vraag oor die vrye wil en liefde. Waarom moet liefde, om liefde te kan wees, vrylik gegee word? Gegewe al die lyding in die wêreld, sal sommige redeneer dat liefde dit nie werd was nie.  Hoe sou jy hierdie redenasie beantwoord? `

`➋ Met gehoorsaamheid so sentraal in die hele Bybel, wat is wettiesheid? Watter faktore kan in ’n poging om getrou aan God en sy Woord en sy gebooie te wees, ’n strik vir wettiesheid wees? `

`➌ Bespreek in die klas die vraag wat aan die einde van Dinsdag se studie gevra was met betrekking tot die ooreenkomste tussen destydse Israel en die Sewendedag-Adventiste kerk. Wat is daardie ooreenkomste en waarom behoort ons daaroor besorgd te wees? `