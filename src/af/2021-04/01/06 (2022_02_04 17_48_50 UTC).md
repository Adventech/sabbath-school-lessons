---
title:  Afvalligheid en vergelding
date:  30/09/2021
---

“ ‘Alles wat die Here gespreek het, sal ons doen’ ” (Exodus 19:8; en ook Exodus 24:3 en 24:7). Alhoewel die volk ongetwyfeld elke keer daardie woorde bedoel het, toon die gewyde geskiedenis dat hulle handelinge ongelukkig keer op keer hulle woorde weerlê het. Hoewel hulle die uitverkore volk was, hoewel hulle vrywillig met die Here ’n verbond gesluit het, het hulle nie hulle deel gedoen nie, wat eintlik net tot een ding gelei het.

`Wat was vir Israel die belangrikste gedeelte van die verbond? (Exodus 19:4, 5).`

Die vereiste om God te gehoorsaam, om sy wet te onderhou, was geensins wettiesheid toe nie, en ook nie nou nie (lees Matthéüs 7:24–27; Johannes 14:15; Jakobus 2:20; Romeine 6:11, 12), en tog het die kinders van Israel kortgekom om hulle deel van die ooreenkoms na te kom.

Weliswaar, hulle het reeds vroeg al, terwyl hulle nog by die berg Sinai was, klinkklaar afgedwaal (lees Exodus 32:1–6). Ongelukkig skyn dit dat ontrouheid meer die reël as die uitsondering was, en daarom, in plaas daarvan dat hulle die Beloofde Land gou binnegegaan het, het hulle vir 40 jaar in die woestyn rondgeswerf.

`Lees Neri 14:28–35. Wat was die straf wat die nasie ten deel geval het omdat hulle geweier het om die Here te vertrou en te doen wat hy vir hulle gesê het?`

Ongehoorsaamheid was toe, net soos nou, nie net openlike rebelsheid nie (hoewel dit wel gebeur), maar vind plaas as gevolg van ’n gebrek aan vertroue in wat God vir ons sê. Wat hierdie sonde vir Israel selfs meer verfoeilik gemaak het, was die feit dat, soos God self gesê het, al die manne “‘wat my heerlikheid en my tekens gesien het wat Ek in Egipte en in die woestyn gedoen het, [het] My nou al tienmaal versoek’” (Númeri 14:22, OAV). Afgesien van alles wat hulle gesien en ondervind het, het hulle steeds geweier om die Here te gehoorsaam en die land in te neem ten spyte van God se beloftes dat hulle suksesvol sou wees (Númeri 13– 14).

`waar, en hoe kan ons inderdaad leer om God meer te vertrou?`