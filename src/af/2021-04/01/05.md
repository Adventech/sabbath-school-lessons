---
title:  Die verbond by Sinai
date:  29/09/2021
---

Wat ’n ondervinding was die Uittog en alles wat dit ingesluit het nie - van die bloed aan die deurposte in Egipte tot die drama by die Skelfsee! Daar is geen twyfel dat dit ’n indruk op hulle wat dit meegemaak het, gelaat het nie. (En hulle wat gesterf het, van die eersgebore kinders in Egipte tot die soldate op die bodem van die see, sal regverdiglik deur God geoordeel word.) Soos die Here gesê het: “ ‘ Julle het self gesien wat Ek aan die Egiptenaars gedoen het, en dat Ek julle op arendsvlerke gedra en julle na My toe gebring het.’ ” (Exodus 19:4).

Waarom het die Here hierdie buitengewone en dramatiese bevryding gedoen, om een nasie uit ’n ander nasie te neem, of, soos Moses aan hulle gesê het dat die stem van God met hulle gespreek het: “ ‘ “Of het ’n god probeer om vir hom ’n nasie uit ’n ander nasie te gaan neem deur versoekinge, deur tekens en wonders en deur oorlog en deur ’n sterke hand en ’n uitgestrekte arm en deur groot skrikwekkende dade soos die Here jou God met julle voor jou oë in Egipte gedoen het? “ ’ ” (Deuteronómium 4:34)?

`Lees Exodus 19:4–8. Waarom het die Here die volk uit Egipte geroep?`

Net so eenvoudig soos dit. God het hulle, die nageslag, die afstammelinge van die vaders, Abraham, Isak en Jakob, uitgeroep. En met hierdie afstammelinge het die Here ’n verbond gesluit, en hulle sou, inderdaad, “ ‘ my eiendom uit al die volke wees, want die hele aarde is myne’ ” (Exodus 19:5). Hierdie verwantskap was die sentrale punt van die verbond.

Hierdie gedagte “my eiendom” [“’n spesiale skat” volgens een Engelse vertaling], (segullah), kon egter maklik verkeerd verstaan gewees het (en dit was inderdaad so). Hulle besondersheid was nie omdat hulle ’n ingebore heiligheid en regverdigheid self gehad het nie. In plaas daarvan was dit omdat God se genade aan hulle gegee was, en oor die wonderlike waarhede wat Hy aan hulle geskenk het — waarhede wat hulle moes uitleef en, as ’n “koninkryk van priesters” uiteindelik oor die wêreld moes versprei het.

God het toe ook aan hulle sommige van die verpligtinge van die verbond gegee (as’t ware hulle deel van die ooreenkoms), die Tien Gebooie (Exodus 20), en toe was die verbond bekragtig.  Nadat hy ’n splinternuwe altaar met die bloed van die offers besprinkel het, het Moses “die boek van die verbond geneem en dit voor die ore van die volk gelees” (Exodus 24:7). Die volk het weer bevestig dat hulle gehoorsaam sou wees.

`“want toe elke gebod volgens die wet deur Moses aan die hele volk aangekondig is, het hy die bloed . . . geneem en die boek self en die hele volk besprinkel en gesê, ‘Dit is die bloed van die testament wat God met die oog op julle verorden het.’ ” (Hebreërs 9:19, 20). Wat was deur die bloed voorgestel, en waarom is dit selfs vandag nog vir ons belangrik?`