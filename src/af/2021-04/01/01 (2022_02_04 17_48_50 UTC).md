---
title:  Inleiding tot Deuteronómium
date:  25/09/2021
---

### Skrifverwysings vir hierdie week se studie
Jesaja 14:12–14, Eségiël 28:12–17, Génesis 3:1–7, Génesis 12:1–3, Handelinge 7:20–36, Exodus 19:4–8.

> <p>Geheueteks</p>
> “Hy wat nie liefhet nie, het God nie geken nie, want God is liefde” (I Johannes 4:8, OAB).

Die boek Deuteronómium het natuurlik nie sonder buite-invloede ontstaan nie. Net soos met alles in die lewe het Deuteronómium ’n konteks, ’n goeie logiese geheel;  en, net soos met alles in die lewe, speel daardie konteks ’n belangrike rol in die betekenis van die boek en wat die doel daarvan is.

Baie geskiedenis het voor hierdie boek plaasgevind — geskiedenis wat die omstandighede verduidelik, nie net van die boek self nie, maar van die wêreld en omgewing waaruit die konteks daarvan ontstaan het. Net soos dit moeilik is om die doel van ’n voorruitveër buite die konteks van ’n motor te verstaan, net so sal dit moeilik wees om Deuteronómium buite die konteks waaruit dit ontstaan het, te verstaan, veral in die lig van ons tema, Deuteronómium en teenswoordige waarheid.

Iemand het die Rus, Leo Tolstoy, se War and Peace – omtrent 1,500 bladsye - in net drie dae gelees. Toe daar gevra was waaroor die boek gegaan het, het die leser geantwoord: “Dit gaan oor Rusland.”

Net so is dit om in een se week se les die duisende jare se geskiedenis tot en met Deuteronómium te probeer dek. Maar, deur op die hoogtepunte te fokus, kan ons die konteks ontdek wat nodig is om die boek die beste te verstaan, en wat so ryk is aan “teenswoordige waarheid.”

* Bestudeer hierdie week se les as voorbereiding vir Sabbat, 2 Oktober.