---
title:  Die roeping van Abram
date:  28/09/2021
---

Abram (later Abraham genoem) word die eerste keer in die geslagsregister in Génesis 11 genoem, net na die verstrooiing by die toring van Babel plaasgevind het.

`Lees Génesis 12:1–3 waar God vir Abram geroep het.  Deur nou terug te kyk na die kruis, na die dood van Jesus en die verpreiding van die evangelie, hoe verstaan ons wat God belowe het om deur Abram te doen?`

Baie eeue gelede het die apostel Paulus, toe hy die dwaalleer van die Galásiërs moes aanspreek, na Abraham se roeping verwys, en getoon dat dit ’n vroeëre uitdrukking was van wat God se bedoelings nog altyd was: die evangelie aan die hele wêreld. “Julle verstaan dan dat die wat uit die geloof is, hulle is kinders van Abraham. En die Skrif wat vooruitgewys het dat God die heidene uit die geloof sou regverdig, het vooraf aan Abraham die evangelie verkondig met die woorde:  ‘In jou sal al die volke geseën word’. Sodat die wat uit die geloof is, geseën word saam met die gelowige Abraham” (Galásiërs 3:7–9).

Abraham se roeping word die eerste keer in Génesis 12 bewoord;  baie van die res van Génesis bevat die verhaal van sy bloedverwante, van een of ander wanaangepaste nakomeling wat verwarde gesinne voortgebring het, en tog sou die belofte uiteindelik deur hulle vervul word en ’n beslissende punt bereik het met die roeping van Moses.

`Lees Handelinge 7:20–36 van Stéfanus, die martelaar, se beskrywingvan Moses en die Uittog. Hoe pas hierdie in God se aanvanklike belofte aan Abraham, in?`

In ’n wêreld wat met onkunde, dwaling en ’n algemene gebrek aan kennis van waarheid deurdrenk is (dinge het nie baie in meer as drieduisend jaar verander nie, né), het die Here ’n volk, Sy volk en Abraham se nageslag, uit Egipte geroep.  Hy wou nie net kennis van die waarheid deur hulle bewaar het nie;  d.w.s., kennis oor Hom, Yahweh, en die verlossingsplan, maar Hy wou ook daardie kennis oor die hele wêreld versprei.

`Hoe sien ons as Sewendedag-Adventiste onsself vandag met betrekking tot die res van die wêreld?  Dit wil sê, watter ooreenkomste bestaan daar tussen ons en destydse Israel?  Wat meer belangrik is, watter verantwoordelikheid plaas hierdie ooreenkomste op elkeen van ons?`