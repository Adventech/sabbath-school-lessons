---
title:  Duisend maal meer as wat julle is
date:  05/10/2021
---

Na die lang swerftog in die woestyn het Moses (as ’n profeet, inderdaad meer as ’n profeet) namens die Here gesê: “Kyk, Ek gee die land aan julle oor, gaan in en neem die land in besit wat die Here aan julle vaders Abraham, Isak en Jakob met ’n eed beloof het om dit aan hulle te gee en aan hulle nageslag ná hulle.” (Deuterónomium 1:8).

Let egter op wat hierop volg.

`Lees Deuteronium 1:9–11. Wat beteken hierdie woorde, veral in die lig van die feit dat hulle eintlik deur God gestraf was vir die opstand by Kades-Barnéa?`

Hier sien ons nog ’n voorbeeld van hoe genadig God is. Selfs terwyl hulle in die woestyn rondgeswerf het, het Hy hulle geseën: “‘En veertig jaar lank het U hulle onderhou in die woestyn, hulle het nie gebrek gehad nie; hulle klere het nie verslyt en hulle voete nie geswel nie’” (Nehemía 9:21).

En Moses het weer sy liefde vir sy volk getoon en God gevra om hulle ’n duisend maal meer te laat vermeerder as wat God reeds gedoen het!

`Lees Deuteronium 1:12–17. Wat het gebeur omdat God hulle geseën het, en watter stappe het Moses geneem om die situasie die hoof te bied?`

Selfs al was die Here so kragtig teenwoordig in hulle midde, was daar ’n behoefte om te organiseer en te struktureer, om ’n sisteem wat aanspreeklikheid kon handhaaf, in plek te kry.  Israel was ’n qahal, ’n georganiseerde vergadering (lees Deuteronómium 31:30), ’n voorloper van die Nuwe Testament se ekklesia, die Grieks vir “kerk” (lees Matthéüs 16:18). En hoewel die konteks verskil het, het Paulus nooit ver van sy Joodse oorsprong wegbeweeg nie, en in I Korinthiërs 12 sien ons hoe hy duidelik die behoefte vir gekwalifiseerde kerklede uitbeeld om die verskeie rolle vir die behoorlike funksionering van die liggaam te vul, net soos ons hier in Deuteronómium daarvan en ook van die qahal in die woestyn lees.  Die kerk vandag, net soos die qahal destyds, moet ’n verenigde liggaam van lede wees wat die verskeie rolle volgens hulle gawes vul.

`Alhoewel ons soms hoor dat mense teen “georganiseerde” godsdiens uitvaar, erken die Woord van God, veral die Nuwe Testament, geen ander soort as ’n georganiseerde een nie. Wat sou hulle in die plek daarvan verkies, “ongeorganiseerde” godsdiens?`