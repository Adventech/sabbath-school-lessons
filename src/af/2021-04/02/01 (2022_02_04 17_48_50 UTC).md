---
title:  Moses se geskiedenisles
date:  02/10/2021
---

### Skrifverwysings vir hierdie week se studie
Deuteronómium 1–3, Exodus 32:29–32, Númeri 14, Efésiërs 3:10, Génesis 15:1– 16, Johannes 14:9.

> <p>Geheueteks</p>
> “en almal dieselfde geestelike spys geëet het, en almal dieselfde geestelike drank gedrink het, want hulle het gedrink uit ’n geestelike rots wat gevolg het, en die rots was Christus” (I Korinthiërs 10:3, 4).

Dit is die woorde “waarmee Moses die hele Israel toegespreek het” (Deuteronómium 1:1). So begin die boek Deuterónomium. En ja, hoewel Moses en ook sy teenwoordigheid die boek oorheers, vanaf hierdie openingswoorde tot en met sy dood in die land van Moab (Deuterónomium 34:5), handel Deuteronómium (net soos die hele Bybel) eintlik oor die Here Jesus. Want Hy is die Een wat ons geskep het (Génesis 1, 2; Johannes 1:1–3), ons in stand hou (Kolossense 1:15–17, Hebreërs 1:3), en ons verlos (Jesaja 41:14, Titus 2:14). En, kortliks gestel, Deuteronómium openbaar hoe die Here aanhou skep, in stand hou en sy volk in hierdie kritieke tyd van die verlossingsgeskiedenis, verlos.

Eintlik gee Moses aan die kinders van Israel ’n geskiedenisles net voor hulle Kanaän binnegaan, ’n tema wat regdeur die Bybel herhaal word: onthou wat die Here vir julle in die verlede gedoen het.

Hierdie vermaning moet ook vir ons van belang wees, ons wat op die grens van ’n beter Beloofde Land staan: “As ons terugkyk na ons verlede, hoe ons stap vir stap gevorder het tot op hede, . . . is ek met verbaasdheid vervul, en met vertroue in Christus, ons leier.  Ons het niks om te vrees vir die toekoms nie, behalwe as ons sou vergeet hoe die Here ons in die verlede gelei en geleer het.” — Ellen G. White, Life Sketches, bl. 196, (vry vertaal)

* Bestudeer hierdie week se les as voorbereiding vir Sabbat, 9 Oktober.