---
title:  Vir verdere studie
date:  08/10/2021
---

Lees hieronder hoe ’n geleerde probeer om die moeilike vrae oor wat die Israeliete aan sommige van hierdie nasies gedoen het, te beantwoord:

“Omdat Hy die Skepper van alles en van alle mense is, en omdat Hy die

Oppermag oor almal het, kan God enigiets met enigiemand doen en reg wees inwat Hy doen. . . .

“Die weë van God is ’n verborgenheid.  Aangesien ons Hom nooit heeltemalsal verstaan nie, kan ons net so wel ontspan wat hierdie vrae betref. Jesaja 55:8–9bied aan ons ’n bietjie vertroosting.

“Volgens die bybelse beskrywing van die Kanaäniete was hulle uiters boos, en hulle uitwissing het die oordeel van God oor hulle sondes verteenwoordig.  Die uitwissing van die Kanaäniete was nie die eerste of die laaste keer wat God dit sou doen nie.  Die verskil tussen die Kanaäniete se lot en die lot van die mensdom (behalwe Noag se gesin) soos wat Génesis 6-9 dit beskryf, sluit die omvang daarvan in en wie daarvoor verantwoordelik is. …

“God het nooit beplan dat die Israeliete die beleid van “herem” [totale uitwissing] as ’n algemene beleid teenoor buitestaanders moes toepas nie. Deuteronómium

7:1 identifiseer die nasies uitdruklik en het sodoende die beoogde groepe mense afgebaken.  Die Israeliete was nie toegelaat om hierdie beleid op die Arameërs of Edomiete of Egiptenare, of enigiemand anders toe te pas nie (cf. Deuteronómium 20:10–18) …

“Die Kanaäniete se lot sal uiteindelik alle sondaars se lot wees:  die oordeel van

God . . . .  “God se uitwissing van die Kanaäniete was ’n noodsaaklike stap in diegeskiedenis van die verlossingsplan. . . .

“Alhoewel die Kanaäniete in sy geheel teikens van God se oordeel was, was hulle ten minste veertig jaar vooruit gewaarsku (lees Ragab se belydenis in Josua 2:8–11).” — Daniel I. Block, The NIV Application Commentary: Deuteronomy (Grand Rapids, Mich.: Zondervan, 2012), bl. 98-99, (vry vertaal).

**Vrae vir bespreking**:

`➊ Dink na oor hoe ons die millennium nou verstaan, wanneer ons ’n duisend jaar sal hê om al ons vrae beantwoord te kry. Hoe kan hierdie begrip ons help om te leer om op God te vertrou ten spyte van watter moeilike vrae ons nou ook al mag hê? `

`➋ Wat is sommige van die maniere hoe God jou in die verlede gelei het wat jou kan help om Hom in die toekoms te vertrou?  Waarom is dit belangrik om nie te vergeet hoe God reeds in ons lewens gelei het nie? `

`➌ Hersien in u klastyd, die vraag aan die einde van Sondag se studie oor Moses se gewilligheid om sy eie siel vir sy volk op te offer.  Is dit ’n regte gesindheid? Wat, indien daar iets is, is dit werd om jou siel voor op te offer, veral wanneer jy daaraan dink wat dit gekos het om dit te red? `