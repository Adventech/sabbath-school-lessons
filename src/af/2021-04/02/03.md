---
title:  Vervulling van profesie
date:  04/10/2021
---

Ten spyte van sommige misgissings wat die moderne wetenskap probeer bekragtig as waarheid (soos dat ons heelal “uit niks” ontwikkel het nie, of dat alle lewe op aarde per toeval ontstaan het uit eenvoudige chemikalieë), het die wetenskap ons nietemin sommige verbasende insigte in God se skeppingskrag gegee.  Die harmonie, die balans, die presiesheid van baie aspekte van die sigbare wêreld, selfs in sy gevalle toestand, laat diegene wat dit bestudeer, in verwondering.

En as God dan so presies kan wees met fisiese dinge, sal hy beslis ook presies met geestelike dinge wees. Daarom sien ons so baie van God se ongelooflike presiesheid in die aanvangsverse van Deuteronómium.

`Lees Deuteronium 1:1–6.Wat is van profetiese belang dat Deuteronium 1:3 oor die “veertigste jaar” praat?`

Na die fiasko, toe Moses spioene vanaf Kades-Barnéa gestuur het om die land te gaan verken, en die volk daarna geweier het om die land binne te gaan — wat het gebeur? Aan hulle was gesê dat hulle nie die Beloofde Land sou binnegaan soos hulle gehoop het nie. En vir hoe lank sou hulle moes wag voordat hulle kon binnegaan?  “ ‘ “Volgens die getal dae dat julle die land verken het, veertig dae, vir elke dag een jaar, moet julle jul ongeregtighede dra, veertig jaar lank, en my teëstand gewaar word” ’ ” (Númeri 14:34).

Die verhaal word in Deuteronómium voortgesit vanaf die veertigste jaar, net soos God dit voorspel het. Met ander woorde, God se profetiese Woord is net so betroubaar as God self, en wat ons hier in die beginverse van Deuteronómium sien, is meer bewyse van daardie betrouenswaardigheid;  d.w.s., God sal doen wat Hy sê, en sal dit doen wanneer Hy gesê het Hy dit tot volvoering sal bring.

Hierdie was natuurlik nie die enigste profetiese tydperiode wat vervul was soos God gesê het nie. Deurdat ons vandag kan terugkyk, kan ons in Daniël 9:24-37 byvoorbeeld sien dat die tydperiode vir Jesus se eerste koms vervul was net soos die Here gesê het. Ons kan sien dat die “tyd en tye en die helfte van ’n tyd” (Daniel 7:25; ook Openbaring 12:6 en 14, en Openbaring 13:5) ook in die geskiedenis vervul was, asook die 2,300 dae van Daniël 8:14.

Daarbenewens het die presiese wêreldgebeurtenisse, die profesieë van Daniël 2, 7 en 8, wat so presies en met akkuraatheid voorspel was vir die wêreld se geskiedenis, aan ons ’n oorweldigende bewys van God se voorkennis, sy beheer en betroubaarheid gegee.

`Ons sien dat die Here hierdie profesieë oor die verlede getrou vervul het net soos dit voorspel was. Waarom behoort dit aan ons sekerheid te gee dat ons Hom kan vertrou, dat die dinge wat Hy gesê het in die toekoms nog moet gebeur, sal gebeur?`