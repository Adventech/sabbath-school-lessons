---
title:  Beskeie held
date:   19/11/2025
---

Aan weerskante van die boek Josua se lang lys plekname waarmee die onderskeie stamme se grondgebied destyds fisies afgebaken is, het ons die toekenning van grond aan die twee geloofshelde, Kaleb en Josua, wat deel van die eerste verkenning van Kanaän was. Kaleb ontvang sy erflating eerste; en Josua, syne laaste. Tot hiertoe is grondgebied, onder leiding van Josua, aan die [ander] stamme van Israel toegeken. Die tyd het egter nou aangebreek vir die volk om Josua sy erflating te skenk.

`Lees Josua 19:49-51. Let op die feit dat die groot leier van Israel wat seker gemaak het dat almal hul deel van Beloofde Land kry, sy gedeelte heel laaste ontvang het. Wat impliseer dit?`

Josua ontvang hier die stad Timnat-Serag. Die naam bestaan uit twee woorde. Die eerste, Timnat, is afgelei van die werkwoord PƗQk 0ƗQk beteken “om te tel” of “toe te wys” [of “af te weeg”]. Timnat beteken dus “porsie” of “stuk grond.” Die tweede woord in die stad se naam, kan van die Hebreeuse werkwoord VHUDۊ afgelei word, wat “oortolligheid” of “oorskiet” beteken (vgl. Eks. 26:12). Die naam van die stad wat Josua ontvang het, kan derhalwe as die “oorblywende gedeelte” of as die “oorblywende grondgebied” vertaal word.

Die naam van hierdie stad wat Josua uit die oorblywende grond in Kanaän gekies het, getuig van die edel karakter wat Israel se tweede leier gehad het. Ten eerste wag hy totdat almal hul deel ontvang het. Ten tweede kies Josua nie een van die digbevolkte gebiede in Kanaän as sy erflating nie, ook nie een van die mees indrukwekkende stede nie. Nee, hy kies ’n beskeie stad. Dit is ’n stad wat moontlik in puin gelê het, wat hy derhalwe met baie moeite sou moes herbou (vgl. Jos. 19:50).

Wat meer is, Timnat-Serag was naby Silo wat op die beurt in die omgewing van die tabernakeltent geleë was. Dit toon wat voorrang in Josua se lewe geniet het, wat sy hartsbegeerte was. Nadat die nuutgebore volk tot in die Beloofde Land gelei is, en daar met God se hulp seker gemaak is dat elke stam en gesinsgroep hul erfporsie ontvang het, sou Israel geensins kapsie maak teen Josua se versoek vir ’n meer indrukwekkende erfporsie nie. Tog was Josua tevrede met eenvoud, ’n bestaan wat om die belangrikste ding in die lewe gedraai het. Op dié wyse is hierdie Godsman ’n vergestalting van Dawid se bede in Psalm 27 vers 4: “Een ding het ek van die Here gevra en dit sal ek bly nastreef: om al die dae van my lewe in die huis van die Here te woon, om die lieflikhede van die Here te aanskou en daaroor na te dink in sy tempel” (AFR20).

`Watter lesse kan jy uit Josua se houding put? Hoe kan jy dit op jou eie lewe toepas?`