---
title:  Vir verdere studie
date:   21/11/2025
---

“[Hier] is Kaleb se geloof steeds dieselfde as wat dit was toe sy getuienis die verkenners se kleingelowige berigte teëgegaan het. Hy het God se belofte vertrou dat Hy die volk sou help om besit van Kanaän te neem, ’n onderneming waarin hy die Here ten volle vertrou het. Saam met sy volksgenote het hy die lang woestynverblyf deurgemaak, en gedeel in die in die teleurstellings en swaarkry van hulle sondeskuld. Tog het Kaleb nie hieroor gemurmureer nie. Hoewel die volk afgesny was, het hy die Here geloof vir sy grote genade waarmee Hy dié Godsman in die woestyn deurgedra het. Te midde van al die ontbering, gevare en plae tydens hul woestynomswerwinge; en gedurende die jarelange oorlogvoering sedert hulle Kanaän binnegegaan het, het die Here vir hom en vir Israel bewaar. Selfs nou in sy tagtigs het Kaleb steeds sy lewenskragte gehad. Toe hy [boonop] vir sy eie grondgebied gevra het, was dit nie vir ’n plek wat alreeds ingeneem was nie, maar een wat die ander verkenners as die heel moeilikste beskou het om te onderwerp. Met God se hulp het Kaleb sy [toekomstige] vesting gepluk uit die hande van die einste reuse voor wie Israel se geloof so gesteier het. Dit was [egter] nie ’n soeke na eerbewyse of selfverheerliking wat Kaleb hiertoe besiel het nie. Nee, wat hierdie dapper ou kryger begeer het, was om ’n voorbeeld te stel wat tot lof en eer van die Here sou wees; en om die stamme van Israel tot ’n volledige onderwerping van die land wat hul vaders as onoorwinlik beskou het, aan te moedig” (Ellen G. White, Patriarchs and Prophets, bl. 512 en 513).

“Dit was Kaleb se geloof in God wat hom [die nodige] moed gegee het, wat gekeer het dat vrees oor die oorhand kry, en wat hom in staat gestel het om ter wille van reg en geregtigheid sterk te staan en onverskrokke te wees. Deur op dieselfde mag — die magtige Aanvoerder van die hemelse weermag — staat te maak, kan elkeen wat onder die vaandel van die kruis stry, die [nodige] krag en moed kry om oënskynlik onoorkombare struikelblokke te oorkom” (Ellen G. White, The Advent Review and Sabbath Herald, 30 Mei 1912-uitgawe).

**Vrae vir bespreking:**

`Bespreek die mag van groepsdruk en die moed wat dit verg om jou uitte spreek teen die verkeerde wanneer ander dit nie doen nie. Watter rol speel moed in die beoefening van ons geloof? Hoe kom mens op vir die dinge waarin jy glo, sonder om ombeskof te raak?`

`Dink aan mense in jou gemeenskap of gemeente wat goeie voorbeelde van geloof is, persone wat jou karakter en lewe getransformeer het. Watter navolgenswaardige eienskappe toon hulle?`

`Bepeins en bespreek die volgende: die invloed wat media (m.a.w. wat lees-, luisteren kykstof) op ons lewens het. Hoe vermy mens die negatiewe uitwerking wat dit kan hê, terwyl jy terselfdertyd die potensiële goeie uitwerking daarvan benut?`

`Bepeins die nederigheid wat Josua as leier aan die dag gelê het, asooksy begeerte om na-aan die tabernakeltent te woon. Op watter maniere spreek sy voorbeeld tot jou?`