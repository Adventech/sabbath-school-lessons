---
title:  Enduit getrou
date:   25/12/2025
---

`Lees die slotwoorde van die boek Josua wat onder ingewing van die Heilige Gees hierdie skrywe afsluit (Jos. 24:29-33). In watter opsig is dié woorde nie net ’n terugblik op Josua se lewe nie, maar ook ’n vooruitkyk?`

In die naskrif waarin die dood van Josua en Eleásar vermeld word, sluit die hoëpriester hierdie Bybelboek op ’n ontnugterende noot af. Met sy beskrywing van Josua en dan Eleásar se teraardebestellings, asook die teraardebestelling van Josef se bene, kontrasteer die skrywer die lewe buite Kanaän met die begin van die lewe daarbinne. Rede om aan te hou swerf, is daar nie meer nie. Die aardse oorskot van hul leiers hoef hulle nie meer van plek tot plek te neem nie. [Neem in ag dat hul stamouers], die patriarge, hul afgestorwe geliefdes in ’n grot begrawe het (Gen. 23:13 en 19, asook hfst. 25:9 en 10). Dit was op ’n gekoopte stuk grond wat by Sigem geleë was (Gen. 33:19). Voortaan sou die volk hul leiers op die beloofde erfgrond kon begrawe, wat ’n vastheidsgevoel by hulle geskep het. Die beloftes wat aan die patriarge gemaak is, is vervul. So vorm Jahwe se trou die historiese draad wat Israel se nageslag met hul hede en toekoms verbind.

Aangesien die slotparagrawe in hierdie Bybelboek die oorkoepelende verhaal daarin met ’n groter vertelling in die verlede verbind, skep dit ook ’n toekoms. Let op Lord George Cary, die destydse aartsbiskop van Kantelberg, se uitlating tydens ’n openingstoespraak wat hy by die Holy Trinity Church in Shrewsbury gelewer het. Aangaande die Anglikaanse Kerk sê hy toe dat “’n enkele geslag oor is voordat die kerk uitsterf.”

Tog geld dit op enige tydvak in die kerkgeskiedenis vir liggaam van Christus, soos dit ook die geval met die Ou-Testamentiese volk van God was. ’n Groot hoofstuk in die geskiedenis van Israel kom hier in Josua 24 tot ’n einde. Die toekoms bring hulle voor bepaalde vrae te staan. Hoe hulle daardie vrae beantwoord, sal bepaal watter toekoms hulle tegemoet gaan. Gaan Israel lojaal aan die Here wees? Sal hulle die inbesitneming van die land kan voortsit totdat hulle die hele Kanaän bewoon? Sal hulle aan Jahwe kan bly vasklou en nie in afgodery verstrengel raak nie? Onder Josua was ’n hele geslag aan die Here getrou. Die vraag is net: gaan die nuwe geslag op koers bly, hou by die geestelike paadjie wat daardie groot leier vir Israel gebaan het? Elke nuwe geslag wat as geestelike volk van God die boek Josua lees, kom voor dieselfde vrae te staan. Elke geslag se sukses hang af van die tipe antwoorde wat hulle op die alledaagse lewe se vrae gee, en hoe hulle met die waarhede in hul geestelike erfenis omgaan.

`Net soos Paulus het Josua “die goeie stryd gestry” (2 Tim. 4:7, AFR20). Wat was die geheim van Josua se sukses? Watter besluite moet jy vandag neem ten einde die lewenswedloop met dieselfde geloofsekerheid te eindig?`