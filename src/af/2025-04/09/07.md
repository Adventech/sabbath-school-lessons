---
title:  Vir verdere studie
date:   28/11/2025
---

Lees die volgende gedeelte uit Ellen G. White se geskrifte — “The Controversy Ended” (bl. 672-678 in The Great Controversy).

“Ewig is ons redding wanneer ons deur die poorte van die Godstad gaan. Daar sal ons ons [eendag kan] verheug, in ’n verlossing wat ewigdurend is. Tot tyd en wyl moet ons egter aan die apostel se vermaning gehoor gee: ‘Laat ons daarom versigtig wees, terwyl die belofte om in sy rus in te gaan, nog bly staan, dat dit nie mag blyk dat een van julle agtergebly het nie’ [Hebreërs 4:1, AFR20]. Kennis oor Kanaän, liedjies oor Kanaän, ’n gejubel omdat Kanaän in die vooruitsig gestel word – geen van hierdie dinge die kinders van Israel by die wingerd en olyfboorde van die Beloofde Land uitgebring nie. Daardie droom kon hulle slegs bewaarheid deur die land [fisies] in besit te neem, deur by God se voorwaardes te hou, deur prakties geloof aan die dag te lê, deur aanspraak op die Here se beloftes te maak” (Ellen G. White, The Youth’s Instructor, 17 Februarie 1898-uitgawe).

“In die Skrif word die verlostes se erfenis ’n ‘vaderland’ genoem (Hebreërs 11:14-16). In daardie land lei die hemelse Herder sy kudde na fonteine waaruit lewensgewende water borrel. Daar dra die boom van die lewe elke maand vrugte en die blare daaraan bring genesing aan die nasies. Daar is standhoudende strome met kristalhelder water en langs hulle staan welige bome. Daardie bome werp skaduwees op die voetpaadjie wat spesiaal vir God se vrygekooptes aangelê is. In daardie land lê uitgestrekte vlaktes wat oorgaan in golwende groen heuwels, tot waar die berge van God met hul trotse kruine verrys. Daar, op daardie rustige vlaktes langs die strome van lewende water, sal God se volk — hulle wat so lank reeds pelgrims en swerwelinge is — [oplaas] ’n tuiste vind” (Ellen G. White, The Great Controversy, bl. 675).

**Vrae vir bespreking:**

`Bepeins die Beloofde Land as ’n versinnebeelding van die-lewe-in-oorvloed wat Christus aan sy volgelinge in Johannes 10:10 belowe het. Let op Kanaän as ’n beeld, die feit dat die destydse verbondsgrond voordelig was omdat dit ’n oorvloed opgelewer het. Tog versinnebeeld die verbondsgrond ook die seëninge wat verlossing bring. Hoe so?`

`Let op die volgende begrippe: “om ’n burger van ’n bepaalde land te wees” en “om ’n bepaalde lewenswyse te volg.” Hoe hou dié twee begrippe onderling verband? Hoe beïnvloed die een die ander? Wat is enkele van die implikasies wat burgerskap van God se koninkryk het?`

`As mense beleef ons periodiek teleurstelling, óf vanweë ander se verbreekte beloftes óf a.g.v. die verbreking van dié aan onsself. Waarom kan ons egter op God se beloftes staatmaak?`

`Let op die belofte oor die nuwe aarde. Hoe kan ons dit waarlik, en op’n konkrete wyse, nou reeds deel van ons [ontvouende] toekoms maak?`