---
title:  Die Jubeljaar
date:   26/11/2025
---

Die grond was die kern van Israel se bestaan as die volk van God. In so ’n mate dat Kanaän nie op een slag in sy geheel opgedeel kon word nie. Die onderverdeling moes die onderskeie stamme, familieen gesinsgroepe in ag neem (Num. 34:13-18), ten einde te voorkom dat die land uiteindelik deur slegs ’n handjievol elites besit word. [Die term “familie” en “huisgesin” was waarskynlik minder ekslusief as wat in die moderne sin van die woord bedoel word. Vandaar die woordkeuses “familiegroep” (of selfs “clan”) en “gesinsgroep” wat reeds ook in vorige lesse gebruik is]

`Lees Levitikus 25:1-5 en verse 8-13. Wat was die doel van die Sabbatsjaar en die Jubeljaar onderskeidelik?`

In die Ou Nabye Ooste het Egiptiese burgers gereeld hul eiendom verloor en so die farao se slawe geword. Dit is nie wat die Here vir die Israeliete wou hê nie. In teenstelling met die Egiptiese model moes diegene wat [vanweë ’n geldelike verknorsing] hul grond verloor het, nie permanent magtelose slawe in die samelewing bly nie. Die stuk grond wat ’n familieof gesinsgroep as deel van die veroweringsproses ontvang het, bly dus hulle s’n. Niemand anders as die aangewese groep kon daardie grondgebied besit nie. Om die waarheid te sê, in ooreenstemming met die Godsplan, kon die grond glad nie verkoop word nie. Dit kon net verhuur word, met die huurprys vasgestel in ooreenstemming met die aantal jare wat oor is totdat die volgende jubeljaar aanbreek. So as iemand noodgedwonge sy voorgeslagte se grond moes verkoop, was dit die naaste manlike familielid se plig om daardie grond voor die jubeljaar terug te koop (Lev. 25:25).

Hierdie toekenning van grondgebied gee ons insae in die Vaderhart. As God die Vader begeer Hy dat sy kinders vrygewig teenoor minderbevoorregtes sal wees, [wat in dié geval, in pas met die Mosaïese wette, daarop neerkom] dat die Israeliete toelaat dat [behoeftige gesinsgroepe elke sewende jaar eet van die oes wat hul voorgeslagte se grond opgelewer het. So die sabbatsjaar pas die beginsel van die Sabbatsgebod op ’n groter skaal toe. Grondbesit lei dus nie net tot ’n waardering vir, en aanmoediging tot, harde werk nie. Nee, dit vereis ook van die volk om respek vir mense te hê wat finansiële probleme in die gesig staar en om diesulkes goedhartig te wees.

Die bepalings en voorskrifte rakende grondbesit het elke Israeliet die geleentheid gegun om van finaniële swaarkry — ongeag of dit oorgeërf is of deur eie toedoen veroorsaak is — bevry te word. Sodoende kon hulle werklikwaar oorbegin.

In ’n neutedop is dit eintlik die hoofdoel van die evangelie: om weg te doen met die onderskeid tussen ryk en arm, werker en werkgewer, bevoorreg en minderbevoorreg; en om ons sodoende op gelyke voet met mekaar te plaas deur die groot besef dat ons almal totaal van God se genade afhanklik is.

Ongelukkig het Israel hul plig versuim. Hulle het nie gehou by die standaarde wat God vir hulle vasgestel het nie. Eeue later word die waarkuwing dat hulle [deur hul ongehoorsaamheid] van die grond ontvreem sal word, dus bewaarheid (2 Kron. 36:20 en 21).

`Let op die volgende beginsel: dié van grondtoekenning en die besit daarvan, asook dié in die Sabbatsgebod. Hoe herinner hierdie dinge die gelowige daaraan dat ons almal gelyk in die oë van die Here is? Dink aan verbruikerisme en hoe baie samelewings op aarde gevolglik onder uitbuiting en bose kringlope gebuk gaan. Hoe kan die Sabbat ons help om hiervoor nee te sê?`