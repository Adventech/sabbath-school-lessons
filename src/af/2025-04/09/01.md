---
title:  Erfgename van die belofte en gevangenes vol hoop
date:   22/11/2025
---

### Skrifverwysings vir hierdie week se studie

Genesis 3:17-24, Deuteronomium 6:3, Josua 13:1-7, Hebreërs 12:28, Levitikus 25:1-5 en verse 8-13, asook Esegiël 37:14 en 25.

> <p>Geheueteks</p>
> “Keer terug na die vesting, o hoopvolle gevangenes! Ook kondig Ek vandag aan dat Ek jou dubbel sal vergoed” (Sagaria 9:12, OAB).

Josua 13-21 bevat talle lyste vol beskrywings van plekname. Hierdie plekname dien as grense, en baken die grondgebiede af wat aan die onderskeie stamme van Israel toegeken is. Vir die moderne leser lyk hierdie dalk na irrelevante gegewens. Tog steun dit op ’n behoorlike begrip van die teologie rakende die Beloofde Land. Derhalwe is dit belangrik vir ons as gelowiges. Met hierdie lys van tasbare plekke, landvorms en bakens, wou die Here vir Israel leer dat Kanaän nie net ’n lugkasteel was nie. Dit was [nie bloot ’n vae belofte nie, maar] iets konkreets wat afgemeet kon word. Nietemin moes die volk daardie belofte bewaarheid deur [gelowig] daarop te reageer.

Die Here sou inderdaad die land as erflating aan hulle skenk. Dit is inderdaad bedoel as ’n geskenk wat ter vervulling van die belofte aan hul voorvaders gegee sou word. “‘Hierdie gebied gee Ek vir julle. Trek in die land in en neem dit in besit. Die Here het gesweer dat Hy hierdie land aan julle voorouers Abraham, Isak en Jakob en aan hulle nageslag sal gee’” (Deut. 1:8, NLV). Nietemin het hulle beslis ’n aktiewe rol in die vervulling daarvan te speel gehad.

Hierdie week bekyk ons ’n aantal toelogiese begrippe betreffende die Beloofde Land, insluitende die geestelike implikasies vir diegene wat aanspraak maak op al die beloftes wat in Jesus te vinde is.

_*Bestudeer hierdie week se les ter voorbereiding vir Sabbat, 29 November._