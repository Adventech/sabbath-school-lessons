---
title:  In die lig van ’n groter konflik
date:   18/10/2025
---

### Skrifverwysings vir hierdie week se studie

Josua 5:13-15, Jesaja 37:16, Openbaring 12:7-9, Deuteronomium 32:17, Eksodus 14:13 en 14, asook Josua 6:15-20.

> <p>Geheueteks</p>
> “So ’n dag was daar nie voorheen of daarna nie, toe die Here vir ’n mens geluister het! Die Here het vir Israel die oorlog gevoer” (Josua 10:14, NAB).

Die boek Josua konfronteer die leser met aggressiewe militêre sendings. Hierdie dinge geskied op bevel van die Here, in sy Naam en met sy hulp. Die boek is deurweef met die gedagtes dat God agter die verowering van Kanaän sit, en kom tot uitdrukking in die verteller se verklarings (Jos. 10:10 en 11) in God se eie woorde (hfst. 6:2 en 8:1), in Josua se toesprake (hfst. 4:23 en 24, asook 8:7), in Ragab (hfst. 2:10) en die verkenners se woorde (hfst. 2:24), en in die dinge wat die volk sê (hfst. 24:18). Die Here verklaar dat Hy die inisieerder van hierdie gewelddadige konflikte is.

Dit is onteenseglik so, en laat mens met ’n aantal vrae wat nie geïgnoreer kan word nie. Hoe is dit dat God se verkose volk sulke dinge in Ou-Testamentiese tye gedoen het? Hier bespeur die leser [as’t ware] ’n “oorlogsugtigheid” by God. Hoe versoen mens dit met die feit dat Hy die toonbeeld van liefde is (bv. Eks. 34:6; Ps. 86:15, hfst. 103:8 en 108:4) sonder om die geloofwaardigheid, gesag en historiese getrouheid van die Ou Testament te ondermyn?

Oorlogvoering op God se bevel. Hierdie week, en die daaropvolgende een, gaan ons hierdie moeilike vraagstuk in die boek Josua, asook elders, bekyk.

_*Bestudeer hierdie week se les ter voorbereiding vir Sabbat, 25 Oktober._