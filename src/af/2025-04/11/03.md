---
title:  Beskuldigings...
date:   08/12/2025
---

`Lees die volgende verhaal oor die stamme in Josua 22:9-20 wat huiswaarts keer. Watter aantygings maak die stamme aan die westekant teen dié van die oostekant? In hoe ’n mate is dit grondige aantygings?`

In kontras met die eerste vers [in die OAB], waarin die stamme van die oostekant “Rubeniete” en “Gadiete” e.s.m. genoem word, span vers 11 [in die OAB] ’n ander uitdrukking in: “_die kinders_ van Ruben en _die kinders_ van Gad en die halwe stam van Manasse.” Hulle word as’t ware teenoor die “_kinders van Israel_” (in die OAB) gestel, met die gevolg dat die stamme van die oostekant apart van die volk blyk te wees (klem deurgaans verskaf).

In die vertelling dui die uitdrukking “die hele Israelitiese volksvergadering” [vers 12, NAB] slegs op die nege en ’n half stamme aan die westekant van die Jordaan, en beklemtoon so die skeuring wat [gedreig het om] tussen die twee groepe te ontstaan. Die onderliggende vraag in dié ontvouende verhaal is of die stamme aan die oostekant wel as Israeliete beskou behoort te word al dan nie.

Alles dui aanvanklik daarop dat hierdie Bybelverhaal op ’n positiewe noot gaan eindig, [want die lojale Israeliete van die oostekant word immers met ’n seënwense weggestuur]. Ongelukkig ontstaan daar tweespalt, want die stamme aan die westekant ontvang die berig dat dié van die oostekant ’n altaar by die Jordaanrivier opgerig het. Die Bybel sê nie waarom die Rubeniete, Gadiete en halwe stam van Manasse dit gedoen het nie; ook nie wat die funksie daarvan was of die tipe aktiwiteite wat daar uitgevoer is nie. Die [oënskynlike] dubbelsinnigheid van hierdie gebaar word boonop vererger; siende dat ons hier terugflitse van die eerste trek deur die Jordaanrivier het, wat in hoofstukke 3 and 4 beskryf word; die dag toe al die Israeliete die waterkant bereik, deur die Jordaanrivier getrek, en die land Kanaän betreë het. Hier in Josua 22 reis slegs ’n deel van Israel na die Jordaanstreek, maar dié keer in die teenoorgestelde rigting as die land Kanaän.

In beide gevalle word ’n klipstruktuur opgerig. Die een met die intog het as ’n gedenkteken gedien, terwyl hierdie een in hoofstuk 22 klaarblyklik ’n indrukwekkende altaar was. Die vraag ontstaan dus: “Wat beteken hierdie klippe?” (vgl. Jos. 4:6 en 22). Is hierdie altaar gebou om dinge op te offer of is dit ’n gedenkteken? Is hierdie stamme dalk alreeds besig om afvalling te word?

’n Gebrek aan beraadslaging met Josua of Eleásar of die stamleiers laat hier ruimte vir ’n soort misverstand wat nare gevolge kon gehad het.

`Waarna verwys Jesus en Paulus wanneer hulle ons vermaan om vooroordeel te vermy? Lees Luk. 6:37, Joh. 7:24 en 1 Kor. 4:5. Waarom is dit so maklik om oorhaastige gevolgtrekkings oor ander se beweegredes te maak?`