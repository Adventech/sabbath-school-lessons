---
title:  Vir verdere studie
date:   12/12/2025
---

Lees die volgende gedeelte uit Ellen G. White se geskrifte – “The Division of Canaan” (bl. 517-520, in Patriarchs and Prophets).

“Hoewel dit enersyds belangrik is om ’n slap houding teenoor sonde te vermy, is dit andersyds net so belangrik om skerp veroordelings en ongegronde agterdog te vermy…

“Die wysheid wat die stamme van Ruben en Gad en die halwe Manassestam aan die dag gelê het, is navolgenswaardig. [Met die oprig van die altaar] het hulle gepoog om die aanbidding van die ware God te bevorder. Die Israeliete het dit egter verkeerd geïnterpreteer, met die gevolg dat hulle toe vreeslik te velde teen hierdie stamme trek. Tog bespeur mens geen teken van aanstoot by Ruben-hulle nie. Hulle is hoflik en luister geduldig na die aanklagte wat die Israeliete teen hulle bring voordat hulle tot die verdedig oorgaan, voordat hulle hul beweegredes uiteensit en hul onskuld bewys. Op dié wyse is hierdie potensieel gevaarlike krisis op ’n vriendskaplike wyse ontlont.

“Selfs wanneer diegene wat reg opgetree het, valslik beskuldig word, baat dit hulle om kalm en bedagsaam te bly. God is bewus van elke liewe situasie waarin mense ons verkeerd verstaan, en ons doen en late waninterpreteer. Hierdie probleme kan ons [egter] in sy Hande laat. Elkeen wat hul vertroue in die Here stel, kan met ’n geruste hart weet dat die Here ons gewis van alle blaam sal suiwer. Die Here soek totdat die volle waarheid aan die lig kom, net soos Hy gesoek totdat Hy die skuldige Agan gevind het. Elkeen wat deur die gees van Christus aangedryf word, sal beskik oor die soort welwillendheid wat van die grootste geduld en goedgesindheid getuig. “Dit is die wil van God dat eenheid en broederlike liefde onder sy kinders moet heers. Let op Christus se gebed voor sy kruisiging: dat sy dissipels een moet wees net soos Hy een met die Vader is, sodat die wêreld kan glo dat God Hom gestuur het. Hierdie hartroerende en wonderlike gebed bly deur die eeue heen dieselfde, tot in die hede. In daardie gebed voeg Jesus by: ‘“Ek bid egter nie net vir hulle nie, maar ook vir dié wat deur hulle woorde tot geloof in My sal kom”’ (Joh. 17:20, NAB). Hoewel ons nie ’n enkele Bybelbeginsel moet prysgee nie, moet ons voortdurend strewe om hierdie verhewe eenheid te bereik” (Ellen G. White, Patriarchs and Prophets, bl. 519 en 520).

**Vrae vir bespreking:**

`Let op Paulus se vermaning: “in nederigheid moet die een die ander hoër ag as homself” (Fil. 2:3, NAB). Hoe kan dit help verhoed dat ons ons broers en suster van kwade bedoelings verdink?`

`Vanweë die verlede se foute en flaters oorreageer mens dikwels wanneer’n situasie opduik. Hoe so? Hoe kan ons hierdie neiging vermy?`

`Mens moet bereid wees om ander se standpunte aan te hoor. Bespreek die belangrikheid hiervan. Hoe kan ons ’n luisterkultuur in ons gemeentes vestig? (Vgl. Jak. 1:19.)`

`In ons hedendaagse samelewing voel dit partymaal asof mens deur die eise en verpligtinge van jou beroeps-, gesinsen kerklewe, asook ander sye van jou lewe, verswelg word. Let nou op die beginsel wat sê dat mens alles wat jy aanpak, vir die Here moet doen. Benewens ’n beter verantwoordelikheidsin, skenk dit mens ook gemoedsrus. Hoe so?`