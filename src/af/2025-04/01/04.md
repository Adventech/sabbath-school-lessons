---
title:  Erfgename van Sy beloftes
date:   30/09/2025
---

In Josua 1:2 en 3 sê God vir Josua dat Hy die land aan die volk gaan gee. Tog noem Hy ook dat Hy dit alreeds gedoen het. Wat beteken dit?

Kanaän was ’n geskenk van die Here, die ware eienaar. In verse 2 en 3 word twee verskillende vorms van die werkwoord “om te gee” gebruik, en weerspieël sodoende twee beduidende aspekte rakende die inbesitneming van hierdie erflating. Die eerste werkwoordvorm gee uiting aan die gee van die land as iets wat in werking is, ’n proses. Slegs die gebiede oorkant die Jordaan was in daardie stadium in Israel se besit. Die grootste gedeelte van die Beloofde moes nog ingeneem het.

In Josua 1:3 word die vermelde werkwoord in die voltooide teenswoordige tyd gebruik, wat die indruk skep dat die land alreeds gegee is. [Die Afrikaanse vertalings gebruik egter deurgaans die teenwoordige of toekomstige tye. Party Engelse vertalings (soos die King James-vertaling) blyk raker vertolkings te gebruik. Let ook op die onderskeid in die oorspronklike Hebreeus: nǀܔƝn in vers 2 (“Ek gee”) en QࢦܔDWvY “wat Ek gegee het.”] Wanneer God die onderwerp van sulke handelings is, praat mens van die “profetiese voltooide teenwoordige tyd.” Waarom? — omdat die vervulling van die betrokke ding wat Hy belowe het, so seker is, dat dit as ’n voldonge feit (m.a.w. as ’n teenswoordige werklikheid) aanvaar kan word.

Die persoonlike voornaamwoord wat twee kere in vers 3 gebruik word — “julle” — is [duidelik] in die meervoudsvorm. So die belofte word nie net aan Josua gemaak nie, maar aan die hele volk Israel. Die verwysing na die belofte wat aan Moses gegee is, dui hier op ’n voortsetting van God se oorspronklike onderneming.

Let ook op die Hebreeuse woord NǀO, “almal” of “elke,” wat telkens in die eerste hoofstuk gebruik word. Hierdie selfstandige naamwoord kom mens periodiek tee. Dit sê vir die leser dat nóg Josua [nóg die volk] God se doelstellings sonder ’n geheelbenadering of sonder ’n allesomvattende integriteit kon bereik het. God, Josua en die volk moes in volmaakte ooreenstemming gebring word ten einde sukses in die opkomende verowering van die Beloofde Land te verseker.

`Lees Josua 1:4-6, asook Hebreërs 6:17 en 18. Op daardie tydstip was die Beloofde Land nog net ’n belofte, soos die naam dit so mooi verwoord. Tog noem die Here dit ’n erfenis. Wat beteken dit om erfgename van God se belofte te wees?`

Daar is niks magies omtrent God se beloftes nie. Op sigself beskik hulle nie oor enige “towerkrag” wat hul vervulling verseker nie. Die waarborg dat hulle wel bewaarheid gaan word, lê in die teenwoordigheid van die God wat sê: “Ek sal by jou wees.” God se teenwoordigheid was inderdaad onontbeerlik vir Israel se oorlewing. Daarsonder sou hulle bloot een van die vele nasies in die Ou Nabye Ooste gewees het — ’n volk sonder ’n spesiale roeping, identiteit of sending (Eks. 33:12-16). God se teenwoordigheid was dus die groot geheim tot Josua se uiteindelike sukses.

Dit is vandag steeds so, en is dit die rede waarom ons Jesus se belofte in Matteus 28:20 het.