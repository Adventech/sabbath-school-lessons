---
title:  Vir verdere studie
date:   17/10/2025
---

Lees die volgende gedeelte uit Ellen G. White se geskrifte — “Crossing the Jordan” (bl. 483 en 484, in Patriarchs and Prophets).

“Bestudeer Israel se wedervaringe op pad na Kanaän noukeurig. Let veral op die derde en vierde hoofstukke van Josua wat hul voorbereidings vir die trek deur die Jordaanrivier tot in die Beloofde Land, asook die volvoering daarvan, boekstaaf. Verstandelik en geestelik moet ons fiks bly. Ons doen dit deur die geheue te verfris met die lesse wat die Here aan Israel van ouds geleer het. Sodoende sal die Bybelse leer vir ons wees net soos die Here dit vir die Israeliete wou hê: voortdurend indrukwekkend en interessant” (Ellen G. White Comments, The SDA Bible Commentary, deel 2, bl. 994).

“Moderne Israel [d.w.s. die kerk] loop ’n groter gevaar as Israel van ouds om van die Here te vergeet en op die dwaalweë van afgodery gebring te word. Vele afgode word aanbid, selfs deur belydende Sabbatariërs. Die Israeliete is veral aangesê om teen afgodery te waak. As hulle van die lewende God weggelei sou word, sou ’n vloek op hulle rus; maar as hulle die Here met hulle hele hart en met hulle hele siel en met al hul lewenskragte sou liefhê, sou Hy seker maak dat hulle kos op die tafel en in die spens het, en dat hulle teen siekte bewaar word” (Ellen G. White, Testimonies for the Church, deel 1, bl. 609).

**Vrae vir bespreking:**

`Bespreek die bo-natuurlike trek deur die Jordaanrivier. Hoe sou jy ’n wonderwerk definieer? Waarom lyk dit asof die Here nie meer deesdae wonderwerke verrig nie?`

`Op watter praktiese maniere kan mens geestelike vergeetagtigheid, beide op individuele en kerklike vlak, voorkom? Deel dit met die klas. Twee dinge is weliswaar belangrik: dat ons ons dinamiese boesemvriendskap met God voortsit en dat ons teen ’n gelooflewe moet waak wat uitsluitlik op kragtige ervarings van die verlede steun. Hoe gemaak om wel vorige ervarings hul regmatige plek in ons gelooflewens te gee, naamlik as gedenktekens van die Here se hand in ons lewens?`

`Hoe, dink jy, kan die Sabbat mens help om God se ingrypings in jou lewens voor oë te hou, enersyds; maar ook as ’n voorsmaak van die beloofde rus wat Hy ons in sy koninkryk gee, andersyds? Hoe wys die Sabbat beide op die dinge wat ons veronderstel is om te gedenk en op die spesifieke toekomshoop wat ons het?`