---
title:  ’n Gebaar van besorgheid
date:   15/12/2025
---

Die glorieryke afsluiting van die hele afdeling (Jos. 21:43-45) dra ’n belangrike betekenis: die vervulling van gehoorsaamheid as vereiste. Sukses moet nooit as ’n uitgemaakte saak beskou word nie. Nee, dit moet in samewerking met gehoorsaamheid aan die Woord van God verstaan word. Die toekenning van grondgebied in die Beloofde Land is nie net ’n bewys van God se getrouheid aan Israel nie (Neh. 9:8). Dit laat ruimte vir ’n onbepaalde toekoms waarin Israel se houding die deurslaggewende faktor is. Sal Israel dit regkry om die dinge [wat God] vermag het, te behou?

`Lees Josua 23:1-5. Hier spreek Josua die volk toe. Watter hoofpunte trek mens se aandag?`

Die woorde wat Josua hier spreek, kom van iemand wat oud en gevorderd in jare is (’n feit wat twee kere genoem word); en gaan aan dié wat die sending wat God aan hulle toevertrou het, moet voortsit. Josua noem [deurgaans] hoe die verowering van die Beloofde Land verwesentlik is: die Here het vir hulle geveg. Hoewel die Israeliete vanweë hul ontrou en ongeloof, noodgedwonge ná die uittog uit Egipte by oorlogvoering betrokke geraak het, was die inbesitneming van Kanaän nie aan die volk se militêre vermoëns nie, maar aan Goddelike ingryping te danke.

Dit was die _Here_ wat Israel rus van al haar vyande geskenk het, hoewel daar steeds ’n aantal nasies oor is wat nog nie verdryf is nie. Oorwinning is dus nie ’n uitgemaakte saak, ’n onveranderlike werklikheid, vir Israel nie. Allermins. Nietemin bestaan die moontlikheid altyd, dat hulle getrou en voortdurend op hulp van Bo kan staatmaak.

`Met Josua as leier het die Israeliete Kanaän verower. In watter opsigte stem dit ooreen met die wyse waarop die hedendaagse Christen geestelik die oorwinning in hierdie lewe kan behaal? Lees Jos. 23:10, Kol. 2:15, 2 Kor. 10:3-5, Ef. 6:11-18.`

Die Israeliete se oorwinnings kon nie aan hul militêre krag of strategie toegeskryf word nie. Insgelyks is ons geestelike oorwinning oor sonde en versoeking slegs moontlik danksy die soendood en opstanding van Jesus. Nietemin moet God se moderne volk voortdurend op geestelike bystand van die Heilige Gees staatmaak ten einde in die gelooflewe te triomfeer.

`Ten spyte van al die wonderlike beloftes wat ons het, sondig ons steeds. Waarom gebeur dit?`