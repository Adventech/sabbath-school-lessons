---
title:  Hou vas aan die Here
date:   18/12/2025
---

Wat was die enigste manier wat Israel die versoeking om afgode te aanbid en die gevolglike toorn van God sou kon vermy? Om voortdurend op die “moenies” te let, was nie die antwoord nie, maar liewers om ’n gees van doelbewuste en voortgesette lojaliteit aan die Here te koester. Dieselfde werkwoord wat in Deuteronomium 4:4 as “vasgehou” (AFR20), “aangehang” (OAB) of “gekleef ” (CAB23) vertaal is, word ook gebruik om die huweliksbelofte wat God tussen ’n man en sy vrou ingestel het (Gen. 2:24), asook Rut se getrouheid aan Naomi te beskryf (Rut 1:14). Let veral ook op Josua se siening aangaande hierdie trou teenoor God waartoe hy die Jode opnuut roep: dat Israel se nasieskap “tot vandag toe” [vers 8, CAB23] hieraan gekenmerk word. Ongelukkig geld dit nie in daaropvolgende tydvakke in Israel se geskiedenis nie, ’n hartseer werklikheid wat in die boek Rigters beskryf word (Rig. 2:2, 7 en 11; hfst. 3:7 en 12 asook 4:1; ens.)

`Josua doen ’n beroep op Israel om die Here as hulle God lief te hê (Jos. 23:11; vgl. Deut. 6:5). Mens kan natuurlik nie iemand dwing om ’n ander lief te hê nie, want dit kom op ’n ondermyning van die liefde se aard en wese neer. In watter opsig kan mens egter beveel word om lief te hê?`

Israel sou aan die Here lojaal moes bly ten einde die verbondseëninge te bly geniet. Die Hebreeus is geweldig uitdruklik hier: “Wees uiters versigtig… ter wille van julleself ” (AFR20). [_Lə'ahăḇâ_, “dat julle liefhê,” is afgelei uit] die grondwoord _'āhaḇ_ wat “liefde” beteken. Hierdie woord kan op ’n wye reeks uitdrukkings van menslike gevoelens dui; o.a. vrienskaplike verbondenheid, romantiese liefde, seksuele intimiteit, moederlike tederlikheid en lojaliteit aan God. As mens begryp dat “liefde vir God” ’n ’n toegeneëndheid en verering is waartoe jy jou doelbewus verbind, is dit moontlik om daartoe beveel te word sonder om die aard en wese daarvan te skend (vgl. Joh. 13:34). Dit was nog altyd God se bedoeling dat gehoorsaamheid aan sy voorskrifte uit ’n persoonlike vriendskap met Hom spruit (Soos Eks. 19 vers 4 dit stel: “hoe Ek julle… na My toe gebring het” [NAB]; lees ook Deut. 6:5, vgl. Matt. 22:37). Hierdie liefdevolle gehoorsaamheid geskied op grond van alles wat Hy uit sy grote genade en liefde vir ons gedoen het.

Die voorskrif om God lief te hê, gee ook uiting aan die wedersydse aard van Goddelike liefde: dat dit tussen Hom en die mens is, en dit is waarom dit [vanweë ons gevalle menslikheid] terselfdertyd ook ongelyk is. Met elkeen wat dienooreenkomstig op sy liefde reageer, begeer die Here [nietemin] ’n intieme band, ’n boesemvriendskap. Hierdie universele liefde vir die ganse mensdom vorm die raamwerk waarbinne ons uiting aan ons vrywillige, wedersydse liefde kan gee.

`Jesus het ’n nuwe gebod aan sy dissipels gegee. In watter sin was dit gelyktydig ’n nuwe en ’n ou gebod? Lees Joh. 13:34 en hfst. 15:17, asook 1 Joh. 3:11; vgl. Lev. 19:18.`