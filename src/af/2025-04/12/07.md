---
title:  Vir verdere studie
date:   19/12/2025
---

Lees die volgende gedeelte uit Ellen G. White se geskrifte — “The Last Words of Josua” (bl. 521 en 522, in Patriarchs and Prophets).

“Satan mislei vele met ’n aanneemlike teorie: so groot is God se liefde vir sy volk dat Hy hulle sondes sal verskoon. Hoewel die dreigemente [van straf] ’n bepaalde doel in God se waardes-gerigte regering het, gee Satan voor dat daardie straf nooit letterlik voltrek sal word nie. Let egter op al God se optrede teenoor die mens wat Hy geskape het. Hy stel sonde aan die kaak. Hy toon wat dit is; demonstreer dat dit altyd ellende en dood voortbring, en handhaaf sodoende die beginsels van geregtigheid. Die onvoorwaardelike kwytskelding van sonde is iets wat nog nooit gebeur het nie, en wat nooit sal gebeur nie. Waarop sou hierdie tipe kwytskelding neerkom? Dat die beginsels van geregtigheid, wat juis die grondslag van God se regering is, verwerp word. [So ’n beleidsverandering] sou verwarring in die ongevalle heelal saai. [Dit sou nie sin maak nie] — die Here wys dan getrou op die gevolge wat sonde inhou, maar nou [hoor ons] dat hierdie waarskuwings eintlik onwaar is. So hoe kan ons seker wees dat God se beloftes wel bewaarheid gaan word? Hierdie sogenaamde “goedhartigheid” wat meen dat geregtigheid tersyde gestel word, is nie goedhartigheid nie. Nee, dit getuig van swakheid.
“God is die lewegewer. Vandat Hy die werklikheid tot stand gebring het, staan al sy wette vas om lewe in stand te hou. Op daardie Godgegewe orde het die sonde inbreuk kom maak. Verdeeldheid en wanklank het gevolg. Solank as sonde bestaan, is lyding en die dood onafwendbaar. Al rede waarom die invididuele mens enigsins hoop op onstnapping hieruit het, hoop het om dié probleem se vreeslike gevolge te kan vryspring, is omdat die Verlosser die sondevloek namens ons op Hom geneem het” (Ellen G. White, Patriarchs and Prophets, bl. 522).

**Vrae vir bespreking:**

`Neem al die bewyse van God se getrouheid in jou lewe in oënskou. Aan watter spesifieke voorbeelde kan jy dink? Hoe het jy egter gereageer toe dinge nie na wense of na jou bede verloop het nie; of selfs daardie kere toe jou gebede met ’n doodse stilte begroet is en dit nadat jy op ’n bepaalde Bybelbelofte aanspraak gemaak het?`

`Bespreek die Bybelleerstelling oor God se toorn. Hoe sou jy sy woedeas deel van die blye boodskap aan ander oordra?`

`Watter beginsels put jy uit hierdie week se les rakende sosiale kontak met ongelowiges? Hoe skep mens balans tussen die handhaaf van noodsaaklike grense in ooreenstemming met ons waardes en praktyke, enersyds; en die noodsaaklikheid van interaksie met ander sodat ons naastediens aan hulle tesame met hul welstand nie agterweë bly nie, andersyds?`

`Wat is enkele van die struikelblokke wat keer dat jy met jou hele wese aan God vashou (verkleef) is?`