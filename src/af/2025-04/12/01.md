---
title:  God is getrou!
date:   13/12/2025
---

### Skrifverwysings vir hierdie week se studie

Josua 21:43-45, 2 Timoteus 2:11-13, Josua 23, Openbaring 14:10 en 19, asook Deuteronomium. 6:5.

> <p>Geheueteks</p>
> “Die Here het elke belofte nagekom wat Hy aan Israel gemaak het” (Josua 21:45, DB).

Toe John F. Kennedy die VSA tydens sy inhuldiging op 20 Januarie 1961 toegespreek het, was sy toespraak slegs 1,366 woorde lank. Tog het dit ’n vaste indruk in die Amerikaanse gees gemaak. Ná ’n beroep op sy volksgenote om op hul verantwoordelikhede i.p.v. hul voorregte te let, voeg president Kennedy by: “Laat ons, met ’n skoon gewete as ons enigste betroubare beloning en met die geskiedenis wat uiteindelik sal beslis of ons reg of verkeerd opgetree het, [hiervandaan] uitgaan om die land wat ons liefhet te lei; biddend om die Here se seën en hulp, maar met die besef dat die plig om God se werk op aarde te verrig, aan niemand behalwe die mens behoort nie.”

Die ouderdom het Josua ingehaal. Hy is die leier van Israel, maar hy kon reeds aanvoel dat die einde in sig was. So besluit hy toe om die volk en hul leiers toe te spreek (Josua 23 and 24). Hoofstuk 23 is meer toekomsgerig en gaan oor die wyse waarop die Here aanbid behoort te word, naamlik as die volk se enigste God. Hoofstuk 24 is ’n terugblik op die Here se troue dade van die verlede, met die doel dat Israel hulle tot ’n besluit rakende ’n belangrike vraagstuk moes verbind; naamlik: wie is die enigste een wat ons aanbidding waardig is? Die antwoord: dit is Jahwe.

Hierdie week bekyk ons Josua se eerste toespraak waarin hy terugkyk op Israel se oorwinnings, maar tersefdertyd die weg vir toekomstige sukses aan Israel uitstippel.

_*Bestudeer hierdie week se les ter voorbereiding vir Sabbat, 20 Desember._