---
title:  Vir verdere studie
date:   04/10/2024
---

“Jesus het hom geen versekering van hulp van Bo gegee nie. Die man kon getwyfel het en so sy een kans om genees te word, verbeur het. Maar hy het Christus se woord geglo en deur daarop te reageer, het hy krag ontvang.

“Deur dieselfde geloof kan ons geestelik genees word. Ons is deur die sonde van die lewe van God geskei. Ons siele is verlam. Vanself kan ons net so min heilig lewe as wat die verlamde man kon loop. Laat hierdie moedelose, worstelende

siele die oë ophef. Die Heiland buk oor hulle wat Hy met Sy bloed gekoop het, en met onuitspreeklike teerheid en ontferming sê Hy: ‘Wil jy gesond word?’ Hy beveel u om gesond en in vrede op te staan. Moenie wag om te voel dat u genees is nie. Glo Hom net, en dit sal vervul word. Stel u wil ter beskikking van Christus, met ‘n wil om Hom te dien. Deur op Sy woord te reageer, sal u krag ontvang. Wat ook al die slegte gewoonte, die beheersende hartstog wat deur jare van botviering sowel siel as liggaam verslaaf het, Christus kan verlos, en verlang om te verlos. Hy sal lewe bring aan die siel wat ‘dood was deur die misdade’ (Efesiërs 2:1). Hy sal die gevangene van ongeluk en swakheid en van die boeie van die sonde bevry.” — Ellen G. White, Die Koning van die Eeue, bl. 203.

“Jesus het die aanklag van godslastering verwerp. My gesag vir die werk waaroor julle My beskuldig, het Hy gesê, is dat ek die Seun van God is, een met Hom in aard, in wil en doel.” — Die Koning van die Eeue, bl. 208.

**Vrae vir bespreking**:

`Dink na oor hierdie week se les. Geloof was die deurslag wat hierdie genesings moontlik gemaak het. Die leiers, in teenstelling, het die gevaartekens van twyfel en ongeloof getoon. Waarom moet ons ongeloof nie met vrae vra verwar (wat ons almal het) as ons twyfel nie. Waarom is hulle nie dieselfde ding nie, en waarom is dit belangrik om die verskil tussen die twee te ken?`

`Kyk weer na Donderdag se laaste vraag. Waarom moet ons as SewendedagAdventiste veral versigtig wees ten opsigte van hierdie gevaar? Hoe belangrik dit ook al is om byvoorbeeld te weet van die regte Sabbatdag en dit selfs te hou, of om die toestand van die dode te verstaan – waarom red hierdie waarhede ons nie? Wat red ons dan, en hoe?`

`Kyk versigtig na Johannes 5:47. Hoe doen hulle wat tans byvoorbeeld die wêreldwye vloed ontken of die letterlike sesdag-Skepping nie aanvaar nie, presies dit waarteen Jesus hier gewaarsku het?`