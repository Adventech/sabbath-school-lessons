---
title:  Die bruilof in Kana
date:   29/09/2024
---

`Lees Johannes 2:1–11. Watter teken het Jesus in Kana gedoen, en hoe het dit sy dissipels gehelp om in Hom te glo?`

Deur te sien hoe Jesus die water in wyn verander het, het dit aan die dissipels bewys gelewer dat hulle besluit om Jesus te volg in ‘n gunstige lig gesien moet word. Hoe anders kon hierdie kragtige teken dan nie bewys het dat Hy iemand was wat met God verbind was nie. (Hulle was waarskynlik nog nie gereed om te begryp dat Hy God self was nie.)

Moses was die leier van die Israeliete, en hy het Israel uit Egipte uitgelei deur “tekens en wonders” (Deuteronómium 6:22 en 26:8). Hy was die een wat deur God gebruik was om Israel van die Egiptenare te bevry. (Hy was, in ‘n sekere sin, hulle “verlosser”.)

God het deur Moses geprofeteer dat daar ‘n profeet sou kom wat soos Moses sou wees. God het Israel gevra om na Hom te luister (Deuteronómium 18:15, Matthéüs 17:5, Handelinge 7:37). Daardie “profeet” was Jesus, en in Johannes 2 lees ons hoe Hy sy eerste wonderwerk gedoen het, en hierdie teken het eintlik terugverwys na die bevryding van die kinders van Israel uit Egipte uit.

Die Nylrivier was ‘n hoofbron en ‘n god vir die Egiptenare. Een van die plae het by die rivier plaagevind – die water wat in bloed verander was. By Kana het Jesus ‘n soortgelyke wonderwerk gedoen, maar in plaas daarvan om die water in bloed te verander, het Hy dit in wyn verander.

Die water wat in ses waterpotte gehou was, was gebruik vir Joodse reinigingsrituele, en dit het die wonderwerk selfs nog meer aan die bybelse temas oor verlossing gekoppel. Deur die insident waar water na wyn verander was oor te vertel en sodoende na Exodus terug te verwys, het Johannes Jesus as ons Verlosser aangedui.

Wat het die hoofdienaar van die fees van die ongegiste wyn gedink wat deur Jesus voorsien was? Hy was inderdaad verras met die kwaliteit van die wyn, en omdat hy nie van Jesus se wonderwerk geweet het nie, het hy gedink dat die bruidegom die beste vir laaste gebêre het.

Die Griekse woord oinos word vir beide vars en gegiste druiwesap gebruik (lees The Seventh-day Adventist Bible Dictionary, bl. 1177). Ellen G. White verklaar dat die sap wat deur ‘n wonderwerk verskaf was, nie alkohol bevat het nie (lees “Op die bruilofsfees,” Die Koning van die Eeue, bl. 149). Diegene wat geweet het wat gebeur het, was ongetwyfeld met verbasing vervul oor wat plaasgevind het.

`Wat is jou redes waarom jy Jesus volg? (Ons het baie redes ontvang, het ons nie?)`