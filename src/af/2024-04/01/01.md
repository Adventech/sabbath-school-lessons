---
title:  Tekens wat die Weg aandui
date:   28/09/2024
---

### Skrifverwysings vir hierdie week se studie
Johannes 2:1–11; Johannes 4:46–54; Johannes 5:1–16; Markus 3:22, 23; Matthéüs 12:9–14; Johannes 5:16–47.

> <p>Geheueteks</p>
> “Nog baie ander tekens het Jesus voor sy dissipels gedoen wat in hierdie boek nie beskrywe is nie; maar hierdie is beskrywe, dat julle kan glo dat Jesus die Christus is, die Seun van God; en dat julle deur te glo die lewe kan hê in sy Naam” (Johannes 20:30,31).

Waarom het Johannes sy Evangelie geskryf? Wou hy graag Jesus se wonderwerke beklemtoon? Of sommige bepaalde leringe van Jesus? Wat was die rede waarom hy geskryf het wat hy geskryf het?

Gevul met die krag van, en deur die inwerking van die Heilige Gees, verduidelik Johannes self waarom. Hy sê dat hoewel baie meer dinge geskryf kon word oor die lewe van Christus (Johannes 21:25), die verhale wat hy ingesluit het geskryf was sodat “julle kan glo dat Jesus die Christus is, die Seun van God, en dat julle deur te glo die lewe kan hê in sy Naam” (Johannes 20:31).

Hierdie week gaan ons in die boek van Johannes na sommige van Jesus se vroeëre wonderwerke kyk — vanaf Sy wonderwerk toe Hy water in wyn verander het op ‘n bruilof, tot die gesondmaking van iemand se siek seun en die genesing van die siek man by die bad van Betésda.

Johannes noem hierdie wonderwerke “tekens”. Hy bedoel nie dat dit iets soos ‘n straatteken is nie, maar liewer dat dit ‘n bonatuurlike gebeurtenis is wat op ‘n diepgaande werklikheid dui: Jesus, die Messias. In al hierdie verhale sien ons voorbeelde van mense wat gelowig gereageer het. En hulle voorbeelde nooi ons om dieselfde te doen.

_*Bestudeer hierdie week se les ter voorbereiding vir Sabbat, 5 Oktober._