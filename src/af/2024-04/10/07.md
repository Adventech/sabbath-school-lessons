---
title:  Vir verdere studie
date:   06/12/2024
---

Lees Ellen G. White, “ ‘The Light of Life,’ ” bl. 463–475, in Die Koning van die Eeue; E. Edward Zinke, “The Authority of the Bible and the Certainty of the Second Coming,” The Certainty of the Second Coming, bl. 23–36.

Toe Jesus gesê het, “Ek is die lig van die wêreld”, was Hy “in die tempelhof wat aan die dienste van die Huttefees verbonde was. In die middel van die hof was twee hoë pale waaraan groot lampe gehang het. Na die aandoffer is al die lampe aangesteek en kon hul lig oor Jerusalem gesien word. Hierdie seremonie was ter herdenking aan die vuurkolom wat Israel deur die woestyn gelei het, en was ook beskou as ‘n simbool van die koms van die Messias. Wanneer die lampe saans aangesteek was, was daar vreugdetonele in die hof. . . .

“In die beligting van Jerusalem het die volk uitdrukking gegee aan hul hoop dat die Messias met Sy koms Sy lig oor Israel sou laat skyn. Maar vir Jesus het die toneel ‘n wyer betekenis gehad. Soos die helder lampe van die tempel alles om hulle verlig het, so verlig Christus, die bron van geestelike lig, die duisternis van die wêreld. Tog was die simbool onvolmaak. Die groot lig wat Sy eie hand in die hemele geplaas het, was ‘n getrouer weergawe van Sy heerlike sending.

“Dit was oggend: die son het net oor die Olyfberg opgekom, en sy strale het verblindend op die marmerpaleise geval en die goud van die tempelmure verlig toe Jesus daarna verwys en sê: ‘Ek is die lig van die wêreld.’ ” — Ellen G. White, Die Koning van die Eeue, bl. 463, 464.

**Vrae vir bespreking**:

`Bespreek julle antwoorde op Donderdag se laaste vraag in die Sabbatskoolklas. Watter uiters belangrike waarhede wat deur die Bybel geleer word kan ons nooit, selfs in beginsel, deur die wetenskap geleer word nie? Byvoorbeeld, die kruis? Of die opstanding? Of die Wederkoms? Watter ander belangrike bybelse waarhede moet aan ons openbaar word — anders sal ons nooit daarvan weet nie?`

`Dink na oor die val van Lucifer, ‘n volmaakte wese met so baie intellektuele kennis oor God en oor hoe God is. En tog, selfs met al hierdie kennis, het hy teen Hom gerebelleer. Wat vertel dit aan ons oor die werklikheid van ‘n vrye keuse, dieselfde vrye keuse wat ons het — en waarom ons elke oomblik moet kies om ons wil aan God oor te gee?`