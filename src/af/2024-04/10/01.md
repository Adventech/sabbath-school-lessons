---
title:  Die Weg, die Waarheid, en die Lewe
date:   30/11/2024
---

### Skrifverwysings vir hierdie week se studie
Johannes 13:1–20; Johannes 14:1–3; Daniël 7:27; Johannes 14:5–11; Johannes 1:14; Kolossense 1:16, 17; Johannes 5:38–40.

> <p>Geheueteks</p>
> Niemand het ook God gesien nie; die eniggebore Seun wat in die boesem van die Vader is, dié het Hom verklaar”, (Johannes 1:18).

Die Evangelie van Johannes is in vier hoof-afdelings verdeel: Die Voorwoord [Voorrede] (Johannes 1:1–18), die Boek van Tekens (Johannes 1:19– 12:50), die Boek van Heerlikheid (Johannes 13:1–20:31), en die Epiloog (Narede) (Johannes 21:1–25). Hierdie studie het sover hoofsaaklik op die Voorrede en die Boek van Tekens gefokus om d.m.v. sy wonderwerke (die tekens), deur gesprekke en deur leringe te verklaar wie Jesus is. Die res van die lesse gaan nou meer op die derde afdeling van Johannes, die Boek van Heerlikheid, konsentreer.

Interessantheidshalwe, die bekende sewe “EK IS”-verklarings vorm ‘n skakel tussen die Boek van Tekens en die Boek van Heerlikheid. Hierdie skakels is “die brood van die lewe” (Johannes 6:35, 41, 48, 51), “die lig van die wêreld” (Johannes 8:12, Johannes 9:5), “die deur” (Johannes 10:7, 9), “die goeie herder” (Johannes 10:11, 14), “die opstanding en die lewe” (Johannes 11:25), “die weg, die waarheid en die lewe” (Johannes 14:6), en “die ware wynstok” (Johannes 15:1, 5).

Hierdie week se les begin met Jesus se doel met sy afskeidsgesprek en die inleiding tot die betekenisvolle episode waar Jesus sy dissipels se voete gewas het. Daarna word daar op die “EK IS”-verklaring in hoofstuk 14 gefokus (“Ek is die weg en die waarheid en die lewe;”).

_*Bestudeer hierdie week se les ter voorbereiding vir Sabbat, 7 Desember._