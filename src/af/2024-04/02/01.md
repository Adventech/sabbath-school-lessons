---
title:  Tekens van Goddelikheid
date:   05/10/2024
---

### Skrifverwysings vir hierdie week se studie
Johannes 6:1–15, Jesaja 53:4–6, I Korinthiërs 5:7, Johannes 6:26–36, Johannes 9:1–41, I Korinthiërs 1:26–29, Johannes 11.

> <p>Geheueteks</p>
> “Jesus sê vir haar: ‘Ek is die opstanding en die lewe, wie in My glo, sal lewe al het hy ook gesterwe; en elkeen wat lewe en in My glo, sal nooit sterwe tot in ewigheid nie. Glo jy dit?’ ” (Johannes 11:25, 26)

Die Bybel sê duidelik dat Jesus Christus die ewige Seun is, een met die Vader, sonder voorouers, en nie geskape nie. Jesus self is die Een wat alles geskape het wat ontstaan het (Johannes 1:1–3). Jesus het dus nog altyd bestaan; daar was nog nooit ‘n tyd wat Hy nie bestaan het nie. Hoewel Jesus na hierdie wêreld gekom het en ons menslikheid op Homself geneem het, het Hy nog altyd sy goddelikheid behou, en op spesifieke tye het Jesus dinge gesê en gedoen wat hierdie goddelikheid openbaar het.

Hierdie waarheid was belangrik vir Johannes en dit is hoekom Hy wanneer Hy Jesus se wonderwerke beskryf, dit gebruik om na Christus se goddelikheid te verwys. Jesus het nie net dinge gesê wat sy goddelikheid openbaar het nie, maar het sy woorde met werke gerugsteun wat sy goddelikheid bevestig het.

Hierdie week se les behandel drie van Jesus se grootste bewyse van sy goddelikheid. Wat so treffend is, is dat in elkeen van hierdie gevalle sommige mense die wonderwerk nie geglo of die belangrikheid daarvan besef het nie. Vir sommige was dit ‘n geleentheid om hulle rug op Jesus te draai; vir ander ‘n tyd om hulle blindheid te verdiep; en vir nog ander, ‘n tyd om Jesus se dood te beplan. En vir ander – ‘n tyd om te glo dat Jesus die Messias is.

_*Bestudeer hierdie week se les ter voorbereiding vir Sabbat, 12 Oktober._