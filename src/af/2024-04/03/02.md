---
title:  In die begin — die Goddelike Woord
date:   13/10/2024
---

`Lees Johannes 1:1–5. Wat onthul hierdie woorde oor die Woord, Jesus Christus?`

Die Evangelie van Johannes begin met hierdie ongelooflike gedagte: “In die begin was die Woord, en die Woord was by God, en die Woord was God” (Johannes 1:1). Hierdie een kosbare sin bevat so ‘n geweldige diep gedagte dat ons dit skaars kan begryp.

Eerstens sinspeel die evangelieskrywer op die Skeppingsverhaal in Génesis 1:1, “In die begin”. Die Woord was reeds daar voor die begin van die heelal. Johannes bevestig dus Jesus se ewige bestaan.

Daarna volg “en die Woord was by God”. In Johannes 1:18 verwys Johannes na Hom, Hy “wat in die boesem van die Vader is”. Maak nie saak hoe ons ook al probeer om te begryp wat hierdie presies beteken nie, een ding is seker: Jesus en die Vader is intiem met mekaar verbind.

En dan sê hy, “en die Woord was God”. Maar hoe kan die Woord by God wees en tegelykertyd God wees? Die antwoord word in die Grieks gevind. Die Griekse taal het ‘n bepalende lidwoord, die, maar geen onbepalende lidwoord, ‘n, nie. Wat dan vir ons belangrik is, is dat die Griekse bepalende lidwoord “die” op eiebelang bo algemene belang dui, op een of ander bepaalde voorwerp of persoon.

In die sinsnede “die Woord was by God”, bevat die woord “God” die lidwoord, wat dus na ‘n bepaalde indiwidu verwys, na die Vader: En die Woord was by die Vader. In die sinsnede, “en die Woord was God”, bevat die sinsnede “en die Woord was God” nie die lidwoord nie, wat, in hierdie verband, dui op die kenmerke van goddelikheid. Jesus is God — Hy is nie die Vader nie, maar Hy is nog die goddelike Seun van God, die tweede Persoon van die Godheid.

Die apostel bevestig hierdie begrip, want Johannes 1:3 en 4 sê dat Jesus die Skepper van alle dinge is. Enigiets wat eens nie bestaan het nie, maar toe tot stand gekom het, het net deur Jesus, die Skepper God, tot stand gekom.

“Die Here Jesus was van die voortyd af een met die Vader, Hy was ‘die beeld van God’, die beeld van Sy grootheid en majesteit, ‘die afskynsel van sy heerlikheid’”. — Ellen G. White, Die Koning van die Eeue, bl. 19.

`Waarom vorm die volle godheid van Christus so ‘n belangrike deel van ons teologie? Wat sou ons verbeur het as Jesus enigsins slegs ‘n geskape wese was? Bring jou antwoord na die klas op Sabbat en wees gereed om te bespreek waarom Christus se ewige goddelikheid so belangrik vir ons geloof is.`