---
title:  Temas wat weer verskyn — Heerlikheid
date:   17/10/2024
---

`Lees Johannes 17:1–5. Wat het Jesus bedoel toe Hy gesê het, “Vader, die uur het gekom; verheerlik u Seun, sodat u Seun U ook kan verheerlik”?`

Gister se studie het die aardse, die menslike geslagslyn in die Evangelie van Johannes behandel met sy stryd en onderlinge inwerking tussen mense oor wie Jesus is, en wat Hy besig is om te doen. Vandag se studie fokus op die goddelike, die kosmiese verhaal wat ook in die Evangelie van Johannes gevind word.

Die voorwoord begin met daardie kosmiese verhaal. Jesus word as die goddelike Seun van God, die Skepper van die heelal voorgestel. Om te herhaal, enigiets wat eers nie bestaan het nie, maar wat ontstaan het, het net deur Jesus ontstaan. “Alle dinge het deur Hom ontstaan, en sonder Hom het nie een ding ontstaan wat ontstaan het nie” (Johannes 1:3). Maar, die verhaal vertel verder van sy heerlikheid, van sy menswording deur sy vleeswording (Johannes 1:14). Johannes gebruik die woorde heerlikheid (doxsa, helderheid, glansrykheid, befaamdheid, eerbaarheid) en verheerlik (doxsazō, om Hom te loof, te eer, te verhef, te prys) om beide deur die mens vereer of deur God verheerlik te word.

In Johannes word die gedagte van Jesus se verheerliking aan die gedagte van sy uur gekoppel; d.w.s., die tyd van sy dood (vergelyk Johannes 2:4, 7:30, 8:20, 12:23–27, 13:1, 16:32 en 17:1). Die kruis is sy uur van verheerliking.

Hierdie gedagte is nogal paradoksaal (skynbaar teenstrydig), want om gekruisig te word was die skandelikste en vernederendste manier om in die antieke Roomse wêreld tereggestel te word. Hierdie ongelooflike kontras, God op ‘n kruis, illustreer die ineenstrengeling van die mensdom se komplotverhaal met die goddelike.

Op menslike vlak het Jesus in angs gesterf, ‘n veragte krimineel wat in swakheid uitgeroep het “ ‘My God, my God, waarom het U my verlaat?’ ” Hierdie menslike, donker sy van die kruis word meer spesifiek in Matthéüs en Markus aangebied (Matthéüs 27:46, Markus 15:34).

Maar die glorieryke sy van die kruis word veral in Lukas en Johannes aangebied (Lukas 23:32–47, Johannes 19:25–30). Dit is ‘n plek van verlossing, van genade, en waar die Seun van God Homself aan sy Vader gee.

Hoe ironies: God se grootste eer word in sy grootste skande geopenbaar — om die sondes van die wêreld in Homself te dra.

`Dink na oor wat dit beteken dat dit so ‘n drastiese optrede geneem het, God self op die kruis, om ons van sonde te red. Wat behoort dit aan ons te vertel oor hoe erg sonde werklik is?`