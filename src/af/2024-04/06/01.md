---
title:  Meer getuienisse oor Jesus
date:   02/11/2024
---

### Skrifverwysings vir hierdie week se studie
Johannes 3:25–36, Johannes 1:32–36, Daniël 7:18, Johannes 6:51–71, Johannes 5:36–38, Johannes 7:37–53.

> <p>Geheueteks</p>
> “ ‘En Ek, as Ek van die aarde verhoog word, sal almal na My toe trek.’ ” (Johannes 12:32)

Jesus het nie net verbasende dinge oor Homself gesê nie, maar ook oor wie Hy is, oor wie Hom gestuur het en waar Hy vandaan gekom het. Hy het ook getoon wie Hy is deur die wonderwerke en tekens wat Hy gedoen het. Soos sommige

openlik van Jesus getuig het: “ ‘Wanneer die Christus kom, sal Hy meer tekens doen as wat hierdie man gedoen het? ’ ” (Johannes 7:31)

Hy het sy woorde met handelinge bekragtig en dit het die waarheid van sy woorde bevestig.

Maar, soos wat die drama voortduur, begin die mense verdeeld raak. Die genesing van die man by die bad van Betésda het gramskap by die leiers opgewek. Die gesprek in Kapérnaüm na die voeding van die 5,000 het daartoe gelei dat Jesus deur die menigtes verwerp was. Die opwekking van Lasarus het geloof in sommige gewek, maar by ander ‘n vyandigheid wat tot die verhoor en kruisiging van Jesus gelei het.

Hierdie week se les gaan oor diegene wat gesien het wat Jesus gedoen het, en daaroor getuig het. In elkeen van hierdie insidente word sommige aspekte van wie Jesus werklik is, geopenbaar, en tesame skep dit ‘n dieper insig in Jesus as die Messias.

_*Bestudeer hierdie week se les ter voorbereiding vir Sabbat, 9 November._