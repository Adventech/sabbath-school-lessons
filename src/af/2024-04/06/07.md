---
title:  Vir verdere studie
date:   08/11/2024
---

Lees Ellen G. White, “Die Krisis in Galiléa,” bl. 383–394; “In die Buitenste Voorhof,” bl. 621–626, in Die Koning van die Eeue.

“ ‘Na wie toe sal ons gaan?’ Israel se leraars was die slawe van vormgodsdiens. Die Fariseërs en Sadduseërs was gedurig die harnas in vir mekaar. Om Jesus te verlaat sou beteken om tussen yweraars vir rites en seremonies te verval – mense wat net hul eie verheerliking soek. Die dissipels het meer vrede en blydskap ondervind sedert hulle Jesus aangeneem het as enige ander tyd in hul lewens. Hoe kon hulle terugkeer na diegene wat die Sondaarsvriend versmaai en vervolg? Hulle het lank op die Messias gewag: nou is Hy hier; hulle kan Hom nie verlaat ten gunste van diegene wat Sy lewe soek en hulle vervolg het omdat hulle Sy volgelinge geword het nie.

“ ‘Na wie toe sal ons gaan?’ Nie van die leer van Christus, Sy lesse van liefde en genade, na die duisternis van ongeloof, die goddeloosheid van die wêreld nie. Ondanks baie wat die Heiland se wonderwerke aanskou het Hom verlaat het, het Petrus die geloof van die dissipels uitgespreek: ‘U is die Christus.’ Net die gedagte om hierdie anker vir hul siele te verloor, het hulle met vrees en pyn vervul. Om sonder ‘n Verlosser te wees, is om weerloos op die stormsee rond te dobber.” — Ellen G. White, Die Koning van die Eeue, bl. 393.

**Vrae vir bespreking**:

`Voer ‘n klasbespreking oor die moeilike vraag waarom sommige mense, wanneer daar aan hulle bewys gegee word dat Jesus die Messias is en ook bewyse oor die waarheid van die Christelike geloof, dit met blydskap aanvaar, terwyl ander aan wie dieselfde bewyse gegee word, dit verwerp?`

`Watter waarheid kan meer belangrik wees as dat Jesus Christus vir ons sondes gesterf het? Hoe het ons egter van hierdie uiters belangrike waarheid te wete gekom? Deur die wetenskap, natuurwette, natuurlike teologie, die logika, die rede? Terwyl al hierdie dinge ons dalk deur feite kan lei om in ‘n Skepper God te glo, in ‘n Oorspronklike Oorsaak, ‘n Onbeweeglike Wese, wat ook al — nie een van hierdie dissiplines, opsigself of selfs gekombineerd, kan ons die mees belangrike waarheid wat ons moet weet, leer nie: Dat Christus vir ons sondes gesterf het. Wat behoort hierdie feit – dat al hierdie beginsels ons nie kan lei na die een ding wat ons moet weet nie — ons te leer oor hoe uiters belangrik dit is om die Bybel ons finale en beslissende outoriteit oor geloofsake te maak?`

`Waarom kan dit so belangrik vir iemand se eie geloof wees om die dinge wat God in sy of haar lewe gedoen het, oor te vertel?`