---
title:  Vir verdere studie
date:   20/12/2024
---

Lees Ellen G. White, “ ‘Dit Is Volbring,’ ” bl. 758–764; “ ‘Die Here Het Opgestaan,’ ” bl. 779–787; en “ ‘Waarom Ween Jy?’ ” bl. 788–794, in Die Koning van die Eeue. Lees ook, Clifford Goldstein, Risen: Finding Hope in the Empty Tomb (Nampa, ID: Pacific Press, 2020).

“Pilatus wou Jesus graag loslaat, maar het besef dat hy dit nie sou kon doen en nog sy eie posisie en eer handhaaf nie. Hy het verkies om liewer ‘n onskuldige lewe op te offer as om sy wêreldse mag te verloor. Hoe offer vele nie so hulle beginsels op om verlies of lyding te ontkom nie. Plig en gewete dui een rigting aan, maar selfbelang ‘n ander. Die stroom loop sterk in die verkeerde rigting, en hy wat ‘n ooreenkoms met die Bose soek, word weggevoer in die digte duisternis van skuld.” — Ellen G. White, Die Koning van die Eeue, bl. 738.

“Christus het Sy lewe nie neergelê voordat Hy die werk wat Hy kom doen het, volbring het nie, en met Sy laaste asem kon Hy uitroep: “Dit is volbring” (Johannes 19:30). Die stryd was volstry. Sy regterhand en Sy heilige arm het Hom die oorwinning besorg. As Oorwinnaar het Hy Sy banier op die ewige hoogtes geplant. Was daar nie vreugde onder die engele nie! Die ganse hemel het getriomfeer in die Heiland se oorwinning. Die Satan is verslaan, en hy wis dat sy koninkryk verlore is. “Vir die engele en die sondelose wêreld was die roep: “Dit is volbring”, betekenisvol. Dit was sowel vir hulle as vir ons dat die groot verlossingswerk voltooi was. Saam met ons deel hulle in die vrugte van Christus se oorwinning.” — Ellen G. White, Die Koning van die Eeue, bl. 758.

**Vrae vir bespreking**:

`Watter besluitnemingsprosesse kan jou help om te voorkom om die soort fout te maak wat Pilatus gemaak het?`

`Waarom moes Jesus in ons plek gesterf het? Waarom moes Hy ons Plaasvervanger wees? Waarom was sy dood nodig vir ons verlossing? Watter Skrifgedeeltes steun jou antwoord?`

`Wat is die verwantskap tussen Skriftuurlike bewys en historiese bewys wanneer geloof in Jesus se opstanding ter sprake kom? Dit wil sê, wat is die historiese bewys wat Jesus se opstanding kragtig bevestig?`

`Dink na oor I Korinthiërs 15:12–20. Hoe verstaan ‘n mens die gedagte dat, sonder Christus se opstanding “ook die wat in Christus ontslaap het, verlore” is (I Korinthiërs 15:18), as hulle wat “in Christus ontslaap” onmiddellik hemel toe gaan? Hoe bevestig Paulus se woorde hier die waarheid dat die dode slaap tot die opstanding wanneer Christus weer kom?`