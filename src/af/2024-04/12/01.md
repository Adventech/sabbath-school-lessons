---
title:  'Die uur van verheerliking: Die Kruis en die Opstanding'
date:   14/12/2024
---

### Skrifverwysings vir hierdie week se studie
Johannes 18:33–19:5; Johannes 19:17–22; Johannes 19:25–27; Lukas 2:34, 35; Johannes 20:1–18; I Korinthiërs 15:12–20.

> <p>Geheueteks</p>
> “Pilatus sê toe vir Hom: ‘Is U dan tog ‘n koning?’ Jesus antwoord, ‘U sê dat Ek ‘n koning is. Hiervoor is Ek gebore en hiervoor het Ek in die wêreld gekom, om vir die waarheid te getuig. Elkeen wat uit die waarheid is, luister na my stem.’ ” (Johannes 18:37)

Jesus se kruisiging en opstanding vorm die klimaks vandie Evangelie van Johannes. Die eerste tien hoofstukke dek ongeveer ‘n periode van drie en ‘n half jaar; in teenstelling daarmee dek hoofstukke 11 tot 20 ongeveer een tot twee weke.

Die vier Evangelies beskryf die dood van Jesus op verskillende maniere. Alhoewel die beskrywings verenigbaar is, beklemtoon elke outeur daardie hoofpunte wat veral by die temas van sý Evangelie pas. Matthéüs beklemtoon die vervulling van die Skrif; Markus beklemtoon die ooreenkomste tussen die doop van Jesus en die kruis; en Lukas fokus op die kruis wat genesing bring en red (die verhaal van die dief aan die kruis).

Maar Johannes beskryf die kruis as die troonbestyging van Jesus, wat veral aan die gedagte van die uur gekoppel word, en wat verskeie kere, dwarsdeur die boek, na verwys word (Johannes 7:30, Johannes 8:20, Johannes 12:27). Hierdie gedagte van troonbestyging skep ‘n ironiese prentjie aangesien om gekruisig te word die mees veragtelike en skandelike manier was wat die Romeine kon gebruik het om iemand dood te maak. Hierdie kontras wys na ‘n innige ironiese afbeelding soos dit deur Johannes aangebied word: Jesus sterf ‘n skandelike dood, maar terselfdertyd is dit ook sy glorieryke troonbestyging as die Verlosser.

_*Bestudeer hierdie week se les ter voorbereiding vir Sabbat, 21 Desember._