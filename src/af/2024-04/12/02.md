---
title:  Wat is waarheid?
date:   15/12/2024
---

In Johannes 18:28–32 word die verhoor van Jesus nie in besonderhede beskryf nie. Die fokus is eerder op Jesus wat voor Pontius Pilatus verskyn.

`Lees Johannes 18:33–38. Waaroor het Pilatus en Jesus gepraat?`

Die goewerneur het vir Jesus gevra of Hy die koning van die Jode is (Johannes 18:33). Hierdie was die eerste verwysing na hierdie titel, maar nie die laaste nie. Jesus vra toe vir Pilatus of dit hy is wat vra, of het die ander mense gesê dat Hy die “Koning van die Jode” is? Sy vraag het die bordjies vir die goewerneur verhang deurdat daar aan hom gevra was of hy verstaan het met wie hy praat. Die leser weet reeds dat Jesus die Koning is. Gaan die goewerneur dit toegee?

Pilatus reageer toe daarop met sy eie vraag: “ ‘Is ek dan ‘n Jood? U volk en die owerpriesters het U aan my oorgelewer. Wat het U gedoen?’ ” (Johannes 18:35). Dit was ‘n ontwykende antwoord gegrond op sy ergernis oor die verleentheid wat Jesus se vraag vir hom geskep het. Dit was die goewerneur se eerste stap om van die waarheid af weg te beweeg deur toe te laat dat vooroordeel sy waarneming blokkeer. Jesus het gereageer dat sy koninkryk nie van hierdie wêreld is nie (Johannes 18:36). Pilatus het toe begryp en afgelei dat Jesus daarop aanspraak maak om ‘n koning te wees (Johannes 18:37). Dit het gelei tot Jesus se belangrike verduideliking dat Hy gebore was om van die waarheid te getuig en dat elkeen wat “ ‘uit die waarheid is, [na sy stem] luister’ ”, (Johannes 18:37).

Pilatus vra toe, “ ‘Wat is waarheid?’ ” (Johannes 18:38). Maar hy wag nie op die antwoord nie. In plaas daarvan stap hy na buite om te probeer om Jesus van die skare te red.

Waarheid is ‘n tema in Johannes se Evangelie. As die ewige Woord (logos, Johannes 1:1–5), is Jesus die Lig en die Waarheid. Dit vorm ‘n kontras met duisternis en dwaling. Hy is vol van genade en waarheid (Johannes 1:14). Genade en waarheid het deur Hom gekom (Johannes 1:17). Johannes die Doper het vir die waarheid getuig (Johannes 5:33). Jesus het bevestig dat sy Vader “waaragtig” is (Johannes 7:28). Jesus het self die waarheid van sy Vader gehoor (Johannes 8:40). Jesus is self “die weg en die waarheid en die lewe” (Johannes 14:6). Die Woord van God is “waarheid” (Johannes 17:17). Ten spyte van sy vraag het Pilatus sy geleentheid om die waarheid te ontvang, weens sy vooroordeel, sy eerste besluite en die druk wat op Hom toegepas was, ontbeer.

`Hoe verstaan jy die gedagte van Jesus as die Waarheid?`