---
title:  Vir verdere studie
date:   01/11/2024
---

Lees Ellen G. White, “By die Put van Jakob,” bl. 183–195, in Die Koning van die Eeue.

“Sodra die Samaritaanse vrou die Heiland gevind het, het sy ander na Hom gebring. Sy het ‘n doeltreffender sendeling blyk te wees as Sy eie dissipels. Die dissipels het in Samaría geen aanduiding gesien dat dit ‘n belowende sendingveld is nie. Hulle het gedroom oor die groot toekomswerk wat wag. Hulle het nie besef dat ‘n oes op hulle gewag het om ingesamel te word nie. Maar deur ‘n vrou wat deur hulle verag is, is ‘n hele stad beweeg om die Heiland te hoor. Sy het dadelik die lig na haar volksgenote oorgedra.

“Hierdie vrou illustreer die werking van ‘n praktiese geloof in Christus. Elke ware dissipel word as sendeling in die koninkryk van God gebore. Hy wat die lewende water drink, word ‘n fontein van die lewe. Die ontvanger word ‘n gewer. Die genade van Christus in die siel is soos ‘n bron in die woestyn wat opwel om almal te verkwik en wat die wat op die punt is om te vergaan, gretig maak om die water van die lewe te drink.” — Ellen G. White, Die Koning van die Eeue, bl. 195.

**Vrae vir bespreking**:

`Hersien julle antwoorde op Sondag se laaste vraag. Wees heeltemal eerlik daarmee. Watter tradisies en bevooroordeeldheid in jou kultuur kan inderdaad jou eie getuienis teenoor ander dwarsboom?`

`Waarom dink jy het Jesus so ‘n warm ontvangs onder die Samaritane gehad in teenstelling met hoe sy eie mense Hom behandel het?`

`Plaas jouself in die plek van die Samaritaanse vrou. ‘n Totale vreemdeling kom en vertel aan haar dat Hy bewus is van haar diepste geheime. Hoe kon enigiemand, wat nog van ‘n vreemdeling, hierdie dinge te wete gekom het? Geen wonder dat Jesus haar so beïndruk het nie. Wat behoort hierdie verhaal aan jou te vertel oor hoe die Here alles van ons weet, selfs die diepste en donkerste geheime wat ons nie wil hê enigiemand moet van hoor nie? En tog, wat sê dit aan ons oor hoe Hy haar behandel het en oor hoe Hy ons wil behandel, selfs al weet Hy van al ons geheime? Watter bemoediging kan hierdie waarheid vir jou bring?`

`Watter temas in die Evangelie van Johannes wat ons tot dusver bestudeer het, word ook in Jesus se ontmoeting met die Samaritaanse vrou by die put gevind?`