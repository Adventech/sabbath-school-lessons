---
title:  Die Samaritane getuig
date:   26/10/2024
---

### Skrifverwysings vir hierdie week se studie
Johannes 4:1–42; Johannes 3:26–30; Jeremia 2:13; Sagaría 14:8; Eségiël 36:25–27.

> <p>Geheueteks</p>
> “en aan die vrou gesê: ‘Ons glo nie meer op grond van wat jy gesê het nie, want ons het self gehoor en ons weet dat Hy waarlik die Christus, die Saligmaker van die wêreld, is’” (Johannes 4:42).

Wie was die Samaritane? In 722 v.C. het die Assiriërs die noordelike koninkryk van Israel binnegeval, die Israeliete in gevangenskap weggevoer en hulle oor verskillende dele van hulle Assiriese keiserryk versprei om

sodoende politieke stabiliteit in die noordelike deel van Israel tot stand te bring. Netso het hulle bannelinge van ander nasies gebring om die noordelike koninkryk van Israel te bevolk. Hierdie nasies wat toe bekend geword as die Samaritane, het hulle eie vorm van Judaïsme beoefen.

Die onderlinge verhoudinge tussen die Jode en die Samaritane was egter nie goed nie. Byvoorbeeld, die Samaritane het die heropbouing van die tempel in Jerusalem teëgestaan nadat die Jode van hulle Babiloniese ballingskap af teruggekeer het om die tempel te herbou. Die Samaritane het in die tussentyd hulle eie tempel op die berg Gerísim gebou. Maar hierdie tempel was in 128 v.C. deur die Joodse heerser, John Hyrcanus, vernietig.

Gedurende Christus se tyd op aarde het hierdie vyandskap voortgeduur. Die Jode het die Samaritane sover as moontlik vermy. Hoewel kommersiële bedrywighede tussen hulle wel plaasgevind het, was enige ander wedersydse inwerking verbode. Die Jode sou nie waag om iets van die Samaritane te leen nie en selfs nie eers ‘n guns van hulle te aanvaar het nie. Dis teen hierdie agtergrond wat Johannes die ontmoeting tussen Jesus en die Samaritaanse vrou by die fontein (put), en die mense van die Samaritaanse stad, Sígar, beskryf.

_*Bestudeer hierdie week se les ter voorbereiding vir Sabbat, 2 November._