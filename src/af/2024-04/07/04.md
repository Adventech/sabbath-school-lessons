---
title:  Die onbewustelike getuienis van Pilatus
date:   12/11/2024
---

Johannes maak telkens melding van die pogings van die godsdienstige leiers wat Jesus gevange wou neem om Hom te verhoor, en Hom die doodstraf op te lê. In Johannes se Evangelie word daar dikwels na Jesus se verklaring dat Sy tyd of uur nog nie gekom het nie, verwys, bedoelende sy tyd om gekruisig word (Johannes 2:4; Johannes 7:6, 8, 30; Johannes 12:7, 23, 27; Johannes 13:1; Johannes 17:1).

En toe het die uur gekom. Jesus was in die Tuin van Getsémané gearresteer en voor Annas gebring, toe voor Kájafas die hoëpriester, en twee keer voor Pilatus.

Johannes het baie getuies uit elke stand geroep om te getuig dat Jesus die Christus is. En toe word daar ‘n beroep op Pilatus, die goewerneur wat Jesus moes aankla, gedoen. Dit was ‘n belangrike getuienis, want Pilatus was ‘n Romein, ‘n goewerneur, en ‘n regter; die meeste van die ander getuies was Jode en gewone burgers van die land.

`Hoe word Pilatus se uitspraak met die tema van Johannes se Evangelie verbind? Johannes 18:38 en 19:4–22.`

Jesus was vroeg op Vrydagoggend na Pilatus gebring (Johannes 18:28). Sy plan was om hierdie gevangene vinnig te verhoor. Maar Jesus se houding het Pilatus se belangstelling gewek. Die goewerneur het Jesus versigtig ondervra en toe het Hy die volgende gesê, “ ‘Hiervoor is Ek gebore en hiervoor het Ek in die wêreld gekom, om vir die waarheid te getuig. Elkeen wat uit die waarheid is, luister na my stem’ ” (Johannes 18:37).

Hoewel die goewerneur uiteindelik Jesus tot die dood veroordeel het, het hy nietemin drie keer aangekondig dat Jesus onskuldig was (Johannes 18:38 en 19:4, 6), en toe bokant die kruis hierdie woorde laat skryf: “ ‘JESUS, DIE NASARÉNER, DIE KONING VAN DIE JODE’ ” (Johannes 19:19), en so sy getuienis oor wie Jesus is, afgesluit. En toe, ten spyte daarvan dat hy getuig het dat Christus onskuldig was, het hy Jesus tot die dood veroordeel.

Pilatus het die Waarheid voor hom gesien staan, en tog — nadat hy die skare toegelaat het om Hom te mishandel — het hy Jesus tot die dood veroordeel! Wat ‘n tragiese voorbeeld! Hy het nie sy gewete gehoorsaam en gedoen wat sy hart hom van oortuig het oor wat reg is nie!

`Wat kan ons uit Pilatus se voorbeeld leer oor die gevaar om toe te laat dat gewildheid, selfs onder sosiale druk, ons daarvan weerhou om te doen wat reg is?`