---
title:  Ons getuienis oor Jesus
date:   14/11/2024
---

Oor en oor, terwyl Johannes van die verskillende mense wat oor Jesus getuig het, skryf, is hy besig om ons tot verreikende gevolgtrekkings te lei: “Nog baie ander tekens het Jesus voor sy dissipels gedoen wat in hierdie boek nie beskrywe is nie; maar hierdie is beskrywe, dat julle kan glo dat Jesus die Christus is, die Seun van God; en dat julle deur te glo die lewe kan hê in sy Naam”, (Johannes 20:30, 31).

Dink maar daaraan, as ons persoonlik in die vlees teenwoordig was en gesien het hoe Jesus baie van hierdie wonderwerke gedoen het, sou ons sekerlik geglo het, sou ons nie? Ons sou graag so wou dink; maar, op een of ander manier, het ons selfs meer redes om in Jesus te glo as daardie mense wat die wonderwerke werklik self gesien het.

Waarom?

`Wat is sommige van die dinge wat ons vandag het wat daardie mense gedurende die tyd van Jesus nie gehad het nie, wat ons behoort te help om in Hom te glo? Lees byvoorbeeld Matthéus 24:2, 24:14 en 24:6–8.`

En dit is nie omdat ons die kragtige vertellings in Johannes se Evangelie het nie, maar omdat ons die groot voordeel het dat ons gesien het hoe so baie van wat Jesus en ander Bybel-outeurs voorspel het, waar geword het, soos byvoorbeeld die vernietiging van die tempel in Jerusalem (Matthéüs 24:2), die verspreiding van die evangelie reg rondom die wêreld (Matthéüs 24:14), die groot afval (II Thessalonicense 2:3), en die wêreld wat aanhou om ‘n gevalle en bose plek te wees (Matthéüs 24:6–8). Regdeur die lewe van Jesus se bediening het sy volgelinge ‘n klein en geteisterde groepie mans en vroue gebly wat, gemeet aan menslike standaarde, lankal uit die geskiedenis moes verdwyn het. Hoe kon hulle geweet het wat ons nou weet, van al dinge wat gebeur het? En hulle het. Om die waarheid te sê, ons eie geloofsbelydenis bestaan as gevolg van Jesus wat geprofeteer het dat die evangelie aan die hele wêreld verkondig sou word.

En, vandag, ongeveer tweeduisend jaar later, het ons as volgelinge van Jesus ook die voorreg om van Hom te getuig en van wat Hy vir ons gedoen het. Dit is nie deur die redenasies van Natánael of Nikodémus, die vrou van Samaría, of die leringe van die Fariseërs dat ons self weet dat Jesus die Messias is nie. Dit is deur die Skrif te lees en deur die oortuigingskrag van die Heilige Gees dat ons Jesus as die Verlosser van die wêreld aanvaar.

En, elkeen van ons, op ons eie manier en deur ons eie verhouding met God, het ook ‘n verhaal om te vertel. Ons verhaal mag dalk nie so dramaties wees soos om te sien hoe iemand uit die dood opgewek word nie, of hoe iemand wat van geboorte af blind was genees word nie, en dit maak eintlik nie saak nie. Wat saak maak, is dat ons Jesus persoonlik ken en op ons eie manier vir Hom getuig, soos die mense in Johannes se evangelie vir Hom getuig het.