---
title:  Vir verdere studie
date:   15/11/2024
---

Lees Ellen G. White, “Geloof op die Proef Gestel,” bl. 145–155, in Patriarge en Profete; “In Pilatus se Geregsaal,” bl. 723–740, in Die Koning van die Eeue.

Thomas “het hom aan die voete van Jesus neergewerp en uitgeroep: ‘My Here en my God.’”

“Jesus het sy erkenning aanvaar maar hom vriendelik bestraf oor sy ongeloof: ‘Omdat jy My gesien het, Thomas, het jy geglo, salig is die wat nie gesien het nie en tog geglo het.’ Thomas se geloof sou Christus meer blydskap gebring het as hy gewillig was om te glo op die getuienis van sy broeders. As die wêreld nou Thomas se voorbeeld moes volg, sou nie een in verlossing glo nie; want almal wat Christus ontvang, moet dit doen op die getuienis van ander.

“Baie twyfelaars maak die verskoning dat hulle sou glo as hulle die getuienis kon ontvang wat Thomas gehad het. Hulle besef nie dat hulle nie net daardie getuienis het nie, maar veel meer. Baie wat, soos Thomas, wag totdat alle moontlike twyfel verwyder kan word, sal hul doel nooit verwesenlik sien nie. Geleidelik verval hulle dieper in die ongeloof. Diegene wat die gewoonte kweek om die donker kant te beskou, en wat murmureer en kla, besef nie wat hulle doen nie. Hulle saai die saad van twyfel, en hulle sal ‘n oes van twyfel maai. Op ‘n tydstip wanneer geloof en vertroue op sy nodigste is, sal baie vind dat hulle magteloos is om te hoop en te glo.” — Ellen G. White, Die Koning van die Eeue, bl. 807, 808.

**Vrae vir bespreking**:

`Wat was die noodsaaklike verskil tussen Abraham en Thomas se geloofsbetuiginge? Wat kan ons uit elkeen van hulle se verhale leer?`

`Gee ‘n geleentheid in die klas aan diegene wat gewillig is om vir Jesuste getuig soos wat ons gesien het dit in die Evangelie van Johannes gedoen was. Alhoewel elkeen se getuienis sal verskil, wat sê hulle, en hoe getuig hulle van dieselfde Here?`

`Pilatus vra ‘n eg-filosofiese vraag: “Wat is waarheid?” Gee jou antwoord op daardie vraag met inagneming van alles wat ons in Johannes bestudeer het.`

`Lees die profesieë van Daniël 2 en 7. Hoewel daardie mense in die tyd van Jesus hierdie twee hoofstukke tot hulle beskikking gehad het, watter groot voordeel het ons vandag (wat hulle nie toe gehad het nie) met betrekking tot die feit dat ons kan sien hoe daardie profesieë vervul is en dus meer redes het om te glo?`