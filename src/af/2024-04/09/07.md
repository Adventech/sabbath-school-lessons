---
title:  Vir verdere studie
date:   29/11/2024
---

Ellen G. White, “ ‘God Met Ons,’ ” bl. 19–26; “Stryd,” bl. 601–609, in Die Koning van die Eeue.

“Deur Hom te verneder om die mensheid aan te neem, het Christus die teenoorgestelde karakter as dié van die Satan geopenbaar. Maar Hy het Hom nog verder verneder. ‘En in gedaante gevind as ‘n mens, het Hy Homself verneder deur gehoorsaam te word tot die dood toe, ja, die dood van die kruis’, Filippense 2:8. Net soos die hoëpriester sy pragtige kleed uitgetrek en die wit linnekleed van ‘n gewone priester aangetrek het, so het Christus ook die gestalte van ‘n dienskneg aangeneem en geoffer. Hy self die priester, en Hy self die slagoffer. ‘Hy is ter wille van ons oortredinge deurboor, ter wille van ons ongeregtighede is Hy verbrysel, die straf wat vir ons die vrede aanbring, was op Hom’, Jesaja 53:5.

“Christus is behandel soos ons verdien het, sodat ons behandel kan word soos Hy verdien het. Hy is veroordeel vir ons sondes waaraan Hy geen deel gehad het nie, sodat ons geregverdig kan word deur Sy geregtigheid waarin ons geen deel gehad het nie. Hy het ons dood gesterf, sodat ons Sy lewe kan ontvang. ‘Deur sy wonde het daar vir ons genesing gekom’” — Ellen G. White, Die Koning van die Eeue, bl. 25.

**Vrae vir bespreking**:

`Jesus het so baie gegee om die wêreld te red. Wat beskou jy as die beste maniere om ander te help om hierdie ongelooflike waarheid raak te sien en in Hom te glo?`

`Wat is die hoofverskille tussen besluite wat geneem word wat op menslike, wêreldse vlakke gegrond is, teenoor besluite wat op goddelike openbaring gegrond is?`

`Hoe pas logika en denkvermoë in by die begrip van die Woord van God? Watter logiese en rasionele redes het ons om gelowig te word? Hoe verwys die vervulling van profesie of die ongelooflike prag en ingewikkeldheid van die geskape wêreld ons na die bestaan van God en na die waarheid van die plan van verlossing?`

`Hou ‘n bespreking in die sabbatskoolklas oor julle antwoorde op die vraag aan die einde van Dinsdag se studie. Waarop is jou geloof gegrond? Indien iemand jou sou vra waarom jy in Jesus en in die aansprake van die Evangelie glo, hoe sou jy reageer?`