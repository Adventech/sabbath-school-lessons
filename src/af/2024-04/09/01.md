---
title:  Die Bron van lewe
date:   23/11/2024
---

### Skrifverwysings vir hierdie week se studie
Johannes 1:4; Johannes 10:10; Johannes 1:12, 13; Johannes 6:61–68; Númeri 13:23–33; Matthéüs 4:1–4.

> <p>Geheueteks</p>
> “ ‘Ek is die weg en die waarheid en die lewe; niemand kom na die Vader behalwe deur My nie.’ ” (Johannes 14:6).

Volgens die Evangelie van Johannes, toe Jesus gevra is wie Hy was, het Hy geantwoord met ‘n verklaring wat Hom as deel van die godheid aandui. “EK IS” was ongetwyfeld ‘n verwysing na die HERE Homself toe Hy aan Moses by die brandende bos verskyn het. “ ‘EK IS WAT EK IS,’ ” het Hy vir Moses gesê (Exodus 3:14). En hierdie selfde God, die “EK IS”, het toe “vlees geword en het onder ons gewoon – en ons het sy heerlikheid aanskou, ‘n heerlikheid soos van die Eniggeborene wat van die Vader kom – vol van genade en waarheid” (Johannes 1:14).

Die tema “EK IS” word dwarsdeur Johannes gevind. Hierdie week se geheueteks weerkaats hierdie tema: “ ‘Ek is die Weg en die Waarheid en die Lewe’ ” (Johannes 14:6). Die ”EK IS”, is die Lig van die wêreld, die Brood van die Lewe, die Deur vir die skape, die Goeie Herder, en die Ware Wynstok.

Hierdie week gaan ons voort met die openbaring van God soos in Johannes weergegee word. Ons sal ook meer ten volle die anderkant van die saak ondersoek, waar, ten spyte van die kragtige bewys vir Jesus as die Messias, sommige Hom verwerp het. Ons sal hierdie gedagte om twee redes bestudeer: om nie dieselfde fout te begaan nie; ook om te kyk hoe ons dalk kan uitreik na hulle wat in gevaar is om ook dieselfde fout te begaan.

_*Bestudeer hierdie week se les ter voorbereiding vir Sabbat, 30 November._