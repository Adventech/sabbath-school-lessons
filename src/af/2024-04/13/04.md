---
title:  Lig en duisternis
date:   24/12/2024
---

`Lees Johannes 1:4–10; Johannes 3:19–21; Johannes 5:35; Johannes 8:12; Johannes 9:5; Johannes 11:9, 10 en Johannes 12:35. Watter groot kontras word hier gevind, en waarom vorm hierdie kontras so ‘n grondslag vir die onderbeklemtoning van die waarheid?`

Die wêreld is in duisternis; dit ontwyk die lig en kan nie op sy eie die weg na die ware God vind nie, die persoonlike God van die skepping wat openbaar en red.

“Nooit kan die mens vanself ‘n kennis van die hemelse opdoen nie. ‘Hoogtes van die hemel is dit – wat kan jy doen? Dieper as die doderyk – wat kan jy weet?’ Job 11:8. Net die gees van aanneming kan die diep dinge van God aan ons openbaar, wat ‘die oog nie gesien en die oor nie gehoor en in die hart van ‘n mens nie opgekom het. . . . Maar God het dit aan ons deur sy Gees geopenbaar . . .’ ” – Ellen G. White, Die Koning van die Eeue, bl. 412.

Net Jesus Christus “wat in die boesem van die Vader is, dié het Hom verklaar” (Johannes 1:18). Die Griekse werkwoord is exēgeomai, wat beteken “om te interpreteer”, “te verduidelik”, “uiteen te sit”. Johannes stel Jesus as die hemelse boodskapper, die Een wat verduidelik wat dit beteken om God te ken. Net deur Jesus kan ons God waarlik ken.

`Lees Johannes 8:42–44. Hoe beskryf Jesus die valse grondslag waarop die godsdienstige leiers van Israel hulle geloof gegrond het?`

Hulle wat nie in die waarheid is nie praat vanuit hulle eie bronne. Hulle “sien” die betekenis van ‘n teksvers vanuit ‘n menslike perspektief. In teenstelling daarmee moet ons aanvaar dat Christus die lig van die wêreld is en Hom volg wanneer ons sy Woord interpreteer. Daarteenoor praat die duiwel vanuit “sy eie bronne” (Johannes 8:44). As ons nie versigtig is nie en nie ten volle aan God in geloof en gehoorsaamheid oorgegee is nie, loop ons gevaar om dieselfde te doen: die teksvers te lees gegrond op ons eie begeertes, dit wat ons wil hê, volgens ons eie insigte, wat baie makliker is as wat ons mag besef.

`Hoe reageer jy op waarhede wat “op jou tone trap”, teenoor hoe jy op daardie waarhede behoort te reageer?`