---
title:  Vir verdere studie
date:   27/12/2024
---

God se perspektief verskil grootliks van die mens s’n. God toon sy perspektief aan ons deur middel van sy Woord, die Bybel, deur die krag van die Heilige Gees. Dit is ons keuse of ons liewer in duisternis wil wandel of in die lig wat van Jesus Christus kom soos dit in die Woord geopenbaar word.

Onafskeidbaar van hierdie keuse is ons eie persoonlike oorgawe aan Jesus Christus, die Seun van God en die Verlosser van die mensdom. Deur die krag van die Heilige Gees het God die Vader – in die lewe, dood en opstanding van Jesus – aan ons die diepte van sy liefde openbaar. En ons weet van Jesus omdat sy lewe, dood en opstanding in die Woord van God opgeskryf is.

“Die engele van God beweeg gedurig heen en weer tussen hemel en aarde. Die wonderwerke van Christus vir die lydendes en geteisterdes is deur die mag van God deur die bediening van die engele verrig. En dit is deur Christus, deur middel van die bediening van Sy hemelse boodskappers, dat ons elke seën van God ontvang. Deur die gestalte van die mens op Hom te neem, verenig ons Heiland Sy belange met dié van die gevalle seuns en dogters van Adam, terwyl Hy deur Sy Godheid die troon van God aangryp. So word Christus die skakel deur wie die mens met God, en God met die mens gemeenskap het.” — Ellen G. White, Die Koning van die Eeue, bl. 143.

**Vrae vir bespreking**:

`By watter een van al die verhale in die boek van Johannes vind jy die meeste aanklank oor die liefde en karakter van God? Deel met die klas waarom jy daardie verhaal so oortuigend vind.`

`Om prakties te wees – hoe moet ‘n mens na die waarheid soek?`

`Waarom is dit gewoonlik so moeilik om die eie-ek as die skeidsregter van waarheid eenkant toe te skuif? Kan ons dit ooit ten volle doen, of sal ons menslikheid tot ‘n sekere mate steeds inwerk op hoe ons die Skrif sien? Waarom moet ons hierdie feit herken, en hoe help nederigheid ons om ons vooroordeel aan die Woord van God te onderwerp?`

`Die geskiedenis van die Westerse Christendom is met afgryslike voorbeelde gevul toe die Woord van God aan die politieke magte en partydigheid van mense oorgegee was. Watter voorbeelde is daar, en watter les kan ons tans daaruit leer oor net hoe gevaarlik dit is wanneer menslike perspektiewe die dominerende filtreerder word om die Bybel te “interpreteer”?`

`Som die groter prentjie van die Evangelie van Johannes in jou eie woorde op. Wat is die hoofboodskap daarvan vandag aan ons?`