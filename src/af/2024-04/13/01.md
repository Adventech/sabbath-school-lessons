---
title:  'Epiloog: Om Jesus en sy Woord te ken'
date:   21/12/2024
---

### Skrifverwysings vir hierdie week se studie
Johannes 21; Johannes 11:9, 10; Johannes 8:42–44; Johannes 4:46–54; II Timótheüs 3:16; Johannes 15:1–11.

> <p>Geheueteks</p>
> “ ‘Julle ondersoek die Skrifte, omdat julle meen dat julle daarin die ewige lewe het; en dit is dié wat van My getuig’ ” (Johannes 5:39).

Johannes se Evangelie, net soos Markus s’n, eindig met ‘n samekoms in Galiléa. Hierdie laaste les oor Johannes gaan oor hierdie vergadering, maar skakel ook in by die tema van hoe ons Jesus en die Woord van God ken — ‘n konsep wat dwarsdeur die vierde Evangelie gevind word.

Hoewel hulle vir meer as drie jaar saam met Jesus was, was die dissipels nog grootliks vir die kruisiging en die opstanding onvoorbereid, selfs al het Jesus hulle oor en oor vertel wat sou gebeur.

Ongelukkig het hulle Hom nie ernstig opgeneem nie.

Dit kan ook nou met ons die geval wees: ons hoor of lees die Woord van God, maar ons luister nie mooi nie; bly nie daarby nie; en gehoorsaam dit nie. Dit wil sê, ons aanvaar dit nie as die lig wat ons gedagtes en handelinge moet lei nie. Dit is ongelukkig, dalk onbedoeld, die geval met baie Christene.

In hierdie les, ons laaste les in Johannes, gaan ons na sommige van hierdie Evangelie se belangrikste temas kyk, wat ons kan help om meer as net kopkennis van Jesus te bekom om sodoende Hom beter en van naderby te leer ken en in Hom en in sy Woord te bly.

_*Bestudeer hierdie week se les ter voorbereiding vir Sabbat, 28 Desember._