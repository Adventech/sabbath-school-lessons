---
title:  Getuies van Christus as die Messías
date:   19/10/2024
---

### Skrifverwysings vir hierdie week se studie
Johannes 1:19–23; Jesaja 40:1–5; Johannes 1:29–37; Romeine 5:6; Johannes 1:35–39; Johannes 1:43–51; Johannes 3:1–21.

> <p>Geheueteks</p>
> “Jesus antwoord en sê vir hom: Voorwaar, voorwaar Ek sê vir jou, as iemand nie weer gebore word nie, kan hy die koninkryk van God nie sien nie’” (Johannes 3:3).

Daar is geen twyfel dat Jesus vir sy volk kragtige skriftuurlike bewyse gegee het om die aannames wat Hy oor Homself gemaak het, te steun nie, en wat dus die volgende insluit: “Voorwaar, voorwaar Ek sê vir julle, wie in My glo, het die ewige lewe” (Johannes 6:47).

Maar daar is nog meer. Die water wat in wyn verander was; die vermeerdering van ‘n paar brode om duisende te voed; die genesing van die seun van die koninklike beampte; die genesing van die siek man by die bad van Betésda; die genesing van die man wat blind gebore was; die opwekking van Lasarus uit die dood. Die evangelieskrywer gebruik ‘n verskeidenheid van gebeurtenisse en mense — Jood, heiden, ryk, arm, ‘n man, ‘n vrou, heersers, gewone mense, geleerdes en ongeleerders — om te getuig wie Jesus is.

Johannes verwys selfs na die getuienis van die Vader en na die Skrif wat aandui wie Jesus is.

Hierdie week begin met die kragtige getuienis van Johannes die Doper. En nog ander getuies ook: Andréas en Simon Petrus, Filippus en Natánael, en ‘n onverwagte getuie, die Fariseër Nikodémus. Maar daar is nog ‘n getuie in die agtergrond (die ander dissipel saam met Andréas in Johannes 1:35, 40) — Johannes self.

_*Bestudeer hierdie week se les ter voorbereiding vir Sabbat, 26 Oktober._