---
title:  Jesus en die Vader
date:   09/12/2024
---

Ons was deur die Godheid geskep om ‘n persoonlike verhouding met Hom te geniet (Génesis 1:26, 27). Weens sonde was daardie verhouding egter radikaal ontwrig. Ons kan die onmiddellike aanslag van hierdie ontwrigting in die Tuin van Eden se verhaal sien.

`Lees Génesis 3:7–9. Hoe onthul hierdie skrifgedeelte die skeiding wat sonde veroorsaak het, en wat beteken dit dat God na hulle geroep het, en nie andersom nie?`

Die voorneme van die Godheid was om aan die ganse mensdom genesing te bied om die verwydering wat deur sonde veroorsaak was, te herstel, selfs al sou die hele mensdom nie almal die aanbod aanvaar het nie.

Om die herstel van hierdie verhouding tot stand te bring, het een Lid van die Godheid mens geword. “En die Woord het vlees geword en onder ons gewoon – en ons het sy heerlikheid aanskou” . . ., (Johannes 1:14–18). Gevolglik het die mensdom sy volheid en genade ontvang. Dit is wat Jesus kom deel het met ons, om die heerlikheid van God aan te kondig sodat die verhouding wat deur sonde verbreek was, herstel kon word, ten minste vir almal wat gewillig was om dit deur geloof te aanvaar, dit wat aan hulle in Christus aangebied was.

`Watter wonderlike hoop kan ons in hierdie verse sien? Johannes 1:1, 2; Johannes 5:16–18; Johannes 6:69; Johannes 10:10, 30; Johannes 20:28.`

“In Christus is die lewe – die oorspronklike onontleende lewe.” — Ellen G. White, Die Koning van die Eeue, bl. 530. En tog het Hy as die vleesgeworde Seun wat “Homself ontledig” het (Filippense 2:7) van die beoefening van sy goddelike mag, na sy bestaan as mens op aarde verwys as ‘n gawe van God. “Die Godheid van Christus is die gelowige se waarborg van die ewige lewe.” — Die Koning van die Eeue, bl. 530.

God was nie deur die mensdom erken nie (Johannes 17:25). Daarom het Hy sy eniggebore Seun gestuur (Johannes 9:4, Johannes 16:5) sodat Hy, die Vader, bekend kan word.

`Met verwysing na die heelal het ‘n ateïs geskryf: “In ons verlatenheid, in al hierdie uitgestrektheid, is daar geen wenk dat daar vir ons hulp van êrens sal kom om ons van onsself te red nie”, (vry vertaal). Wat leer die Bybel ons wat aandui net hoe verkeerd hierdie man is?`