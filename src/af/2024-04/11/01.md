---
title:  Die Vader, die Seun, en die Gees
date:   07/12/2024
---

### Skrifverwysings vir hierdie week se studie
Johannes 14:10, 24; Génesis 3:7–9; Johannes 16:27, 28; Johannes 16:7–11; Johannes 17:1–26.

> <p>Geheueteks</p>
> “ ‘Maar die Trooster, die Heilige Gees, wat die Vader in my Naam sal stuur, Hy sal julle alles leer en sal julle herinner aan alles wat Ek vir julle gesê het’ ” (Johannes 14:26).

Die Evangelie van Johannes bestaan uit ‘n mosaiek vantemas. Johannes steun op tekens (wonderwerke) om te toon dat Jesus die Messias is, soos deur die profete belowe was. Johannes gebruik ‘n linie van getuienisse om Jesus as die Christus te verkondig. Hy gebruik ook die “ ‘EK IS’ ” verklarings om Jesus se goddelikheid aan te dui.

Al drie lede van die Godheid word in Johannes 1 genoem (Johannes 1:1–4, 14, 18, 32–34). Vir eeue lank het die mens probeer om die aard van die Godheid ten volle te verstaan, maar omdat dit nie moontlik is nie, verwerp baie die gedagte. Hoe dwaas is dit egter om iets te verwerp net omdat ons dit nie ten volle verstaan nie, of omdat dit nie by ons beperkte menslike redenasie inpas nie.

Johannes sê dat indien jy God wil verstaan, jy na Jesus moet kyk en wat in die Woord onthul word. Hierdie benadering maak ‘n hele nuwe wêreld van verhoudinge oop – tussen die drie lede van die Godheid, tussen die lede van die Godheid en die mens, en tussen mense self. Hierdie week se les kyk na hoe die Evangelie van Johannes die Vader, Seun en Heilige Gees voorstel, maar binne die konteks van die vaarwelgesprek (Johannes 13–17).

_*Bestudeer hierdie week se les ter voorbereiding vir Sabbat, 14 Desember._