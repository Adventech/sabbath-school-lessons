---
title:  Ons hemelse Vader
date:   08/12/2024
---

Die Evangelie van Johannes is geskryf vanuit die standpunt van die algemene bybelse verhaal wat met ons oorsprong begin. “In die begin het God die hemel en die aarde geskape” (Génesis 1:1). Of: In die begin het die Vader, Seun, en die Heilige Gees die hemele en die aarde geskape. Hulle is die Bron van alles wat bestaan. Hulle het die heelal geskep, en dit sluit die wesens in wat dit bewoon. Op ons planeet het daar ‘n spesiale skepping van lewe plaasgevind, en die kroonstuk van ons planeet was die skepping van die mens. En God se doel met die mens was dat ons in liefdevolle eensgesindheid met Hom en met mekaar moes leef.

Ongelukkig het Lucifer sonde in die wêreld ingebring. Sonde, onder andere, verbrokkel ons verhouding met God. Dis ‘n wanvoorstelling oor wie God is. Dus het Jesus ons menslike natuur deelagtig geword om kennis oor God te herstel en om die mensdom te verlos.

Terwyl Hy hier was, het Jesus sy lewe aan die Vader oorgegee en volgens sy leiding geleef. Hy het gesê, “ ‘Ek en die Vader is een’ ” (Johannes 10:30). “ ‘. . . dat julle kan erken en glo dat die Vader in My is, en Ek in Hom’ ” (Johannes 10:38. “ ‘As Ek nie die werke van my Vader doen nie, moet julle My nie glo nie’ ” (Johannes 10:37).

**Wat was [is] sommige rolle van die Vader soos dit in die volgende skrifgedeeltes beskryf word?**

`Johannes 3:16, 17; Johannes 6:57`

`Johannes 5:22, 30`

`Johannes 6:32; Johannes 14:10, 24`

`Johannes 6:45`

`Johannes 15:16, Johannes 16:23`

`Hierdie verse verteenwoordig die Vader in noue samewerking met sy Seun, Jesus Christus. Die Vader is intiem betrokke by ons wêreld en het baie in ons verlossing belê. Wat leer hierdie waarheid ons oor God se liefde vir ons?`