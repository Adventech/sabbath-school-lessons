---
title:  Ou Testamentiese profesieë word vervul
date:   16/11/2024
---

### Skrifverwysings vir hierdie week se studie
Johannes 5:17, 20, 36–40, 46 en 47; Johannes 13:18; Johannes 17:12; Jeremia 2:13; Sagaría 9:9; Johannes 8:12–30.

> <p>Geheueteks</p>
> “ ‘Maar Ek het ‘n groter getuienis as dié van Johannes, want die werke wat die Vader My gegee het om te volbring, die werke self wat Ek doen, getuig van My dat die Vader My gestuur het.’ ” (Johannes 5:36).

Oor en oor in die boek van Johannes sien ons die dinge wat Jesus gesê en gedoen het wat onthul het dat die Messias (hammashiach), die Christus, na Israel gekom het. En Hy het inderdaad as een van hulle gekom, ‘n Jood

wat in Bethlehem gebore was, net soos die Skrif dit voorspel het.

Tog het Johannes geskryf, “Hy was in die wêreld, en die wêreld het deur Hom ontstaan, en die wêreld het Hom nie geken nie” (Johannes 1:10).

Hy was in die wêreld, die wêreld was deur Hom gemaak, en tog het die wêreld Hom nie geken nie? Dit is ‘n ongelooflike verklaring. En, soos ons in Johannes en in die ander Evangelies sien, het baie mense Hom nie geken nie al behoort hulle Hom te geken het, veral weens al die dinge wat Jesus gedoen en gesê het. En, des te meer so, omdat die Ou Testamentiese geskrifte vooruitgewys het na Hom.

Hierdie week gaan ons na nog meer bewyse kyk hoe Johannes Jesus as die Messias onthul het, en gaan ons ook kyk waarom sommige mense nog aangehou het om Hom te verwerp — ten spyte van al die kragtige bewyse wat Hom as die Christus bevestig het.

Wat kan ons uit hulle foute leer?

_*Bestudeer hierdie week se les ter voorbereiding vir Sabbat, 23 November._