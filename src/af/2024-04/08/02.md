---
title:  Tekens, werke en wonders
date:   17/11/2024
---

Behalwe die spesifieke wonderwerke wat Johannes gebruik het om na Jesus as die Messias te verwys, het hy ook die omvangrykheid van die tekens, werke en wonders aangeteken.

Die tekens en wonders opsigself was nie die bewys dat Hy die Messias was nie, want baie profete, soms ook valse profete, het ook wonderwerke gedoen. Johannes het nie die tekens aangeteken om slegs ‘n groot wonderteken-bewerker te identifiseer nie. Die tekens waaroor Johannes geskryf het, het die unieke kenmerk gehad om na Jesus as die Messias te verwys, en om aan te dui dat Hy inderdaad van God die Vader self gekom het.

`Lees Johannes 5:17, 20 en 36–38. Hoe beskryf hierdie verse die verwantskap tussen Jesus en God die Vader, veral in die konteks van die tekens?`

Jesus het die tekens gebruik om sy noue werksverband met die Vader te openbaar. Die twee was een. Sy werke het het dit getoon, dat “ ‘die Vader in My is, en Ek in Hom’ ” (Johannes 10:38; lees ook Johannes 14:10, 11).

Die doel van Jesus se koms was om die werke te doen van die Een wat Hom gestuur het, sodat hierdie werke aan die wêreld bekendgestel kon word. Dit wil sê, Hy het gekom om die werk waarvoor die Vader Hom gestuur het, te doen en die werke wat Hy gedoen het, het duidelik getuig dat Hy van die Vader gekom het.

En tog, soos ons reeds gesien het, selfs ten spyte van die kragtige tekens en die getuienisse van baie mense, het die mense nog gekies om nie te glo nie.

Die godsdienstige leiers het vir Jesus gevra, “ ‘Hoe lank hou U ons in onsekerheid? As U die Christus is, sê dit vir ons ronduit.’” Jesus het hulle geantwoord, ”‘Ek het dit vir julle gesê, en julle glo nie. Die werke wat Ek doen in die Naam van my Vader, dié getuig van My’ ” (Johannes 10:24, 25).

Indien Jesus reguit gepraat het en gesê het dat Hy die Messías was, sou die godsdienstige leiers, enigiets wat hulle teen Hom kon vind, na Hom geslinger het. Omdat Hy dit geweet het, het Jesus liewer na die werke verwys wat Hy gedoen het. Indien Jesus gesê het dat Hy die Christus was, kon hulle Hom makliker verwerp het. Maar hoe kon hulle die tekens, die werke en die wonderwerke ontken het? Dit het kragtig getuig oor wie Hy was en waar Hy vandaan gekom het.

`Hoe kan ons onsself daarteen beskerm om nie sulke verharde harte soos hierdie godsdienstige leiers te hê nie? Op watter wyse kan ons moontlik die werk van God in ons lewens teenwerk?`