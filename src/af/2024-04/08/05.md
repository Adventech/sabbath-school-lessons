---
title:  'Ou Testamentiese profesieë oor Jesus: Deel II'
date:   20/11/2024
---

Jesus sê aan die godsdientige leiers: “ ‘Julle ondersoek die Skrifte, omdat julle meen dat julle daarin die ewige lewe het; en dit is dié wat van My getuig’ ” (Johannes 5:39). Wat ‘n ongelooflike aanname om oor Homself te maak!

Skattings verskil, maar sommige geleerdes redeneer dat Jesus van Násaret honderde van die Ou Testamentiese profesieë vervul het. Wat die getal ook al was, die kanse dat een man selfs net ‘n paar daarvan sou vervul, wat nog van almal, is verbysterend. Elke nou en dan is daar iemand wat die volgende vergelyking maak: dink daaraan dat as ‘n gebied so groot soos Texas met muntstukke twee voet opmekaar gepak sou word, en een van die muntstukke pienk geverf sou word en die muntstukke dan deurmekaar gekrap sou word. Indien ‘n persoon dan geblinddoek sou word en een kans sou kry om die pienk muntstuk op te tel, wat is die moontlikheid dat hy of sy die pienk muntstuk met eerste optelslag sou kon optel?

Daar is geen twyfel nie — Christus se geboorte, lewe en dood was deur die Ou Testament voorspel, en dit is ‘n ongelooflike bewys van sy identiteit as die verwagte Messias. Johannes verwys oor en oor na hierdie Ou Testamentiese verse om te toon wie Jesus was, en ook, waarom ons in Hom behoort te glo en die verlossing wat Hy aanbied, behoort te aanvaar.

**Wat openbaar die volgende skrifgedeeltes uit Johannes se Evangelie oor Jesus as ‘n vervulling van Messiaanse profesieë?**

`Johannes 12:13, Psalm 118:26`

`Johannes 12:14, 15; Sagaría 9:9`

`Johannes 13:18, Psalm 41:9`

`Johannes 19:37, Sagaría 12:10, Sagaría 13:6`

`Hoe vas is jy geanker in wat jy glo? Indien iemand jou sou uitdaag oor waarom jy in Jesus as die Messias glo, watter antwoorde sou jy kon gee, en waarheen sou jy gaan om daardie geloof te help verdedig,? Waarom?`