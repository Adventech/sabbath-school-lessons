---
title:  Vir verdere studie
date:   22/11/2024
---

Lees Ellen G. White, “ ‘Laat Julle Hart Nie Ontsteld Word Nie,’ ” bl. 662–680, in Die Koning van die Eeue.

“Soos ‘n goue skat is waarheid aan die Hebreeuse volk toevertrou. Die Joodse bedeling met die handtekening van die hemel daarop is deur Christus self ingestel. Die groot waarhede van die verlossingsplan is met beelde en simbole omsluier. Tog het die Jode Christus, na wie al hierdie simbole verwys het, nie herken toe Hy gekom het nie. Hulle het die Woord van God in hulle hande gehad, maar die oorlewering wat van geslag tot geslag aan hulle oorgedra is, en die menslike uitleg van die Skrifte, het die waarheid soos dit in Jesus is vir hulle verberg. Die geestelike betekenis van die heilige Skrifte was verlore. Die skatkis van alle kennis was vir hulle oop, maar hulle het dit nie geweet nie.

“God verberg Sy waarheid nie vir die mens nie. Deur hulle eie doen en late maak hulle dit vir hulleself duister. Christus het aan die Joodse volk oorvloedige bewyse gelewer dat Hy die Messias was, maar Sy leer het ‘n besliste verandering in hulle lewens vereis. Hulle het besef dat as hulle Christus sou aanneem, hulle hul mens-opgestelde stelreëls en oorleweringe, hulle selfsugtige, goddelose gewoontes sou moet opgee. Dit verg opoffering om die onveranderlike, ewige waarheid te ontvang. Daarom wou hulle nie die oortuigendste bewyse erken wat God kon gee om geloof in Christus te vestig nie. Hulle het voorgegee dat hulle in die Ou-Testamentiese Skrifte glo, maar het geweier om die getuienis daarin aangaande Christus se lewe en karakter aan te neem. Hulle was bang dat hulle oortuig sou word en tot bekering sou kom, en verplig sou wees om hulle vooropgestelde opinies prys te gee. Die skat van die evangelie, die Weg, die Waarheid, en die Lewe, was tussen hulle, maar hulle het die grootste gawe wat die hemel kon gee, verwerp.” — Ellen G. White, Die Gelykenisse van Christus, bl. 105.

**Vrae vir bespreking**:

`Hoe bou die profesieë wat in Jesus se lewe vervul was, geloof?`

`Wat is die drie of vier hoof-struikelblokke wat die godsdienstige leiers verhinder het om in Jesus te glo? Hoe word hierdie selfde beginsels tans ook geopenbaar?`

`Maak ‘n persoonlike opname van waar jou selfvertroue gemaklik voel. Watter stappe kan jy neem om jou geloof te versterk?`

`Wat behoort jou antwoord op die vraag aan die einde van Maandag se studie ons te leer oor die gesag van die Skrif, en waarom moet ons enigiets verwerp wat twyfel laat ontstaan oor die finale en hoogste gesag van die Skrif?`