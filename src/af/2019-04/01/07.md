---
title:  Vir verdere studie
date:   04/10/2019
---

Lees Ellen G. White, “Ezra, the Priest and Scribe,” bl. 607–617, in Prophets and Kings. Dink na oor Esra se ywerigheid:  “Esra het ‘n woordvoerder vir God geword, en die mense rondom hom in die beginsels van die hemel opgevoed.  Gedurende die laaste jare van sy lewe,  dit naby die koningshof van Medo-Persië  by Jerusalem was, was sy hooftaak om onderrig te gee.  Terwyl hy aan andere die waarheid oorgedra het, het sy vermoë om die werk te verrig, vermeerder.  Hy het‘n godvrugtige en toegewyde man geword.  Hy was die Here se getuie aan die wêreld oor hoe die krag van Bybelse waarheid jou daaglikse lewe kan veredel.” — Ellen G. White, Prophets and Kings, bl. 609, (vry vertaal). “In die hervormingswerk wat nou voortgesit moet word, is daar ‘n behoefte vir mense wat, soos Esra en Nehemía, sonde nie sal versag of verskoon nie, of huiwerig sal wees om die eer van God te verdedig nie.  Diegene wie met hierdie werk belas is, sal nie stilbly wanneer kwaad gedoen word nie, nog minder sal hulle boosheid onder die dekmantel van liefde toesmeer. Hulle sal onthou dat God nie ‘n aannemer van die persoon is nie, en dat strengheid teenoor ‘n paar, genade vir baie kan beteken. Hulle sal ook onthou dat die Gees van Christus altyd onthul sal word in die een wat sonde bestraf.” — Bladsy 675, (vry vertaal). 

**Vrae vir bespreking** 

`1. Ja, die Here het baie wonderlike beloftes aan ons gegee. Maar terselfdertyd dwing God Homself nie op ons af nie. Watter keuses mag ons dalk in ons lewens maak wat die vervulling van Sy beloftes vir ons kan verhinder?` 

`2. Lees die gebed in Daniël 9:1–23.  Watter beginsels sien jy hier wat in jou eie ondervinding persoonlik toegepas kan word?  Dit wil sê, wat het Daniël gedoen, wat was sy gesindheid, en waarvoor het hy gevra?  Wat sien jy nog hier wat op ons vandag van toepassing kan wees?` 

`3. In Donderdag se les lees ons dat Ellen G. White skryf oor hoe die Woord van God hoofsaak in die bediening van Esra was, en oor hoe ywerig hy gewerk het om die Woord onder die mense te versprei. Wat is die belangrike en vanselfsprekende les vir ons hier oor hoe God se Woord die hoofsaak in ons lewens en kerke vandag moet wees?`