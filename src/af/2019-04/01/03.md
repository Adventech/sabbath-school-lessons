---
title:  Oorsig van konings en gebeurtenisse
date:   30/09/2019
---

Die eerste groep terugkerendes se taak was om die tempel van God te herbou.  Ons sal later die teenstand wat hulle met die bou van die tempel ondervind het, bespreek.  Vir eers sal ons die troonopvolging van die Persiese konings gedurende die tempel se uitgerekte konstruksie en die herbouing van Jerusalem, bespreek. Dit is belangrik om die geskiedenis wat die agtergrond van die verhale van Esra en Nehemía vorm, te ken, want dit gee dieper insig in die boodskappe wat vir ons daarin opgesluit is. 

`Lees Esra 4:1–7.  Wie was die verskillende konings wat hier genoem word gedurende wie se regering daar teenstand teen die bou van die tempel ondervind was?` 

Hier volg die lys, in chronologiese volgorde, van Persiese konings wat met die boeke van Esra en Nehemía verbind word.  Dit begin met Kores wat die Persiese Ryk tot stand gebring en Babilon verower het in 539 v.C.: 

- Kores II “die Grote” (559–530 v.C.)
- Cambyses II (530–522 V.C.)
- Darius I (522–486 V.C.)
- Xerxes I (485–465 V.C.) (volgens die Boek Esther ook bekend as Ahasvéros.)
- Artasásta (465–424 V.C.) 

Terwyl ons hierdie boeke bestudeer, is dit baie belangrik om te weet dat die verskyning van hierdie konings se name nie in chronologiese volgorde in Esra genoem word nie. Byvoorbeeld, Esra 4:6-24 word voor hoofstuk 5 wat die verhaal van die teenstand teen die bou van die tempel verder vertel, ingevoeg.  Gevolglik het die skryf van die briewe wat na Xerxes I (Ahasvéros) en Artasásta in Esra 4 verwys, na die gebeurtenisse in hoofstukke 5 en 6 wat na Darius I verwys, plaasgevind.  Hierdie volgorde maak die lesers deurmekaar, en dit mag die rede vir die verwarring wat mense oor die eeue heen met hierdie boeke ondervind het, verklaar.  Terwyl ons hierdie kwartaal deur hierdie boeke werk, sal dit ons help om die boodskappe van Esra en Nehemía te verstaan as ons die volgorde van gebeurtenisse in hierdie boeke beter verstaan. 

`Hoe dikwels het jy dinge in die Bybel gevind wat jou verwar het?  Hoe kan ons leer om God en sy Woord te vertrou, selfs wanneer ons dinge teëkom wat nie sin maak nie?  Hoekom is dit belangrik vir jou om dit te doen? (Sien Jesaja 55:8, 9.)`