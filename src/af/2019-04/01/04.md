---
title:  Die tweede terugkeer van die bannelinge
date:   01/10/2019
---

In Esra 7:1–10 en 8:1–14 sien ons hoe Koning Artasásta Esra toelaat om na Jerusalem terug te keer (457 v.C.), en ook enigeen wat graag saam wou terugkeer.  Daar is nie baie oor die verhouding tussen die koning en Esra geskryf nie, en of Esra vir die koninklike hof gewerk het nie.  Esra 8 bevat ‘n lys van die hoofde van die families wat teruggekeer het en begin met die priesters gevolg deur die koninklikes, en sluit dan af met die gewone Joodse bevolking. Twaalf families word spesifiek genoem wat die indruk gee dat die leser hier aan die twaalf stamme van Israel herinner moet word.  Hierdie Skrifgedeelte noem ‘n lys van ongeveer 1,500 mans, en as vroue en kinders bygetel word, kan dit ‘n totaal van ongeveer 5,000 tot 6,000 mense gee.  Hierdie was ‘n baie kleiner groep as die eerste groep wat saam met Serubbábel en Jésua teruggekeer het. 

`Lees Esra 7:1–10.  Wat leer ons hier oor Esra?` 

Esra is ‘n skrifgeleerde van priesterlike afkoms.  As priester is hy ‘n afstammeling van Aäron, die broer van Moses, en wat ook die eerste priester van Israel as ‘n nasie was.  As gevolg van die verslae wat in Esra opgeteken staan, en ook Joodse tradisie, word Esra se naam selfs vandag nog hooggeag. Of Esra as ‘n skrifgeleerde in die hof van Koning Artasásta gedien het, is nie bekend nie;  daarom, in hierdie beskrywing van Esra as ‘n skrifgeleerde word daar  na sy vorige verantwoordelikhede  na sy vermoë wat hy begin gebruik het na sy aankoms in Juda, verwys.  Maar, Esra moes vir Artasásta in een of ander persoonlike hoedanigheid gewerk het om deur die koning as die leier van die ekspedisie gestuur te word. In Esra 7:6 and 10 word Esra as ‘n “vaardige” en toegewyde skrifgeleerde en onderwyser beskryf.  Die woord “vaardig” beteken letterlik “vinnig,” wat aandui dat iemand vinnig van begrip is, en om inligting te verwerk.  Esra het vinnig gedink - hy was bekend vir sy kennis en skerpsinnigheid wat die wet van God betref.  Daarbenewens is die feit dat die koning Esra gekies het om die groep Israeliete na Juda te lei, ‘n bevestiging van sy deursettings- en leierskapvermoëns. 

`Let daarna op dat Esra sy hart daarop gerig het om die “wet van die Here” te ondersoek en te betrag (Esra 7:10).  Hoe kan ons hierdie beginsel tans op onsself toepas?`