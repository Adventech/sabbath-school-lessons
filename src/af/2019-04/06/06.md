---
title:  Blydskap in die Here
date:   07/11/2019
---

Die frase, “blydskap in die Here – dit is julle beskutting” (Nehemia 8:11), herinner ons daaraan dat dit God se wil is dat ons bly moet wees en die lewe moet geniet. Veel meer, dit is nie sommer enige blydskap nie, maar die blydskap wat jy ondervind omdat jy God en die werklikheid van Sy liefde, ken. Om jouself in God te verheug, in Sy goedheid, en om bly te wees oor alles wat Hy vir ons voorsien het, is iets waarna ons moet strewe om elke dag te doen.  Bowendien, om jou in God te verbly, gee jou die krag om kans te sien om alles wat oor jou pad kom, te hanteer. 

`Lees Nehemía 8:14–19.  Wat het hier gebeur, en wat vertel dit ons van die volk en hulle leiers van daardie tyd?` 

Die volgende dag het die leiers van die volk na Esra gekom om meer van God se Boek te leer.  Hierdie handeling deur die leiers het hulle begeerte om die gemeenskap nader na God te lei, aangedui.  Hulle het verstaan dat om die volk in die regte weg te lei, nie sou gebeur indien hulleself nie na God sou soek en na kennis oor Hom sou vra nie. 

`Lees Levítikus 23:40–44.  Watter opdrag was aan die Israeliete gegee, en waarom?` 

Let op dat in Nehemía 8:16 die teksvers na die feit verwys dat dit wat hulle gevra was om te doen, is “soos [dit] geskrywe is”.  Ons sien hier ‘n ander voorbeeld van hoe ernstig hulle was om die Woord van God te gehoorsaam, omdat die dekades wat hulle in ballingskap was, die ideale ondervinding was om hulle ‘n les te leer oor wat die gevolg van ongehoorsaamheid is.  Maar, volgens die verse in Levítikus, moes hulle “dit as fees van die Here sewe dae in die jaar vier” (Levítikus 23:41).  Met ander woorde, terwyl hulle God se handelinge van barmhartigheid en genade en verlossing onthou het, moes die volk hulle verheug het in wat die Here vir hulle gedoen het. 

`Dink na oor wat ons deur Jesus wat in al die feeste van antieke Israel gesimboliseer word, ontvang het.  Hoe kan ons leer om selfs gedurende moeilike en smartlike beproewinge ons in die Here te verbly?  Hoekom, veral in vandag se tyd, is dit vir ons uiters belangrik om dit te doen?`