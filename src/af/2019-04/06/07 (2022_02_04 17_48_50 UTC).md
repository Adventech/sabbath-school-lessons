---
title:  Vir verdere studie
date:   08/11/2019
---

Ellen G. White, “Instructed in the Law of God,” bl. 661–668, in Prophets and Kings. “Nou moet hulle geloof in Sy beloftes toon.  God het hulle berou oor hulle sondes aanvaar;  nou moes hulle hul in die versekering dat hulle sondes vergewe is, verheug, en in hulle herstel tot Goddelike guns . . . . Elke ware terugkering na die Here bring blywende lewensvreugde. Wanneer ‘n sondaar aan die invloed van die Heilige Gees oorgee, sien hy sy eie sondigheid en besoedeling in teenstelling met die heiligheid van die groot Ondersoeker van harte.  Hy sien homself as ‘n veroordeelde oortreder.  Maar hy moenie daardeur aan wanhoop oorgee nie;  want sy kwytskelding is reeds gewaarborg.  Hy mag hom in die besef van sondes wat vergewe is, verheug, in die liefde van ‘n genadige hemelse Vader.  Dit is God se vreugde om sondige, berouvolle mense in die arms van Sy liefde te omring, om hulle wonde te verbind, om hulle van sonde te reinig, en om hulle met die kleed van geregtigheid te beklee.” — Ellen G. White, Prophets and Kings, bl. 668, (vry vertaal). 

**Vrae vir bespreking** 

`1. Wat is die voorwaardes om “blydskap in die Here” (Nehemía 8:11) as jou ”beskutting” te ondervind?  Dit wil sê, is daar iets wat ons moet doen om die krag van God en Sy vergifnis in ons lewens, te ondervind?  Indien daar is, wat is dit?` 

`2. Hoe kan ons die regte balans tussen berou oor ons sondes en terselfdertyd blydskap in die Here, vind?  Is hierdie nie teenstrydig met mekaar nie?  Hoe werk die wet en die evangelie saam om die antwoord te verskaf? (Sien Romeine 3:20–25.)` 

`3. Lees Nehemía 8:11, waar Nehemía vir die volk sê, “Gaan, eet lekker spys en drink soet dranke en stuur porsies aan hulle vir wie niks berei is nie, want hierdie dag is heilig aan onse Here.  Wees dan nie bedroef nie, want die blydskap in die Here – dit is julle beskutting.” Wat leer hierdie ons oor hoe ons ons in die Here kan verbly?  Wat beteken die feit dat dit “heilig” is, in hierdie konteks?`