---
title:  Die lees en uitleg van die Woord
date:   05/11/2019
---

`Lees Nehemía 8:4–8.  Hoe was die wet gelees?` 

Daar was twee groepe van 13 mans elk wat saam met Esra gedurende die lees van die Woord gestaan het.  Die eerste groep van 13 (Nehemía 8:5) het gehelp om die Woord van God te lees, en die tweede groep van 13 (Nehemía 8:8) het gehelp om die Skrifgedeeltes te verklaar.  Ons het geen inligting oor hoe hierdie reëling op oop vierkant (die plein) gewerk het nie;  maar, die manne wat gehelp lees het, het waarskynlik die Tora help vashou (die Hebreeuse perkamentrolle was swaar en ander mense moes gehelp het om dit oop te rol en tegelykertyd ook beurtelings van die rol af te lees).  Omdat hulle van die oggend tot die middag gelees het, het hulle dit so georganiseer dat almal op die plein bereik kon word. Die frase “dit verklaar, sodat hulle verstaan het wat voorgelees is” (Nehemía 8:9) kan  na die uitlegging  na die vertaling van die skrifgedeeltes verwys.  Beide is in hierdie geval moontlik.  Die volk het vanaf Babilon teruggekeer waar hulle vir baie jare geleef het, en die hooftaal daar was Aramees. Daarom was dit waarskynlik nie so maklik om te verstaan wat daar gelees was nie, veral vir die jonger geslagte. Terselfdertyd kan lesers van die Bybel ook baatvind by skrifuitleg of kommentaarlewering.  Prediking en uitleg maak die teks lewend en spoor die luisteraars aan om die inligting op hulleself toe te pas. 

`Lees Handelinge 8:26–38.  Wat het hier gebeur wat ooreenstem met wat in Jerusalem volgens die verse hierbo, gebeur het?  Watter lesse kan ons daaruit leer?` 

As Protestante verstaan ons dat elke gelowige die Woord van God self moet verstaan, en dat ons, afgesien van hulle outoriteit op die gebied, nie iemand anders se verduideliking van Bybelse waarheid blindelings moet aanvaar nie. Terselfdertyd, wie van ons het nie al deur iemand se verduideliking van die Skrif nie ‘n seën ontvang nie?  Elkeen van ons het nodig om self te weet wat ons glo, maar dit beteken nie dat ons nie soms deur die onderrig van andere verryk kan word nie.