---
title:  Die lees van die Woord
date:   02/11/2019
---

### Leesverwysings vir hierdie week se studie 
Nehemía 8:1–8, Deuteronómium 31:9–13, Matthéüs 17:5, Handelinge 8:26–38, Nehemía 8:9–12, Levítikus 23:39–43. 

> <p>Geheueteks</p> 
> “En hulle het uit die boek, uit die wet van God, duidelik voorgelees en dit verklaar, sodat hulle verstaan het wat voorgelees is.” (Nehemía 8:9). 

Die muur van Jerusalem was klaar gebou.  Met die installering van die deure in die poorte het die Israeliete onder die leierskap van Nehemía die hooftaak voltooi. Toe die muur klaar gebou was, was die omliggende nasies bevrees en het hulle erken dat dit “deur . . . God gedoen is” (Nehemía 6:16).  Die vyande het besef dat die God van Israel ‘n werklikheid was, want, ten spyte van die ongelooflike teenstand en haat wat die Israeliete ondervind het, het hulle nogtans die werk wat hulle begin het, voltooi. 

Na die voltooiing van die muur het Nehemía sy broer Hanáni en die owerste van die vesting, Hanánja, oor Jerusalem aangestel.  Beide hierdie manne was manne van integriteit, getrou en godvresend (Nehemía 7:2), en was nie volgens herkoms gekies nie. Die muur was gedurende die maand Elul (sesde maand; Nehemía 6:15) voltooi.   

Wat sou volgende op die agenda wees?  Die volgende hoofstukke van Nehemía (Nehemía 8–10) beskryf ‘n belangrike reeks gebeure wat in die maand Tishri, die sewende maand (Nehemía 8:2) plaasgevind het.  In hierdie verse sien ons voorbeelde van hoe die kinders van Israel vasbeslote was om die Woord van God te gehoorsaam, en hoe hulle hul daarin verheug het. 

_*Bestudeer hierdie week se les as voorbereiding vir Sabbat, 9 November._