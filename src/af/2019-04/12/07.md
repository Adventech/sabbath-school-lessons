---
title:  Vir verdere studie
date:   20/12/2019
---

Ellen G. White, “Reformation,” bl. 669-678, in Prophets and Kings. “Om ‘n Godgegewe taak met ywer aan te pak, is deel van ware toewyding.  Die mens behoort as God se werktuie geleenthede aan te gryp om Sy wil te doen.  Stiptelikheid en besliste optrede op die regte tyd sal glorieryke seges behaal, terwyl uitstel en nalatigheid mislukking tot gevolg sal hê, en God oneer sal aandoen. As die leiers geen ywer vir die saak van die waarheid toon nie, as hulle onverskillig en doelloos is, sal die kerklede nalatig, traag en lief vir plesier wees; maar as hulle met ‘n heilige doel gevul is om God en Hom alleen te dien, sal die kerklede verenig, vol hoop en ywerig wees.  “Die Woord van God is vol deurdringende en treffende kontraste.  Sonde en heiligheid word langs mekaar geplaas, sodat deur aanskouing ons die een sal afkeur en die ander een sal aanvaar.  Die bladsye wat die haat, valsheid en verraad van Sanbállat en Tobía beskryf, vertel ook van die edelheid, toewyding en selfopoffering van Esra en Nehemía.  Dit hang van ons keuse af wie ons wil naboots.  Die vreeslike resultate wat die oortreding van God se bevele tot gevolg het, word teenoor die seëninge wat volg op gehoorsaamheid, geplaas.  Ons moet self besluit of ons die gevolge van die een moet ly, of die seëninge van die ander moet geniet.” — Ellen G. White, Prophets and Kings, bl. 676, (vry vertaal). 

**Vrae vir bespreking** 

`1. Terwyl ons hierdie verhale lees, word dit duidelik dat baie van die mense van die begin af nie aan God toegewyd was nie, en dit is hoekom hulle heidense vroue gekies het. Esra skryf hulle egter nie sommer net af nie, maar probeer om hulle te bestraf en reg te help met die hoop dat dit verandering teweeg sal bring.  Het die verandering egter regtig plaasgevind?  Deur hulle optrede te verander, het hulle innerlike verander?  Het hulle toewyding aan God waarlik gegroei?  Watter bewys het ons dat baie van hulle nie regtig verander het nie?  Wat kan ons leer uit hulle foute oor hoe belangrik ‘n hartsverandering werklik is?` 

`2. Op watter maniere kan ons diegene in ons kerk help wat met probleme van onverstandige keuses van huweliksmaats, worstel?` 

`3. Alhoewel God se beginsels ewig en volmaak is, verskil kulture baie. Hoekom moet ons hierdie verskille in gedagte hou wanneer ons probeer om God se beginsels op ons eie lewens en situasies toe te pas?`