---
title:  Nehemía se reaksie
date:   15/12/2019
---

`Lees Nehemía 13:23–25.  Wat gebeur hier, en hoe verstaan ons Nehemía se reaksie op hierdie situasie?` 

Aangesien die kinders nie Aramees (die taal wat gedurende die ballingskap gepraat was) of Hebreeus kon praat nie, kon hulle nie die leer van die Skrif verstaan nie.  Dit was ‘n groot probleem, want kennis van God se openbaring kon dus verdraai geword het en selfs verdwyn het.  Die skrifgeleerdes en priesters het meestal die Tora in Aramees bedien om aan die volk die Woord duidelik te bring.  Maar, aangesien die moeders wat van Ammon, Asdod en Moab afkomstig was en oor die algemeen die primêre versorgers van die kinders was, was dit nie ‘n verrassing dat die kinders nie die taal van hulle vaders kon praat nie.  Die taal wat ons praat beïnvloed die manier hoe ons oor konsepte dink, want ons gebruik die woordeskat van daardie kultuur. Deur die Bybelse taal te verloor, sou beteken dat hulle hul spesiale identiteit sou verloor het.  Dus was dit vir Nehemía ondenkbaar dat gesinne voeling met die Woord van God en gevolglik ook hulle verbintenis met die lewende God, die Here van die Hebreërs, sou verloor het. 

Bybelkenners dui aan dat die handelinge van Nehemía hoogs waarskynlik ‘n publieke beskaming van die mense was wat deel van die voorgeskrewe strawwe van daardie tyd was.  Wanneer dit sê dat Nehemía met hulle getwis en hulle gevloek het, moet ons nie dink dat Nehemía vuiltaal en kragterme gebruik het nie, maar liewer dat hy die vervloekinge van die verbond oor hulle uitgespreek het.  Deuteronium 28 noem die vervloekinge wat oor diegene sou kom wat die verbond verbreek het.  Dit is baie moontlik dat Nehemía woorde uit die Bybel gekies het om hulle tot die besef van hulle verkeerde handelinge en die gevolge van hulle verkeerde keuses, te bring. 

Boonop, wanneer die teksvers sê dat Nehemía “sommige van hulle geslaan en die hare uitgetrek” het (Nehemía 13:25), moet ons in plaas van te aanvaar dat Nehemía woedend was en met drif opgetree het, liewer kennis neem dat ‘n pakslae ‘n voorgeskrewe vorm van publieke bestrawwing was.  Hierdie soort optrede was net op “sommige” van hulle toegepas, bedoelende die leiers wat hierdie verkeerde gewoontes veroorsaak en bevorder het.  Hierdie handelinge was die metodes van publieke beskaming.  Nehemía wou seker maak dat die volk die ernstigheid van hulle keuses moes verstaan en die gevolge wat daaruit sou voortvloei. 

`Hoe behoort ons op te tree wanneer ons, volgens ons siening, verkeerde optrede in die kerk waarneem?`