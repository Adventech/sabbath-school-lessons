---
title:  Nehemía se teregwysing
date:   16/12/2019
---

`Lees Nehemía 13:26, 27.  Wat toon hierdie verse aan ons oor hoe belangrik Bybelse geskiedenis is om ons teen die gevare van afdwaling van die regte pad te waarsku?` 

Salomo het al hoe dieper in sonde verval deur die keuses wat hy gemaak het.  Dit sou korrek wees om te sê dat Salomo sy eie verval veroorsaak het deur sy verontagsaming van God se opdragte aan die konings van Israel: “Ook mag hy nie baie vroue aanskaf nie, dat sy hart nie afwyk nie;” (Deuteronium 17:17). Solomo se lewe word as ‘n negatiewe voorbeeld gebruik:  hy het nie net met meer as een vrou getrou nie, maar wat veelseggend is soos Nehemía aandui, is dat hy vroue wat nie die ware God aanbid het nie, gekies het. 

`Hoekom was Nehemía korrek deur die volk te berispe omdat hulle met heidene ondertrou het?  Génesis 6:1–4;  Génesis 24:3, 4;  Génesis 28:1, 2;  Deuteronium 7:3, 4;  en II Korinthiërs 6:14.` 

Die bevel om nie te ondertrou nie het nie oor nasionalisme gegaan nie, maar oor afgodsaanbidding.  Die mense in die Bybel het met nie-Israeliete getrou.  Moses het met Sippa, ‘n Mídianitiese vrou, getrou;  Boas het met Rut, ‘n Moabiet, getrou.  Die probleem met ondertrouery wat hier aangespreek word, het te doen om liewer nie met iemand te trou wat anders as jy glo of glad nie glo nie.  Die probleem was dat die mense in Esra en Nehemía se tyd verkies het om liewer met ongelowiges te trou.  Richard M. Davidson, in Flame of Yahweh (Peabody, Mass.: Hendrickson Publishers, 2007), verklaar:  “Die Edenplan se ideaal vir huwelike . . . was ‘n aanvullende eenwording van twee maats wat dieselfde geestelike geloof en ook ander belangrike waardes ingesluit het.” — Bladsy 316, (vry vertaal).  Die heidense vroue in hierdie verhaal het verkies om nie hulle afgodsaanbidding prys te gee nie. Gevolglik was Nehemía meer hartseer as kwaad oor die keuses wat die volk gemaak het omdat, volgens hom, dit ‘n gebrek aan algehele toewyding aan God getoon het. 

Die Bybel gee aan ons formules vir praktyke wat ons in God sal anker en wat ontwerp is om aan ons die hoogste geluk te verskaf. Terselfdertyd was die bevel om nie in dieselfde juk met ongelowiges te trek nie bedoel om ons te help om gelukkiger te lewe en om wedersydse toewyding aan God aan te moedig. 

`Watter beginsels kan ons uit vandag se boodskappe neem om ons te help om ons en ons gesinne se geloof te beskerm?`