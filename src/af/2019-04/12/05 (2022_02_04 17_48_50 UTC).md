---
title:  Esra tree op
date:   18/12/2019
---

`Lees Esra 10.  Hoe het Esra en die owerstes die vraagstuk van ondertrouery benader?` 

Die hele vergadering het besluit om die buitelandse vroue weg te stuur.  Dis verbasend dat selfs hulle wat met hierdie vroue getroud was tot hierdie plan ingestem het, behalwe vir die vier manne wie se name in Esra 10:15 genoem word.  Die Jode het belowe om hulle eggenotes weg te stuur, en dit het drie maande geneem om hierdie plan uit te voer.  Op die ou end het 113 Joodse manne hulle vroue weggestuur (Esra 10:18–43). Interessantheidshalwe, die laaste vers (Esra 10:44) verklaar dat sommige van hierdie gemengde huwelike reeds kinders ingesluit het.  Deur die moeders van gesinne met kinders weg te stuur, klink nie vir ons rasioneel of reg nie.  Maar, ons moet onthou dat hierdie ‘n unieke tyd was toe God met die Joodse nasie oorbegin het, en, in ‘n sekere sin, hulle met Hom.  Om God ten volle te volg, vereis radikale maatreëls. 

Die spesifieke woorde wat in Esra 10:11 en 19 gebruik word vir “sonder julle af” (badal) en “wegstuur” (yatza’) word nêrens anders in die Skrif vir egskeiding gebruik nie.  Esra sou die terminologie vir egskeiding wat gereeld in gebruik was, geken het, maar hy het gekies om dit nie hier te gebruik nie.  Dit is dus duidelik dat Esra hierdie huwelike as ongeldig geag het nadat dit ontdek was dat die wet van die Tora daardeur oortree was.  Met ander woorde, die huwelike was ongeldig verklaar omdat dit teen die wet was.  Die proses wat gevolg was, was die ontbinding van ongeldige huwelike. Maar, daar word nie gesê wat met daardie vroue en kinders gebeur het nie, en watter uitwerking dit op die gemeenskap gehad het nie. Volgens die gewoontes van daardie tyd sou die mans na die verplasing van hulle vorige vroue en hulle kinders omgesien het.  Die vroue het gewoonlik na hulle vaderhuise teruggekeer. 

Maar, na verloop van tyd, het sommige van die Joodse mans weer met ongelowiges in die huwelik getree, en waarskynlik het sommige selfs na die vroue wat hulle weggestuur het, teruggegaan.  Die verbygaande aard van die oplossing kan aan die menslike natuur en ons wisselvallige siklus van ons toewyding aan God, toegeskryf word.  Selfs diegene van ons wat onsself as toegewyde gelowiges sien, moet erken dat ons deur tye gaan wanneer ons minder toegewyd aan God is, en wanneer ons verhouding met Hom as gebrekkig beskryf sou kon word.  Ongelukkig sukkel die mensdom om God eerste te plaas. 

`Hoe het jy jou tye van “minder toegewyd wees aan God” ondervind?  Wat het jy uit daardie ondervindinge geleer?`