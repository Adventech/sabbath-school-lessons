---
title:  Om slegte besluite te hanteer
date:   14/12/2019
---

### Leesverwysings vir hierdie week se studie: 
Nehemía 13:23–25; Deuteronómium 7:3, 4; II Korinthiërs 6:14; Esra 9, 10; I Korinthiërs 7:10–17. 

> <p>Geheueteks</p> 
> “en gesê:  My God, ek voel te beskaamd en verleë om my aangesig tot U, my God, op te hef, want ons ongeregtighede het oor ons hoof gegroei, en ons skuld is hemelhoog.’ ” (Esra 9:6). 

Esra en Nehemía het leiers in gemeenskappe geword waar ondertrouery met nie-Israeliete die norm geword het.  Beide leiers was sterk daarteen gekant, want hulle strewe was om die volk te lei om God persoonlik te leer ken.  Hulle was bewus van die negatiewe invloed wat ongelowiges of afgodsaanbidders op die volk van Israel kon uitoefen, want hulle het van die verskriklike gevolge wat dit op die volk van Israel deur die geskiedenis gehad het, geweet.  Die Kanaänitiese gelowe het deur Israel versprei totdat Baäl en Asjéra op elke hoë heuwel aanbid was.  Boonop was die invloed wat heidense huweliksmaats op die Israelitiese gesinne gehad het, skadelik. Bíleam was seker van sy saak toe hy aan die Moabiete die raad gegee het om hulle vroue na die Israeliete te stuur, want hy het geweet dat die Israeliete hulle rug op God sou draai as hulle met hierdie vroue sou trou.  Hy was ongelukkig reg.  Huweliksmaats beïnvloed nie net mekaar nie, maar hulle kinders se geloof word ook daardeur geraak. 

Hoe sou Esra en Nehemía Israel se ontertrouery hanteer? Sou hulle dit maar daar laat of daarteen opstaan?  Hierdie week gaan ons kyk hoe hierdie twee leiers hierdie vraagstuk benader het. 

_*Bestudeer hierdie week se les as voorbereiding vir Sabbat, 21 Desember._