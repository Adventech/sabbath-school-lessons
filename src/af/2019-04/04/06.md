---
title:  '“Ek doen ‘n grootse werk”'
date:   24/10/2019
---

`Lees Nehemía 6:1–13.  Hoekom sien Nehemía die werk wat hy in Jerusalem doen, as ‘n “groot werk” (Nehemía 6:3)?  Watter pogings was daar hier aangewend om hom te stop?` 

Hoofstuk 6 beskryf baie aanslae op Nehemía se lewe. Sanbállat en Gesem het aangehou om briewe aan Nehemía te stuur om hom te probeer oorhaal om hulle te kom sien onder die voorwendsel dat hulle ‘n vergadering moet hou.  Maar, die vergadering sou in die laagte van Ono gehou word, die vyand se gebied, wat natuurlik die ware bedoeling van die uitnodiging onthul het.  Sanbállat, Tobía, and Gesem het ‘n geleentheid raakgesien wat net sou duur totat die muur voltooi en die hekke gesluit was.  Die Jode het die beskerming van die Persiese koning geniet, en daarom kon hulle vyande hulle nie tromp-op aangeval het nie. Maar as hulle van die leier ontslae kon raak, sou hulle die vordering vertraag het, of selfs nog die Jode vir ewig laat ophou bou het.  Hulle het nie opgegee nie.  Selfs toe Nehemía nie gereageer het nie, het hulle aanhou probeer.  Dit moes baie frusterend vir Nehemía gewees het om die opposisie gedurig te moes hanteer het.  Sy reaksie was, “Ek doen ‘n groot werk”(Nehemía 6:3). 

Volgens die wêreld se standaarde was Nehemía besig om ‘n groot werk as skinker vir die koning te doen, want dit was ‘n invloedryke beroep, een van die hoogste beroepe in die land aangesien hy die koning se adviseur was.  Maar om ‘n stad wat in puin gelê het, ‘n stad wat blykbaar volgens die wêreld se standaarde nie belangrik was nie, te herbou?  En hy noem dit ‘n groot werk?  Nehemía het wat hy vir God moes doen as “groot” beskou, en wat nog meer belangrik was, omdat hy besef het dat die eer van God se naam in Jerusalem op die spel was. 

Verder as wat reeds genoem is, toe God die heiligdomdiens ingestel het, het Hy ook die priesters aangestel.  Om die heiligdom heilig en spesiaal in die gedagtes van die volk te hou, het Hy net die priesters toegelaat om die diens in die tempel te verrig.  Op ons eie sou ons dit moeilik gevind het om die heiligheid van God raak te sien;  daarom het God voorsiening gemaak om die Israeliete te help om met eerbied in die teenwoordigheid van God te kom.  Nehemía het geweet dat die tempel se buitehof vir almal bedoel was, maar nie die binnekamers nie.  In sy eie woorde om binne-in die tempel te vergader, het Semája nie net getoon dat hy ‘n valse profeet was deur ‘n voorstel te maak wat teen God se instruksies was nie, maar het hy homself ook as ‘n verraaier bekendgemaak. 

`Op watter maniere kan ons, sonder ‘n aardse heiligdom, God se heiligheid voor oë hou?  Hoe kan ‘n besef van God se heiligheid, teenoor ons sondigheid, ons aanspoor om na die kruis te gaan?`