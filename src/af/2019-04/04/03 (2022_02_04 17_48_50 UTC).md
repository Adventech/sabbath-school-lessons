---
title:  Die profete gee moed
date:   21/10/2019
---

Ongelukkig, volgens Esra 4-6, het die teenkanting wat afkomstig van die nasies in die omliggende streke was, die Jode bang en onwillig gemaak om aan die tempel te werk. Soos voorheen genoem, is Esra 4:6–6:22 nie in chronologiese volgorde geskryf nie.  Daarom sal ons eers na Hoofstuk 5, en dan na Hoofstuk 4 kyk. 

`Lees Esra 5:1–5.  Waarom stuur God vir Haggai en Sagaría, die profete, na die Jode? Wat is die gevolge nadat hulle geprofeteer het?` 

Die Jode het opgehou bou omdat hulle bang was.  Maar dis God wat hulle na Juda gestuur het om die tempel en die stad te gaan herbou, en daarom het Hy ‘n plan gehad.  Aangesien hulle bang was, moes Hy iets doen om hulle te bemoedig.  Daarom het Hy twee profete geroep om tussenbeide te kom.  Menslike opposisie stop God nie;  selfs al het die Jode deur hulle eie handelinge daartoe bygedra, het God hulle nie alleen gelaat nie.  Hy het deur die profete gewerk om hulle te motiveer en weer aan die gang te kry. 

`Lees Haggai 1.  Wat is die boodskap aan hulle, en wat kan ons vir onsself hieruit neem?` 

“Haggai and Sagaría, die profete, was geroep om hierdie krisis te hanteer.  Met hartroerende getuienisse het hierdie boodskappers aan die volk die oorsaak van hulle probleme bekend gemaak.  Die profete het verklaar dat die tekort aan tydelike voorspoed nalatigheid om God se belange eerste te plaas, tot gevolg gehad het. As die Israeliete God geëer het deur aan Hom eer en hoflikheid te betoon deur die bouwerk aan sy huis hulle eerste plig te maak, sou hulle sy teenwoordigheid en seën daarop ontvang het.” — Ellen G. White, Prophets and Kings, bl. 573- 574, (vry vertaal).