---
title:  Om teenstand te trotseer
date:   19/10/2019
---

### Leesverwysings vir hierdie week se studie: 
Esra 4:1–5, II Korinthiërs 6:14, Esra 5:1–5, Haggai 1, Esra 4:6–24, Nehemía 4, Nehemía 6:1–13. 

> <p>Geheueteks</p> 
> “Maar die oog van hulle God was oor die oudstes van die Jode, sodat hulle hul nie verhinder het nie, totdat die berig voor Daríus sou kom, en dan daaroor ‘n brief teruggebring sou word.” (Esra 5:5). 

Esra 3–6 is tematies gestruktureer en dek die verskillende historiese periodes van die teenstand teen die herbou van die tempel. Deur op hierdie tematiese benadering te let, sal dit help om die boodskap in sy geheel op te klaar. Esra se naam word die eerste keer in Esra 7:1 genoem.  Na sy aankoms in 457 v.C., het dinge verander en was die stad van Jerusalem en die muur met horte en stote herbou.  Dertien jaar later het Nehemía gearriveer (deur Artasásta in 444 v.C. gestuur), waarna die werk aan die bou van die muur uiteindelik hervat was.  Alhoewel die teestand fel was, was die werk binne 52 dae voltooi (Nehemía 6:15). 

Teenstand teen die werk van God is ‘n oorheersende tema in die twee boeke van Esra en Nehemía;  daarom is dit nie ‘n verrassing dat deur die herbouing van die tempel en van Jerusalem teenstand en vervolging aangemoedig was nie. Waar ons ook al in vandag se wêreld gaan, word die werk van die Here teengestaan.  Satan probeer seker maak dat die evangelie nie vinnig versprei word nie, omdat dit sy heerskappy bedreig.  In Esra en Nehemía lees ons hoe die Jode hulle teenstanders hanteer het. 

_*Bestudeer hierdie week se les as voorbereiding vir Sabbat, 26 Oktober._