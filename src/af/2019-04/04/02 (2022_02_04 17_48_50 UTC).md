---
title:  Die teenstand begin
date:   20/10/2019
---

`Lees Esra 4:1–5.  Waarom, dink jy, het die Israelitiese oorblyfsel die aanbod van die ander mense om met die bou van die tempel te help, afgewys?` 

Oppervlakkig beskou, het hulle versoek na vriendelike buurskap gelyk, so waarom was die aanbod nie aanvaar nie?  In een opsig kan die antwoord in die teksvers self gevind word.  Die “teenstanders” het hulp kom aanbied.  Teenstanders?  Dit opsigselfstaande gee ‘n sterk wenk vir die Israeliete se optrede. Hoekom word die mense “teenstanders” genoem? Tweede Konings 17:24–41 verduidelik dat hierdie mense vanaf ander nasies na Samaría en die omliggende streek ingevoer was nadat die Israeliete van die Noordelike koninkryk weggevoer was.  Die koning van Assirië het toe aan die nuwe bewoners van die land priesters gestuur om hulle te leer hoe om die God van dié land te aanbid, m.a.w. die God van Israel.  Maar, die resultaat was dat die Kanaänitiese gode by die godsdiens van die land ingelyf was.  Die Israelitiese oorblyfsel was dus bang dat hierdie nuwe godsdiens by die aanbidding in die tempel ingesluit sou word.  Die beste en slimste reaksie was om te doen wat hulle gedoen het, naamlik om te sê, “Nee dankie”. 

Om mee te begin moet ons ook onthou hoekom al hierdie dinge plaasgevind het.  Dit was hulle voorvaders se aanhoudende kompromieë met die heidense gelowe rondom hulle wat tot die vernietiging van die tempel en ook die gevolglike ballingskap gelei het. Terwyl hulle besig was om die tempel nuut oor te bou, was dit dus vermoedelik die laaste ding wat hulle sou wou doen om saam met die mense rondom hulle in een span saam te werk. 

`Wat anders in hierdie verse dui aan waarom hierdie weiering die regte ding was om te doen?  (Sien Esra 4:4, 5.)` 

`Dink na oor hoe maklik hulle dit kon goedgepraat het om hierdie hulp te aanvaar. Wat sê II Korinthiërs 6:14 in verband hiermee?`