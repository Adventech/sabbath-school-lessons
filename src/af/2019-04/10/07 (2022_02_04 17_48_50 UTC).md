---
title:  Vir verdere studie
date:   06/12/2019
---

Lees Ellen G. White, “Opwassing in Christus,” bl. 67–75, in Skrede na Christus. “Die kruis van Christus sal die onderwerp van hul wetenskap en lied deur die ewigheid heen wees.  In Christus die verheerlikte sal hulle Christus die gekruisigde sien. Nooit sal hulle vergeet dat Hy, deur wie se krag die ontelbare wêrelde geskape en die groot ruimtes in stand gehou word, die Geliefde van God, die Majesteit van die hemel, wat deur gerubs en serafs aanbid word – Homself verneder het om die gevalle mens op te hef nie;  dat Hy die skuld en die skande van die sonde gedra het, die verberging van Sy Vader se aangesig verduur het, totdat al die ellendes van ‘n verlore wêreld Sy hart gebreek en Sy lewe aan die kruis van Golgota uitgepers het.  Dat die skepsel van al die wêrelde, die beskikker van alle lotgevalle, Sy heerlikheid afgelê en Homself verneder het om die mens lief te hê, sal gedurig die verbasing en die aanbidding van die heelal uitlok. Wanneer die verlostes hulle Verlosser aanskou en die heerlikheid van die Vader sien straal in Sy gelaat;  wanneer hulle Sy Troon sien wat van ewigheid tot ewigheid is en weet dat Sy koninkryk nooit tot ‘n einde sal kom nie, hef hulle ‘n verruklike lied aan “Waardig, waardig is die Lam wat geslag is en wat ons verlos het deur Sy eie dierbare bloed!” — Ellen G. White, Die Groot Stryd, bl. 651, 652. 

**Vrae vir bespreking** 

`1. Gesels in die klas oor hoe om die regte balans tussen eerbied en blydskap in aanbidding te vind.  Of, oordenk die kopkrapper-vraag: Is eerbied en blydskap in elk geval onverenigbaar?` 

`2. Die Israeliete het die muur van Jerusalem onder Goddelike beskerming met die toewydingseremonie geplaas en dus erken dat die doel van die muur nutteloos was as God dit nie sou beskerm nie.  Salomo het dit goed beskryf: “As die Here die huis nie bou nie, tevergeefs werk die wat daaraan bou;  as die Here die stad nie bewaar nie, tevergeefs waak die wagter” (Psalm 127:1). Wat behoort dit aan ons te sê oor enige pogings wat ons vir Here aanwend?` 

`3. Watter rol speel musiek in jou eie kerk se aanbiddingsondervinding?` 

`4. Die Skrif is duidelik: Jesus is ons Hoëpriester in die heiligdom in die hemel. Wat is Hy eintlik besig om vir ons daar te doen?  Wat kan die priesters se tempelbediening ons leer oor wat Jesus in die hemelse tempel doen?`