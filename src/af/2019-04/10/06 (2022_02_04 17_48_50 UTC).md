---
title:  Die priesters and Leviete se aandeel in aanbidding
date:   05/12/2019
---

`Lees Nehemía 12:44–47.  Hoekom was Juda bly “oor die priesters en die Leviete wat in die diens gestaan het”?  Hoekom was hulle belangrik?` 

`Wat het die werk van die priesters (wat Leviete was) gesimboliseer?  Sien Hebreërs 9:1–11.` 

“Die bemiddeling van Christus ten behoewe van die mens in die heiligdom daarbo, is net so belangrik vir die verlossingsplan as wat Sy kruisdood was.  Deur Sy dood het Hy daardie werk begin wat Hy na Sy opstanding en hemelvaart in die hemel sou voleindig. Ons moet in geloof agter die voorhangsel ingaan ‘waar Jesus as voorloper vir ons ingegaan het’ (Hebreërs 6:20).” — Ellen G. White, Die Groot Stryd, bl. 489. Weer sien ons dat alhoewel die mense gedurende daardie tyd sekerlik nie die lig gehad het wat ons vandag het nie, hulle genoeg verstaan het om te weet dat die werk in die tempel wat net deur die Leviete gedoen kon word, so belangrik was.  Hulle was opgewonde dat God se werk deur hulle gedoen kon word. 

Die volk het tyd met God deurgebring deur sy Woord te lees, deur gebed en aanbidding, en deur hertoewyding aan Hom.  Te midde van al hierdie dinge het hulle besef dat die tempeldienste verwaarloos was en herstel moes word.  Nou dat dit weer ingestel was, het die volk oor die belangrike werk wat die Leviete namens hulle sou doen, gejuig.  God het die volk beïndruk dat die tempeldienste deel van Sy voorneme vir aanbidding was. 

Ongelukkig word predikante, onderwysers van die Woord en musikante as vanselfsprekend aanvaar.  Selfs gedurende Nehemía se tyd was die onderhoud van die Leviete soms goed en soms baie swak.  Die Leviete was verplig om dikwels ander werk te gedoen het om in die behoeftes van hulle gesinne te kon voorsien, want die volk het opgehou om tiendes en offergawes te betaal.  Sonder tiendes en offergawes is daar geen georganiseerde wêreldwye kerk nie.  Indien ons ons bedieninge wil laat voortgaan, moet ons toegewyd wees om ons predikante deur geldelike bydrae asook deur ons verbale waardering te ondersteun.  Die kerk mag dalk nooit volmaak wees nie, maar dit behoort nie ons gawes aan God te ondermyn nie, sodat sy werk rondom die wêreld kan voortgaan.