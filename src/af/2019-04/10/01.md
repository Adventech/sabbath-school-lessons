---
title:  Aanbidding van die Here
date:   30/11/2019
---

### Leesverwysings vir hierdie week se studie 
Nehemía 12:27–47;  I Kronieke 25:6–8;  I Johannes 1:7–9;  Johannnes 1:29, 36;  Korinthiërs 5:7;  Hebreërs 9:1–11. 

> <p>Geheueteks</p> 
> “En hulle het aangehef met lof en dank aan die Here, want Hy is goed, want sy goedertierenheid oor Israel is vir ewig!”  (Esra 3:11). 

Hierdie week se geheueteks gee vir ons insig in die aanbiddingspraktyke van die Hebreërs en hoe hulle God met oorgawe geloof het om hulle dankbaarheid teenoor Hom te bewys.  In 515 v.C. het hulle die toewyding van die nuwe tempel gevier (Esra 6:15–18), en toe, ongeveer 60 jaar later, het die volk met ‘n inwydingsplegtigheid die voltooiing van Jerusalem se muur gevier (Nehemía 6:15–7:3;  12:27 en verder). 

Na die geslagsregisters in Nehemía 11 en 12, skryf die outeur oor die tyd toe hulle die inwyding van die stadsmuur gevier het.  Dit was die volk se gewoonte om dinge aan God toe te wy:  die tempel, die stadsmuur, of selfs huise en publieke geboue. Sulke toewydingsgeleenthede was deeglik beplan en het met sang, musiek, feesviering, offerandes, vrolikheid, uitbundigheid en verpligte reinigingsgebruike vir die volk saamgegaan.  Dawid het die praktyk van offerandes gedurende toewydingsplegtighede begin en gevestig, en daarna het die Israelitiese leiers sy voorbeeld gevolg. Salomo het eerste daarmee voortgegaan toe hy die ark in die tempel ingebring het (I Konings 8:5). Hierdie week gaan ons kyk hoe hulle die Here aanbid het gedurende daardie tyd, en wat ons wat ook dieselfde Here dien, op onsself kan toepas. 

_*Bestudeer hierdie week se les as voorbereiding vir Sabbat, 7 Desember._