---
title:  Hulle sing liedere van die Here
date:   01/12/2019
---

`Lees Nehemía 12:27–29.  Let op na sommige van die sleutelwoorde wat toon hoe hulle aanbid het en lofbetuigings aan die Here gebring het.  Hoe sou jy dit beskryf?` 

Die Israelitiese nasie het ‘n spesifieke groep Leviete as sangers en musikante vir die tempelaanbiddingsdienste aangestel.  God het hierdie praktyk gerig en intruksies vir die aanbiddingsdiens gegee, want die aanbidding in die tempel moes baie mooi en professioneel aangebied geword het.  Koning Dawid het hierdie gewoonte nog meer as voorheen verfyn en luisterryk gemaak.  Daarom was die afstammelinge van Asaf wie Dawid as die leier van die sangers aangestel het, nog steeds “die sangers, vir die werk in die huis van God” (Nehemía 11:22). 

`Slaan I Kronieke 25:6–8 na.  Wat leer ons hier oor hoe hoog aangeskrewe en belangrik die musiek in hulle aanbidding en “gesang in die huis van die Here” was?` 

Die sangers was Leviete en daarom amptelik daarvoor in die tempel aangestel.  Dit was dus hulle werk om vir die tempeldienste musiek te voorsien waarvoor hulle betaling ontvang het.  Gedurende Koning Dawid se tyd het hy ‘n volwaardige akademie vir musiek tot stand gebring waaroor hyself toesig gehou het.  Dit het uit onderwysers en studente, oud en jonk, bestaan, wat skofte in die tempel gewerk het om die musiek te voorsien.  Sommige het instrumente bespeel, en ander was sangers, met nog andere wat die instrumente versorg het en ook na die klere vir die aanbiddingsdienste omgesien het.  Wat was die doel vir so ‘n professionele organisasie?  Dit was om talent en uitmuntende aanbidding te ontwikkel. Uitmuntendheid moet altyd die doel vir aanbidding wees.  Lofprysinge moet uit die hart uit kom en op die beste manier voorgedra word sodat mense geestelik opgehef kan word. Daar kan veronderstel word dat daardie musikante en sangers wat in die tempel gedien het versigtig gekies was om leiding tydens die aanbiddingsdienste te neem. 

`Op watter manier het jy al die vreugde van aanbidding deur middel van musiek ondervind?  Hoe belangrik is dit vir jou?`