---
title:  Offers as deel van aanbidding
date:   04/12/2019
---

`Lees Nehemía 12:43.  Wat was spesiaal omtrent die “groot offers” wat hulle as deel van hulle aanbiddingsvieringe gebring het?` 

Offers was die mees noodsaaklike vorm van aanbidding gedurende die tyd van die tempel. Daar was baie verskillende offers geoffer,  om die belofte van vergifnis te bekom,  om die vreugde van samesyn en dankbaarheid aan God te betoon.  Offers was die kern van aanbidding omdat dit die aanbidders aan die ware God en wie Hy is, herinner het en vooruitgewys het na die Beloofde Saad, die Messias, wat sy lewe vir hulle sou gee omdat Hy die Lam van God is. 

`Lees Johannes 1:29, 36;  I Korintiërs 5:7;  en Openbaring 5:6, 12, 13.  Wat leer hierdie Skrifgedeeltes ons oor waarna die offers eintlik vooruitgewys het?  As die antieke Israeliete hulle so oor ‘n dooie plaasdier kon verheug, ‘n dood wat die openbaring van die waarheid tot ‘n mate beperk het, hoeveel te meer het ons nie rede om ons daaroor te verheug nie?` 

Let ook op hoe baie kere die gedagte van vreugde en vrolikheid net in Nehemía 12:43 alleen voorkom.  Met ander woorde, te midde van die eerbied en dalk ook vrees vir God wat die volk tydens hulle aanbiddingsdiens ondervind het (per slot van rekening, die doodmaak van ‘n dier vir hulle sondes was ‘n ernstige saak), was daar ook vreugde en vrolikheid. Wanneer ons tot God nader, moet dit met ontsag en eerbied wees, asook met vreugde.  Psalm 95 demonstreer dat ware aanbidding beteken om te sing en te jubel tot eer van die Here, en om musiek te maak tot verheerliking van God (Psalm 95:1), asook om voor die Here neer te buk en te kniel (Psalm 95:6).  Om daarna te streef om ‘n balans tussen vreugde en eerbied te handhaaf, is uiters belangrik om sodoende ons Skepper te vereer, te prys en te aanbid. 

`Wanneer ons daaraan dink dat die Skepper van alles wat geskep is aan die kruis gehang het (sien Johannes 1:1–3) en vir ons sondes gesterf het, watter emosie beleef ons eerste?  Watter rol behoort en kan vreugde in ons belewenis van die kruisdood speel?`