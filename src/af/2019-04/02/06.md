---
title:  Nehemía berei voor vir sy taak
date:   10/10/2019
---

Daar is geen twyfel dat die Here Nehemía vir hierdie taak geroep het nie en ook alles wat benodig sou word, sou voorsien nie.  Toegerus met die kennis van God se beloftes en die sekerheid dat God hom geroep het, het Nehemía voortgegaan met die reëlings.  Maar hy het versigtig en biddend voorberei.  Met ander woorde, al het hy geweet dat God met hom is, dit hom nie weerhou het om deeglik te beplan nie. 

`Lees Nehemía 2:11–20.  Hoe het Nehemía vir die herbou van die muur voorberei?` 

Leierskaplesse:  Les 1:  Nehemía vertel aan geen mens “wat [sy] God in [sy] hart gegee het om vir Jerusalem te doen nie” (Nehemía 2:12).  Hy hou dit nie net van sy vyande terug nie, maar ook van die Joodse leiers.  Hy gaan eers op ‘n verkenningsrit om uit te vind wat die werk alles insluit. Les 2: Voordat hy met sy planne vorendag kom, doen Nehemía sy huiswerk goed en beplan al die werk wat gedoen moet word.  Les 3:  Toe hy uiteindelik van hom laat hoor, verwys hy eerste na hoe God in hierdie ekspedisie sover gelei het, en dan voeg hy die woorde van die koning by.  Hy bemoedig eers en dan vra hy vir toewyding om die taak te voltooi.  Dit is niks minder as ‘n wonderwerk dat die Jode so gunstig gereageer het en besluit het om te help bou nie, ten spyte van die verwagte teenstand wat hulle sou ondervind het nie. God het nie net die koning voorberei omdat Nehemía gevas en gebid het nie, maar ook die Joodse volk, sodat hulle vrymoedig en manhaftig sou kon optree. 

`Lees Nehemía 2:19, 20.  Wat vertel hierdie verse ons oor Nehemía se geloof?  Hoe het verse soos Deuteronium 7:9, Psalm 23:1–6, en Neri 23:19 hom dalk gehelp?` 

Ons gesprekke demonstreer wie ons is en wat ons waarlik glo.  Nehemía neig om opheffende woorde te gebruik.  Hy is nie bang om God in te sluit in alles wat hy sê en om Hom ook te verheerlik nie, selfs wanneer mense hom spot en hom uitlag nie.   Alhoewel Nehemía weet hoe minagtend sy vyande teenoor hom voel, praat hy ronduit en skroom nie om God in sy gesprekke in te sluit nie.  Soos Josef in Egipte baie jare gelede, is Nehemía nie bang om sy God vir mense wat nie in Hom glo nie, aan te beveel nie. 