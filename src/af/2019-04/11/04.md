---
title:  Tiendes en offergawes
date:   10/12/2019
---

Nehemía se hervorming van die tempeldienste het ook die toepassing van die betaling van tiendes en offergawes ingesluit. 

`Lees Neri 18:21–24;  Maleági 3:10;  Matthé 23:23;  I Korinthiërs 9:7–14;  II Korinthiërs 9:6–8; en Hebreërs 7:1, 2.  Wat leer hierdie verse ons oor die belangrikheid van die betaling van tiendes en offergawes, nie net gedurende die tempeldienstetydperk nie, maar ook vir ons in die tyd waarin ons leef?` 

Sonder die ontvangs van tiendes en offergawes kon die tempel nie funksioneer nie. Toe tiendebetaling opgehou het, het die dienste in die tempel ook opgehou, en die hele aanbiddingsisteem op die gevaarlys geplaas.  Omdat die tempelpersoneel ander werk gaan soek het om in die behoeftes van hulle gesinne te voorsien, kon hulle nie op die tempeldienste fokus nie. Gevolglik het die volk God al hoe minder aanbid. 

“Die tiendestelsel is prysenswaardig in sy eenvoud. Die regverdigheid daarvan blyk uit sy proporsionele vereistes vir ryk en vir arm.  In verhouding tot die eiendom wat God aan ons toevertrou het, moet ons ‘n tiende aan Hom terugbesorg. “Wanneer God ‘n tiende van ons vereis (Maleági 3:10), vra Hy ons nie om dankbaarheid of vrygewigheid nie.  Hoewel dankbaarheid deel moet uitmaak van alles wat ons aan God gee, gee ons ‘n tiende omdat God dit beveel.  Die tiende behoort aan die Here, en Hy verwag dat ons dit aan Hom sal teruggee” — Sewendedag-Adventiste Glo . . . (2de uitgawe) (Boise, Idaho: Pacific Press ® Publishing Association, 2005), bl. 287-288. 

Net soos met die Israelitiese tempel, sal ons kerk ook ten gronde gaan sonder die ondersteuning van die lede se tiendes en offergawes.  Ons kerkdienste sal nie funksioneer sonder dat mense betaal word om voltyds kwaliteit-bediening, -beplanning en –bestuur aan die kerk van God te lewer nie.  Die waarde van die aanbidding van God sal ook verminder. Wat nog meer belangrik is, is dat sonder tiendes en offergawes die verspreiding van die evangelieboodskap nie sal bestaan nie. Bowendien, ons gee tiendes omdat God die stelel in Sy Woord bevestig het.  Daar is tye wanneer God nie nodig het om te verduidelik waarom Hy iets ingestel het nie. Hy verwag van ons om te glo dat Hy in beheer is. Ons moet uitvind en kennis verkry oor hoe die stelsel werk, maar dit dan in Sy hande oorgee. 

`Waarom is tiendebetaling so belangrik vir ons eie geestelike lewe, en ‘n maatstaf vir ons eie vertroue in God?`