---
title:  Vir verdere studie
date:   13/12/2019
---

Ellen G. White, “Vreugde in die Here,” bl. 115–126, in Skrede na Christus. “Terwyl hy God se opdragte en waarskuwings voor hulle gestel het, en die skrikbarende oordele wat in die verlede oor Israel weens hulle sondes gekom het, het hierdie Jode se gewetes hulle begin pla, en het ‘n hervormingswerk begin wat God se dreigende gramskap afgeweer het en Sy goedkeuring en seën teweeggebring het.  Daar was sommige wat in die diens van die tempel was wat gepleit het om hulle heidense vroue te behou omdat hulle nie kans gesien het om van hulle te skei nie.  Maar geen toegewings was gemaak nie;  geen respek was vir rang of posisie betoon nie.  Wie ook al van die priesters of leiers geweier het om hulle verbintenisse met die afgodedienaars te verbreek, was onmiddellik uit die diens van die Here verwyder. ‘n Kleinseun van die hoëpriester wat met ‘n dogter van die berugte Sanbállat getroud was, was nie net uit sy pos verwyder nie, maar was onmiddellik uit Israel verban.  ‘Dink aan hulle, my God,’ het Nehemía gebid, ‘oor die bevlekking van die priesterskap en van die verbond met die priesterskap en met die Leviete.’” — Ellen G. White, Prophets and Kings, bl. 673-674, (vry vertaal). 

**Vrae vir bespreking** 

`1. Lees die aanhaling uit Ellen G. White hierbo. Deel jou gedagtes met die klas oor wat Nehemía gedoen het, hoe hy geen uitsonderings gemaak het nie, selfs teenoor hulle wie blykbaar hulle vrouens waarlik liefgehad het en nie van hulle wou skei nie. Dink jy Nehemía was te reguit, te onbuigsaam, en dat hy maar ‘n paar uitsonderings kon gemaak het?  Hoekom of hoekom nie?  Hoe kan die kerk met liefde en begrip op hierdie gebied optree en terselfdertyd konsekwent wees om nie God se standaarde te verlaag nie?` 

`2. Alhoewel ons weet dat dit nie wetties is om die sewende dag as Sabbat te vier nie – net soos dit nie wetties is om nie te begeer nie, nie te steel nie, of nie leuens te vertel nie — hoe kan ons versigtig wees om nie sabbatsonderhouding (of gehoorsaamheid aan enigeen van die ander gebooie) so te verander dat dit wetties word nie?  Hoekom is dit dat deur die kruis en dit wat Christus vir ons op die kruis gedoen het gedurig voor oë te hou, die kragtigste beskerming teen die valstrik van wettiesheid is?` 

`3. Terselfdertyd, hoe kan ons onsself teen die gevare van geleidelike kompromieë aangaan, beskerm, soos waarmee Nehemía te doen gehad het?`