---
title:  ‘n Afvallige volk
date:   07/12/2019
---

### Leesverwysings vir hierdie week se studie: 
Nehemía 13:1–9;  Deuteronium 23:3–6;  Nehemía 13:10–14;  Neri 18:21–24; Nehemía 13:15–22;  Johannes 5:5–16. 

> <p>Geheueteks</p> 
> “Verder het ek aan die Leviete gesê dat hulle hul moes reinig en kom as poortwagters om die sabbatdag te heilig.  Dink ook hierom aan my, my God, en ontferm U oor my na die grootheid van u goedertierenheid.” (Nehemía 13:22). 

Intussen, tussen hoofstukke 12 en 13, het Nehemía na Babilon teruggekeer.  Alhoewel ons nie weet hoe lank hy weg was nie, het hy toe hy teruggekom het (waarskynlik ongeveer 430–425 v.C.) gevind dat die volk afvallig geword het. Alhoewel hulle met God ‘n verbond aangegaan het oor:  eerstens, om nie te ondertrou met afgodedienaars nie; tweedens, om die Sabbat versigtig te hou; en, derdens, om die tempel en sy personeel deur die bring van tiendes en offergawes te versorg (Nehemía 10) — het hulle aldrie hierdie beloftes nie nagekom nie. 

Met Nehemía se terugkoms het hy gevind dat hulle baie laks in hulle toewyding aan God was.  Die volk het opgehou om tiendes en offergawes te betaal, die tempelkamers vir ander doeleindes begin gebruik, opgehou om die Sabbat behoorlik te hou, en selfs weer met die nasies rondom hulle ondertrou. Die ergste van alles was dat dit die leierskap was wat hy in plek gelos het wat daartoe bygedra het dat die Israeliete se verhouding met God agteruitgegaan het.  Dit is glad nie verbasend dat Nehemía platgeslaan was toe hy ontdek het hoeveel dinge verander het nie.  Maar, in plaas daarvan om dit te aanvaar, het hy weer volgens die aard van sy karakter, tot eer van God opgetree. 

_*Bestudeer hierdie week se les as voorbereiding vir Sabbat, 14 Desember._