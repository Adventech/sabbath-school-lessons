---
title:  Beproewinge, verdrukkinge, en naamlyste
date:   23/11/2019
---

### Leesverwysings vir hierdie week se studie 
Esra 1:9–11; Daniël 1:1, 2; Daniël 5; Deuteronómium 30:1–6; Esra 8:1–23; Nehemía 11:1, 2;12:1–26. 

> <p>Geheueteks</p> 
> “het by hulle broers, die vername manne onder hulle, aangeslui, en hulle het onder eed en met beswering hulleself verplig om te wandel in die wet van God, wat deur die diens van Moses, die kneg van God, gegee is, en om te hou en te doen al die gebooie van die Here onse Here, en sy verordeninge en sy insettinge;” (Nehemía 10:29). 

Ons is geneig om geslagsregisters en lang inligtingslyste in die Bybel oor te slaan.  Maar die Here het dit in die Bybel vir ‘n rede ingesluit.  Die Here van die Bybel is die God wat die kleinste besonderhede belangrik ag.  Hy let op na die fynste dingetjies, en dit verseker ons dat ons nooit deur Hom vergeet sal word nie.  Hierdie paar voorbeelde van geslagsregisters verklaar dat God alles oor ons families weet, en die lyste van verskillende dinge sê aan ons dat God selfs omgee vir dit wat andere as “onbelangrik” mag beskou.  Jesus het verklaar dat God vir die mossies sorg en die hare op ons hoofde tel:  “Word vyf mossies nie vir twee stuiwers verkoop nie?  En nie een van hulle is voor God vergeet nie.  Maar selfs die hare van julle hoof is almal getel. Wees dan nie bevrees nie:  julle is meer werd as baie mossies” (Lukas 12:6, 7). Die God wat oor hierdie besonderhede omgee, sorg ook vir ons, en Hy weet selfs van al die dinge wat ons kwel. Daarom kan ons ten volle glo, vertroue beoefen, en met volle sekerheid rustig wees, wetende dat die Here oor elke besonderheid van ons lewens omgee.  Terwyl dit ons troos, en tereg so, behoort dit ook aan ons te sê dat ons ook oor elke gebied van ons eie lewe moet omgee. 

_*Bestudeer hierdie week se les as voorbereiding vir Sabbat, 30 November._