---
title:  In die heilige stad
date:   28/11/2019
---

`Lees Nehemía 11:1, 2.  Waaroor gaan hierdie Skrifgedeelte?  Hoekom moes hulle die lot werp om te sien wie in Jerusalem en wie in die ander stede moes gaan bly het?` 

Wat leer ons in Nehemía 11?  Dit was nodig om nuwe inwoners vir Jerusalem te kry uit die nuwelinge wat, ná hulle ballingskap, teruggekeer het.  Blykbaar was dit makliker om in die platteland as in die stad te woon.  Die volk het hulle eie grond besit wat hulle van hulle voorvaders geërf het.  Om daarvan af te sien en in Jerusalem te gaan woon het, was ‘n opoffering, en baie van hulle kon te reg ontwortel gevoel het indien hulle dit sou moes doen. Die lewe het nou nuwe uitdagings gehad, en die stadslewe was anders as om in die platteland te leef.  Om na ‘n nuwe, onbekende omgewing te trek, is altyd moeilik. Hoe uitdagend is dit nie om na ‘n nuwe stad of land te trek waar die evangelie versprei moet word nie?  Uitreiking na die stede vereis ‘n gewilligheid om nuwe avonture te onderneem, en verdrukkinge te hanteer.  “Ons werkers reik nie uit soos hulle behoort te doen nie. Ons leiers besef nie hoeveel werk gedoen moet word nie. Wanneer ek aan die stede dink waar daar so min gedoen is, waar daar so baie duisende is wat oor die spoedige koms van die Verlosser gewaarsku moet word, kry ek ‘n intense begeerte om manne en vroue te sien wat deur die krag van die Heilige Gees, gevul met Christus se liefde vir siele wat vergaan, die werk sal aanpak.” — Ellen G. White, Testimonies for the Church, vol. 7. bl. 40, (vry vertaal). 

`Hoekom word die lang lys van priesters en Leviete in Nehemía 12:1-26 genoem? Wat is die verband tussen die priesters en Leviete, en die toewyding van die muur van Jerusalem wat in die tweede deel van dieselfde hoofstuk beskryf word (Nehemía 12:27–47)?` 

God wil hê dat dinge reg gedoen moet word.  Getroue en toegewyde mense word eerste benodig voordat groot dinge aangepak kan word.  Hierdie priesterlike families het Nehemía gehelp om die mure te herbou sodat hulle die lewende God in veiligheid, sonder inmenging, in die tempel kon aanbid.  Mure was belangrik vir sekuriteit, maar sonder die toegewyde priesters sou daar ‘n bedreiging vir ware aanbidding gewees het.  Daarom moes al die mense deur middel van hulle verskillende ampspligte, ‘n rol gespeel het.