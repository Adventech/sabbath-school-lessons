---
title:  Waar is al die priesters?
date:   26/11/2019
---

Soos ons gister gesien het, was daar geen twyfel dat dit ‘n verbasende vervulling van profesie was wat die Jode uit Babilon teruggebring het nie.  Maar soos dit met alles gaan waarby die mens betrokke is, was daar maar probleme.  En een van die groot probleme was dat, ten spyte van al die wonderlike beloftes van herstel na die ballingskap, baie van die Jode nie na die land van hulle voorvaders wou teruggekeer het nie.  Dit wil sê, hulle het verkies om in Babilon te bly. Hoekom so? 

`Lees Esra 8:1–15. Fokus spesifiek op vers 15. Wat was die groot besorgdheid hier, en waarom was dit ‘n bekommernis vir iemand wat die nasie van Israel in hulle eertydse vaderland wou hervestig?` 

Feit is, nie al die Jode in Babilon wat sommige Leviete ingesluit het, wou teruggekeer het nie.  Daar was verskeie redes daarvoor. Baie van hulle was in die nuwe land gebore en grootgemaak, en dit was al wat hulle geken het.  Baie wou dalk nie die lang en onbetwisbare gevaarlike reis terug na ‘n land aanpak wat hulle in die eerste plek nog nooit geken het nie. Maar ons weet dat hulle tog uiteindelik genoeg Leviete saamgeneem het om in die tempel te dien (sien Donderdag se les), ten spyte van die uitdagings wat op hulle gewag het. 

“Teen hierdie tyd was die Jode wat in die land van ballingskap gewoon het, al vir amper ‘n eeu en ‘n half daar. Uitgrawings van Nippur het verskeie dokumente opgelewer wat toon dat baie ryk Jode in daardie omgewing van Mesopotamië  gedurende die heerskappy van Artasásta I, gewoon het.  Daarom was dit ‘n moeilike taak vir Esra en sy mede-leiers om so baie van hulle te oortuig om terug te keer.  Hierdie terugkerende koloniste was net ‘n harde baanbrekerslewe in hulle ou vaderland te wagte, met baie minder geriewe as wat hulle in Babilon gehad het.  Met hierdie oorwegings in gedagte was dit verrassend dat Esra daarin geslaag het om amper 2,000 families te oortuig om by hulle broers in hulle ou vaderland aan te sluit.” — The SDA Bible Commentary, vol. 3, bl. 376, (vry vertaal). 

`“Ons moet deur baie verdrukkinge in die koninkryk van God ingaan” (Handelinge 14:22).  Wat sê dit aan ons oor die werklikheid van beproewinge en ontberinge wat op diegene wag wat die Here graag getrou wil dien?`