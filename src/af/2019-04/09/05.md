---
title:  Vernedering voor God
date:   27/11/2019
---

`Lees Deuteronium 30:1–6.  Watter belofte was hier aan die Hebreeuse volk gegee? Wat beteken hierdie belofte wat een van baie soortgelyke beloftes is, vir manne soos Esra en Nehemía?` 

Esra en Nehemía het die profesieë geken.  Hulle het geweet dat God die volk wat in ballingskap was, sou laat terugkeer. Ons het in Nehemía 9 gesien dat hulle hul geskiedenis en die redes vir hulle probleme, verstaan het. Terselfdertyd het hulle ook God se goedgunstigheid en voorsiening ten spyte van hulle sondes, geken. Daarom het hulle op die Here vertrou dat die terugkeer uit ballingskap suksesvol sou wees.  Maar, daardie beloftes het nie beteken dat hulle nie uitdagings op die pad sou teëkom nie.  Sover het ons hierdie kwartaal na die beproewinge en verdrukkinge wat oor hulle pad gekom het, selfs te midde van God se beloftes, gekyk.  

`Lees Esra 8:16–23.  Wat was die uitdaging hier, en hoe het hulle daarop gereageer?` 

Ten spyte van die beloftes het Esra geweet hoe gevaarlik die reis sou wees.  Daarom was die vas en vernedering voor God ‘n manier om te toon net hoe hulle van die Here afhanklik was om sukses te kon behaal.  Met so baie gevare wat op hulle gewag het, het die gedagte om vir die koning vir hulp en beskerming teen hierdie tyd te vra, ten minste by Esra posgevat. Maar uiteindelik het hy gekies om dit nie te doen nie, in teenstelling met Nehemía (Nehemía 2:9) wat onder geleide, beskerming geniet het.  Esra het waarskynlik gevoel dat indien hy sou vra, hy oneerbiedig teenoor die Here sou wees, want hy het reeds vir die koning gesê, “Die hand van onse God is ten goede oor almal wat Hom soek, maar sy krag en sy toorn oor almal wat Hom verlaat” (Esra 8:22).  In hierdie geval het alles vir hulle goed uitgewerk, want hy het later geskryf (Esra 8:31) dat die Here hulle beskerm het, en dat hulle hul bestemming veilig bereik het. 

`Natuurlik moet ons op God vir alles vertrou.  Terselfdertyd ook, wat van die tye wat ons wel vir hulp vra by hulle wat nie van ons geloof is nie?  Hoekom is dit in baie gevalle nie verkeerd nie, maar dalk selfs gepas?`