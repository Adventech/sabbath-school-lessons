---
title:  Die struktuur van die verbond
date:   19/11/2019
---

Bybelkenners erken dat die verbonde in die Bybel ‘n kenmerkende struktuur het;  dit kan selfs in die ou Hetitiese verbonde gesien word.  Dit wil sê, God het met die mense so gekommunikeer dat hulle veral dit as deel van hulle kultuur, kon verstaan.    Die verbonde wat gedurende die tyd van antieke Israel algemeen was, het die volgende afdelings bevat:  ‘n aanhef (wie God is);  ‘n voorwoord oor die geskiedenis (om die verhouding in die verlede te definieer); bepalinge of wette; seëninge en vervloekinge; getuies en spesiale voorsiening vir die bewys van die verbond.  Dit is dus geen verrassing dat God iets gelyksoortig gebruik het om met sy volk te kommunikeer nie.  Hy het dit waarmee hulle vertroud was, gebruik. 

Byvoorbeeld, die hele boek van Deuteronium is in die vorm van ‘n verbond geskryf, want Moses nooi God se volk uit om met hulle God ‘n verbondsverhouding te sluit.  Dit dui die verbond soos volg aan: (1) Aanhef (Deuteronium 1:1–5);  (2) Voorwoord oor die geskiedenis (Deuteronium 1:6–4:43);  (3) Bepalinge of wette (Deuteronium 4:44–26:19); (4) Seëninge en vervloekinge (Deuteronium 27–30); (5) Getuies (Deuteronium 30:19);  en laastens (6) Spesiale voorsiening (Deuteronium 31:9–13). 

`Lees Josua 24.  Hoe word die verbonds-struktuur ook in hierdie hoofstuk geopenbaar?` 

Dieselfde is ook waar met die hernuwing van die verbond wat Josua gesluit het.  Eerstens die aanhef waar Josua God voorstel as “So sê die Here, die God van Israel” (Josua 24:2). Dan volg ‘n lang voorwoord oor die geskiedenis waar Joshua die volk herinner aan wat God vir hulle in die verlede gedoen het (Josua 24:2–13). Na hierdie geskiedkundige oorsig word die bepalinge en wette opgenoem (Josua 24:14, 15, 23), dan die seëninge en vervloekinge (Joshua 24:19, 20), en dan word die getuies geïdentifiseer (Joshua 24:22, 27) en die spesiale voorsiening verklaar (Joshua 24:25, 26).  Ook in Nehemía was die basiese vorm van ‘n verbond gebruik om met Israel te kommunikeer en om aan hulle nie net God se leiding in hulle verlede te toon nie, maar ook wat van hulle verwag was om hulle deel van die verbond te volbring het. 

`Lees Joshua 24:15.  Watter beginsel vind ons hier wat ons op onsself vandag kan toepas?`