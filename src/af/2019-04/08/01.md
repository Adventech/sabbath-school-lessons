---
title:  God en sy verbond
date:   16/11/2019
---

### Leesverwysings vir hierdie week se studie 
Nehemía 10:1–29, Génesis 4:8–19, Hebreërs 13:20, Joshua 24, Nehemia 10:30–39, Hebreërs 8:1–7. 

> <p>Geheueteks</p> 
> “ ‘Maar op grond van dit alles sluit ons ‘n vaste verbond en beskryf dit;  en op die verseëlde stuk het ons owerstes, ons Leviete, ons priesters geteken.’ . . . ons wou die huis van onse God nie laat verwaarloos nie” (Nehemía 9:38; 10:39). 

Wat bedoel die Bybel wanneer daar na die “verbond” verwys word? Die eenvoudigste verduideliking van die Bybelse verbond is dat dit ‘n wetlike verhoudingsooreenkoms tussen God en sy volk is.  Dit is God wat sê, “Jy is my volk, en Ek is jou God.”  Behalwe hierdie verbond kan ons ook die gebruik van geskrewe verbonde tussen ander mense in die ou wêreld vind, dikwels tussen leiers en hulle ondergeskiktes. Hierdie verbonde was gesluit omdat dit voordelig vir beide partye was.  Die leier sou die mense onder sy sorg neem, en die mense sou hom met eerbetoning dien.  Maar God se verbond was anders. God sou nie werklik daaruit iets ontvang nie, en tog het Hy belowe om daaraan getrou te wees, selfs al was die mense nie getrou nie. Wanneer slegte dinge begin gebeur het, het die seëninge en vervloekinge wat aan die verbond gekoppel was die Israeliete laat besef dat hulle die verbond verbreek het. 

Hierdie week gaan ons na die verbond kyk wat die Israeliete in Nehemía 10 met God hernieu het, en ook die geskiedenis van die verbondsooreenkomste in die Bybel en die belangrikheid daarvan oor die algemeen bespreek. 

_*Bestudeer hierdie week se les as voorbereiding vir Sabbat, 23 November._