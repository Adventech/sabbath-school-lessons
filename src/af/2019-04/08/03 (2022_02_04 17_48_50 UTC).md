---
title:  Verbonde wat God met sy volk gesluit het
date:   18/11/2019
---

Na die vloed het God weer begin, hierdie keer met Noag en die mense ná hom.  Hy wou ook met hulle ‘n verhouding gehad het, en met daardie verhouding het Hy ‘n verbond in gedagte  gehad.  Die Bybel identifiseer sewe belangrike verbonde wat God met sy volk gesluit het: 

- 1ste Verbond – Adam (Génesis 1–3)
- 2de Verbond – Noag (Génesis 6–9)
- 3de Verbond – Abraham (Génesis 12:1–3)
- 4de Verbond – Moses en die Israelitiese nasie (wat bekend staan as die Sinaïtiese of Mosaïese Verbond  (Exodus 19–24)
- 5de Verbond – Pínehas (Neri 25:10–13)
- 6de Verbond – Dawid (II Samuel 7:5–16)
- 7de Verbond – Die nuwe verbond (Jeremia 31:31–34) 

`Lees die volgende teksverse.  Wat bedoel hulle met die “ewige verbond”?  (Génesis 9:16, 17:7, Jesaja 55:3, Hebreërs 13:20).` 

Die Bybel gebruik die term “ewige verbond” sestien keer. Dertien daarvan word spesifiek op die verbonde met Abraham,  Israel by Sinai, en Dawid toegepas.  Elkeen van die verbonde wat hierbo genoem word, dra die stempel van die “ewige verbond”, al was elkeen van hulle uniek.  Net soos die ewige evangelie vir die eerste keer in Génesis 3:15 aangekondig word, en dan in toenemende mate dwarsdeur die Bybel geopenbaar word, so gebeur dit met die ewige verbond.  Elke opeenvolgende verbond verklaar en verdiep ons begrip van die ewige verbond van liefde wat ten volle in die plan van verlossing openbaar word.  Die nuwe en ou verbonde, soos wat hulle dikwels van mekaar onderskei word, bevat dieselfde komponente. 

1. Heiligmaking:  “Ek gee my wet in hulle binneste en skrywe dit op hulle hart” (Jeremia 31:33;  vergelyk Hebreërs 8:10). 
2. Versoening: “en Ek sal vir hulle ‘n God wees, en hulle sal vir My ‘n volk wees” (Jeremia 31:33;  Hebreërs 8:10). 
3. Sending:  “En hulle sal nie meer elkeen sy naaste en elkeen sy broer leer nie, en sê: ‘Ken die Here’;  want hulle sal My almal ken, klein en groot onder hulle” (Jeremia 31:34; Hebreërs 8:11). 
4. Regverdiging: “want Ek sal hulle ongeregtigheid vergewe en aan hulle sonde nie meer dink nie” (Jeremia 31:34;  Hebreërs 8:12).