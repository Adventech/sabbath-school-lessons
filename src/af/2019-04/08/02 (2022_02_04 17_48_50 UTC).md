---
title:  Die betekenis van die verbond
date:   17/11/2019
---

`Lees Nehemía 10:1–29 (en verfris jou geheue deur ook Nehemía 9:36–38 te lees).  Wie sluit die verbond, en hoekom het hulle dit gedoen?` 

Alhoewel net die leiers die dokument geteken het, toon die vers puntig dat “die res van die volk ... onder eed en met beswering hulleself verplig [het] om te wandel in die wet van God” (Nehemía 10:28, 29).  Wat van die verbond was so belangrik dat hulle almal begeer het om ‘n ooreenkoms met God aan te gaan? Om hierdie vraag te beantwoord, moet ons teruggaan na die begin om die Bybelse begrip van die verbond te verstaan. 

Die verbond was belangrik omdat dit deel van God se plan om met die sondige mensdom te werk, gevorm het, en sy verlange om ‘n verhouding met sy volk te hê, gedemonstreer het.  Dit het ook die mens toegelaat om sy begeerte om toegewyd aan God te lewe, te demonstreer. Die Bybelse skeppingsverhaal in Génesis 1 en 2 openbaar nie net die skepping van die eerste mense nie, maar ook die verhouding tussen hulle en God, en ook met mekaar. Maar, sonde het al daardie verhoudings verbreek.  Sonde is die teenoorgestelde (die antitese) van die skepping, wat die lewe met die dood vervang. 

Adam se nageslag verdeel in twee rigtings toe Kain die kwaad (Génesis 4:8–19) en Set God gekies het (Génesis 5:3–24).  Kain se nageslag eindig met Lameg wat veelwywery begin het (Génesis 4:17–19), en is die sewende geslag na Adam (Adam ingesluit).  Geweld en wraak aan die kant van Kain staan naas  Set se getroue afstammelinge.  Set se stamboom word ook getel, maar die sewende in sy nageslag is Henog wat “met God gewandel” het (Génesis 5:24), en God het hom hemel toe geneem. 

Ongelukkig het die wêreld liewer die kwaad bo God verkies, en toe het daar ‘n tyd gekom dat die stamboom van die getroues baie min was sodat daar baie gou geen nageslag sou oorgebly het deur wie God Sy Woord sou kon vervul het om die beloofde Saad te stuur om die mensdom te red nie.  En toe het God met die vloed tussenbeide getree.  Die vloed was egter die teenoorgestelde van die skepping, ‘n verdere vernietiging van lewe, en tog het God net wat die mensdom reeds geruïneer het, vernietig (Génesis 6:11–13). 

`Hoe het jy persoonlik die werklikheid van sonde se vernietigende krag ondervind? Wat is die enigste mag teen sonde, en hoe kan ons dit benut?`