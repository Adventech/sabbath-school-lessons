---
title:  Vir verdere studie
date:   27/12/2019
---

Lees Ellen G. White, “Die Voorreg van Gebed,” bl. 93-104, in Skrede na Christus. “Die werk van restourasie en hervorming deur die bannelinge wat onder die leierskap van Serubbábel, Esra en Nehemía teruggekeer het, is ‘n uitbeelding van die werk van geestelike herstel wat aan die einde van hierdie wêreld se geskiedenis moet plaasvind.  Die oorblyfsel van Israel was kragteloos en swak, blootgestel aan plunderaars, hulle vyande;  maar God het ten doel gehad om deur hulle ‘n kennis van Homself en van sy wet op die aarde te bewaar. Hulle was die bewakers van ware aanbidding, die bewaarders van die heilige Godsprake. ‘n Verskeidenheid van ondervindinge het hulle te beurt geval terwyl hulle die tempel en die muur van Jerusalem herbou het;  sterk was die teenstand wat hulle moes verduur.  Swaar was die leiers se laste in hierdie werk;  maar hierdie manne het met onwrikbare sekerheid voorwaarts beweeg, met ‘n nederige gees en ‘n vaste vertroue op God, met geloof dat Hy sy waarheid sou laat triomfeer.  Soos Koning Hiskia het Nehemía ‘die Here aangehang sonder om van Hom af te wyk en sy gebooie onderhou ...  En die Here was met hom;’  II Konings 18:6, 7.” — Ellen G. White, Prophets and Kings, bl. 677, (vry vertaal). 

**Vrae vir bespreking** 

`1. Waarom moet ons alles in ons vermoë, soos vir God, doen om ons leiers te ondersteun?` 

`2. Waarom is die diensknegleierskapstyl so moeilik, veeleisend en terselfdertyd lonend?  Waarom is dit so belangrik vir ‘n Christenleier om ook ‘n dienskneg te wees?` 

`3. In die begin en aan die einde van die boek, en ook tussenin, het Nehemía gebid. Beide Esra en Nehemía was manne van gebed.  Tel versigtig hoeveel keer die woord “gebed” in die boeke van Esra en Nehemía genoem word.  Hierdie leiers het gedurigdeur gebid.  Wat behoort dit aan ons oor ons eie gebedslewe te sê?` 

`4. “Ja, hy het die Here aangehang sonder om van Hom af te wyk en sy gebooie onderhou wat die Here Moses beveel het.” (II Konings 18:6). Wat beteken “hy het die Here aangehang”?  Hoe doen ‘n mens dit?  Wat het om die Here aan te hang, met die hou van sy gebooie te doen?`