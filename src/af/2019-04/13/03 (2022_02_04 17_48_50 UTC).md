---
title:  Hoe die Here die kwaad sien
date:   23/12/2019
---

**Lees die volgende teksverse. Wat sê dit aan ons oor hierdie leiers en hoe hulle die mense oor wie hulle geheers het, beïnvloed het?** 

`I Konings 15:26, 34` 

`II Konings 13:1–3` 

`Johannes 11:46–53` 

Dit is ‘n ernstige gedagte vir baie van ons wat enige soort leierskap-posisie beklee, dat ons leierskap moontlik mense  geestelik kan opbou  afbreek.  In al die gevalle hierbo was die resultaat uiters negatief. Om dit meer spesifiek te maak, ons karakter en ons toewyding aan Christus maak ‘n verskil in diegene se lewens met wie ons omgaan.  Geestelike leiers beïnvloed andere en bring hulle  nader aan God indien hulleself na Hom soek,  nader aan die kwaad indien hulle God nie soek nie.  

In teenstelling met wat ons hierbo gesien het, is die feit dat Esra en Nehemía ‘n sterk verhouding met God gehad het, onweerlegbaar.  Die tye wat Esra en Nehemía gevas en gebid het wat in hierdie boeke genoem word, is meer as wat die Bybel van enige ander groot leiers meld.  Die volk het gedurende hulle leierskap met God gewandel, selfs al het alles nie altyd glad verloop nie.  Die rigting waarin hulle beweeg het, was nader aan God.  Aan die ander kant, die feit dat daar diegene was wat nie deur Esra en Nehemía se invloede geraak of verander was nie, bevestig dat net ons eie geloof uiteindelik die verskil in ons lewens maak. Per slot van rekening, as ons na die mense kyk wat die kans gehad het om Jesus in die vlees te sien, wat Hom hoor preek het en selfs sy wonderwerke beleef het, of daarvan gehoor het, sien ons hoe hulle Hom tog op die ou einde verwerp het.  Ja, ons het ‘n rol om te speel, en ons invloed, in watter posisie ons ook al beklee, kan  goed  sleg wees.  Maar op die ou einde sal elke persoon self voor God antwoorde moet verskaf. 

`Dink na oor die mense in jou eie invloedsfeer.  Op watter maniere kan jy jou invloed verbeter?`