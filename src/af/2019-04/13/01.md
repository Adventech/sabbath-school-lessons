---
title:  Leiers in Israel
date:   21/12/2019
---

### Leesverwysings vir hierdie week se studie: 
I Konings 12:1–16;  Handelinge 15:7–11;  Johannes 11:46–53;  Nehemía 4:7–23;  Esra 8:21–23, 31, 32. 

> <p>Geheueteks</p> 
> “Toe het die hele volk weggegaan om te eet en te drink en porsies te stuur en groot vreugde te bedrywe;  want hulle het ag gegee op die woorde wat aan hulle bekend gemaak is.” (Nehemía 8:13). 

Beide Esra en Nehemía is voorbeelde van groot leiers wat aan God toegewyd was en om die take waarvoor die Here hulle geroep het, uit te voer.  Hulle liefde vir God het ‘n begeerte in hulle laat ontstaan om getroue dienaars te wees. Feit is, hulle getrouheid was deel van die kern van ons studie. Hierdie week gaan ons na voorbeelde van leierskap in die Bybel kyk wat ook Esra en Nehemía insluit.  Hierdie lesse is verseker nie volledig nie, want daar is nog baie meer wat bespreek kan word.  Maar, die lesse wat gekies was, is noodsaaklik vir enige leier. Jy mag miskien jouself nie as ‘n leier op hierdie stadium van jou lewe sien nie, maar ons almal het ‘n invloed op sommige mense;  daarom is die lesse op almal van toepassing. 

In die middel van die verhaal van hierdie leiers, vind ons die Woord van God.  Die Woord het hulle denke en lewens verander en dit het ‘n volledige plan vir herlewing en hervorming tot gevolg gehad. Hulle was alles aan God se Woord en sy voorskrifte wat hulle daarin gevind het, verskuldig.  Ons, maak nie saak wie ons is en watter rol ons vervul nie, moet ook op dieselfde wyse die Woord van God die middelpunt van hoe ons as Sewendedag-Adventiste Christene lewe, maak. 

_*Bestudeer hierdie week se les as voorbereiding vir Sabbat, 28 Desember._