---
title:  Hoe God ons kies
date:   16/10/2019
---

Daar word baie gepraat oor of God ons uitsoek of kies om iets te doen.  Baie mense het verskillende idees oor wat hierdie kiesing beteken.  Wat sê die Bybel hieroor? 

`Lees Romeine 8:28, 29.  Waartoe roep God ons?  Waarvoor kies Hy ons?`  

Hierdie Skrifgedeelte sê spesifiek dat God die mens voorbeskik het om gelykvormig aan die beeld van sy Seun te wees. Dit sê nie dat God ons voorbeskik het om  gered  verdoem te word nie, en dat ons geen keuse hieroor het nie.  Met ander woorde, die voorbeskikking se doel is dat ons sal verander.  Ons moet verander word om die Seun van God te weerspieël. Hierdie transformasie word dan in die volgende vers genoem (Romeine 8:30), waar Paulus, die outeur, verklaar dat die wat deur God geroep word, deur God geregverdig word (regverdig verklaar word) en verheerlik word (heilig gemaak word).  Ons word dus nie gelos om onsself te verander nie, maar God belowe om hierdie transformasie deur Skrag te laat plaasvind. 

`Lees Romeine 9.  Watter soort verkiesing of roeping deur God word in hierdie hoofstuk beskryf?` 

In Romeine 9 bespreek Paulus hoe God iemand vir ‘n spesifieke taak, kies. Die Israeliete was gekies om die goeie nuus oor God aan die wêreld te bring.  Die sinsnede “Jakob het Ek liefgehad en Esau het Ek gehaat” (Romeine 9:13) word deurgaans verkeerd verstaan om te beteken dat God net een van die twee broers liefgehad het.  Maar, volgens die konteks van hierdie gedeelte sê Paulus dat Jakob gekies was en Esau nie. Waarvoor was Jakob gekies?  Om die vader van die Israelitiese nasie te wees.  Daar is dus twee tipes kiesings of verkiesings  wat God gebruik.  Eerstens kies God elkeen van ons om gered te word, en wil Hy hê dat ons na die beeld van Jesus verander moet word.  Tweedens kies God verskillende mense vir spesifieke take. 

`Hoekom behoort dit bemoedigend vir jou te wees om te weet dat jy voorbeskik was om gered te word?  Maar, beteken dit dat die keuses wat jy maak kan veroorsaak dat die redding wat God aan jou bied, nie verbeur kan word nie?`