---
title:  Vir verdere studie
date:   18/10/2019
---

Lees versigtig deur bl. 697-699 in Prophets and Kings, oor die 70-weke profesie en die historiese vervulling daarvan. “Die tyd van Christus se koms, Sy salwing deur die Heilige Gees, Sy dood, en die verkondiging van die evangelie aan die heidene, is duidelik aangedui. Dit was die voorreg van die Joodse volk om hierdie profesieë te verstaan en om die vervulling daarvan in die sending van Jesus te herken.  Christus het by sy dissipels aangedring om die profesieë te bestudeer.  Met verwysing na die profesie van Daniël in verband met hul tyd, het Hy gesê:  ‘Laat hy wat lees, oplet’ (Matthéüs 24:15).  Na Sy opstanding het Hy van ‘al die profete af’ begin en ‘die dinge wat op Hom betrekking het’ aan die dissipels verduidelik (Lukas 24:27). Die Heiland het deur al die profete gepraat. ‘Die Gees van Christus wat in hulle was’, het ‘vooruit getuig ... van die lyde wat oor Christus sou kom en die heerlikheid daarna’ (I Petrus 1:11).” - Ellen G. White, Die Koning van die Eeue, bl. 187-188. 

**Vrae vir bespreking** 

`1. Dink nog meer na oor die gedagte dat God jou roep om iets te doen wat jy graag wil doen.  Watter beginsels kan jy gebruik om te weet dat jy God se wil doen, nie net vir iets wat jy graag wil doen nie, maar ook vir oor die algemeen?` 

`2. Lees die verhaal van Jona en hoe hy op God se plan vir sy lewe gereageer het. Watter lesse kan ons uit hierdie ondervinding leer? Terselfdertyd, kontrasteer dit wat Jona gedoen het met dit wat Paulus gedoen het toe hy deur die Here geroep was. (Sien Handelinge 9:1-20.) Wat was sommige van die hoofverskille tussen hulle?` 

`3. “In die geskiedenis van Judas het ons die droewige einde van ‘n lewe wat die welbehae van God kon weggedra het.  As Judas voor sy laaste reis na Jerusalem gesterf het, sou hy as ‘n waardige lid van die twaalf beskou gewees het – een wat baie gemis sou word.” — Ellen G. White, Die Koning van die Eeue, bl. 601.  Dink na oor die verhaal van Judas Iskáriot.  Was hy “geroep” om Jesus te verraai? Indien dit so is, hoe regverdig sou dit teenoor hom gewees het? Hoe kan ons Judas en die geleenthede wat hy gehad het verstaan in teenstelling met wat hy uiteindelik gedoen het?  Watter lesse kan ons oor die krag van vrye keuse in ons lewens uit sy verhaal leer?`