---
title:  Die roeping van Esra en Nehemía
date:   13/10/2019
---

Ons kan sê dat Esra vir verskeie redes gekies was: (1) hy was gewillig om te gaan; (2) hy was ‘n leier;  en (3) hy was  ‘n bekwame skrifgeleerde en onderwyser.  Daar is ook nog ander redes hoekom hy gekies was, maar daar is een vers wat aandui waarom hierdie taak aan Esra opgedra was. 

`Wat sê Esra 7:10 oor Esra?  Hoe sou Esra sy hart daarop “gerig” het om “die wet van die Here” te “ondersoek” en uit te voer?` 

Die woord vir “gerig” in Hebreeus is kun.  Dié woord kan beteken om “voor te berei, om in ‘n bepaalde rigting te beweeg, om ferm op te tree, om met mening tot stand te bring, om stabiel te wees, om te beskut”.  Daarom blyk die ware betekenis van hierdie mededeling te wees dat Esra in sy hart vasbesluit het om God te soek en te vind. Nadat hy in Jerusalem aangekom het, het Esra se voorbeeld getoon wat dit beteken om aan God toegewyd te lewe, en hy het God se Woord in Jerusalem vir 13 jaar onderrig.  Dit mag vir hom gevoel het asof hy geen verskil gemaak het gedurende daardie 13 jaar nie, maar, nadat die mure voltooid was, het die volk ‘n byeenkoms saamgeroep – nie omdat enigeen hulle gedwing het nie, maar omdat hulle dit wou gedoen het.  Die Woord van God wat Esra aan hulle gebring het, het wortelgeskiet. 

`Hoekom was Nehemía gekies?  Lees Nehemía 1:1–11.` 

Nehemía se hart het aan God en sy volk behoort.  Hy was onsteld toe hy uitvind dat die werk in Jerusalem opgehou het. Nehemía het ‘n passie vir hierdie saak gehad, en net soos Esra, het hy sy dienste vir hierdie taak vrywillig aangebied.  God het hulle gebede beantwoord en hulle begeertes toegestaan.  Soms dink ons dat indien ons van iets hou, dit nie van God kom nie omdat God net moeilike opdragte wat ons dalk nie sal wil doen nie, aan ons sal gee. Maar as ons met God wandel, kom die begeertes om iets te doen waarvan ons hou, dikwels van God af.  God wil graag hê dat ons ‘n passie moet hê vir dit wat ons vir Hom doen. 

`Op watter maniere besef jy die werklikheid dat God jou geroep het om dinge vir Hom te doen waarvan jy baie hou, ondervind?`