---
title:  Die 70 weke en die 2,300 dae
date:   15/10/2019
---

Die woord “bepaal” in Daniël 9:24, “Sewentig sewetalle is oor jou volk en jou heilige stad bepaal”, beteken letterlik “sewentig weke is afgesny”.  Alhoewel die Hebreeuse woord wat as “bepaal” vertaal is, nêrens anders in die Bybel gebruik word nie, word dit in Joodse letterkunde gevind, en dit beteken om van iets wat langer is, “af te sny”.  Aangesien daar in Daniël 8 na die 2,300-jaar verwys word sonder om die beginpunt daarvan aan te dui, is dit logies dat wanneer daar in die volgende hoofstuk (Daniël 9) van 490 jaar gepraat word as “bepaal” of “afgesny”, dit net van die 2,300 profetiese jare wat in die vorige hoofstuk genoem was, “afgesny” kan word.  Per slot van rekening, waarvan anders kan hierdie periode “afgesny” word as dit nie van ‘n ander langer tydprofesie afgesny kan word nie? 

`Lees Daniël 8.  Watter deel van die visioen was nie verduidelik nie (sien veral Daniël 8:14, 26, en 27)?` 

Daar is baie redes hoekom daar tussen die 70-weke profesie van Daniël 9:24-27 en die 2,300 aandes en mes profesie van Daniël 8:14 ‘n verband is:  (1) beide is tydprofesiëe;  (2) die spesifieke woorde, “gesig” en “verstaan”, verbind die twee aanmekaar (sien Daniël 8:26, 27 en 9:23);  (3) beide interpretasies van hierdie profesiëe was deur Gabriël gegee (sien Daniël 8:16 en 9:21); (4) die enigste deel van die gesig in Daniel 8 wat nie verklaar was nie, was die gesig oor die 2,300 aandes en mes (wat soms as “dae” vertaal word) in Daniël 8:14; (5) In Daniël 8 word die gesig en ‘n gedeeltelike interpretasie gegee, terwyl in Daniël 9 net ‘n interpretasie gegee word wat, in hierdie geval, die interpretasie van die enigste gedeelte in Daniël 8 was wat nie geïnterpreteer was nie, naamlik die 2,300-dae profesie van Daniel 8:14, dié gedeelte van die gesig wat Daniël nie verstaan het nie (sien Daniel 8:27). 

Die inligting wat in Esra aan ons gegee word, voltooi die voorspellings in die Boek Daniël wat nie geïnterpreteer was nie, naamlik wanneer die profetiese tyd met betrekking tot die uiters belangrike aspekte van Christus se bediening en werk in die geskiedenis vir ons begin het.

![](https://sabbath-school-stage.adventech.io/api/v1/af/quarterlies/2019-04/lessons/03/days/prophecy.png)