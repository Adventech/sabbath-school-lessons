---
title:  God se roepstem
date:   12/10/2019
---

### Leesverwysings vir hierdie week se studie: 
Esra 7:10; Nehemía 1:1–11; Daniël 9:24–27; Daniël 8; Romeine 8:28, 29; Romeine 9;  Exodus 3, 4. 

> <p>Geheueteks</p> 
> “Geloofd sy die Here, die God van ons vaders, wat so iets in die hart van die koning gegee het, om die huis van die Here, wat in Jerusalem is, te versier” (Esra 7:27). 

Roep God elke persoon spesifiek om ‘n sekere taak te verrig? Is daar kriteria waarby iemand meer as iemand anders vir ‘n spesifieke taak kwalifiseer? Gebruik God verskillende kriteria as wat die mens gebruik?  Die meeste van ons sal moontlik hierop ja sê, veral wat die laaste twee vrae betref. Daar is tye wanneer God ons deur opvoeding of deur ondervindinge vir ‘n spesifieke taak voorberei; ander tye gebruik Hy ons doodeenvoudig omdat ons gewillig en nederig is. Dit is egter nie altyd maklik om te weet wat God wil hê wat ons moet doen nie. Nieteenstaande is die Bybel vol verhale van mense wat deur God gekies was om spesifieke take af te handel. 

Dis interessant om op te let dat Esra en Nehemía vir ‘n spesifieke taak deur God geroep was:  om dit wat bouvallig was te gaan herbou.  Maar, in hierdie geval het die bevel om te herbou ‘n verskeidenheid take ingesluit.  Hulle moes die volk van Israel na Jerusalem teruglei en ook die tempel en die stad gaan herbou.  Terselfdertyd moes hulle die volk oor God leer en hulle teruglei na ‘n toegewyde verhouding met Hom. Praat van om spesifiek deur God geroep te word, ‘n baie belangrike roeping! 

_*Bestudeer hierdie week se les as voorbereiding vir Sabbat,  19 Oktober._