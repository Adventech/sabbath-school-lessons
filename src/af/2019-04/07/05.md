---
title:  Die wet en die profete
date:   13/11/2019
---

`Lees Nehemía 9:23–31.  Hoe word die Israeliete se optrede met God se “grote goedheid” vergelyk (Nehemía 9:25, 26)?` 

Hierdie volgende gedeelte van die gebed (preek) fokus op die lewe in Kanaän nadat die Israeliete besit van die land wat God aan hulle gegee het, geneem het.  Hulle het grond, stede, wingerde en landbougrond wat gereed was om gebruik te word, ontvang, maar hulle het dit alles as vanselfsprekend aanvaar. Aan die einde van vers 25 word ons vertel, “hulle het geëet en versadig en vet geword”. Om vet te word is ‘n uitdrukking wat net ‘n paar keer in die Bybel gevind word (Deuteronium 32:15 en Jeremia 5:28), en elke keer het dit ‘n negatiewe konnotasie. 

Die volk kon hulleself in God se “grote goedheid” verheug het, maar in plaas daarvan het hulle hul in wat hulle besit het, verbly.  Blykbaar, deur alles te besit, word ‘n persoonlike verhouding met God makliker verbeur.  Ons dink baiekeer, “as ek maar net hierdie of daardie kan kry, dan sal ek gelukkig wees.”  Ons sien dat toe die Israeliete alles van God ontvang het, hulle “geluk” in alles wat hulle van God ontvang het ongelukkig net minder toewyding aan Hom tot gevolg gehad.  Te veel kere is dit vir ons te maklik om op die gawes te fokus terwyl ons die Gewer vergeet.  Hierdie is ‘n dodelike misleiding. 

Natuurlik beteken dit nie dat ons nie gelukkig moet wees oor die dinge wat God aan ons gee nie.  Hy wil hê dat ons ons in Sy gawes moet verheug, maar die vreugde in die dinge wat Hy gee, waarborg nie ‘n verhouding met Hom nie.  Feit is, indien ons nie versigtig is nie, kan hierdie gawes ‘n struikelblok vir ons word.  Nietemin, in hierdie hoofstuk, het die leiers bely hoe hulle aan God ontrou was.  Terwyl hulle die geskiedenis nagegaan het, het hulle spesifieke oortredings wat hulle as ‘n nasie begaan het, herroep. ‘n Paar aspekte is hier van belang omdat dit herhaal word: (1) Israel het “u wet agter hulle rug gewerp”, en (2) hulle het die profete gedood. 

Met ander woorde, hulle het besef dat God se wet en Sy profete uiters belangrik vir hulle ontwikkeling as ‘n Goddelike nasie en as individue was.  Die gebed beklemtoon hierdie slotsom deur te verklaar dat “’n mens dit moet doen, dat hy daardeur kan lewe” (Nehemía 9:29;  direkte aanhaling van Levítikus 18:5), en deur te beklemtoon dat dit die Gees is wat deur die profete gepraat het. God het aan ons Sy gebooie gegee sodat ons ‘n lewe in oorvloed kan geniet, en Hy het sy profete gestuur om ons in ons begrip van die waarheid te lei.  Wat ons met hierdie gawes doen, is die wesenlike vraag aan ons almal.