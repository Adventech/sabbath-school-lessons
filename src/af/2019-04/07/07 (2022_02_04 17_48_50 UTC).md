---
title:  Vir verdere studie
date:   15/11/2019
---

Lees Ellen G. White, “Confession,” bl. 37–41, in Skrede na Christus. In Nehemía 9:25, het die Hebreërs genoem hoe hulle voorgeslagte hulle “verlustig” (NV) het in God se goedheid (die Ou Vertaling gebruik die woorde “weelderig gelewe” het).  Die woord “verlustig” kom van dieselfde stamwoord as wat die woord “Eden” kom, soos in die “tuin van Eden” (Génesis 2:15).  Miskien sou die beste vertaling gewees het, hulle voorgeslagte het “geedeniseer”, maar daar bestaan nie so ‘n werkwoord vir “Eden” nie.  Die evangelieboodskap gaan per slot van rekening oor herstel, en watter beter simbool as Eden kan dit waartoe ons uiteindelik herstel sal word, beskryf? God het die Hebreeuse volk geroep en hulle by die kruispaaie van die antieke wêreld gebring om die naaste weerspieëling van Eden in ‘n gevalle wêreld te skep.  Selfs na die terugkeer uit ballingskap, was dit nog ‘n moontlikheid. “Want die Here vertroos Sion;  Hy vertroos al sy puinhope en maak sy woestyn soos Eden ...” (Jesaja 51:3). 

Ja, die volk het die materiële seëninge wat die Here aan hulle belowe het, geniet, seëninge wat, hoe groot dit ook al in ‘n gevalle wêreld kon wees, ‘n herinnering aan die oorvloed in Eden moes wees.  En dit was reg so.  Hulle was veronderstel om dit te geniet het.  God het die fisiese wêreld spesifiek so geskep sodat die mens dit kon geniet, en antieke Israel, die geseëndes van God, het dit so geniet.  Hulle sonde was nie omdat hulle hul in God se grote goedheid “ge-edeniseer” het nie, maar omdat hulle die Here se goedheid vergeet het (Esegiël 23:35).  Die seëninge het ‘n doel opsigself geword in plaas daarvan dat die seëninge gebruik moes word om God aan die mense rondom hulle te openbaar. 

**Vrae vir bespreking** 

`1. Jesus het gesê, “En by wie in die dorings gesaai is – dit is hy wat die woord hoor, maar die sorg van hierdie wêreld en die verleiding van die rykdom verstik die woord, en hy word onvrugbaar” (Matthé 13:22).  Wat word met “die verleiding van rykdom” bedoel, en hoe stem dit met die belydenisgebed wat ons hierdie week bestudeer het, ooreen?` 

`2. Dink weer na aan die Skeppingsleerstelling. Let in die gebed van Nehemía 9 op dat hulle amper onmiddellik oor die Here as Skepper en Versorger gepraat het. Wat sê dit aan ons oor hoe hierdie leerstelling die grondslag van ons geloof moet vorm?` 

`3. Hoe kan ons die regte balans handhaaf deur te erken dat ons inherent sondig is en tog, terselfdertyd, die Satan nie toelaat om ons sondigheid te gebruik op maniere wat ons mismoedig kan maak, en kan veroorsaak dat ons ons geloof heeltemal versaak nie?`