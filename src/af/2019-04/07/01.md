---
title:  Onse God wat vergewe
date:   09/11/2019
---

### Leesverwysings vir hierdie week se studie: 
Nehemía 9:1–3; Daniël 9:4–19; Nehemía 9:4–8; Kolossense 1:16, 17; Nehemía 9:9–38; Romeine 5:6–8. 

> <p>Geheueteks</p> 
> “Hy wat sy oortredinge bedek, sal nie voorspoedig wees nie;  maar hy wat dit bely en laat staan, sal barmhartigheid vind.” (Spreuke 28:13). 

Nadat die huttefees (Sukkot) verby was, het die leiers weer die volk laat vergader.  Hulle het so pas feesgevier;  nou het die tyd gekom om hulle onvoltooide belydenis en berou vir hulle sondes voor God te voltooi. Ja, vroeër het die leiers aan hulle gesê om op te hou treur en hartseer wees oor hulle sondes, maar dit beteken nie dat om te treur en te bely nie belangrik is nie.  Daarom, nadat hulle feesgevier het, het die tyd aangebreek om hulle sondes behoorlik te bely. 

Die volgorde van die gebeure hier beteken nie noodwendig dat dit altyd die volgorde vir feesviering en belydenis moet wees nie;  ewemin ook dat die omgekeerde hiervan gevolg moet word nie. Alhoewel ons van nature eers belydenis doen en dan feesvier, moet ons miskien God se teenwoordigheid in ons lewens eerste vier.  Romeine 2:4 sê aan ons dat dit die “goedertierenheid van God” is wat ons tot berou bring.  Sy “goedertierenheid” behoort dan lofprysing en feesviering in ons uit te lok terwyl dit ons ook daaraan herinner dat ons deur God vergewe, gereinig en herskep moet word. 

_*Bestudeer hierdie week se les as voorbereiding vir Sabbat, 16 November._