---
title:  Die aanhef van die gebed
date:   11/11/2019
---

Die volk se antwoord op die lees van die Bybel was ‘n lang gebed wat die goedheid van God in teenstelling met die geskiedenis van Israel se ontrouheid, herroep het.  Dit kom voor of die antwoord meer ‘n preek as ‘n gebed was, want omtrent elke vers stem ooreen met iets anders êrens in die Bybel. 

`Lees Nehemía 9:5–9.  Wat is die hoofonderwerpe waarop daar in die beginverse van die gebed gefokus word, en hoekom word daar op hierdie onderwerpe gefokus?` 

In die eerste deel van die gebed het die volk God geseën, en meer spesifiek sy Naam. In die Hebreeuse kultuur het ‘n naam aan iemand identiteit gegee.  Daarom was dit belangrik om God se naam te loof, want dit het aan die wêreld gedemonstreer dat hierdie naam lof en eerbied waardig is. Dit is die naam van die Skepper van die heelal. Die gebed begin deur God te aanbid as die Skepper en as die Een wat alles “in stand” hou (Nehemía 9:6, sien ook Kolossense 1:16, 17).  Die Hebreeuse werkwoord vir “in stand” beteken om alles “aan die lewe” te hou. Die Een wat alles geskep het, is die Een wat Abraham gekies het, ‘n mens wat nie enigsins spesiaal was behalwe dat sy “hart getrou” bevind was nie.  Dit mag dalk verskeie kere gelyk het of Abraham geloof kortgekom het, maar toe hy gevra was om sy seun te offer, het hy nie geaarsel nie (sien Génesis 22).  Hy het geleer om getrou te wees – nie oornag nie, maar oor baie jare terwyl hy met God gewandel het.  In Hebreeuse denke verwys die woord “hart” na die denke. Met ander woorde, Abraham het getrouheid in sy denke en optrede ontwikkel, en God het hom erkenning daarvoor gegee. 

Die eerste paar frases van die gebed fokus op God as (1) Skepper, (2) Bewaarder, en (3) Iemand wat sy beloftes nakom. Die volk het hulleself eers herinner aan wie God is:  Hy is die Getroue wat ons geskep het. Deur dit in gedagte te hou, gee dit aan ons perspektief om te leer om Hom te vertrou selfs in die moeilikste situasies wanneer dit voorkom asof Hy ver van ons af, en onbekommerd is oor ons uitdagings. 

`Hoekom vorm die leerstelling oor God ons Skepper die middelpunt van ons geloof?  Per slot van rekening, watter ander leerstelling is so belangrik soos hierdie een waar ons deur God beveel word om een-sewende van ons lewe elke week deur te bring om Hom as ons Skepper te onthou?`