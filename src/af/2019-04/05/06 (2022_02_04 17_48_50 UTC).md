---
title:  Nehemía se voorbeeld
date:   31/10/2019
---

`Lees Nehemía 5:14–19.  Hoekom, sê Nehemía, het hy “die brood [lone] van goewerneurs nie begeer nie”? (Nehemía 5:18)` 

Nehemía het hoogs waarskynlik die verslag in hierdie verse geskryf nadat hy na die hof van Koning Artasásta teruggekeer het na sy 12 jaar dienstermyn as goewerneur van Juda. Alhoewel goewerneurs geregtig op die belasting van hulle onderdane was, het Nehemía nooit op hierdie reg aanspraak gemaak nie, maar het hy liewer sy eie onkostes betaal.  Hy het nie alleen sy eie onkostes betaal nie, maar hy het ook vir sy gesin en die hele hofhouding voorsien.  Serubbábel, die eerste goewerneur, is die enigste ander goewerneur wie se naam ons van weet.  Waar Nehemía van “die vorige goewerneurs” skryf, verwys hy waarskynlik na die goewerneurs tussen Serubbábel en homself.  Gevolglik, het hy teen die einde van sy dienstyd, heel waarskynlik geld ingeboet.  Liewer as om rykdom te verwerf soos dit aanvaar word wanneer ‘n invloedryke pos beklee word, het hy waarskynlik rykdom en besittings verbeur.  Nehemía was ryk, en daarom kon hy die daaglikse voedsel vir so baie mense voorsien het, en hy het vrygewig en oorvloedig aan andere voorsien (Nehemía 5:17, 18). Alhoewel dit nie dieselfde as Abraham was toe hy die wat  deur die omliggende nasies gevange was, gered het nie, (sien Génesis 14), openbaar wat Nehemía hier gedoen het, dieselfde uiters belangrike beginsel. 

`Lees Nehemía 5:19.  Wat sê hy hier, en hoe het dit op die evangelie betrekking?` 

Wat ons hier in Nehemía sien, is ‘n voorbeeld van iemand wat die Here en die Here se werk voor sy persoonlike wins en voordeel geplaas het.  Dit is ‘n goeie les vir ons almal, maak nie saak wat ons spesifieke situasie is nie. Dit is maklik om vir die Here te werk wanneer dit ons nie baie uit die sak jaag nie. 

`Lees Filippense 2:3–8. Op watter maniere kan jy nou in jou eie lewe die selfopofferende beginsels openbaar wat hier aangedui word?`