---
title:  Om die bedoeling van die Wet te skend
date:   26/10/2019
---

### Leesverwysings vir hierdie week se studie 
Nehemía 5:1–5; Exodus 21:2–7; Miga 6:8; Nehemía 5:7–12; Deuterenómium 23:21–23;  Nehemía 5:14–19. 

> <p>Geheueteks</p> 
> “ ‘Gee dan vandag nog hulle lande, hulle wingerde, hulle olyfbome en hulle huise aan hulle terug, en die honderdste deel van die geld en die koring, die mos en die olie wat julle aan hulle geleen het.’ ” (Nehemía 5:11). 

Die mensdom worstel vandag nog met rykdom, armoede, en die gaping tussen ryk en arm en wat daaraan gedoen kan word.  Jesus het ook gesê, “Want die armes het julle altyd by julle” (Matthé 26:11), maar dis nie ‘n verskoning om hulle glad nie te help nie.  Inteendeel, die Skrif vermaan ons dat ons ons deel moet doen om te help.  Ons kan onsself skaars Christene noem indien ons nie help nie. Dit is nogal verbasend dat hierdie tema weer kop uitsteek te midde van die beproewinge en verdrukkinge van die bannelinge wat teruggekom het om Jerusalem te herbou.  En dis nie net ‘n armoede probleem nie, maar selfs ‘n meer problematiese vraagstuk, naamlik die rykes wat die armes verdruk.  Dit was ‘n probleem voor die ballingskap, en nou dat hulle terug in hulle eie land is, word die probleem herhaal. Hierdie week sien ons hoe hierdie eeue-oue onderwerp weer herhaal word, en hoe Nehemía daaraan werk om dit op te los.  Soos ons sal sien, wat hierdie verdrukking selfs nog erger gemaak het, was dat dit volgens “die gebruik van die wet” gedoen was, ‘n kragtige voorbeeld van hoe versigtig ons moet wees dat reëls en regulasies nie ‘n doelstelling op hulle eie word nie, maar eerder ‘n middel tot ‘n doel, en dit is om die karakter van Jesus te weerspieël. 

_*Bestudeer hierdie week se les as voorbereiding vir Sabbat, 2 November._