---
title:  ‘n Eed
date:   30/10/2019
---

`Lees Nehemía 5:12, 13.  Hoekom spreek Nehemía ‘n vloek uit oor diegene wat nie hulle deel van die ooreenkoms nakom nie?` 

Alhoewel die leiers ooreengekom het om terug te gee waarop hulle beslag gelê het, was Nehemía nie met woordelike beloftes tevrede nie.  Hy het ‘n vaste bewys nodig gehad; daarom het hy gereël dat hulle voor die priesters ‘n eed moes aflê. Hierdie optrede het ook die verrigtinge regsgeldig gemaak in geval hy later na die ooreenkoms sou moes terugverwys.  Maar hoekom het hy ‘n vloek aangekondig?  Nehemía het sy klere in ‘n bondel bymekaargemaak en uitgeskud om simbolies aan te dui dat die persoon wat nie die belofte nakom nie, uit sy besittings uitgeskud sal word.  Diegene wat dus nie hierdie eed sou nakom nie, sou ook alles verloor het.  In daardie tyd was dit die gewoonte om ‘n vloek uit te spreek om sodoende die belangrikheid van ‘n sekere wet of verordening te beklemtoon.  Die volk sou ook waarskynlik nie die wet oortree het as die oortreding met ‘n vloek geassosieer was nie.  Nehemía het klaarblyklik gevoel dat hierdie so ‘n belangrike saak was dat hy iets drasties moes doen om die moontlikheid vir sukses te versterk. 

`Wat leer die volgende teksverse in die Ou Testament ons oor die heiligheid van ‘n eed vir hierdie mense?  (Neri 30:2; Deuteronium 23:21–23;  Prediker 5:4, 5;  Levítikus 19:12; Génesis 26:31).` 

Eintlik is spraak ‘n kragtige gawe wat God aan die mens gegee het;  dit is iets wat geheel en al verskil van wat diere ontvang het.  En daar is krag in ons woorde, selfs krag wat lewe kan gee of dood kan veroorsaak.  Daarom moet ons versigtig wees wat ons sê, wat ons belowe om te doen, en veral watter mondelingse beloftes ons maak.  Dit is ook belangrik dat ons dade ons woorde weerspieël.  Hoe baie mense is nie al van Christenskap afgesit deur woorde wat Christelik geklink het, maar nie deur die dade ondersteun was nie? 

`Dink na oor watter indruk jou woorde op ander mense maak. Hoe kan ons leer om baie versigtig te wees wat ons sê, wanneer ons dit sê, en hoe ons dit sê?`