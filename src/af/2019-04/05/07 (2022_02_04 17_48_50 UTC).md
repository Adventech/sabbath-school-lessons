---
title:  Vir verdere studie
date:   01/11/2019
---

Ellen G. White, “A Rebuke Against Extortion,” bl. 646-652, in Prophets and Kings. “Toe Nehemía van hierdie wrede verdrukking gehoor het, was hy baie verontwaardig. ‘Ek was baie verontwaardig toe ek hulle geroep en hierdie woorde hoor,’ sê hy. Hy het gesien dat indien hy daarin wou slaag om die onderdrukkende gebruik van die vordering van skuld te laat ophou, hy ‘n besliste standpunt vir wat reg is, sou moes inneem. Met sy kenmerkende energie en vasbeslotenheid het hy aan die werk gespring om verligting vir sy broeders te bewerkstellig.” — Ellen G. White, Prophets and Kings, bl. 648, (vry vertaal). “Hierna het Jesus ‘n beginsel neergelê wat die neem van ede onnodig maak.  Hy leer dat die reine waarheid die beginsel van spraak moet wees. ‘Maar laat julle woord wees, Ja, ja, nee, nee. Wat meer as dit is, is uit die Bose.’”  “Hierdie woorde veroordeel al die onbeduidende sinne en kragterme wat aan vloektaal grens.  Hulle veroordeel onbedoelde pluimpies, die ontwyking van die waarheid, vleitaal, oordrywings, wanvoorstellings in die handel wat so alledaags in die samelewing en sakewêreld voorkom. Hulle leer dat niemand wat probeer voorgee om te wees wat hulle nie is nie, of wie se woord nie die werklike bedoeling van sy of haar hart weergee nie, as opreg kan deurgaan nie.” — Ellen G. White, Die Meester se Onsterflike Rede, bl. 74. 

**Vrae vir bespreking** 

`1. Hoekom vorm selfsug die kern van die mens se probleme wanneer dit oor geldsake en verhoudings tussen mense gaan?` 

`2. Hoe kan God se kinders hebsug vermy?  Hoe maak God voorsiening daarteen? Bestudeer die volgende teksverse: Jesaja 58:3-12 en Miga 6:6-8.` 

`3. Dink meer na oor die gawe van spraak en die krag van ons woorde.  Wat beteken Johannes 1:1, 2 deur Jesus “die Woord” te noem?  Hoe help dit ons om die belangrikheid van woorde te verstaan en wat dit beteken?` 

`4. Dit is verbasend dat Jesus duisende jare gelede gesê het dat ons altyd die armes met ons sal hê.  Ons word ook vermaan om die behoeftiges te help.  Hoe pas hierdie twee gedagtes bymekaar om Christene te motiveer om te werk om die minderbevoorregtes te help?`