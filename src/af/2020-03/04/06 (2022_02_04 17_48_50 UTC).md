---
title:  Gebedsbrandpunt
date:  23/07/2020
---

In die Bybel val die klem deurgaans op die feit dat die gelowige spesifiek moet weeswanneer hy of sy bid. Gebed is nie ’n vae verlange nie. ’n Mens bid oor bepaalde dinge. Let byvoorbeeld op Jesus wat pertinent sy dissipels aan die Vader opgedra het. Let ook op die apostel Paulus wat bepaalde gemeentes aan die Here opgedra het, soos die Efesiërs, die Filippense en die Kolossense. Hy het ook vir sy jong medewerkers soos Timoteus, Titus en Johannes Markus gebid.

`Lees 1 Samuel 12:22-24 en Job 16:21. In watter opsig stem hierdie twee skrifgedeeltes ooreen? Wat sê dit vir ’n mens oor voorbidding?`

Beide Samuel en Job beklemtoon die behoefte aan voorbidding wat opreg is en waarin diebidder ook spesifiek is. In dié verband druk Samuel hom besonder sterk uit. Vir hom is dit ’ngewigtige saak: “Ook ek sal nie teen die Here sondig deur op te hou om vir julle te bid nie” (1 Sam. 12:23, NAB). Job se woorde herinner sterk aan dié van Samuel. Die Nuwe Lewende Vertaling stel dit so mooi in die Afrikaans: “O, dat iemand ’n middelaar sal wees tussen my en God, soos iemand pleit vir sy vriend” (Job 16:21). Om by die Here vir jou medemens te pleit, jou medemens wat nog nie ’n ontmoeting met Christus gehad het nie – dít is inderdaad waartoe ons geroepe is.

`Lees 1 Johannes John 5:14-16. Wat gebeur wanneer ’n mens voorbidding vir ander doen?`

Wanneer ’n mens voorbidding doen, word jy ’n kanaal waarlangs God se seëninge na ander vloei. Uit die hemel stuur Hy strome lewende water deur die bidder, na diegene vir wie gebid word. Satan en al sy bose magte sidder ten aanhore van opregte voorbidding. Ellen

G. White beskryf die krag van gebed op ’n besonder veelseggende wyse: “Satan kan dit nie verdra wanneer versoeke aan sy groot teëstander gerig word nie. [Waarom?] – omdat die krag en majesteit van die Here hom met vrees en bewing vul. Satan en al sy bose magte sidder ten aanhoor van vurige gebed” (Testimonies for the Church, vol. 1, bl. 346). In die groot stryd om elke aardbewoner se ewige lot is dit gebed wat die gelowige met die Bron van alle hemelse mag verbind.

`Lees Matteus 18:18 en vers 19. Wat het hierdie skrifgedeelte met voorbidding te make? Hoe spoor dit ons aan om saam met ander te bid vir die verlossing van die diegene wat nog nie die Here ken nie?`