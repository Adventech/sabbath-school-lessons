---
title:  Vir verdere studie
date:  18/09/2020
---

“In hierdie tydvak roep God sy kerk soos Hy Israel van ouds geroep het – as ’n lig vir die nasies. Met ‘n kragtige kloofmes van waarheid — d.w.s. met die boodskappe van die eerste, tweede en die derde engel [van Openbaring 14] – skei Hy sy kerk van die ander kerke, en van die wêreld, sodat sy kinders in gewyde nabyheid dig by Hom kan wees. Die Here het sy wet in hul sorg gelaat en het die groot profetiese waarhede aan hulle toevertrou vir hierdie tyd. [Let op die feit dat] God destyds die gewyde verbondsark aan die Israeliete toevertrou het. Insgelyks ontvang sy kerk ’n gewyde erfenis, ’n boodskap om aan die ganse wêreld te verkondig. “Die drie engele van Openbaring 14 versinnebeeld diegene wat die lig van God se boodskappe ontvang het, en wat dan as werktuie van Christus uitgaan om die boodskappe aan die wêreld te verkondig. Aan sy volgelinge sê Jesus: ‘Julle is die lig vir die wêreld’ (Matt. 5:14, NAB). Golgota spreek tot elkeen wat Jesus [as hul Heer en Heiland] aanvaar. Dit sê: ‘Let op die kosbaarheid van elke siel. “Gaan uit, die hele wêreld in, en verkondig die evangelie aan die hele mensdom” (Mark. 16:15)!’ Ons mag nie toelaat dat enigiets ons van hierdie roeping weerhou nie. Dít is die belangrikste taak van ons tyd, ’n werk wat moet uitkring soos die grenslose ewigheid. Jesus het sy lewe as losprys vir die mens gegee. Dieselfde liefde wat Jesus aan die mensdom bewys het, sal sy volgelinge tot die uitvoer van hierdie taak aanspoor. “Graag ontvang Christus elkeen wat hom of haar as werktuig aan Hom oorgee. Hy verenig ons menslike bydraes met sy verhewe planne. So neem Hy die verborgenhede van sy vleeswording – sy eerste koms as die vergestalting van liefde – en maak dit aan die mensdom bekend. Dít is waaroor ons moet praat en bid  en sing. Smoet ons die ganse aarde met die boodskap van Sy waarheid vul; en vorentoe beur, tot aan die uithoeke van die wêreld” (Ellen G. White, Counsels for the Church, bl. 58, 59).

**Vrae vir bespreking**:

`1. Hoe identifiseer die drie-engeleboodskappe van Openbaring 14 die wese van die Sewendedag-Adventistekerk?`

`2. Dink aan die Sabbat en die gewigtige dinge wat dit versinnebeeld. Soos ons hierdie week gesien het, is hierdie boodskap wat in die Sabbatwaarheid vervat is so belangrik dat ons weekliks ’n sewende van ons lewens opsy moet sit ten einde die Here as ons Skepper en Verlosser te herdenk. Wat meer is, ons hoef nie daarheen te reis vir aanbidding, soos dit die geval met ’n heilige berg of stad is, nie. Nee, die Sabbat beweeg teen ongeveer ’n duisend myl per uur (wel, ten minste naby die ewenaar) en kom eenmaal ’n week na ons toe. Hoe help hierdie feit ons om te besef hoe belangrik die Sabbat is, en waarop dit alles dui? `

`3. Hoe kan ’n mens die val van Babilon en die merkteken van die dier op so ’n wyse oordra dat ons mense vir Christus wen? Met ander woorde: hoe kan ’n mens hierdie waarhede oordra en terselfdertyd so min as moontlik aanstoot gee, dog met die besef dat sommmige mense, ten spyte van ons beste pogings, ongetwyfeld aanstoot sal neem? `