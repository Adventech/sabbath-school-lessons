---
title:  God se laaste oproep
date:  17/09/2020
---

`Lees die volgende gedeeltes uit Openbaring – hfst. 14:8, 17:3-6 en 18:1-4. Wat sê hierdie gedeeltes vir ’n mens aangaande geestelike Babilon?`

In Openbaring dui die begrip “Babilon” op ’n valse aanbiddingstelsel; met eiegeregtigheid, mensgemaakte tradisies en dwaalleer as die hoofkenmerke. Dit verheerlik die mens, en verhef die geregtigheid van die mens bo die geregtigheid en sondelose lewe van Jesus. Die voorskrifte van godsdienstige leiers – m.a.w. van mense – word bo dié van God en sy gebod gestel. Neem in ag dat Babilon van ouds die middelpunt van afgodery, sonaanbidding endie valse leerstelling oor die onsterflikheid van die siel was. Die valse aanbiddingstelselwaarvan Openbaring praat, het stilletjies baie van antieke Babilon se godsdienstige praktyke ingevoer en deel van haar eie gemaak. Die Here se eindtydboodskap aan dié sterwende planeet is: hou by Jesus se leer en by sgeregtigheid. Die Meester se boodskap en die volgende beroep wat in Openbaring gedoen word, sluit bymekaar aan: “‘Geval, geval het die groot Babilon… Gaan uit haar uit, my volk’” (Op. 18:2 en vers 4, OAB). Om dié rede het God die Sewendedag-Adventistekerk in die lewe geroep – om die boodskap van Christus [as Verlosser] in sy volheid te bring.  Om Jesus te verheerlik, is om sy volle leer voor die mensdom te verhef. Ons verkondig Hom dus as “die weg en die waarheid en die lewe” (Joh. 14:6, NAB); en ons doen dit om die valse leerstellings van Babilon aan die kaak te stel teenoor die waarhede wat Jesus verkondig.

Lees Openbaring 14:7 en verse 9-11. Watter kontrasterende aanbiddingstelsels word in hierdie verse teenoor mekaar gestel.

Openbaring 14 beskryf twee verskillende soorte aanbiddingstelsel – die aanbidding van die Skeppergod en die aanbidding van die dier. Die deurslaggewende faktor in hierdie twee teenoorgesteldes is die Sabbat. Die dag van die Here – die ware Sabbat – teenoor ’n valse Sabbat wat poog om die regte een te vervang. Die bybelse Sabbat verteenwoordig die rus, versekering en beskutting wat ons in Christus as ons Skeppergod, Heiland en terugkerende Koning het. Die valse Sabbat is egter iets wat die mens self gemaak het – ’n “Skynsabbat” en plaasvervanger – een wat op die mens se eie idees en wette steun.

`Lees Openbaring 14:12. Wat sê hierdie teks, veral in die konteks van die voorafgaande gebeure? Hoe kom die wet en die genade hier aan die lig; en wat behoort ons daaruit te leer oor die onafskeidbaarheid van hierdie aspekte as twee sye van die evangelie?`