---
title:  ’n Waardevolle Waarheid aan die wêreld
date:  12/09/2020
---

### Skrifverwysings vir hierdie week se studie
2 Pet. 1:12 en verse 16-21, Op. 19:11-18 en hfst. 14:14-20, Pred. 12:13 en vers 14, asook Op. 14:6-12.

> <p>Geheueteks</p>
> “En ek het ’n ander engel in die middel van die lug sien vlieg met ’n ewige evangelie om te verkondig aan die bewoners van die aarde en aan alle nasies en stamme en tale en volke. En hy het met ’n groot stem gesê: Vrees God en gee Hom heerlikheid, want die uur van sy oordeel het gekom; en aanbid Hom wat die hemel en die aarde en die see en die waterfonteine gemaak het’” (Op. 14:6 en 7, OAB).

Christus se soendood is universeel – m.a.w. dit sluit almal wat nog ooit geleef het, in; ongeag waar op aarde en in watter tydvak hulle hulle bevind het. So die evangelie is dus vir mense van alle tale, kulture en agtergronde. Ditoorbrug die skeidsmure van ras en etnisiteit; en is die ongelooflike goeie nuusdat Jesus deur sy lewe, dood en opstanding oor die bose en oor demoniese magte getriomfeer het. Die evangelie draai natuurlik om Jesus. Dit is Hy wat ter wille van die mensdom gesterf het en wat nou ter wille van ons leef. Met sy eerste koms hetHy ons van die straf wat sonde bring, kom bevry; en ook van die houvas wat dit oor ons gehad het; en Hy kom weer om ons van die teenwoordigheid van sonde te bevry. Die dood wat ons verdien het, het Hy aanvaar; sodat ons die lewe kan lei wat Hy verdien om te lei. In en deur Christus ontvang ons geregtigheid en word ons geheilig, en deur Hom gaan ons eendag verheerlik word.  Die Bybel fokus op hierdie twee komste van Christus – sy verlossende eerste koms; asook sy wederkoms om diegene wat Hy met sy lewe vrygekoop het, te kom haal. Die laaste boek van die Bybel, Openbaring, is juis geskryf om die wêreldop sy wederkoms voor te berei. Dit is God se dringende boodskap aan hierdie geslag. In vandeesweek se les bekyk ons hoe relevant Openbaring vir die hedendaagse, 21ste-eeuse mensdom is. Tesame gaan ons opnuut kyk na die beroep wat Jesus op sy eindtydkerk doen, naamlik: om die eindtydboodskap alom te verkondig.

_*Bestudeer hierdie week se les as voorbereiding vir Sabbat, 19 September._