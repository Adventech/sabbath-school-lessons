---
title:  Jesus se gesindheid teenoor mense
date:  16/08/2020
---

Jesus het altyd die goeie in ander raakgesien en het die beste in hulle na vore gebring. So het die destydse godsdienstige leiers dan vir Jesus gekritiseer. Hulle het onder andere gesê: “‘Hierdie man ontvang sondaars en eet saam met hulle’” (Luk. 15:2, OAB). Hulle was bekommerd omdat Hy tyd saam met dié “sondaars” deurgebring het. Vir die detydse godsdienstige leiers het godsdiens oor die handhawing van skeidsmure gegaan, en nie oor br van mensbetrokkenheid nie. Jesus se woorde – “‘Ek het nie gekom om mense te roep wat op die regte pad is nie, maar sondaars’” het hulle dronkgeslaan (Matt. 9:13, NAB). Die Fariseërs, Sadduseërs en skrifgeleerdes se godsdiens was een van vermyding. Hulle het sgeredeneer: “Doen alles in jou vermoë om nie deur ander se sonde besmet te word nie.” Jesus se leer was net mooi die teenoorgestelde. Hy het hom in hierdie “sonde-nes” begewe, met die doel om die mens te red. Hy het sondaars nie probeer vermy nie. Soos Jesus gesê het: Hy is “‘die lig van die wêreld’” (Joh. 8:12, NAB).

`Lees Matthew 5:13 en 14. Watter twee beelde gebruik Jesus om sy volgelinge te beskryf? Waarom dink jy het Hy hierdie beelde gekies? Lees ook Joh. 1:9 en hfst. 12:46, asook Fil. 2:15.`

Sout was een van die belangrikste hulpbronne in die antieke wêreld. Dit was ongelooflik waardevol. Die Romeinse legioene het dit met tye selfs as betalingsmiddel gebruik. Sout was ’n teken van rykdom, en is ook gebruik om kos mee te geur en te preserveer. Deur sy volgelinge m.b.v. sout te versinnebeeld, sê Jesus dus dat n die rykes n die maghebbers die ware rykdom van dié ou wêreld is. Nee, dit is elke toegewyde Christen wat ter wille van God se koninkryk ’n verskil op aarde maak. Hul dade van onbaatsugtige en mensliewende naastediens behou die goeie in die wêreld en gee smaak aan die samelewing.

Die tweede beeld wat Jesus (in Matteus 5:14) gebruik het, was dié van lig. Jesus se dissipels was en is “‘die lig vir die wêreld’” (NAB & OAB). Neem in ag dat lig nie die donker vermy nie, maar juis in die donker skyn. Dit probeer nie om eenkant te skyn nie. Nee, dit skyn en dring deur, en omskep donkerte in lig. Insgelyks moet Jesus se volgelinge die duisternis van dié aarde binnedring – die duister wat in ons buurte, gehuggies, dorpe en stede is – en dit met die heerlikheid van God bestraal.

`Oorweeg Jesus se woorde in Johannes 17:15-18. Soos die NAB tereg sê, behoort die Christen nie tot hierdie wêreld nie. Hoe verskil dit egter van vermyding? Wat het Jesus bedoel toe hy gebid het dat sy volgelinge nie van die wêreld is nie, maar wel na die wêreld toe gestuur is? Hoe doen ’n mens dit?`