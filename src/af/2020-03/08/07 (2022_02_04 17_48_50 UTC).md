---
title:  Vir verdere studie
date:  21/08/2020
---

“Talle glo glad nie in God nie, en het basies hul vertroue in die mens verloor. Tog waardeer hulle die weldade van diegene wat hulle simpatiekgesind en behulpsaam is. Wanneer diesulkes sien dat iemand hulle besoek; of dat siek mense gehelp word; of dat dié wat honger ly kos gegee en dié wat niks klere het nie, iets gegee word om te dra; of dat die treurendes vertroos word; en hoe daardie helper al hierdie mense tederlik op die Een wys vir wie se liefde en medelye hy of sy slegs ’n boodskapper is – en dit sonder enige aardse lof of vergoeding as dryfveer – tref dit die behoeftiges ten diepste. Skielik is hulle dankbaar. Geloof vat pos. Hulle sien dat God vir hulle omgee, en is bereid om te luiter na die geopende Woord” (Ellen G. White, The Ministry of Healing, bl. 145). Jesus se bediening – een van onbaatsugtige naastediens – berei harte voor, breek die skeidsmure van vooroordeel af, en skep ’n ontvanklikheid teenoor die evangelie. Die kerk is die liggaam van Christus, wat oraloor en liefderyk in mense se ware behoeftes voorsien. Christus stuur ons na ons plaaslike gemeenskappe om daar, in sy Naam, ’n verskil te maak. Hoewel ons versigtig moet wees om nie te verwêrelds nie – wat gewis ’n probleem is en duidelik gevare vir die kerk inhou – moet ons steeds leer om mense te ontmoet waar hulle hulle bevind. Ons moet bereid wees om God se werktuie te wees. Op watter vlak die persone wat ons bearbei ook al is, daarvandaan wil God hulle neem en ophef tot waar hulle moet wees.

**Vrae vir bespreking**:

`1. Waarom is Christus se bediening van medelye so ’n kragtige afbreker van die skeidsmure van vooroordeel, en ook ’n kragtige ontsluiter van harte sodat mense bereid is om bybelwaarhede aan te hoor? Stel jou voor hoeveel doeltreffender ons getuienis as ’n kerk sou wees, as ons net dieselfde onselfsugtige omgee vir ander as Jesus wou toon. `

`2. Dink aan ’n keer toe jy iets gesê het wat dalk waar was – selfs iets wat iemand moes hoor – maar wat verkeerd uitgekom het. Met ander woorde, jou oordrag `was skerp of jou lyftaal negatief. Wat het jy uit daardie flater geleer sodat jy ditnie weer doen nie? Byvoorbeeld, jy het geleer om eers tot bedaring te kom voorjy praat.

`3. Bepeins die volgende: dat almal wat genees word of uit die dood gewek word, een of ander tyd uiteindelik te sterwe kom. Wat leer ’n mens hieruit oor die wyse waarop gelowiges uitreikwerk behoort te behartig en naastediens behoort te verrig? `

`4. Watter soorte bedieninge (nuwe bedieninge) kan die gemeente loods om die plaaslike gemeenskap te dien? `

`5. Hoe kan die gemeente haar gemeenskapsgeoriënteerde projekte reg benut ten einde persone te help wat na geestelike antwoorde op soek is? `