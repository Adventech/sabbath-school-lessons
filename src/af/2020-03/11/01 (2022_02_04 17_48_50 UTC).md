---
title:  Om jou verhaal van Jesus mee te deel
date:  05/09/2020
---

### Skrifverwysings vir hierdie week se studie
Ef. 2:1-10, 1 Joh. 4:7-11, Mark. 5:1-20, Heb. 10:19-22, Gal. 2:20, 1 Kor. 1:30.

> <p>Geheueteks</p>
> “Dit het ek geskrywe aan julle wat glo in die Naam van die Seun van God, sodat julle kan weet dat julle die ewige lewe het en kan glo in die Naam van die Seun van God” (1 Johannes 5:13, OAB).

Soos ons in ’n vorige les gesien het, is ’n veranderende lewe die allerbeste getuienis dat niks so transformerend soos die evangelie is nie. Mense kan jou bybeluitleg bevraagteken. Oor leerstellings kan geredeneer word. Selfs hoe jy die Skrif verstaan, kan bevraagteken word. ’n Mens se persoonlike getuienis – oor wat Jesus vir jou beteken en wat Hy al in jou lewe gedoen het – dít word egter nie maklik in twyfel getrek nie.

Om te getuig, is om jou kennis van (en ervarings met) Jesus aan ander oor te dra. Dit beteken dat jy aan hulle vertel waarom Christus vir jou kosbaar is en ook wat Hy vir jou gedoen het. As ’n mens egter uitsluitlik op die reg en verkeerd van geloofsoortuiging fokus – dat jreg, en die ander persoon verkeerd bewys moet word – gaan jy met felle teenkanting begroet word. As ’n mens egter met harte wat deur genade verander is vir Jesus getuig – in verwondering oor sy liefde en met bewondering vir sy waarheid – sal ander beïndruk word deur die transformasie wat die waarheid in jou teweeggebring het. Waarheid wat binne die konteks van ’n veranderde lewe aangebied word, is uiters deurslaggewend.  Waar Christus die middelpunt van elke leerstelling is, en waar elke onderwysing in die Woord skarakter weerspieël, is die kanse groter dat diegene aan wie ons dit verkondig, die Bybelse leer sal aanvaar.

_*Bestudeer hierdie week se les as voorbereiding vir Sabbat, 12 September._