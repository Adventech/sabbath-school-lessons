---
title:  Om jou gawes te ontdek
date:  05/08/2020
---

`Vergelyk 1 Korintiërs 1:4-9 met 2 Korintiërs 1:20-22. Wat sê dit oor God se beloftes en veral oor gawes van die Gees in aanloop tot die wederkoms van Christus?`

God belowe dat die kerk voor sy koms al die gawes van die Gees ten toon sal stel, en sy beloftes staan vas. Hy het ons die Heilige Gees gegee om in ons harte te getuig, om elke gelowige te rig sodat ons die gawes wat Hy ons gegee het, beter sal verstaan. God is die gewer van die gawes, en God is ook die een wat deur die Heilige Gees daardie gawes aan ons openbaar.

`Lees Lukas 11:13, Jakobus 1:5 en Matteus 7:7. Wat staan elkeen te doen wat graag wil ontdek watter gawes God hom/haar gegee het? Wat nooi die Here ons om te doen?`

’n Mens ontvang die gawes van die Heilige Gees wanneer jy jou lewe aan God wy en vir Hom vra om aan jou te openbaar watter gawes Hy jou gegee het. Wanneer ons ons harte van alle selfverheerliking leegmaak en voorrang aan die diens van Jesus gee, sal dieinfluisterende Gees sy gawes aan ons openbaar. “Eers nadat die dissipels gelowig en biddendhulself aan die werking van die Gees oopgestel het, het die [verwagte] uitstorting gekom. Op daardie oomblik is die skatte van Bo in die volgelinge van Christus se sorg geplaas… In Christus is hierdie gawes [van die Gees] reeds ons s’n. Tog vind die inbesitneming daarvan eers plaas wanneer ons gereed staan om die Gees te ontvang” (Ellen G. White, Christ’s Object Lessons, bl. 327).

Gawes van die Gees (see 1 Kor. 12:4-6) is eienskappe wat God ons gee om Hom mee doeltreffend te dien. Die bedieninge waarby ’n mens betrokke is, is waar die gelowige gewoonlik hierdie gawes kan gebruik. Die beplande en spontane aktiwiteite van ’n betrokke bediening bied ons die geleenthede vir die uitleef van ons gawes. Bedrewenheid in ’n bepaalde gawe word nie ontvang nie, dit word egter aangekweek. Let dus op dieinfluistering van die Gees. Hy sal jou wys by watter soort persoonlike bediening jy betrokkebehoort te raak. Deur gebed sal hy jou op die regte spoor bring, sodat jy jou gawes deur een of ander vorm van evangelisasie uitgeleef kan word.

`Wat is jou spesifieke gawes? Meer belangrik: hoe kan jy, in diens van die Here enter wille van sy koninkryk, meer bedrewe in daardie gawes raak?`