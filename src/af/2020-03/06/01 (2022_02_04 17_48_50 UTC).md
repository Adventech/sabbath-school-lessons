---
title:  Onbeperkte moontlikhede
date:  01/08/2020
---

### Skrifverwysings vir hierdie week se studie
1 Kor. 12:12, Matt. 3:16-18, 1 Kor. 12:7 en hfst. 1:4-9, asook Matt. 25:14-30.

> <p>Geheueteks</p>
> “Maar al hierdie dinge is die werk van een en dieselfde Gees, wat aan elkeen afsonderlik ’n gawe uitdeel soos Hy wil” (1 Korintiërs 12:11, NAB).

Die Here roep ons om vir Hom te getuig (Hand. 1:8, Jes. 43:10). Om vir Christus te getuig, is egter nie ’n spesiale gawe van die Gees vir ’n klein groepie uitverkorenes nie. Allermins. Dit is die Godgegewe roeping van elke Christen.  Die Bybel gebruik verskillende uitdrukkings om ons roeping in God en Christus te verwoord. Ons is onder andere “die lig vir die wêreld,” “gesante van Christus” en “’n koninklike priesterdom” (Matt. 5:14, 2 Kor. 5:20, 1 Pet. 2:9; NAB). Hierdie einste God wat ons tot getuienis en naastediens roep, rus ons ook daarvoor toe. Hy skenk aan elke gelowiges bepaalde gawes van die Gees. Tog roep die Here nie persone wat klaar opgelei is nie. Nee, diegene wat Hy klaar geroep het, lei Hy op. Die gawes van die Gees is soos die gawe van verlossing – elkeen wat glo ontvang dit vrylik.

Namate ’n mens jou aan die Here wy en jy jou tot sy diens verbind, word die moontlikhede vir bediening eindeloos. “Diegene wat die eie-ek verloën het en wat dan toelaat dat die Heilige Gees in en deur hulle werk, en wat gevolglik ’n lewe gewy aan God lei – die nut van diesulkes ken geen perke nie” (Ellen G. White, The Ministry of Healing, bl. 159). In vandeesweek se les kyk ons na die moontlikhede vir persoonlike bediening deur die gawe van die Heilige Gees, en sien dat die lewe vir elke gelowige inderdaad “Onbeperkte moontlikede” inhou.

_*Bestudeer hierdie week se les as voorbereiding vir Sabbat, 8 Augustus._