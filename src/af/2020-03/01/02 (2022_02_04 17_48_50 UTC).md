---
title:  Godgegewe verlossingsgeleenthede
date:  28/06/2020
---

Aan elkeen op aarde gee die Here daagliks die geleentheid om Hom te leer ken. Deur dieinfluisterende Gees wek Hy oortuiging in die hart. In die skoonheid en kompleksiteit vandie natuur openbaar Hy Homself aan die mens. Die duiselingwekkende omvang, orde en simmetrie van die heelal getuig van ’n God sonder grense, ’n God met onbeperkte wysheid, en oneindige mag en krag. Hy beskik dit so dat omstandighede in ons lewens ons nader na Hom trek.

Alhoewel die Here Homself deur hierdie dinge openbaar – deur die influistering van die Gees, deur die voortreflikhede van die natuur, en deur sy voorsienigheid – is die lewe enbediening van Jesus Christus die duidelikste openbaring van sy liefde. Wanneer ’n mens dus Jesus met ander deel, gee jy hulle die beste reddingsgeleentheid.

`Lees Lukas 19:10 en vergelyk dit met Jakobus 5:19 en 20. Wat leer ons uit Lukas se Evangelie oor die doel van Christus se eerste koms? Hoe maak ’n mens om deel van Christus se reddingspoging te wees, om saam met Hom te werk?`

Jakobus skryf: “Weet dan dat hy wat ’n sondaar van sy dwaalweg terugbring, hom uit die dood red en maak dat ’n menigte sondes vergewe word” (hfst. 5:20, NAB). Die Sendbrief aan die Romeine vul dit egter aan. In hoofstukke 1 en 2 sê dit dat Jood sowel as nie-Jood ’n openbaring van God ontvang het – die Jode deur die profesie in Gods Woord en die nie-Jode deur die natuur – maar dat albei sonder Christus verlore is. In Romeine 3 tot 5 wys Paulus daarop dat verlossing uitsluitlik deur genade kom en dat ’n mens dit slegs uit geloof ontvang. In Romeine 6 tot 8 beskryf hy hoe die genade waardeur elke gelowige regverdig gemaak word, ook ’n heiligmakende genade is. In Romeine 10 skryf die apostel: “Elkeen wat die Naam van die Here aanroep, sal gered word” (hfst. 10:13, NAB); en wys daarop dat geeneen sy Naam kan aanroep as hulle nie in Hom glo nie, en dat hulle nie kan glo as hulle dit nog nie gehoor het nie, en dat hulle nie die goeie nuus kan hoor as niemand hulle daarvanvertel het nie. Met ander woorde: ons hardloop figuurlik-gesproke in God se aflosspan teneinde die verlore mensdom met die goeie verlossingsnuus te bereik.

`Ons getuig nie om mense hul enigste kans op redding te gee nie, maar om hulle hul beste kans op redding te gee. Die vraag is net: wat presies is ons rol in God se plan ter redding van die mensdom? Wat meer is: hoeveel mense het al die evangelie uit j mond hoor kom?`