---
title:  'Oortuigende getuies: Die krag van persoonlikegetuienis'
date:  04/07/2020
---

### Skrifverwysings vir hierdie week se studie
Mark. 5:15-20 en hfst. 16:1-11, Hand. 4:1-20, 1 Johannes 1:1-3, Gal. 2:20, Hand. 26:1-32.

> <p>Geheueteks</p>
> “Want vir ons is dit onmoontlik om nie te spreek oor wat ons gesien en gehoor het nie” (Hand. 4:20, OAB).

Daar is soveel krag in persoonlike getuienis, om te getuig van die dinge wat God in j lewe gedoen het. Wanneer die liefde van Christus die polsslag van ’n mens se lewe word, en sy genade jou transformeer, het jy beslis iets sinvols oor Christus te sê. ’n Mens kan weliswaar getuig oor die dinge wat Jesus vir iemand anders gedoen het. Om egter jou eie wedervaringe met Christus persoonlik oor te dra, is iets heeltemal anders.

Dit is moeilik om iemand se persoonlike getuienis summier te verwerp. Mense kan jou teologie en selfs jou skrifuitleg bevraagteken. Hulle kan ook formele godsdiens verwerp. Tog het die krag van die evangelie selfs ’n uitwerking op skeptici wanneer ’n mens getuig en sê: “Na jare van wanhoop het ek nou hoop. Na skuldgevoelens my byna opgevreet het, het ek nou gemoedsrus. Na ’n doellose bestaan het ek uiteindelik ’n lewensdoel gevind.”  Party mense beleef ’n skielike en dramatiese bekering, soos dié wat Paulus op die Damaskuspad gehad het. Meer dikwels is dit ’n ontluikende besef oor hoe kosbaar Jesus in werklikheid is, ’n diepe waardering vir sy wonderbare genade, asook ’n allesoortreffende waardering vir die verlossing wat Hy die mens vrylik bied. Christus bring ’n ingrypende klemverskuiwing in ’n mens se lewe mee. Dít is die soort getuienis wat die wêreld so broodnodig het, wat die mense graag wil hoor.

_*Bestudeer hierdie week se les as voorbereiding vir Sabbat, 11 Julie._