---
title:  Vir verdere studie
date:  10/07/2020
---

Lees Ellen G. White se “‘Almost Thou Persuadest Me’” op bl. 433-438 in The Acts of the Apostles. Die kern van die Christelike lewe is ’n boesemvriendskap met Jesus, ’n band wat so heg en veelvlakkig is dat ’n mens graag vir ander daarvan wil vertel. Hoewel die regte leerstellings ongetwyfeld belangrik is, kan niks die plek inneem van ’n lewe wat deur genade getransformeer en deur liefde verander is nie. Ellen G. White sê dit duidelik in die volgende aanhaling: “Ons Heiland weet dat dit nie slim argumente is wat verharde harte versag of wat deur al die wêreldsheid en selfsug sny nie – hoe logies sulke argumente ook al mag wees. Jesus het geweet dat sy dissipels behoefte aan die invulling van die Gees gehad het; dat die evangelie slegs doeltreffend is as dit kom van mense wie se harte vinniger klop oor, en van mense wie se welbesproke monde spreek van, ’n lewende kennis van die een wat die weg, die waarheid en die lewe is” (The Acts of the Apostles, bl. 31). In die boek The Desire of Ages (destyds beskikbaar as Koning van die Eeue), maak sy ook die volgende kragtige stelling: “Wanneer die blote prediking van leerstelling net mooi niks uitrig nie, is dit die wonderbare liefde van Christus wat harte tem en versag” (bl. 826).

Party mense glo verkeerdelik dat ’n mens ander van bepaalde bybelwaarhede moet oortuig wanneer jy vir Christus getuig. Hulle getuig dus oor die waarhede wat hulle self in die Skrif bestudeer het. Hoewel dit beslis belangrik is om hierdie waarhede uit Gods Woord op ’n paslike tyd met ander te deel, het ’n mens se persoonlike getuienis meer met bevryding van skuld en met innerlike vrede te make. Dit gaan oor die genade, vergifnis, krag, hoop en vreugde wat ’n mens in Jesus ontdek het; wat ’n mens ontvang deur die ewige lewe wat Hy jou vrylik en genadiglik bied.

**Vrae vir bespreking**:

`1. Hoekom dink jy is ’n mens se persoonlike getuienis so kragtig in die beïnvloeding van ander? Hoe het ander se getuienisse jou en jou Christelike wandel al beïnvloed? `

`2. Bespreek die volgende in klastyd: jou en die ander klaslede se antwoord op Maandag se slotvraag. Waarom is ’n daaglikse ervaring met Christus se belangrik, en nie net vir ’n mens se getuienis oor Hom nie maar ook vir jou persoonlike geloofpad? `

`3. ’n Kragtige getuienis kan weliswaar doeltreffend in sieleredding wees. Waarom is ’n vrome en Godgerigte lewe egter ’n belangrike deel van daardie getuienis? `

`4. Deel jou persoonlike getuienis met die klas. Onthou net: die idee is om ander te vertel van die dinge wat Jesus vir jou in die verlede gedoen het, asook wat Hy vandag vir jou beteken. Watter verskil maak Jesus in j lewe?      `