---
title:  Jesus se selfopofferende liefde
date:  20/09/2020
---

Die apostel Paulus sê dat die gesindheid van Christus in ons moet wees, m.a.w. dat ons in dié verband ontvanklik moet wees, dat ons daardie gesindheid in ons lewens moet toelaat. Dit lei natuurlik tot ’n aantal fassinerende vrae. Watter gesindheid hét Jesus gehad? Deur watter gedagtes het Hy Hom laat lei? Wat was sy denkwyse in ’n neutedop?

`Lees Filippense 2:5-11. Hoe toon hierdie verse die kern van Christus se denkwyse, asook die beginsels wat beslag en rigting aan sy lewe gegee het?`

Jesus was nog altyd een met God. Paulus gee uiting aan hierdie ewige waarheid wanneer hy sê: “Hy, wat in die gestalte van God was, het dit geen roof geag om aan God gelyk te wees nie” (Fil. 2:6, OAB). Die Koine-Grieks wat hier as “gestalte” vertaal word, is diewoord morphē; en kan met die Afrikaanse sinsnede “in wese” of “wesenlik” vergelyk word.

As twee dinge wesenlik ooreenstem, beteken dit dat hulle in werklikheid gelykwaardig is. The SDA Bible Commentary stel dit soos volg: “Dit plaas Christus op gelyke voet met die Vader, en stel Hom vêr bo enige ander magte en kragte. Paulus lê hierop klem, en teken so ’n duideliker prentjie oor die verreikende aard van die vernedering wat Christus [deur sy vleeswording] aanvaar het” (Volume 7, bl. 154). Met verwysing na sy ewige aard, skryfEllen G. White in dié verband: “In Christus is lewe – die oorspronklike soort – eerstehands, en nie lewe uit ander lewe nie” (The Desire of Ages, bl. 530).

Jesus, wat van ewigheid af die Vader se gelyke was en steeds is, “het Homself verneder” (NAB), oftewel “het Homself ontledig” soos die OAB dit stel (en wat inderdaad ook nader aan die oorspronklike Koine-Grieks is). Jesus het Hom vrywilliglik “leeggemaak” van die voorregte, en van die dinge waarop Hy as God se gelyke geregtig was, sodat Hy as mens gebore kon word om in diens van die mensdom te staan. As ’n dienskneg (of selfs die NAB se veel sterker “slaaf”) het Hy die liefde van God as ’n ewige beginsel aan die ganse heelalkom toon, totdat Hy uiteindelik die hoogste uitdrukking van daardie liefde aan die kruis gegee het. Hy het sy lewe gegee om ons lewens vir ewig te red. Selfopofferende liefde is die kern van Jesus se denkwyse. Om Jesus te volg, beteken dat ’n mens liefhet soos Hy liefgehad het. Jy dien soos Hy gedien het, en is bedieningsgeoriënteerd soos Hy was. Ons moet toelaat dat Jesus ons, deur die Heilige Gees, van selfsugtige ambisies ontledig. Hierdie ontlediging het wel ’n prys. Dit het Jesus immers alles gekos. Die Skrif sê egter dat Jesus vir sy groot opoffering beloon is: “Daarom het God Hom ook uitermate verhoog en Hom ’n naam gegee wat bo elke naam is” (Fil. 2:9, OAB). Die hemel maak alle opofferings wat ons hier op aarde moet maak, meer as die moeite werd. Opofferings? Ja, dié gaan daar beslis op die geloofpad wees. Tog sal die vreugdes van ons diens aan God en die mens daarvoor opmaak. Wat meer is, die eindelose vreugde wat die ewige lewe saam met Christus bring,

`Wanneer laas moes jy die eie-ek kruisig sodat Christus eerste kon kom? Let opjou antwoord. Wat sê dit vir jou oor wandel met God?`