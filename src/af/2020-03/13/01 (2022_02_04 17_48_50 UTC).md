---
title:  ’n Geloofsprong vir Christus
date:  19/09/2020
---

### Skrifverwysings vir hierdie week se studie
Fil. 2:5-11; Matt. 4:18-20; Hand. 9:3-6 en verse 10-20; Johannes 21:15-19 en 1 Johannes 3:16-18.

> <p>Geheueteks</p>
> “Dieselfde gesindheid moet in julle wees wat daar ook in Christus Jesus was: Hy wat in die gestalte van God was, het sy bestaan op Godgelyke wyse nie beskou as iets waaraan Hy Hom moes vasklem nie, maar Hy het Homself verneder deur die gestalte van ’n slaaf aan te neem en aan mense gelyk te word” (Filippense 2:5-7, NAB).

Om die majesteit van die hemel prys te gee, om engele wat jou aanbid en die samesyn met die Vader agter te laat – wat ’n opoffering om te maak! Tog het Jesus na hierdie wêreld van lyding en dood gekom ten einde die Vader se liefdevolle karakter te openbaar, ook om die hart van die mens terug te wen en om ons vry te koop. “Die prys wat vir ons verlossing betaal is, sal nooit tot ons deurdring nie. Eers wanneer die verlostes saam met die Verlosser voor die troon van God staan, sal ons dit besef. Op daardie oomblik – met die majesteit van ons ewigetuiste wat die sintuie oorval en meevoer – sal ons onthou dat Jesus al hierdie dinge ter wille van ons agterweë gelaat het, en dat hy nie net die hemelhowe as ’n ontheemde verlaat het nie, maar dat Hy boonop bereid was om die gevare [van so ’n sending] te trotseer – die moontlikheid van mislukking en ewige verlies. Dan sal ons ons krone afhaal en aan sy voete neerwerp, en ’n lied aanhef: ‘Die Lam wat geslag is, is waardig om te ontvang die krag en rykdom en wysheid en sterkte en eer en heerlikheid en lof’ (Op. 5:12, OAB)” (Ellen G. White, The Desire of Ages, bl. 131). Die prys wat Jesus vir ons verlossing betaal het, is onberekenbaar groot. Om op die Heiland se leiding te reageer en sy voorskrifte te gehoorsaam, en om by Hom aan te sluit en ter wille van die koninkryk uit te reik nadiegene wat besig is om verlore te gaan, vereis opoffering. Hoewel ons opofferings in geen opsig met Syne vergelyk kan word nie, verg sieleredding ’n geloofsprong. Dit was ’n geloofsprong vir Christus, en dit is vir ons ’n geloofspring vir Christus. Dit neem ons uit ons gemaksone, die onbekende in. Soms vra die Here ons om opofferings te maak. Tog is die vreugdes wat Hy ons belowe veel groter as daardie opofferings.

_*Bestudeer hierdie week se les as voorbereiding vir Sabbat, 26 September._