---
title:  Om die Waarheid met liefde oor te dra
date:  25/08/2020
---

Vriendskap is egter nie al wat tel wanneer gelowiges siele vir Christus probeer wen nie. ’n Mens kan immers baie vriende hê, mense by wie jy lekker kuier en wie se samesyn jy vreeslik geniet. Tog het ’n mens, in terme van ewige dinge, geen impak as jy nooit met hulle praat oor wat Jesus vir jou beteken en hoe Hy jou lewe verander het nie. Ten spyte van die genot wat hulle uit jou geselskap put, moet ’n mens in gedagte hou: ons is tot hoër dinge geroepe, om meer as net “aangename geselskap” vir ander wees. Om mense na Christus te lei, behels meer as net vriendskap. Tog kan ’n onvriendelike gesindheid mense afstoot – van Christus en die evangelie.  Die apostel Paulus herinner gelowiges om “in liefde die waarheid” te praat (Ef. 4:15, OAB). Vriendskapsbande word gesmee wanneer ’n mens soveel as moontlik met ander saamstem; wanneer jy jou aanvaarding toon, en hulle op die regte tye vir die regte dinge komplimenteer. Ons behoort die gewoonte aan te kweek om die goeie, in plaas van die sleg, in ander raak te sien. Dit is onontbeerlik!

`Lees 2 Tessalonisense 1:1-4. Stel ‘n lys op van  bepaalde dinge waarvoor Paulus die gelowiges daar prys.`

Sommige mense skep vreeslik behae in foutvind. Dit wil voorkom of hulle ’n genot uitander se flaters put, al is dit net om beter oor hulself te voel. Paulus was net mooi dieteenoorgestelde. Hy het na die mooi in die gemeentes wat hy bedien het, gesoek. Natuurlik het hy wel verkeerde optrede en denkwyses uitgewys, en sonde is ook nie verskoon nie. Nietemin was die opbou van die gemeentes wat hy gevestig het vir hom die hoofsaak. Om pertinent dinge wat hulle reg gedoen het uit te wys, was een van sy opboutegnieke.  Let op die volgende Ellen G. White-aanhaling. Haar kommentaar oor die smee van opbouende bande met ander en hoe belangrik dit is, is besonder merkbaar. “As ons ons net voor die

Here wou verootmoedig; en vriendelik, hoflik, sagmoedig en barmhartig teenoor ander wouwees; sou daar ’n honderd gesprekke oor die waarheid kon wees, waar daar nou net een is” (Testimonies for the Church, vol. 9, bl. 189).

Bepeins Ellen G. White se woorde hierbo. Hoe sou die kerk daar uitgesien het aselke lid van vriendelikheid, hoflikheid, sagmoedigheid en medelye oorgeloop het?

`Hoe sou die kerk vaar as dit so moes gaan? Doen ’n bietjie introspeksie en vra jouaf: hoe kan ek myself in dié verband verbeter.`