---
title:  Vir verdere studie
date:  14/08/2020
---

Lees Ellen G. White se “A Knowledge of God” op bl. 87-91 in Steps to Christ, “Bible Readings With Families” op bl. 192-193 in Gospel Workers, asook “Bible Work Techniques” op bl. 481-486 in Evangelism. Die Here werk in die mense om ons se harte. Met die nodige geestelike onderskeidingsvermoë sal ons die werking van die Gees in ander se lewens kan bespeur, en dan sal die kans om te getuig, nie verspeel word nie. Namate God die grond van ander se harte voorberei, het ons die geleentheid om die saadjies van die evangelie te saai. Die Heilige Gees het Nikodemus innerlik voorberei – so ook die Samaritaanse vrou by die put, die vrou wat aan bloedvloeiing gely het, die boetvaardige dief aan die kruis, die Romeinse hoofman oor honderd, en vele ander wat die Woord van die Vader vr hul eersteontmoeting met Jesus ontvang het. Deur hul lewensomstandighede en die influistering vandie Heilige Gees is diesulkes voorberei op Christus se boodskap.  Om saam met iemand te bid, of ’n bybelbelofte met daardie persoon te deel, of bloot leesstof aan hom of haar te gee – is iets wat baie gelowiges huiwer om te doen. Wanneer ’n mens egter die gevoel kry dat jy jou geloof met iemand behoort te deel, gebeur dit in die meeste gevalle onder ’n dubbele ingewing van die Heilige Gees – die Gees praat met jou omdat Hy reeds daardie persoon op jou getuienis voorberei het.

**Vrae vir bespeking**:

`1. Gestel iemand nader jou, vreeslik skuldig oor iets wat daardie persoon verkeerd gedoen het en waarvoor hy/sy vergifnis by God soek. Watter raad sal jy hom/ haar gee? Van watter bybeltekste sal jy daardie persoon vertel? Dink aan jou eie belewenisse betreffende skuldgevoelens en die krag van God se vergifnis. Hoe het jy dit te bowe gekom? `

`2. Soms bring die Here mense oor ’n mens se pad omdat Hy verlang dat hulle die waarheid ontdek. Hoe bly ’n mens egter, geestelik gesproke, “op die uitkyk” om sulke persone raak te sien? `

`3. Dink ’n bietjie aan die krag van God en die krag van sy woord (en Woord), soos dit in die opgetekende skeppingsverhaal en die gebeurtenis self gestalte vind. Die heelal as ’n verskynsel is nie iets wat ons kan kleinkry nie omdat dit byna oneindig groot is. Om te dink dat die God wat dit geskep het duidelik groter as sy skepping moet wees! Hoe vertroos die wete ’n mens dat die God wat ons dien almagtig is? Tog is Hy nie net almagtig nie. Hy het ons boonop lief. Watter groot hoop put ’n mens uit die besef dat God beide almagtig en liefdevol is? Hoe kan hierdie kennis ’n mens help om ’n beter getuie vir Jesus te wees? `