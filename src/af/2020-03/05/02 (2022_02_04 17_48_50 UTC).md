---
title:  Jesus en die belofte van die Heilige Gees
date:  26/07/2020
---

Met hierdie belofte – dat hulle die Heilige Gees sal ontvang – verdryf Jesus die dissipels se vrese oor sy komende weggaan en hemelvaart. “‘Dit is vir julle voordelig dat Ek weggaan,’” sê Jesus, “‘want as Ek nie weggaan nie, sal die Trooster nie na julle kom nie; maar as Ek weggaan, sal Ek Hom na julle stuur’” (John 16:7, OAB). Die Koine-Grieks wat hier as

“Trooster” vertaal word, is paráklētos, wat helper beteken. Dit verwys na “een wat aaniemand se sy is” of “een wat bystaan” – m.a.w. iemand wat hulp verleen. Een van die hooffunksies van die Heilige Gees is om elke gelowige by te staan, om ons te bemagtig en te begelei in ons getuienis vir Christus. Wanneer ’n mens dus vir Jesus getuig, is jy nie alleen nie. Die Heilige Gees is aan jou sy en lei jou na persone wat opreg na die waarheid soek. Reeds voor ons hulle ontmoet, berei Hy hulle harte voor. Die Gees wys ons wat om te sê,bring die soeker tot oortuiging, en versterk hom of haar om op sy influisteringe ag te slaan.

`Lees Johannes 15:26 en 27, asook Johannes 16:8. Wat sê hierdie verse vir ’n mens oor die Heilige Gees se rol in getuienislewering?`

Die Heilige Gees getuig of lewer getuienis van Jesus.  Sy hoofdoel is om soveel as moontlik mense na Jesus te lei.  Sy sending is om Jesus te verheerlik. In hierdie hoedanigheid bring Hy elke gelowige tot ’n pligsbesef, naamlik dat ons vir Jesus moet getuig. Dit is Hy wat ons oë oopmaak; wat maak dat ’n mens al die evangelisasiemoontlikhede in die mense wat jy teëkom, raaksien. Die Gees werk agter die skerms om soekers ontvanklik vir die blye boodskap te maak.

In die Evangelie van Johannes stel Jesus dit so duidelik. Hy “‘sal Hy die wêreld oortuig van sonde’” (hfst. 16:8, OAB). Met ander woorde, Hy beweeg harte tot die diepere besef van hul vervreemding van God en hulle behoefte aan bekering en berou.  Die Heilige Gees oortuig ook die wêreld “van geregtigheid” (OAB). Die Heilige Gees bring nie net alle sonde aan die lig nie, Hy lei ons ook in die weë van geregtigheid. Hy openbaar die heerlikheid van Jesus se geregtigheid, sodat ons besef hoe ons eie sondigheid daarteenoor afsteek. Tog is die uitwys van die omvang van ons sondigheid nie al wat die Gees doen nie. Nee, Hy toon bowenal die goedheid, goedhartigheid, medelye en liefde van Jesus; en herskep ons na daardie volmaakte beeld. Om te getuig, is bloot om saam met die Heilige Gees te werk om Jesus te verheerlik. In die krag van die Gees, en onder Sy begeleiding, getuig ons van hierdie wonderbare Christus wat ons lewens heeltemal verander het.

Wanneer dit by ’n passie vir sieleredding kom, moet ’n mens deurentyds besef datdit nie die gelowige is wat bekering bewerkstellig nie. Slegs die Gees kan dit doen.

`Waarom moet ’n mens dit altyd voor oë hou?`