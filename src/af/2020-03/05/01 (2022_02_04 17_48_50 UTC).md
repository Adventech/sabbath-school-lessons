---
title:  'Getuienis: Bemagtig deur die Gees'
date:  25/07/2020
---

### Skrifverwysings vir hierdie week se studie
Joh. 15:26 en 27, Hand. 2:41 en 42, Hand. 8:4, Heb. 4:12, Hand. 17:33 en 34, en Hand. 18:8.

> <p>Geheueteks</p>
> “Nadat hulle gebid het, het die plek waar hulle bymekaar was, geskud. Hulle is almal met die Heilige Gees vervul en het met vrymoedigheid die woord van God verkondig” (Handelinge 4:31, NAB).

Dit het seker na ’n onbegonne taak gelyk toe Jesus die opdrag gee: “‘Gaan die hele wêreld in en verkondig die evangelie aan die ganse mensdom’” (Mark. 16:15, OAB). Hoe gaan hulle dit ooit gedoen kry? Hulle is dan so min en hulle hulpbronne uiters beperk! Om alles te kroon is hulle ongeletterd. Doodgewone mense. Gelukkig het hulle ’n buitengewone God aanbid, Een wat hulle vir hierdie buitengewone taak sou bemagtig.  Let op Jesus se woorde aan hulle: “‘Maar julle sal krag ontvang wanneer die Heilige Gees oor julle kom, en julle sal my getuies wees in Jerusalem sowel as in die hele Judea en in Samaria en tot in die uithoeke van die wêreld’” (Hand. 1:8, NAB). Dié bemagtiging deur die Gees sou hulle in staat stel om die boodskap van die kruis met die soort krag te verkondig wat lewens verander en die wêreld transformeer. Die Heilige Gees het hul getuienis doeltreffend gemaak. Binne enkele dekades het die evangelie inderdaad ook ’n impak op die ganse wêreld. Handelinge sê dat hierdie eerste gelowiges “die hele wêreld in beroering gebring” het (Hand. 17:6; NAB, tydvorm aangepas). Die apostel Paulus noem by ’n ander geleentheid dat die evangelie “aan al die mense op die aarde verkondig is” (Kol. 1:23, NAB). In hierdie week se les fokus ons veral op die rol van die Heilige Gees in die bemagtiging van gelowiges om te getuig vir Christus.

_*Bestudeer hierdie week se les as voorbereiding vir Sabbat, 1 Augustus._