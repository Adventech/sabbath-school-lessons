---
title:  Vir verdere studie
date:   05/10/2018
---

Ellen G. White, “The Creation,” bl. 44–51, en “The Call of Abraham,” bl. 125–131, in Patriarchs and Prophets. God se oorspronklike doelstellings vir die kroon van sy skepping – die mens – blyk duidelik uit twee instelling: Die gesin as ’n hegte eenheid (Gen. 2:21–24) en die Sabbat. Die Sabbat was en is aan die ganse mensdom geskenk, soos Jesus dit onomwonde in Markus 2:27 en 28 stel. Om die waarheid te sê, die wêreldomvattende aard van die Sabbatdag is reeds sigbaar in die skeppingsverhaal in Genesis, toe God die sewende dag opsygesit het. Daardie gebeurtenis strek verder terug as die roeping van Israel as verbondsvolk. Dit neem ons na God se skepping voor die sondeval. Die Sabbat kon dus die mensdom op ’n kragtige wyswe verenig het, as almal net daarby wou hou. Dit was God se rusdag, geskep met die doel om die afstammeling van Adam en Eva daaraan te herinner dat hulle in Christus, en ook onderling, een was en steeds is. “Beide die Sabbat en die gesinseenheid het in Eden ontstaan, en in die Godsplan vorm die twee ’n hegte en onafskeidbare eenheid. Op daardie dag het ons die geleentheid om die lewe te smaak soos dit in Eden was - meer so as met die ander dae. God het dit so beskik dat die lede van die gesin in ’n gees van samehorigheid moet saamwerk en saam studeer, dat hulle in aanbidding en ontspanning moet saam wees – die pa as priester van die huishouding, en albei ouers as onderwysers en bondgenote vir hul kinders” (Ellen G. White, Child Guidance, bl. 535). 

**Vrae vir bespreking** 

`Eva is geskape uit ’n deel van Adam wat uit sy sy geneem is. Hoe toon dit die hegte en intieme band wat veronderstel is om tussen ’n vrou en haar man te wees? ’n Mens sien ook regdeur die Skrif dat God die intieme verhouding tussen ’n man en vrou as simbool gebruik. Daarmee versinnebeeld Hy die hegte band wat Hy vir die band tussen Hom en kinders begeer. Hoe sluit dit aan by die wyse waarop Eva geskape is, en wat leer ons daaruit?` 

`Die verhaal oor die toring van Babel dui daarop dat etniese en taaldiversiteit nie deel van God se oorspronklike plan was nie. Nou dat ons dit wel het, is die vraag net: Hoe gemaak om sulke verskille te oorbrug? Hoe kan die kerk eenheid en harmonie bewerkstelling; ten spyte van die skeidsmure wat ras, taal en kultuur bring?` 

`In watter opsigte stem die roeping van Israel van ouds met ons roeping as Sewendedag-Adventiste ooreen? Meer belangrik, watter lesse put ons uit daardie ooreenkomste sodat ons aan ons hoër roeping in Christus Jesus getrou kan bly?` 

**Opsomming**: Die nuutgeskape mens was veronderstel om ’n gesin te wees. Ons moes een wees en in harmonie saamleef. Ongelukkigheid het die ongehoorsaamheid van ons stamouers die Godsplan ontwrig. Gelukkig roep die Here vir Abraham. So bring Hy dan letterlike en later ook geestelike Israel tot stand, ’n verbondsvolk deur wie Hy die hoop op herstel deur Jesus Christus – en deur Hom alleen – lewend hou. 