---
title:  Vir verdere studie
date:   09/11/2018
---

Ellen G. White, “The Divine Shepherd,” bl. 476–484, in die boek Desire of Ages; “The Church on Earth,” bl. 240–243, in Counsels for the Church. “Met die tempelgebou in Jerusalem asook die immerteenwoordige Grieks-Romeinse strukture as verwysingsraamwerk,span die Nuwe-Testamentiese skrywers die tempel as metafoor in. Hulle doen dit sodat gelowiges ’n aantal dinge kan visualiseer – die gewydheid van die kerk, God se rol in die daarstelling en groei van sy liggaam, die leiding van Christus en die Heilige Gees wat tesame daaraan beslag gee, asook die eenstemmigheid van lidmate. Op die oog af impliseer dié fokus op argitektuur ’n onveranderlikheid. Tog word dié metafoor uit die nie-lewende wêreld met een uit die lewende wêreld gekombineer, met die [dinamiese] bouproses wat dikwels benadruk word. Die tempel-beeld is dus nie staties nie. ‘Dit noop ’n mens om dié beeld as ’n voortgesette konstruksiewerk, eerder as ’n voltooide pragstuk, te sien.’ ’n Wonderlike voorreg het ons te beurt geval – naamlik om in alle ootmoed – in ons doen en late en ontvouing – te bely dat die kerk ‘die tempel van die lewende God’ is (2 Kor. 6:16, OAB)” (John McVay, “Biblical Metaphors for the Church: Building Blocks for Ecclesiology,” in Ángel Manuel Rodríguez, redakteur, Message, Mission, and Unity of the Church [Hagerstown, Maryland: Review and Herald®, 2013], bl. 52). 

**Vrae vir bespreking** 

`Dink nou aan die metafore wat die Bybel vir die kerk gebruik. Van watter een hou jy die meeste, en hoekom? Lees die volgende skrifgedeeltes vir verdere beelde: 1 Tim. 3:15, 2 Tim. 2:3–5, 1 Pet. 2:9. Watter nuwe insae bied dit ons?` 

`“God wil hê dat sy kinders in die hegte band van Christelike samesyn moet saamkom. Wedersydse vertroue is van kardinale belang vir die welstand van die kerk, so ook saamstaan in tye van geestelike krisis. ’n Enkele onverstandige of roekelose handeling kan die kerk in die moeilikheid bring, en probleme op die hals haal wat jare neem om te herstel” (Ellen G. White, Testimonies for the Church, vol. 3, bl. 446). Wat sê dit vir ons oor die tipe pogings ons moet aanwend om eenheid in die kerk te beskerm? Watter rol het elkeen van ons in daardie heilige verantwoordelik te speel?` 

`Uit Sondag se les het ons die volgende geleer: Dat ons vir ons verlossing op God se genade aangewese is. Ten spyte van die feit dat ons die “volk van God” is, is ons totaal onverdienstelik. Om die waarheid te sê, ’n mens kan dit ook só sien: Ons is slegs die “volk van God” omdat ons op God en sy verdienste staatmaak. Is dit ’n geldige redenesie? Gee ’n rede vir jou antwoord.` 

**Opsomming**: Die Nuwe Testament gebruik verskillende metafore om beide die aard en sending van God se kerk te versinnebeeld. Bowenal leer ons uit hierdie metafore dat God mooi oor sy kinders waak en hulle beskerm. Dit sê ook vir ons dat ons as die kinders van die Here onderling verbind is, en dat ons mekaar nodig het as ons die sending waartoe ons geroepe is, wil uitvoer.