---
title:  Die volk van die Here
date:   04/11/2018
---

`Lees 1 Petrus 2:9, Eksodus 19:5 en 6, Deuteronomium 4:20 en hoofstuk 7:6. Wat sê hierdie teksverse vir ons oor die unieke posisie wat God se kinders beklee?` 

Die kerk gaan oor die doen en late van mense. Tog is dit ’n unieke groep mense. Die “volk van God” behoort aan Hom – hulle maak aanspraak om Hom as hul Verlosser en Vader, en is diegene wat deur Christus vrygekoop is en wat aan Hom gehoorsaam is. Dit skep ’n interessante prentjie en benadruk die feit dat God al sedert die loodsing van die verlossingsplan “sy kinders” – oftewel ’n “volk” - het, en ook dat die Nuwe-Testamentiese kerk en Israel van ouds by mekaar aansluiting vind. ’n Mens sien dit vanaf Adam se tyd, hoedat God met die patriarge, insluitende met Abraham, ’n verbond sluit. Die Here het ’n verbondsvolk voor en na die vloed gehad – sy mense, sy verteenwoordigers op aarde; wat sy liefde, genade, en geregtigheid aan die wêreld moes weerspieël. God se volk word ’n “uitverkore geslag” (OAB), ’n “koninklike priesterdom” en ’n “nasie wat vir God afgesonder is” (NAB) genoem. Hierdie name dui op ’n spesiale roeping, ’n verhewe strewe: “om te verkondig die deugde van Hom wat julle uit die duisternis geroep het tot sy wonderbare lig” (1 Pet. 2:9, OAB). Hierdie beskrwying eggo ook die een in Eksodus 34:6 en 7 wat oor God se genadige karakter gaan. “God het die kerk as sy uitverkore eiendom vrygekoop, sodat lidmate sy kosbare karakter in hul eie lewens kan weerspieël en daarmee sy goedertierenheid en genadige houding teenoor die mens kan verkondig” (Die SDA Bible Commentary, vol. 7, bl. 562). 

`Lees Deuteronomium 7:6–8. Hoekom het God nou juis die afstammelinge van Abraham as sy volk gekies? Op watter manier is dit steeds van toepassing?` 

Die kerk word o.a. as ’n “heilige volk” – oftewel ’n “heilige nasiestaat” - beskryf, maar kom ons wees nou eerlik: Van watter land op aarde kan ’n mens nou dit sê? Nie ’n enkele een nie. Der laaste nasie en etniese groep bestaan uit mense wat nóg God se liefde nóg sy genade verdien. Die Bybel roep dus die gelowige om deel van geestelike Israel te wees. Tog wys die Bybel ons op ’n belangrik feit – dat die uitverkiesing en totstandbring van die verbondsvolk geheel en al aan die liefde van God te danke is, en dat die mens niks het om hom/haar by God aan te beveel nie. Die skepping van sy volk is dus ’n liefdesgebaar. Ten spyte van hul gemeenskaplike sonde en afvalligheid hou God by die belofte wat Hy aan Abraham gemaak het – die Messias word uit die patriarg se nageslag gebore, tot redding van God se volk. Die uiverkiesing van Israel getuig van God se genade, net so hul verlossing. Hierdie tema toon ons gemeenskaplike herkoms – ’n genadige roeping van die onverdienstelike mens.people. Just as the election of God’s people was an act of His grace, so is their salvation. This theme reminds us of our common roots in the unmerited grace of God.