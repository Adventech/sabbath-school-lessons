---
title:  Beelde oor eenheid
date:   03/11/2018
---

### Leesverwysings vir hierdie week se les:  
1 Petrus 2:9; Ekodus 19:5, 6; Efesiërs 2:19–22; 1 Korintiërs 3:16, 17; 1 Korintiërs 12:12– 26; Johannes 10:1–11; Psalm 23. 

> <p>Geheueteks</p> 
> “Net soos die liggaam ’n eenheid is en baie lede het, en soos al die lede saam, al is hulle baie, een liggaam vorm, so is dit ook met die liggaam van Christus” (1 Korintiërs 12:12, NAB).

Enigeen wat al die Bybel studeer het, weet dat dit besonder ryk aan beeld en simboliek is, en dat daardie woordprentjies op dieper werklikhede dui. Dit is nie sommer net mooi woorde nie. Neem byvoorbeeld die offerstelsel regdeur die Bybel. In ’n sekere sin, en op die keper beskou, dui dit op iets meer verhewe: Jesus en die ganse verlossingsplan. Die Bybel bevat ook baie ander beelde. Soms is dit eenvoudige verskynsels soos water, wind en vuur. Afhangende van die konteks, dui hierdie beelde gewoonlik op geestelike en teologiese waarhede. Let byvoorbeeld op Jesus se woorde: “Die wind waai waar hy wil. Jy hoor sy geluid, maar jy weet nie waar hy vandaan kom en waar hy heen gaan nie. So gebeur dit met elkeen wat uit die Gees gebore is” (Joh. 3:8, NAB), Hier dui die wind op die Heilige Gees. Die Bybel gebruik ’n aantal beelde om die eenheid wat die kerk op aarde moet uitleef, te beskryf. Op hul eie is geeneen van die beelde egter volledig nie. Tesame skenk dit ons wel ’n magdom insigte oor kerkeenheid – soos die kerk se plek met betrekking tot God, die lidmate se plek met betrekking tot mekaar, en die kerk se plek met betrekking tot die gemeenskap as ’n geheel. Vandeesweek se les bekyk enkele van daardie beelde en wat dit vir ons omtrent eenheid eenheid in Christus sê. 

_*Studeer vandeesweek se les vir Sabbat die 10de November._