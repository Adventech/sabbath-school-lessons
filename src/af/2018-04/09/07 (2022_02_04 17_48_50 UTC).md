---
title:  Vir verdere studie
date:   30/11/2018
---

 
Ellen G. White, “Unity in Diversity,” bl. 98-103, in Evangelism. Die volgende aanhaling toon hoe die vroeë Christelike kerk dit reggekry het om as ’n hegte gemeenskap hul eenheid in Christus te behou, en dit ten spyte van meningsverskille; met die gevolg dat hulle ’n kragtige getuienis aan die destydse wêreld was. “Die Skrif toon hoe die vroeë Christelik kerk deur die Heilige Gees gelei is om die regte besluite in kerkkringe te neem. Daardie leiding het op wyses geskied wat nou met mekaar verband hou: Deur openbarings (byvoorbeeld deur die Gees wat mense aansê om bepaalde dinge te doen; soos in die geval van Cornelius, Ananias, Filippus; en moontlik deur die werp van die lot), deur die Woord van God (waar die kerk na die bestudering van die Skrif tot ’n bepaalde slotsom kom), asook deur konsensus (waar die Gees, byna ongesiens, binne die kerkgemeenskap werk; en die gesprek en studie in ’n bepaalde rigting stuur, sodat die kerk na afloop van die verrigtinge die werking van die Gees in alles bespeur). Dit wil voorkom asof die Heilige Gees in tye van kulturele, leerstellige en teologiese geskille in kerkkringe, konsensus as instrument tydens besluitneming gebruik het. Hier merk ’n mens die aktiewe rol wat die gemeenskap van die heiliges as ’n geheel gespeel het, en nie net kerklui nie; en hoe belangrik dit was om vir die [gawe van] onderskeid te bid. Die leiding van die Gees is iets wat regdeur die Christelike gemeenskap ervaar is – deur lidmate se insae in die Woord van God; deur die belewenisse en behoeftes van die gemeenskap; asook deur die belewenis van die leiers in hul onderskeie bedienings. Verskeie kerkbesluite is geneem deur die model te volg waarvolgens die influisterende Gees die kerk lei; waarin die Skrif, gebed en belewenis as boublokke vir teologiese bepeinsing gedien het” (Denis Fortin, “The Holy Spirit and the Church,” in Ángel Manuel Rodríguez, ed., Message, Mission, and Unity of the Church, bl. 321, 322). 

**Vrae vr bespreking** 

`1. Hersien jou antwoord op Woensdag se vraag gedurende klastyd (die een wat gaan oor leerstellings en praktyke binne die Sewendedag-Adventistekerk, en hoe ’n mens bepaal watter essensieel en watter nie-essensieel is).` 

`2. Hoe behoort ons teenoor Christene in ander kerkgenootskappe wat ook soos ons in die dood en opstanding van Jesus glo, op te tree?` 

**Opsomming**: Die mees oortuigende bewys dat gelowiges een is, is vir broers en susters in Christus om mekaar op dieselfde wyse as Jesus lief te hê. Die feit dat ons sondes vergewe is en dat Christus ons verlos het – oortuigings waaroor alle Sewendedag-Adventiste immers saamstem – is die beste samesynsband. In Christus kan ons dus ons eenheid, ons gesamentlike getuienis en ons gemeenskaplike geloof aan die wêreld tentoonstel. Dit is immers die somtotaal van ons roeping.