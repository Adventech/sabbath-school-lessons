---
title:  Die sleutel tot eenheid
date:   20/10/2018
---

### Leesverwysings vir hierdie week se les:
Efesiërs 1:3–14; Galasiërs 4:7; Efesiërs 2:11–22; 4:1–6, 11; Mattheus. 20:25–28; Efesiërs 5:15–6:9. 

> <p>Geheueteks</p> 
> “Hy het kragtens sy besluit en voorneme die geheimenis van sy wil aan ons bekend gemaak en dit deur Christus tot uitvoering gebring op die tyd wat Hy daarvoor bepaal het. Sy bedoeling was om alles wat in die hemel en alles wat op die aarde is, onder een hoof te verenig, naamlik onder Christus” (Efesiërs 1:9, 10; NAB).

Efese was ’n groot handelsentrum in Klein-Asië, ’n stad met invloede van oraloor. Die kerk in daardie landstreek het uit Jode en nie-Jode bestaan, met mense vanuit alle lewensterreinde en stande. Met so ’n uiteenlopende groep mense byeen, kon konflik net so maklik kop begin uitsteek het as in die wêreld daarbuite. Dit is natuurlik wat in ’n Christuslose kerk sou gebeur het, as die liggaam van Christus nie wou saamstaan nie. Paulus is dus besorgd oor eendrag onder die volgelinge van Christus. Dit vorm die hooftema van sy Sendbrief aan die Efesiërs. Paulus se siening oor eenheid het twee sye: eenheid in die kerk, waar Jode en nie-Jode in Christus en in sy liggaam verenig word; asook eenheid in die heelal, waar alles in hemel en op aarde op ’n kosmiese vlak een in Christus is. Die bron van hierdie eenheid is Christus. In sy sendbrief gebruik Paulus herhaaldelik uitdrukkings soos “in Christus” of “met Christus” en “deur Christus.” Daarmee toon hy wat God vir ons en vir die ganse heelal deur die lewe, dood en opstanding van Jesus Christus vermag het. God se groot doel met die verlossingsplan is om alles in Christus te herenig. Daardie eenheid kry egter eers behoorlik gestalte met die voleinding van die wêreld. 

_*Bestudeer hierdie week se les as voorbereiding vir Sabbat, 27 Oktober._