---
title:  Vir verdere studie
date:   28/12/2018
---

Ellen G. White, “Behold, I Come Quickly,” bl. 355–359, in Counsels for the Church. Lees die inskrywings “Resurrection,” bl. 1082–1084, asook “Heaven and New Earth,” bl. 863864, in die Ellen G. White Encyclopedia. “Die Heiland se opstanding en hemelvaart is ’n klinkklare bewys dat die verlostes oor die dood en die graf sal triomfeer. Dit is ook ’n belofte dat die hemel elkeen sal ontvang wat die ‘klere’ van sy/haar karakter in die bloed van die Lam was. Met sy terugkeer na die hemel, staan Jesus as verteenwoordiger van die mens voor die Vader. Daarom sal elkeen wat die beeld van God weerspieël eendag sy heerlikheid aanskou en dit deelagtig word. “Daar is wonings vir God se aardse pelgrims, mooi klere vir die regverdiges. Daar is ook lieflike krone om te dra en palmtakke van oorwinning om te wuif. God se weë, wat ons voorheen nie verstaan het nie, word uiteindelik in die hiernamaals duidelik. Die verborgenhede van Gods genade begin ontvou. Waar ons beperkte verstand net verwarring en gebroke beloftes gesien het, sien ons nou die mees perfekte en lieflike harmonie. Ons besef ook: Daardie beproewings wat vir ons een te veel was, het God juis uit liefde in ons lewens toegelaat. Wanneer ons die tederlike sorgsaamheid raaksien van Hom wat alle dinge ten goede laat meewerk vir dié wat Hom liefhet, jubel ons. ’n Glorieryke en oneetspruiklike vreugde spoel oor ons” (Ellen G. White, Counsels for the Church, bl. 358). 

**Vrae vir bespreking** 

`1. Ander Christene (maar nie almal nie) glo ook in die letterlike wederkoms van Jesus. Dit laat ’n mens wonder: Wat maak die Adventis se wederkomshoop dan so uniek?` 

`2. Op ’n dag vra die een vis vir die ander: “Hoe’s die water, ou vriend?” Waarop dié toe antwoord: “Wat op dees aarde is water?” Die punt is: Hoe kan ’n mens so gewoond raak aan iets – iets wat boonop volop is – en dit dan miskyk? Let byvoorbeeld op die feit dat ons gebore sondaars is. Ons is die ene sonde en woon op ’n sondige planeet. Met ander woorde, sonde is al wat ons ken. Nou is die vraag net: Kan ons werklik verstaan watter wonderlike lewe ons in die nuwe hemel en op die nuwe aarde inwag? En ook: Hoekom behoort ons ons dit steeds te probeervoorstel, ten spyte van ons beperkte begrip?`

`3. Hoe die lewe op die nuwe aarde ook al daar uitsien, een ding is seker: Eenheid gaan daar heers. Die vraag is net: Wat kan ons nou reeds doen om vir daardie dag van hereniging en vereniging gereed te wees?` 

**Opsomming**: Die Bybel praat met groot sekerheid oor die wêreld na die wederkoms – ’n tydperk waartydens alles herskep word, en waarin sonde en die skade wat dit veroorsaak het, tot ’n einde gebring word. Uiteindelik word die mens en sy skeppingsdoel in ere herstel, en almal leef in vrede en harmonie. Hoewel die eenheid in Christus wat ons tans beleef, gedeeltelik van aard is, sal dit eendag, vir ewig, volmaak wees.