---
title:  Vir verdere studie
date:   19/10/2018
---

Ellen G. White, “God’s Law Immutable,” bl. 443–446, in The Great Controversy. Lees die inskrywings “Denominations, Relations to Other,” bl. 763-764, asook “Roman Catholic Church,” bl. 1110, in die Ellen G. White Encyclopedia. “Die Sewendedag-Adventistekerk is ’n wêreldwye kerk wat uit ’n magdom plaaslike gemeentes bestaan. Nietemin wil Adventiste nie daarmee te kenne gee dat hulle die ganse kerk van Christus op aarde is nie. God se kerk op aarde is groter as die grense van groep en kerkgenootskap. Dit is beide sigbaar en onsigbaar, in die sin dat God se kerk uit almal bestaan wat in Jesus glo en Hom volg. Wanneer die soeklig op afvalligheid onder Christene val, tree hierdie spesifieke teologiese vraagstuk boonop sterk na vore. Let veral op die aangrypende wyse waarop dit in Openbaring aangespreek word. Hoofstuk 12 se rein kerk word met hoofstuk 17 se ‘sedelose vrou’ (oftewel die ‘groot Babilon’) gekontrasteer; wat op sy beurt met die bruid van die Lam gekontrasteer word. Laasgenoemde is die heilige stad oftewel die Nuwe Jersualem van hoofstukke 21 en 22. In die eerste eeu na Christus was God se kerk op aarde waarskynlik baie sigbaar. Dit is natuurlik baie moeliker en meer ingewikkeld om dit in ’n tydvak soos die Middeleeue te identifiseer. “Dit is hoekom Adventiste nie die benaming ‘God se ware kerk’vir hulself toe-eien nie, maar dit ook nie outomaties aan alle ander kerkgenootskappe toeken nie. God se ware kerk bestaan uit diegene wat waarlik in Hom glo. God ken hulle. Aan die een kant beweer Adventiste dat hulle God se spesiale, sigbare oorblyfselkerk is, soos dit in Openbaring 12:17 en ook in hoofstukke 12 tot 14 uiteengesit word. Daardie oorblyfsel het twee sye – as ’n konkreet-sigbare instelling enersyds, en die kerk as al God se kinders op aarde andersyds (Op. 2:24 en 12:17)” (Ekkehardt Mueller, “The Universality of the Church in the New Testament,” in Ángel Manuel Rodríguez [red.], Message, Mission, and Unity of the Church [Silver Spring, Maryland: Biblical Research Institute, Sewendedag-Adventiste Wêreldkonferensie, 2013], bl. 37). 

**Vrae vir bespreking** 

`Hoekom is die vervulling van Jesus se gebed in Johannes 17 so belangrik vir ons as ’n kerkgenootskap? Duidelik was eenheid in die eerste-eeuse kerk Jesus se groot begeerte. Wat sê dit vir ons oor sy groot begeerte vir die moderne kerk?` 

`Let op die volgende uittreksel uit The Great Controversy/Die Groot Stryd. Watter implikasies het dit vir die kerk? Hoe kan ons dit in ons geledere verwesenlik? “As mense wat bely dat ons God se oorblyfselkerk is, behoort ons ontvanklik vir die lig uit Gods Woord te wees. Dan sal ons daardie eenheid bereik waarvoor Christus gebid het, en wat die apostel Paulus as ‘die eenheid van die Gees... deur die band van die vrede’ beskryf het [Efesiërs 4:3, OAB]. Voorts sê Hy: ‘Daar is net één liggaam en net één Gees, soos daar net één hoop is waartoe God julle geroep het. Daar is net één Here, één geloof, één doop’ [verse 4, 5]” (Ellen G. White, The Great Controversy, bl. 379).`