---
title:  Vir verdere studie
date:   14/12/2018
---

Lees die inskrywings “Prayer,” bl. 1044–1046, asook “Worship,” bl. 1290-1291, in die Ellen G. White Encyclopedia. “‘Die Sabbat as gedenkteken van die skepping is van kardinale belang. Dit wys ons op die rede vir God se aanbiddingswaardigheid’ – Hy is die Skepper en ons is sy skepsels. ‘Die Sabbat vorm die kern van ons God-gerigte aanbidding. Dit is ’n waarheid wat op ’n aangrypende wyse deur die Sabbat tuisgebring word. Geen ander instelling doen dit met soveel sukses nie. Ware aanbidding – m.a.w. aanbidding in sy geheel, wat op meer as net die onderhouding van die sewende dag neerkom – spruituit die onderskeid tussen Skepper en skepsel. Dit ’n feit, iets waarmee ’n mens nie kan wegdoen nie, iets wat nooit uit die oog verloor moet word nie’ [J. N. Andrews, History of the Sabbath, hfst. 27]. Ten einde hierdie waarheid by die mens lewend te hou, het God die Sabbat by die skepping ingestel. Vir solank as wat God se skepperskap die beweegrede vir Sabbatsonderhouding is, sal die Sabbat die gedenkteken en simbool van daardie waarheid bly. As die ganse mensdom by die Sabbat gebly het, sou ons in ons denke en ons begeertes by die Skepper gebly het. Dan sou Hy die middelpunt van ons eerbied en aanbidding gebly het. Daar sou nooit enige egbrekers, ateïste of ongelowiges gewees het nie. Die onderhouding van die Sabbat is ’n teken van ons lojaliteit aan die lewende God, aan ‘Hom wat die hemel en die aarde, die see en die waterbronne gemaak het’ [NAB]. Dit maak dus sin dat die drie-engeleboodskap – wat die mensdom aansê om God te aanbid en sy gebooie te bewaar – pertinent op die onderhouding van die vierde gebod klem lê” (Ellen G. White, The Great Controversy, bl. 437, 438). 

**Vrae vir bespreking** 

`1. Die bybelbegrippe aanbidding, skepping en verlossing is duidelik nou-verweefd. Nou is die vraag: Op watter manier is Sabbatsviering God se teenmiddel vir vals aanbidding? Watter rol speel die Sabbat in die eindtydprofesie van Openbaring 14:6 en 7? Hoekom dié verwysing na die Sabbat in die eerste engel se boodskap?` 

`2. Dikwels draai gesprekke oor aanbidding om die moets en moenies van die Sabbatdag. Is dit voldoende? Waaroor gaan aanbidding in werklikheid? Op watter maniere ervaar jou gemeente betekenisvolle aanbidding?` 

`3. In party samelewings is gesamentlike aanbidding – die ware, Christelike soort – besig om verlore te gaan. Soms word dit bloot laat vaar. Dit is ’n tendens wat selfs by sommige Adventistegemeenskappe bespeur word. Wat kan jy en jou plaaslike gemeente doen om dit teë te werk?` 

**Opsomming**: Met aanbidding toon die Christen sy/haar dankbaarheid vir die Godgegewe gawe van verlossing. Dit is dus ’n respons. Boonop is dit van kardinale belang vir die eenheid en samesyn wat die Christelike gemeenskap geniet. Sonder bybelstudie en gebed, wat spruit uit die begeerte om te weet wat God se wil vir sy kinders is, sal ons nooit eenheid in Christus bereik nie.