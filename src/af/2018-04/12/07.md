---
title:  Vir verdere studie
date:   21/12/2018
---

Ellen G. White, “Individual Responsibility and Christian Unity,” bl. 485-505, in Testimonies to Ministers and Gospel Workers; “Unity in Diversity,” bl. 483-485, asook “Church Discipline,” bl. 498-503, in Gospel Workers. Lees ook die inskrywings “Church,” bl. 707 710, asook “Church Organization,” bl. 712-714, in die Ellen G. White Encyclopedia. “Die beginsels betreffende goeie leierskap geld in alle sfere, ook in die kerk. ’n Kerkleier is egter veel meer as ’n leier. Hy [of sy] is ook ’n dienaar. “Om ’n leier en ’n dienaar te wees? Dit klink na ’n teenstrydigheid. Hoe kan ’n mens ander lei en hulle terselfdertyd tot diens wees? Beklee die leier dan nie ’n verhewe posisie nie? Hy [of sy] gee die bevele, en ander moet dit uitvoer, nie waar nie? Hoe speel die leier dan ’n ondergeskikte rol deur ’n dienaar te wees, deur bevele te ontvang en dit uit te voer? “Die antwoord op hierdie teenstrydigheid is, natuurlik, Jesus. Hy is die absolute toonbeeld van die dienende leier. Sy ganse lewe het uit naastediens bestaan. Tog is Hy die grootste leier wat die wêreld ooit geken het” (G. Arthur Keough, Our Church Today: What It Is and Can Be [Washington, D.C. & Nashville: Review and Herald, 1980], bl. 106). 

**Vrae vir bespreking** 

`1. Bepeins weer die dienende-leier-begrip. Is daar enige voorbeelde van sulke leierskap in die sekulêre wêreld, indien enige?` 

`2. Lees weer Matteus 20:25-28. Wat sê dit vir ons oor die betekenis wat God aan die woordjie groot heg (Matt. 20:26) in teenstelling met dié wat die wêreld daaraan heg?`

`3. Die behoud van kerkeenheid is een van die leier se take. Dit laat ’n mens wonder: Hoe gemaak wanneer kerkleiers faal, wanneer hul menslike swakhede keer dat hulle die volmaakte voorbeeld is?` 

`4. Hoekom is dit so belangrik om die dissiplinering van fouterende lidmate op ’n liefdevolle en genadige wyse aan te pak? Hoekom behoort Matteus 7:12 ons dryfveer in daardie oomblikke van teregwysing te wees?` 

**Opsomming**: ’n Geordende kerk is van kardinale belang vir ons sending en vir ons eenheid. Christus is die hoof van die kerk, en kerkleiers behoort sy voorbeeld ter leiding van God se kinders te volg. Ons eenheid in Christus word behou deur die getroue onderrigting van God se Woord, en ook deur die nougesette uitleef van daardie Woord.