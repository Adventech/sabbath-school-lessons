---
title:  Orde ter wille van sendingwerk
date:   20/12/2018
---

Soos ons in die kwartaal deurgaans gesien het (en wat die moeite werd is om hier te herhaal), is die kerk om ’n bepaalde rede byeen en tot orde geroep – ter wille sendingwerk. Ons moet uitreik. Die kerk is nie net ’n kuierklub vir enersdenkendes nie. Ons kom nie net bymekaar sodat die een die ander se oortuigings kan bevestig nie (hoewel dit slegs een van die baie en belangrike redes vir ons samekoms is). Nee, ons word byeengeroep om die waarheid, waarvoor ons self ook ’n waardering ontwikkel het, met die mensdom te deel. 

`In Matteus 28:18-20 gee Jesus sy laaste instruksies aangaande die dissipels se wêreldwye sending. Identifiseerdie sleutelwoorde van Jesus se opdrag. Watterpraktiese betekenis het dit vir die hedendaagse kerk?` 

Die groot sending wat Jesus aan sy dissipels gee, bevat vier sleutelwerkwoorde: Gaan, maak dissipels, doop en leer. In die oorspronklike Grieks van hierdie gedeelte is die bevel, “maak dissipels, ” die sentrale begrip. Die ander drie wys hoe ’n mens dit doen. Jy maak dissipels wanneer jy as gelowige die wêreld ingaan, die evangelie verkondig, mense doop, en hulle leer om alles te onderhou wat Jesus beveel het. Wanneer die kerk op daardie sending ag slaan, word die koninkryk van die Here al groter. Al hoe meer mense van al die wêreld se nasies sluit hulle by diegene aan wat Jesus as Heer en Heiland aanvaar het. Uit gehoorsaamheid aan Jesus se opdrag laat hulle hulself doop, waarna hulle sy leer begin volg. So word ’n nuwe gesin in Christus op aarde geskep. Daardie nuwe dissipels het self ook die versekering dat Jesus hulle daagliks sal bystaan, omdat hulle op die beurt ook nuwe dissipels gaan maak. Jesus se teenwoordigheid is ’n belofte dat die Vader ook by die werkende kerk teenwoordig is. Die Evangelie volgens Matteus begin met ’n belangrike aankondiging oor die geboorte van Jesus, naamlik dat dit “God met ons” beteken (hfst. 1:23); en sluit af met die belofte dat Jesus tot aan die voleinding van die wêreld met ons sal wees. “Christus sê nie aan sy dissipels dat evangelisasie maklik gaan wees nie... Hy gee hulle wel die versekering: Ek is met julle. As hulle sieleredding met geloof aanpak, sal hulle die beskerming van die Allerhoogste geniet. Jesus voeg by: Julle moet dapper wees en sterk staan, omdat Een wat magtiger as die engele is, jul medewerker sal wees – die Aanvoerder van die hemelse leerskare. Wat meer is, Jesus voorsien al die nodige middele sodat hulle daardie opdrag kan uitvoer. Die sukses van hul sending maak Hy sý verantwoordelikheid. Al wat hulle moet doen, is om ag te slaan op sy bevel. Die dissipels moet hul samewerking aan Hom gee, en dan sal hulle nooit faal nie” (Ellen G. White, The Acts of the Apostles, bl. 29). 

`Jesus belowe dat Hy sy kinders sal bystaan totdat Hy weer kom. Wat beteken dit? Watter uitwerking behoort daardie waarheid op die kerk se sending te hê, daardie sending wat Jesus aan ons toevertrou het?`