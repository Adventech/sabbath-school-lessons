---
title:  Wanneer konflik kop uitsteek
date:   10/11/2018
---

### Leesverwysings vir hierdie week se les:  
Handelinge 6:1–6; Handelinge 10:1–23; Matteus 5:17–20; Handelinge 11:3–24; Handelinge 15:1–22; Amos 9:11, 12. 

> <p>Geheueteks</p> 
> “Want julle almal wat deur die doop met Christus verenig is, het nou deel van Christus geword. Dit maak nie saak of iemand Jood of Griek, slaaf of vry, man of vrou is nie: in Christus Jesus is julle almal één” (Galasiërs 3:27, 28; NAB).

Een van die moeilikste take vir enige kerkgroep is hoe om eenheid te handhaaf wanneer meningsverskille ontstaan, veral dié wat met die identiteit en sending van die kerk te doen het. Dit kan rampspoedige gevolge hê. Moderne kerkgemeenskappe verskil nie eintlik so baie van hul Nuwe-Testamentiese eweknieë nie. Ons bly maar mens. Meningsverskille, selfs dié oor ernstige kwessies, is onafwendbaar. Konflik onder die eerste Christene het hoofsaaklik om interpersoonlike vooroordele gedraai, asook twiste oor die interpretasie van deurslaggewende Ou-Testamentiese verhale en praktyke. Hierdie konflikte kon die nuutgevonde kerk reeds in sy aanvangsjare tot niet gehad het. Gelukkig het die noulettende apostels en leiers, onder leiding van die Heilige Gees en die Bybel, hierdie geskille bygelê.’n Paar weke gelede het ons gesien hoedat die eerste Christene kerkeenheid beleef het. Vandeesweek sien ons dat hulle wel met geskille te kampe gehad het, dinge wat hul eenheid en voortbestaan bedreig het. Ons sal aanstons sien hoe hulle daardie krisisse ontlont het. Die aard van daardie konflikte, hoe dit opgelos is, en wat ons daaruit kan leer – dít is wat onder die loep kom. 

_*Bestudeer hierdie week se les as voorbereiding vir Sabbat, 17 November._