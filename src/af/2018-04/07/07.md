---
title:  Vir verdere studie
date:   16/11/2018
---

Ellen G. White, “A Seeker for Truth,” bl. 131–142; “Jew and Gentile,” bl. 188–200, in die boek The Acts of the Apostles. “Die vergadering wat hierdie geskil moes besleg, het uit apostels en onderwysers bestaan, almal mense wat ’n prominente rol in die stigting van Joodse en nie-Joodse kerkgemeenskappe gespeel het. Afgevaardigdes het van oraloor gekom. Ook teenwoordig was ouderlinge uit Jerusalem en kerklui uit Antiogië, met verteenwoordigers uit al die voorste gemeentes. Die afgevaardigdes het hulle deur God laat lei, en met die waardigheid van ’n kerkgemeenskap wat Hom aan die wil van God onderwerp. Tydens die beraadslagings het kerklui algaande tot die besef gekom: Ons het reeds die antwoord op dié vraagstuk – die nie-Jode is immers besig om die Heilige Gees te ontvang, derhalwe moet ons ons deur dieselfde Gees laat lei. “Hierdie vraagstuk is nie aan die hele kerk oorgelaat nie. Die ‘apostels en ouderlinge’ – mense met goeie oordeel en gesag – het dit bespreek en uiteindelik daaroor uitsluitsel gegee, waarna dit basies deur al die destydse gemeentes aanvaar is. Tog was daar ontevredenheid oor die beslissing. ’n Groep oor-ambisieuse en eiesinnige lidmate het dit verwerp – mense wat gemeen het dat hulle die werk van die Here op eie houtjie moes aanpak. Diesulkes was vreeslik vitterig en die ene klagtes. Hulle wou sommer ’n ander rigting inslaan en het probeer om al die pogings van God se gekose evangeliewerkers in die wiele te ry. Die kerk het van meet af met sulke kopsere te kampe gehad, en so sal dit tot met die wederkoms voortduur” (Ellen G. White, The Acts of the Apostles, bl. 196, 197). 

**Vrae vir bespreking** 

`Dink aan die gebeure in Handeling wat ons vandeesweek bekyk het, en vergewis jou van die stappe wat gedoen is ten einde die onderskeie geskille by te lê. Hoe kan jou gemeente daardie stappe vir konflikresolusie gebruik? Die kwessie in Handelinge wat ons bekyk het, was hoofsaaklik teologies van aard. Watter lesse leer ’n mens egter daaruit – vir die bylê van ander geskille wat ook kerkeenheid bedreig, soos dié wat met kultuur, politiek en etnisiteit te make het? Watterbeginsels kan ons uit vandeesweek se bybelverhaal put?`

`Kyk weer na die bogaande Ellen G. White-aanhaling. Ten spyte van die sukses wat in Jerusalem behaal is, was party nog steeds nie tevrede nie. Watter les put ’n mens uit daardie hartseer werklikheid?` 

**Opsomming**: Die vroeg-Christelike kerk het met ’n aantal kwessies gestoei, kwessies wat rampspoedige gevolge kon gehad het. Tog sien ons hoedat die destydse kerk hom deur die Gees en die Woord laat lei het, met die gevolg dat konflikte opgelos en skeurings afgeweer