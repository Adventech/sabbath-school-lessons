---
title:  Ek Maak Soos Ek Smaak
date:   08/10/2018
---

In Rigters sien ons die menige negatiewe gevolge wat uit Israel se ongehoorsaamheid spruit. Kort na die volk Kanaän binnegegaan het, begin die mense om die godsdienstige praktyke van die naburige Kanaäniete te volg – die einste ding waarteen God hulle gewaarsku het! Ongelukkig is dit een van ’n rits afvallighede waarin die volk hulle begewe het. 

`Lees Rigters 17:6 en hoofstuk 21:25. Watter verdere probleme het in daardie tyd onder kinders van die Here ontstaan?` 

Hier het ’n mens nou ’n resep vir ’n ramp, vir tweespalt en en onenigheid onder die kinders van die Here. Aan die kern van eenheid op volksvlak was die Israeliete se lojale gehoorsaamheid aan die Verbondsgod. Die Israeliete het immers gekies om deel van daardie verbond te wees. Met elkeen wat na sy [of selfs haar] goeddunke optree – en boonop met die invloede van die buurnasies – was Israel besig om hul eie ondergang te bewerk. Ons is almal gevalle wesens. Aan onsself – aan ons eie neigings en begeertes – oorgelaat, sal ons vir seker die pad byster raak wat die Here vir ons uitgelê het. 

**Wat sê die volgende skrifgedeeltes oor die geestelike en maatskaplike omstandighede wat in die Rigter se leeftyd in Israel geheers het?** 

`Rig. 2:11–13` 

`Rig. 3:5–7` 

“Deur Moses het God die gevolge van ongehoorshaamheid onder die volk se aandag gebring. Die verbreking van die verbond het op ’n skeiding tussen God en sy kinders neergekom, met die gevolg dat hulle sy seëninge kwyt sou wees. Soms het die volk hierdie waarskuwing ter harte geneem. Dan is hulle ryklik geseën, met positiewe gevolge vir die buurnasies. Meer dikwels was dit die teendeel: Hulle vergeet van God en die grote voorreg om sy ambassadeurs op aarde te wees. Hulle neem die aanbidding wat Hom toekom en gee dit aan ander, en ontsê hul medemens die geestelike leiding en heilige voorbeeld wat die ongelowige bestem is. Hulle werk as rentmeesters in die Meester se wingerd, maar wil self die vrug daarvan eet. Vanweë hul hebsug en gierigheid het selfs die heidene hulle begin haat. So het die ganse heidendom dan ’n waninkdruk oor God gekry. Sy karakter en die wette van sy koninkryk het hulle nie verstaan nie” (Ellen G. White, Prophets and Kings, bl. 20, 21). 

`Watter impak het ons optrede as ’n kerkgenootskap op nie-Adventiste? Watter positiewe dinge in die Adventistekerk kan ons by ongelowiges en ander Christene aanbeveel?`