---
title:  “ ‘Kom na My Toe . . .’ ”
date:  24/07/2021
---

### Lees vir Vandeesweek se Studie
Matt. 11:20-30, hfst. 5:5, Deut. 18:15, Gal. 5:1, Eks. 18:13-22 en Gal. 6:2.

> <p>Geheueteks</p>
>  “Kom na My toe, almal wat vermoeid en belas is, en Ek sal julle rus gee” (Matt. 11:28, OAB).

Kom na My toe, almal wat vermoeid en belas is, en Ek sal julle rus gee” – wat ’n wonderlike belofte gee Jesus ons hier! Wie van ons ons het, perslot van rekening, nog nooit vermoeid en belas gevoel nie. Hierdie las kan deur werk veroorsaak word (wat inderdaad dikwels ’n sondebok is). Is dit nie egter die moeite en vermoeienis van die lewe self wat hoofsaaklik hierdie vermoeienis en swarigheid meebring nie? In hierdie skrifgedeelte sê Jesus vir ons: Ek weet wat julle deurmaak en Ek kan julle daarmee help – as ons Hom natuurlik toelaat om dit te doen.

Nadat Jesus ons aansê om sy juk op ons skouers te neem, voeg Hy by: “Want my juk is sag en my las is lig” (Matt. 11:30, OAB). Met ander woorde: raak ontslae van die laste wat julle dra en gee dit vir my, en dan dra jul liewers myne, want myne is makliker om te dra.

Hoe kan ’n mens die rus waarvan Jesus hier praat, ervaar? Ons leef immers in ’n gevalle wêreld, met die gevolge wat God soos volg aan Adam beskryf het: “‘Net deur harde werk sal jy kan eet’” (Gen. 3:19, NAB). So, ons weet dus wat dit beteken om te werk en hoe dit voel om met laste te spook wat lyk asof dit darem net te swaar is om te dra – of liewers, wat net te swaar is as ’n mens dit alleen probeer dra.

_*Studeer vandeesweek se les vir Sabbat die 31e Julie._