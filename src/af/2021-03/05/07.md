---
title:  Stof tot Nadenke
date:  30/07/2021
---

“As jou werk vir jou te swaar is, as jy oor [allerhande] probleme en beproewinge kla, as jy sê dat jy nie krag het om versoekings teë te staan nie, dat jy nie ongeduld kan oorkom nie en dat die geloofslewe net opdraand is – dan kan jy vir seker weet dat jy nie die las van Christus nie, maar dié van ’n ander meester dra” (Ellen

G. White, Child Guidance, bl. 267).

“Groot is die behoefte aan konstante waaksaamheid en aan opregte en liefdevolle toewyding. Tog kom hierdie dinge outomaties wanneer ’n mens se innerlike met geloof en die krag van God op koers gehou word. Ons kan niks – net mooi niks – doen om ons in guns by God te bring nie. Ons behoort nie op onsself of ons goeie werke staat te maak nie. Nee, as fouterende, sondige wesens moet ons tot Christus gaan, sodat ons in sy liefde rus kan vind. Die Here aanvaar elkeen wat hom/haar opreg op die meriete van ’n gekruisigde Verlosser beroep. Die saadjie van liefde ontkiem in daardie gelowiges se hart. Selfs al is daar geen ekstatiese gevoelens nie, beleef diesulkes die vrede van ’n stille en blywende vertroue. Elke las is lig omdat die juk wat Jesus ’n mens gee lig is. Jou plig word jou vreugde, en opoffering ’n plesier. ’n Mens se lewenspad wat eens op ’n tyd in duister gehul was, baai nou in die strale van Christus se geregtigheid. So wandel ’n mens in die lig van God, net soos Jesus [toe Hy op aarde was]” (Ellen G. White, Faith and Works, bl. 38, 39).

**Besprekingspunte**

`Onthou jy daardie oomblik in jou wandel met Jesus toe jy uiteindelik alles aan Hom oorgegee het? Deel dit met die klas en noem pertinent hoekom jy daardie oorgawe gemaak het.`

`Bestudeer Jesus se gebed in Matteus 11:25-27 en bespreek die volgende gedurende klastyd: hoe leer ’n mens wat genade is? Hoekom verberg God die verlossingsplan (“hierdie dinge”) vir slim en geleerde mense, maar maak dit dan aan eenvoudiges bekend?(“these things”) from the wise and prudent and reveal them to babes?`

`Dink aan die mense om jou wat swaar aan hul laste dra, maar wat sukkel om dit na Jesus te bring en by Hom rus te vind. Hoe kan ’n mens diesulkes op ’n praktiese wyse help?`

`Bepeins ’n bietjie die idee dat ’n mens “sagmoedig en nederig van hart” (NAB en OAB) moet wees. Het hierdie karaktertrekke nie egter ’n negatiewe uitwerking op die gelowige se eiewaarde nie? Behoort ’n mens dan nie goed oor jouself te voel nie, veral dié van ons wat te min selfvertroue het? Dink nou aan die kruis en wat dit simboliseer. Hoe behoort dit ’n mens te help om te verstaan wat Jesus met die voorskrif om “sagmoedig en nederig” te wees, bedoel? Met ander woorde: Hoekom is sagmoedigheid en nederigheid, in die teenwoordigheid van die kruis, waarlik die enigste geskikte houding om te hê?`