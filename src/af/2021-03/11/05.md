---
title:  Moenie Jul Harte Verhard Nie
date:  08/09/2021
---

`Lees Hebreërs 4:4-7 en Psalm 95:8-11. Waarteen word die destydse leser in hierdie twee skrifgedeeltes gewaarsku, en wat sê dit vir ons vandag?`

Hebreërs 4:4-7 haal beide die skeppingsverhaal en Psalm 95:11 aan, en doen dit met verwysing na die Israeliete se ontrouheid, d.w.s. met betrekking tot hul versuim om in te gaan in die rus wat God vir hulle wou gee.

Psalm 95:8-11 toon inderdaad ’n verband tussen Israel se woestynomswerwinge en die rus wat God bied, en praat ook van die eed wat God gesweer het, naamlik dat die ontroue Israel nie daardie rus sou ingaan nie, ’n rus wat in daardie stadium met die Beloofde Land geassosieer is.

Israel het natuurlik die Beloofde Land binnegegaan. ’n Nuwe geslag het die grens oorgesteek en het, met God se hulp, die land se vestings ingeneem waarna die Israeliete hulle daar gevestig het. Hulle het egter nie God se beloofde rus ingegaan nie, aangesien min van hulle daadwerklik verlossing in Jesus beleef het, vanweë ’n gebrek aan geloof wat duidelik in hul blatante ongehoorsaamheid te lese is. Hoewel rus met die landstreek Kanaän geassosieer is, behels eersgenoemde meer as net ’n plek op aarde.

`Hebreërs 4:6 sê hier dat diegene aan wie die belofte van ware rus gemaak is, dit a.g.v. ongehoorsaamheid nie ontvang het nie. Wat is die verband tussen ongehoorsaamheid en die onvermoë om God se rus in te gaan?`

Die woord “vandag” dui op ’n dringendheid. “Vandag” beteken dat die tyd virhandjies gevou sit verstreke is. “Vandag” dring aan op ’n respons, op ’n besluit watnou geneem moet word.

Paulus besluit om die Griekse woord semeron – d.w.s. “vandag” – te gebruik, enbeklemtoon dit binne die konteks van die res van sy argument. Psalm 95:7 en 8 is weer ’n waarskuwing en ’n pleidooi aan die kinders van die Here om nie die foute van hul voorvaders te herhaal nie, om nie die ware rus mis te loop was slegs in die verlossing te vinde is wat God ons bied nie.

`Wat betekenis behoort die hedendaagse gelowige te put uit die woorde, “‘Vandag, as julle sy stem hoor, moet julle nie hardkoppig wees nie’” (NAB)? Hoekom is dié woordjie, vandag so belangrik? Psalms het dit, per slot van rekening, reeds duisende jare gelede gebruik. Hoekom is dit nietemin net so belangrik vir ons “vandag” as wat dit vir die gelowiges duisende jare gelede was?`