---
title:  Waar Rusteloosheid Oral Wortelskiet
date:  10/07/2021
---

### Lees vir Vandeesweek se Studie
Matt. 10:34-39, Luk. 12:13-21, Fil. 2:5-8, Luk. 22:14-30 en Matt. 23:1-13.

> <p>Geheueteks</p>
>  “Want waar jaloesie en selfsugtige ambisie is, dáár sal jy ook wanorde en allerhande gemene dade kry” (Jakobus 3:16, NLV).

Espe (oftewel Trilpopulier) is pragtige bome en word 15-30 meter hoog. Hulle floreer in koue klimaatstreke met koel somers. Van Espehout word meubels asook vuurhoutjies en papier gemaak. Tydens die snerpende winters van die VSA eet takbokke en ander diere dikwels aan die jong boompies aangesien hul bas ryk aan voedingstowwe is. Trilpopuliere benodig hope sonlig en groei reg deur die jaar – selfs in die winter – wat dié bome ’n belangrike wintervoedselbron vir verskeie diere maak.

Dit is ook ’n bewese feit dat Trilpopuliere een van die mees uitgebreide wortelstelsel in die planteryk het. Die wortels versprei m.b.v. ondergrondse suiers. So vorm dit ’n kolonie wat dan redelik vinnig verder versprei totdat dit ’n groot area beslaan. Die bogrondse bome kan tot 150 jaar oud word terwyl die groter, ondergrondse organisme duisende jare lank kan voortleef.

In vandeesweek se studie probeer ons die oorsake van die mens se rusteloosheid identifiseer – al die wegsteekplekkies waar dit wortelskiet. Daar is soveel dinge wat keer dat ons ware rus in Jesus Christus vind. Party van hulle is voor die hand liggend en vereis geen verdere ondersoek nie. Ander is moeiliker om raak te sien en is net soos die reuse ondergrondse wortelstelsel van die Trilpopulier – dit is versteek – en bestaan uit houdings en optrede wat ’n mens van die Verlosser skei maar waarvan jy salig onbewus is.

_*Studeer vandeesweek se les vir Sabbat die 17e Julie._