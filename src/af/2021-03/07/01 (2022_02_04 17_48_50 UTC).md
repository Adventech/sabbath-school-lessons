---
title:  Gemoedsrus, Gesinsbande en
date:  07/08/2021
---

### Lees vir Vandeesweek se Studie
Gen. 42:7-20, Matt.25:41-46, Gen. 42:21-24 en hfst. 45:1-15, Luk. 23:34, asook Gen. 50:15-21.

> <p>Geheueteks</p>
>  “‘Julle moenie sleg voel en vir julleself kwaad wees omdat julle my verkoop het nie. God het my gestuur om voor julle hiernatoe te kom sodat ek mense se lewens kan red’” (Gen. 45:5, ABA).

Op ’n dag word ’n man daarvan beskuldig dat hy ’n vrou seksueel aangerand het. Die vrou het hom tydens ’n uitkenningsparade uitgewys. Hoewel die beskikbare bewyse teen hom nie juis oortuigend was nie, het die slagoffer volgehou dat Pieter – kom ons noem hom maar so – beslis die skuldige party was.

So is arme Pieter dus tronk toe. Hy het 14 jaar agter tralies gesit vir ’n misdaad wat hy nie gepleeg het nie. Die man is vrygespreek nadat DNS-bewyse aan die lig gekom het. Toe eers besef die vrou – kom ons noem haar sommer Jeanette – haar yslike fout.

Jeanette wou graag vir Pieter na sy vrylating ontmoet. Die arme man het so baie deurgemaak en die vraag was net: hoe sou Pieter reageer wanneer hy van aangesig tot aangesig kom met die vrou wat sy lewe vir jare lank verwoes het?

Sy het hom eenkant, in ’n vertrek, sit en inwag. Toe hy sy verskyning maak, en hulle mekaar uiteindelik in die oë kyk, bars Jeanette in trane uit.

“Pieter leen vooroor en neem my by die hande. Toe kyk hy na my en sê: ‘Ek vergewe jou.’ Ek kon dit byna nie glo nie. Hier is die man wat ek [jare lank] gehaat het, wie se dood ek begeer het. Noudat hy reg voor my staan, sê hy vir my – ek wat hom ’n reuse onreg aangedoen het – dat hy my vergewe! Vir die eerste keer in my lewe het die ware betekenis van genade begin deurskemer. Eers toe het my heling begin, kon ek ware rus beleef.”

Vandeesweek val die soeklig op vergifnis en wat dit vir die rustelose mens kan doen.

_*Studeer vandeesweek se les vir Sabbat die 14e Augustus._