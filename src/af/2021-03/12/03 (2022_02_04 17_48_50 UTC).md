---
title:  Drie Dae van Rus
date:  13/09/2021
---

Jona se pogings om die Here te ontvlug, het nie vlot verloop nie. Sy “rus” was vankorte duur. Die Here gryp in, met ’n storm ter see. Jona word egter gespaar van ’nwatergraf omdat die Here ’n vis stuur om die profeet in te sluk.

Dit is egter eers wanneer Jona geforseer word om tot stilstand te kom en drie dae lank in die groot vis te rus, dat hy besef hoe geweldig afhanklik hy van die Here is. Soms moet ’n mens eers by ’n punt gebring word waar jy nie kan steun op enigiets wat hierdie ou wêreld die mens bied nie, voor jy besef dat Jesus die een is na wie ’n mens werklikwaar smag.

`Lees Jona se gebed in die binne-in die vis (lees Jona 2:1-9). Waaroor bid hy hier?`

Hoewel hy hom in die dieptes bevind en in groot gevaar verkeer het, bid Jona hieroor die tempel. “In u heilige tempel,” sê Jona, het hy die Here gesien (NAB). Wat gaan hier aan? Die tempel vorm die middelpunt van die profeet se gebed, en behoort die fokusvan alle gebede te wees. Daar is slegs een plek in die Ou Testament waar God te vinde is: reg in sy tempel/tabernakel (lees Eks. 15:17, Eks. 25:8). Dit is dus die spilpunt waarom ons gebede en ons gemeenskap met die Here behoort te draai.

Tog verwys Jona nie na die tempel in Jerusalem nie. Nee, hy praat hier van die hemelse tabernakel (Jona 2:7). Dit is waar die profeet se enigste ware hoop is, want dit is waar die Here en die verlossing wat Hy ons bied in werklikheid vandaan kom.

Jona verstaan uiteindelik hierdie belangrikheid. Hy het die Here se genade eerstehands ervaar. Hy is immers gered. Toe die vis hom uitspoeg, dring dit tot hom deur: God het my, ’n drostende profeet, lief! Hy het gewis geleer (selfs al was dit met ’n ompad) dat die enigste veilige opsie vir die gelowige is om by God se wil te hou.

So besluit Jona toe uiteindelik om sy plig as profeet na te kom en God se oordele aan die mense van Nineve te bring. Hy val in die pad – sonder twyfel, met geloof dié keer – en rig sy skrede na daardie geweldige bose stad wie se inwoners dalk eksepsie gaan neem dat ’n buitelandse profeet vir hulle kom vertel hoe boos hulle in werklikheid is.

`Soms makeer ’n mens net ’n wegbreek om weer perspektief te kry. Die verhaal van Jona wat op ’n wonderbaarlike binne-in die vis oorleef het, is natuurlik ’n besonder buitengewone wonderwerk. Hoe dit ook al sy, om die omstandighede waaraan ’n mens gewoond is te verlaat, stel jou in staat om daardie omstandighede vanuit ’n nuwe invalshoek te beskou en weer perspektief te kry. Hoe so?`