---
title:  Stof tot Nadenke
date:  17/09/2021
---

“Hierdie opdrag wat Jona ontvang het, was ’n groot verantwoordelikheid. Die Een wat hom gestuur het, was egter in staat om sy dienskneg deur te dra en hom sukses te gee. As die profeet die Here daar en dan gehoorsaam het, sonder enige teestribbeling, sou dit Jona baie onaangename ervarings gespaar het, en sou hy God se rykste seëninge ervaar het. Nietemin het die Here nie vir Jona aan wanhoop oorgelaat nie. Deur ’n reeks beproewinge en vreemde ingrypings, is die profeet se vertroue in God en in sy oneindige reddende mag herstel” (Ellen G. White, Prophets and Kings, bl. 266).

“Derduisende kan op die eenvoudigste maniere en met die mees beskeie metodes bereik word. Die mees intellektuele persone, diegene wat as die wêreld se mees begaafde mans en vroue gevier word, word dikwels deur die eenvoudige woorde van een wat die Here liefhet, verkwik; deur die woorde van iemand wat met dieselfde gemak as wat die wêreldling oor sy/haar diepste belangstellings praat, oor die liefde van Jesus kan praat” (Ellen G. White, Christ’s Object Lessons, bl. 232).

**Besprekingspunte**

`’n “Profeet van die Here” wat ontsteld is omdat die mense na wie hy gestuur is God se verlossing aanvaar het? Hoe verstaan ’n mens Jona se houding hier? Wat ’n kragtige voorbeeld van God se grote geduld met sy kinders, selfs wanneer hulle optrede nie strook met die lig wat hulle ontvang het nie!`

`Jona se verhaal sê vir ’n mens dat die Here Hom nie net besig hou met die redding van persone wat nog nie die waarheid gevind het nie, maar ook met die transformering van dié wat reeds in Hom glo. Hoe kan ’n mens ’n “ander hart” ontvang en hoe kan ’n “nuwe gees” by ’n mens posvat, selfs al ken jy alreeds die Here asook die teenswoordige waarheid? ’n Mens kan die waarheid ken, maar dit kan jou ook transformeer. Hoe verskil dié twee dinge van mekaar?`

`Lees weer Judas. Wat is die kernboodskap van hierdie bybelboek en hoekom is dit steeds relevant vir die hedendaagse kerk?`

`Om jou vir die verlossing van ander te beywer, is ’n ware belewenis. Hoe is dit dat hierdie belewenis so ’n goeie uitwerking op ’n mens het?`

`Ten spyte van die goeie redes wat Jona gehad het – of wat hy na sy mening gehad het – om nie na Nineve te gaan nie, het die Here hom gewys hoe verkeerd hy in werklikheid was. Watter houding het ons dalk teenoor andere wat dieselfde verkeerde houding as Jona weerspieël?`