---
title:  Die Rustelose Profeet
date:  11/09/2021
---

### Lees vir Vandeesweek se Studie
Jona 1-4, Jer. 25:5, Eseg. 14:6, Op. 2:5, Luk. 9:51-56 en Judas 1-25.

> <p>Geheueteks</p>
>  “‘Maar Ek mag nie besorg wees oor die groot stad Nineve nie, ’n stad waarin daar meer as honderd en twintig duisend mense is wat nie weet wat reg of verkeerd is nie, en ook nog baie diere?’” (Jona 4:11, NKJV).

Een van die interessantste bybelverhale is seker dié van Jona. Hier is ’n profeet van die Here, iemand wat deur Hom geroep is, en tog probeer Hy sy roeping ontvlug. Nadat hy op ’n dramatiese wyse tot beter insigte gebring word en hy besluit om God se boodskap aan die inwoners van Nineve te bring, is hy skielik ontevrede. Hoe so? Want die inwoners bekeer hulle na aanleiding van sy profetiese woord, en spring so die vernietiging vry wat hulle andersins te beurt sou val!

Hier het ons die toonbeeld van ’n rustelose persoon, soveel so dat hy in ’n stadium uit pure radeloosheid uitroep: “‘Laat ek nou maar sterf, Here, want dit is vir my beter om te sterf as om te lewe’” (Jona 4:3, NAB).

Jesus Self verwys ook na die verhaal van Jona, en sê: “‘Die mense van Nineve sal op die oordeelsdag saam met die mense van vandag opstaan en teen hulle getuig. Hulle het hulle immers op die prediking van Jona bekeer. En hier staan Een wat groter is as Jona!’” (Matt. 12:41, NAB). “Groter as Jona” was en is Hy gewis! Andersins kan Hy nie ons Verlosser wees nie.

Vandeesweek kyk ons na Jona. Kom ons kyk wat ons uit sy rusteloosheid en gebrek aan innerlike vrede kan leer.

_*Studeer vandeesweek se les vir Sabbat die 18e September._