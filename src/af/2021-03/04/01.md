---
title:  Die Prys wat Ons vir Rus Betaal
date:  17/07/2021
---

### Lees vir Vandeesweek se Les
2 Sam. 11:1-27, hfst. 12:1-23, Gen. 3:1-8 en 1 Joh. 1:9.

> <p>Geheueteks</p>
>  “Skep vir my ’n rein hart, o God, en gee opnuut in die binneste van my ’n vaste gees” (Ps. 51:12, OAB).

Baie mense is desperaat vir ’n bietjie rus en vrede. Hulle selfs bereid om daarvoor te betaal. In baie van die groot stede is daar internetlose kamers wat per uur verhuur word. Die reëls vir dié kamers is boonop streng: geen geraas, geen besoekers. Mense is bereid om te betaal sodat hulle net die stilte kan geniet, of kan sit en dink, of selfs ’n uiltjie kan knip. By party lughawens is slaaphokkies wat ’n mens kan huur. Geraasdempende oorfone is ook nogal gewild. Dan is daar boonop privaatheidskappies van seildoek of opvoubare privaatheidskerms, en beide word oor jou kop en soms ook jou bolyf getrek vir ’n vinnige wegbreek by die werk.

Ware rus het ook ’n prys. Die foendi’s van die selfhelpbedryf probeer ’n mens oortuig dat jy die kaptein van jou eie lot is en dat rus bloot ’n kwessie van keuse en goeie beplanning is. Op die keper beskou – en as ’n mens nou eerlik wil wees – besef jy egter dat innerlike rus nie iets is wat ons self teweeg kan bring nie. Augustinus van Hippo, ’n kerkvader van die vierde eeu na Christus, stel dit so netjies in Volume 1 van sy beroemde boek Belydenisse. Aangaande die Here se genade skryf hy soos volg: “U het ons vir Uself gemaak, en ons is rusteloos totdat ons rus in U vind.”

Vandeesweek kyk ons flussies na die lewe van ’n bybelfiguur wat die Here “’n man na sy hart” genoem het, om vas te stel hoe hy die prys van ware rus ontdek het.

_*Studeer vandeesweek se les vir Sabbat die 24e Julie._