---
title:  Die Groot Stryd, ’n PersoonlikeBelewenis
date:  05/08/2021
---

Soos ons reeds weet, trek Josef vanweë sy beginselvastheid aan die kortste end in dié verhaal (Gen. 39:11-20). So beland hy toe in die tronk. As sy besitting kon Potifar vir Josef net daar om die lewe gebring het, sonder dat iemand ’n ooglid verroer het. Potifar het duidelik nie sy vrou se aantygings geglo nie, maar doen noodgedwonge drastiese stappe ten einde sy reputasie te skerm. Wat ’n skokkende toedrag van sake! Nietemin “was die Here by hom” (Gen. 39:21, NAB).

Die lewe is soms onregverdig. Die goeie word nie altyd beloon nie, en die kwaad word nie altyd onmiddellik gestraf nie. Tog is daar goeie nuus ook: selfs in die tronk beleef Josef innerlike rus omdat die Here by hom is. Hy kon so maklik behep geraak het met sy lot, hoe onregverdig sy ballingskap en tronkstraf was. Hy kon hom ook aan andere onttrek het. Boonop kon hy sy vertroue in God verloor het.

`Wat doen Josef terwyl hy in die tronk is? Hoe vind hy aansluiting by die mense om? Lees Genesis 39:21 tot 40:22.`

In die tronk werk Josef met sy omstandighede, en nie daarteen nie. Hy bou netwerke en help ander, selfs al verloop vriendskappe in die tronkmilieu nie altyd na wense nie. Dit is ook nie benede Josef om vir hulp te vra of sy kwesbaarheid te toon nie: nadat hy die skinker se droom uitlê het, gryp hy die geleentheid aan en vra vir hulp.

`Paulus bied die leser ’n geheelperspektief aangaande mensverhoudinge in Efesiërs 6:1-13. Beskryf dit flussies.`

Ons bande met andere is ’n weerkaatsing in die kleine, van die groot stryd wat eeue lank reeds tussen God en Satan woed. Wat beteken dit? – dat daar nie iets soos ’n volmaakte mensverhouding is nie. Elke verhouding het bepaalde faktore wat dit laat groei. Wat meer is, Satan het ’n blywende belang by al ons mensverhoudings – veral dié met geliefdes – ten einde dit tot sy voordeel te gebruik, en hy doen dit om God se planne vir ons lewens te fnuik en in die wiele te ry. Ons behoort dankbaar te wees dat ons hierdie stryd om Godvresende verhoudings nie alleen hoef te stry nie. Die Bybel sit die beginsels vir regte mensverhoudings mooi uiteen. God se belofte om ons wysheid te skenk (Jak. 1:5), geld ook vir ons interpersoonlike verhoudings. Hy het Josef bygestaan. Net so belowe Hy om ons ook by te staan wanneer ons verhoudings uitdagend begin raak.

`Bepeins die Here se belofte in Jakobus 1:5 en bid dan vir die nodige wysheidvir jou interpersoonlike verhoudings. Hoe kan ’n mens, in jou doen en late metandere, ontvanklik vir die influisterende Gees wees?`