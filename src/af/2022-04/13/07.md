---
title:  Vir verdere studie
date:  23/12/2022
---

Lees Ellen G. White, “Sonder ’n bruilofskleed,” bl. 307–319, in _Die Gelykenisse van Christus_; “Die verwoesting van die aarde,” bl. 653–661; “Die stryd beëindig,” bl. 662–673, in _Die Groot Stryd_.

“In die laaste oordeelsdag sal elke verlore siel die aard van sy eie verwerping van die waarheid besef. Die kruis sal voorgehou word en sy ware betekenis sal deur elke hart wat deur die sonde verblind was, begryp word. Voor die gesig van Gólgota met sy raaiselagtige Slagoffer sal sondaars veroordeel staan. Elke leuenagtige verskoning sal weggeveeg word. Die mens se afvalligheid sal in al sy afskuwelikheid gesien word.  Die mense sal sien wat hul keuse was. Elke vraag oor waarheid en dwaling in die lang uitgerekte stryd sal dan duidelik wees. In die oordeel van die heelal sal God vry van alle aanspreeklikheid vir die ontstaan of voortbestaan van die ongeregtigheid wees. Dit sal dan duidelik wees dat die Goddelike verordeninge nie die sonde in die hand gewerk het nie. Daar was geen tekortkoming in die heerskappy van God nie, geen rede vir ontevredenheid nie. Wanneer die gedagtes van alle harte geopenbaar word, sal sowel die opstandiges as getroues eenparig verklaar: ‘Regverdig en waaragtig is u weë, o Koning van die heiliges! Wie sal U nie vrees nie, Here, en u Naam nie verheerlik nie? . . . omdat u regverdige dade openbaar geword het’ Openbaring 15:3, 4”. — Ellen G. White, _Die Koning van die Eeue_, bl. 58.

**Vrae vir bespreking**:

`“As u vaskleef aan die eie-ek en weier om u wil aan God te onderwerp, kies u die dood. Vir sonde, waar dit ook gevind mag word, is God ’n verterende vuur. As u die sonde kies en weier om daarvan geskei te word, moet die teenwoordigheid van God, wat die sonde verteer, u verteer.” — Ellen G. White, Die Meester se Onsterflike Rede, bl. 62.  Hoe help hierdie aanhaling ons om die aard van die uitvoerende oordeel te verstaan?`

`Dink na oor die gedagte wat aan die einde van  se studie genoem word, dat nie een van die verlorenes die finale oordeel in die gesig sal hoef te kyk totdat die verlostes deel van die oordeelsproses was nie. Weereens, wat leer dit ons oor hoe openlik en deursigtig God is? Waarom is hierdie deursigtigheid vir ’n heelal waar liefde heers, so belangrik?`

`Hoe sal die heiliges se deelname in die duisendjaar-oordeel hulle troos oor hulle geliefdes wat verlore sal gaan?`