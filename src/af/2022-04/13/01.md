---
title:  Die Oordeelsproses
date:  17/12/2022
---

### Skrifverwysings vir hierdie week se studie
Matthéüs 25:31–46; Daniël 7:9–14; I Korinthiërs 6:2,3;  II Petrus 2:4–6; Maleági 4:1; Openbaring 21:8.

> <p>Geheueteks</p>
> “Want ons moet almal voor die regterstoel van Christus verskyn, sodat elkeen kan ontvang wat hy deur die liggaam verrig het, volgens wat hy gedoen het, of dit goed is of kwaad.” (II Korinthiërs 5:10).

As daar een ding is waaroor die Skrif duidelik is, is dit dat daar werklik ’n oordeel gaan plaasvind. God gaan die wêreld oordeel.  Die verse, beide in die Ou Testament en die Nuwe, is volop daarvan, en ondubbelsinnig. Die oordeel wat hier en nou so kortskiet, sál eendag plaasvind.

Die Bybel sê dat God “ ‘die Volmaakte in kennis’ is ” (Job 37:16) en “Hy weet alles” (I Johannes 3:20), wat al die verborge dinge insluit (Prediker 12:14, Jeremia 17:10). Ons kan onsself vir alles en almal verberg, maar niks is vir God verborge nie.

Wat werklik hier geïmpliseer word, is dat Hy nie nodig het om elke individu se lewe te ondersoek nie. God se oordele is inderdaad ’n goddelike beskikking vir sy skepsels se onthalwe, beide in die hemel en op die aarde. Hierdie proses is van ’n kosmiese historiese aard omdat Lucifer sy opstand in die hemel begin het en dit toe na hierdie wêreld uitgebrei het (Openbaring 12:7–9).

Gedurende hierdie week gaan ons die eindtyd- oordeelsproses wat uit drie hooffases bestaan, bestudeer: die pre-adventoordeel, die duisendjaaroordeel, en die uitvoerende-oordeel. Die hele proses eindig met die vryspraak van die regverdiges en die tweede dood van die sondaars.

_*Bestudeer hierdie week se les as voorbereiding vir Sabbat, 24 Desember._