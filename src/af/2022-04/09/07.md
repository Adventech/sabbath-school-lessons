---
title:  Vir verdere studie
date:  25/11/2022
---

Lees Ellen G. White, “ ‘’n Groot kloof gevestig,’ ” bl. 260–271, in _Die Gelykenisse van Christus_; “Gólgota,” bl. 749–752, in _die Koning van die Eeue_; en “Teachers as Examples of Christian Integrity,” bl. 504, in _Fundamentals of Christian Education_.

“In die gelykenis van die ryk man en Lasarus het Christus getoon dat die mens sy ewige lotsbestemming in hierdie lewe beslis. Gedurende die proeftyd word die genade van God vir elke siel aangebied. Maar as mense hulle geleenthede verkwis deur hulleself te behaag, sny hulle hulself van die ewige lewe af. Geen latere proeftyd sal aan hulle gegun word nie. Deur hulle eie keuse het hulle ’n onoorbrugbare kloof tussen hulle en hulle God gevestig.” — Ellen G. White, _Die Gelykenisse van Christus_, bl. 260.

“Toe die vroeë Christene na berge en woestyne verban was, toe hulle in onderaardse tronkselle gelos was om van honger, die koue en marteling dood te gaan, toe martelaarskap die enigste uitweg uit hulle ellende was, het hulle gejuig omdat hulle waardig geag was om vir Christus wat namens hulle gekruisig was, te ly. Hulle waardige voorbeeld sal ’n bemoediging en ’n aanmoediging vir die volk van God wees wat die tyd van benoudheid, soos daar nog nooit gewees het nie, gaan beleef.” — Ellen G. White, _Testimonies for the Church_, vol. 5, bl. 213, (_vry vertaal_).

**Vrae vir bespreking**:

`Hoe kan die algemene bybelse siening van die menslike natuur ons help om sommige van die skrifgedeeltes wat ons hierdie week bestudeer het, beter te verstaan?`

`Dink na oor die kontras tussen die onomkoopbare godsdiens van die Christenmartelare en die inskiklike godsdiens van ons postmoderne geslag. Met ander woorde, waarvoor is jy bereid om te sterf? Maar, indien jy ’n siening het dat alle waarhede maar net relatief of kultureel is, waarom sal jy dan vir enigeen van hulle wil sterf?  Terselfdertyd, wat kan ons van hulle leer wat gewillig was om vir ’n saak wat volgens wat ons glo, vals is, te sterf?`

`Dink weer na oor die gelykenis van die ryk man en Lasarus. Toe Jesus uit die dood opgestaan het, het baie in Hom geglo. Tog het baie, al het hulle dieselfde bewys gehad, nie geglo nie. Wat leer dit ons oor hoe die mens sy hart teen waarheid kan verhard?`

`Jesus het oor die dag wanneer die dode weer sal lewe, gepraat: “ ‘die wat goed gedoen het, tot die opstanding van die lewe, en die wat kwaad gedoen het, tot die opstanding van die veroordeling’ ” (Johannes 5:29). Hierdie twee gebeurtenisse vind ’n duisend jaar uitmekaar plaas, al klink dit asof dit tegelykertyd gebeur.  Hoe kan dit ons help om wat Paulus in Filippense 1:23 sê, te verstaan?`