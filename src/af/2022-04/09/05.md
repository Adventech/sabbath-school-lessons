---
title:  Gepreek vir die geeste in die gevangenis
date:  23/11/2022
---

`Lees I Petrus 3:13–20.  Hoe het Christus “vir die geeste in die gevangenis” gepreek “in the dae van Noag”?  (Lees ook Génesis 4:10.)`

Bybelverklaarders wat in die natuurlike onsterflikheid van die siel glo, verwys gewoonlik daarna dat Christus “vir die geeste in die gevangenis” gepreek het (I Petrus 3:19) terwyl Hy nog in die graf gerus het. Volgens hulle het die gees van sy ontbinde vlees vir die geeste van die liggaamlike ontbinde antediluviaanse mense in die hel gaan preek.

Maar, hierdie illusie of hersenskim is bybels onaanvaarbaar want daar is geen tweede kans vir die dode om gered te word nie (Hebreërs 9:27,28). Waarom sou Jesus dan vir hulle wat geen kans het om gered te word nie, gaan preek het?

Ewenwel, wat nog belangriker is, hierdie teorie weerspreek die bybelse lering dat die dode bewusteloos in die graf bly tot die finale opstanding (Job 14:10–12;  Psalm 146:4; Prediker 9:5,10; I Korinthiërs 15:16–18; I Thessalonicense 4:13–15).

Veeleer, as hierdie vers regtig sê dat Jesus, terwyl sy liggaam in die graf was, in die hel vir die bose antediluviane gaan preek het, hoekom het net hulle sy boodskap gehoor? Was daar nie ander verlorenes in die hel saam met hulle nie?  Waarom het net die antediluviane Hom gehoor preek?

Dit is ook sinneloos om te beweer dat Christus vir die gevalle geeste wat in Noag se tyd ongehoorsaam was, gepreek het. Terwyl die “geeste in die gevangenis” as “eertydse” ongehoorsames beskryf word (I Petrus 3:19,20), praat die Bybel van die bose geeste wat vandag nog ongehoorsaam is (Efésiërs 6:12, I Petrus 5:8). Bowendien, die gevalle engele het Hy “vir die oordeel van die groot dag met ewige boeie onder die duisternis bewaar ”(Judas 6), sonder enige geleentheid om gered te word.

Ons moet oplet dat in I Petrus 3 die “geeste in gevangenis” (vers 19) in vers 20 geïdentifiseer word as die antediluviane wat “ongehoorsaam” was in die “dae van Noag.”  Die term gees (Grieks, pneuma) word in hierdie teksvers en op ’n ander plek in die Nuwe Testament (I Korinthiërs 16:18, Galásiërs 6:18) gebruik vir lewende mense wat kan hoor en die uitnodiging om gered te word, kan aanvaar. Die uitdrukking “in die gevangenis” verwys vanselfsprekend nie na ’n letterlike gevangenis nie, maar na die gevangenis van sonde waarin die onbekeerde menslike natuur homself bevind (Romeine 6:1–23 en 7:7–25).

Christus se prediking vir die onboetvaardiges voor die sondvloed (die antediluviane) was deur Noag gedoen, nadat daar aan hom goddelike instruksies deur God gegee was (Hebreërs 11:7), en wat toe ’n  “prediker van geregtigheid” vir sy tydgenote (II Petrus 2:5) geword het.  Petrus se geskrifte was in die konteks van wat dit beteken om getrou te bly, geskryf; dit is nie ’n kommentaar oor die toestand van die dode nie.