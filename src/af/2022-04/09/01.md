---
title:  Teenstrydige skrifgedeeltes?
date:  19/11/2022
---

### Skrifverwysings vir hierdie week se studie
Lukas 16:19–31 en 23:43, Johannes 20:17, Filippense 1:21–24, I Petrus 3:13–20, Openbaring 6:9–11.

> <p>Geheueteks</p>
> “Julle ondersoek die Skrifte, omdat julle meen dat julle daarin die ewige lewe het;  en dit is dié wat van My getuig” (Johannes 5:39).

Petrus waarsku ons: “Maar heilig die Here God in julle harte en wees altyd bereid om verantwoording te doen aan elkeen wat van julle rekenskap eis . . .” (I Petrus 3:15. Paulus voeg by, “verkondig die woord;  hou aan tydig en ontydig; weerlê, bestraf, vermaan in alle lankmoedigheid en lering;  want daar sal ’n tyd wees wanneer hulle die gesonde leer nie sal verdra nie . . .” (II Timôtheüs 4:2,3). As dit die geval is, behoort ons nie net na daardie skrifgedeeltes te kyk wat ons geloofsoortuigings bevestig nie, maar ook na daardie gedeeltes wat gewoonlik verkeerdelik gebruik word om iets anders te leer as wat ons glo.

Terwyl ons dit doen, moet ons die besielende voorbeeld van Jesus nadoen. “Christus het self nie ’n enkele waarheid weerhou nie, maar het dit altyd met liefde verkondig . . . Hy was nooit onbeleefd, nooit onnodig kras nie, het nooit ’n gevoelige siel onnodig seergemaak nie. Hy het nie menslike swakheid veroordeel nie.” — Ellen G. White, _Die Koning van die Eeue_, bl. 353.

Hierdie week gaan ons op sommige van daardie skrifgedeeltes konsentreer wat mense op ’n geknoeide wyse gebruik om die natuurlike onsterflikheid van die siel te bewys. Hierdie oordenking behoort ons eie oortuigings te versterk en ons te help om diegene wat hierdie uiters belangrike lering bevraagteken, vriendelik te kan antwoord.

_*Bestudeer hierdie week se les as voorbereiding vir Sabbat, 26 November._