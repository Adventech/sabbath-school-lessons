---
title:  Die Bybelse wêreldbeskouing
date:  10/12/2022
---

### Skrifverwysings vir hierdie week se studie
Lukas 2:52; Matthéüs 4:23; I Korinthiërs 6:19,20; Psalm 24:3,4; Handelinge 8:4–24; I Johannes 3:1–3.

> <p>Geheueteks</p>
> “En mag Hy, die God van die vrede, julle volkome heilig maak, en mag julle gees en siel en liggaam geheel en al onberispelik bewaar word by die wederkoms van onse Here Jesus Christus!” (I Thessalonicense 5:23).

Die boek Openbaring verwys na twee groot “wêreldwye bewegings” net voor die tweede koms van Christus. Openbaring 13 beskryf die wêreldwye dwaling wanneer die “hele wêreld” die dier wat uit die see opkom, sal aanbid (Openbaring 13:3,7,8,12,16). Openbaring 14 verwys na die wêreldwye verkondiging van die “ewige evangelie”, die waarheid, aan “alle nasies en stamme en tale en volke” (Openbaring 14:6, 7). Gedurende daardie “swaar tye” (II Timótheüs 3:1), sal “elke wind van lering” waai (Efésiërs 4:14) wanneer mense “die oor sal afkeer van die waarheid en hulle sal wend tot fabels” (II Timótheüs 4:4). “Deur hierdie twee groot dwalings, naamlik die leer van die onsterflikheid van die siel en die leer van die heiligheid van , sal Satan die mense onder die krag van sy bedrog bring. Terwyl eersgenoemde die grondslag vir Spiritisme lê, vorm laasgenoemde die band van samewerking met Rome.” — Ellen G. White, _Die Groot Stryd_, bl. 588.

Totdat hierdie finale gebeurtenisse ontvou, moet ons standvastig in ons geloof in die hele waarheid bly, veral wat die natuur van die mens en die toestand van die dode betref, terwyl ons poog om deur die Heilige Gees gelei te word met die doel om gereed te maak vir Christus se glorieryke verskyning.

_*Bestudeer hierdie week se les as voorbereiding vir Sabbat, 17 Desember._