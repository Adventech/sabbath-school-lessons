---
title:  Vir verdere studie
date:  16/12/2022
---

Lees Ellen G. White, “Mind Cure,” bl. 241–259, in _The Ministry of Healing_; “True and False Theories Contrasted,” bl. 7–16, in _The Sanctified Life_.

“Die groot stryd nader sy einde. Elke verslag van rampe op see en land is ’n getuienis van die feit dat die einde van alle dinge op hande is.  Oorloë en gerugte van oorloë kondig dit aan.  Is daar ’n Christen wie se hart nie vinniger klop as hy sien hoe die groot gebeurtenisse voor ons ontvou nie? Die Here kom. Ons hoor die voetstappe van God wat in aantog is.” — Ellen G. White, _Maranatha_, bl. 220, [_vry vertaal_].

“Lewe deur geloof elke dag. Moenie beangs en benoud wees oor die tyd van benoudheid en so vooraf ’n tyd van benoudheid skep nie. Hou op om te dink, ‘Ek is bang ek sal nie staande kan bly wanneer die beproewingsdag aanbreek nie.’ moet in die hede lewe, net vir vandag. Môre behoort nie aan jou nie. Jy moet vandag die oorwinning oor self handhaaf. Jy moet vandag ’n gebedslewe in stand hou. Jy moet vandag die goeie stryd van geloof stry. Jy moet glo dat God jou seën. En terwyl jy die oorwinning oor donkerte en ongeloof behaal, sal jy aan die vereistes van die Meester voldoen, en sal jy ’n seën vir almal rondom jou wees.” — Ellen G. White, _Signs of the Times_, 20 Oktober, 1887, (_vry vertaal_).

“Die Here kom binnekort, en ons moet voorberei om Hom in vrede te ontvang. Laat ons vasberade wees om alles in ons vermoë te doen om vir almal rondom ons ’n lig te wees. Ons moenie bedroef wees nie, maar blymoedig, en ons moet die Here Jesus altyd voor oë hou.... Ons moet gereed en wagtend op sy verskyning wees.  O, hoe salig sal dit wees om Hom te sien, en as sy verlostes verwelkom te word!  Lank het ons gewag, maar ons geloof moenie nou verswak nie.  As ons maar net die Koning in sy skoonheid kan sien, sal ons vir ewig en altyd geseënd wees. Ek voel om hard uit te roep, ‘Op pad Huis toe!’ Ons nader die tyd wanneer Christus met krag en groot heerlikheid gaan kom om sy vrygekooptes na hulle ewige tuiste te neem.” — Ellen G. White, _Heaven_, bl. 165-166, (_vry vertaal_).

**Vrae vir bespreking**:

`Hoe kan die beskouing dat die mens as liggaam, siel en gees ’n onafskeibare eenheid is ons help om die allesomvattendheid van die godsdiens en die belangrikheid van ons persoonlike lewenstyl, beter te verstaan?`

`Alle ware herlewings en hervormings is teokraties (Godgesentreerd) en nooit antroposentries (met die mens as middelpunt) nie. Hoe illustreer die gelykenis van die Fariseër en die tollenaar (lees Lukas 18:9–14) hierdie beginsel?`

`Bespreek jou antwoord op  se laaste vraag in die klas. Hoe kan jy weet of jy gereed is en sekerheid hê sonder om aanmatigend te wees?`