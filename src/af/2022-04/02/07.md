---
title:  Vir verdere studie
date:  07/10/2022
---

Lees Ellen G. White, “Die versoeking en die sondeval,” bl. 52–62 en “Die verlossingsplan,” bl. 63-70, in _Patriarge en Profete_; “Die kennis van goed en kwaad,” bl. 23–27, in _Opvoeding_.

Gedurende die afgelope paar jaar was daar studies gedoen op wat “Near Death Experiences” (NDEs; Afrikaanse: ‘skyndood-ervarings’) genoem word. Wat gebeur, is dat mense “sterf” deurdat hulle harte ophou klop en hulle ophou asemhaal. En dan word hulle weer lewend, en vertel dan ongelooflike verhale van hoe hulle na ’n ander wêreld gesweef het en met ’n wese wat lig uitstraal, te doen gekry het. Sommige sê selfs dat hulle met familielede wat lank gelede oorlede is, gepraat het. Baie mense, ook Christene wat die waarheid oor die dood nie verstaan nie, glo dat hierdie verhale ’n bewys is van die onsterflikheid van die siel. Maar, (en dit behoort die duidelikste waarskuwing dat iemand verkeerd is, te wees), die meeste mense wat hierdie ondervindinge gehad het, maak daarop aanspraak dat die geeste met wie hulle gedurende hierdie “NDEs” gepraat het, hulle bemoedig het, en mooi mededelings oor liefde, vrede en goedheid gegee het. Maar daar word niks oor redding in Christus, niks oor sonde en niks oor die oordeel gesê nie. Terwyl hulle ’n voorsmaak van die Christen se lewe in die hiernamaals gehad het, moes hulle dan nie ten minste daarmee saam ’n kykie gekry het op die mees basiese Christelike leringe nie? Maar, wat hulle geleer was, klink meer na die _New Age_-dogma wat dan in baie gevalle verduidelik waarom hulle ná hierdie ondervinding minder geneig is om nie die Christelike leringe te volg as wat die geval was voor hulle “gesterf” het nie. Waarom het nie een van die Christene wat oortuig was dat hulle ”NDEs” ’n voorskou van die Christen se hemel was, enige Christelike teologie daar geleer in teenstelling met ’n groot dosis van die _New Age_-sentimentalisme nie?  Die antwoord is dat hulle mislei was deur dieselfde een wat vir Eva in Eden mislei het, en ook met dieselfde leuen (Les 11).

**Vrae vir bespreking**:

`Hoe demonstreer Adam en Eva se ondervinding dat God se vergifnis nie noodwendig alle gevolge van sonde omdraai nie? Waarom is dit so ’n belangrike waarheid wat altyd onthou moet word?`

`Die boom van kennis van goed en kwaad was die “betowerde grondgebied” waar Adam en Eva se vyand geskuil het. Wat is sommige “betowerde grondgebiede” waar ons versoek kan word?`

`Satan probeer om God se volk te lei om te glo dat “die vereistes van Christus minder streng is as wat hulle eens geglo het, en dat deur meer eenvormig met die wêreld te word, hulle ’n groter invloed op die wêreldlinge sal uitoefen.” — Ellen G. White, _Testimonies to Ministers and Gospel Workers_, bl. 474, (vry vertaal). Wat moet ons doen om nie in hierdie subtiele valstrik te beland nie?`