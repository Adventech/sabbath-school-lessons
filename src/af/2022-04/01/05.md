---
title:  Die prys vir hoogmoed
date:  28/09/2022
---

In die Skrif kan daar twee oorheersende hooftemas of hoofmotiewe wat met mekaar wedywer, waargeneem word. Een is die tema van Salem, die Berg Sion, Jerusalem en die Nuwe Jerusalem wat God se koninkryk verteenwoordig. Die ander is die tema van Babel en Babilon wat Satan se namaakseldomein voorstel. God het sy volk verskeie kere uit heidense Babilon geroep om Hom in die Beloofde Land te dien.

Byvoorbeeld, Abram (later Abraham) was gevra om uit Ur van die Chaldeërs na die land van Kanaän te trek (Génesis 11:31–12:9). Aan die einde van hulle lang ballingskap, het die Jode Babilon verlaat en na Jerusalem teruggekeer (Esra 2). En in die boek van Openbaring word God se volk uit eindtyd-Babilon geroep (Openbaring

14:8) om uiteindelik saam met Hom op die Berg Sion en die Nuwe Jerusalem te woon (Openbaring 14:1; Openbaring 21:1–3, 10).

`Lees Jesaja 14:12–15.Watter verreikende gevolge het Lucifer se hoogmoed, toe hy nog in die hemel was, vir die heelal en vir hierdie wêreld gehad?`

In die Bybel verteenwoordig die stad Babilon ’n mag wat direk teen God en sy koninkryk optree; en die koning van Babilon (met ’n spesiale sinspeling op Nebukadnésar) word ’n simbool van hoogmoed en arrogansie. God het aan Koning Nebukadnésar openbaar dat Babilon net die goue hoof van die groot beeld van opeenvolgende heerskappye sou wees (Daniël 2:37, 38). Maar die koning het ’n beeld wat heeltemal uit goud bestaan, laat maak, om God uit te daag — ’n simbool van sy koninkryk wat vir ewig sou duur — en het selfs vereis dat almal die beeld moes aanbid (Daniël 3). Soos in die geval van die koning van Tirus (Eségiël 28:12– 19), het die koning van Babilon ook ’n simbool van Lucifer geword.

Jesaja 14:3–11 beskryf die val van die hoogmoedige en onderdrukkende koning van Babilon.  Dan, in Jesaja 14:12–15, word daar van die historiese ryk na die hemelse howe verskuif waar ’n gelyksoortige trots en arrogante gees tot die oorspronklike val van Lucifer gelei het.  Die teksvers verduidelik dat Lucifer beplan het om sy troon bo die hemelse leërskare te verhoog en homself “ ‘ “gelyk [te stel] met die Allerhoogste” ’ ” (Jesaja 14:14). Dit was die begin van ’n nuwe en vyandelike situasie waarin God se onselfsugtige liefde en samewerking deur Lucifer se selfsugtige en kompeterende houding, uitgedaag sou word.  Die vyand was nie bang om God van wie hyself was te beskuldig nie, en om leuens onder die ander engele te versprei nie.  Hier het die verborge oorspronge van die kwaad in die heelal begin.

`Waarom is dit so maklik om trots en verwaand ten opsigte van ons range of prestasies, of beide, te wees?  Hoe kan die gedagte aan die kruis ons help om te voorkom dat ons in dieselfde strik trap?`