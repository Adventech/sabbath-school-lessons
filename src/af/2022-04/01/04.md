---
title:  Verborge ondankbaarheid
date:  27/09/2022
---

`Lees Eségiël 28:12–19. Wat kan ons uit hierdie skrifgedeelte leer oor die raaiselagtige oorsprong van sonde?`

Baie van die boek Eségiël was in eindtyd-simboliese taal geskryf. In baie gevalle word spesifieke entiteite (soos persone, diere en voorwerpe) en plaaslike gebeurtenisse gebruik om groter kosmiese en/of historiese werklikhede te verteenwoordig en te beskryf. In Eségiël 28:1–10 praat die Here van die koning van Tirus (Tirus was ’n voorspoedige antieke Feniciese hawestad) as ’n skatryk en trotse heerser wat maar net ’n “mens” was, maar wat daarop aanspraak gemaak het dat hy ’n god is, en dat hy op die troon van die gode gesit het.

Daarna, in Eségiël 28:12–19, word hierdie historiese werklikheid ’n analogie om die oorspronklike val van Lucifer in die hemelse howe te beskryf. So verteenwoordig die koning van Tirus wat ’n lewende menslike wese was “ “in die hart van die seë” ’ ”, (Eségiël 28:2, 8), nou ‘ “ ’n gérub met uitgespreide vlerke wat beskut,” ’ ” (Eségiël 28:14) wat “ ‘ “in Eden, die tuin van God,” ’ ” en “ ‘ “op ’n heilige berg” ’ ” gewoon het (Eségiël 28:14).

’n Beslissende verklaring word in Eségiël 28:15 gevind, wat sê, “ ‘ “Jy was volkome in jou weë van die dag af dat jy geskape is, totdat daar ongeregtigheid in jou gevind is” ’ ”. Daarom, en wat belangrik is, het Lucifer se volmaaktheid die potensiaal vir sonde, die potensiaal om verkeerd te doen, ingesluit, en dit was omdat hy as ’n morele wese ’n vrye keuse besit het wat deel daarvan was om ’n volmaakte wese te wees.

Die werklikheid is dat Lucifer as ’n volmaakte wese geskape was wat sy vermoë om vrylik to kon kies, ingesluit het. Maar, deurdat hy sy volmaaktheid misbruik het d.m.v. sy vrye keuse, het hy korrup geword omdat hy homself  belangriker geag het as wat hy eintlik was.

Deur ontevrede te wees met hoe God hom geskape en vereer het, het Lucifer sy dankbaarheid teenoor God verloor en gewens om meer erkenning te ontvang as wat hy eintlik verdien het. Hoe dit met ’n volmaakte engelagtige wese wat in ’n volmaakte heelal geleef het kon gebeur het, is soos reeds genoem is, ’n verborgenheid.

“Sonde is ’n verborge, onverklaarbare saak. Daar was geen rede vir die onstaan daarvan nie; om te probeer om dit te verduidelik, is om te poog om ’n rede daarvoor te gee, en om dit dus te regverdig. Sonde het in ’n volmaakte heelal verskyn, iets wat duidelik onverskoonbaar was.” — Ellen G. White, _The Truth About Angels_, bl. 30, (_vry vertaal_).

`In I Thessalonicense 5:18 sê Paulus dat ons “in alles” dankbaar moet wees. Hoe kan hierdie woorde ons help om enige gevoelens van ondankbaarheid en selfbejammering,  veral in moeilike tye, te oorkom?`