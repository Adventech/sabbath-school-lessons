---
title:  Eindtyd-misleidings
date:  03/12/2022
---

### Skrifverwysings vir hierdie week se studie
Matthéüs 7:21–27, Johannes 11:40–44, I Petrus 3:18, I Samuel 28:3–25, Efésiërs 6:10–18.

> <p>Geheueteks</p>
> “En geen wonder nie! Want die Satan self verander hom in ’n engel van die lig. Dit is dus niks besonders wanneer sy dienaars hulle ook voordoen as dienaars van geregtigheid nie. Maar hulle einde sal wees volgens hulle werke” (II Korinthiërs 11:14, 15).

Ons hedendaagse wêreld word met die bonatuurlike en met misleiding deurdrenk, wat natuurlik deur Hollywood aangehelp word, want hulle produseer graag rolprente met godsdienstige en mistieke temas wat ’n mengelmoes van dwalinge en misleidings bevat. Die ou leuen, “ ‘Julle sal gewis nie sterwe nie!’ ” (Génesis 3:4) het ook al sommige van die populêrste boeke en rolprente gedurende die laaste paar dekades die lig laat sien, asook baie gewilde elektroniese speletjies. Ons word onteenseglik deur die Satan op sy gebied betower, daaraan blootgestel en daardeur versoek, wat op tallose maniere en selfs, in sekere gevalle, na ons toe in weggesteekte en verbloemde wetenskaplike inligting of feite, deurgegee word.

Een van die mees misleidende buitengewone verskynsels is die “skyndood”ondervindinge (in Engels “Near Death Eperiences”, NDEs), waar iemand wat “dood” was weer lewend word en dan verhale van die hiernamaals vertel. Baie mense het al hierdie gebeurtenisse as bewyse van die onsterflike siel aanvaar!

Gedurende hierdie week gaan ons sommige eindtyd-misleidings wat mistisisme (die strewe na die innige vereniging van die siel met God), skyndoodondervindinge, reïnkarnasie, die towerkuns en voorvaderlike aanbidding en nog meer, sal insluit. Hierdie is gevaarlike onderwerpe waarvan ons moet kennis neem, maar sonder om onsself te veel aan sulke invloede bloot te stel.

_*Bestudeer hierdie week se les as voorbereiding vir Sabbat, 10 Desember._