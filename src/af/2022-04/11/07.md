---
title:  Vir verdere studie
date:  09/12/2022
---

Lees Ellen G. White, “Dealing with False Science, Cults, Isms, and Secret Societies,” bl. 602–609 in _Evangelism_; en “Spiritism,” bl. 86–93 in _Confrontation_.

Daar bestaan ’n organisasie wat daarop aanspraak maak dat hulle besig is om tegnologie te ontwikkel wat die mens in staat sal stel om afgestorwenes “d.m.v. boodskappe, foonoproepe en video-konferensies, te kan kontak”. Deur die persone wat voorheen geleef het “Dead Post Material Persons, PMPs” te noem, maak hierdie organisasie d.m.v. hulle webblad daarop aanspraak dat wanneer die mens doodgaan, hulle doodeenvoudig “na ’n ander fase van die ewigheid” aanbeweeg, maar dat “hulle hul bewussyn, identiteit en erkenbare vorige fisiese kenmerke behou”. Maar, wat die belangrikste is, maak die “Soulphone”-organiseerders daarop aanspraak dat hulle besig is om hierdie tegnologie in drie fases te ontwikkel wat kommunikasie tussen lewende persone en die persone wat voorheen gelewe het, moontlik sal maak.

Die eerste fase sal “geskrewe en getikte boodskappe aan sulke “PMPs, wat vorige vriende en ook vorige deskundiges op elke moontlike gebied, insluit”. Fase twee sal veronderstel wees om kommunikasie met “jou geliefdes wat nou in ’n ander deel van die ewigheid woon”, toe te laat. En in die derde fase, word daar beweer, sal dit moontlik wees om “diegene wat nou die gebied van alle moontlikhede vanaf ’n ander uitkykpunt ervaar”, te hoor en te sien.

Wat veral skrikkerig is, is hóé hulle toets of die dooies wat praat regtig is, en wie hulle sê hulle is. “Byvoorbeeld”, sê die webblad, “’n treurende ouer kan dalk die volgende vraag aan ’n seun of ’n dogter wat “nou in ’n ander wêreld leef”, vra: ‘Het jy ’n hond met die naam Snoopy gehad toe jy ons kind was? Het ons vir jou ’n sakmes vir jou tiende verjaarsdag gegee?’”  Hierdie is baie interessant in die lig van die volgende waarskuwing: “Wesens uit die geestewêreld verskyn soms aan mense in die gedaante van hulle afgestorwe vriende en hulle vertel van gebeurtenisse in hulle lewens en doen dade wat hulle in hulle leeftyd gedoen het.” — Ellen G. White, _Patriarge en Profete_, bl. 684.

**Vrae vir bespreking**:

`Deur jou kultuur as ’n verskoning vir aanvaarding te gebruik, konsentreer baie Christene op die media en wat dit ook al aanbeveel. Watter bybelse beginsels moet ons riglyn wees ten opsigte van wat die media aanbied, veral wanneer standpunte wat ons weet wat verkeerd en misleidend is, bevorder word (lees Psalm 101:1–8, Spreuke 4:23, Filippense 4:8)?`

`Hoe kan ons ander help om Satan se eindtyd-misleidings te vermy sonder om self aan die misleidende invloed van daardie selfde misleidings blootgestel te word?`

`Baie Christene gebruik die verhaal van “Samuel” wat uit die graf geroep was as ’n bybelse bewys dat die dode nog lewe. Wat leer hierdie verhaal ons oor waarom ons nie net een teksvers of verhaal moet gebruik om ’n leerstelling daarop te bou nie, maar dat ons liewer alles wat die Bybel oor daardie onderwerp sê, moet nagaan?`