---
title:  Opstandings voor die kruis
date:  22/10/2022
---

### Skrifverwysings vir hierdie week se studie
Judas 9, Lukas 9:28–36, II Konings 17:8–24, Lukas 7:11–17, Markus 5:35–43, Johannes 11:1–44.

> <p>Geheueteks</p>
> “Jesus sê vir haar: ‘Ek is die opstanding en die lewe; wie in My glo, sal lewe al het hy ook gesterwe; en elkeen wat lewe en in My glo, sal nooit sterwe tot in ewigheid nie. Glo jy dit?’” (Johannes 11:25,26).

Die Ou Testament se opstandingverwysings waarna ons sover gekyk het, was hoofsaaklik op persoonlike verwagtinge (Job 19:25–27, Hebreërs 11:17–19, Psalm 49:15 en 71:20) en op beloftes oor die toekoms gegrond (Daniël 12:1, 2, 13). Maar, daar is ook nog die geïnspireerde verslae van gevalle waar mense uit die dood opgewek was.

Die eerste opstanding wat genoem word, is die van Moses (Judas 9, Lukas 9:28–36). Gedurende Israel se monargietydperk was die seun van die weduwee van Sarfat (I Konings 17:8–24) en die seun van die Sunamitiese vrou (II Konings 4:18– 37), ook opgewek. Toe Christus op aarde was, het Hy die seun van die weduwee van Nain (Lukas 7:11–17) opgewek, Jaïrus se dogtertjie (Lukas 8:40–56) en ook vir Lasarus (Johannes 11). Behalwe vir Moses was al hierdie mense opgewek as sterflinge net om weer uiteindelik te moet doodgaan. Hierdie gevalle bevestig ook die bybelse lering van die bewustelose toestand van die dode (Job 3:11–13; Psalm 115:17 en 146:4; Prediker 9:5,10). Nie een van hierdie verslae en nie een van die ander bybelse opstandingsverhale maak melding van ’n vermoedelike hiernamaalse ondervinding nie.

Hierdie week gaan ons die opstandingsondervindings wat voor Christus se dood en opstanding plaasgevind het, van naderby beskou.

_*Bestudeer hierdie week se les as voorbereiding vir Sabbat, 29 Oktober._