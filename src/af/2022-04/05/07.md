---
title:  Vir verdere studie
date:  28/10/2022
---

Lees Ellen G. White, “Die dood van Moses,” bl. 469–480, in _Patriarge en Profete_; “The Voice of Stern Rebuke,” bl. 129–142 en “A Prophet of Peace,” bl. 237–243, in _Prophets and Kings_; “Die Romeinse offisier,” bl. 318-319; “Die aanraking van die geloof,” bl. 342-343 en “‘Lasarus, kom uit,’ ” bl. 524–536, in _Die Koning van die Eeue_.

“In Christus is die lewe – die oorspronklike, onontleende lewe. “Hy wat die Seun het, het die lewe. I Johannes 5:12. Die Godheid van Christus is die gelowige se waarborg van die ewige lewe. “Wie in My glo,” het Jesus gesê, “sal lewe al het hy ook gesterwe. En elkeen wat lewe en in My glo, sal nooit sterwe tot in ewigheid nie. Glo jy dit?” Hier kyk Christus [in Johannes 11:25,26] vooruit na Sy wederkoms. Dan sal die regverdige dode in onverganklikheid opgewek en die lewende regverdiges in die hemel opgeneem word sonder om die dood te smaak. Die wonderwerk wat Christus nou op die punt was om te verrig, sou ’n voorstelling van die opstanding van al die regverdige dode wees.  Deur Sy woord en werke het Hy Hom die bewerker van die opstanding genoem. Hy wat self weldra aan die kruis sou sterf, het met die sleutels van die dood gestaan, ’n oorwinnaar oor die graf, wat Sy reg en mag om die ewige lewe te gee, uitgeoefen het.” — Ellen G. White, _Die Koning van die Eeue_, bl. 530.

**Vrae vir bespreking**:

`Baie mense het gedurende die profetiese bedieninge van Elía en Elísa gesterf, en ook gedurende Christus se eie aardse bediening. Net ’n paar was opgewek. (Lees Lukas 4:24–27). Dink na oor die ondervinding van al die mense wat gesterf het, of hulle in die verlede opgewek was en of hulle met die Tweede Koms opgewek sal word, watter verskil maak dit in hulle ondervinding toe hulle dood was?`

`Baie skrywers het al deur die eeue oor die niksbeduidendheid van ’n lewe wat in die dood eindig, geskrywe. Saam met ander lewende skepsels - kuikens, bewers, oesters, ens. — sterf ons almal. Maar, vir die mens is die verknorsing in ’n sekere sin erger as vir die diere, want ons weet dat ons gaan doodgaan. (Lees Prediker 9:5.) Kuikens, bewers en oesters weet dit nie. Waarom is die belofte van die opstanding dan so uiters belangrik vir ons?`

`Indien jy dink dat die siel onsterflik is en dat die wat dood is, veral die regverdige dode, in die hemel na hulle dood verder lewe, watter behoefte is daar dan vir ’n opstanding aan die einde van tyd?`

`Indien iemand sou bel en vra, “Is Sally daar”, sou jy dalk moet antwoord, “Ja, maar sy slaap.”  Maar, indien iemand sou bel en vra, “Is Sally daar” sal jou antwoord nie wees, “Ja, maar sy is dood” nie. Waarom nie? Wat leer dit ons oor die toestand van die dode?`