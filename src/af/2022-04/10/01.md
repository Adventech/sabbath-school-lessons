---
title:  Die vuur van die hel
date:  26/11/2022
---

### Skrifverwysings vir hierdie week se studie
Markus 9:42–48; Maleági 4:1; Judas 7; I Timótheüs 2:5; Handelinge 2:29, 34, 35; I Johannes 5:3–12.

> <p>Geheueteks</p>
> “Beproef alle dinge; behou die goeie.” (I Thessalonicense 5:21).

Die Italiaanse digter Dante Alighieri (1265–1321) se beroemde werk, The Divine Comedy, gaan oor ’n denkbeeldige reis wat die siel ná die dood onderneem. Die siel gaan of na die _inferno_ (die hel) binne in die aarde; of na die vagevuur waar die mens se gees homself suiwer en sodoende waardig word om na die hemel op te vaar;  of na die paradys, na die teenwoordigheid van God self.

Alhoewel dit net ’n gedig is, vol fiksie, het Dante se woorde uiteindelik ’n groot invloed op die Christelike teologie gehad, veral die Rooms-Katolieke teologie. Die basiese beskouing van ’n onsterflike siel wat of hel toe gaan, of na die vagevuur, of na die paradys, is fundamenteel deel van hierdie kerk. Baie van die konserwatiewe Protestante-denominasies glo ook in ’n onsterflike siel wat ná die dood óf na die paradys gaan, óf na die hel neerdaal. Weliswaar, indien die mens se siel nooit doodgaan nie, dan moet dit êrens heengaan nadat die liggaam gesterf het. Kortliks, ’n valse begrip van die menslike natuur het tot verskriklike teologiese dwalinge gelei.

Hierdie week gaan ons sommige van hierdie onbybelse teorieë ondersoek, asook die bybelse siening van wat ná die dood gebeur.

_*Bestudeer hierdie week se les as voorbereiding vir Sabbat, 3 Desember._