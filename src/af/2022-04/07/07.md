---
title:  Vir verdere studie
date:  11/11/2022
---

Lees Ellen G. White, “In Josef se graf,” bl. 769–778; “Die Here het opgestaan,” bl. 779-787; “Waarom ween jy?”, bl. 788-794;  _Die Émmaüsgangers_, bl. 795-801; “Vrede vir julle,” bl. 802-808 in _Die Koning van die Eeue_.

Die moderne sentiment glo nie in iets soos die opstanding van Jesus nie. Maar, die historiese bewys is so sterk dat selfs diegene wat nie die werklikheid van die opstanding kan aanvaar nie geforseer word om te erken dat baie mense geglo het dat hulle die verrese Jesus gesien het. Dus wend baie van die anti-opstanding verdedigers ’n poging aan om te verduidelik wat veroorsaak het dat al hierdie verskillende mense geglo het dat hulle die verrese Christus gesien het.

Sommige het geargumenteer dat al die dissipels deur oëverblindery die verrese Jesus gesien het; ander glo weer dat Jesus nie werklik gesterf het nie maar net in ’n floute was en toe bygekom het nadat Hy van die kruis afgehaal was. En toe Hy weer verskyn het, het sy volgelinge gedink dat Hy uit die dood opgewek was. En (kan jy dit glo) sommige redeneer dat Jesus ’n tweeling broer gehad het wat sy dissipels vir die verrese Christus aangesien het. Met ander woorde, die historiese bewys is so sterk vir Christus se opstanding dat hierdie die argumente is wat mense opmaak om die opstanding af te wys. Wat die belangrikheid van die opstanding self betref, moet ons nie verbaas wees oor al die goeie redes wat aan ons gegee word om daaraan te glo nie.

“Die stem wat van die kruis af uitgeroep het: “Dit is volbring,” is onder die dode gehoor. Dit het deur grafwande gedring en die slapers beveel om op te staan. So sal dit wees wanneer die stem van Christus uit die hemel gehoor sal word. Daardie stem sal deur grafmure dring en die grafte open, en die dode in Christus sal opstaan. Met die Heiland se opstanding is ’n paar grafte oopgemaak, maar met Sy wederkoms sal al die kosbare ontslapenes Sy stem hoor en sal hulle verheerlik en onsterflik te voorskyn kom. Dieselfde mag wat Christus uit die dode opgewek het, sal Sy kerk ook opwek, en sal dit saam met Hom verheerlik word bo alle owerhede en magte, bo elke naam wat genoem word, nie net in hierdie wêreld nie, maar ook in die toekomende.” — Ellen G. White, _Die Koning van die Eeue_, bl. 787.

**Vrae vir bespreking**:

`“ ‘Dit is volbring!’ ” (Johannes 19:30) en “ ‘Hy het opgestaan’ ” (Matthéüs 28:6) is twee van die mees betekenisvolle verklarings wat ooit gemaak was. Hoe vul hulle mekaar in die verlossingsgeskiedenis aan? Watter groot hoop word in hierdie woorde vir ons gevind?`

`Die godsdienstige leiers het aanvanklik wagte by die graf geplaas om te keer dat die dissipels nie die liggaam van Jesus sou steel nie. Later het hulle die wagte betaal om te sê dat die dissipels die liggame gesteel het. Hoe help hierdie verslag ons om die werklikheid van Christus se leë graf te openbaar, en waarom is die leë graf vir ons as Christene so belangrik?`