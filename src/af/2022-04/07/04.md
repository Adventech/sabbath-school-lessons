---
title:  Baie het saam met Hom opgestaan
date:  08/11/2022
---

> <p></p>
> “En kyk, die voorhangsel van die tempel het in twee geskeur, van bo tot onder, en die aarde het gebewe en die rotse het geskeur; en die grafte het oopgegaan en baie liggame van die ontslape heiliges het opgestaan. En ná sy opstanding het hulle uit die grafte uitgegaan en in die heilige stad ingekom en aan baie verskyn.” (Matthéüs 27:51–53).

`Wat leer hierdie ongelooflike berig ons oor die opstanding van Jesus en wat dit tot stand gebring het?`

Die dood van Jesus was deur ’n aardbewing gekenmerk (Matthéüs 27:50,51), en so ook sy opstanding (Matthéüs 28:2). Die oomblik toe Jesus gesterf het, “[het] die aarde gebewe en die rotse het geskeur; en die grafte het oopgegaan en baie liggame van die ontslape heiliges het opgestaan. En ná sy opstanding het hulle uit die grafte uitgegaan en in die heilige stad ingekom en aan baie verskyn” (Matthéüs 27:51–53). Hierdie heiliges was as verheerlikte getuies van Christus se eie opstanding opgewek, en was ’n prototipe van hulle wat opgewek gaan word met die finale opstanding. Sodoende, net na die opstanding, het baie Jode ’n kragtige bewys van die opstanding van Jesus ontvang om in sy opstanding te glo en Hom as hulle Verlosser te aanvaar, en daar was baie van hulle, ook baie van die priesters (lees Handeling 6:7).

“Tydens Sy bediening het Jesus die dode opgewek. Hy het die seun van die weduwee van Nain, die owerste se dogter en Lasarus opgewek. Maar hulle was nie met onsterflikheid beklee nie. Na hul opwekking was hulle steeds aan die dood onderhewig. Maar diegene wat met Christus se opstanding uit die graf uitgekom het, is opgewek tot die ewige lewe. . . . Hulle het saam met Hom opgevaar as trofeë van Sy oorwinning oor die dood en die graf. . . .  Hulle het die stad binnegegaan en aan baie verskyn en verklaar dat Christus uit die dode opgestaan het, en hulle saam met Hom. So is die heilige waarheid van die opstanding verewig.” — Ellen G. White, _Die Koning van die Eeue_, bl. 786.

Menslik gesproke was die owerstes en ouderlinge in ’n baie gunstige posisie. Hulle het die nasie beheer met hulle godsdienstige mag, en was selfs in staat om die Romeinse owerhede en die menigte te oorreed om hulle met hulle gekonkelry te help. Maar hulle het vergeet dat “ ‘ “die Allerhoogste mag het oor die koningskap van die mens en dit gee aan wie Hy wil” ’ ” (Daniël 4:32). Hulle leuens was deur die opstanding van daardie verrese heiliges weerlê, en kragteloos gemaak.

`Ongeag hoe dinge ook al nou agteruitgaan, hoe kan ons in God se finale oorwinning namens ons, glo terwyl ons nog in hierdie gevalle wê reld sukkel?`