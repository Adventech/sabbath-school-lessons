---
title:  In die tempel van God
date:  26/12/2022
---

Sommige mense verwys na die hemel as God se heiligdom. Maar die boek Openbaring verwys na ’n spesifieke heiligdom of tempel binne-in die Nuwe Jerusalem, waar God se troon en die see van glas geleë is (Openbaring 4:2–6, 7:9–15 en 15:5–8). Daar sal die groot skare van heiliges uit alle nasies, stamme, volke en tale God vir ewig aanbid (Openbaring 7:9–17).

Vergelyk Openbaring 7:9–15 met Openbaring 21:3 en 22. Hoe kan ons die beskrywing van die groot skare verlostes wat God “ ‘dag en nag in sy tempel dien’” (Openbaring 7:15) laat ooreenkom met wat Johannes in Openbaring

21:22 verklaar, “ ‘En ’n tempel het ek nie daarin [die Nuwe Jerusalem] gesien nie’”?

Die hemelse heiligdom of tempel was nog altyd die plek waar die hemelse skares God aanbid het. Maar met die verskyning van sonde het daardie heiligdom ook die plek geword waar verlossing aan die mensdom aangebied word. “Wanneer die sondeprobleem iets van die verlede is, sal die hemelse heiligdom weer na sy oorspronklike funksie terugkeer. In Openbaring 21:22 sê Johannes, die skrywer van Openbaring, dat hy nie meer ’n tempel in die stad gesien het nie, “ ‘want die Here God, die Almagtige, is sy tempel’”. Maar dit beteken nie dat daar nie meer ’n huis van die Here is waar sy skepsele kan saamkom om spesiale samesyn met Hom te kan hê nie? Geensins nie!” — Richard M. Davidson, “The Sanctuary: ‘_To Behold the Beauty of the Lord_,’” in Artur Stele, ed., _The Word: Searching, Living, Teaching_, vol. 1 (Silver Spring, MD: Biblical Research Institute, 2015), bl. 31,[(vry vertaal].

Die boek Openbaring gee spesiale aandag aan die Een wie aanbid word en aan hulle wat Hom aanbid.  Hierdie hemelse aanbidding is op God en die Lam gefokus (Openbaring 5:13 en 7:10). Soos altyd, en soos dit moet wees, is Christus die fokus van aanbidding.

Die aanbidders is hulle “ ‘wat uit die groot verdrukking kom, en hulle het hul klere gewas en hul klere wit gemaak in die bloed van die Lam’ ” (Openbaring 7:14). Hulle is lewende getuies van God se reddende en transformerende krag. Hulle sing lofliedere om God te loof vir wie Hy is en vir wat Hy vir hulle gedoen het.

`Openbaring 21:3 sê: “ ‘Kyk, die tabernakel van God is by die mense, en Hy sal by hulle woon, en hulle sal sy volk wees; en God self sal by hulle wees as hulle God’ ”. Hierdie verse weerspieël verskeie ander skrifgedeeltes (Jeremia 32:38, Eségiël 37:27, Sagaría 8:8, Hebreërs 8:10). Wat beteken dit vir ons nou terwyl ons hier op aarde is, dat God onse God sal wees, en ons sy volk sal wees? Hoe word hierdie wonderlike waarheid in ons daaglikse lewe vandag weerspieël?`