---
title:  Vir verdere studie
date:  30/12/2022
---

Lees Ellen G. White, “Die stryd beëindig,” bl. 674–678, in _Die Groot Stryd_; “The Earth Made New,” bl. 133–145; “Heaven Is a School,” bl. 146–158; “It Will Not Be Long,” bl. 159–166; “Heaven Can Begin Now,” bl. 167–176; “The Music of Heaven,” bl. 177–184; “A Call for Us to Be There,” bl. 185–192, in _Heaven_.

“Die kruis van Christus sal die onderwerp van hul wetenskap en lied deur die ewigheid heen wees. In Christus die verheerlikte sal hulle Christus die gekruisigde sien. Nooit sal hulle vergeet dat Hy, deur wie se krag die ontelbare wêrelde geskape en die groot ruimtes in stand gehou word, die Geliefde van God, die Majesteit van die hemel, wat deur gérubs en serafs aanbid word – Homself verneder het om die gevalle mens op te hef nie; dat Hy die skuld en die skande van die sonde gedra het, die verberging van Sy Vader se aangesig verduur het, totdat al die ellendes van ’n verlore wêreld Sy hart gebreek en Sy lewe aan die kruis van Gólgota uitgepers het. Dat die Skepper van al die wêrelde, die Middelaar van alle lotgevalle, Sy heerlikheid afgelê en Homself verneder het om die mens lief te hê, sal gedurig die verbasing en die aanbidding van die heelal uitlok.” — Ellen G. White, _Die Groot Stryd_, bl. 651.

“Die groot stryd is beëindig. Sonde en sondaars bestaan nie meer nie. Die ganse heelal is skoon. Een pols van eensgesindheid en blydskap klop deur die groot skepping. Van Hom wat almal geskape het, vloei lewe en lig en blydskap deur die onbeperkte ruimtes. Van die kleinste atoom tot die grootste wêreld, alle dinge, lewendig en leweloos, in hulle volmaakte skoonheid en vreugde, verklaar dat God liefde is.” —Ellen G. White, _Die Groot Stryd_, bl. 678.

**Vrae vir bespreking**:

`Baie sekulêre Christene leef asof hierdie wêreld vir ewig gaan aanhou (Lukas 12:16–21). Hoe kan ons ons aardse ideale met ons hemelse prioriteite laat balanseer? Hoe kan ons waak teen dit wat Jesus in Lukas 12 ons teen gewaarsku het?`

`As die hemel reeds hier begin, wat moet ons doen om ons huise en ons persoonlike lewens na minivoorstellings van die hemelse beginsels te verander?`

`Dink na oor die vraag wat aan die einde van  se les gevra was.Wat is die logika van die swartgallige denkwyse van diegene wat nie in die ewige lewe glo nie? Terselfdertyd lyk dit asof so iemand redelik “gelukkig” lewe, selfs sonder enige toekomshoop.  Hoe dink jy doen hulle dit? Dit wil sê, hoe rasionaliseer hulle die lewe sonder om in iets soos die hiernamaals te glo, en dan nog tevrede daarmee te wees?`