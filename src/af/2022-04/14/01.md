---
title:  Alles nuut
date:  24/12/2022
---

### Skrifverwysings vir hierdie week se studie
II Petrus 3:13; Openbaring 21:3,22; I Johannes 3:2,3;  I Petrus 1:22; Jesaja 25:8; Openbaring 22:3–5.

> <p>Geheueteks</p>
> “En Hy wat op die troon sit, het gesê: Kyk, Ek maak alles nuut. En Hy het aan my gesê:  Skryf, want hierdie woorde is waaragtig en betroubaar.’” (Openbaring 21:5).

Die Skrif gee aan ons die volgende hoop: “Maar ons verwag volgens sy belofte nuwe hemele en ’n nuwe aarde waarin geregtigheid woon (II Petrus 3:13).

Maar vir sommige lyk die belofte van “ ’n nuwe hemel en ’n nuwe aarde” (Openbaring 21:1) soos ’n droombeeld, soos verhale wat deur hulle wat in beheer is, vertel word om die hoop op ’n hiernamaals te gebruik om die massas in beheer te hou, deur die gedagte: Hoewel jy dit nou moeilik vind, sal jy eendag jou beloning in die hemel ontvang,  of iets soortgelyk.

En alhoewel sommige mense die Bybel se toekomshoop al op so ’n manier gebruik het, verander hulle misbruik daarvan nie die waarheid oor die beloftes wat ons oor die nuwe hemele en die nuwe aarde het nie.

In die laaste dae sal spotters ons salige hoop bespot (II Petrus 3:3–7). Maar hulle spottery kan, net soos dit voorspel is, gesien word as nog meer bewys dat wat die Bybel sê, waar is, want hulle spot dan net soos die Bybel dit voorspel het.

Gedurende hierdie week gaan ons op die salige belofte van ’n nuwe hemel en ’n nuwe aarde fokus wat ook die hemelse tempel waar God teenwoordig is, sal insluit, ook die einde van die dood en alle trane – en, uiteindelik die segetog van God se liefde!

_*Bestudeer hierdie week se les as voorbereiding vir Sabbat, 31 Desember._