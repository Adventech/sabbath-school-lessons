---
title:  In die teenwoordigheid van God
date:  27/12/2022
---

Die Bybel sê dat God “ ‘ ’n ontoeganklike lig bewoon’” (I Timótheüs 6:16), en “ ’niemand het ooit God gesien nie’” (Johannes 1:18, I Johannes 4:12). Beteken dit dat die heiliges nooit vir God die Vader in die hemel sal sien nie? Glad nie. Dit is heeltemal duidelik dat om God nie te sien nie, na die menslike wesens ná die sondeval verwys, want daar is verskeie aanduidings in die Skrif dat die heiliges Hom werklik in die hemel sal sien.

`Lees Matthéus 5:8; I Johannes 3:2, 3; en Openbaring 22:3, 4. Wat vertel hierdie skrifgedeeltes ons oor ons hoogste moontlike voorreg, dat ons God gaan sien?`

Dieselfde apostel Johannes wat verklaar het dat “niemand het ooit God gesien nie”(Johannes 1:18, I Johannes 4:12), het ook verklaar dat “ons Hom sal sien soos Hy is” (I Johannes 3:2,3) en “hulle sal sy aangesig sien” (Openbaring 22:3,4). Daar kan nog oor hierdie skrifgedeeltes gedebatteer word, of dit na God die Vader of na Christus verwys. Maar alle twyfel verdwyn in die lig van Christus se eie verklaring, “ ‘Salig is die wat rein van hart is, want hulle sal God sien’ ” (Matthéüs 5:8). Wat ’n voorreg sal dit nie vir die verlostes wees om God in sy tempel te aanbid nie! Maar die grootste voorreg ooit sal wees om sy gesig te kan sien.

“Die volk van God het die voorreg van openlike gemeenskap met die Vader en die Seun. “Nou sien ons deur ’n spieël in ’n raaisel.” (I Korinthiërs 13:12) Ons sien nou die beeld van God wat, soos in ’n spieël, in die natuur en in Sy handelinge met die mense weerspieël word;  maar op die nuwe aarde sal ons Hom van aangesig tot aangesig sien sonder ’n sluier tussenin. Ons sal in Sy teenwoordigheid staan en die heerlikheid van Sy aanskyn sien.” — Ellen G. White, _Die Groot Stryd_, bl. 676-677.

In sommige van die verse vir vandag let op na die skakel tussen reinheid en om God te sien. Die wat “ ‘rein van hart is’ ”, sal God sien;  hy wat God sal sien “reinig homself soos Hy rein is” (I Johannes 3:3). Wat hierdie verse openbaar, is dat God ’n werk nou in ons moet doen om ons vir die hemel voor te berei.

Alhoewel ons toegang tot die hemel verseker is deur die dood van Jesus, sal ons hier en nou deur ’n reinigingsproses moet gaan om ons te help om vir ons ewige tuiste voor te berei. En die middelpunt van die reinigingsproses is gehoorsaamheid aan God se Woord.

`Lees I Petrus 1:22.  Hoe openbaar hierdie vers die skakel tussen gehoorsaamheid en reiniging aan ons? Wat van gehoorsaamheid reinig ons? Hoe, volgens Petrus, sal ons gehoorsaamheid geopenbaar word?`