---
title:  Die Ou Testamentiese hoop
date:  15/10/2022
---

### Skrifverwysings vir hierdie week se studie
Job 19:25–27; I Timótheüs 6:16; Psalm 49 en Psalm 71; Jesaja 26:14,19; Daniël 12.

> <p>Geheueteks</p>
> “Deur die geloof het Abraham, toe hy op die proef gestel is, Isak geoffer; ja, hy wat die beloftes ontvang het, het sy eniggeborene geoffer . . . . daaruit het hy hom ook, om so te spreek, terug ontvang” (Hebreërs 11:17, 19).

Die Ou Testamentiese hoop is nie op die Griekse idees van die natuurlike onsterflikheid van die siel gegrond nie, maar op die bybelse lering oor die finale opstanding van die dode.

Maar hoe kan ’n menslike liggaam wat nie meer bestaan nie, wat dalk veras of op een of ander manier totaal vernietig was, weer lewend gemaak word?  Hoe kan iemand wat al vir eeue of selfs vir millennia lank dood is, se identiteit weer herstel word?

Hierdie vrae lei ons om oor die verborgenheid van die lewe te besin. Ons leef en geniet die lewe wat God so genadiglik elke dag aan ons skenk.  Selfs sonder om die bonatuurlike oorsprong van lewe te begin verstaan, weet ons dat God in die begin, lewe uit nie-lewe laat ontstaan het deur die krag van sy Woord (Génesis 1; Psalm 33:6, 9). So, as God in staat was om die eerste keer lewe op aarde uit niks te skep nie, (Latyns, ex nihilo), hoekom moet ons sy bevoegdheid betwyfel om die mens se lewe te herskep en tot die oorspronklike identiteit te herstel?

Hierdie week gaan ons peins oor hoe die begrip oor die finale opstanding in die Ou Testamentiese tye geopenbaar was deur spesiaal op die verklarings van Job,sommige van die psalmdigters, en deur Jesaja en Daniël die profete, te fokus.

_*Bestudeer hierdie week se les as voorbereiding vir Sabbat, 22 Oktober._