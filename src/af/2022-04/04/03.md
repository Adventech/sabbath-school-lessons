---
title:  Vanuit die mag van die graf
date:  17/10/2022
---

`Lees Psalm 49. Waardeur was die psalmis gelei om so seker oor sy finale opstanding te wees (Psalm 49:15), in teenstelling met hulle wat sonder so ’n versekering vergaan het (Psalm 49:6–14)?`

Psalm 49 praat oor die valse sekerheid van die dwase “wat vertrou op hulle vermoë en hulle beroem op die grootheid van hulle rykdom” (Psalm 49:7), wat “die lande na hul name [noem]” (Psalm 49:12), en wat net leef om aan hulleself goed te doen (Ps. 49:19). Hulle tree op asof hulle huise en hulle heerlikheid vir ewig sal wees (Psalm 49:12,18).

“Maar die mens wat in aansien is, hou nie stand nie, hy is soos die diere wat vergaan” (Psalm 49:12). “Soos skape word hulle bestem vir die doderyk;  die dood is hulle herder; . . . en hulle gestalte is daar vir die doderyk om te verteer, sodat daarvoor geen woning meer is nie.” (Psalm 49:15).

Soos Job eeue gelede verklaar het, “ ’naak het ek uit my moeder se skoot gekom, en naak sal ek daarheen terugkeer.’ ” (Job 1:21;  I Timótheüs 6:7). Die psalmis dui aan dat beide die dwaas en die onverstandige omkom, en “hulle vermoë aan ander [nalaat]” (Psalm 49:11).

Maar hulle, die dwaas en die wyse, verskil radikaal van mekaar.  Aan die een kant is dit die dwaas wat tot niet gaan, selfs al probeer hy om sekerheid in sy eie verganklike besittings en begaafdheid te vind.  In teenstelling daarmee kyk die wyse mens verder as sy of haar bestaan en die gevangenskap van die graf, hy sien die heerlike beloning wat God vir hom bewaar (I Petrus 1:4). Met hierdie siening in gedagte kon die psalmis met sekerheid sê, “Maar God sal my siel loskoop van die mag van die doderyk, want Hy sal my opneem” (Psalm 49:16).

In ooreenstemming met die Ou Testamentiese hoop verklaar die psalmis nie hier dat sy siel hemel toe vlieg wanneer hy doodgaan nie.  Daar word doodeenvoudig gesê dat hy nie vir ewig in die graf sal wees nie.  Daar sal ’n tyd kom wat God hom van die dood sal verlos en hom na die hemelse howe toe sal neem.

Weer word die sekerheid van die toekomstige opstanding uitgebeeld, en bring dit hoop en vaste oortuiging vir die toekoms, en insig in die teenswoordige bestaan hier op aarde. So, die wyse sal ’n meer glorieryke en ewigdurende beloning ontvang as wat die dwaas vir homself gedurende sy of haar kort lewe bymekaar kan maak.

`Watter nietige gebruike het jy al by diegene wat op hulle eie oorvloed en kundigheid vertrou, waargeneem?  Hoe kan jy jou oë op die kruis vestig om jou teen dieselfde fout te beskerm?`