---
title:  “Die gees keer terug na God”
date:  11/10/2022
---

`Lees Génesis 2:7 en Prediker 12:1–7. Watter kontras kan jy tussen hierdie twee skrifture sien?  Hoe kan dit ons help om die mens se toestand ná die dood beter te verstaan?  Lees ook Génesis 7:22.`

Soos ons reeds gesien het, leer die Bybel dat die mens ’n siel is (Génesis 2:7), en dat die siel ophou bestaan wanneer die liggaam te sterwe kom (Eségiël 18:4, 20).

Maar, wat word van die “gees”? Behou dit nie ’n toestand van bewustheid na die dood van die liggaam nie? Baie Christene glo so, en hulle probeer selfs om hulle siening te regverdig deur Prediker 12:7 aan te haal wat sê, “en die stof na die aarde terugkeer soos dit gewees het, en die gees na God terugkeer wat dit gegee het”. Maar hierdie verklaring gee nie te kenne dat die geeste van die dooies in ’n bewustheidstoestand bly leef in God se teenwoordigheid nie.

Die oudwordproses word nogal dramaties in Prediker 12:1–7 beskryf, wat dan uiteindelik met die dood eindig. Vers 7 verwys na die dood as die omkering van die skeppingsproses wat in Génesis 2:7 genoem word.  Soos reeds genoem was, “En die Here God het die mens geformeer uit die stof van die aarde en in sy neus die asem van die lewe geblaas. So het dan die mens ’n lewende siel geword” (Génesis 2:7). Maar nou, Prediker 12:7 sê aan ons dat “die stof na die aarde terugkeer soos dit gewees het, en die gees na God terugkeer wat dit gegee het”. So, die asem van die lewe wat God in Adam se neus ingeblaas het, en wat Hy ook aan alle ander menslike wesens voorsien het, keer na God terug, of, met ander woorde, stop doodeenvoudig om in hulle in, en deur hulle te vloei.

Ons moet in gedagte hou dat Predikeer 12:7 die doodgaanproses van alle menslike wesens beskryf, en dit doen sonder om tussen die regverdiges en die goddelose te onderskei. As die beweerde geeste van almal wat doodgaan, aanhou bestaan as entiteite wat in die teenwoordigheid van God lewe, is die geeste van die goddelose dan ook by God? Hierdie gedagte stem nie ooreen met die algemene lering van die Skrif nie. Omdat dieselfde doodgaanproses by beide die mens en dier plaasvind (Prediker 3:19, 20), is om dood te wees niks anders as om op te hou om as lewende wesens te bestaan nie.  Soos die psalmis verklaar, “U verberg u aangesig, hulle word verskrik; U neem hulle asem weg, hulle sterwe en keer terug tot hul stof ” (Psalm 104:29).

`Ons sê dikwels dat die dood maar net deel van die lewe is. WAarom is dit verkeerd?  Die dood is die teenoorgestelde van lewe, die vyand van die lewe. Watter groot hoop is daar dan in hierdie vers: “Die laaste vyand wat vernietig word, is die dood” (I Korinthiërs 15:26)?`