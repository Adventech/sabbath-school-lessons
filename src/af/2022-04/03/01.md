---
title:  Om die menslike natuur te verstaan
date:  08/10/2022
---

### Skrifverwysings vir hierdie week se studie
Génesis 1:24–27; Génesis 2:7,19; Matthéüs 10:28; Prediker 12:1–7;  I Konings 2:10; I Konings 22:40.

> <p>Geheueteks</p>
> “En die HERE God het die mens geformeer uit die stof van die aarde en in sy neus die asem van die lewe geblaas. So het dan die mens ’n lewende siel geword” (Génesis 2:7).

“

Die gespannenheid tussen God se woord, “ ‘jy sal sekerlik sterwe’ ” (Génesis 2:16, 17) en Satan se namaakselbelofte, “julle sal gewis nie sterwe nie” (Génesis 3:4), was nie tot die Tuin van Eden beperk nie.  Dit het dwarsdeur die geskiedenis weerklink.

Baie mense probeer om die woorde van Satan met die woorde van God te harmonieer of te laat ooreenstem. Vir hulle verwys die waarskuwing, “ ‘jy sal sekerlik sterwe’ ” net na die verganklike fisiese liggaam, terwyl die belofte, “ ‘julle sal gewis nie sterwe nie!’ ” op ’n onsterflike siel of gees sinspeel.

`Maar, hierdie benadering werk nie. Byvoorbeeld, kan teenstellende woorde van God en Satan ooreenstem? Is daar ’n liggaamlose siel of gees wat die fisiese dood met volle bewussyn kan oorleef? Daar is baie filosofiese en selfs wetenskaplike pogings om hierdie vrae te beantwoord. Maar, ons as Christene wat ons geloof op die Bybel grondves, moet erken dat net die Almagtige God, die Een wat ons geskep het, ons ook ten volle ken (lees Psalm 139). Daarom kan ons net in sy Woord, die Skrif, antwoorde op hierdie uiters belangrike vrae vind.`

Hierdie week gaan ons kyk hoe die Ou Testament die menslike natuur en die toestand van die mens ná afsterwe, definieer.

_*Bestudeer hierdie week se les as voorbereiding vir Sabbat, 15 Oktober._