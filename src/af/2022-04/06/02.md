---
title:  Van die grondlegging van die wêreld af
date:  30/10/2022
---

`Lees Openbaring 13:8, Handelinge 2:23, en I Petrus 1:19,20. Hoe kan Christus as die Lam beskou word wat geslag is “van die grondlegging van die wêreld af”?`

“En al die bewoners van die aarde sal hom aanbid, almal wie se name nie van die grondlegging van die wêreld af in die boek van die lewe van die Lam wat geslag is, geskrywe is nie” (Openbaring 13:8). Wat hier uiters belangrik vir ons is, is die gedagte dat, volgens die boek van die lewe, Christus “van die grondlegging van die wêreld af ” geslag is. Klaarblyklik moet ons hierdie in ’n simboliese sin verstaan (die boek van Openbaring is vol simbole), want Christus was eers duisende jare na die skepping van die aarde gekruisig.  Wat hierdie vers sê, is dat die plan van verlossing reeds in plek was voor die skepping van die wêreld af.  En die middelpunt van daardie plan sou Jesus, die Lam van God, se dood op die kruis wees.

`Lees Titus 1:2.Wat leer hierdie vers ons oor hoe lank gelede die plan van verlossing waarvan Christus se dood die middelpunt was, reeds in plek was?`

“Die verlossingsplan was geen nagedagte nie – ’n plan wat na die val van Adam geformuleer was nie. Dit was die openbaring van “die verborgenheid wat eeue lank verswyg is” (Romeine 16:25). — Ellen G. White, _Die Koning van die Eeue_, bl. 22.

Daardie plan was eerste aan Adam en Eva in die Tuin van Eden geopenbaar (Génesis 3:15, 21), en dit was deur al die bloedofferandes regdeur die Ou Testament afgebeeld as ’n tipe van Jesus se dood. Byvoorbeeld, terwyl Abraham se geloof getoets was, het God ’n ram voorsien om in die plek van Isak geoffer te word (Génesis 22:11–13). Hierdie vervanging het die plaasvervangende aard van Christus se versoeningsoffer op die kruis selfs meer duidelik uitgebeeld.

Daarom is die plaasvervangende dood van Jesus die middelpunt van die plan van verlossing wat vir eeue deur die diere-offerandes gesimboliseer was, elkeen ’n simbool van Jesus se dood op die kruis, “die Lam van God wat die sonde van die wêreld wegneem” (Johannes 1:29).

`Diere-offers is grusaam en bloederig — dit is so. Maar waarom is hierdie grusaamheid en bloederigheid juis die les wat ons moet leer oor Christus se dood in ons plek, en hoe hoog die prys was wat vir die sonde betaal was?`