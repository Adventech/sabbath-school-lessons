---
title:  Vir verdere studie
date:  04/11/2022
---

Lees Ellen G. White, “Getsémané,” bl. 685–697; en “Gólgota,” bl. 741–758, in _die Koning van die Eeue_; asook “Bekering,” bl. 27, in _Skrede na Christus_.

“Ek het gesien dat die ganse hemel in ons redding belangstel; en sal ons dan onverskillig wees? Sal ons agterlosig wees asof dit ’n geringe saak is of ons gered of verlore is nie? Sal ons die offer wat vir ons gebring was, minag? Sommige mense het dit gedoen. Hulle het met die aanbod van genade gespot, en God frons oor hulle. God se Gees sal nie vir altyd bedroef word nie. Hy sal weggaan as Hy nog langer so bedroef word. Nadat God alles gedoen het om die mens te red en hulle deur hulle lewens toon dat hulle Jesus se genade-offer minag, sal die dood hulle deel wees en dit sal hulle duur te staan kom. Dit sal ’n verskriklike dood wees; want hulle sal die doodsangs wat Christus deur die kruis vir hulle gekoop het, en wat hulle geweier het, beleef. En dan sal hulle  besef wat hulle verloor het – die ewige lewe en die onsterflike erfenis. Die groot opoffering wat gemaak was om siele te red, toon die mens se waarde aan ons. Wanneer die kosbare siel eers verlore is, is dit vir ewig verby.” — Ellen G. White, _Testimonies for the Church_, vol. 1, bl. 124, [_vry vertaal_].

**Vrae vir bespreking**:

`Hebreërs 10:4 sê, “want die bloed van stiere en bokke kan onmoontlik die sonde wegneem”.  So, hoe was die mense wat gedurende die Ou Testamentiese tye geleef het, dan gered? Hoe kan ’n kredietkaart wat jy gebruik om betalings mee te maak en dan later die bedrag vereffen, jou help om hierdie onderwerp te verstaan?`

`Lees II Korinthiërs 5:18–21. As Christus vir die sondes van die hele wêreld gesterf het, waarom sal almal nie gered word nie? Waarom speel persoonlike keuse so ’n kritieke rol om te bepaal wie deur die kruis gered sal word en wie verlore sal gaan, ten spyte van die groot offerande wat namens hulle gebring was?`

`Noem sommige dinge wat deur “wêreldse wysheid” geleer word wat God as “dwaasheid” sien? En wat van die gedagte dat die ongelooflike en pragtige wêreld om ons, per ongeluk tot stand gekom het? Of dat die heelal uit niks ontstaan het nie? Watter ander voorbeelde kan jy nog aan dink?`

`Dink weer oor die laaste vraag in  se studiegedeelte. Wat van die kruis en wat daar gebeur het, maak die gedagte van verlossing deur werke so vergeefs, so verkeerd, en so strydig met die plan van verlossing?`