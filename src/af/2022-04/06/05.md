---
title:  Hy het vir ons gesterf
date:  02/11/2022
---

`Lees Johannes 3:14–18 en Romeine 6:23. Wat leer hierdie verse ons oor wat Christus se dood vir ons volbring het?`

Toe Jesus by die Jordaanrivier aangekom het om gedoop te word, het Johannes die Doper uitgeroep, “ ‘Dáár is die Lam van God wat die sonde van die wêreld wegneem!’ ” (Johannes 1:29). Hierdie verklaring het Christus as die anti-tipiese Lam van God na wie die ware offerandes in die Ou Testament vooruitgewys het, geïdentifiseer.

Maar diere-offers kon nie geheel en al van sonde ontslae geraak het nie (Hebreërs 10:4). Dit het net voorwaardelike vergifnis voorsien, wat op die doeltreffendheid van Christus se toekomstige offerande gesteun het. “As ons ons sondes bely, Hy is getrou en regverdig om ons die sondes te vergewe en ons van alle ongeregtigheid te reinig” (I Johannes 1:9).

`Lees Johannes 3:16,17. Hoe kan hierdie verse ons groot hoop versterk, veral wanneer jy tereg besef dat jy verdien om veroordeel te word vir iets wat jy gedoen het?`

Dink daaraan wat hierdie alles beteken. Jesus, die Skepper van die heelal (Johannes 1:1–3), het Homself vir elkeen van ons geoffer, ’n sondoffer, en dit alles sodat ons nie veroordeel hoef te word vir wat ons verdien nie. Hierdie is die groot evangeliebelofte.

Jesus Christus het verklaar, “Want so lief het God die wêreld gehad, dat Hy sy eniggebore Seun gegee het . . .’ ” om vir ons te sterf (Johannes 3:16). Maar ons moet nooit vergeet dat Christus Homself vrywillig namens ons geoffer het nie (Hebreërs 9:14). Luther het na die kruis verwys as “die altaar waarop Hy [Christus], verteer deur vurige grenslose liefde in sy hart, die lewende en heilige offer van sy liggaam en sy bloed aan die Vader met innige intrede, luide geroep en warm trane vol angs, gebied het (Hebreërs 5:7).” — _Luther’s Works_, vol. 13 (St. Louis, MO: Concordia Publishing House, 1956), bl. 319, (vry vertaal). Christus het eenkeer vir almal gesterf (Hebreërs 10:10) en eenkeer vir ewig (Hebreërs 10:12), want sy offer is algenoegsaam en sal nooit krag verloor nie.

En daar is nog meer: “As net een siel die evangelie van genade sou aanvaar het, sou Christus, om daardie een te red, sy lewe van swoeg en vernedering en sy skanddood, gekies het.” — Ellen G. White, _The Ministry of Healing_, bl. 135, [vry vertaal].

`Lees Johannes 3:16 weer en vervang die woorde “die wêreld” en “elkeen” met jou eie naam. Hoe kan jy leer om elke oomblik, veral wanneer jy versoek word om te sondig, hierdie wonderlike belofte jou eie te maak?`