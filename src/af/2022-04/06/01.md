---
title:  Hy het vir ons gesterf
date:  29/10/2022
---

### Skrifverwysings vir hierdie week se studie
Openbaring 13:8; Matthéüs 17:22, 23; Markus 9:30–32; Johannes 19:1–30; Romeine 6:23; I Korinthiërs 1:18–24.

> <p>Geheueteks</p>
> “ ‘En soos Moses die slang in die woestyn verhoog het, so moet die Seun van die mens verhoog word, sodat elkeen wat in Hom glo, nie verlore mag gaan nie, maar die ewige lewe kan hê’ ” (Johannes 3:14 en 15).

Dit was al gesê dat die dood en belasting nie deur ons ontwyk kan word nie. Maar dis nie heeltemal waar nie. Mense kan wel belasting ontwyk, maar nie die dood nie. Hulle kan dalk daarin slaag om die dood met ’n paar jaar te vertraag, maar vroeër of later daag die dood op. En omdat ons weet dat die wat dood is, beide die regverdiges en die goddelose, aanvanklik in dieselfde plek beland, beteken die hoop op die opstanding vir ons alles. Soos Paulus gesê het, sonder die hoop, “dan is ook die wat in Christus ontslaap het, verlore” (I Korinthiërs 15:18), wat nogal ’n snaakse ding is om te sê indien hulle “wat in Christus slaap” nou in die teenwoordigheid van God in die hemel sou rondbeweeg.

Daarom, Christus se opstanding is die middelpunt van ons geloof, want deur sy opstanding het ons sekerheid dat ons ook sal opstaan. Maar voordat Christus uit die dood opgewek was, moes Hy natuurlik eers sterf. Dit is waarom hy, te midde van die angs in sy hart in afwagting op sy dood, gebid het : “ ’nou is my siel ontsteld, en wat sal Ek sê? Vader, red My uit hierdie uur? Maar hierom het Ek in hierdie uur gekom.’ ” (Johannes 12:27). En daardie doel was om te sterf.

Hierdie week gaan ons op Christus se dood fokus en wat dit met die belofte van die ewige lewe te doen het.

_*Bestudeer hierdie week se les as voorbereiding vir Sabbat, 5 November._