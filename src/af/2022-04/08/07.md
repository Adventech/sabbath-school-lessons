---
title:  Vir verdere studie
date:  18/11/2022
---

Lees Ellen G. White, “Die Briewe aan die Thessalonicense,” bl. 255–268; “Tot ’n hoër peil geroep,” bl. 319–321, in _Die Handelinge van die Apostels_.

“Die Romeine,” het Stephen Cave geskryf, “was deeglik bewus van die Christene se oortuiging dat hulle een dag uit die graf sou opstaan, en het alles wat hulle kon, gedoen om hierdie hoop te bespot en te verhinder. ’n Verslag van ’n vervolging in Gaul in 177 n.C. meld dat die martelare eers tereggestel was, daarna hulle lyke gelos was om te verrot vir ses dae sonder om begrawe te word, waarna hulle verbrand was en hulle as in die Rynrivier gegooi was - ’nou sal ons sien of hulle weer sal opstaan’, is daar volgens beriggewing deur die Romeine gesê.” — Stephen Cave, _Immortality: The Quest to Live Forever and How It Drives Civilization_ (New York: Crown Publishers, 2012), bl. 104-105, (vry vertaal).

Hierdie kort les in teologiese skeptisisme, hoe dramaties dit ook al is, is nie ter sake nie; dit bewys niks van wat die bybelse belofte oor die opstanding te sê het nie. Die Mag wat Jesus uit die dood opgewek het, kan dieselfde vir ons ook doen, maak nie saak wat die toestand van ons liggame is nie.  Insgelyks, indien daardie selfde Mag die ganse heelal geskape het en in stand hou, kan Hy sekerlik die lewendes verander en die dooies opwek.

“‘Dan sal God ook so die wat in Jesus ontslaap het, saam met Hom bring.’ [1 Thess. 4:14], het Paulus geskryf.  Vele glo dat hierdie teks bereken dat die slapendes saam met Christus uit die hemel gebring sal word, maar Paulus het bedoel dat net soos Christus uit die dode opgewek is, God ook die slapende heiliges uit hulle grafte sal roep en saam met Hom na die hemel sal neem. Kosbare vertroosting!  Heerlike hoop!  Nie net vir die gemeente te Thessalonika nie, maar vir alle Christene waar hulle hulle ook al bevind.” — Ellen G. White, _Die Handelinge van die Apostels_, bl. 259.

**Vrae vir bespreking**:

`Iemand het gesê: “Die dood vernietig jou. . . . Om heeltemal vernietig te word sonder dat daar ’n spoor van jou gelaat word, sal baie skade doen om die doel van iemand se lewe te verwoes.”  Hy is reg. Watter hoop het ons dan as ons lewens so sinloos is?`

`Hoe kan ons die behoefte om in volmaaktheid (Filippense 3:12–16) te groei, vereenselwig met die feit dat ons eers by Christus se tweede koms ’n onverganklike en sondelose natuur sal ontvang (I Korinthiërs 15:50–55)?`

`Hoe kan ons die behoefte om in volmaaktheid (Filippense 3:12–16) te groei, vereenselwig met die feit dat ons eers by Christus se tweede koms ’n onverganklike en sondelose natuur sal ontvang (I Korinthiërs 15:50–55)?`

`Lees I Korinthiërs 15:12–19 weer. Wat in hierdie verse bied so ’n kragtige bewys dat die dode slaap, in teenstelling met die lering dat hulle in die hemel by Jesus is? Wat is die sin van hierdie Bybelverse as die regverdige dode inderdaad nou in die hemel by Jesus is?`