---
title:  Die Nuwe Testamentiese Hoop
date:  12/11/2022
---

### Skrifverwysings vir hierdie week se studie
I Korinthiërs 15:12–19, Johannes 14:1–3 en 6:26–51, I Thessalonicense 4:13–18, I Korinthiërs 15:51–55.

> <p>Geheueteks</p>
> “En dit is die getuienis:  dat God ons die ewige lewe gegee het, en dié lewe is in sy Seun. Hy wat die Seun het, het die lewe;  wie die Seun van God nie het nie, het nie die lewe nie.”(I Johannes 5:11,12).

Alhoewel die Nuwe Testament in Grieks geskrywe is, was al die Nuwe Testamentiese outeurs (behalwe Lukas) Jode, and het hulle natuurlik die aard van die mens se natuur vanaf die Hebreeuse holistiese perspektief benader, en nie van die Griekse heidense perspektief nie.

Daarom was die Christen se hoop vir Christus en vir die apostels nie ’n nuwe hoop nie, maar liewer die ontplooing van die outydse hoop wat reeds deur die patriarge en profete gekoester was.  Byvoorbeeld, Christus het genoem dat Abraham vooruitgesien het en verheug was om Jesus se dag te beleef (Johannes 8:56). Judas het verklaar dat Henog geprofeteer het oor die Tweede Koms (Judas 14,15). En die boek van Hebreërs praat oor die geloofshelde wat ’n hemelse beloning verwag het wat hulle nie sou ontvang totdat ons ons s’n sou ontvang nie (Hebreërs 11:39, 40). Hierdie verklaring sou betekenisloos gewees het indien hulle siele reeds by die Here in die hemel sou wees.

Deur te beklemtoon dat net diegene wat in Christus is, die ewige lewe het (1 Johannes 5:11, 12), weerlê Johannes die teorie van die natuurlike onsterflikheid van die siel. Waarlik, daar bestaan nie ’n ewige lewe sonder ’n reddende verhouding met Christus nie. Die Nuwe Testamentiese hoop is dus ’n Christus-gesentreerde hoop, en die enigste hoop wat hierdie sterflike bestaan eendag in ’n onsterflike bestaan sal verander.

_*Bestudeer hierdie week se les as voorbereiding vir Sabbat, 19 November._