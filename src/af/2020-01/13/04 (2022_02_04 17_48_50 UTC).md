---
title:  Die opstanding
date:   24/03/2020
---

`Lees Daniël 12:2 en 3. Van watter gebeurtenis praat hy hier? Hoekom is hierdie gebeurtenis so belangrik, inaggenome hoe ons die dood verstaan?` 

Hier in Daniël het ons seker die mees direkte verwysing na die opstanding in die ganse Ou Testament. Belangrike waarhede kom boonop na vore wanneer ’n mens hierdie skrifgedeelte begin bepeins. Eerstens, dat geen onsterflike siel binne-in die liggaam woon nie, soos die metafoor “slaap” inderdaad aandui. Die mens is ’n onverdeelbare geheel – liggaam, verstand en gees in interafhanklike tandem. Met die dood stop al drie funksies, totdat die opstandingsme aanbreek. Neem ook, tweedens, in ag dat die komende opstanding volgens hierdie skrifgedeelte ’n ommekeer van die loon van die sonde is. Die uitdrukking wat in Daniël 12:2 as “die stof van die aarde” (OAB) vertaal word, is eintlik “die aarde van stof” in Klassieke Hebreeus. Hierdie ongewone woordorde wys terug op Genesis 3:19, die enige skrifgedeelte waar die woorde “aarde” die woord “stof” voorafgaan. Dit impliseer dat die dood wat na Adam se val oor die mensdom afgekondig is, eendag omgekeer sal word en nie meer die oorhand sal hê nie. Dit is soos Paulus tereg sê: “Die dood is verslind in die oorwinning” (1 Kor. 15:54, OAB). 

`Lees Romeine 8:18 en Hebreërs 2:14, 15. Om watter rede het ons nie nodig om die dood te vrees nie?` 

Die dood bederwe en beëindig alles op aarde. Gelukkig ontvang ons die belofte dat die dood nie finale seggenskap oor die getroue Christen se lewe het nie. Die dood is reeds ’n verslane vyand. Toe Christus die kettings van die dood verbreek en uit die dood opgestaan het, was dit die doodsteek vir die dood. Nou kan ons verder as die dood kyk. Die dood is ’n tydelike werklikheid, maar ons oog is op die uiteindelike werklikheid, dat ons die ewige lewe van God deur Christus ontvang. Migael “staan” ter wille van ons (lees Dan. 12:1) op en in, en daarom gaan diegene wat aan Hom behoort, ook uit die dood opstaan. Uit die “aarde van stof” gaan hulle verrys om vir ewig en altyd soos die sterre te skitter. 

`Die lewe bring soms pyn en stryd. Hoe kan ons te midde hiervan hoop en vertroosting uit die beloofde opstandingsme put? Niks anders maak saak nie. Dit is gewis so.  Waarom?`