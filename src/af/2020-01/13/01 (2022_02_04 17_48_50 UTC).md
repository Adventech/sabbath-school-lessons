---
title:  Van stof tot sterre
date:   21/03/2020
---

### Skrifverwysings vir hierdie week se studie:  
Daniël 12; Romeine 8:34; Lukas 10:20; Romeine 8:18; Hebreërs 2:14, 15; Johannes 14:29; Openbaring 11:3. 

> <p>Geheueteks</p> 
> “En die verstandiges sal glinster soos die glans van die uitspansel… en dié wat baie mense op die regte pad gelei het, sal vir altyd skitter soos die sterre” (Daniël 12:3, deels OAB & NAB). 

Die boek Daniël begin met Nebukadnesar wat Judea inval en sommige van die Judeërs in ballingskap wegvoer na Babilon. Daarenteen sluit Daniël af met Migael wat tussenbeide tree om die kinders van die Here uit die kloue van eindtyd-Babilon te bevry. Met ander woorde: soos dit deurgaans uit Daniël blyk, laat God uiteindelik – reg aan die einde van die geskiedenis – alles ten goede vir sy getroue kinders meewerk. Soos ons ook gesien het, het Daniël en sy vriende getrou aan God gebly. Te midde al die uitdagings en beproewinge van ballingskap toon hulle ongekende wysheid. Net so sal God se eindtydkinders te midde van beproewinge ook getrou bly, veral gedurende die tyd van benoudheid, “’n tyd van benoudheid soos daar nie gewees het vandat ’n volk bestaan het tot op dié tyd nie” (Dan. 12:1, OAB). In daardie tyd sal God se kinders wysheid en insig aan die dag lê, net soos Daniël en sy vriende in Babilon van ouds gedoen het. God se eindtydkinders gaan nie net oor wysheid as ’n persoonlike deugde beskik nie, maar sal as gevolg van daardie wysheid hulself aan sieleredding wy sodat ander ook die waarheid kan hoor. Sommige sal in daardie tyd afsterwe of om die lewe gebring word, en sal dus weer deel van die stof van die aarde word. Tog sal hulle in die opstandingsme opgewek word en die ewigheid beërwe. Dit is soos die Bybel tereg sê: “En baie van dié wat in die stof van die aarde slaap, sal ontwaak, sommige tot die ewige lewe” (Dan. 12:2, OAB). 

_*Bestudeer hierdie week se les as voorbereiding vir Sabbat, 28 Maart._