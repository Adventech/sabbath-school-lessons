---
title:  Van toets tot triomf
date:   18/01/2020
---

### Skrifverwysings vir hierdie week se studie: 
Daniël 3, Openbaring 3:11-18, Ekodus  20:3-6, Deuteronomium 6:4, 1 Korintiërs 15:1226, Hebreërs 11. 

> <p>Geheueteks</p> 
> “Ons het ons God vir wie ons dien. Hy het die mag om ons te red uit die brandende oond, en Hy sal ons ook red uit u mag” (Daniël 3:17, NAB). 

“Gevul met die Heilige Gees is dít hulle geloofsverklaring voor die mense van Babilon: dat die God wat hulle aanbid die enigste ware God – die lewende God – is. Hierdie geloofsdemonstrasie was die mees veelseggende uiteensetting van hul beginsels. Om afgodsdienaars van die krag en mag en grootsheid van die lewende God te oortuig, vereis dat die dienaars van God self ontsag vir die Here moet hê en toon. Dat Hy alleen die eer en aanbidding moet ontvang, is iets wat die gelowige na vore moet bring. Aan die feit dat niks of niemand, selfs nie die behoud van die lewe self, die Christen sovêr kan bring om die geringste toegewing aan afgodery te maak nie, moet die gelowige ook uiting gee. Hierdie lesse het ’n direkte en deurslaggewende invloed op ons geloofslewens in die laaste dae” (Ellen G. White, In Heavenly Places, bl. 149). Om die dood in die gesig te staar en dit a.g.v. ’n aanbiddingsgeskil klink dalk na iets uit ’n voorwetenskaplike en bygelowige tydvak, tog toon die Bybel dat iets soortgelyks in die eindtyd – wanneer die wêreld reeds ongekende “vooruitgang” beleef het – gaan ontvou, maar dié keer op ’n globale vlak. Die bestudering van hierdie bybelverhaal bied die eindtydgelowige dus insae in die soort kwessies wat die Bybel hier beskryf en wat God se getroue kinders in die gesig staar. 

_*Bestudeer hierdie week se les as voorbereiding vir Sabbat, 25 Januarie._