---
title:  Vir verdere studie
date:   17/01/2020
---

Besonder insiggewend is die feit dat die beeld in Daniël 2 onder andere van goud en silwer is, metale wat met ekonomiese mag verbind word. Die beeld bestaan ook uit brons en yster, wat destyds vir die maak van gereedskap en wapens gebruik is, en van klei wat in antieke tye letterkundige en huishoudelike gebruike gehad het. Die beeld in Daniël 2 is dus ’n netjies uitbeelding (soos die woordspel ook heel gepas aandui!) van die mensdom en al ons prestasies. Die beeld se onderskeie liggaamsdele is ook geweldig betekenisvol, want dit is ’n knap versinnebeelding van die opeenvolgende wêreldmagte en die uiteindelike gefragmenteerdheid in die pylvak van die wêreldgeskiedenis. Daarenteen is die klip (of rots) skielik anders as die ander beelde, want dit het “sonder toedoen van mensehande” losgeraak en die beeld getref (Dan. 2:45, OAB) – wat die leser op ’n kragtige wyse daaraan herinner dat hierdie tydelike wêreld met sy menslike prestasies deur die bonatuurlike tot ’n einde gebring gaan word. Hoewel dit “gesien vanuit ’n menslike perspektief, lyk of die wêreldgeskiedenis ’n warboel van strome en teenstrome is… bied Daniël [ons] die versekering dat God aan stuur van sake is, dat Hy bo ons én in ons midde is, besig om Sy wil ten gunste van die mensdom te volbring” (William H. Shea, Daniël: A Reader’s Guide [Nampa, Idaho: Pacific Press, 2005], bl. 98). 

**Vrae vir bespreking** 

`1. Die besef dat God, te midde van al die chaos en lyding op aarde, in werklikheid in beheer is en dat Hy alles tot ’n glorieryke einde gaan bring, is besonder vertroostend. Die vraag is net: Wat is s bydrae ten bate van die mens? Wat is s bydrae ter verligting van die seer- en swaarkry op hierdie gevalle planeet?` 

`2. Hoe verklaar ’n mens Daniël en die ander Judese ballinge se nougesette en waarskynlik lojale diens, en dit aan ’n heidense koning wat soveel skade aan die Judeërs aangerig het?` 

`3. Soos ons reeds gesien het, meen sommige Christene dat die rots wat sonder menslike toedoen losgeraak het, op die wêreldwye verkondiging van die evangelie dui. Dit is natuurlik om verskeie redes verkeerd, met Daniël 2:35 as een van die teenargumente, waar dit sê dat die rots die onderskeie ryke fynstamp sodat dit soos kaf word “wat die wind wegneem, sodat daar geen spoor van gevind word nie” (OAB, tydsvorm van laaste werkwoord aangepas). Dit het beslis nie na die kruisiging van Christus gebeur nie. Voorts sien party Christene die klip- (oftewel rots-koninkryk) as die kerk. Ongelukkig kyk hulle die feit dat die rots-koninkryk alle vorms van mensgemaakte oorheersing tot ’n einde bring, mis. Die koninkryk van God neem die ganse aarde in beslag. Duidelik kan slegs Jesus se wederkoms die wêreldveranderende oorgang wat in hierdie profetiese droom beskryf word, teweegbring. Hoekom is die wederkoms van Jesus dus die enigste sinvolle uitleg vir die verandering wat die beeldtreffende rots in die eindtyd meebring?`