---
title:  Die verpletterende rots
date:   16/01/2020
---

`Lees Daniël 2:34, 35, 44 en 45. Wat sê hierdie skrifgedeelte vir ons oor die aarde se lot?` 

Die kern van hierdie droom is eindtydgebeure – “wat aan die einde van die dae sal gebeur” (Dan. 2:28). Ten spyte van die mag en rykdom wat die yster-en-klei-koninkryk geniet het, is dit bloot tussentyds, totdat die rots-koninkryk sy verskyning maak. Tot ’n mate is die metale en die klei-materiaal wat deur mensehande verwerk word, terwyl die rots en sy trajek uitsluitlik ’n bomenslike oorsprong het. Met ander woorde: hoewel elk van die voorafgaande koninkryke tot ’n einde kom, is die komende klip-koninkryk ewigdurend. Die rots-metafoor (oftewel klip-metafoor) simboliseer dus die Almagtige (lees byv. Deut. 32:4, 1 Sam. 2:2 en Ps. 18:31), ’n metafoor wat insgelyks as ’n uitbeelding van die Messias beskou kan word (Ps. 118:22; 1 Pet. 2:4, 7). ’n Rots[klip] is dus die mees geskikte beeld vir die vestiging van God se ewige koninkryk. 

Sommige meen dat Jesus se aardse bediening die begin van daardie rots-koninkryk is en dat die wydverspreide verkondiging van die evangelie toon dat God se koninkryk inderdaad wêreldwyd oorgeneem het. Tog ontstaan die rots-koninkryk eers  nadat die vier groot koninkryke geval en die mensdom die einde van die verdeelde koninkryk – die beeld se voete en die tone – bereik het. Hierdie feit skakel ’n eerste-eeuse vervulling van hierdie profesie uit, aangesien Jesus se aardse bediening in die era van Romeinse oorheersing – tydens die vierde koninkryk – was. 

Die klip word uiteindelik deur ’n groot rots vervang (oftewel die “rots” deur ’n “berg,” afhangende van die vertaling). Die Nuwe Lewende Vertaling sê: “Die rots wat die beeld verpletter het, het ’n groot berg geword wat die hele aarde bedek het” (Dan. 2:35, OAB). Hierdie berg laat ’n mens aan die Sionsberg dink, die tempel van ouds se staanplek, wat in Ou Testamentiese tye ’n tasbare voorstelling van God se koninkryk op aarde was. 

Interessant genoeg het die klip (oftewel die rots) losgebreek. Hieruit kan ’n mens aflei dat die rots wat ’n berg geword het eers deel van ’n ander berg was (wat die OAB ook dan pertinent sê). Die bestaande (oftewel eerste) berg dui waarskynlik op die hemelse Sion, die hemelse tempel, waarvandaan Christus sal uitgaan om sy ewige koninkryk op aarde te kom vestig. Die Jerusalem wat eendag vanuit die hemel sal neerdaal (Op. 21:1 tot hfst. 22:5), is die uiteindelike vervulling van die rots-koninkryk. 

`Daniël 2 was tot dusvêr in die kol oor al die opeenvolgende koninkryke en moondhede. Hoekom is dit dus logies en ook slim om ook die deel oor die heel laaste koninkryk – God se ewige koninkryk – te glo? Hoekom sal dit irrasioneel wees om nie die deel oor die rots-koninkryk te glo nie?`