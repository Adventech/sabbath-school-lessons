---
title:  Van hoogmoed tot ootmoed
date:   25/01/2020
---

### Skrifverwysings vir hierdie week se studie 
Daniël 4:1-33, Spreuke 14:31, 2 Konings 20:2-5, Jona 3:10, Daniël 4:34-37, Filippense 2:1-11. 

> <p>Geheueteks</p> 
> “Hoe groot is sy tekens, hoe magtig sy wonders! Sy koninkryk is ’n ewige koninkryk, sy heerskappy duur van geslag tot geslag” (Daniël 4:3, NAB). 

Trots (oftewel hoogmoed) word dikwels as die heeleerste sonde gesien. ’n Mens bespeur dit die eerste maal by Lucifer, toe hy nog ’n engel in die hemel was. Aangaande hom het die Here aan Esegiël gesê: “Jou prag het jou hooghartig laat word, jou stralende glans het jou jou wysheid laat verloor. Ek het jou op die grond gegooi, jou daar voor ander konings laat lê dat hulle jou kon bekyk” (Eseg. 28:17, NAB). Dit is hoogmoed wat Lucifer tot ’n val gebring het, en daardie trots gebruik hy sedertdien om tallose ander op afdraaipaadjies van verwoesting te bring. Ons is almal gevalle wesens, afhanklik van die Here vir ons voortbestaan. Alle gawes wat ons het en alles wat ons met daardie gawes vermag, kom van die Here. Hoe durf ons dus trots wees, hoe durf ons arrogant wees, hoe durf ons spog – en dit terwyl al ons doen en late van nederigheid, van ootmoed, behoort te getuig? 

Dit neem lank vir Nebukadnesar om te verstaan hoe belangrik ootmoed is. Nie eens die verskyning van die vierde wese in die brandende vuuroond (soos ons in verlede week se les gesien het), bring hom tot ander insigte nie. Eers nadat God sy koninkryk weggeneem en hom tussen die wilde diere laat woon het, besef die koning sy nederige posisie as mens. 

_*Betudeer hierdie week se les as voorbereiding vir Sabbat, 1 Februarie._