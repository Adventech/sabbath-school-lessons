---
title:  Vir verdere studie
date:   06/03/2020
---

Hieronder is ’n tabel wat toon hoe die 70-weke-profesie in Daniël 9:24-27 by die 2,300-jaarprofesie in Daniël 8:14 aansluit, en hoedat dit ook die beginpunt vir laasgenoemde vorm. As ’n mens by 457 v.C. begin en 2,300 jaar aantel (en onthou om die jaar nul, wat nie werklik bestaan nie, buite rekening te laat), kom jy by 1844 uit. As ’n mens by 34 n.C. begin en die oorblywende 1,810 jaar (2,300 minus die eerste 490 jaar) aantel, kom jy ook by 1844 uit. Dit toon dat die reiniging van die heiligdom wat in Daniël 8:14 beskryf word, in 1844 begin het.  Kyk ook hoe treffend 1844 inpas by die dinge wat in Daniël 7 en 8 beskryf word. Met ander woorde: die oordeel in Daniël 7, wat dieselfde as die reiniging van die heiligdom in Daniël 8 is (soos ons in die vorige twee lesse gesien het), kom na die 1,260 jare van vervolging (Dan. 7:25), maar voor die wederkoms van Jesus en die vestiging van sy ewige koninkryk. 

<img style="max-width:100%" src="https://sabbath-school-stage.adventech.io/api/v1/af/quarterlies/2020-01/lessons/10/days/prophecy.png" /> 

**Vrae vir bespreking** 

`1. Bybelkundiges het al tereg aangedui dat die 2,300 dae en die 70 weke inderwaarheid ’n enkele profesie is. Hoekom dink jy sê hulle dit? Met watter bewyse kan ’n mens daardie aanname rugsteun?` 

`2. Let op Daniël se middelaarsgebed. Watter lesse kan ’n mens daaruit put ten einde jou eie voorbidding ’n hupstoot te gee?` 

`3. Christus se soenoffer ten gunste van die mens is ons enigste hoop. Op watter wyse hou dit ons nederig? Meer belangrik, hoe maak dit ons meer liefdevol en vergewensgesind teenoor ander? Watter boodskap wil Lukas 7:40-47 by die gelowige tuisbring?` 

`4. Kyk net hoe Daniël hier die Skrif as grondslag vir sy gebed en hoop gebruik. Die volk is per slot van rekening op ’n wrede wyse verslaan. Hulle is in ballingskap weggevoer. Hulle land is geplunder en hul kapitaal is vernietig.  Tog het hy steeds hoop. Volgens Hom is daar steeds ’n tuiskoms vir die volk. Waarvandaan kom daardie hoop dan? Dit kan net uit die Bybel kom, uit God se beloftes wat daarin opgeteken is. Wat behoort dit vir ons te sê oor die hoop wat ons ook uit die beloftes in Gods Woord kan put?`