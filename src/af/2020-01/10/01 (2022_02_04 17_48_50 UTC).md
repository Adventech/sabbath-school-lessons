---
title:  Van belydenis tot bemoediging
date:   29/02/2020
---

### Skrifverwysings vir hierdie week se studie
Daniël 9; Jeremia 25:11 en 12;  hfst. 29:10; 2 Konings 19:15-19; Matteus 5:16; Jakobus 5:16. 

> <p>Geheueteks</p> 
> “Here, hoor! Here, vergeef! Here, merk op en doen dit, vertoef tog nie, om U ontwil, my God; want u Naam is oor u stad en u volk uitgeroep” (Daniël 9:19, OAB). 

Daniël 9 is een van ’n aantal roerende gebede in die Bybel. Op deurslaggewende oomblikke in sy lewe wys die profeet ons daarop dat hy hom tot gebed wend ten einde bepaalde uitdagings die hoof te bied. Toe Daniël en sy kollegas op die punt was om om die lewe gebring te word, en dit oor die raaiselagtige droom wat ’n heidense koning gehad het, wend die profeet hom tot God (Daniël 2). En toe ’n koninklike bevel enigeen verbied om versoeke aan enige God te rig behalwe die koning, gaan Daniël voort om daagliks in die rigting van Jerusalem te bid (Daniël 6). Laat ons dus, terwyl ons Daniël se gebed in hoofstuk 9 bekyk, in ag neem dat die visioen van die 2,300 aande en mes die profeet in hoofstuk 8 ontstel het. Hoewel die profesie in breë trekke uitgelê word, spook Daniël met dié raaiselagtige tydperk wat in die gesprek tussen die twee hemelwesens aangeroer word: “Tweeduisend-driehonderd aande en mes, dan sal die heiligdom in sy regte staat herstel word” (Dan. 8:14, OAB). Dit is eers hier in hoofstuk 9 dat die raaisel opgeklaar word – en weereens in antwoord op opregte gebed. 

_*Bestudeer hierdie week se les as voorbereiding vir Sabbat, 7 Maart._