---
title:  ’n Pleidooi om genade
date:   02/03/2020
---

`Lees Daniël 9:3-19. Op grond van watter oorwegings rig Daniël hierdie pleidooi om genade tot God?` 

Ons behoort veral op die volgende aspekte van hierdie gebed te let.  Eerstens vra Daniël nêrens in sy gebed vir die redes hoekom dié rampe die volk te beurt geval het nie. Hy weet wat die rede is. Dié gee hy dan sommer self ook, en is waaruit sy gebed grotendeels bestaan: “Ons was nie gehoorsaam aan die Here ons God om te lewe volgens die voorskrifte wat Hy vir ons gegee het deur sy knegte, die profete, nie” (Dan. 9:10, NLV). Die laaste keer toe Daniël in die war was omdat hy nie iets verstaan het nie, was aan die einde van hoofstuk 8, waarin hy te kenne gegee het dat hy nie die 2,300 aande en mes verstaan nie (lees Dan. 8:27). Let ook tweedens daarop dat hierdie gebed ’n pleidooi om genade is. In ’n gees van boetvaardigheid beroep hy hom op God, op sy gewilligheid om die verbondsvolk te vergewe, al het hulle gesondig en bose dinge gedoen. In ’n sekere sin eggo dit die evangelie op ’n kragtige wyse. Dit gaan oor sondaars wat oor geen mensgemaakte verdienste beskik nie, wat nietemin na genade en na vergifnis smag, hoewel hulle n die een, n die ander verdien. Is dit nie maar ’n voorbeeld van die situasie waarin elkeen van ons, ons afsonderlik, voor God bevind nie? 

`Lees Daniël 9:18, 19. Om watter ander redes vra Daniël dat sy gebede verhoor word?` 

Daniël wil eer aan die Here bring. Dit is nog ’n aspek van die profeet se gebed waarop ons behoort te let. Hy bid immers nie ter wille van eie gewin of die volk s’n nie, maar sodat die naam van die Here in ere herstel kan word (Dan. 9:17-19). Met ander woorde, hy vra vir gebedsverhoring ter wille van God se reputasie. 

`Lees 2 Konings 19:15-19. In watter opsigte stem Hiskia se gebed en Daniël s’n ooreen? Wat sê Matteus 5:16 kan ons doen om ook die naam van God te verheerlik?`