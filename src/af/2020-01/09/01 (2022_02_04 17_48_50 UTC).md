---
title:  Van verontreiniging tot reiniging
date:   22/02/2020
---

### Skrifverwysings vir hierdie week se studie: 
Daniël 8 en hfst. 2:38, Genesis 11:4, Levitikus 16, Hebreërs 9:23-28. 

> <p>Geheueteks</p> 
> “En hy het vir my gesê: Tweeduisend-driehonderd aande en mes, dan sal die heiligdom in sy regte staat herstel word” (Daniël 8:14, OAB). 

Die gesig (of visioen) wat in Daniël 8 opgeteken is, het die profeet in 548/547 v.C. ontvang, en verskaf bykomende en beduidende inligting oor die oordeel wat in Daniël 7 genoem word. In teenstelling met die visioene in Daniël 2 en 7, laat dié in hoofstuk 8 Babilon uit. Dit begin by Medo-Persië, aangesien Babilon in daardie stadium begin te kwyn het en die Perse op die punt was om Babilon as die volgende wêreldmag te vervang. Die visioen in hoofstuk 8 loop parallel met dié in hoofstuk 7. Die taalgebruik en simbole verander egter in Daniël 8, want hier kom die reiniging van die hemelse heiligdom en hoe dit met die hemelse Versoendag verband hou, onder die loep. Daniël 8 se onderskeidelike bydrae is die fokus op aspekte van die hemelse heiligdom. Terwyl Daniël 7 die hemelse hof toon en hoedat die Seun van die mens die koningskap ontvang, vestig Daniël 8 die leser se aandag op die reiniging van die hemelse heiligdom. Soos dit uit die ooreenkomste tussen dié twee hoofstukke blyk, stem die reiniging van die hemelse heiligdom in Daniël 8 ooreen met die oordeel wat in Daniël 7 uitgebeeld word. 

_*Bestudeer hierdie week se les as voorbereiding vir Sabbat, 29 Februarie._