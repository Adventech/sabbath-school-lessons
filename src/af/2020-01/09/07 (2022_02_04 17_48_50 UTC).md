---
title:  Vir verdere studie
date:   28/02/2020
---

Hier is ’n getabelleerde opsomming van die opeenvolgende koninkryke wat in Daniël 2 en 7 en 8 uitgebeeld word, dié wat ons tot dusver bestudeer het. Wat sê dit vir ons oor die reiniging van die hemelse heiligdom? 

|Daniël 2|Daniël 7|Daniël 8|
|---|---|---|
|Babilon|Babilon|----| 
|Medo-Persië|Medo-Persië|Medo-Persië|
|Griekeland|Griekeland|Griekeland|
|Heidense Rome|Heidense Rome|Heidense Rome|
|Pouslike Rome|Pouslike Rome|Pouslike Rome|
|-----|Hemelse oordeel|Heiligdom word gereinig|
|Wederkoms [Klip wat losraak sonder toedoen van ’n mens]|Wederkoms [Heiliges beërwe die koninkryk]|Wederkoms [Vernietiging sonder die toedoen van ’n mens]|  

Soos ons hier sien, is daar ooreenkomste tussen hierdie hoofstukke. Dit is egter nie net die nasies daarin wat ooreenstem nie. Die oordeel in Daniël 7, wat op die 1,260 jaar-tydperk van pouslike Rome (van 538 tot 1798 n.C.) volg, loop parallel met die reiniging van die heiligdom. Laasgenoemde volg ook in Daniël 8 op Rome. In ’n neutedop: hierdie hemelse oordeel in Daniël 7 – ’n oordeel wat tot die voleinding van die wêreld lei – is dieselfde as die reiniging van die heiligdom wat in Daniël 8 beskryf word.  Hier het ons twee verskillende uitbeeldings van dieselfde gebeurtenis, en beide vind na afloop van die 1,260-jaar-tydperk plaas waartydens die kleinhorinkie-mag hom opsigself aan vervolging skuldig maak. 

**Vrae vir bespreking** 

`1. Hoe toon die boonste tabel dat die reiniging van die heiligdom (wat dieselfde gebeurtenis as die oordeel in Daniël 7 is), eers na afloop van die 1,260 jaar-lange kleinhorinkie-profesie, maar weliswaar voor die vestiging van die laaste koninkryk – God se ewige koninkryk – plaasvind?` 

`2. Die profesie in Daniël 8 skets historiese gebeure wat duidelik die ene geweld en boosheid is. Die twee diere wat op twee antieke wêreldryke dui, takel byvoorbeeld mekaar (Dan. 8:8-12). Die kleinhorinkie-mag wat na hulle kom, is boonop ’n gewelddadige, vervolgende mag (Dan. 8:23-25). Die Skrif probeer dus nie die realiteit van menslike lyding wegpraat nie. Hoe help dit ’n mens om op die Here te leer vertrou en op sy goedheid staat te maak, en dit te midde van die tasbare boosheid waarin ons ons bevind?` 