---
title:  Van stryd tot oorwinning
date:   07/03/2020
---

### Skrifverwysings vir hierdie week se studie
Efesiërs 6:2, Daniël. 10,  Esra 4:1-5, Josua 5:13-15, Openbaring 1:12-18, Kolossense 2:15, Romeine 8:37-39. 

> <p>Geheueteks</p> 
> “Moenie bang wees nie, jy vir wie God liefhet! Dit sal goed gaan met jou. Wees sterk! Wees sterk!” (Daniël 10:19, NAB). 

Daniël 10 is die inleiding tot Daniël se slotvisioen, ’n visioen wat oor hoofstukke 11 en 12 strek. Met die intrapslag verneem ons dat die visioen met ’n “tyd van oorlog” te make het (Dan. 10:1, NLV). Hoewel hoofstuk 11 tot ’n mate op die besonderhede ingaan, gee hoofstuk 10 die geestelike omvang van daardie stryd. Laasgenoemde toon dat daar ’n geestelike konflik van kosmiese afmetings agter die onstuimige gebeure van die wêreldgeskiedenis woed. Ons sal in hierdie hoofstukke sien hoedat elke gebed ’n toetrede tot daardie konflik is, en boonop met vêrreikende gevolge. Gelukkig is ons nie alleen in die lewensstryd nie. Jesusself is die een wat Satan die stryd aansê, namens ons. Ons sal ook sien hoedat die groot stryd waarvan ons deel is, nie teen vlees en bloed is nie, maar teen die magte van duisternis gevoer word. 

Soos die apostel Paulus eeue na Daniël tereg gesê het: “Ons stryd is nie teen vlees en bloed nie, maar teen elke mag en gesag, teen elke gees wat heers oor hierdie sondige wêreld, teen elke bose gees in die lug” (Ef. 6:12, NAB). Uiteindelik berus ons sukses in hierdie kosmiese konflik op Jesus Christus, die enigste een wat vir Satan deur sy kruisdood oorwin het. 

_*Bestudeer hierdie week se les as voorbereiding vir Sabbat, 14 Maart._