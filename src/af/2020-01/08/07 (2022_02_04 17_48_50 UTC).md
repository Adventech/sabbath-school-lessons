---
title:  Vir verdere studie
date:   21/02/2020
---

’n Vlugtige kykie na die geskiedenis toon dat die Romeinse Ryk deur aanvallende barbare uit die noorde tot ’n val gebring is, waarna drie van hierdie barbaarse stamme verslaan is. Met dié het die biskop van Rome homself toe in 538 n.C. as alleenheerser in Rome gevestig. So het hy dan munt uit daardie gebeure geslaan. Sodoende is ’n proses ontketen waardeur die biskop etlike institusionele en politieke funksies van die keiser van Rome oorgeneem het. En hieruit verrys die pousdom, ’n stelsel waarin die pouslike amp aan ’n enkele persoon wêreldlike en godsdienstige mag gegee het, totdat Napoleon die laaste pous met sulke vêrreikende magte in 1798 onttroon het. Tog het dit nie ’n einde aan Rome gebring het nie. Die vervolging het bloot ’n gedaantewisseling ondergaan. Die pous het nie net homself tot plaasvervanger van Christus verklaar nie, maar het ook etlike onbybelse leerstellings en praktyke ingestel. Die vagevuur, boetedoening, die aanhoor van belydenisse, asook die verandering van die Sabbatsgebod deur dit met Sondagviering te vervang – is slegs ’n handvol van die vele veranderings aan “tye en wet” wat die pousdom bekragtig het. “Uit ons eie kan ons nie die aanvalle van die duiwel trotseer nie. Nee, in sondebevlekte klere staan ons voor God en bely ons sonde. Gelukkig is Jesus, ons Advokaat, teenwoordig. Hy tree in die bresse vir elkeen wat gelowig en met berou hom- [of haarself] tot Christus verbind, wat sy of haar lewe in Sy hande geplaas het. Hy is ons Advokaat.  Sy verdediging vir ons is gegrond op Golgota. So wen Hy teen die een wat ons aankla. Dit is deur Jesus se volmaakte gehoorsaamheid aan God se wet dat Hy alle mag op hemel en aarde het, en ter wille van die skuldige mens dat Hy Hom op die Vader beroep, dat Hy genade en versoening vir hulle bepleit. Aan ons aanklaer sê Christus: ‘Ek sal jou straf, Satan… Hierdie man is soos ’n stuk hout wat uit die vuur gered is’ (Sag. 3:2, NAB). Aan diegene wat hulle gelowig op God beroep, gee Hy die versekering: ‘Ek het jou skuld van jou weggeneem, en Ek beklee jou met feesklere’ (vers 4, OAB)” (Ellen G. White, Prophets and Kings, bl. 586, 587). 

**Vrae vir bespreking** 

`1. Kyk weer na die kenmerkende eienskappe van die kleinhorinkie-mag wat vanuit die vierde dier, Rome, verrys maar steeds deel daarvan bly. Wat is die enigste mag wat eeue gelede vanuit heidense Rome verrys het – ’n mag wat nie net God se kinders vervolg het nie, maar wat nou nog bestaan? Hierdie kenmerkende eienskappe bied ons duidelike riglyne vir ’n korrekte identifikasie van die kleinhorinkie-mag. Dit voorkom dat ons gissing en spekulasie besig wat tot ’n verkeerde identifikasie lei, insluitende die idee dat die klein horinkie op ’n heidense Griekse koning dui wat meer as 150 jaar voor Jesus se eerste koms van die toneel verdwyn het. Hoe bring hierdie duidelike eienskappe ons op die regte spoor, sodat ons nie die verkeerde entiteit beetkry nie? Hoe keer dit ook dat ons nie die klein horinkie as ’n toekomstige mag of entiteit sien wat sal verrys nie?`