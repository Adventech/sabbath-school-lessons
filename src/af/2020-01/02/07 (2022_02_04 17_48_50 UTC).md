---
title:  Vir verdere studie
date:   10/01/2020
---

“Wanneer ’n mens Daniël en sy vriende se jeugjare in Babilon met Josef en seerste paar jaar in Egipte vergelyk, was Daniël-hulle beter daaraan toe as Josef. Tog is Daniël en sy vier vriende behoorlik getoets, ’n vuurdoop wat intensiteitsgewys kwalik teen Josef s’n afgesteek het. Hierdie tienerseuns, wat van adelike afkoms was, is uit hul Judese ouerhuise geneem – wonings wat in vergelyking met dié in Babilon betreklik eenvoudig was – en word na die mees majestueuse stad in die destydse wêreld, na die hof van die magtigste heerser in daardie ryk geneem; waar hulle vir spesiale opleiding gekeur word ten einde amptenare aan die koninklike hof te wees. Hoe vreeslik aanloklik was die vele versoekings in daardie plek van weelde en verdorwenheid nie! Die feit dat hulle, die aanbidders van Jehova, ballinge in Babilon was; dat die huis van God geplunder en die heilige voorwerpe in die afgodstempel in Babel geplaas is; dat die koning van Israel self ’n gevangene van die Babiloniese Ryk was – al hierdie dinge het die trotse Babiloniërs as ’n bewys gesien dat h godsdiens en h kulturele gebruike beter as dié van die Judeërs was. Te midde van al hierdie [tragiese] omstandighede – omstandighede wat Israel vanweë hul verwaarlosing van God se gebooie oor hulself gebring het – het die Here sy opperheerskappy, die verhewenheid van sy heilige voorskrifte, asook die onaanvegbare gevolge van gehoorsaamheid aan Hom, aan Babilon getoon. Hierdie getuienis het die Here gegee deur die enigste getuies wat dit kon bring: diegene wat steeds getrou aan die Skeppergod was” (Ellen G. White, Education, bl. 54). 

**Vrae vir bespreking** 

`1. Bespreek die volgende in klastyd: Met watter kulturele en sosiale uitdagings het ons as gelowiges in die hedendaagse wêreld te kampe? Hoe kan ons as ’n kerk leer om hierdie uitdagings tesame te bowe te kom?` 

`2. Dink net hoe maklik dit moes wees vir Daniël en die ander Judese ballinge om hul geloof prys te gee. Die Babiloniërs het die Judeërs per slot van rekening verower. Die Jode was ’n verslane nasie. Daniël en sy landgenote kon bloot boedel oorgegee het. Hulle kon sê: “Wel watter verdere bewyse het ’n mens nodig, die Babiloniërs het immers gewen? Duidelik is die Babiloniese gode groter as die God van Israel!” Die vraag is dus: Aan watter bybelwaarhede kon Daniël-hulle vashou om hulle deur daardie besonder moeilike tye te dra (lees Jer. 5:19 en hfst. 7:2234.)? Wat leer ’n mens hieruit oor die belangrikheid van bybelkennis en oor ’n deeglike kennis van die “teenswoordige waarheid”?` 

`3. Getrouheid is ’n belangrike eienskap, en nie net tussen ons en God nie. Dit is ook ’n getuienis voor ander van die goedheid van God. Hoekom is ons getrouheid ook belangrik vir ons medemens?`