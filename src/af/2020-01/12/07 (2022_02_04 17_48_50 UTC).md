---
title:  Vir verdere studie
date:   20/03/2020
---

Interessant genoeg kon Martin Luther dit regkry – wel ten minste wanneer dit by Daniël 11: 11:29-39 kom – om vers 31 se “ontsettende gruwel” korrek as die pousdom en sy leerstellings en praktyke te identifiseer. Die verband tussen Daniël hoofstukke 11, 7 en 8 rugsteun gevolglik die sienings van Luther en ook dié van baie ander Protestantse kommentators – naamlik dat die pouslike instelling met al sy leerstellings inderdaad die historiese vervulling van hierdie profesie is. In dié verband skryf Ellen G. White: “Geen kerk wat onder Roomse gesag was, is lank met rus gelaat om volgens hul gewete die Here te aanbid nie. Skaars het die pousdom mag verskry of sy vervolg almal wat weier om haar oppergesag te erken en vermorsel hulle. Een na die ander het die kerke die knie voor haar gebuig” (The Great Controversy, bl. 62). 

**Vrae vir bespreking** 

`1. Hoe kan ’n mens ander se gevoelens in ag neem sonder om die bybelboodskap aangaande Rome se rol in die eindtyd te kompromeer?` 

`2. Daniël 11 vers 33 sê: “En die verstandiges onder die volk sal baie tot insig bring; maar hulle sal struikel deur swaard en vlam, deur gevangenskap en berowing, dae lank” (OAB). Wat sê dit aangaande die lot van sekere van God se getroue kinders? Wat doen hierdie mense voordat hulle ’n martelaarsdood sterf? Wat kan ons as moderne gelowiges hieruit leer?` 

`3. Daniël 11 vers 36 sê: “En die koning sal doen net wat hy wil en homself verhef en hom groot hou bo enige god, en teen die God van die gode sal hy wonderbaarlike dinge spreek; en hy sal voorspoedig wees, totdat die grimmigheid ten einde is; want wat vas besluit is, sal uitgevoer word” (OAB). Aan wie en wat laat dit ’n mens dink? (Lees Jes. 14:12-17; asook 2 Tess. 2:1-4.)` 

`4. Daniël 11:27, 29 en 35 gebruik die sinsnede lammo‘ed. Dit beteken “op die bestemde tyd” oftewel “dit is klaar so bepaal” (NAB). Wat sê dit vir ’n mens oor God en die feit dat Hy die verloop van die geskiedenis bepaal?`