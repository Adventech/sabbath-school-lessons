---
title:  Lig uit die heiligdom
date:  18/05/2024
---

### Skrifverwysings vir hierdie week se studie
Exodus 25:8,9 en 40; Hebreërs 8:1–6; Levítikus 16:21 en 29–34; Levítikus 23:26– 32; Hebreërs 9:23–28; Daniël 7:9,10; Matthéüs 25:1–13; Openbaring 11:19.

> <p>Geheueteks</p>
> “Die hoofsaak nou van wat ons gesê het, is dit: Ons het so ’n Hoëpriester wat gaan sit het aan die regterhand van die troon van die Majesteit in die hemele, ’n Bedienaar van die heilige dinge en van die ware tabernakel wat die Here opgerig het en nie ’n mens nie” (Hebreërs 8:1,2).

Kort na die teleurstelling van 22 Oktober 1844 het sommige van die Milleriete, nadat hulle gebid en gestudeer het, hulle fout ontdek. Die 2,300-dae profesie het nie, soos wat baie van hulle geglo het, met die tweede koms van Jesus te doen gehad nie, maar met Christus se werk in die hemelse heiligdom wat so kragtig in die boek van Hebreërs uitgebeeld word.

Die reiniging van die heiligdom in die hemel was die vervulling van die reiniging van die aardse heiligdom, soos Levítikus ons leer. Om hierdie belangrike waarheid beter te verstaan, kyk na die volgende ooreenkomste tussen Daniël 7 en Daniël 8:

| Daniël 7 | Daniël 8 |
| --- | --- |
| Babilon | |
| Medo-Persië | Medo-Persië |
| Griekeland | Griekeland |
| Rome | Rome |
| Die oordeel in die hemel | Reiniging van die heiligdom |

Hierdie ooreenkomste help om die ware aard van die reiniging van die heiligdom te toon, naamlik die belangrike pre-advent ondersoekende oordeel. In hierdie week se les gaan ons die uiters belangrike bybelse waarheid oor Christus se bediening in die hemelse heiligdom bestudeer.

_*Bestudeer hierdie week se les wat op hoofstukke 22-24 en 28 van Ellen G. White se boek, Die Groot Stryd, gebaseer is, om vir Sabbat 25 Mei, voor te berei._