---
title:  Vir verdere studie
date:  17/05/2024
---

Kyk na die volgende tabel wat die 70 weke en die 2,300 dae profesieë uitbeeld. Hierdie profesieë begin in die jaar 457 v.C. en voorspel die gebeure rondom “ ’n Gesalfde, ’n Vors”, waarop die 70-weke profesie gegrond is.  Met so ’n soliede fondament, eindig die 2,300-dae profesie in die jaar 1844.

![Chart](chart.png)

“Net soos die eerste dissipels het William Miller en sy mede-werkers die boodskap wat hulle verkondig het, nie heeltemal verstaan nie.  Dwalings wat lankal in die kerk bestaan het, het hulle verhinder om ’n belangrike punt in die profesie reg te verklaar.  Daarom moes hulle, hoewel hulle die boodskap van God aan die wêreld verkondig het, weens wanbegrip van die betekenis daarvan teleurstelling ondervind.” — Ellen G. White, Die Groot Stryd, bl. 351, 352.

“Maar nogtans het God Sy doel bereik deur toe te laat dat die waarskuwing aangaande die oordeel so verkondig word. Die vername dag was naby en in Sy voorsienigheid is die mense getoets deur die vasstelling van ’n bepaalde tyd ten einde te openbaar wat in hulle harte was. Die boodskap was bedoel om die kerk te toets en te reinig. Hulle moes laat sien word of hulle gedagtes op hierdie wêreld gestel is of op Christus en die hemel. Hulle het voorgegee dat hulle die Heiland liefhet; nou moes hulle daardie liefde bewys.  Was hulle gereed om hulle wêreldse hoop en strewe op te gee en om die koms van hulle Here met vreugde te verwelkom?  Die boodskap was bedoel om hulle in staat te stel om hulle ware geestelike toestand te besef en dit is genadiglik gestuur om hulle wakker te skud om die Here in ootmoed en bekering te soek.” — Ellen G. White, Die Groot Stryd, bl. 353.

**Vrae vir bespreking**:

`Watter lesse kan ons uit William Miller se ondervinding leer? Word ons verkeerde begrippe soms deur God oor die hoof gesien? `

`Waarom is die regte begrip van Daniël 9:24-27 so belangrik om die integriteit van die Bybel en die goddelikheid van Christus tot stand te bring?`

`Watter rol speel die begrip van profesie in die plan van verlossing? Waarom is profesie in die Woord van God so belangrik?`