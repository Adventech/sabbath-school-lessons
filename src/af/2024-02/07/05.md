---
title:  'Die 2,300 dae van Daniël 8:14'
date:  15/05/2024
---

William Miller het opgelet dat die gebeure wat deur die profete voorspel was, presies vervul was: die 400 jaar se vertoef van Abraham se nageslag, Israel se 40 jaar omswerwinge in die woestyn, die 70 jaar van Israel se ballingskap, en Daniël se 70 weke wat aan Israel toegeken was (Génesis 15:13, Númeri 14:34, Jeremía 25:11 en Daniël 9:24).

`Lees Markus 1:15, Galásiërs 4:4 en Romeine 5:6.Wat sê hierdie verse aan ons oor God se tydsbepaling vir die eerste koms?`

Terwyl Miller die profesieë bestudeer het en Skrif met Skrif vergelyk het, het hy tot die gevolgtrekking gekom dat indien God ’n goddelike tydsbepaling dwarsdeur die Bybel gehad het, moet God ’n goddelike tydsbepaling vir ons Heiland se tweede koms hê.

`Lees Daniël 8:14. Watter gebeurtenis sou aan die einde van die 2,300 dae gebeur?`

William Miller het die populêre siening aanvaar dat die “heiligdom [wat] in sy regte staat herstel word]”, die reiniging van die aarde deur vuur voorgestel het. Hy het die Skrif ywerig bestudeer om so ’n verbasingwekkende belangrike gebeurtenis te probeer verstaan. Hy het die verband tussen Daniël 8 en Daniël 9 ontdek.  In Daniël 8 was daar aan die engel gesê om “hierdie een die gesig [te laat] verstaan” (Daniël 8:16). Teen die einde van die hoofstuk was die enigste gedeelte van die hele visioen van Daniël 8 wat nie duidelik was nie (lees Daniël 8:27), die gedeelte oor die 2,300 dae. Die engel het later na Daniël teruggekeer en verklaar, “ ‘Daniël, nou het ek heengegaan om jou insig te gee’ ” (Daniël 9:22; lees ook Daniël 9:23 en 25–27). Dit was om hom te help om die 2,300 dae te verstaan.

Ons weet dit omdat, nadat hy Daniël uitnooi om “ ‘ag [te gee] op die woord en die gesig [te verstaan]’ ” (Daniël 9:23), die eerste woorde van die engel was: “ ‘Sewentig sewetalle is oor jou volk en jou heilige stad bepaal’ ” (Daniël 9:24). Die woord wat as “bepaal” vertaal word, beteken letterlik  “afgesny”. Sewentig weke, 490 jaar, sal afgesny word. Maar waarvan?  Van die visioen se 2,300 dae natuurlik — die enigste gedeelte van Daniël 8 wat Daniël nie verstaan het nie, en waarvoor die engel nou gekom het om te verduidelik.

En aangesien die beginpunt van die 70 weke “‘van die uitgang van die woord af om Jerusalem te herstel en op te bou’ “(Daniël 9:25) sou wees, het Miller geweet dat as hy daardie datum sou kon uitvind, hy die begin van die 70 weke en die 2,300-dae profesie sou kon uitwerk.