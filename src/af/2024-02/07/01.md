---
title:  Gemotiveer deur hoop
date:  11/05/2024
---

### Skrifverwysings vir hierdie week se studie
I Thessalonicense 4:13–18; Matthéüs 24:27, 30 en 31; II Petrus 1:19–21; Daniël 8:14; Daniël 9:20–27; Esra 7:7–13.

> <p>Geheueteks</p>
> “En hulle sal in dié dag sê: ‘Kyk, dit is onse God op wie ons gewag het, dat Hy ons kan verlos;  dit is die HERE op wie ons gewag het: laat ons juig en bly wees oor sy hulp.’ ” (Jesaja 25:9)

Die tweede koms van Jesus is een van die hooftemas van die Skrif. Dit is soos ’n goue draad wat regdeur die Bybel se gewyde bladsye geweef is. Een geleerde het geskat dat daar 1,845 verwysings na Christus se tweede koms in die Ou Testament is. In die 260 hoofstukke van die Nuwe Testament is daar oor die 300 verwysings na die terugkoms van Christus. Een uit elke 25 verse verwys daarna. Drie-en-twintig van die 27 Nuwe Testamentiese boeke verwys na hierdie groot gebeurtenis.

Na die hervorming in Europa gesink het en deur verdeeldheid gedwarsboom was, het Protestantisme in die Nuwe Wêreld wortel geskied. Dit het die Verenigde State ingesluit waar baie mense gepoog het om die mantel van waarheid aan te trek wat ook die waarheid oor die Tweede Koms ingesluit het.

Onder hulle was daar ’n plaasboer met die naam van William Miller wat die Baptistiese leer aangehang het. Deur sy studie van die Bybel het hy geglo dat Jesus gou gaan kom, selfs nog in sy leeftyd. Hy het toe daaroor begin preek en so ’n nuwe beweging begin wat, nadat hulle ’n groot teleurstelling ondervind het nuwe Bybelwaarhede wat vandag nog relevant is, vir baie mense oopgesluit het.

In hierdie week se les gaan ons kyk waarom die tweede koms van Christus dieharte van gelowiges deur die eeue met soveel vreugde gevul het, en hoe ons gereedkan wees vir daardie groot gebeurtenis.

_*Bestudeer hierdie week se les wat op hoofstukke 18-21 van Ellen G. White se boek, Die Groot Stryd, gebaseer is, om vir Sabbat 18 Mei voor te berei._