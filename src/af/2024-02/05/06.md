---
title:  'Gehoorsaamheid: Die vrug van geloof'
date:  02/05/2024
---

`Lees Romeine 3:27–31, Romeine 6:15–18 en 8:1,2. Wat leer hierdie verse ons oor verlossing deur Christus se geregtigheid alleen?`

Gedurende Luther se lewe het ’n nuwe wind in die Christelike kerk begin waai. Duisende der duisende mense was geleer om nie na hulleself nie, maar liewer na Jesus te kyk. Dit ly geen twyfel dat wanneer hierdie mense na hulle self gekyk het, hulle net daardie dinge gesien het wat hulle mismoedig gemaak het.  Watter gelowige het nie vandag nog dieselfde ondervinding nie? Dit is waarom om ons liewer na Jesus moet kyk.

God se genade verander ons. John Wesley het eendag ’n Morawiese vergadering in Londen bygewoon. Hy het verwonderd gesit en luister toe Luther se inleiding tot Romeine gelees was. Vir die eerste keer in sy lewe het hy begin om die evangelie te verstaan. Iets het in sy binneste geroer, en hy het ’n vreemde aantrekkingskrag na hierdie Christus ondervind wat sy lewe vir hom, Luther, gegee het. Hy het uitgeroep, “Ek het gevoel dat ek op Christus, op Christus alleen, vertrou het om my te verlos: en die versekering was aan my gegee dat Hy my sondes weggeneem het, selfs my sondes, en dat Hy my gered het van die wet van die sonde en die dood.” — John Whitehead, The Life of the Rev. John Wesley, M.A. (London: Stephen Couchman, 1793), bl. 331, (vry vertaal).

`Lees I Petrus 2:2, II Petrus 3:18, Kolossense 1:10 en Efésiërs 4:18–24. Watter deurslaggewende waarhede word deur  hierdie skrifgedeeltes oor die Christen se lewe geopenbaar?`

Die Hervormers het die Woord sistematies bestudeer om nog meer waarheid te ontdek. Hulle was nie tevrede met die status quo of met ’n onbuigbare godsdienstige ondervinding wat min of geen groei voorsien het nie, maar het gedurig daarna gesmag om Christus beter te leer ken.  Baie Bybelgelowige Christene het gedurende die Middeleeue die hoogste prys vir hulle toewyding betaal. Hulle was gemartel, tronk toe gestuur, verban en tereggestel. Hulle eiendomme was op beslag gelê, hulle huise was verbrand, hulle landerye verniel, en hulle gesinne was vervolg. Toe hulle uit hulle huise gedryf was, het hulle na ’n stad “waarvan God die boumeester en oprigter is” (Hebreërs 11:10), uitgesien. Toe hulle gemartel was, het hulle hul folteraars geseën, en toe hulle in die donker weggekwyn het in klam onderaardse selle, het hulle God se beloftes van ’n blinker toekoms vir hulle toege-eien. Alhoewel hulle liggame in die tronk was, was hulle vry – vry in Christus, vry deur die waarhede van sy Woord, vry deur die hoop op sy spoedige wederkoms.

`Wanneer jy na jouself kyk, watter hoop op verlossing het jy?`