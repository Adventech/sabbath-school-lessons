---
title:  'Identifisering van die dier: Deel 2'
date:  12/06/2024
---

God se volk vind hulle grootste vreugde en hoogste geluk daarin om Hom te aanbid liewer as om die dier te aanbid.  Hulle gehoorsaamheid ontstaan uit hulle harte wat vol liefde is. Hulle is toegewyd aan Hom omdat hulle weet hoe toegewyd Hy aan hulle is.

`Lees Openbaring 13:5. Skryf hierdie identifiseringskenmerk op die lyn hieronder.`

Dink aan Les 4. God gee aan ons ’n sleutel om profetiese tyd te verstaan — een profetiese dag is gelyk aan een letterlike jaar (Númeri 14:34, Eségiël 4:6). Deur die tydsduur van 42 maande wat in Openbaring 13:5 genoem word met die Hebreeuse maand van 30 dae te vermenigvuldig, werk dit uit op 1,260 profetiese dae of letterlike jare.

Die pousdom het groot invloed uitgeoefen vanaf 538 n.C. tot 1798 n.C. Maar Napoleon se generaal Berthier het die pous gevange geneem in 1798 n.C. en so het die profetiese periode of pouslike oorheersing geëindig, en was Openbaring se profesie vervul:  “As iemand krygsgevangenes maak, gaan hy in krygsgevangenskap” (Openbaring 13:10). Die slag wat die pousdom toegedien was, was uiters ernstig, maar nie fataal nie. Volgens Openbaring 13:12 sou die dodelik wond genees. Die pousdom se invloed sal weer wêreldwyd gevoel word.

Vandag verwelkom die wêreldleiers die pous as ’n ambassadeur van die kerk van Rome en word hy gereeld by die Vatikaanstad besoek. In ’n wêreld van ongekende onstabiliteit word die verhoog gereedgemaak vir die Roomse pous om die goedgekeurde geestelike leier van die wêreld wat mense kan verenig, te word. Gedurende sy toespraak op 6 Junie 2012, voor vyftienduisend mense wat op Saint Peter’s Square in Rome vergader het, het Pous Benedict XVI verklaar, “ is die dag van die Here en van manne en vroue, ’n dag waarop almal vry moet wees, vry vir die gesin en vry vir God.  Deur  te beskerm, beskerm ons die mens se vryheid.” — https://www.vatican.va/content/benedict-xvi/en/audiences/2012/documents/hf_ben-xvi_aud_20120606.html, (vry vertaal). Die Groot Stryd onthul duidelik waarheen hierdie beweging uiteindelik op pad is: “Diegene wat die Bybelse Sabbat vereer, sal uitgeskel word as vyande van wet en orde, as diegene wat die sedelike beperkings van die samelewing vernietig, wat wanorde en verderf veroorsaak en wat die oordele van God op die aarde uitlok. . . . Hulle sal beskuldig word van ontrouheid aan die regering.  Predikante wat die verpligtings van die goddelike wet ontken, sal van die kansel af die plig beklemtoon om die burgerlike owerhede te gehoorsaam as magte wat deur God verorden is.  In parlemente en geregshowe sal diegene wat die gebooie bewaar, vals voorgestel en veroordeel word.” — Ellen G. White, Die Groot Stryd, bl. 592.

`veranderinge aan ons te sê oor hoe vinnig die eindtydgebeure ons kan oorval?`