---
title:  Die dier uit die aarde
date:  13/06/2024
---

`Lees Openbaring 13:11–18.  Hoe, volgens Openbaring 13, verskil die tweede dier van die eerste dier?`

Die eerste dier sou uit die see opkom; die tweede dier sou “uit die aarde” opkom (Openbaring 13:11). Die see verteenwoordig “volke en menigtes en nasies en tale” (Openbaring 17:15). Die aarde verteenwoordig ’n ylbevolkte gebied van die wêreld. Hierdie tweede dier sou nader aan die einde van die profetiese periode toe die eerste dier beheer uitgeoefen het, verskyn (Openbaring 13:5). Dit wil sê, die tweede dier sou om en by 1798 n.C. uit die aarde opkom.

Die Verenigde State pas presies in hierdie prentjie in. Dit verklaar sy onafhanklikheid in 1776 n.C., aanvaar sy grondwet in 1789 n.C., en word as ’n wêreldmoontheid teen die einde van die 19de eeu erken.

Johannes vertel verder wat hy gesien het, “en hy het twee horings gehad net soos ’n lam en het gepraat soos ’n draak” (Openbaring 13:11). Horings in die Bybel simboliseer mag. Anders as die eerste dier, het hierdie dier geen krone op sy horings gehad nie, wat aandui dat daar nie vorste of alleenheersers sou wees nie. Die twee horings verteenwoordig die twee hoofbeherende beginsels wat die bron van die Verenigde State se mag en sukses is — politieke mag en godsdiensvryheid.

`Lees Openbaring 13:11,12. Watter verandering word in hierdie dier waargeneem, en hoe praat hy?`

Hierdie nasie wat so sag soos ’n lam optree, praat uiteindelik soos ’n draak.  Dit “oefen al die mag van die eerste dier” uit (Openbaring 13:12) en laat vaar al sy beginsels van godsdiensvryheid, en maak “dat die aarde en die wat daarop woon, die eerste dier aanbid” (Openbaring 13:12). Die Verenigde State sal die leiding neem om almal op die aarde te verplig om die eerste dier te aanbid deur die pousdom se geestelike en sekulêre gesag te herken.  Volgens hierdie profesie maak die Verenigde State ’n beeld vir die dier — die vereniging van kerk en staat — en sal vereis dat almal die beeld moet aanbid.

Wat fassinerend is, is dat toe hierdie dier se mag die eerstekeer geïdentifiseer was, die Verenigde State nie naastenby die ekonomiese reus was wat dit geword het en nog steeds is nie.

`Dink aan die politieke onstabiliteit in Amerika vandag. Hoe kan dit in die toekoms tot die vervulling van hierdie profesie lei?`