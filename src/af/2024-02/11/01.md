---
title:  Die naderende stryd
date:  08/06/2024
---

### Skrifverwysings vir hierdie week se studie
Openbaring 14:7,9 en 12; Openbaring 4:11; Openbaring 13:1,2; Openbaring 12:3–5 en vers 17; Openbaring 13:11–18.

> <p>Geheueteks</p>
> “ ‘Heilig hulle in u waarheid, u woord is die waarheid’ ”, (Johannes 17:17).

Daar is ’n redelike nuwe mediese toestelletjie beskikbaar wat ’n bioskyfie genoem word, omtrent so groot soos ’n ryskorrel, wat in ’n pasiënt ingeplant kan word. Dit bevat die pasiënt se mediese geskiedenis wat dan onttrek kan word deur ’n eksterne skandeerder oor die area waar die bioskyfie ingeplant is, te beweeg. Sommige Christene glo dat dit deel is van ’n sameswering om die merk van die dier af te dwing. Ander glo weer dat die merk van die dier met die pryskode op blikkieskos te doen het; of dat dit ’n geheime nommer op dollarnote is wat vermoedelik, wanneer dit bymekaargetel word, die getal 666 aandui. Vir ander weer het dit te doen met die Vrymesselaars, die Illuminati, die swart VV-helikopters, en die Verenigde Volkere Organisasie.

Die doel van hierdie week se les is om die naderende stryd  oor aanbidding te onthul. Satan gaan God se gesag uitdaag deur God se wet te ondermyn. Om meer spesifiek te wees, die Sabbat gaan die middelpunt van ’n globale konflik oor aanbidding word.  Satan haat die Sabbat, want hy haat die Skepper. Hy gaan dwang, druk en mag uitoefen om ons toewyding aan Christus teë te werk. Daar sal ’n botsing tussen geloofsoortuigings oor die ware en valse dag van aanbidding plaasvind. God se finale oproep is om aan Christus getrou te bly ten spyte van vervolging, ’n ekonomiese boikot, gevangenskap en die doodsvonnis. Hierdie week se studie beklemtoon Jesus se krag om ons deur die aarde se finale stryd te dra.

_*Bestudeer hierdie week se les wat op hoofstukke 35 en 36 van Ellen G. White se boek, Die Groot Stryd, gebaseer is, om vir Sabbat 15 Junie, voor te berei._