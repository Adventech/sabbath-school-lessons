---
title:  Vir verdere studie
date:  21/06/2024
---

So vroeg as 1851 het die Adventiste-baanbrekers die tweede dier van Openbaring 13:11-17 as die Verenigde State van Amerika geïdentifiseer.  Maar dit moes toe moeilik gewees het om te sien hoe die Verenigde State die hele wêreld sou kon oorhaal om die eerste dier te aanbid (Openbaring 13:12). In die 1880’s het die hele Vloot van die Verenigde State nog net uit 48 verouderde skepe bestaan.

Maar, sedert die einde van die Koue Oorlog was daar steeds geen mag wat teen die Verenigde State se militêre krag opgewasse is nie. En alhoewel die Amerikaners wonderlike vryhede geniet het, is dit nie moeilik om te sien hoe daardie vryhede vertrap word soos wat die tye moeiliker word nie, of selfs heeltemal ondermyn word nie. Baie mense glo dat ons selfs nou al sien hoe dit gebeur.

“Almal wat weier [om die valse sabbat te vier], sal gestraf word deur die burgerlike howe en eindelik sal daar verklaar word dat hulle die dood verdien. Aan die anderkant weer, word gehoorsaamheid deur die wet van God vereis ten opsigte van die viering van die Skepper se rusdag, en dit bevat ook straf teen almal wat hierdie gebooie oortree.” — Ellen G. White, Die Groot Stryd, bl. 604.

“Namate die storm nader, sal ’n groot aantal van diegene wat voorgegee het om in die derde engel se boodskap te glo, maar wat nie geheilig is deur gehoorsaamheid aan die waarheid nie, hulle geloof prysgee en aansluit by die geledere van die teenstanders. Deur met die wêreld te verenig en met sy gees besiel te word, sal hulle sake net soos die wêreldlinge beskou en wanneer die toets kom, sal hulle gereed wees om die maklike, populêre kant te kies. Talentvolle en innemende mense wat hulle eenmaal in die waarheid verbly het, sal hulle kragte gebruik om siele te bedrieg en te mislei. Hulle sal die bitterste vyande word van hulle gewese broeders. Wanneer Sabbathouers voor die howe gebring word oor hulle geloof, sal hierdie afvalliges die beste werktuie van Satan wees om hulle te beskuldig en vals voor te stel; hulle sal deur valse getuienis en beskuldigings die owerheid teen eersgenoemdes aanhits.” — Ellen G. White, Die Groot Stryd, bl. 608.

**Vrae vir bespreking**:

`Waarom is ’n begrip van die eindtydgebeure so belangrik gedurende die komende krisis? Hoe beveilig die Skrif ons teen misleiding?`

`Demokratiese gemeenskappe was vir eeue wêreldwyd soos vestingwalle met sterk verskansings vir godsdiensvryheid. Hoe kan dit nogal vinnig verander?`

`Lees weer die Ellen G. White-aanhaling hierbo. Watter keuses maak jy vandag wat tot gevolg kan hê dat jy een van daardie voorgee-Adventiste in die toekoms gaan wees?`

`Hoe verander die tweede engel se boodskap tydens die luide geroep, en watter persoonlike voorbereiding kan ons maak om die laat reën te ontvang om God se werk op aarde klaar te maak?`