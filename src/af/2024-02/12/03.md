---
title:  Verseël vir die hemel
date:  17/06/2024
---

In die komende krisis oor aanbidding, sal God se getroue volk nie voor wêreldse druk swig nie (Openbaring 14:12). Hulle sal deur die Heilige Gees verseël wees (Efésiërs 4:30) en nie gedwing kan word om toe te gee nie. In antieke tye het seëls die egtheid van amptelike dokumente gewaarmerk.  Daardie seëls het as persoonlike onderskeidingsmerke gedien. Aangesien die finale stryd oor aanbidding en oor God se gesag gaan soos dit in sy wet geopenbaar word, kan ons verwag dat God se seël ’n integrale deel van sy wet sal wees (vergelyk Jesaja 8:16).

`Lees Exodus 20:8–11. Watter elemente van ’n seël word in die Sabbatgebod ingesluit?`

Hier het ons drie elemente van ’n geloofwaardige seël: (1) Die naam aan wie die seël behoort, “Die HERE jou God”. (2) Sy eiendomsreg, die Een wat “gemaak” het — die Skepper. (3) Sy gebied, “hemel en aarde, die see, en alles daarin”. ’n Seël word soms ’n teken in die Bybel genoem (Romeine 4:11). Die twee woorde is omruilbaar. Die Sabbat wat God se teken of seël is en in die middel van God se wet is, sal die middelpunt van die finale konflik oor aanbidding (Eségiël 20:12 en 20, Openbaring 12:17) wees.

`Vergelyk Openbaring 7:1,2 en Openbaring 14:1 met Openbaring 13:16,17. Waar word die seël van God en die merk van die dier ontvang? Waarom dink jy is daar ’n verskil?`

Die seël van God word op die voorhoof geplaas.  Die voorhoof is ’n simbool van die verstand en verteenwoordig ’n bewustelike besluit.

Die merk van die dier word òf op die voorhoof òf op die hand ontvang, wat aandui dat die persoon intellektueel oortuig is en deur eie keuse Satan se leuens ontvang, of die alternatief, hulle stem in tot valse aanbidding om te voorkom dat hulle doodgemaak word.

Die duiwel haat diegene wat aan God gehoorsaam is. Die groot stryd kom tot ’n klimaks wanneer die draak (Satan) oorlog maak teen die oorblyfsel wat “die gebooie van God en die geloof in Jesus bewaar” (Openbaring 14:12). Hulle staan vas in hulle lojaliteit teenoor Christus.

`gereedwees vir wanneer die finale krisis aanbreek?`