---
title:  Die aarde se eindgebeure
date:  15/06/2024
---

### Skrifverwysings vir hierdie week se studie
Johannes 8:32; Eségiël 20:12,20; Openbaring 7:1,2; Openbaring 14:1; Joël 2:21–24; Hoséa 6:3; Jakobus 5:7,8; Openbaring 18:1–4.

> <p>Geheueteks</p>
> “Koop waarheid en verkoop dit nie, ook wysheid en tug en verstand.” (Spreuke 23:23).

Veronderstel jy het ’n tienerdogter wat besig is om huis toe te bestuur van die Kollege af vir die somervakansie. Terwyl jy vir haar wag om te arriveer, voel jy beangs terwyl jy die weerverslae dophou. Jy begin bekommerd voel terwyl die weer al vinniger slegter word. Stormwolke vergader op die horison. Die wind waai woes.  Dit begin baie hard reën.  Bome word omgewaai.  Gou is die hoofpad huis toe onbegaanbaar. Dan hoor jy van een van jou bure dat dit moontlik is om met ’n ompad die huis te bereik. Motors kan om die boomtakke wat in die pad lê, ry. Alhoewel kommunikasie moeilik is, kry jy dit reg om ’n selfoonboodskap aan jou dogter te stuur wat aan haar verduidelik hoe sy die huis veilig kan bereik.

Meer as enigiets anders, wil Jesus ons deur die storms van die lewe begelei om ons veilig by die huis te kry. Ellen G. White skryf, “’n Storm is aan die broei, meedoënloos in sy heftigheid. Is ons gereed om dit tegemoet te gaan?” — Testimonies for the Church, vol. 8, bl. 315, (vry vertaal). Die doel van Christus se lewe, sy dood, sy opstanding, en sy bediening in die hemelse heiligdom is om te verseker dat ons veilig by die huis kom. Die profetiese boodskappe van Daniël en Openbaring is goddelike instruksies, veral vir sy eindtyd- volk, om ons deur die lewensstorms te help sodat ons eendag die warm omhelsing van ’n liefdevolle Heiland kan voel.

Die doel van hierdie week se les is om te onthul wat die profetiese Woord oor die eind[tyd]gebeure sê, en om opnuut Christus se krag te ontdek om ons deur die aarde se laaste stryd te neem en veilig tuis te bring.

_*Bestudeer hierdie week se les wat op hoofstukke 37 en 38 van Ellen G. White se boek, Die Groot Stryd, gebaseer is, om vir Sabbat 22 Junie, voor te berei._