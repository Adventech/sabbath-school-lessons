---
title:  Die dood in die Ou Testament
date:  03/06/2024
---

`Lees Psalm 6:6, Psalm 115:17, I Konings 2:10, I Konings 11:43 en I Konings 14:20. Wat leer hierdie verse ons oor die toestand van die dode?`

Die Ou Testament leer nie dat die siel onsterflik is nie. Nog minder leer dit nie dat ná die dood, die getroues na die hemelse saligheid sweef om daar vir ewig en altyd te woon nie, of dat ná die dood, die ontroues afdaal na die hel waar hulle vir ewig gaan brand nie. Dit leer dat die dood ’n slaap is. Die boek van Konings gebruik die uitdrukking, “hy het ontslaap met sy vaders”, om die dood van die patriarge te beskryf. Die Psalmis noem dit “’n slaap”(Psalm 13:4, vergelyk Psalm 90:5). Wanneer Job oor die dood praat, sê hy “word hulle nie wakker of uit hul slaap opgewek nie” (Job 14:12). Die psalmis voeg by, “Maar ek sal u aangesig in geregtigheid aanskou; ek sal versadig word met u beeld as ek wakker word” (Psalm 17:15).

Toe die Assiriese leër oorwin en vernietig was, was die dood van die soldate hul “slaap” genoem, (die Complete Jewish Bible, CJB, noem dat dit die soldate se “finale slaap” was), (Psalm 76:6). Die gedagte van dooies wat soos siele of geeste sonder ’n liggaam rondsweef om met die lewendes te kommunikeer, is nie ’n bybelse begrip nie, maar is suiwer heidens.

Om te versuim om die waarheid oor die dood te verstaan, maak ons ons kwesbaar vir die misleidings van Satan. “Baie sal te staan kom voor geeste van duiwels wat hulleself voordoen as afgestorwe bloedverwante of vriende en wat die gevaarlikste dwalings verkondig. Hierdie besoekers sal ’n beroep op ons teerste gevoelens doen en hulle sal wonderwerke verrig om te bewys wat hulle voorgee. Ons behoort gereed te wees om hulle te weerstaan met die Bybelse waarheid dat die dode niks weet nie en dat diegene wat hulleself voordoen as die dode, die geeste van duiwels is.” — Ellen G. White, Die Groot Stryd, bl. 560.

`Lees Daniël 12:2 en Job 19:25,26. Watter elemente oor die toestand van die dode word in hierdie verse bygevoeg?`

Die dood is om slapend te rus tot die opstanding. Daar is geen geeste sonderliggame wat rondsweef om met die lewendes te kommunikeer nie. Alhoewel dieheidene in ’n geesteswêreld geglo het, het die Israeliete die dood as ’n slaap toten met die opstandingsmôre verstaan.

Alhoewel ons treur oor die dooies, dink soos volg oor diegene wat in Christussterf: hulle maak hulle oë toe wanneer hulle sterf, en ongeag hoe lank ditneem voordat Jesus terugkeer, die volgende ding waarvan hulle bewus word,is die Tweede Koms. Die eerste gedagte wat hulle mag ondervind tydens dieopstanding is: “Wat! Jesus het toe tog gou teruggekom!”