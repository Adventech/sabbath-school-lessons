---
title:  Vir verdere studie
date:  07/06/2024
---

’n Onlangse boek deur Lee Strobel, The Case for Heaven, is op die gedagte gegrond dat die dode in een of ander bewuste bestaan lewend bly, en die boek gebruik dan “naby-dood-ondervindings” (in Engels, NDEs) as “bewys” daarvoor.  Een voorbeeld: “ ’n Ander meisie wat ’n “NDE” gedurende ’n hartoperasie ondervind het, het gesê dat sy haar broer in die hiernamaals gesien het — wat vir haar ’n verrassing was omdat sy nie ’n broer gehad het nie.  Toe sy later herstel het en haar vader van haar ondervinding vertel het, het hy vir haar vir die eerste keer gesê dat sy inderdaad ’n broer gehad het, maar dat hy gesterf het voor sy gebore was.” — Lee Strobel, The Case for Heaven (Grand Rapids, MI: Zondervan Books, 2021), bl. 69, (vry vertaal). Strobel sukkel egter om die gedagte van ’n onmiddellike hiernamaals met die duidelike bybelse lering te laat ooreenstem wat leer dat eers wanneer Christus terugkom, Christene hulle finale beloning sal ontvang.

Ons is gewaarsku: “Baie sal te staan kom voor geeste van duiwels wat hulleself voordoen as afgestorwe bloedverwante of vriende en wat die gevaarlikste dwalings verkondig.  Hierdie besoekers sal ’n beroep op ons teerste gevoelens doen en hulle sal wonderwerke verrig om te bewys wat hulle voorgee.  Ons behoort gereed te wees om hulle te weerstaan met die Bybelse waarheid dat die dode niks weet nie en dat diegene wat hulleself voordoen as die dode, die geeste van duiwels is.

“Net voor ons is ‘die uur van beproewing wat oor die hele wêreld kom om die bewoners van die aarde op die proef te stel’, (Openbaring 3:10). Almal wie se geloof nie op die Woord van God gevestig is nie, sal bedrieg en oorwin word. Satan werk ‘met allerhande verleiding van ongeregtigheid’ om die mensekinders te beheer, en sy bedrieëry sal steeds toeneem.  Maar hy sal sy doel bereik alleen namate mense vrywillig aan sy versoekings toegee.  Diegene wat ernstig soek na ’n kennis van die waarheid en wat trag om hulle siele te reinig deur gehoorsaamheid, en wat doen wat hulle kan om hulleself voor te berei vir die stryd, sal in die God van waarheid ’n vaste vesting hê.  ‘Omdat jy die woord van my lydsaamheid bewaar het, sal Ek jou ook bewaar’, is die belofte van die Heiland aan ons, (Openbaring 3:10). Liewer as om een siel wat op Hom vertrou, oor te laat om deur Satan oorwin te word, sal hy al die engele uit die hemel stuur om Sy volk te beskerm.” — Ellen

G. White, Die Groot Stryd, bl. 560.

**Vrae vir bespreking**:

`Watter subtiele spiritistiese invloede kan Satan gebruik om die gedagte te beïnvloed?  Watter rol speel die nuusmedia?`

`Hoe sal jy jou geloof met ’n vriend deel wat so pas ’n geliefde verloor het en glo dat hierdie persoon in die hemel is? Wat is gepas om te sê, en wat nie?`