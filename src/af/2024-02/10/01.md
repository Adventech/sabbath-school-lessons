---
title:  Spiritisme ontbloot
date:  01/06/2024
---

### Skrifverwysings vir hierdie week se studie
Matthéüs 10:28; Prediker 9:5; Jesaja 8:19,20; Johannes 11:11–14 en 21–25; I Thessalonicense 4:16,17; Openbaring 16:13,14; Matthéüs 24:23–27; II Thessalonicense 2:9–12.

> <p>Geheueteks</p>
> “Want die Here self sal van die hemel neerdaal  met ’n geroep, met die stem van ’n aartsengel en met geklank van die basuin van God; en die wat in Christus gesterf het, sal eerste opstaan. Daarna sal ons wat in die lewe oorbly, saam met hulle in wolke weggevoer word die Here tegemoet in die lug en so sal ons altyd by die Here wees. (I Thessalonicense 4:16,17).

Dekades gelede het verhale oor naby-dood-ondervindings (in Engels NDEs, near death experiences) bekend geword toe mense wat gesterf het en weer bygebring was, ongelooflike beskrywings gegee het van wat hulle gesien en gehoor het terwyl hulle “dood” was. Duisende van hierdie verhale was op skrif gestel en bestudeer. Oral oor die wêreld, insluitend die Christelike wêreld, het miljoene begin glo dat hierdie verhale bewys het dat die dode nie regtig dood is nie. Hierdie grondliggende geloofsbelydenis van spiritisme is een van Satan se mees wydverspreide en effektiewe misleidings.

Om die waarheid te sê, spiritisme het in Eden begin met die slang se leuen wat hy aan Adam en Eva vertel het, “Toe sê die slang vir die vrou: Julle sal gewis nie sterwe nie;” Dwarsdeur die geskiedenis het dit in verskillende vorms voorgekom, maar altyd met die onderliggende stelling dat die lewe selfs na die dood, nog voortduur. Hierdie gedagte was die kern van een van die grootste valse godsdienstige bewegings van die 19de eeu met die Fox susters se aanspraak daarop dat hulle antwoorde op hulle vrae van die geeste van die dooies ontvang het, maar wat later as bedrieglik bewys was.

Gedurende die aarde se laaste konflik, sal Satan miljoene deur spiritistieseverskynsels mislei. Die boek van Openbaring dui aan dat hierdie een van die manieresal wees wat hy sal gebruik om die wêreld onder sy beheer te bring.

Die doel van hierdie les is om te toon dat ons enigste waarborg teen Satan se laaste dae-misleidings ’n persoonlike verhouding met Christus, en ’n stewige grondslag in die leringe van die Bybel sal wees. Dit sluit ook die lering oor die dood in, ongeag wat ons oë, ore en harte vir ons probeer sê.

_*Bestudeer hierdie week se les wat op hoofstukke 31-34 van Ellen G. White se boek, Die Groot Stryd, gebaseer is, om vir Sabbat 8 Junie, voor te berei. 76_