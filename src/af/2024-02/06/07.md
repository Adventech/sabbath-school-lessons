---
title:  Vir verdere studie
date:  10/05/2024
---

“Toe die Bybel deur geestelike en wêreldse owerhede verbied was;  toe sy leer verdraai en alle pogings wat deur mense of duiwels kon uitgedink word in werking gestel was om die harte van die volk daarvan af te wend;  toe hulle wat gewaag het om die waarhede te verkondig, verjaag, verraai, gepynig, in gevangenisse opgesluit was, en die marteldood vir hulle geloof moes sterf of gedwing was om te vlug na spelonke in die berge en in die gate en grotte van die aarde – toe het die getroue getuies, met sakke beklee, geprofeteer. Ten spyte van dit alles het hulle gedurende die hele tydperk van 1,260 jaar hulle getuienis voortgesit.  In die donkerste tye was daar getroue manne wat God se Woord liefgehad en hulle vir Sy eer beywer het. Aan hierdie getroue diensknegte is daar wysheid, mag en gesag geskenk om Sy waarheid gedurende hierdie tydperk te verkondig.” — Ellen G. White, Die Groot Stryd, bl. 267 en 268.

“Toe Frankryk openlik God verwerp en die Bybel opsy gesit het, het die goddelose mense en die geeste van duisternis gejuig oor die bereiking van hulle doel waarop hulle solank gehoop het – ’n koninkryk vry van die beperkings van God se wet. . . . Die weerhoudende Gees van God wat die wrede mag van Satan beteuel, is grotendeels ingetrek en hy wie se enigste vreugde die ellende van die mense is, is toegelaat om sy wil ten uitvoer te bring.  Aan hulle wat die diens van rebellie verkies het, is dit oorgelaat om die vrugte daarvan te pluk, totdat die land met gruwels, te vreeslik om te beskryf, vervul was. Uit verwoeste provinsies en vernielde stede is daar ’n verskriklike kreet gehoor – ’n kreet van bittere sielsangs. Frankryk is soos deur ’n aardbewing geskud. Godsdiens, wet, maatskaplike orde, die huisgesin, die Staat en die kerk – alles is omvergewerp deur die goddelose hand wat hom teen God se wet verhef het.” — Ellen G. White, Die Groot Stryd, bl. 286.

“Tensy die kerk volg waar Hy lei, elke ligstraal aanneem en elke plig nakom wat geopenbaar is, sal die godsdiens onvermydelik ontaard in die nakoming van vorme en die gees van werklike godsaligheid sal verdwyn.” — Ellen G. White, Die Groot Stryd, bl. 316.

**Vrae vir bespreking**:

`Hoe word die grondbeginsels van die groot stryd in die Franse Rewolusie blootgelê?`

`Toe daar beweer was dat daar geen God is nie, het een persoon geskryf, “ons is vry om ons eie doelstellings tot stand te bring en om enige intellektuele beperkinge aan te durf sonder om op geen toegang waarskuwings ag te slaan.” Waarom is die sinsnede “sonder om op geen toegang waarskuwings ag te slaan” so insiggewend met betrekking tot die motiewe wat baie mense het om God te verwerp? Hoe kan sulke redenasies help om sommige dinge te verduidelik wat gedurende die Franse Rewolusie gebeur het?`

`Hoe belangrik is Johannes se visioen van die tempel met betrekking tot die eindgebeure?`