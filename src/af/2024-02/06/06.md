---
title:  Waarheid triomfeer
date:  09/05/2024
---

Ten spyte van die aanvalle van die vyand sal God se werk op aarde ’n glorieryke klimaks bereik. Die evangelie sal “aan alle nasies en stamme en tale en volke” verkondig word (Openbaring 14:6). Die groot stryd tussen Christus en Satan sal eindig met Christus wat die magte van die hel totaal sal vernietig. God se koninkryk sal oor die boosheid triomfeer, en sonde sal vir ewig uit die heelal uitgewis word. Openbaring 11 begin met Satan se poging om d.m.v. die Franse Rewolusie die Christelike geloof uit te roei en geloof in God te vernietig, maar die hoofstuk eindig met God se koninkryk wat oor die vorste en magte van die bose triomfeer. Dit bemoedig almal wat deur vurige beproewinge vir Christus se saak en sy waarheid geteister word.

`Lees Openbaring 11:15–18. Volgens hierdie verse, watter gebeurtenisse vind aan die einde van tyd plaas wanneer die sewende trompet geblaas word?`

Die konkinkryke van hierdie wêreld het die koninkryke van onse HERE geword. Christus triomfeer. Die bose is oorwin. Jesus wen en Satan verloor. Regverdigheid seëvier. Die waarheid regeer.  Dis goed vir ons om na die volgende op te let: “Alles wat op die gesag van mense gebou word, word tot niet gemaak, maar wat gegrond is op die rots van God se onveranderlike Woord, sal tot in ewigheid bestaan.” — Ellen G. White, Die Groot Stryd, bl. 288.

`Lees Openbaring 11:19. Wat het Johannes gesien wat in die hemel oopgegaan het? En wat het hy gesien terwyl hy na die hemel gekyk het?`

Johannes het die tempel van God in die hemel gesien. Terwyl hy starende na die Allerheiligste gekyk het, het hy die verbondsark gesien. In the Ou Testament se heiligdom wat ’n voorbeeld van die oorspronklike in die hemel was, was die glorieryke teenwoordigheid van God tussen die twee engelagtige figure op die deksel van die ark van die verbond, geopenbaar. Binne in die ark was die wet van God. Alhoewel ons deur genade alleen deur geloof gered word, openbaar ons gehoorsaamheid aan God se wet, of ons geloof opreg is. Die wet van God is die grondslag of die standaard van God se oordeel (Jakobus 2:12). Hierdie feit word veral aan die einde van tyd belangrik, en het groot betekenis (lees Openbaring 12:17 en 14:12).

`Wat sê die opvallende kontras tussen die goddeloosheid van die Franse Rewolusie en die glorieryke klimaks wat in Openbaring 11 uitgebeeld word, vir ons vandag?`