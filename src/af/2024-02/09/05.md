---
title:  Die merkteken van die dier
date:  29/05/2024
---

`Lees Openbaring 12:12,17 en Openbaring 13:7. Hoe onthul hierdie twee Bybelverse Satan se woede? Waarom is die duiwel so kwaad vir God se eindtydvolk?`

Openbaring 12 skets die kosmiese stryd tussen Christus en Satan regdeur die eeue. Dit kom tot ’n klimaks met Satan se finale aanval op die volk van God. Openbaring 13 stel die draak se twee bondgenote bekend, die dier uit die see en die dier uit die aarde. Hierdie twee magte sluit by Satan aan om teen God se volk oorlog te maak.

`Lees Openbaring 13:4,8,12 en 15, en Openbaring 14:7 en 9-11. (Lees ook Openbaring 15:4, 16:2, 19:20, 20:4 en 22:9.) Watter ooreenstemmende tema verskyn in al hierdie verse?`

Let op na die kontras. Òf die mense aanbid die Skepper, òf hulle aanbid iets anders. Die Skepper is waardig om aanbid te word (Openbaring 5:9). Die stryd oor aanbidding tussen Christus en Satan het in die hemel begin: “Ek wil klim bo die hoogtes van die volke, my gelykstel met die Allerhoogste!” (Jesaja 14:14). Satan wou die aanbidding hê wat net aan die Skepper behoort. Volgens Openbaring 13 behaal hy sukses d.m.v. die aktiwiteite van die dier uit die aarde (Openbaring 13:4).

’n Vergelyking met Daniël 7 toon dat hierdie dier uit die aarde dieselfde is as die horinkie wat sal “probeer om tye en wet te verander”, en wat mag sal uitoefen vir 1,260 profetiese “dae”, d.i., vir 1,260 jaar (Daniël 7:25; vergelyk Openbaring 13:5; verwys ook na Les 6). Die enigste gedeelte van God se wet of Tien Gebooie wat met tyd te doen het, is die vierde gebod. Hierdie mag of kerk het probeer om die dag van aanbidding van Saterdag, die sewende dag, na , die eerste dag van die week, te verander.

Vir ’n aardse mag om te poog om die dag van aanbidding, die sewende dag Sabbat, te verander, dit wat God self as ’n teken van sy gesag gegee het (Exodus 31:13, Eségiël 20:12,20), is om te poog om goddelike outoriteit op die mees grondliggende vlak moontlik, wederregtelik vir homself toe te eien. En op hierdie punt gaan die fokus van die finale stryd ook oor ware en valse aanbidding wees.

Vir hierdie rede identifiseer Openbaring die mense wat getrou aan God is, as hulle “wat die gebooie van God bewaar” (Openbaring 12:17, Openbaring 14:12). Dit sluit die sewende-dag Sabbat in, en nie  nie. Diegene wat weier om gehoor te gee aan die finale aankondiging van die drie engele om God op sy heilige dag te aanbid (Jesaja 58:13), en wat die dier op sy nagemaakte sabbat, , aanbid, sal die merk van die dier ontvang (Les 11).