---
title:  Die heiligdom en die wet
date:  26/05/2024
---

`Lees Openbaring 11:19, Exodus 25:16, Exodus 31:18 en Openbaring 12:17. Volgens hierdie verse, wat was in die Verbondsark in die Allerheiligste van die heiligdom?`

Die Versoendag was ’n dag van oordeel. Die hele Israel was beveel om aan hierdie gebeurtenis deel te neem deur hulle te bekeer deur selfverootmoediging en deur geen werk te doen nie (lees Levítikus 23:29–31). Dit was die dag wanneer die hoëpriester die Allerheiligste moes binnegaan om versoening vir die sondes te doen. Daar, in die binneste vertrek van die heiligdom, was die Verbondsark. Binne in die ark was God se Tien Gebooie, die kliptafels met die wet daarop geskrywe. Die goue deksel van die ark was die versoendeksel genoem, en was met bloed besprinkel om die heiligdom van sonde te reinig. God se teenwoordigheid was met groot heerlikheid bo die versoendeksel gemanifesteer. Elke offerande het God se genade teenoor sondige menslike wesens geopenbaar, maar die Versoendag het getoon dat sonde onthou word tot die dag van afrekening (Hebreërs 10:3), en dat dit net werklik verwyder kon word deur geloof in die bloed van Christus om reiniging van sondes te bewerk (I Petrus 1:18,19). Daar, in die teenwoordigheid van God, kombineer genade en geregtigheid pragtig saam.

“Die apostel Johannes het gesien hoe die tempel van God . . . in die hemel oopgegaan, en sy verbondsark . . .” geopenbaar was (Openbaring 11:19). Die Groot Stryd voeg hierdie kommentaar by: “Die Allerheiligste plek van die hemelse heiligdom is die bêreplek van die goddelike wet – die wet deur God self afgekondig te midde van die donders op Sinai, en wat Hy met sy eie vinger op die kliptafels geskryf het. Die wet van God in die hemelse heiligdom is die groot oorspronklike waarvan die gebooie op die kliptafels, soos deur Moses in die Pentateug geskryf is, ’n getroue afskrif was. Diegene wat hierdie punt verstaan het, is dus daartoe gelei om die heilige onveranderlike aard van die goddelike wet te sien.” — Ellen G. White, Die Groot Stryd, bl. 434.

Terwyl die vroeë Adventiste-gelowiges die Bybel se lering oor die heiligdom bestudeer het, het hulle besef hoe belangrik die wet van God is en dat die Sabbat die hart van God se wet is. Hulle het geredeneer dat omdat die wet van God in die Verbondsark in die hemelse heiligdom gesien kon word, dit definitief nie by die kruis afgeskaf was nie.

`Dink na oor die Sabbat wat elke week, sonder uitsondering, na ons toe kom teen een duisend myl per uur. Wat behoort dit aan ons te sê oor die belangrikheid van die leerstelling oor die skepping?  Watter ander leerstelling het so ’n kragtige en herhaaldelike herinneringsfunksie?`