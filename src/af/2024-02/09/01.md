---
title:  Die grondslag van God se heerskappy
date:  25/05/2024
---

### Skrifverwysings vir hierdie week se studie
Openbaring 14:6–12; Prediker 12:13,14; Spreuke 28:9; Daniël 7:25.

> <p>Geheueteks</p>
> “En die draak was vertoornd op die vrou, en hy het weggegaan om oorlog te voer teen haar ander nakomelinge wat die gebooie van God bewaar en die getuienis van Jesus Christus hou.” (Openbaring 12:17)

Deur intensiewe Bybelstudie het Adventiste tot die begrip gekom hoe belangrik die wet in die Allerheiligste van die hemelse heiligdom is. Deur in diepte na God se wet te kyk, het hulle ook die belangrikheid van die Sabbat, die vierde gebod, ontdek.  Om die waarheid te sê, hierdie gebod, meer as enigeen van die ander, identifiseer God as die Skepper wat die grondslag van alle ware aanbidding is — ’n tema wat veral in die laaste dae van die aarde se geskiedenis, belangrik sal wees (lees Openbaring 14:6–12).

Van die begin af was Satan se doel om die aanbidding van God te dwarsboom deur die wet van God te ondermyn.  Hy weet dat, om “in een opsig te struikel”, beteken om “aan almal skuldig” te word (Jakobus 2:10); en so moedig hy die mens aan om God se wet te oortree. Satan haat die Sabbat, want dit herinner die mens aan sy Skepper, en hoe Hy aanbid moet word. Maar, die Sabbat word ook in God se wet in die Allerheiligste van die hemelse heiligdom bewaar. Omdat die wet sonde definieer en die mens poog om getrou aan God te wees, sal Sy wet aanhou om van krag te wees, wat natuurlik die Sabbatgebod insluit.

Die doel van hierdie les is om die verbintenis tussen die heiligdom, God se wet,die Sabbat en die komende krisis oor die merk van die dier, te toon. Ons sal ook diebelangrikheid van die Sabbat vir die eindtydgenerasie ondersoek.

_*Bestudeer hierdie week se les wat op hoofstukke 25–27 van Ellen G. White se boek, Die Groot Stryd, gebaseer is, om vir Sabbat 1 Junie, voor te berei._