---
title:  Vir verdere studie
date:  31/05/2024
---

“Sonder enige Bybelse bewys in hulle guns het vele met onvermoeide volharding gevra – sonder om te dink hoedat dieselfde argument teen Christus en Sy apostels aangevoer is – ‘Waarom verstaan ons groot manne nie die Sabbatvraagstuk nie? Daar is maar min wat soos julle glo. Dit kan nie wees dat julle reg is en al die geleerdes van die wêreld verkeerd is nie.’

“Om sulke argumente te weerlê, was dit slegs nodig om die Skrifte aan te haal en te verwys na die geskiedenis van die Here se handelwyse met Sy volk in alle eeue.”

“Maar Christene van vorige geslagte het  gevier en gemeen dat hulle daardeur die Bybelse Sabbat gevier het; en daar is tans ook opregte Christene in alle kerke, die Rooms-Katolieke Kerk inkluis, wat eerlik glo dat  die Sabbat is wat God ingestel het.  God neem sulke opregtheid aan. Maar wanneer viering deur die wet verpligtend gemaak word en die hele wêreld ingelig is aangaande die verpligting van die ware Sabbat, dan sal diegene wat God se gebod oortree om ’n gebod te gehoorsaam wat geen hoër gesag het as die van Rome nie, daardeur die pousdom vereer bokant God. Daardeur sal hulle hulde betoon aan Rome en aan die mag wat ’n instelling wat deur Rome beveel is, verpligtend maak. Hulle sal besig wees om die dier en sy beeld te aanbid. As mense dan die instelling verwerp waarvan God sê dat dit ’n teken is van Sy gesag en in die plek daarvan ’n instelling vereer wat Rome verkies het as die teken van sy oppergesag, sal hulle daardeur die teken van getrouheid aan Rome aanvaar, naamlik ‘die merk van die dier’. Dit is eers wanneer die saak duidelik onder die aandag van die volk gebring is en hulle voor die keuse gestel word om te kies tussen die gebooie van God en die gebooie van mense, dat diegene wat volhou met hulle oortreding die ‘merk van die dier’ sal ontvang. ” — Ellen G. White, Die Groot Stryd, bl. 455 en 449.

**Vrae vir bespreking**:

`Die wêreld is besig om so vinnig en so dramaties te verander. Waarom moet ons altyd wakker wees sodat die laaste dae se gebeurtenisse ons nie onvoorbereid betrap nie?`

`Hoe stem ’n begrip van die oordeel en die wet van God ooreen met die feit dat ons alleenlik deur genade gered word?`

`Op watter maniere kan jy aan diegene getuig wat nie die belangrikheid van die ware Sabbat verstaan nie, en , die eerste dag van die week, opreg hou?`

`Watter gevare skuil daar in die vereniging van kerk en staat se mag? Hoe moet ons as Christene teenoor die regering optree? `