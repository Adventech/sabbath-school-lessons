---
title:  Vir verdere studie
date:  05/04/2024
---

“Deur die verbanning van Satan uit die hemel het God Sy regverdigheid verklaar en die eer van Sy troon gehandhaaf. Maar toe die mens gesondig het deur toe te gee aan die bedriëerye van hierdie afvallige gees, het God bewys gelewer van Sy liefde deur die opoffering van Sy eniggebore Seun om te sterf vir die gevalle mensdom. In die versoening word die karakter van God geopenbaar. Die kruis openbaar aan die ganse heelal dat die regering van God nie verantwoordelik was vir die sondige weg wat Lucifer ingeslaan het nie.” — Ellen G. White, Die Groot Stryd, bl. 500-501.

“Terwyl die kruis van Gólgota aantoon dat die wet van God onveranderlik is, verklaar dit ook aan die ganse heelal dat die loon van die sonde die dood is. Die Heiland se sterwenswoorde, ‘Dit is volbring’, het Satan se doodsklok gelui. Die groot stryd wat so lank aan die gang was, is toe beslis en die uiteindelike verdelging van die sonde is verseker. Die Seun van God het deur die poorte van die graf gegaan ‘sodat Hy deur die dood hom tot niet kon maak wat mag oor die dood het – dit is die duiwel. (Hebreërs 2:14).’ ” — Ellen G. White, Die Groot Stryd, bl. 503.

**Vrae vir bespreking**:

`As God geweet het dat Lucifer teen Hom in opstand gaan kom, waarom het Hy aan hom in die eerste plek die mag om vrylik te kies, gegee?  Of toe Lucifer gerebelleer het, waarom het God hom nie net onmiddellik uitgeroei nie? Watter tipe reaksie kon die ongevalle heelal gehad het indien God Lucifer onmiddellik sou uitgeroei het?  Waarom is die gedagte van die heelal se belangstelling in die plan van verlossing (I Petrus 1:12, Openbaring 5:13 en 16:7) so belangrik om die groot stryd te kan verstaan?`

`Watter rede of redes kan jy aan dink vir Christus se sterwe op die kruis? Was dit net om die karakter van God te openbaar?  Was dit om die losprys vir sonde te betaal? Indien dit so was, aan wie is die losprys betaal?  Deel jou gedagtes met die klas en gee bybelse redes waarom jy so dink.`

`Wanneer ons die uitdrukking, “die groot stryd”, gebruik, wat bedoel ons daarmee? Bespreek die verskeie aspekte van die groot stryd en hoe hierdie week se les op jou eie lewe van toepassing is.`

`Watter Bybelverse praat oor die werklikheid van die groot stryd? (Lees byvoorbeeld Job 1 en 2 en Efésiërs 6:12).`

`In watter opsig is die Sewendedag-Adventiste se begrip van die groot stryd uniek in vergelyking met ander Christendenominasies?  Wat is dit in hierdie groot-strydtema wat Adventiste afsonder?`