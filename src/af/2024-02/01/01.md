---
title:  Die felste oorlog van alle oorloë
date:  30/03/2024
---

### Skrifverwysings vir hierdie week se studie
Openbaring 12:7–9; Eségiël 28:12–15; Jesaja 14:12–14; Génesis 3:15; Johannes 17:24–26.

> <p>Geheueteks</p>
> “En daar het oorlog in die hemel gekom:  Mígael en sy engele het oorlog gevoer teen die draak, en die draak en sy engele het oorlog gevoer; en hulle kon nie oorwin nie, en hulle plek was in die hemel nie meer te vinde nie.” (Openbaring 12:7,8)

As God so goed is, waarom is die wêreld dan so boos?  Hoe kan ’n God van liefde toelaat dat so baie boosheid bestaan? Waarom gebeur daar slegte dinge met goeie mense? In hierdie week se les gaan ons die eeuelange stryd tussen goed en kwaad ondersoek. Ons begin met Lucifer se rebellie in die hemel om die oorsprong van sonde en God se lankmoedigheid met die sonde- probleem, te ondersoek.

God is ’n ongelooflike liefdevolle God.  Sy hele wese is liefde (I Johannes 4:7,8). Al sy handelinge is liefdevol (Jeremia 31:3). Liefde kan nooit afgedwing, geforseer of deur wetgewing verplig word nie. Ellen G. White stel dit so goed wanneer sy skryf, “Net liefde kan liefde wek.” — Die Koning van die Eeue, bl. 22. Om die mag van keuse te ontken, word die vermoë om lief te hê, vernietig, en deur die vermoë om lief te hê te vernietig, word die moontlikheid om waarlik gelukkig te wees, verwoes.  God wen ons getrouheid deur sy liefde vir ons. Hy hanteer die groot stryd tussen goed en kwaad op so ’n manier dat sonde nooit weer in die heelal sal ontstaan nie. God se doel is om voor die ganse heelal te demonstreer dat Hy nog altyd in die beste belang van sy skepsels opgetree het. Om deur die lens van God se liefde na die wêreld te kyk in die lig van die groot stryd tussen goed en kwaad, kan elkeen van ons sekerheid hê dat waarheid uiteindelik die kwaad vir ewig en altyd sal oorwin.

_*Bestudeer hierdie week se les wat op hoofstukke 29-30 van Ellen G. White se boek, Die Groot Stryd, gebaseer is, om vir Sabbat 6 April, voor te berei._