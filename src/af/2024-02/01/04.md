---
title:  Planeet aarde raak betrokke
date:  02/04/2024
---

Toe God die aarde geskape het, het Hy dit volmaak geskape. Die Bybel sê, “Toe sien God alles wat Hy gemaak het, en – dit was baie goed” (Génesis 1:31). Daar was geen sondevlek of boosheid nêrens nie. Maar, Hy het aan Adam en Eva dieselfde vryheid van keuse gegee as wat Hy aan Lucifer gegee het. Hy wou net so min robotte op die aarde gehad het as wat Hy nie in die hemel robotte wou gehad het nie.

Om die waarheid te sê, Hy het uit sy pad gegaan om hierdie vryheid van keuse duidelik te maak. Hy het ’n boom in die tuin geplant en dit die boom van die kennis van goed en kwaad genoem. Hy het ’n punt daarvan gemaak om hulle daarvan te vertel, want Hy wou seker maak dat hulle weet dat hulle ’n keuse het.

Satan het na die boom toe gekom, en terwyl Eva daar vertoef het, het hy vir haar gesê: “ ‘Julle sal gewis nie sterwe nie; maar God weet dat as julle daarvan eet, julle oë sal oopgaan, sodat julle soos God sal wees deur goed en kwaad te ken’” (Génesis 3:4, 5). As jy van hierdie boom eet, sal jy ’n nuwe sfeer van bestaan binnegaan. Jy sal opwinding ondervind.  Jy sal ’n sensasie ondervind wat jy nog nooit voorheen ondervind het nie. Eva, God steek iets vir jou weg.  Hier, neem die verbode vrug en eet dit.

Toe Eva, en later Adam, hulle keuse gemaak het, het hulle ’n deur oopgemaak wat God vir ewig wou toegehou het. Dit was die poort na sonde, die poort na lyding, hartseer, siekte en die dood.

`Lees Génesis 3:1–3 saam met Romeine 3:23 en Romeine 5:12. Wat het hierdie teksverse met mekaar in gemeen? Beskryf die uiteindelike gevolg van sonde wat die hele menslike ras pla.`

Die diepste wese van sonde is om teen God te rebelleer. Daardeur word die mens van God geskei. En omdat God die bron van lewe is, het, om van God geskei te wees, die dood tot gevolg. Dit lei ook na bekommernis, angs, ongesteldheid en siektetoestande. Die lyding in ons wêreld is uiteindelik die gevolg van ons bestaan op ’n sondebelaaide planeet. Dit beteken natuurlik nie dat elke keer wanneer ons ly of siek word, ons gesondig het nie.  Dit beteken dat elkeen van ons geraak word omdat ons op ’n sondebesmette planeet leef.

`Lees Génesis 3:15, Levítikus 5:5,6 en Johannes 1:29. Watter belofte het God aan Adam en Eva in die tuin na hulle sondeval gegee om sodoende hulle skuldgevoelens en wanhopigheid met hoop te vervang? Watter instelling het Hy in Eden ingestel wat hulle deur die eeue vooruit na die oplossing van die sondeprobleem sou wys?`