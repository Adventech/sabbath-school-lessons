---
title:  Wrede wolwe
date:  15/04/2024
---

`Lees Handelinge 20:27–32. Watter spesifieke waarskuwings het die apostel Paulus aan die kerkleiers van Éfese gegee met betrekking tot die komende geloofs-afvalligheid?`

Die doel van Paulus se raad was om die kerk vir wat aan die kom was, voor te berei. In hierdie skrifgedeeltes beskryf hy twee hoofbesorgdhede.

Sy eerste besorgdheid is dat daar “wrede wolwe onder julle sal inkom en die kudde nie sal spaar nie” (Handelinge 20:29). Met ander woorde, die gelowiges sou verbete vervolging van binne die kerk ondervind. Hierdie profesie was gedurende die eerste en tweede eeue vervul. Christene wat geweier het om die keiser te aanbid deur voor die gode van Rome te buig, was gemartel, in die gevangenes opgesluit en op die brandstapel verbrand.

Die apostel het ’n tweede besorgdheid aangespreek toe hy gesê het, “uit julle self sal daar manne opstaan wat verkeerde dinge praat om die dissipels weg te trek agter hulle aan” (Handelinge 20:30). Dwaalleer sou in die kerk ontstaan. Valse leerstellings sou goddelike waarhede vervang.  Heidense gewoontes sou seëvier.  In die vierde en vyfde eeue het kompromiëe op subtiele wyse die kerk onder die vaandel van die uitbreiding van die evangelie, binnegekom. Maar die verskriklike gevolg was die afwyking van die waarhede van God se Woord.

`Lees II Thessalonicense 2:7–12. Hoe beskryf die apostel Paulus die komende dwalinge?  Na watter eienskappe moes hulle oplet?`

Paulus se aanmerking, “die verborgenheid van die ongeregtigheid is al aan die werk”, is veelseggend. Selfs in Paulus se tyd was daar ’n geleidelike afwyking van die waarheid van die Woord van God met betrekking tot gehoorsaamheid aan God se wet. Hierdie afwyking (verwerping) sou in die latere eeue floreer.

Strydig met die tweede gebod het afgodsbeelde hulle verskyning in die Christelike kerk se aanbiddingstelsel gemaak. Vir millennia was afgodsaanbidding van al die heidense godsdienste aan die orde van die dag. Om Christenskap meer aanvaarbaar vir die heidene wat die Christelike kerk binnegekom het, te gemaak het, was heidense gode as sogenaamde heiliges benoem.  , die aanbiddingsdag van die songod, was geleidelik as die Christelike aanbiddingsdag om Jesus se opstanding te vier, aanvaar.  Hierdie valse aanbiddingsdag wat nie in die Skrif goedgekeur word nie, is nog steeds van krag.

`Watter tipe kompromieë is tans besig om die kerk binne te kom?  Wat nog meer belangrik is, watter kompromieë gaan jy tans aan?  Kan dit wees omdat waarheid en dwaling soms gemeng word?`