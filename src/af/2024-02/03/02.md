---
title:  'Kompromie: Satan se subtiele strategie'
date:  14/04/2024
---

`Vergelyk Johannes 14:6 met Johannes 8:44. Watter kontras tussen Jesus en Satan se karakters word in hierdie twee skrifgedeeltes geopenbaar?`

Wat Jesus sê, is waar, want Hy is die outeur van waarheid. Waarheid vloei uit die hart van ’n alwyse, liefdevolle, alwetende God. Hy is die grondslag van die werklike lewe, en van alle waarheid.

In teenstelling hiermee is Satan ’n leuenaar en die vader van alle leuens. Hy is gereed om leuens, bedrog, verkeerde inligting en ’n verdraaiing van die waarheid te gebruik om God se volk te laat afdwaal.  Hy het Eva in Eden bedrieg deur die waarheid te verdraai, twyfel te wek, en wat God gesê het, blatant te ontken. Satan se verklaring, “Julle sal gewis nie sterwe nie” in die konteks van die eet van die vrug, was ’n duidelike weerspreking van wat God gesê het.  Dwarsdeur die eeue het Satan dieselfde strategie gebruik. Hy ondermyn vertroue in God se  Woord, weerspreek God se geopenbaarde wil, verdraai die Skrif en haal die Bybel soms verkeerd aan om dit tot sy voordeel te gebruik.

`Lees Spreuke 23:23, Johannes 17:17 en Johannes 8:32. Watter ooreenkomste sien jy in hierdie Bybelaanhalings met betrekking tot die waarheid van God se Woord?  Wat is die sentrale boodskap hier?`

“Satan het goed geweet dat die Heilige Skrif mense sou verlig om sy bedrog te sien en om sy mag te weerstaan. Dit was deur die Woord dat selfs die Verlosser van die wêreld sy aanvalle afgeweer het. Met elke aanval het Christus die skild van ewige waarheid opgehef, en gesê, ‘Daar is geskrywe’. Elke voorstel wat die vyand gemaak het, het Hy beantwoord met die wysheid en krag van die Woord.  Om sy heerskappy oor die mense te handhaaf, asook die gesag van die pouslike indringer, moet hy hulle onkundig hou aangaande die Skrifte. Die Bybel verhef God en plaas die mens in sy ware posisie; daarom moet die heilige waarhede van die Woord bedek en onderdruk word. Dit is die logika van die Roomse Kerk. Vir honderde jare is die verspreiding van die Bybel verbied. Die mense is verbied om dit te lees of in hulle huise te hê en gewetenlose priesters en prelate het die leerstellings daarvan vertolk om hulle eie aanmatigings te staaf. As gevolg hiervan is die pous byna algemeen erken as die plaasvervanger van God op die aarde, beklee met gesag oor Kerk en Staat.” — Ellen G. White, Die Groot Stryd, bl. 51.

Bespreek maniere hoe Satan tans probeer om God se Woord te verdraai, ofverkeerd te vertolk.