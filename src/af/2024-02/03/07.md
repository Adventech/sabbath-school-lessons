---
title:  Vir verdere studie
date:  19/04/2024
---

“Dieselfde gees van haat en teenstand van die waarheid het die vyande van God in elke eeu besiel, en dieselfde waaksaamheid en getrouheid word van Sy diensknegte verwag. Die woorde van Christus aan Sy dissipels is van toepassing op al Sy navolgers tot die einde toe: ‘En wat Ek vir julle sê, sê Ek vir almal: Waak!’, Markus 13:37.” — Ellen G. White, Die Groot Stryd, bl. 56-57.

In baie dele van die wêreld, veral waar mense vrye toegang tot die Bybel het, het Satan ander middele ingespan om die invloed daarvan te verswak. Een baie doeltreffende manier was om verskeie wetenskaplike verenigings of selfs bybelse geleerdes te gebruik om soms standpunte in te neem wat, indien dit aanvaar word, vertroue in die Skrif ondermyn. Byvoorbeeld, hoewel die boek Daniël self meer as 500 jaar voor Christus gedateer word, het baie bybelgeleerdes dit in die middel van die tweede eeu v.C. plaas. Hulle redeneer dat dit gedurende hierdie tyd moes geskryf gewees het; andersins sou die profeet se voorspelling oor die toekoms akkuraat gewees het, en dis nie moontlik nie. Daarom, redeneer hulle, was Daniël nie geskryf toe dit gesê dit geskryf was nie, maar liewer honderde jare later. Ongelukkig is hierdie leuen oor die Bybel een van baie wat die moderne geleerdes poog om op ons af te dwing. En ongelukkig aanvaar baie mense hierdie dwaalleer, want, dis per slot van rekening, bybelse geleerdes wat dit goedkeur.  Geen wonder dat Paulus ons waarsku, “Beproef alle dinge, behou die goeie” (I Thessalonicense 5:21).

**Vrae vir bespreking**:

`Verwys na die aanhaling in  se les en bedink dan die volgende: Hoe gebruik Satan vandag gelyksoortige metodes om die gesag van die Skrif subtiel te ondermyn?`

`Wat is ons grootste beskutting teen die wanvertolking van God se Woord?`

`Satan se hoofaanslag in die groot stryd tussen goed en kwaad is om God se karakter te beswadder deur Hom as ’n onderdrukker en liefdelose tiran voor te stel. Hoe probeer die bose een om dit te doen en hoe reageer God op sy leuens?`

`Die apostel Petrus bevestig dat “geen profesie van die Skrif ’n saak van eie uitlegging is nie” (II Petrus 1:20). Hoe kan ons seker maak om nie die betekenis van die Skrif te verdraai om ons eiebelange te bevorder nie? Waarom kan dit makliker wees as wat ons besef, en moet ons onsself teen sulke verdraaiing beskerm? Wat kan ons doen om onsself teen misleiding en bedrog te beskerm?`