---
title:  Vir verdere studie
date:  28/06/2024
---

“Daar is wyd uitgestrekte vlaktes, begrens deur pragtige heuwels en deur die berge van God met hulle hoë spitse. Op daardie vreedsame vlaktes, langs daardie lewende strome, vind God se volk wat so lank pelgrims en swerwelinge was, ’n tuiste. . . .

“Dáár sal onsterflike verstande met nimmereindigende vreugde die wonders van die skepping en die verborgenheid van verlossende liefde oorpeins. Dáár sal geen wrede, verleidende vyande wees om die mense te lei om God te vergeet nie. Alle vermoëns sal ontwikkel word. Die verkryging van kennis sal nie die verstand of die energie uitput nie. Dáár sal die heerlikste ondernemings voortgesit word, die hoogste ideale bereik en die hoogste ambisies vervul word. En nog sal daar nuwe hoogtes wees om te bereik, nuwe wonders om te bewonder, nuwe waarhede om te verstaan, en nuwe voorwerpe om die vermoëns van liggaam, siel en verstand besig te hou.” — Ellen G. White, Die Groot Stryd, bl. 675 en 677.

“Met onuitspreeklike vreugde deel die kinders van die aarde in die blydskap en wysheid van wesens wat nooit geval het nie.  Hulle deel in die skatte van kennis en wysheid wat verkry is deur die eeue heen in die oorpeinsing van God se handewerk. Met hemelse vreugde aanskou hulle die heerlikheid van die skepping – sonne, sterre en stelsels – alles wat op hulle vasgestelde bane rondom die troon van die Godheid beweeg.  Op alle dinge, van die geringste tot die grootste, staan die Skepper se Naam geskrywe en in almal word die rykdom van Sy mag ten toon gestel.” — Die Groot Stryd, bl. 677 en 678.

“Die groot stryd is beëindig.  Sonde en sondaars bestaan nie meer nie. Die ganse heelal is skoon.  Een pols van eensgesindheid en blydskap klop deur die grootse skepping. Van Hom wat almal geskape het, vloei lewe en lig en blydskap deur die onbeperkte ruimtes. Van die kleinste atoom tot die grootste wêreld, alle dinge, lewend en lewenloos, in hulle volmaakte skoonheid en vreugde, verklaar dat God liefde is.” — Die Groot Stryd, bl. 678.

**Vrae vir bespreking**:

`Waarom dink jy het God die sonde vir so lank toegelaat? Dink terselfdertyd daaraan dat geen menslike wese ly in hierdie wêreld langer as wat hulle in hierdie wêreld bestaan nie.  Dit wil sê, niemand ly langer as wat hulle eie leeftyd duur nie.  Hoe kort is ’n mens se leeftyd in vergelyking met die duisende jare van sonde op hierdie aarde? Hoe kan hierdie perspektief ons help om die moeilike vraag oor die sonde (boosheid en kwaad) te hanteer?`

`Hoe pas die duisendjaar-periode wat bekend staan as die millennium, in die plan van verlossing in? Dink na oor wat dit oor die karakter van God sê; dat die finale straf aan die verlorenes nie uitgedeel sal word, voordat al die verlostes die kans gehad het om die bewyse van regverdigheid en billikheid en die liefde van God te sien nie.`