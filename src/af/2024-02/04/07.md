---
title:  Vir verdere studie
date:  26/04/2024
---

“God het veel lig laat skyn in die harte van hierdie uitverkore manne en baie van die dwalinge van Rome aan hulle geopenbaar; maar hulle het nie al die lig ontvang wat aan die wêreld gegee sou word nie. Deur hierdie diensknegte het God die volk uit die duisternis van Roomse dwaalleer uitgelei, maar daar was groot struikelblokke wat hulle moes oorkom en Hy het hulle voortgelei, stap vir stap, namate hulle dit kon verduur. Hulle was nie gereed om al die lig meteens te ontvang nie.  Net soos die volle glans van die middagson mense wat in die duisternis gewoon het, sou laat terugdeins, net so sou die volle lig hulle ook laat wegdraai het.  Daarom het Hy die lig bietjiesgewys aan die leiers geopenbaar, namate dit deur die volk kon verduur word. Van eeu tot eeu sou getroue werkers hulle opvolg om die volk nog verder voort te lei op die pad van hervorming.” — Ellen G. White, Die Groot Stryd, bl. 103.

“In ’n ander brief aan ’n priester wat ’n dissipel van die evangelie geword het, het Hus met groot nederigheid van sy eie dwalings geskryf en hy het homself aangekla ‘dat dit hom genoeë verskaf het om kostelike klere te dra en dat hy ure verkwis het met ydele arbeid’.  In die brief het hy die volgende roerende vermanings gegee.  ‘Mag die heerlikheid van die Here en die redding van jou siel jou gedagtes besig hou en nie die besit van kerklike ampte en goed nie.  Waak daarteen om nie jou huis meer te versier as jou siel nie en bo alles, versorg jou geestelike gebou.  Wees vroom en nederig teenoor die armes en verteer nie jou goed met feesviering nie.  As jy nie jou lewe verbeter en oordaad versaak nie, is ek bevrees dat jy swaar gekasty sal word net soos ek. . . .’ ” — Ellen G. White, Die Groot Stryd, bl. 105, 106.

**Vrae vir bespreking**:

`Wat is “progressiewe lig”?  Waarom onthul God waarheid geleidelik?  Hoe is hierdie beginsels op God se kerk vandag van toepassing?`

Wat is die verband tussen nuwe waarhede en vorige waarhede wat deur God se volk ontdek was?  Waarom moet nuwe lig nooit vorige lig weerspreek nie?

`Ongeag waar jy woon, jou kultuur sal moontlik waardes, idees en sedes voorstaan wat op een of ander manier in konflik is met wat die Bybel leer. Nadat hierdie teenstrydighede geïdentifiseer is, hoe dink jy moet jy en ook die kerk hierdie uitdagings hanteer?  Hoe bly jy ’n goeie landsburger terwyl jy terselfdertyd nie voor die verdraaide waardes wat jou kultuur verkondig, swig nie?`

Hoe beïnvloed Johannes Hus se brief jou denke in die tyd waarin ons leef? Wat beïndruk jou van hierdie brief