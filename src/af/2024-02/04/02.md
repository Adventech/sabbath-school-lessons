---
title:  Was vervolg maar het getriomfeer
date:  21/04/2024
---

`Lees Daniël 7:23–25 en Openbaring 12:6 en 14.  Na watter profetiese tydperke word daar in hierdie skrifgedeeltes verwys?`

Wanneer God se volk aan Hom getrou bly, word Satan woedend. Dan vind vervolging dikwels plaas. Die profeet Daniël het ’n toekomstige tydperk beskryf wanneer die middeleeuse kerk “oorlog sou voer” en God se volk sou “mishandel” (Daniël 7:21, 25). Die profeet Johannes beskryf hierdie selfde periodes as ’n tyd wanneer God se ware kerk gedwing sou word om na die woestyn te vlug, waar sy “onderhou [sou] word, ’n tyd en tye en ’n halwe tyd” (Openbaring 12:14). Openbaring 12:6 voeg by, “En die vrou [die kerk] het na die woestyn gevlug waar sy ’n plek het wat deur God gereed gemaak is”.  God se volk was in die woestyn gevoed. Sy Woord het hulle versterk en ondersteun, terwyl die groot stryd voortgewoed het gedurende hierdie lang en donker tydperk van pouslike oorheersing.

God se volk het ’n “plek [gevind] wat deur God [vir hulle] gereed gemaak is”. Gedurende die lewe se grootste uitdagings berei God altyd ’n plek voor vir sy getroue volgelinge. Gedurende die tye van hulle grootste beproewing, het sy volk hulle toevlug in Sy liefde en sorg gevind. (Lees Psalm 46.)

Die 1,260 dae en die tyd, tye en ’n halwe tyd in Openbaring 12:6 en 14, verwys beide na dieselfde tydperk (3½ tye of jare x 360 dae/jaar = 1,260 dae).  Bybelprofesie word dikwels d.m.v. simbole uitgedruk.  In die profetiese gedeeltes van Daniël en Openbaring is een profetiese dag gelyk aan een letterlike jaar. Ons vind hierdie dagjaarbeginsel in Rigters 14:34 en Eségiel 4:6.

Die dag-jaarbeginsel steun nie net op hierdie twee verse nie, maar op ’n breë skriftuurlike grondbeginsel.  Dr. William Shea, chronoloog en Ou Testamenties geleerde, het 23 reëls van bybelse bewyse in die Ou Testament vir hierdie beginsel neergepen.  Bybelverklaardes het hierdie beginsel dwarsdeur die eeue gebruik.

Die Wes-Gote, Vandale en Oos-Gote was stamme wat leerstellings geglo het wat van Rome se amptelike leringe verskil het. Die 1,260 dae het begin toe die laaste van hierdie barbaarse stamme, die Oos-Gote, uit Rome in 538 n.C. uitgedryf was. Hierdie tydperk van geestelike duisternis het tot 1798 n.C. geduur, toe die Romeinse generaal Berthier die pous uit Rome verwyder het. Talle Christene was gemartel gedurende hierdie lang periode omdat hulle aan die Woord van God gehoorsaam was.  Hulle het selfs deur hulle dood getriomfeer. In Christus was hulle vry van die skuldlas en die oorheersing deur sonde, en het oorwin “deur die bloed van die Lam”. Christus se oorwinning oor Satan op die kruis was ook hulle oorwinning. Hoewel hulle gesterf het, rus hulle net totdat Christus weer kom.

`Hoe het die bybelse profesieë jou geloof al versterk?`