---
title:  Lig oorwin die duisternis
date:  22/04/2024
---

`Lees Judas 3 en 4. Watter waarskuwing vind ons hier en hoe was dit op die latere Christelike kerk van toepassing?`

Die boek Judas was vroeër, voor 65 n.C., geskryf en aan getroue Christene gerig wat “in God die Vader geheilig en vir Jesus Christus bewaar is” (Judas 1:1). Hierdie getroue gelowiges was aangespoor om “kragtig te stry vir die geloof wat eenmaal aan die heiliges oorgelewer is. Want sekere mense het ingesluip . . . wat die genade van onse God verander in ongebondenheid . . .” (Judas 3 en 4). Hierdie vermaning het selfs meer vir die gelowiges van die Middeleeue beteken nadat heidense praktyke die kerk oorstroom het en menslike tradisies die Woord van God vervang het. Vir baie eeue was mense, net soos die Waldense, kampioene vir die waarhede van die Skrif. Hulle het geglo dat Christus hulle enigste Middelaar en die Bybel hulle enigste gesaghebbende bron was. “In elke eeu was daar getuies vir God – manne wat in Christus geglo het as die enigste Middelaar tussen God en die mens, wat die Bybel beskou het as die enigste maatstaf van die lewe en wat die ware Sabbat geheilig het.” — Ellen G. White, Die Groot Stryd, bl. 61.

`Lees Openbaring 2:10. Watter belofte gee God aan diegene wat aan Hom getrou sal bly, selfs tot die dood toe?`

Hierdie woorde was aan die kerk van Smirna geskryf. Een van die stad se beskermingsgode was Dionisus, die god van feestelikheid en vrugbaarheid.  As die priesters wat Dionisus bedien het, gesterf het, was daar ’n kroon op hulle hoofde geplaas tydens hulle begrafnisoptog. Johannes kontrasteer hierdie aardse kroon wat op die hoofde van dooies geplaas word met die kroon van die lewe wat op die hoofde van hulle wat die vorste van die bose oorwin het, geplaas gaan word. Die kroon van die lewe word aan hulle wat beproewings, moeilikhede, lyding en die dood vir Christus ondervind het, oorhandig.

Die kroon van die lewe inspireer hierdie getroue gelowiges om selfs vir Christus gedood te word. Die kroon van die lewe is altyd ’n motivering vir gelowiges in uitdagende omstandighede. Dit het die Waldense ten tye van pyn en vervolging geïnspireer. Hulle het geweet hulle Jesus eendag sou sien en vir ewig saam met Hom sou lewe. Die kroon van die lewe spreek ook tot ons:  Ons mag nou ook beproewings ondervind, maar ’n kroon van die lewe wag op ons as ons ons oë op Jesus gerig hou.

`Wat bemoedig jou in moeilike tye?  Wat maak jou bang? Op watter byblese beloftes kan jy aanspraak maak gedurende sulke beproewende tye?`