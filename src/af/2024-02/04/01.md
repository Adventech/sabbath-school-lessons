---
title:  Om te staan vir die waarheid
date:  20/04/2024
---

### Skrifverwysings vir hierdie week se studie
Daniël 7:23–25; Openbaring 12:6,14; Judas 3,4; Openbaring 2:10;  Handelinge 5:28–32; Psalm 19:7–11; I Johannes 5:11–13.

> <p>Geheueteks</p>
> “En soos Moses die slang in die woestyn verhoog het, so moet die Seun van die mens verhoog word, sodat elkeen wat in Hom glo, nie verlore mag gaan nie, maar die ewige lewe kan hê” (Johannes 3:14, 15).

Die moderne Turkse seekus-stad, Izmir, was eens die bybelse stad, Smirna, wat in die boek Openbaring genoem word. Hierdie antieke stad van ongeveer 100,000 inwoners het in die laat eerste, en begin tweede eeue n.C. gefloreer. Dit was ’n welvarende stad wat vuriglik lojaal aan Rome was.

Eenmaal ’n jaar was die inwoners van Smirna beveel om wierook aan die Romeinse gode te offer.  Klaarblyklik was daar ook in die tweede eeu ’n florerende Christengemeenskap in Smirna, en baie van hierdie gemeenskap het besluit om nie aan hierdie bevel gehoorsaam te wees nie. Polycarp, een van die vroeëre kerkleiers, was toe in Smirna op die plein gemartel en  verbrand op die brandstapel, omdat hy geweier het om sy Here te verraai deur wierook aan die Romeinse gode te offer. Toe hy die laaste keer gevra was om Christus te verloën, het die ou man geantwoord, “Vir ses-en-tagtig jaar het ek Hom gedien, en Hy het geen kwaad aan my gedoen nie.  Hoe kan ek nou my Koning verloën wat my kom red het?”

Dwarsdeur die eeue was manne en vroue gewillig om gemartel te word liewer as om hulle geloof in Christus te versaak. Hulle opoffering laat ook weer ons dapperheidsgevoel opvlam. Die verhaal van hulle toegewydheid aan Christus hernu ons eie oorgawe aan Hom. Hierdie week gaan ons na sekere bybelse beginsels kyk wat die Waldense en later ook hervormers soos Hus en Jerome gemotiveer het om getrou aan die Here te bly – selfs deur doodsdreigemente van dieselfde mag wat Polycarp doodgemaak het, maar in die hervormers se geval, die pouslike fase van Rome.

_*Bestudeer hierdie week se les wat op hoofstukke 4-6 van Ellen G. White se boek, Die Groot Stryd, gebaseer is, om vir Sabbat 27 April, voor te berei._