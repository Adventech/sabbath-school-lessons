---
title:  Tye van verlies
date:   25/05/2019
---

### Leesverwysings vir hierdie week se studie:  
Markus 5:22-24, 35-43; 1 Petrus 5:6, 7; Genesis 37:17-28; Lukas 16:13, Romeine 6:16 en 1 Korintiërs 15:26. 

> <p>Geheueteks</p>  
> “Ja, om Christus Jesus, my Here, te ken is só wonderlik dat ek alle ander dinge as ’n verlies beskou. Ter wille van Hom het ek alles as verlies afgeskryf. Ek beskou dit as gemors sodat ek Christus as wins kan verkry” (Filippense 3:8, NLV). 

Die oomblik toe Adam en Eva van die boom van die kennis goed en kwaad geëet het, het hulle hul eerste verlies gely. Skielik was hulle hul onskuld kwyt. Daardie verlore onskuld is met selfsug en konflik vervang; asook die begeerte om beheer oor mekaar te verkry, met die een wat oor die ander koning wou kraai. Kort na die sondeval beleef Eva-hulle ook die eerste lewensverlies – hulle kry diervelle om hul naaktheid te bedek. Meteens was toegang tot die boom van die lewe verbode, om te keer dat hulle van die vrugte eet en vir ewig leef. Daarmee saam het hulle ook hul volmaakte woning – die Tuin van Eden – verloor. Jare later word Adam-hulle se seun, Abel, deel van die verlies; na hy deur sy broer, Kain, vermoor is. Uiteindelik moes die een lewensmaat die ander aan die dood afstaan, en later het dié se weduwee of wewenaar self ook sy of haar lewe verloor. So baie verlies, en dit as gevolg van ’n enkele besluit. Ja, ons almal moes al daardie werklikheid, en die pyn wat dit bring, in die gesig staar. Vir die meeste van ons gebeur dit met verliese wat ’n mens binne die gesinseenheid ly. Gesinsbande is immers die hegste. Dit is dus te verstane dat alle vorms van verlies binne daardie eenheid – waarvan daar vele is – ’n mens die swaarste tref. Vandeesweek val die soeklig steeds op die gesin, maar dié keer kyk ons telkens na kosbare dinge of mense wat die lede van daardie eenheid soms verloor. 

_*Bestudeer hierdie week se les as voorbereiding vir Sabbat, 1 Junie._