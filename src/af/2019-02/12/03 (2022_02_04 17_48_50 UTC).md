---
title:  Dit begin by die gesin
date:   17/06/2019
---

Dit maak tog sin dat ons eie huismense die eerste ontvangers van ons evangelisasiepogings moet wees. Dit is en bly die belangrikste sendingveld. 

`Lees Johannes 1:40-42. Watterafleidings aangaande tuisgetuienis (oftewel om teenoor gesinslede vir Christus te getuig) kan ’n mens daaruit maak? Lees ook Deut. 6:6, 7 en Rut 1:14-18.` 

’n Begeesterde verkondiging. Andreas het nie net die goeie nuus oorgedra nie, hy het boonop gereël dat sy broer Simon-Petrus vir Jesus persoonlik ontmoet. Evangelisasie is die tweeledige en begeesterde verkondiging van Jesus – die oordra van die goeie nuus oor sy aardse sending, asook die bekendstelling van Hom as ’n toeganklike persoon. Dit is so ’n eenvoudige ou formuletjie vir tuis-evangelisasie! Wat meer is, na die bekendstelling van die Meester tree Andreas terug, sodat Jesus en Simon-Petrus mekaar self kan bevriend. Help die kind om op sy of haar “geloofsbene” te kom. Wanneer dit by evangelisasiepogings kom, is dit so maklik vir grootmense om kinders oor die hoof te sien omdat hulle dikwels nie as geskikte evangelisasiekandidate gesien word nie. Baie ouers meen dat die kind se teenwoordigheid in ’n gelowige huis outomaties tot geestelike groei sal lei. Hulle begaan egter ’n fout. ’n Geestelike lewe val nie sommer net in die kind se skoot nie. Kinders en jongmense leer weliswaar uit die ouers se voorbeeld, tog is dit net so belangrik dat hulle individuele aandag moet ontvang asook die geleentheid moet kry om Jesus persoonlik te leer ken. Hulle is immers die jonger lede van die kerkgesin. In dié verband dring Deuteronomium 6 by ouers aan: Werp alles in die stryd om die kind die mees doeltreffende godsdienstige opvoeding te gee. Die gereelde beoefening van praktyke wat bevorderlik vir die aankweek van elke gesinslid se geestelike lewe, asook vir die gesin as ’n geheel is, behoort aangemoedig te word. Ons kinders en jongmense se geestelike lewens verg tyd en inspanning. 

`Wat kan ons uit Naomi se evangelisasiepogings leer? Rut 1:8-22.` 

Toe Naomi groot teëspoed beleef het, was Rut by haar – toe sy haar skoondogter probeer wegstuur het, en toe sy uit pure woede en moedeloosheid teen God uitgevaar en al die skade wat sy moes lei by die naam genoem het (Rut 1:15, 20, 21). ’n Meer veelseggende getuienis as Rut s’n is daar geensins nie; een wat toon dat ’n jongmens wel ’n ontmoeting met ’n volmaakte God kan hê, en boonop een waartoe daardie jongmens hom of haar kan verbind selfs al kom daardie bekendstelling deur ’n onvolmaakte ouer. 

`Die huisgesin is dus die belangrikste sendingveld. Hoedanig beïnvloed hierdie wete ’n mens se houding teenoor jou huisgenote? Laat die gesin nou koppe bymekaarsit en ’n lys van mini-evangelisasieprojekte saamstel, ten einde ongeredde familielede (m.a.w. bloedverwante buite die evangeliserende gesinnetjie) aan Christus bekend te stel.`