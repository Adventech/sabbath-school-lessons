---
title:  Vir verdere studie
date:   21/06/2019
---

Ellen G. White-geskrifte – “A Powerful Christian Witness” (bl. 35-39) en “Attitude Toward an Unbelieving Companion” (bl. 348-352) in The Adventist Home, “Ministry of the Home” (bl. 349-355) in The Ministry of Healing, en “The Ambassadors From Babylon” (bl. 340-348) in Prophets and Kings. Die huis as ’n kragtige instrument vir evangelisasie. “Dit is aansienlik kragtiger as ’n preek – die uitwerking wat ’n opreg gelowige huis op ander se harte en lewens het… “Ons invloedsfeer blyk dikwels klein te wees, ons vermoë en kundigheid gebrekkig, en die geleenthede maar yl gesaai. Tog kan ons wonders verrig as ons net ons huise, en die geleenthede wat dit ons bied, reg wil benut” (Ellen G. White, The Ministry of Healing, bl. 352, 355). 

**Vrae vir bespreking** 

`1. Vra of enigeen in die klas al danksy ’n ander se tuisvoorbeeld besluit het om sy of haarlewe virChristus te gee. Bespreek ook die spesifieke dinge in daardie gesin wat so ’n goeie indruk op die bekeerling gemaak het. Wat kan die klas daaruit leer?` 

`2. Op watter praktiese maniere kan die klas uitreik na ’n gesin waarin die een huweliksmaat ongelowig is?`

`3. Watter dinge in ’n mens se huis ondermyn die gesin se geloofslewe. Stel ’n lys op en skryf langs elke item ’n moontlik oplossing neer.`

`4. Volwasse Christene se privaat lewens kan ’n getuienis vir die kind, vir ongelowige lewensmaats, vir ander bloedverwante en ook besoekers wees. Hoewel tuisgetuienis nie altyd so volledig is as wat ’n mens graag sou wou hê nie, en dit nie altyd op die bekering van familielede en gaste uitloop nie, probeer onvolmaakte gesinslede steeds hul bes om rigtingwysers na die volmaakte Heer en Heiland te wees. Deur sy of haar kontak met ’n Christelike huishouding, en danksy die oorvloedige gasvryheid wat in die naam van Christus geskied, word die besoekerin aanraking met God se allesomvattende genade gebring. Watter invloed het jou huis en huisgesin op gaste? Wat kan jy doen om dit ’n beter getuienis vir Christus te maak, ongeag wie julle besoek?`