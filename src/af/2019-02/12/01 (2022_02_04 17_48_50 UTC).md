---
title:  Wat het hulle in jou huis gesien?
date:   15/06/2019
---

### Leesverwysings vir hierdie week se studie: 
Jesaja 38; 39; 1 Korintiërs 7:12-15; 1 Petrus 3:1, 2; Hebreërs 6:12; 13:7; 3 Johanness 11 en Jesaja 58:6, 7, 10, 12. 

> <p>Geheueteks</p> 
> “Julle, daarenteen, is ’n uitverkore volk, ’n koninklike priesterdom, ’n nasie wat vir God afgesonder is, die eiendomsvolk van God, die volk wat die verlossingsdade moet verkondig van Hom wat julle uit die duisternis geroep het na sy wonderbare lig” (1 Petrus 2:9, NAB). Dalk het jy en jou huisgesin die plek bereik waar julle, danksy die Here, (op die oomblik) stabiliteit het: Alles by die huis en werk verloop klopdisselboom, almal is gesond en die begroting klop. Soms is dit egter nie die geval nie. Miskien beleef julle op die oomblik pyn of ongelukkigheid. Hoe dit ook al sy, dit laat ’n mens aan die Babiloniesegesante se besoek aan die koninklike hof, in die tyd van Hiskia, dink. Later vra die profeet Jesaja aan die koning: “Wat het hulle in u huis gesien?” (Jes. 39:4, OAB). Dié vraag is ook vir die hele gesin: Wat het kuiergaste in ons huis gesien? Wat het engele in ons huis gesin? Watter soort gees heers by ons? Is dit die welriekende geur van gebed wat in ons huis hang? Heers daar goedhartigheid, vrygewigheid en liefde; of spanning, woede, bitterheid, tweespalt en haat? Watter indruk laat ons by die besoeker – dat Jesus in ons huis woon? 

Hierdie is belangrike vrae wat elke gelowige hom of haar moet afvra – oftewel in ’n neutedop: Watter soort tuisatmosfeer het ek help skep? Vandeesweek kyk ons na ’n paar van dinge wat die gesinslewe ’n geseënde ervaring kan maak, en dit ten spyte van die onafwendbare spanning en struwelinge waarmee die gesin daagliks te kampe het. 

_*Bestudeer hierdie week se les as voorbereiding vir Sabbat, 22ste Junie._