---
title:  Die gesin – ’n plek om te deel
date:   19/06/2019
---

`Lees die volgende teksverse en kyk watter betekenisse die Nuwe Testament aan die begrippe “voorbeeld volg” (NAB) en “navolging” (OAB) heg. Wat sê dit oor bekering en die Christen se opwaartse strewe? Dit sinspeel ook op ’n verbintenis tussen rolmodel wees en getuig. Wat sê daardie verbintenis vir ons? 1 Kor. 4:16, Ef. 5:1, 1 Tess. 1:6, Heb. 6:12, 13:7 en 3 Joh. 11.` 

Die Nuwe Testament lê klem op die navolging van ’n voorbeeld tydens die leerproses. Mense is geneig om te word soos die persone of dinge wat hulle gereeld sien. Dit geld boonop vir alle mensverhoudinge, en veral tuis, waar nabootsing aan die orde van die dag is. Die kinders boots hul ouers en hul broers en susters na, en getroude paartjie boots mekaar na. Om iemand se voorbeeld te volg, is besonder deurslaggewend in die wyse waarop paartjies en gesinne teenoor ander paartjies en gesinne vir Christus getuig. Die mag van sosiale invloed. Met elke besoek bied ons iemand die geleentheid om ons optrede as stille getuienis waar te neem. In ’n sekere sin is dit ook ’n uitnodiging aan die besoeker om deel van ons tuiservaring te wees. Ongelukkig is swak huwelike en gesinsverhoudinge die tipe voorbeelde wat in baie huise gestel word. Die Christelike huishouding behoort egter die teendeel te toon, naamlik dat die gees van Christus wel ’n verskil maak waar dit heers. “Sosiale invloed is ’n wonderlike ding – as ’n mens regtig wil, kan jy dit ten bate van die mense om jou gebruik” – aldus Ellen G. White (in The Ministry of Healing, bl. 354). 

Wanneer die een getroude paartjie ’n ander paartjie vir ete, samesyn of bybelstudie oornooi of wanneer ’n klomp paartjies ’n huweliksverrykingseminaar saam bywoon – is een ding seker: Die een demonstreer ’n Godgerigte huwelik aan die ander. Aktiewe wederkerigheid, woorde van wedersydse erkenning, kommunikasie, konflikhantering, asook die akkommodering van onderlinge verskille getuig dan van ’n Christosentriese huishouding en huwelik. 

`Wanneer dit by die navolging van die goeie rolmodelle om jou kom, moet ’n mens egteriets belangriks besef. ? Jer. 17:9, Joh. 2:25 en Rom. 3:23.` 

`Wat kan jy doen om jou huis ’n beter voorbeeld vir Christus te maak?`