---
title:  Hoe om reg te kies
date:   08/04/2019
---

Almal weet hoe belangrik goeie keuses is. Boonop weet ons watter verreikende gevolge die swak soort op ons en ook ander se lewens het. Die vraag is net: Hoe weet ’n mens of jou voorgenome keuse goed of swak is? 

**Hier is ’n paar basiese stappe, in die vorm van teksverspare, wat ’n mens kan help om reg te kies. Skryf die opeenvolgende stappe neer.** 

`1. 1 Tess. 5:17, Jak. 1:5` 

`2. Jes. 1:19, Matt. 7:24, 25` 

`3. Ps. 119:105, 2 Tim. 3:16` 

`4. Spr. 3:5, 6; Jes. 58:11` 

`5. Spr. 15:22 en 24:6` 

Met elke belangrike besluit moet jy jou tot die Here wend. Dit is van kardinale belang. ’n Mens moet altyd eers seker maak dat jou voorgenome keuse nie op een of ander wyse God en sy gebod, of selfs sy Woord, teëgaan nie. As gelowiges moet ons op die Here vertrou, moet ons ons besluite deur Hom laat lei – m.a.w. ons behoort te bid dat ons keuses tot lof en eer van die Here sal wees, en ons moet bereid wees om van alle begeertes af te sien wat strydig met sy lewensplanne vir ons is. Dikwels kan wyse raadgewers ’n mens ook op die regte spoor bring. Uiteindelik, het ons die wonderbare sekerheid dat God ons liefhet en ons welstand op die hart dra; en dat ons wel ons voorgenome keuses kan uitoefen as ons in geloof en ootmoed ’n totale oorgawe aan die Here maak. 

`Hoe gemaak wanneer ’n mens voor lewensbelangrike besluite te staan kom? Watter geestelike stappe doen jy – indien enige – in aanloop tot jou keuse?`