---
title:  Keuse en kettingreaksie
date:   06/04/2019
---

### Leesverwysings vir hierdie week se studie:
Efesiërs 1:1-4; Matteus 22:35-37; Matteus 7:24, 25; Spreuke 18:24; 1 Korintiërs 15:33 en Prediker 2:1-11. 

> <p>Geheueteks</p< 
> “Maar as dit verkeerd is in julle oë om die Here te dien, kies dan vir julle vandag wie julle wil dien: óf die gode wat julle vaders daar oorkant die Eufraat gedien het, óf die gode van die Amoriete in wie se land julle woon; maar ek en my huis, ons sal die Here dien” (Josua 24:15, OAB).

Jy het seker al agtergekom dat die lewe vol keuses is. Om die waarheid te sê, in ’n sekere opsig bestaan elke dag uit ’n reeks opeenvolgende besluite, vandat jy soggens jou oë oopmaak totdat jy saans inkruip. ’n Mens neem so baie besluite dat jy nie eers notisie daarvan neem nie. Jy doen dit sommer voor die voet. Partymaal is dit maklik om te kies. Die antwoorde kom byna outomaties. Ander besluite het lewensveranderende implikasie en ewige gevolge – en nie net vir die individu nie, maar ook vir die gesin. 

Dit is dus van kardinale belang dat ’n mens versigtig kies, veral wanneer dit by die groot besluite kom; die soort wat ’n uitwerking op jou en jou huismense het, wat die individu en die ander gesinslede lewenslank raak. Dink aan jou eie swak keuses, en hoedat die spyt ’n mens soms bybly. Bitter baie mense leef nou nog met die rampspoedige gevolge van jare gelede se verkeerde keuses. Gelukkig is daar iets soos vergifnis. Daar is bevryding en ook genesing. Selfs na die swakste keuses denkbaar. Vandeesweek kyk ons flussies na keuses; hoe ’n mens moet maak om reg te kies, en ook watter uitwerking dit op ons en ons geliefdes kan hê. 

_*Bestudeer hierdie week se les as voorbereiding vir Sabbat, 13 April._