---
title:  ’n Koninklike liefdeslied
date:   04/05/2019
---

### Leesverwysings vir hierdie week se studie 
Die hele Hooglied; Genesis 2:7; 1 Korintiërs 7:3-5; Johannes 17:3; 1 Johannes 1:9; Romeine 1:24-27 en Galasiërs 5:24.

> <p>Geheueteks</p>
> “Hou my teen jou soos die seëlring op jou bors, soos die seëlring aan jou arm. Die liefde is sterker as die dood, die hartstog magtiger as die doderyk; dit brand en vlam soos vuur” (Hooglied 8:6, NAB). 

Van al die mylpale in die lewe is trou seker een van die grotes. Tog is dit, soos ons reeds gesê het, iets wat party mense natuurlik nooit doen nie. Maar vir dié wat dit wel doen, bring dit bepaalde uitdagings mee. Tog hou dit ook bepaalde seëninge in. Een van daardie seëninge is seks. Dit is waarlik ’n wonderlike gawe. Op die regte plek en tyd kan dit so ’n kragtige uitdrukking van ’n paartjie se liefde wees! 

Die meeste mense meen dat die Bybel teen seks gekant is, hoewel dit nie so is nie. Die Skrif verwerp wel die misbruik van daardie Godgegewe gawe aan die mens.  Om die waarheid te sê, in Hooglied – wat een van die kortste bybelboeke is en seker die minste gelees word – lees ’n mens van die verhouding tussen ’n jong, Sulammitiese bruid en haar beminde, wat bes moontlik koning Salomo is. Hooglied gaan oor die veelvlakkige misterie van menslike intimiteit en die vreugdes van liefde binne die huweliksband. Hoewel Hooglied dikwels as ’n allegoriese versinnebeelding van die verhouding tussen God en sy kinders (of Christus en die kerk) gesien word, is dit in werklikheid ’n gedig oor die konkrete en tasbare liefde tussen ’n man en ’n vrou.  Vandeesweek val die soeklig op die huwelik soos dit in dié Ou-Testamentiese boek uitgebeeld word. 

_*Bestudeer hierdie week se les as voorbereiding vir Sabbat, 11 Mei._