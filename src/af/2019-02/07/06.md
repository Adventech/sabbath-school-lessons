---
title:  Die uitleef van die liefdesbelofte
date:   16/05/2019
---

Op die keper beskou, berus gesinseenheid en -samehang op gesinslede wat hulle daartoe verbind. Dit begin by die man en vrou se wedersydse verbintenis, om vir mekaar te sorg. Ongelukkig is die Bybelgeskiedenis besaaid van beloftes wat verbreek is, vertroue wat geskaad is en toewyding wat in die wind geslaan is. Oral waar hierdie dinge nodig was, is dit uitgelaat. Tog is daar ook roerende voorbeelde van doodgewone mense wat hulle tot huismense, familie en vriende verbind het, en met die hulp van God daardie beloftes nagekom het. 

**Kyk na die volgende gesinne en hul vlakke van toewyding. Hoe kon party van dié gesinne gemaak het om meer toegewyd te wees? Wat was die dryfveer by diegene wat wel daarin geslaag het om toegewyd te wees?**

`Ouer-tot-kind-toewyding (Gen. 33:12-14, Eks. 2:1-10).` 

`Onderlinge toewyding tussen broers en susters (Gen. 37:17-28).` 

`Toewyding tot die gesin (Rut. 1:16-18; 2:11, 12, 20; 3:9-13 en 4:10, 13).` 

`Toewyding tot die huwelik (Hos. 1:2, 3, 6, 8 en 3:1-3).` 

Wanneer ’n mens jouself tot ’n ander verbind – soos om te trou of die besluit om ’n kind te hê of aan te neem – moet beide partye bereid wees om opofferings te maak. Ter wille van die gekose verbintenis stuur elkeen sy en haar toekoms in ’n bepaalde rigting. So gee ’n mens dan ook beheer van ’n belangrike deel van jou lewe prys. Hoewel landswette verkeerde gedrag in toom kan hou, verg die huweliks- en gesinsband ’n ander belangrike element ten einde te gedy: Die liefde. 

`Jesus is ook toegewyd aan die gelowige (Heb. 13:5). Wat dink jy van dié vriendskapsbelofte, hierdie verbintenis tot jou en my? Watter uitwerking het dit op óns toewyding aan Hóm; insluitende dié aan ons lewensmaat, ons kinders, asook ons medegelowiges?`