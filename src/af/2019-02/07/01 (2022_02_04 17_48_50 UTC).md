---
title:  Die geheim tot gesinseenheid
date:   11/05/2019
---

### Leesverwysings vir hierdie week se studie 
Genesis 33:12-14, Rut 1:16-18, Johannes 17:21-26, Galasiërs. 3:28, Efesiërs 2:11-22 en 5:21-6:9. 

> <p>Geheueteks</p> 
> “Dat almal een mag wees net soos U, Vader, in My en Ek in U; dat hulle ook in Ons een mag wees, sodat die wêreld kan glo dat U My gestuur het” (Joh. 17:21, NAB). 

Die gesinslewe word nie deur almal op dieselfde wyse ervaar nie, aangesien elke lid hom- of haarself in ’n bepaalde lewensfase bevind. Elke nuwe kind bring aangrypende veranderings in die ma en pa se lewens mee, veranderings met lewenslange gevolge. Vir hul kroos is dit ook ’n reuse oorgang. Eers het die kind nie bestaan nie, maar nou bestaan hy of sy. 

Boonop gaan seuns en dogters deur die onderskeie lewensfases totdat hulle die huis verlaat, en inderdaad later ook (wel in die meeste gevalle) hul eie kinders kry. 

Tog spook almal in die gesin – van die ouer tot die kind – met dieselfde probleem: Ons sondige natuur, en dit is daardie neigings wat die handhawing van gesinseenheid – dikwels tot die uiterste – beproef. Aan die kruis het Jesus deur sy liggaamlike soendood God en mens, en ook mens en medemens, met mekaar versoen (Ef. 2:13-16, Kol. 1:21-23). Tog moet die gelowige daardie gawe op ’n daaglikse en praktiese wyse sy of haar eie maak. Vir diegene wat gesinseenheid gelowig nastreef, is dit die enigste manier om daardie ideaal te verwesentlik. Dit is iets wat die Christen elke dag eerstehands moet beleef. Gelukkig is dit danksy Gods genade wel binne ons bereik. 

_*Bestudeer hierdie week se les as voorbereiding vir Sabbat, 18 Mei._