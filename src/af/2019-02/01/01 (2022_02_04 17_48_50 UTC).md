---
title:  Die lewe – voorspelbaar én onverwags
date:   30/03/2019
---

### Leesverweysings vir hierdie week se studie:
Genesis 1 en 8:22, Psalm 90:10, Job 1:13-19, Handelinge 9:1-22, Filippense 1:6, asook Romeine 8:1. 

> <p>Geheueteks</p> 
> “Elke ding het sy vaste tyd, elke ding in hierdie wêreld het sy tyd” (Prediker 3:1, NAB). 

Koning Salomo se gedigte is seker van die mooiste op aarde: “Elke ding het sy vaste tyd, elke ding in hierdie wêreld het sy tyd: daar is ’n tyd om gebore te word, ’n tyd om te sterwe, ’n tyd om te plant, ’n tyd om plante uit te trek, ’n tyd om ’n lewe te neem, ’n tyd om ’n lewe te red, ’n tyd om af te breek, ’n tyd om te bou, ’n tyd om te huil, ’n tyd om te lag, ’n tyd om te treur, ’n tyd om van blydskap te dans, ’n tyd om klippe weg te gooi, ’n tyd om hulle bymekaar te maak, ’n tyd om te omhels, ’n tyd om weg te bly van omhelsing af, ’n tyd om aan te skaf, ’n tyd om te laat wegraak, ’n tyd om te spaar, ’n tyd om weg te gooi, ’n tyd om te skeur, ’n tyd om toe te werk, ’n tyd om stil te bly, ’n tyd om te praat, ’n tyd om lief te hê, ’n tyd om te haat, ’n tyd vir oorlog, ’n tyd vir vrede” (Pred. 3:1-8, NAB). 

Dit is ’n raak beskrywing van ons menswees, van die vasgestelde tye en plekke – die tipiese verloop – van die lewe. Ja, die lewe bestaan uit fases. Daar is bepaalde bakens in die tyd. Dit begin reg by geboorte en bring periodiek verandering. Soms is dit goed, ander kere nie. Soms het ons beheer daaroor, en soms nie. Vandeesweek bekyk ons daardie vasgestelde oomblikke van verandering – en veral met betrekking tot die impak wat dit op ons, ons huismense het. 

_*Bestudeer hierdie week se les as voorbereiding vir Sabbat, 6 April._
