---
title:  Die ouerskapsfase
date:   18/05/2019
---

### Leesverwysings vir hierdie week se studie 
Genesis 18:11; Jeremia 31:25; Matteus 11:28; Psalm 127; Spreuke 22:6; 1 Samuel 3:10-14 en Filippense 3:13. 

> <p>Geheueteks</p> 
> “Kinders is ’n gawe van die Here; die vrug van die moederskoot is ’n beloning” (Psalm 127:3, NLV).

Geboortes is iets wat daagliks plaasvind. Dit is so ’n doodnormale verskynsel dat ’n mens maklik die wonder van nuwe lewe miskyk; maar dink net aan Eva, toe sy klein Kain die eerste maal vasgehou het. Dink net aan al die nuwe liggaamlike ervarings wat sy beleef het terwyl die seuntjie binne-in haar gegroei het. Dink ook aan die onuithoudbare pyn van kindergeboorte, en skielik is die kindjie daar! Hy lyk nogal baie na haar en Adam. Tog is hy so weerloos. Dink net hoe dié ervaring vir Sara moes geweet het. Sy was seker in absolute verwondering oor klein Isak – die kindjie wat sy as ’n bejaarde vrou in haar negentigs gehad het, en dit na jare van onvrugbaarheid. Sy het seker elke keer gelag wat sy sy naam gesê het. En dan is daar Hanna. Wie weet hoe lank sy moes gebid het voordat sy haar eie seuntjie, Samuel, kon vashou en sê: “Om hierdie seun het ek gebid, en die Here het aan my gegee wat ek van Hom afgesmeek het” (1 Sam. 1:27, NAB). Dan is daar al die baba-herinneringe in die bloedjonge Maria, daar waar sy met ’n mengsel van verwondering en vrees haar seuntjie – maar eintlik die Seun van God – vertroetel. Tog is die vreugdes en verantwoordelikhede van ouerskap nie iets wat almal beleef nie. In vandeesweek se les verken ons die ouerskapsfase en die uitdagings en bevrediging, en vreugdes en vrese, wat dit bring. 

_*Bestudeer heirdie week se les as voorbereiding vir Sabbat, 25 Mei._