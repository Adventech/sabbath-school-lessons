---
title:  Vir verdere studie
date:   28/06/2019
---

Ellen G. White-geskrifte: “Carmel” (bl. 143-154) in Prophets and Kings, en “The Voice in the Wilderness” (bl. 97-108) in The Desire of Ages. “Net soos Johannes [die Doper] moet ons ook nie doekies omdraai nie. Hy het konings oor hul sonde aangespreek. Ten spyte van die gevaar waarin hy verkeer het, het hy nooit die waarheid verswyg nie. Die moderne gelowige se uitreikwerk moet met dieselfde getrouheid aangepak word” (Ellen G. Whitekommentaar, in die SDA Bible Commentary, vol. 4, bl. 1184). 

**Vrae vir bespreking** 

`1. Bespreek die volgende in klastyd: Die relevansie van die Eliaboodskap vir julle gemeente. Wat kan die klas doen om die aard en belangrikheid van die boodskap by die res van die gemeente tuis te bring? Hoe kan julle dit tesame verkondig?`

`2. Vra enige vrywilligers om hul getuienis met die klas te deel van hoe God hul harte tot Hom en die waarheid “teruggebring” het. In die getuienis moet hulle op die volgende let: Die aard van hul hartsverandering, asook die uitwerking wat dit op hul lewens en dié van hul huismense gehad het.` 

`3. Wat kan ons te wagte wees, siende dat ons die rol van moderne Johannes die Dopers vertolk? Wat is die indirekte boodskap in daardie antwoord?`

`4. Stel nou ’n soort “Aanhef tot die Gesinsgrondwet” op waarin die beginsels terhandhawing van ’n Christelike gesin in ’n enkele paragraaf uiteengesit word. Watter kriteria het jy ter identifisering van daardie beginsels gebruik? Wat het jy dié kwartaal geleer wat met die opstel van dié Aanhef tot Gesinsgrondwet gehelp het? Wees bereid om dit nou in klastyd met die res te deel.`

`5. Op watter bybelbeloftes kan die gelowige ouer hom of haar beroep wanneer dit by afvallige kinders kom?`