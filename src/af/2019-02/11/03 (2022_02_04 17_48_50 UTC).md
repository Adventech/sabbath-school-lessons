---
title:  Kultuur se mag oor die gesin
date:   10/06/2019
---

`“Ek het hom gekies sodat hy sy seuns en hulle gesinne kan opvoed om aan die Here gehoorsaam te wees deur te doen wat goed en reg is sodat Ek vir hom alles kan doen wat Ek hom belowe het” (Gen. 18:19, NLV).` 

Hoewel die gesin vele vorms aanneem, is en bly dit die boustene van die gemeenskap. Die unieke kulturele eienskappe wat ’n mens in bepaalde lande of streke bespeur, kan direk na die gesinseenheid teruggevoer word. Let byvoorbeeld op die volgende gebruike: In die een antieke kultuur moes ’n man die kadawers van sy afgestorwe ouers eet. In ’n ander moes die voornemende bruidegom ’n klompie gekrimpte koppe van die mededingende stam as bruidskat aan sy skoonpa gee. In die hedendaagse wêreld het ons steeds ’n magdom uiteenlopende idees oor dinge soos ouer- en kindskap, asook hofmakery, trou, egskeiding, e.s.m. Namate die evangelie al hierdie uiteenlopende kulture bereik, sal die gelowige moet leer hoe om aansluiting by die mense uit daardie kulture te vind; maar sonder om ons oortuigings te kompromitteer, en boonop op ’n wyse wat onnodige wrywing sal vermy. Terselfdertyd moet ons ook op ons eie land en streek se kulturele invloede let, en die impak wat dit op tuisfront – in ons eie gesinne – het.

`Gen. 16:1–3`                                                 

`Gen. 35:1–4`                                                 

`Esra 10`

`1 Kon. 11:1`                                             

Nie een van ons leef in ’n kokon nie. Die kultuur waarin ’n mens jou bestaan het, het ’n uitwerking op ieder en elk – die individu, die gesin en die familie. Dit is die Christen se verantwoordelikheid om êrens ’n gaatjie in daardie kultuur te vind – jy behou die dele wat strook met jou geloof; en verwerp, sover moontlik, alles wat in stryd daarmee is. 

`Watter dele van jou kultuur is bevorderlik vir die gesinslewe en strook ook met die Bybel? Watter ondermyn die gesin en die Bybel? Wat is die beste manier om jou geloof aansluiting by jou kultuur te laat vind, maar sonder om fundamentele bybelwaarhede in die gedrang te bring?`