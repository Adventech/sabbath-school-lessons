---
title:  Vir verdere studie
date:   14/06/2019
---

Ellen G. White-geskrifte – “In the Court of Babylon” (bl. 479-490) in Prophets and Kings, “Words of Caution” (bl. 324, 329) en “No Respect of Persons With God” (bl. 330, 331) in Gospel Workers, asook “Rejoicing in the Lord” (bl. 115-126) in Steps to Christ. God tref nie onderskeid nie. “Die godsdiens wat uit Christus voortvloei, lei die ontvanger tot ’n meer verhewe lewe, in denke en dade. Terselfdertyd toon dit dat die liefde van God, in ’n gelyke maat, vir ieder en elk bestem is; ’n genadegawe wat deur soendood van sy Seun bekom is. Aan die voete van Christus sit almal tesame – ryk en arm, geleerd en oningelig – sonder om hulle enigsins aan dinge soos klas of status te steur. Die mens tref onderskeid, maar met die oog gevestig op die Een wat vir ons sondes deurboor is, verdwyn al daardie dinge. Let op die mate waartoe die Hemelkoning Homself ontsê en verlaag het. Let op sy weergalose medelye vir die mens. Vergelyk dit nou met ons trots, selfvoldaanheid en standbewustheid. Wat ’n skande! [Nee,] suiwer en onverdraaide godsdiens toon juis die hemelse aard van sy beginsels wanneer dit almal wat deur die waarheid geheilig word, byeenbring en vereniging. Almal kom byeen as vrygekooptes in die gekruisigde Christus, almal ewe afhanklik van die Een wat hulle deur sy bloed aan die Vader terugbesorg het” (Ellen G. White, Gospel Workers, bl. 330). 

**Vrae vir bespreking** 

`1. Bekyk nou die lede se onderskeie antwoorde op Sondag se slotvraag.` 

`2. Watter beginsels kan ’n mens uit die bovermelde Ellen G. White-aanhaling put, wat in praktyk ’n omwenteling in die gesinslewe kan meebring?` 

`3. Dink aan die gemeente se nuwe geslag gelowiges. Hoe vaar julle met die rig van julle kleinspan en tieners? Wat kan die Volwasse Sabbatskoolklas doen om die kerk hierin by te staan?` 

`4. Watter uitdagings bring geloofoordrag tussen die ouer en jonger geslagte mee?` 

`5. In hoe ’n mate het die heersende kultuur ’n goeie impak op jou gesin? In hoe ’n mate is daardie invloed ten kwade?`