---
title:  Voorbereid op verandering
date:   13/04/2019
---

### Leesverwysings vir hierdie week se studie: 
1 Korintiërs 10:1-13, Geesis. 2:24, 1 Korintiërs 13:4-8, 1 Samuel 1:27, Ps. 71 en 1 Korintiërs 15:24-26. 

> <p>Geheueteks</p> 
> “Die geregtigheid sal Hom vooruitgaan en ’n pad maak vir sy koms” (Psalm 85:13, NAB). 

Die lewe gaan sy gang, tog is daar altyd ’n wending. Al wat onveranderd bly, is die feit dat niks onveranderd bly nie. Dit is maar iets waarmee ons moet saamleef. Die natuurwette beaam ook hierdie feit – naamlik dat verandering ’n wesentlike verskynsel in die heelal is. Verandering is dikwels ook onverwags. Die een oomblik verloop alles volgens plan, en dan verander die lewe eensklaps. Dit vang ’n mens omtrent onkant. 

Ander kere weer is jy dit te wagte. Daar is aanduidings, gevaartekens of aanwysers; dinge wat ’n mens van die komende verandering in kennis stel. Wanneer so iets gebeur, moet ’n mens jou daarop begin voorberei. Die vlak van daardie voorbereidings hang natuurlik van die komende verandering af. Sulke veranderings is geneig om groot te wees – trou, kinders kry, oud word, en selfs die dood. Wat meer is, ons beleef hierdie dinge nie in afsondering nie. Wat beteken dit? Dat die veranderings wat die individu te beurt val, dikwels ook gevolge (gewoonlik ingrypende gevolge) vir die gesin en die groter familie inhou. Terselfdertyd is die omgekeerde ook waar, naamlik dat verandering binne die huisgesin ’n bepaalde uitwerking op die afsonderlike lede het. Vandeesweek bekyk ons die veranderings wat die meeste van ons, een of ander tyd, die hoof sal moet bied, en ook watter impak dit op die gesinslewe kan hê. 

_*Bestudeer hierdie week se les as voorbereiding vir Sabbat, 20 April._