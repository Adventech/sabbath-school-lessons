---
title:  Sending aan die menigtes van mense
date:  11/12/2023
---

Ten spyte van beide interne en eksterne uitdagings, skenk die Here ons sy genade vir die oproep om Sy evangelie na die stede te neem.

`Lees Matteus 9:35-38.Wat leer ons daaruit oor die evangeliesending aan menigtes van mense, waar hulle ook al woon?`

Jesus het die skares — soos dié wat in stede woon — innig jammer gekry. Lukas 19:41 beskryf hoe Jesus oor Jerusalem geween het. Dalk verstaan ons nie die geweldige omvang van Jesus se liefde vir sy kinders en selfs vir die “nimmereindigende menigtes” van dié wat in die stede woon nie. Dit is waarom Jesus in Matteus 9:38 ons aansê om te bid, sodat sy hartsbegeertes en beweegredes ook ons s’n kan wees.

`Lees Matteus 4:23-25. Waarvandaan (m.a.w. van watter streke en stede in die Nuwe-Testamentiese wêreld) kom die magdom mense wat vir Jesus tydens sy aardse sending, gevolg het?`

Volgens Matteus 4:25 kom die skare wat Jesus gevolg het uit die landstreek Galilea; uit die tien stadstate bekend as die Dekapolis, wat in ’n oostelike rigting gelê het; uit Jerusalem; asook uit Judea wat in ’n suidelike rigting gelê het. Watter landstreek, benewens Samaria, ontbreek hier? Die kusstreke waarin die stede Tirus en Sidon, en ’n gedeelte van Fenisië geleë was; d.w.s. die dele teen die Middellandse See en dié wat noordoos van Galilea gelê het. Nou maak dit sin waarom Jesus sy dissipels soontoe geneem het! Hierdie reis na Tirus en Sidon was een van Jesus se interkulturele sendingreise.

“Na die met die Fariseërs het Jesus Kapernaüm verlaat. Nadat hy die See van Galilea oorgesteek het, het Hy die heuwelagtige landstreek teen die grense van Fenisië besoek. Op daardie plek kon Jesus weswaarts kyk en die antieke stede Tirus en Sidon sien, daar waar hulle wyd-uitgestrek in die laagte lê met hul heidense tempels, hul asemrowende paleise en markte, en hul besige hawens” (Ellen G. White, The Desire of Ages, bl. 399).

`Die boodskap wat ’n mens eintlik wil oordra, is dat [die dinge van hierdie wêreld] — al die “asemrowende paleise en markte” — [verbygaande is] en dus nutteloos is, en dat die mens derhalwe Jesus nodig het. Hoe bring ons andere tot hierdie besef?`