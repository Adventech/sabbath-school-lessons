---
title:  In Tirus en Sidon
date:  12/12/2023
---

Bybelgeleerdes glo dat die Evangelie volgens Matteus oorspronklik vir ’n Joodse gehoor geskryf is, en dat dié van Markus hoofsaaklik ’n nie-Joodse gehoor in gedagte gehad het. Dit help om hierdie onderskeid in gedagte te hou terwyl ’n mens die Evangelies bestudeer.

`Lees Matteus 15:22-28 en Markus 7:24-30. Merk jy enige verskille in die wyse hoe vroue hier uitgebeeld word?`

Let op die wyse hoe Matteus die moeder in hierdie verhaal beskryf: volgens haar nasionaliteit of etnisiteit, “’n Kanaänitiese vrou” (NAB en ABA), “Kananése vrou” (OAB) of “’n nie-Joodse vrou” (NLV). Die Heilige Gees lei Markus om twee terme in sy beskrywing te gebruik. Hy noem dat sy beide “’n Griek” (NAB) of “’n Griekse vrou” (OAB, NLV, ABA) én “in Siro-Fenisië gebore is” (NAB, ABA en OAB) of “van Siro-Fenisië afkomstig was” (NLV). Dit is al plek in die Bybel waar die term “SiroFenisies”/”Siro-Fenisië verskyn.

Let op Matteus se oorspronklike teikengehoor, met hul Joodse agtergrond en wêreldbeskouing. Dink net watter impak sy woordkeuse in hoofstuk 15 op hulle sou hê [veral as ’n mens die OAB, NAB en ABA lees!]. Matteus se gehoor het bes moontlik hierdie dogtertjie se ma as die veragtelikste soort nie-Jood beskou. Hierdie houding spruit uit hul voorgeslagte se belewenisse met die Kanaäniete. Die mense van Kanaän was immers afgodsaanbidders, ’n nasie wie se bose lewenswyse en gewoontes lank reeds ’n struikelblok vir die uitverkore volk was. Selfs die dissipels het getwyfel in dié vrou oor haar afkoms — wat is die kanse dat hierdie Kanaäniet opreg-gelowig en deel van God se koninkryk kan wees? – nul!

Met sy nie-Joodse teikengehoor sou Markus in hoofstuk 7 ’n ander reaksie as dié van Matteus ontlok het. Die ander nie-Joodse groepe het nie dieselfde belewenis met die Kanaäniete gehad as die Jode nie. Vir die nie-Kanaänitiese nie-Jode was sy bloot “’n Griekse vrou wat van Siro-Fenisië afkomstig was” (NLV). Jesus het ’n nie-Jood — een van hul eie mense — genees! Die nie-Jode het ’n goeie dink van hierdie vrou gehad: uit liefde vir, en kommer oor, haar siek dogter wend hierdie moeder haar tot die Meester. So vir die nie-Jode was haar etniese groepering en afkoms onbelangrik. [Hulle het op haar gedrag gelet, en dié was prysenswaardig].

“Christus het nie onmiddellik op die vrou se versoek gereageer nie. Komende uit ’n volk wat die Jode verag het, behandel Jesus haar dienooreenkomstig. Hy het dit opsetlik gedoen om sy dissipels te beïndruk met sy liefdelose en hardvogtige houding

– die algemeen-aanvaarde manier van optree teenoor ’n vrou soos dié, soos duidelik blyk uit die manier wat Hy haar ontvang het. Daarna kom egter die barmhartigheid, die korrekte manier waarop die dissipels sulke pleidooie behoort te hanteer, soos blyk uit die toestaan van haar versoek” (Ellen G. White, The Desire of Ages, bl. 400).

`Lees 1 Johannes 2:2. Ons is almal gelyk voor die Here. Hoe leer ons dit uit hierdie teksvers?`