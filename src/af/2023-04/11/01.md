---
title:  'Sending aan die onbereiktes: Deel 2'
date:  09/12/2023
---

### Skrifverwysings vir hierdie week se studie
1 Konings 11:1-6, Matteus 4:23-25 en 15:22-28, Markus 7:24-30, Handelinge 10:34 en 35, asook Matteus 8:10.

> <p>Geheueteks</p>
> “‘Mevrou,’ sê Jesus vir haar, ‘jou geloof is groot. Jou wens word vervul.’ Van daardie oomblik af was die dogter gesond” (Matteus 15:28, NAB).

Van die begin af soek ’n liefdevolle God na sy verlore kinders (Gen. 3:9). Daardie liefdevolle God probeer nou nog die verlorenes vind (lees Op. 14:6-12), insluitende dié wat in die stede woon. In die Verenigde Nasies se jongste bevindinge (soos in 2018 gepubliseer is), word verklaar dat 55 persent van die wêreldbevolking in stadsgebiede woon, en dat dit boonop teen 2050 [as die Here teen daardie tyd nog nie gekom het nie] na 68 persent sal styg. Ons het dus geen keuse nie: ons sending moet op stedelinge fokus.

Desnieteenstaande hiermee, tree baie van God se kinders soos Jona op, wat versuim het om te gaan na die stad waarheen hy gestuur is. Om watter rede ook al, kies hulle die hasepad. “Alles wat vooraf in die Skrif opgeteken is, is tog opgeteken om ons te leer sodat ons deur die standvastigheid en bemoediging wat die Skrif ons gee, vol hoop kan wees” (Rom. 15:4, NAB). Dit sluit die verhaal van Jona in.

Toe Jesus op aarde was, het Hy nie net die stedelinge van Israel geëvangeliseernie, maar ook diegene buite die landstreek Judea; d.w.s. persone wat nie deel vandie Ou-Testamentiese verbondsvolk was nie.

Hierdie week bekyk ons die Bybelverhaal oor Jesus se sending aan Tirus en Sidon, en watter praktiese lesse die moderne gelowige daaruit kan put.

_*Bestudeer hierdie week se les ter voorbereiding vir Sabbat, 16 Desember._