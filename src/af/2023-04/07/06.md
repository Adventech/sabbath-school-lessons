---
title:  Die hedendaagse Goeie Samaritaan
date:  16/11/2023
---

Toe Hy die wetsgeleerde prys vir sy verstandige antwoord, sê Jesus vir hom: “Doen dit en jy sal lewe” (Luk. 10:28, NLV). Dit het die man diep getref. Om al die regte antwoorde te gee, was tog maklik vir dié wetsgeleerde. Tog was die doen-gedeelte reeds 2,000 jaar terug ’n probleem en is vandag steeds vir talle ’n uitdaging. Die wetsgeleerde wou Jesus uitvang en ook met sy kennis spog. Hy vra dus ’n opvolgvraag: “En wie is my medemens?” (vers 29, NLV).

`Lees Lukas 10:30-37. Let op die gelykenis wat Jesus hier ter verklaring van die begrip “medemens” (of “naaste”) gee. Maak ’n opsomming van die betekenis wat ’n mens daaruit put?`

Is daar mense om ons wat swak deur andere behandel word? Doen ons alles in ons vermoë om daardie persone te help?

Dit is ongelukkig so dat predikante, ouderlinge en gemeentelede soms nie behoeftige mense help nie. Soms ontvang diesulkes in ons gemeenskap beter behandeling by andersgelowiges as by ons. Die begrip goedhartigheid is op ons lippe, terwyl andere die liefdadigheidswerk doen. As ons geloof enigsins iets beteken, moet ons na diegene wat in nood verkeer, uitreik en help.

Jesus sluit die verhaal van die goeie Samaritaan met ’n vraag af: wie van die drie was ’n naaste vir die man wat aangeval is.

“So dan het Christus die vraag, ‘Wie is my naaste?’ vir ewig beantwoord. Jesus toon [hier] dat ’n mens se naaste nie net iemand in jou gemeente of jou kerkgenootskap is nie. Dit het niks met onderskeid op grond van ras, velkleur of klas te make nie. Jou naaste is elkeen wat jou hulp benodig, elke siel wat deur die Aartsbedrieër verwond en verniel is. Jou naaste is elke mens wat aan God behoort” (Ellen G. White, The Desire of Ages, bl. 503).

`Uitdaging: Begin om daagliks vir iemand te bid wat anders as jy is, of selfsvir iemand van wie jy glad nie hou nie.`

`Uitdaging 2.0: Dink aan ten minste drie van jou nie-Adventistekennisse en skryf hul name neer. Identifiseer hul behoeftes (emosioneel, fisies en sosiaal) en dink hoe jy persoonlik in daardie behoeftes kan voorsien.Watter praktiese hulp kan jy hulle in die komende week bied?`