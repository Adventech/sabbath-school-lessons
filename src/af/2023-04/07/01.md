---
title:  Sending aan my naaste
date:  11/11/2023
---

### Skrifverwysings vir hierdie week se studie
Lukas 10:25-37, 2 Timoteus 3:16, Jakobus. 2:17-22, Matteus 22:37-40; Galasiërs 5:14 en Miga 6:6-8.

> <p>Geheueteks</p>
> “Hy antwoord: ‘Jy moet die Here jou God liefhê met jou hele hart en met jou hele siel en met al jou krag en met jou hele verstand, en jou naaste soos jouself’” (Luk. 10:27, NAB).

Ons almal ken die teksvers wat sê: “‘Jy moet die Here jou God liefhê met jou hele hart en met jou hele siel en met al jou krag en met jou hele verstand, en jou naaste soos jouself’” (Luk. 10:27, NAB). As jy bely om die Here lief te hê, maar Hom nie gehoorsaam is nie, loop daardie liefde die gevaar om oppervlakkig te raak. Tog glo baie mense dat hulle die Here liefhet. Dit vraag is net: hoe demonstreer ’n mens daardie liefde in jou alledaagse doen en late? Om God lief te hê, vereis algehele toewyding. Met hart en siel, met lyf en denke, doen jy dit daagliks. Enigeen kan sê dat hulle God liefhet. Om dit daadwerklik te doen, verg egter moeite, doelbewuste inspanning.

Hoewel dit goed en belangrik is om die Here lief te hê, verwag Hy dat ons ook andere moet liefhê, aangesien ons liefde vir ons medemens ’n weerspieëling van ons liefde vir Hom is. Dit is inderdaad ’n kragtige en konkrete weerspieëing daarvan. Ten eerste sê Johannes in hoofstuk 4 vers 20 van sy eerste sendbrief: “As iemand sê: ‘Ek het God lief,’ en hy haat sy broer, is hy ’n leuenaar; want wie sy broer, wat hy kan sien, nie liefhet nie, kan onmoontlik vir God liefhê, wat hy nie kan sien nie” (NAB). Paulus skryf ook in Galasiërs: “Die hele wet word in hierdie een gebod saamgevat: ‘Jy moet jou naaste liefhê soos jouself’” (hfst. 5:14, NAB).

Hierdie week leer ons hoe ’n mens hierdie les in die alledaagse lewe kan uitleef.

_*Bestudeer hierdie week se les ter voorbereiding  vir Sabbat, 18 November._