---
title:  Sending aan die behoeftiges
date:  18/11/2023
---

### Skrifverwysings vir hierdie week se studie
Lukas 5:17-26, Johannes 5:1-9, Deuteronomium  10:19, Levitikus 23:22, Matteus 25:34-40 en Johannes 15:13.

> <p>Geheueteks</p>
> “En die Koning sal vir hulle antwoord: ‘Ek verseker julle: As julle iets hiervan vir een van my broers of susters gedoen het, selfs al was dit vir die heel eenvoudigste onder hulle, het julle dit vir Mý gedoen’” (Matteus 25:40, NLV).

Lukas 5:17-26 illustreer op ’n aantal wyses hoe God die behoeftiges bystaan. Soms gebruik die Here andere om ons te help, of andersom. Dit is soms uitdagende werk, hoewel dit uiters lonend is. Ons boots Jesus en sy aardse bediening na wanneer ons behoeftige persone help. Soms is dit maklik om te sien wie behoeftig is; ander kere, besonder moeilik. Hoe dit ook al sy, die Here roep ons om medewerkers in sy bediening aan alle behoeftiges, ongeag hul agtergrond, te wees. Die Bybel moedig ons aan om nader aan vreemdelinge te kom en hul vertroue te wen. Sodoende kan ons beter maniere ontdek om hulle by te staan in hul soeke na Jesus.

Hierdie week se tema, “Bediening aan die behoeftiges,” toon God se uitreikplan aan diegene wat op uiteenlopende maniere hulp benodig. Hierdie behoeftes kan liggaamlik, emosioneel, geldelik of selfs sosiaal wees; met die gevolg dat sommige uitgeworpenes in hul gesinne, families of gemeenskappe is. Ongeag die aard van diesulkes se behoeftes moet ons gereed wees om ons bes vir hulle te doen. Dit is ’n kernelement van ons Christenskap en van die aard van ons sending aan die wêreld.

_Bestudeer hierdie week se les ter voorbereiding vir Sabbat, 25 November._