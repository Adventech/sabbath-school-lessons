---
title:  Slegs Christus se metode
date:  20/11/2023
---

**Wat leer ons uit die volgende verhale oor die bediening aan die behoeftiges?**

`Joh. 5:1-9`

`Mrk. 1:23-28`

Ellen G. White sit Jesus se benadering tot persoonlike bediening — veral aan die behoeftiges — in ’n vyfstap-program om: “Christus se metode is die enigste manier om ware sukses in uitreikwerk te behaal. Die Heiland was tussen die mense omdat hy hul beswil op die hart gedra het. Hy was hulle openlik simpatiekgesind, het in hul behoeftes voorsien en het hul vertroue gewen. Daarna kom sy oproep: ‘Volg My’” (Ellen G. White, The Ministry of Healing, bl. 143).

Ten eerste moet ons sosiaal verkeer met die hulpelose, tyd met hulle deurbring en hulle leer ken. Hierdie dinge is in ’n poging om hul behoeftes te verstaan, met die oog op hulp. Kyk waar bevind Jesus Hom toe hy die man by Betesda genees. Hy was net mooi op die plek “waar daar baie gestremdes gelê het: blindes, kreupeles en lammes” (Joh. 5:3, NAB).

Ten tweede, moet ons andere simpatiekgesind wees. Soms is dit uitdagend omdat ’n mens geneig is om agterdogtig te wees en soms omdat party mense aangenaam optree ten einde jou vertroue te wen, net om later misbruik van jou te maak. Nietemin verwag die Here van ons om andere op ’n onbaatsugtige wyse simpatiekgesind te wees.

Die derde stap is om in hul behoeftes te voorsien. Dit vereis meer as net woorde. In naastediens — hetsy teenoor ’n vriend of ’n vreemdeling — moet ’n mens die daad by die woord voeg. Jesus het met die verlamde gepraat, gevra wat hy wou hê, waarna Hy ’n wonderwerk vir daardie man verrig het. In die verhaal van die man “met die gees van ’n onreine duiwel” het Jesus heeltemal beheer van die situasie geneem, om iemand te help wat glad nie self kon ingryp om sy situasie te verander nie.

Ten vierde moet ’n mens hul vertroue wen. Wanneer ’n mens by persoonlike bediening betrokke is, boesem jou [opbouende] woorde en jou hulp vertroue in. Wanneer jy uiteindelik oor Jesus begin praat, is hulle dus meer ontvanklik. Jesus wou nie net die mense liggaamlik genees nie, Hy wou hulle ook die ewige lewe in Hom skenk (lees Joh. 10:10).

Die laaste stap is om hulle na Jesus te lei. Dit vereis geloof, beide van jou en van die persoon wat jy help.

`Die gemiddelde gelowige kan nie die soort wonderwerke doen wat Jesus verrig het nie. Op watter maniere kan ons nietemin steeds die behoeftiges bedien?`