---
title:  Liefde van Bo
date:  23/11/2023
---

Soos ons almal maar al te goed weet, is die behoeftes nimmereindigend. As jy bereid is om andere te help, oorval die geleenthede jou. Of dit nou boesemvriende of vlugtelinge in ’n verre land is — mense verkeer in nood. Ons moet soveel as moontlik ons uiterste bes doen om andere te help. Regdeur sy aardse bediening het Jesus diegene gehelp wat nie hulself kon help nie. Soms het Hy die leiding geneem en na die behoeftiges uitgereik. Ander kere het vriende die leiding geneem, soos die mans wat die verlamde man deur ’n gat in die dak laat afsak het om hom by Jesus uit te bring.

> <p></p>
> “Die beste bewys van liefde is wanneer iemand vir sy vriende sterf sodat sy vriende kan lewe” (Joh. 15:13, ABA).

`Hoe pas ’n mens hierdie beginsel in jou persoonlike bedieningswerk toe?`

’n Sendelinggesin het ses jaar lank in Trinidad en Tobago deurgebring, waarvan die eerste drie jaar in ’n oorwegend Hindoe- en Moslemgemeenskap was. Baie Hindoes het gekla omdat Christene nie die jaarlikse Pongalfees (’n dankseggingsfees) saam met hulle wou vier nie. Op ’n dag het die Sendelinggesin toe hul nuwe Hindoevriend se feesvieinge bygewoon. Sodoende het hulle Jesus se voorbeeld gevolg: wanneer sy vriende hom na ’n feesmaal genooi het, het Hy dit bygewoon. Om die waarheid te sê, Hindoeïsme leer dat besoekers en vriende die gasheer se huis tot seën is.

Kom laat ons in hierdie komende week met andere bevriend raak deur die seëninge wat ons in daardie persone se lewens kan bring. Ten eerste moet jy insae in die aard en samestelling van jou gemeenskap, dorpie of stad verkry. Weet jy van enige vlugtelinge of immigrante wat daar woon? Wat van die haweloses? Ken jy elkeen by die naam? Om met ’n vreemdeling bevriend te raak, is nooit maklik nie, ongeag jou persoonlike omstandighede. Kom ons bid en vra die Here om ons te help. Hy ken almal. Hy ken ook die vreemdeling waarmee jy bevriend kan raak. Onthou egter, die doel van dié taak is vriendskap, en deur daardie vriendskap lei jy daardie persoon na die Here, die God wat help.

`Uitdaging: Vind ’n bietjie uit oor buitelanders of nie-Christene in jou land. Joshuaprojects.org is ’n goeie plek vir demografiese inligting oor etniese, godsdienstige en taalgroepe in jou land.`

`Uitdaging 2.0: Identifiseer iemand in jou invloedsfeer. Begin gereeld virdaardie persoon bid nadat jy die volgende vrae beantwoord het: Is dié persoon ’n vriend volgens Jesus se vriendskapsmodel? Weet ek wat sy of haar behoeftes is? Hoe kan ek dié persoon na Jesus lei vir genesing?`