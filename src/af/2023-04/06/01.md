---
title:  Motiverings en voorbereidings vir sendingwerk
date:  04/11/2023
---

### Skrifverwysings vir hierdie week se studie
Lukas 24:1-12 en 24:36-49, Handelinge 1:12-26, Hebreërs  10:24 en 25, Handelinge 2:1-41 en 1 Korintiërs 11:1

> <p>Geheueteks</p>
> “‘Dit is die betekenis van die woorde wat Ek vir julle gesê het toe Ek nog by julle was, naamlik dat alles vervul moet word wat in die wet van Moses en in die profete en psalms oor My geskrywe is’” (Lukas 24:44, NAB).

Aan die Filippense skryf Paulus: “Daar is wel party wat Christus verkondig omdat hulle jaloers op my is en iets teen my het, maar ander doen dit met opregte bedoelings. Laasgenoemdes verkondig Christus omdat hulle my liefhet en weet dat dit my taak is om die evangelie te verdedig; maar eersgenoemdes maak Christus bekend uit selfsugtige en onsuiwere bedoelings. Hulle oogmerk is om die gevangenskap vir my nog swaarder te maak. Maar wat maak dit saak? In elk geval, of dit met bybedoelings is of in opregtheid, op allerhande maniere word Christus bekend gemaak, en daaroor is ek bly” (hfst. 1:15-18, NAB).

Kragtige woorde hierdie! Dit maak nie saak of mense dit “met bybedoelings of in opregtheid” doen nie. Feit bly staan, Christus word verkondig. Dit is wat vir Paulus belangrik was. Wat is ons dryfveer vir die prediking van Christus, vir sendingwerk, vir uitreik na ons medemens met die blye boodskap? Ideaal gesien behoort dit die liefde en ’n soeke na die waarheid te wees — nie selfsugtige ambisie, jaloesie of tweespalt nie.

Nou wat is sommmige van die dryfvere vir die prediking van Christus, en wat is sommige van die voorbereidings wat daarvoor getref word?

Ten einde die twee noodsaaklike komponente van sendingwerk — motivering en voorbereiding — beter te verstaan, bekyk ons die week enkele gebeure in die vroeë Christelike kerk.

_*Bestudeer hierdie week se les ter voorbereiding vir Sabbat, 11 November._