---
title:  Vir verdere studie
date:  10/11/2023
---

Ons sendingwerk moet spruit uit ons innige liefde en opregte dankbaarheid vir die dinge wat Jesus reeds vir ons gedoen het en steeds vir ons doen. Enige ander dryfveer is dwaasheid. Verdiep jou voortdurend in die Woord en bly in pas met die Woord — dit is die geheim tot suksesvolle uitreikpogings en evangelisasie.

“Ons lewens moet nou verweef met dié van Christus wees. Uit Hom moet ons aanhoudend [krag] put, deel aan [sy liggaam] hê, aan die Lewende Brood wat uit die hemel gekom het. Uit die fontein wat altyd varswater bied, wat voortdurend ’n oorvloed skatte voortbring, [moet ons skep]. As ons die Here altyd voor oë hou en toelaat dat ons wese met danksegging en lofprysing uitreik na Hom, sal ons voortdurend ’n varsheid in ons geestelike lewens smaak. Ons gebede sal soos ’n gesprek wees, asof ons praat met ’n vriend. Dan sal die Here sy verborgenhede persoonlik aan ons bekend maak. Ons sal dikwels die soete vreugde van Jesus se teenwoordigheid kennelik ervaar. Wanneer Hy nader kom om met ons te praat, soos met Henog van ouds, steek dit dikwels ’n vreugdesvuur in ons harte aan. Wanneer die Christen dit waarlik belewe, bespeur ’n mens by daardie gelowige ’n eenvoud, nederigheid, sagmoedigheid en beskeidenheid wat aan almal toon met wie hy te doen het, dat hy by Jesus was en aan sy voete geleer het” (Ellen G. White, Christ’s Object Lessons, bl. 129 en 130).

“In ’n selfgesentreerde lewe is daar geen sprake van groei of vrugbaarheid nie. As jy Christus as jou persoonlike Saligmaker aanvaar het, moet jy die eieek agterweë laat en ander probeer help. Praat van Jesus se liefde, vertel [andere van sy selfopofferende kruisdood ter wille daardie persone]… Namate jy die Gees van Christus ontvang – daardie gees van onbaatsugtige liefde en naastediens – sal jy [geestelik] groei en vrugte dra… Jy sal toeneem in die geloof. Jou oortuiging sal verdiep en jou liefde sal vervolmaak word” (Christ’s Object Lessons, bl. 67 en 68).

**Vrae vir bespreking**:

`Hoe verstaan jy Paulus se woorde in Filippense waar hy praat van Christus wat uit jaloesie, wedywering of selfsugtige ambisie verkondig word? Hoe gemaak om hierdie verkeerde dryfvere vry te spring? `

`Hoe het jy al die Here en sy liefde as ’n werklikheid beleef? Met ander woorde: kan jy, op grond van persoonlike belewenis, in alle eerlikheid van die goedheid en liefde van God getuig? Wat is jou eerlike getuienis op die oomblik?  `

`Moes jy al wag op die Here. Dink aan jou eie ervarings in dié verband. Watter lesse het jy daaruit geput oor vertrou op die Here en oor geloof in die algemeen? `