---
title:  Bediening aan die rykes
date:  29/11/2023
---

`Lees Matteus 19:16-22. Watter lesse kan ons uit hierdie Bybelverhaal put; ’n verhaal waarin iemand, in teenstelling met Nikodemus, nie Jesus as Heer en Heiland aanvaar nie?`

Die gesprek tussen Jesus en die ryk jongman toon die grootse gevare wat rykdom soms inhou. Let op die Meester se woorde: “‘Ek stel dit nog sterker: Dit is makliker vir ’n kameel om deur die oog van ’n naald te kom as vir ’n ryke om in die koninkryk van God te kom” (Matt. 19:24, NAB). Dit beteken natuurlik nie dat redding onmoontlik vir rykmense is nie, maar wel dat hulle uiters versigtig moet wees aangesien hul rykdom ’n wesenlike hindernis vir verlossing kan wees.

Uiteindelik beland die rykes en die armes op dieselfde plek: die graf. Rykmense se behoefte aan verlossing is dus net so groot as andere s’n. Geld kan vele dinge koop. Kwytskelding van die [eerste] dood is egter nie een van hulle nie. Kwytskelding van die [ewige] dood [is wel beskikbaar], hoewel dit nie gekoop kan word nie. Dit is ’n gawe, wat Jesus vrylik bied aan enigeen wat dit gelowig aanvaar. “‘Ek is die opstanding en die lewe. Wie in My glo, sal lewe, al sterwe hy ook’” (Joh. 11:25, NAB).

`Lees Lukas 19:1-10. Om watter rede het hierdie verhale ’n ander uiteinde as dié van die ryk jongman gehad?`

Gelukkig reageer Saggeus heeltemal anders op Jesus as die ryk jongman. Let op die feit dat Jesus nie vir Saggeus aansê om sy besittings te verkoop en die opbrengste aan die armes te gee, soos dit die geval met die ryk jongman was nie. Jesus het bes moontlik geweet hoe verknog die jongman aan sy geld was en verklaar die Meester se uiteindelike woorde aan hom. Hou egter in gedagte dat ons nie weet wat Jesus alles in Saggeus se huis gesê het nie. Hoe dit ook al sy, dit het Saggeus tot inkeer gebring. Hy het duidelik besef dat hy sy lewe moes verander, veral betreffende sy houding oor geld en besittings.

`“’Wat sal dit ‘n mens help as help as hy die hele wêreld as wins verkry maarsy lewe verloor, of wat sal ‘n mens gee in ruil vir sy lewe?’” (Matteus 16:26, NLV). Wat behoort Jesus se woorde vir ons te sê?`