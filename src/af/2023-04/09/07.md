---
title:  Vir verdere studie
date:  01/12/2023
---

Lees die volgende gedeeltes uit Ellen G. White se geskrifte: “Ministry to the Rich” (bl. 209-216) in die boek, The Ministry of Healing; asook “Captive Maid Shows Concern for Naaman” (bl. 337) in die boek, Reflecting Christ.

Jesus se liefde vir die armes is presies dieselfde as vir dié met geld, mag en aansien. Vir beroemdes en bedelaars het Hy gesterf. Jesus weet hoe om die maghebbers en rykes se harte te wen. Nietemin waarsku Hy ons dat “‘Dit… makliker vir ’n kameel [is] om deur die oog van ’n naald te kom as vir ’n ryke om in die koninkryk van God te kom’” (Mrk. 10:25, NAB). Vandeesweek is ons voor die uitdaging gestel om persone met invloed, rykdom en mag met die evangelie van Jesus Christus te bereik. Hulle behoefte aan verlossing is net so groot soos enige ander persoon. Die rykes en maghebbers meen waarskynlik dat hul rykdom [en invloed] hulle “sekuriteit” bied en daarom besef hulle ongelukkig nie daardie behoefte nie.

“Veelbesproke is ons pligsversuim teenoor die armes, maar wat van die rykes? Behoort ons nie ook ’n bietjie aandag aan hulle te skenk nie? Baie beskou hierdie klas as ’n hopelose saak… Duisende rykes is reeds graf toe sonder om die evangelie-wekroep te hoor. Ten spyte van die rykes se oënskynlike apatie dra baie van dié mense ’n sware gemoedslas” (Ellen G. White, The Ministry of Healing, bl. 210).

**Vrae vir bespreking**:

`Jesus het die skeidsmure van kaste en klas afgebreek toe Hy tydens sy aardse sending ryk en arm bedien het. Dink egter aan die gaping tussen die rykes en die armes wat so ’n ingeburgerde deel van die wêreldwye samelewing is. Die vraag is net: hoe hanteer ons as Adventiste hierdie gaping? `

`Let op Jesus se woorde: “‘Die man by wie daar tussen die onkruid gesaai is, is hy wat die woord hoor, maar die bekommernis van die lewe en die verleidelikheid van rykdom verstik die woord, en dit bly sonder vrug’” (Matt. 13:22, NAB). Wat bedoel Jesus met die sinsnede, “die verleidelikheid van rykdom?” Waarom hoef ’n mens nie noodwendig ryk te wees om voor die verleidelikheid van rykdom te swig nie? `

`Bespreek die vraag aan die einde van  se les tydens klastyd, naamlik dat kennis van die waarheid nie dieselfde as redding deur die waarheid is nie. Waarom is hierdie onderskeid so belangrik vir die gelowige? As kennis van die waarheid opsigself nie verlossing bring nie, wat bring dit wel?   `

`Aan watter ander redes kan jy dink vir die ryk jongman se verwerping van Jesus teenoor Saggeus se aanvaarding van die Meester?  `