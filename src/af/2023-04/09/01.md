---
title:  Sending aan die maghebbers en invloedrykes
date:  25/11/2023
---

### Skrifverwysings vir hierdie week se studie
Daniël 4, 2 Konings 5:1-19, Johannes 3:1-12 en 7:43-52, Matteus 19:16-22, asook Johannes 19:38-42.

> <p>Geheueteks</p>
> ‘“Wat sal dit ‘n mens help as help as hy die hele wêreld as wins verkry maar sy lewe verloor, of wat sal ‘n mens gee in ruil vir sy lewe?”’ (Matteus 16:26, NLV).

Hoewel die [onderskeie] Bybel[dele] — d.w.s. die Woord van God — duisende jare gelede geskryf is, is dit ’n openbaring van God se waarheid aan die wêreld. Een van die vele waarhede in sy Woord is dié oor die aard van die mens. Ongeag of dit die mense van sewende-eeuse Judea was of dié van 21ste-eeuse Brasilië is — ons is almal basies dieselfde: ons is sondaars behoeftig aan God se genade.

Dit sluit die maghebbers en rykes in. In Bybelse tye was hierdie twee groepe basies dieselfde as hul hedendaagse eweknieë; veral m.b.t. die strewe na roem, rykdom en mag; en dikwels (maar nie altyd nie) ten koste van die weerlose mense in die samelewing. Tog is die Here net so besorg oor die verlossing van die maghebbers en rykes as oor dié van die swakkes en die behoeftiges. ’n Mens lees van vele Bybelfigure met aansien, mag of geld (of al drie), en hoe die Here hulle tot seën van die wêreld gebruik het. Abraham, Isak, Job, Salomo en Josef is slegs enkele van hierdie aangrypende voorbeelde.

Hierdie week bekyk ons God se sending aan die maghebbers en rykes. Reis saam met ons deur die Bybel en kyk hoe God bepaalde Bybelfigure bereik het, asook hoe die Here vandag Sewendedag-Adventiste roep en voorberei om aan hierdie persone te getuig.

_*Bestudeer hierdie week se les ter voorbereiding vir Sabbat, 2 Desember._