---
title:  Sending aan die maghebbende invloedrykes
date:  30/11/2023
---

Jesus het geweet hoe om bevriend te raak met die maghebbende invloedrykes. Baie van hulle het Hom bewonder en respek vir Hom gehad, hoewel baie [van hulle] Hom terselfdertyd verag het. Die invloedrykes wat by Jesus kom aanklop het, kon seker aanvoel dat Hy vir hulle omgegee het. Neem ook in ag dat baie van die invloedrykes en maghebbers nie dadelik of openlik na Jesus gekom het nie. Nee, hulle wou eers seker maak of Jesus inderdaad die Seun van God was: Nikodemus en Josef van Arimatea is albei sulke voorbeelde.

`Lees Matteus 27:57-60 (lees ook Mrk. 15:43-47, Luk. 23:50-53 en Joh. 19:38-42). Jesus se lewe en prediking het duidelik inslag by hierdie rykman gevind. Hoe het die Here hom in sy diens gebruik en wat leer ’n mens daaruit?`

Dit is die eerste keer dat die naam van Josef van Arimatea hier genoem word.  Sy skielike verskyning, so te sê uit die niet, help om ’n bepaalde profesie te vervul. In die verlede het God sy doel deur rykmense bereik en Hy doen dit vandag steeds. Ons behoort dus ook sendingwerk onder diesulkes te doen.

Die moeilikste deel wanneer ’n mens bevriend raak met invloedryke persone, is gewoonlik reg aan die begin — die oomblik dat jy hul aandag probeer kry. Dit is gewoonlik beter om nie opdringerig te wees nie. Nee, laat hulle na jou toe kom. Dit is wat Jesus gedoen het. So het hulle dan sy boodskap, genesing en Goddelike krag persoonlik beleef en kon hulle eerstehands daarvan getuig. Agter die skerms het hulle tot die oortuiging gekom dat Hy waarlik die Seun van God is.

Invloedryke persone sal om verskeie redes by opregte pogings tot bediening betrokke raak. Hulle wil, byvoorbeeld, deel wees van iets wees wat mense se lewens ten goede verander. Sodoende kan hulle terselfdertyd hul eie lewens verander. Dit kom die invloedrykes en maghebbers handig te pas: daar word in hul behoeftes voorsien, maar sonder dat die ganse wêreld daarvan vertel word.

Die tweede fase in ’n mens se pogings om met die invloedrykes bevriend te raak, is om te begin met ’n bediening wat op diesulkes afgestem is sodat hulle deel van God se sending aan die mensdom kan wees. Bestee tyd, moeite en geld aan die [emosionele en geestelike] welstand van rykes en maghebbers in die samelewing.

`Uitdaging: Dink aan iemand wat ’n magsposisie beklee – ’n ongelowige [ofandersgelowige] — met wie jy dikwels te doen het. Plaas sy of haar naam opjou daaglikse gebedslys.`

`Uitdaging 2.0: Rig ’n brief of ’n e-pos aan iemand wat ’n invloedryke persoonis — selfs al is dit iemand wat jy nog nooit ontmoet het nie — en sê dat jyvir hom of haar bid.`