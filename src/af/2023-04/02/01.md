---
title:  'God se sending aan ons: Deel 2'
date:  07/10/2023
---

### Skrifverwysings vir hierdie week se studie
Johannes 20:21 en 22; Matteus 28:16-20; Openbaring 14:6 en 7; Deuteronomium 7:6, 11 en 12; Openbaring 7:9 en 10.

> <p>Geheueteks</p>
> “Gaan dan heen, maak dissipels van al die nasies, en doop hulle in die Naam van die Vader en die Seun en die Heilige Gees” (Matteus 28:19, OAB).

“God as ’n God van Sending” — die Skrif is deurspek van hierdie tema. Dit verbind al die dele in die verhaal van die mensdom en toon God se doel met sy skepping aan. Wat meer is, dit bring Goddelike openbaring en ’nbelangrike doelstelling byeen: die herstel van die beeld van God in sy gevalle kinders (vgl. Kol. 3:9 en 10, 1 Joh. 3:2).

God se sending funksioneer ook as die raamwerk waarbinne die Bybel — sy Woord aan die mensdom — gelees en verstaan behoort te word. Met die lees van die Bybel bespeur die gelowige ’n God wat doelbewus uitreik na die mens. Sonde het skeiding tussen Hom en die mens gebring (Jes. 59:2). Deur sy sending hou die Here egter aan om die band tussen ons en Hom te herstel, totdat die glorieryke dag aanbreek waaroor Hy sê: “Kyk, Ek maak alles nuut” (Op. 21:5, NAB).

Intussen verkies Hy om Homself op so ’n wyse aan ons te openbaar dat ons sy aard en wese, asook sy doel met die mens, beter kan verstaan. Bowenal, op so ’n manier dat ons ’n ware en blywende vriendskap met Hom kan hê. Met ander woorde: ons leer Hom nie net ken nie, maar deel ook met andere die belewenis wat ons met Hom en sy reddende liefde het.

Deur die Bybel kom die boublokke van God se sending — m.a.w. die presiese aard van sy sending aan die mens — aan die lig.

_*Bestudeer hierdie week se les ter voorbereiding vir Sabbat, 14 Oktober._