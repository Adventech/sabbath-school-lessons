---
title:  Geroepe tot sendingwerk
date:  14/10/2023
---

### Skrifverwysings vir hierdie week se studie
Genesis 11:1-9 en 12:1-3, Daniël 9:24-27, Matteus 1:21, Genesis 12:10 tot 13:1, Handelinge 8:1-4 en 1:8.

> <p>Geheueteks</p>
> “‘Maar wanneer die Heilige Gees oor julle kom, sal julle krag ontvang en oral mense eerstehands van My vertel — in Jerusalem, oor die hele Judea, in Samaria, en tot in die uithoeke van die aarde’” (Hand. 1:8, NLV).

Soms neem die Here ’n mens buite jou gemaksone en maak jou sy getuie. Soms gebruik Hy daardie transformatiewe oomblik om ’n bepaalde doelstelling te bereik, soos toe die mense by die toring van Babel verstrooi is. “Met hierdie verstrooiing is die aarde bevolk. Die Here se doelwit is bereik met die einste plan waarmee mense die Godsplan wou fnuik” (Ellen G. White, Patriarchs and Prophets, bl. 120). Later het Abrahamn sy geboorteland vir ’n ander verruil (Gen. 12) ten einde as getuie op te tree. Die dissipels van Jesus se getuienis was aan die begin tot hul volksgenote beperk (Hand. 3) maar het mettertyd na andere uitgekring (hfst. 8:1-4). In Handelinge 1:8 beklemtoon Jesus ’n [belangrike] beginsel vir evangelisasiewerk: sy dissipels begin plaaslik, in Jerusalem, brei dan uit na Samaria, en gaan uiteindelik tot in die uithoeke van die aarde.

Selfs al verlaat ’n mens nie jou geboorteland nie, begeer die Here steeds dat gelowiges na die mense om hulle sal uitreik. In ’n stadium het die kerk in Jerusalem selfingenome begin raak. Toe kom die vervolging en verstrooi die Christene. Hierdie rampspoedige gebeurtenis, wat weliswaar pyn en lyding gebring het, het egter die sneller vir die wêreldwye verkondiging van die blye boodskap geword.

_*Bestudeer hierdie week se les ter voorbereiding van Sabbat, 21 Oktober._