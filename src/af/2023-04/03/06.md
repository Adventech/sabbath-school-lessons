---
title:  Begin daar waar jy jou nou bevind
date:  19/10/2023
---

`Lees Handelinge 1:8. Watter beginsel het Jesus aan die hand gedoen vir wanneer ’n mens uitreik na andere en getuig?`

Hier gee Jesus ons ’n belangrike beginsel. Dit toon hoe sy dissipels — diegene wat oor (en van) die blye boodskap getuig —veronderstel is om op te tree. Die verkondiging van die waarheid het nie ten doel om andere te oortuig hoe verkeerd hulle is nie. Nee, dit is die verkondiging van Jesus soos Hy in die drie-engeleboodskap van Openbaring 14:6-12 uitgebeeld word.

Nietemin bevat die woorde van Jesus in Handelinge 1:8 ’n aantal beginsels vir die verkondiging van die evangelie.

Ten eerste sê Hy: “‘julle sal my getuies wees in Jerusalem’” (NAB). Hoewel ons dit reeds genoem het, is dit nie ’n slegte idee om dit te herhaal nie: ons moet in die plek waar ons fisies woon [en werk] vir Jesus getuig. Hierdie plekke sluit moontlik die volgende in: in gesinsverband, die gemeente, die woonbuurt, asook die plaaslike gemeenskap. Die eerste getuienissfeer is die plek waar jy jou daagliks bevind — die alledaagse beleweniswêreld waarin die Here ’n mens geplaas het, d.w.s. by die huis of by die werk — en om daar Christus te verkondig aan diegene wat na-aan jou is. Dit kan gesinslede (’n lewensmaat of kinders) of selfs familielede (bloedverwante met hul eie gesinne) wees. Dit kan ook kerkmense, kollegas, bure of mense van die plaaslike gemeenskap wees.

Party mense stel net belang in oorsese sendingwerk, in eksotiese kulture. Tog getuig hulle nie aan die mense om hulle nie. Ons moet begin in die alledaagse sfeer en daarvandaan uitbeweeg soos die Here lei.

Daarna kom “‘in die hele Judea en in Samaria’” (Hand. 1:8, NAB). Hier bevestig Jesus opnuut ’n belangrike werklikheid betreffende uitreikwerk: dat dit kultuurgrense oorsteek. Met die bekende as vertrekpunt, roep die Here ’n mens soms na minder bekende plekke en sfere; om daar aan mense van ander sosiale, etniese en religieuse groepe te getuig. As ek uitreik na mense wat basies aan dieselfde etniese of taalgroep as ek behoort, verloop die getuienisproses makliker omdat ’n mens minder kultuurverskille het om te oorbrug. In party wêrelddele bestaan die kerk uit persone van ’n enkele ‘clan’ of stam. Volgens Jesus se opdrag aan sy eerste dissipels [wat ook vir alle dissipels daarna geld], is dit van kardinale belang dat ons, as sy getuies, buite ons gemaksones beweeg en ons hulpbronne inspan vir homogene groepe soos dié. Hulle benodig ook Jesus se boodskap.

`Uitdaging: Identifiseer en stel ‘n lys op van groepe met spesiale behoeftes injou plaaslike gemeenskap, groepe na wie die gemeente nog nie daadwerklikuitgereik het nie.`

`Uitdaging 2.0: Begin om vir die volgende te bid: dat jy in die afsienbaretoekoms met ’n uitreikprojek onder die geïdentifiseerde groepe sal begin.`