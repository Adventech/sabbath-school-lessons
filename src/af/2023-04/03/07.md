---
title:  Vir verdere studie
date:  20/10/2023
---

Lees die volgende gedeeltes uit Ellen G. White se boek, The Acts of the Apostles: “The Great Commission” (bl. 25-34) en “A Seeker for Truth” (bl. 131-142).

“Voor sy hemelvaart gee Jesus sy [groot] opdrag aan die dissipels. Hy stel hulle as eksekuteurs van sy testament aan, waarvolgens die skatte van die ewige lewe aan die wêreld bemaak word. ‘Julle is getuies dat ek my lewe ter wille van die wêreld opgeoffer het,’ sê Hy vir hulle. ‘Julle het al my pogings ten bate van Israel gesien. Hoewel my volk nie na my toe wou kom sodat hulle die lewe [in oorvloed] kon hê nie, hoewel priesters en heersers met My gemaak het soos hulle lus het, hoewel hulle My verwerp het, kry hulle nietemin ’n laaste kans om My as die Seun van God te aanvaar. Julle het gesien hoedat ek almal wat na My toe kom en hul sondes bely, vrylik ontvang. Ek sal enigeen wat na My toe kom, nooit verwerp nie. Aan julle — my dissipels — vertrou ek hierdie boodskap van genade toe. Dit moet onder Jode en nie-Jode verkondig word – eers aan Israel en dan aan alle nasies, tale en volke. Almal wat tot die geloof kom, moet in een kerk saamgebring word’” (Ellen G. White, The Acts of the Apostles, bl. 27 en 28).

Jesus se opdrag aan sy dissipels is duidelik: “‘Gaan dan na al die nasies toe enmaak die mense my dissipels’” (Matt. 28:19, NAB). Dit gaan dus beslis oor uit-reikna andere, veral na ander nasies.

“Jesus se opdrag om die wêreld te evangeliseer is die groot handves vir sendingwerk in Christus se koninkryk. Die dissipels moes erns met sieleredding maak, deur die uitnodiging van God se genade aan almal te bring. Hulle moes nie wag totdat die mense na hulle gekom het nie. Nee, hulle moes hul boodskap na die mense neem” (Ellen G. White, The Acts of the Apostles, bl. 28).

“In hierdie wêreld is baie mense nader aan die koninkryk van God as wat ons dink. [Ja], op hierdie donker, sondige planeet het die Here vele kosbare edelstene na wie die Here sy boodskappers se skrede rig. Oraloor is diegene wat standpunt vir Christus sal inneem. Baie het ’n hoër agting vir die wysheid van God as vir enige aardse voordeel en sal getroue ligdraers [vir Christus] word… Oortuig dat Petrus se optrede die vervulling van die Godsplan was, en dat hul vooroordele en eksklusiwiteit geheel en al strydig met die gees van die evangelie was, het hulle lof aan God gebring en gesê: ‘God het selfs mense wat nie Jode is nie, tot inkeer gebring om aan hulle die lewe te gee’ [Hand. 11:18, NAB]. So dan, sonder enige voorval, is vooroordeel beëindig. Die eksklusiwiteit wat deur oorgelewerde gebruike tot stand gebring is, is laat vaar; en die weg is gebaan vir die evangelie om aan nie-Jode verkondig te word” (Ellen G. White, The Acts of the Apostles, bl. 140-142).

**Vrae vir bespreking**:

`Hoe definieer jy die woord “sending” in jou alledaagse doen en late?`

`Op watter maniere kan jy daagliks ’n sending-gerigte houding hê en ook sending-gerig optree? Hoe kan jy meer sending-gerig in die uitvoer van jou daaglikse pligte wees?`

`Hoe belangrik is selfondersoek, en om te vra vir krag van omhoog? Wil jy ontslae raak van jou vooroordeel teenoor mense wat anders as jy is? Hoe belangrik is selfsondersoek in dié verband en om die Here vir die nodige krag te vra?`