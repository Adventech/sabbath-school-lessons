---
title:  Vir verdere studie
date:  03/11/2023
---

Ellen G. White rig ’n sterkbewoordewaarskuwing aan elkeen wat dit moeilik vind om aan Jesus se oproep totevangelisasie gehoor te gee.

“Diegene wat nie hierdie werk doen nie en dan met allerhande verskonings vorendag kom, word nie van hul plig gevrywaar nie. Hulle verkies om nie hierdie werk te doen nie en verwaarloos sodoende die siele vir wie Christus gesterf het. Hulle versuim hul Godgegewe plig. In die hemelse boeke word ‘ontroue dienaars’ langs hul name geskrywe. Werk die predikant net soos die Heiland — om ander tot seën te wees, om hulle te onderskraag — wanneer hy afsydig is teenoor diegene wat na sy bediening smag? Diegene wat sosiale omgang met ander vermy, word egosentries. Om kontak met medegelowiges te hê en met hulle te kommunikeer, is juis wat diesulkes benodig; sodat hulle hul geestelike toestand kan besef en kan leer hoe om die kudde van God weiding te gee, om aan elkeen sy porsie op die bestemde tyd te gee. Diegene wat versuim om hierdie werk te doen, toon daarmee ’n behoefte aan morele herlewing. Sodra dit gebeur, sal diesulkes besef dat hulle [inderdaad] versuim het om hul kant te bring” (Ellen G. White, The Advent Review and Sabbath Herald, 30 Augustus 1892).

Dit is ’n sterkbewoorde vermaning dié waarin die groot waarde wat God aan sendingwerk heg, beklemtoon word. Tog verwerp die Here nie sy kinders nie. Ons het dus rede tot hoop. “Dit was ’n gewigtige taak wat God Jona opgelê het, met baie verantwoordelikheid. Tog was die Een wat hom gestuur het ook in staat om sy dienskneg deur te dra en sukses te gee. As die profeet net die Here onvoorwaardelik gehoorsaam wou wees, sou hy vele onaangename ervarings vrygespring het, en sou hy ryke seëninge gesmaak het. Nietemin het die Here nie vir Jona in sy uur van wanhoop versaak nie. Deur ’n reeks beproewinge en vreemde bestierings is die profeet se vertroue in God en in sy oneindige vermoë om te red uiteindelik herstel” (Ellen G. White. Prophets and Kings, bl. 266).

Net soos Jona is dit dalk vir ons makliker om verskonings uit te dink as om by sendingwerk te betrokke te raak. Die redes vir hierdie verskonings is vele. Tog is ons oproep tot evangelisasie net so spesifiek as dié wat Jona ontvang het. Die vraag is net: wat sal ons reaksie daarop wees?

**Vrae vir bespreking**:

`Met watter verskonings het jy al vorendag gekom ten einde sendingwerk te vermy? Wat is jou Nineve? `

`Dink net hoe kosbaar die waarheid is wat ons as Sewendedag-Adventiste het. Hoe geseënd is ons om hierdie waarhede te kan ken! Wat verhoed dat jy hierdie gekoesterde waarhede met andere deel?  `

`Hoe oorkom ’n mens, deur die genade van die Here, die vrese wat jy oor getuig vir Christus en uitreikwerk het? `