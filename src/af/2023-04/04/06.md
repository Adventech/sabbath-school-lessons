---
title:  Onderwerping aan die Here se wil
date:  26/10/2023
---

`Lees Genesis 12:1-9. Wat leer ’n mens uit hierdie verse oor onderwerping aan die wil van God, selfs wanneer die pad vorentoe onduidelik is?`

Een van Abraham se hoofeienskappe was dat hy hom aan die wil van God onderwerp het. Al sy ervarings met God word daardeur gekenmerk.

_Sy roeping:_ God se roeping aan Abraham was besonder uitdagend: “Die Here het vir Abram gesê: ‘Trek uit jou land uit, weg van jou mense en jou familie af na die land toe wat Ek vir jou sal aanwys’” (Gen. 12:1, NAB). Toe hy ’n stem uit die hemel gehoor het, kon hy dit as ’n blote hallusinasie afgemaak het. Hy kon dit selfs teëgegaan het, deur te sê: “Ek wil nie gaan nie. Ek hou van my geboorteland.”Toe die Here vir hom sê, “‘na die land wat Ek jou sal aanwys,’” het Abraham seker gedink: wat ’n vreemde manier om ’n bestemming te beskrywe! Nietemin het hy die roeping aanvaar. Hy het sy wil aan dié van God onderwerp, en sy ouerhuis en geboorteland verlaat: “Abram het toe weggetrek soos die Here hom beveel het” (Gen. 12:4, NLV).

_Die keuse oor grondgebied:_ Lot en Abraham se dienaars het stry oor weiland gekry. Tog was Abraham nie die soort mens vir ’n familiefete of bloedvergieting nie. Hy onderwerp hom aan God se wil en die Here seën hom: “Nadat Lot van Abram af weg is, het die Here vir Abram gesê: ‘Kyk tog rond, kyk van hier af waar jy is, na die noorde en die suide, na die ooste en die weste. Die hele land wat jy sien, gee Ek vir altyd aan jou en jou nageslag’” (Gen. 13:14 en 15, NAB).

_Vernietiging van Sodom en Gomorra:_ Toe die Here dié twee stede se lot aan hom bekend gemaak het, probeer die liefdevolle Abraham om hierdie stede te red. Aangesien daar nie eers tien regverdige persone in Sodom en Gomorra was nie, is die stede verwoes. Abraham onderwerp hom toe aan die wil van God en aanvaar die Here se oordele oor daardie stede.

Die Here kon Abraham gebruik omdat die patriarg hom in alle omstandighede aan God onderwerp het. Die hedendaagse gelowige behoort sy voorbeeld te volg.

`Uitdaging: In die stede het ons met baie struikelblokke te kampe wanneer dit by die paslike en doeltreffende prediking van die evangelie kom. Ons behoort om Goddelike ingryping te pleit.`

`Uitdaging 2.0: Dink aan iemand wat dieselfde moeilike situasie as jy eerstehands beleef. Reik op ’n manier uit na daardie persoon en sê dat jy vir hom of haar bid. Vra die Here hoe jy moet maak om daardie persoon te help.`