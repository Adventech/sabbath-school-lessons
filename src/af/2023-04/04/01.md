---
title:  Die uitdra [uitleef] van God se sending
date:  21/10/2023
---

### Skrifverwysings vir hierdie week se studie
Genesis 18, Jakobus 5:16, Romeine 8:34, Hebreërs 7:25, Genesis 19:1-29 en 12:1-9.

> <p>Geheueteks</p>
> “’n Nuwe gebod gee Ek julle, dat julle mekaar moet liefhê; soos Ek julle liefgehad het, moet julle ook mekaar liefhê. Hieraan sal almal weet dat julle my dissipels is, as julle liefde onder mekaar het” (Johannes 13:34 en 35, OAB).

Abraham het van meet af aan begeer om ’n werktuig in God se sending aan die mensdom te wees. Hierdie waarheid bespeur ’n mens byvoorbeeld in Genesis 18, waar die Here hom waarsku oor die lot wat Sodom en Gomorra te beurt sou val. Let op Amos se woorde: “Want die Here Here doen niks tensy Hy sy raadsbesluit aan sy knegte, die profete, geopenbaar het nie” (hfst. 3:7, OAB). In die verhaal van Sodom en Gomorra is Abraham een van “sy knegte, die profete.”

Dit was in die warmste deel van die dag en Abraham was besig om te rus, toe hy drie reisigers in die verte gewaar. “Abraham het sy gaste vir drie moeë reisigers aangesien en sou nooit kon dink dat die Een wat hy sonder sonde kan aanbid onder hulle was nie” (Ellen G. White, Patriarchs and Prophets, bl. 138 en 139).

Abraham het egter in ’n ommesientjie persoonlik by God se sending betrokke geraak. Soos blyk uit hierdie hoofstuk, behels sy betrokkenheid in dié tyststip om voorbidding vir die mense van Sodom en Gomorra te doen. D.w.s. hy wou sien of hierdie mense dalk, ten spyte van hulself, gered kon word. Is dit nie, per slot van rekening, waaroor sendingwerk gaan nie?

Abraham vertoon deurgaans in hoofstuk 18 drie groot geestelike eienskappe:gasvryheid, liefde en gebed —eienskappe wat ook voortreflike hulpmiddels insendingwerk is.

_*Bestudeer hierdie week se les ter voorbereiding vir Sabbat, 28 Oktober._