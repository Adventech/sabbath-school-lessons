---
title:  Die kosmiese konflik
date:   22/02/2025
---

### Skrifverwysings vir hierdie week se studie

Matteus 13:24-27, Genesis 1:31, Esegiël 28:12-19, Jesaja 14:12-15, Matteus 4:1-11, Johannes 8:44 en 45.

> <p>Geheueteks</p>
> “‘Ek stel vyandskap tussen jou en die vrou,tussen jou nageslag en haar nageslag. Haar nageslag sal jou kop vermorsel en jy sal hom in die hakskeen byt’” (Genesis 3:15, NAB).

Bybelteologie draai om die groot stryd tussen Christus en Satan. ’n Prominente motief in die Skrif is die kosmiese konflik tussen God en gevalle hemelwesens wat teen Hom gerebelleer het (Matt. 13:24-30 en 37-39, asook Op. 12:7-10). ’n Mens kom dit ook op vele plekke in die Christelike tradisie teë. Tog verwerp of verwaarloos baie gelowiges die hele idee.

Uit ’n Bybelse perspektief beskou, is die tema van ’n kosmiese konflik waarin die duiwel en sy engele die koninkryk van God teëstaan, egter nie een wat ’n mens net kan ignoreer sonder om die basiese boodskappe wat al die Bybelse vertellings probeer tuisbring, uit die oog te verloor nie. Die Evangelies opsigself is deurspek van verwysings na die duiwel en demone wat God teëstaan.

Ter inleiding van vandeesweek se studie bekyk ons ’n aantal deurslaggewende Skrifgedeeltes in ’n poging om die volgende twee vrae te beantwoord:

1. Waar in die Skrif kom ’n mens die leer oor die groot stryd tussen God en Satan teë?
2. Wat, volgens die Skrif, is die aard van dié konflik?

_*Bestudeer hierdie week se les ter voorbereiding van die les vir Sabbat, 1 Maart._