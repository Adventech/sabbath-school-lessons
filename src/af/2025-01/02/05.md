---
title:  Wanneer genade verbeur word
date:   08/01/2025
---

God se liefde is ewigdurend en altyd onverdiend. Tog kan ’n mens dit verwerp. Ons het [dus] die geleentheid om daardie liefde te aanvaar of te verwerp. Al rede waarom ons oor daardie voorreg beskik, is omdat die Here ons vrywillig met sy volmaakte, ewigdurende liefhet — voordat ons enigiets kan doen (Jer. 31:3). Ons liefde vir God is ’n respons op die liefde wat Hy ons alreeds geskenk het voordat ons daarvoor gevra het.

`Lees 1 Johannes 4:7-20, met spesifieke verwysing na verse 7 en 19. Wat sê dit vir ons oor die feit dat God se liefde voor die menslike respons daarop gekom het?`

God se liefde was die eerste gebaar. As God ons nie eerste liefgehad het nie, kom ons Hom nie op die beurt terug liefhê nie. Hoewel die Here ons geskep het met die vermoë om liefde te gee en ander s’n te ontvang, is God self die oorsprong en grondslag van alle liefde. Die keuse berus wel by ons of ons dit gaan aanvaar, en daarna in ons handel en wandel gaan weerspieël. Hierdie waarheid word netjies toegelig met Jesus se gelykenis van die onbarmhartige skuldeiser (lees Matt. 18:2335).

Uit die vertelling blyk dit duidelik dat die dienskneg in der ewigheid nooit sy skuld by die koning kon vereffen nie. Volgens Matteus 18 het hy die koning “tienduisend talente” (OAB) geskuld. ’n Talent het destyds op sowat 6,000 denarii neergekom. Die gemiddelde arbeider het maar ’n enkele denarius as dagloon ontvang (vgl. Matt. 20:2). So ’n dagarbeider sou dus 6,000 dae moes werk om ’n enkele talent te verdien. Gestel ’n mens reken ’n verdere faktor by, naamlik dat daar nie elke dag werk vir die dagarbeider was nie. Dan sou hy dalk, argumentshalwe, net 300 dae per jaar gewerk het, met die gevolg dat hy slegs 300 denarii per jaar verdien het. Dit sou dus ’n gemiddelde dagarbeider sowat twintig jaar geneem het om ’n enkele talent terug te betaal, siende dat ’n talent op 6,000 denarii neergekom het (en aangesien 6,000 ÷ 300 = 20 is). Ten einde 10,000 talente te kon verdien, moes die gemiddelde dagarbeider dus destyds 200,000 jaar lank werk. Kortom, die dienskneg sou nooit sy skuld kon delg nie. Tog kry die koning die werker vreeslik jammer en skryf vrywillig die oorweldigende skuld af.

Ná hierdie begenadiging draai die einste dagarbeider om en weier om ’n medearbeider se skuld — ’n skamele 100 denarii — af te skryf. Nee, hy sien toe dat die arme man in die tronk gestop word. Toe die koning dit te hore kom, is hy ontstoke, en herroep die besluit om die onvergewensgesinde dagarbeider se oorweldigende skuld af te skryf. So verbeur die arbeider toe die koning se vergifnis en liefde. Hoewel die Here se genade en barmhartigheid nooit tot ’n einde kom nie, kan ’n mens [wel die punt] bereik waar jy die voordele van God se genade en barmhartigheid so summier verwerp het dat jy dit uiteindelik verbeur.

`Dink aan die dinge waarvoor jy vergewe is, asook die prys wat Jesus vir jou sondeskuld betaal het. Wat sê dit oor die vergifnis van ’n mens se naaste?`