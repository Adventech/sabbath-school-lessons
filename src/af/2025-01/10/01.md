---
title:  Wat die Groot Stryd alles behels
date:   01/03/2025
---

### Skrifverwysings vir hierdie week se studie

Daniël 10:1-14, Openbaring 13:1-8, Job 1:1-12 en hfst. 2:1-7, Johannes 12:31 en hfst. 14:30, asook Markus 6:5 en hfst. 9:29.

> <p>Geheueteks</p>
> “wie aanhou sonde doen, behoort aan die duiwel, want die duiwel hou van die begin af aan met sondig. En die Seun van God het juis gekom om die werk van die duiwel tot niet te maak” (1 Johannes 3:8, NAB).

Elia op Karmelberg is ’n besonder kragtige verhaal. Dit openbaar waaroor die kosmiese konflik in werklikheid gaan en is opgeteken in 1 Konings 18:1940. Dit is daar wat God die sogenaamde “gode van die volke” aan die kaak gestel het. Tog toon dit nie net dat daardie “gode” pure versinsel was nie, dinge wat die destydse Paganiste uitgedink het nie. Nee, dit neem ons ook agter die skerms. Israel se buurnasies het nie besef wat agter hul afgode en die aanbidding daarvan skuil nie.

“‘Hulle het offers gebring aan demone wat nie gode was nie, gode wat hulle nie geken het nie, gode wat onlangs aangekom het, gode wat hulle voorouers nooit gedien het nie’” (Deut. 32:17, NLV). [In dié verband] voeg Paulus by: “wat hulle offer, offer hulle aan demone, nie aan God nie — en ek wil nie hê dat julle aan demone deel moet hê nie” (1 Kor. 10:20, AFR20).

Vermom agter die nasies se vals “gode” was demone. Dit beteken dus dat alle Bybelverse wat met afgodery en vreemde gode te make het, inderwaarheid tekste is wat met die groot stryd te make het.

Beskou teen hierdie agtergrond verstaan ’n mens die kosmiese konflik beter. Hierdie waarheid [oor demone vermom as gode] het gewigtige implikasies vir ’n beter begrip van die groot stryd en sy aard, en hoe dit lig op die kwessie oor boosheid werp.

_*Bestudeer hierdie week se les ter voorbereiding van Sabbat, 8 Maart._