---
title:  Vir verdere studie
date:   21/02/2025
---

Lees die volgende gedeelte uit Ellen G. White se geskrifte — “‘God With Us’” (bl. 19-26, The Desire of Ages).

“Die verlossingsplan is nie later bygelas nie. Dit was nie iets wat inderhaas ná die val van die mens saamgeflans is nie. [Nee], dit was ‘die openbaring van die verborgenheid wat eeue lank verswyg is’ (Rom. 16:25, OAB)… Dit was ’n ontvouing van beginsels wat sedert die ewige voortyd die grondslag van God se regering vorm. God en Christus was van die begin af  bewus van Satan se afvalligheid en dat die mens voor die magtige misleidings van die Aartsbedrieër sou swig en sou sondig. Tog het God dit nie so beskik nie. Hy het wel vooruit geweet dat dit sou gebeur en het voorsorgsmaatreëls getref om iets aan hierdie afgryslike ramp te doen. So groot was sy liefde vir die mens dat Hy met ’n verbond belowe het om ons sy eniggebore Seun te skenk, ‘sodat elkeen wat in Hom glo, nie verlore mag gaan nie, maar die ewige lewe kan hê’ (Joh. 3:16, OAB)” (Ellen G. White, The Desire of Ages, bl. 22).

**Vrae vir bespreking**:

`God kry nie altyd sy volmaakte sin nie. Watter impak het hierdie wete op jou denkwyse oor die dinge wat in hierdie wêreld gebeur? Watter praktiese implikasies het die besef dat God onvervulde begeertes het?`

`Let weer op die koek-analogie in Donderdag se gedeelte. Nou verstaan ’n mens hoekom daar, ten spyte van die feit dat “God en Christus… van meet af bewus van Satan se afvalligheid” was, voortgegaan is met die skepping van die mens. In God se “fyngebak” is liefde die hoofbestanddeel en liefde kom outomaties op vryheid neer. In plaas daarvan om ons sonder die liefdesvermoë te skep, skep die Here ons sodat ons tot liefde in staat is. Dit doen Hy toe met die wete dat dit Jesus uiteindelik na Golgota sou neem. Wat sê hierdie dinge vir ons oor hoe heilig en fundamenteel ware liefde vir God se regering was en is; dat Christus eerder aan die kruis sou lei as om ons die vryheid wat aan die kern van die liefde lê, te ontsê?`

`Ons betreur dikwels die pyn en boosheid in hierdie ou wêreld. Hoe dikwels bepeins ons egter die feit dat God dit self ook doen? Let op die feit dat Here ook vanweë boosheid ly. Watter verskil maak hierdie wete aan die wyse waarop jy boosheid en lyding op aarde verstaan?`

`Baie dinge wat in hierdie wêreld gebeur, vorm nie deel van God se wil is nie. Hoe help hierdie waarheid jou met jou eie lyding, veral wanneer daardie pyn sinneloos is of op niks goeds uitloop nie?`