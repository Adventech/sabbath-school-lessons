---
title:  Vir verdere studie
date:   28/03/2025
---

Lees die volgende gedeelte uit Ellen G. White se geskrifte — “The Least of These My Brethren” (bl. 637-641, The Desire of Ages).

“Dié wat hul medemens bedien, sal deur die Groot Herder bedien word. Hulle self sal van die lewende water drink totdat hulle dors geles is. Diesulkes sal nie na opwindende vermaak of na ’n lewensverandering wat avontuur bring, smag nie. Hulle belangstelling en aandag sal by sieleredding wees, by dié wat op die verdoemenis afstuur. Dan sal sosiale interaksie ’n nut hê. Die Verlosser se liefde sal ons harte nader aan mekaar trek en ons verenig.

“Wanneer ons besef dat ons medewerkers van God is, sal ons nie apaties teenoor sy beloftes staan nie. Nee, ons sal vuur en vlam wees. Ons sal met geesdrif daaroor praat. Toe die Here vir Moses roep om ’n onkundige, ongedissiplineerde en rebelse volk as leier te dien, ontvang hy die belofte: ‘Ek sal self saamgaan sodat jou hart rus kan kry’ [’n vraagsin in die Bybel, maar hier aangepas na ’n stelling omdat God hom in vers 17 daartoe verbind het]. Hierby voeg die Here: ‘Ek self sal saam met jou gaan’ (Eks. 33:14 en 3:12, beide DB). Hierdie belofte gaan aan elkeen wat hulle namens Christus vir God se bedroefdes en lydendes beywer” (Ellen G. White, The Desire of Ages, bl. 641).

**Vrae vir bespreking**:

`Lees 1 Korintiërs 13:4-8. Hoe werp 1 Korintiërs 13 lig op die soort mense wat ons veronderstel is om te wees?`

`Wat skei die skape van die bokke in Matteus 25:31-46? Hoe verstaan ’n mens Jesus se woorde op ’n wyse wat nie verlossing deur werke bevorder nie?`

`Let op die volgende greep uit die E.G. White-aanhaling in Donderdag se gedeelte: “wanneer ons die mensdom liefhet soos Hy hulle liefgehad het, dan het Hy sy sending in die gelowige volvoer. Dan is ons gereed vir die hemel omdat ons die hemel in ons harte het.” Wat beteken dit? Wat toon dit oor die aard van God en die aard van die hemel opsigself? Hoe kan ons meer soos hemelse burgers op aarde optree sodat ons, binne die konteks van hierdie aanhaling, m.b.t. die verkondiging van God se liefde, lig en geregtigheid aan die onderdruktes kan bring?`

`Watter praktiese stappe kan jou gemeente doen om God se begeerte dat liefde en geregtigheid op aarde moet geskied aan die plaaslike gemeenskap weerkaats word? In watter opsigte is julle werk in die gemeenskap suksesvol? Waar is die swak plekke wat verbetering en meer aandag vereis? Let op die dinge oor God se liefde en geregtigheid wat ons die afgelope kwartaal bekyk het. Watter tasbare dinge kan julle individueel en gesamentlik doen om hierdie lesse uit te leef?`