---
title:  Liefde is die vervulling van die Wet
date:   22/03/2025
---

### Skrifverwysings vir hierdie week se studie

Eksodus 20:1-17, Romeine 6:1-3 en hfst. 7:7-12, Jeremia 31:31-34, Matteus 23:23 en 24, Jakobus 2:1-9.

> <p>Geheueteks</p>
> “Betaal alles wat julle verskuldig is, maar die een rekening wat julle altyd verskuldig sal bly, is om mekaar lief te hê. As jy jou naaste liefhet, vervul jy die wet” (Romeine 13:8, NLV; vgl. NAB).

’ Kerkraad was besig om ’n netelige probleem te bespreek: ’n weerbarstige nlidmaat. In ’n stadium sê iemand aan die leraar: “As ons die regte besluit hier wil neem, is medelye buite die kwessie.” Dit is? Die predikant was stomgeslaan. Wat is dié broer se sienings oor die Here en sy wet dan? Medelye is immers die rigsnoer vir korrekte optrede teenoor ander, en veral teenoor fouterende individue. Medelye kan nie van die liefde geskei word nie. Romeine 13 vers 8 som dit netjies: naasteliefde is die vervulling van die wet. Dit is inderdaad so. Gevolglik behoort ons versigtig te wees in watter lig ons die wet beskou. Ons kan dit nie as apart van die liefde beskou nie. Teen die keersy moet ons ook waak: dat die liefde op ’n manier losstaande van die wet is. In die Skrif gaan liefde hand aan hand met die wet. Ons hemelse wetgewer is liefde, en daarom is God se wet die wet van liefde. Dit is, soos Ellen G. White dit stel, ’n afskrif van God se karakter. (Lees Christ’s Object Lessons, bl. 305.) Die wet van God is nie ’n stel abstrakte beginsels nie, maar instruksies (en ook bevele) om die mens te laat floreer. Die wet van God is deels ’n uitdrukking van die liefde, aangesien God self daaraan uitdrukking gee.

_*Bestudeer hierdie wees se les ter voorbereiding vir Sabbat, 29 Maart._