---
title:  Vir verdere studie
date:   14/02/2025
---

Lees die volgende gedeelte uit Ellen G. White se geskrifte — “Why Was Sin Permitted?” (bl. 33-43, Patriarchs and Prophets).

“Selfs toe Satan uit die hemel gewerp is, het God, in sy alwysheid, hom nie vernietig nie. Aangesien die enigste aanneemlike godsdiens in die oë van die Here die soort is wat uit liefde gegee word, moet die lojaliteit van sy skepsels op die oortuiging steun dat die Here wel die vergestalting van geregtigheid en goedheid is. Met die sondeval was die hemelbewoners en wesens van ander planete totaal onbedag op die vêrreikende aard van die sonde. Dat die verwoesting van Satan op daardie oomblik [dalk] die regte ding sou wees, is iets wat hulle nie op daardie oomblik begryp het nie. Indien die Here dus vir Lucifer uitgedelg het, sou daardie ongevalle wesens Hom uit vrees, i.p.v. liefde, [verder] gedien het. [Selfs al het Hy dit gedoen], sou die invloed van die aartsbedrieër nie heeltemal gestuit gewees het nie. Nee, oorblyfsels daarvan, tesame met die rebelse gees, sou voortgeduur het. Boosheid moes toegelaat word om sy volle gang te gaan. Ter wille van die ewige beswil van oneindige geslagte in hierdie heelal moes die Here sy benadering tot die sondeprobleem noukeurig verder ontwikkel, sodat alle geskape wesens uiteindelik die valsheid van [Satan] se aanklagte teen God se regering kan insien, sodat die Here se genade en geregtigheid en die onveranderlikheid van sy wet vir ewig bo verdenking geplaas kan word.

“Satan se rebellie moes [en moet] vir ewig ’n les aan die ganse heelal wees — ’n aanhoudende bewys van die [ware] aard van sonde en die vreeslike gevolge wat dit inhou. Die uitwerking wat Satan se heerskappy op beide engele en die mens sou hê, sou mettertyd toon watter [bitter] vrug te pluk is wanneer God se gesag tersyde gestel word. Dit sou bewys lewer dat die voortbestaan van God se regering en die welstand van alle wesens wat Hy geskape het, ten nouste verbind is. So die geskiedenis van Lucifer se rebellie — van hierdie afgryslike eksperiment — moes vir alle heilige wesens ’n veiligheidsmeganisme wees, om te verhoed dat hulle ook om die bos gelei word oor die ware aard van sonde teen God, om te keer dat hulle self ook sondig en derhalwe die loon daarvan moes dra” (Ellen G. White, Patriarchs and Prophets, bl. 42, 43).

**Vrae vir bespreking**:

`“Teodisee” is ’n vakkundige term in teologie. Dit voer verskeie redes aan om ’n oënskynlike teenstrydigheid op te klaar: hoedat ’n allesoortreffende Skeppergod en boosheid saam kan bestaan. Tog verklaar hierdie teodiseë nie die bestaan van boosheid opsigself nie. Gestel iemand bereik eendag die hemel en sê: “Ja, Here, nou verstaan ek waarom ek moes toekyk hoe my huismense doodgemartel is. Ja-nee, alles maak nou sin. Baie dankie, Jesus!” Dit is natuurlik verregaande [want waarom sal enigeen nou verskonings vir boosheid wil probeer vind?]. Nee wat, hoe gemaak om liewers tot die besef dat dit God, en nie boosheid is nie, wat eendag in die groot stryd van blaam gesuiwer gaan word? (Let op Les 9 in hierdie verband.)`

`Het jy al ooit tot ’n mate soos Job gevoel? Het jy self al gewonder of daar werklikwaar ’n goeie rede vir jou eie lyding (en ook dié van geliefdes) is? Let op Job se uiteindelike besef, dat hy “oor dinge gepraat” het, wat hy “nie begryp… nie” (Job 42:3, NAB). Hoe werp hierdie kwelvraag lig op die posisie waarin die mensdom verkeer?`