---
title:  “Hoe lank nog, Here?”
date:   09/02/2025
---

Boosheid is nie net ’n kwessie in die kontemporêre wêreld nie. Dit word ook in die Skrif aangeroer.

`Lees Job 30:26, Jeremia 12:1 en 13:22, Maleagi 2:17, asook Psalm 10:1. Hoe bring hierdie verse die kwessie oor boosheid as ’n eg-menslike belewenis na vore?`

Hierdie verse stel baie vrae wat nou nog met ons is. Waarom lyk dit asof die goddelose floreer en die kwaaddoeners voordeel uit hul wandade trek? Selfs al gebeur dit nie altyd nie, gebeur dit beslis gereeld genoeg, nie waar nie? Waarom ly die regverdiges inderdaad so baie? Waar is God dan te midde van hierdie euwels? Hoekom lyk dit soms asof Hy so ver van ons af, selfs verborge is?

Wat ons antwoorde op hierdie vrae, en op die kwessie oor boosheid in die algemeen ook al is, een ding is seker: Ons moet nie boosheid as ’n nietigheid afmaak nie. Ons moenie dié vraagstuk probeer oplos deur die tipe boosheid wat daar op aarde is en die omvang daarvan te relativeer nie. Boosheid is skrikwekkend — en God het selfs ’n groter afsku daarin as ons. Ons kan ons dus aansluit by die weeklaag wat in reaksie op al die euwels en ongeregtigheid deur die ganse Skrif weerklink: “Hoe lank nog, Here?” (AFR20).

`Lees Matteus 27:46. Hoe verstaan jy hierdie woorde van Jesus? Wat bring dit tuis oor die treffendste van wyses waarop boosheid die Here geraak het?`

Aan die kruis het Jesus self uitgeroep: “My God, my God, waarom het U My verlaat?” (Matt. 27:46, OAB). Hier sien ons veral dat God self deur boosheid geraak is, ’n aangrypende waarheid wat so kragtig deur die marteldood van Christus aan die kruis na vore tree, daardie dag toe die ganse aarde se boosheid op Hom geplaas is.

Selfs [in die tragedie van die kruis] daar egter hoop. Wat Christus op Golgota gedoen het, oorwin die bron van alle boosheid: Satan. Dit is ’n gebeurtenis wat uiteindelik boosheid tot ’n algehele einde sal bring. Jesus se noodkreet aan die kruis kom uit Psalm 22:2, ’n Psalm wat weliswaar op ’n triomferende nood eindig.

`Die kruis kyk met hoop op die toekoms, alhoewel Jesus dit in daardie folterings-uur nie kon raaksien nie. Hoe kan ons in tye van moedverlorenheid steeds ’n toekomshoop hê, net soos Jesus toe Hy op Golgota was?`