---
title:  Die kwessie oor boosheid
date:   08/02/2025
---

### Skrifverwysings vir hierdie week se studie

Job 30:26, Matteus27:46, Job 38:1-12, Psalm 73, Genesis 2:16 en 17, asook Openbaring 21:3 en 4.

> <p>Geheueteks</p>
> “En God sal al die trane van hulle oë afvee, en daar sal geen dood meer wees nie; ook droefheid en geween en moeite sal daar nie meer wees nie, want die eerste dinge het verbygegaan” (Openbaring 21:4, OAB).

Boosheid is waarskynlik die moeilikste vraagstuk waarmee die Christendom worstel. Hoe versoen ’n mens die feit dat God volkome goed en liefdevol is met die feit dat boosheid bestaan. Anders gestel: Hoekom bestaan boosheid en kom dit so volop voor, as God dan almagtig en die hoogste beliggaming van die goeie is? Hierdie is nie net ’n akademiese vraagstuk nie. Dit pla doodgewone mense ook, en keer dat party die Here leer ken en Hom uiteindelik liefkry.

“Vir baie mense is die oorsprong en bestaansrede van sonde ’n geweldige raaisel. Hulle sien die boosheid op aarde, die verskriklike ellende wat dit bring en die verwoesting wat dit saai. Die vraag ontstaan: Hoe kan al hierdie dinge gebeur onder toesig van ’n soewereine God; ’n God wat oor oneindige wysheid, mag en liefde beskik? Vir hulle bly dit ’n raaisel sonder ’n oplossing” (Ellen G. White, The Great Controversy, bl. 492).

Baie ateïste identifiseer die kwessie oor boosheid as die groot beweegrede vir hulle ongeloof. Soos ons egter in vandeesweek asook die komende weke se lesse sal sien, is die God van die Bybel volkome goed en kan ons Hom vertrou — ten spyte van die boosheid wat hierdie gevalle planeet besmet.

_*Bestudeer hierdie week se les ter voorbereiding van die les vir Sabbat, 15 Februarie._