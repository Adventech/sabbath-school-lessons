---
title:  God het vrywillig lief
date:   28/12/2024
---

### Skrifverwysings vir hierdie week se studie

Eksodus 33:15-22, Hosea 14:1-5, Openbaring 4:11, Johannes 17:24, Matteus 22:114, asook Johannes 10:17-18.

> <p>Geheueteks</p>
> “‘Ek sal hulle afkerigheid genees, hulle vrywillig liefhê, want my toorn is van hulle afgewend’” (Hosea 14:5, OAB).

Petrus verloën Jesus drie keer, presies soos die Heiland voorspel het (Matt. 26:34). Tog eindig die storie nie by daardie ontkennings nie. Ná sy opstanding vra Jesus vir Petrus: “‘Simon seun van Johannes, het jy My baie lief, meer as hulle hier?’” waarop die dissipel toe antwoord: “‘Ja, Here… U weet dat ek U liefhet.’” Jesus sê vir Petrus: “‘Laat my lammers wei.’” Toe vra Jesus weer vir Petrus: “‘Simon seun van Johannes, het jy My baie lief?’” Die dissipel antwoord toe: “‘Ja, Here… U weet dat ek U liefhet.’” Op dié sê Jesus toe: “‘Laat my skape wei.’” ’n Derde maal vra Jesus hom: “‘Simon, seun van Johannes, het jy My lief?’” En “Petrus het bedroef geword omdat Jesus hom die derde keer gevra het: ‘Het jy My lief?’ en hy antwoord Hom: ‘Here, U weet alles. U weet dat ek U liefhet.’” Toe sê Jesus vir hom: “‘Laat my skape wei’” (Joh. 21:15-17, NAB). Petrus het die Meester drie keer verloën. Derhalwe is die herstel van [die liefdesband tussen Jesus en Petrus] ook drievoudig. Die Heiland bring hierdie herstel m.b.v. die deurslaggewende vraag: “Het jy My lief?”

Ons omstandighede verskil dalk hemelsbreed van Petrus s’n. Nietemin geld hierdie beginsels in vele opsigte deurgaans. Die beginsel waarvan ons hier praat, is die vraag wat Jesus aan Petrus stel — die groot vraag wat op hierdie tydstip en plek ook aan elkeen van ons gestel word: Het jy My lief?

Alles draai om die antwoord wat ons gee.

_*Bestudeer hierdie week se les ter voorbereiding vir Sabbat, 4 Januarie._