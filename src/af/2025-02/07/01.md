---
title:  Grondslag vir die profetiese woord
date:   10/05/2025
---

### Skrifverwysings vir hierdie week se studie

Jesaja 6:6–8, Génesis 3:21–24, Eségiël 1:4–14, Openbaring 4:1–11, Númeri 2:3–25, Jesaja 14:12–14.

> <p>Geheueteks</p>
> “Daarop hoor ek die stem van die Here wat sê: ‘Wie sal Ek stuur? En wie sal vir ons gaan?’ Toe antwoord ek: ‘Hier is ek, stuur my.’ ” (Jesaja 6:8)

God se reg om oor die heelal te heers, is gegrond op die feit dat Hy die Skepper van alle dinge is (Openbaring 4:11), en sy karakter bevestig dit. Wanneer ons God se regverdige karakter ontdek, dan begin ons om te verstaan hoe en hoekom ons as sondige mense aan die heerlikheid van God ontbreek (Romeine 3:23).

Hierdie week kyk ons verder in diepte na die visioen van die troonkamer om te besin wat die menslike ras se stand teenoor ’n heilige God is, en hoe Christus se offer ons herstel en ons nader na die troon bring. God se plan is om ons te herstel, nie net as individue nie, maar ook as ’n ras, sodat ons weereens sy heerlikheid teenoor die res van sy Skepping kan openbaar. Deur die res van die Bybel te ondersoek, kan ons belangrike leidrade vind wat ons, ’n sondige ras wat kwytgeskeld en verlos is, sal help om die hoë roeping wat God aan ons voorgehou het, te waardeer.

Die mens se opstand sal uiteindelik en vir ewig tot ’n einde kom. En, nog meer, God se liefdevolle karakter, sy onselfsugtige en selfopfferende karakter, sal selfs helderder as wat dit oorspronklik vir die mens beplan was, skyn. Hoewel God nooit bedoel het dat die mens tot ’n val moes kom nie, was God se liefdevolle karakter deur die kruis op ’n merkwaardige wyse tentoongestel.

_*Bestudeer hierdie week se les ter voorbereiding vir Sabbat, 17 Mei._