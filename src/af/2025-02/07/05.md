---
title:  God onder sy volk
date:   14/05/2025
---

Deur God se teenwoordigheid in die wolk gelei, het die Israeliete hulle reis na die Beloofde Land met tye onderbreek en dan het hulle die tabernakel opgeslaan. Die stamme het dan hulle kamp rondom die tabernakel opgeslaan – drie stamme aan elke kant. Die Teenwoordigheid van God het dan neergedaal tot in die Allerheiligste en so dan in die volk se midde gewoon.

**Daar was een dominante stam aan elkeen van die vier kante van die tabernakel. Volgens Númeri 2, wie was hierdie vier dominante stamme?**

`Númeri 2:3 (Oos):`

`Númeri 2:10 (Suid):`

`Númeri 2:18 (Wes):`

`Númeri 2:25 (Noord):`

Let daarna op dat elke hoofstam sy eie “vaandel” of spesiale vlag gehys het om aan te dui wie hulle was. Terwyl die Skrif nie elke vlag duidelik beskryf nie, was daar ’n interessante tradisie — lossies gebaseer op die stam se karaktereienskappe soos dit in Génesis 49 en Deuteronómium 33 beskryf word — wat elk van die vier gesigte aan die vier kompasrigtings toegeken het. “Volgens die rabbynse tradisie het die vaandel van Juda die beeld van ’n leeu getoon, en Ruben s’n die beeld van ’n man of ’n man se kop, Efraim s’n die beeld van ’n os, en Dan se vaandel die beeld van ’n arend; sodat die vier lewende wesens wat eie is aan die gérubs se voorkoms soos dit deur Eségiël beskryf word, op hierdie vaandels verteenwoordig kan word.” — Carl Friedrich Keil and Franz Delitzsch, Commentary on the Old Testament, vol. 1 (Peabody, MA: Hendrickson, 2011), bl. 660, (vry vertaal).

Dit is natuurlik moontlik dat ons te veel in tradisie wil inlees, maar dit is nogtans interessant om hierdie antieke tradisie met die Bybel se beskrywing van die Nuwe Jerusalem te vergelyk. ’n Interessante patroon kom te voorskyn: daar is poorte wat elkeen van die drie stamme aan al vier die kante van die stad verteenwoordig (Openbaring 21:12, 13).

Die beskrywings van beide die kamp van Israel en die Nuwe Jerusalem beklemtoon een belangrike feit: God se doel is om die mensdom nader aan sy troon te trek. Die boek van Openbaring leer ons dat “die Here God, die Almagtige, is sy tempel, en die Lam” (Openbaring 21:22).

`Natuurlik woon ons nie in die kamp van Israel nie. Maar, op watter maniere kan ons nou in ons eie lewe nader aan die teenwoordigheid van God beweeg?`