---
title:  Die Regter van die ganse aarde
date:   04/06/2025
---

Net voor die vernietiging van Sodom, speel daar ’n sonderlinge verhaal af op die pleine van Mamre. God verskyn aan Abraham saam met twee engele. Toe Abraham hulle sien, nooi hy die hemelse besoekers uit vir ’n maaltyd, en net daar belowe God aan Abraham en Sara dat hulle ’n seun ryker sou word waaruit die Messias uieindelik sou voortspruit. Jesus het inderdaad uit Abraham se nageslag gekom (vergelyk Galásiërs 3:16). En toe verander die fokus van die verhaal skielik na die bose stede op die pleine.

`Lees Génesis 18:17–32. Wat leer ons uit hierdie verse oor die karakter van God en hoe Hy beplan om uiteindelik met die sonde op ons planeet af te reken?`

God skuld ons nie ’n verduideliking nie, maar Hy kies om nie sy motiewe en planne vir die menslike ras weg te steek nie. “Want die Here HERE doen niks”, sê die profeet Amos aan ons, “tensy Hy sy raadsbesluit aan sy knegte, die profete, geopenbaar het nie” (Amos 3:7).

Voordat God Sodom en Gomorra vernietig, verklaar Hy dat die enigste regte ding om te doen, is om Abraham in kennis te stel oor wat binnekort gaan gebeur, oor wat hy binnekort kan verwag om te sien gebeur.

God vertoef by Abraham terwyl die twee engele na die bose stad vertrek om die wat op hulle waarskuwing ag sou gee, in kennis te stel van wat gaan gebeur. ’n Mens kan nie help om aan die profetiese engele wat dieselfde taak in die eindtyd gaan verrig, te dink nie, wat die mense wat in Babilon woon, gaan roep om uit Babilon uit te kom (Openbaring 14:6–12, Openbaring 18:1–4). Terwyl die finale waarskuwing gegee word, bespreek God met Abraham dit wat binnekort gaan gebeur, en Hy onderwerp Homself gewilliglik aan die patriarg om laasgenoemde se vrae te beantwoord.

“ ‘Laat dit ver van U wees om so iets te doen, om die regverdige saam met die goddelose om te bring,’ ” vra Abraham, “ ‘Sal die Regter van die ganse aarde geen reg doen nie?’ ” (Génesis 18:25). Abraham is nie net besig om Sodom se saak te ondersoek nie, maar hy is ook besig om die karakter van God te ondersoek. Net so, voor die einde gaan kom, maak God die boeke in die hemel oop (Openbaring 20:4, 11–15) en laat Hy ons toe om die bewyse na te gaan voordat Hy uiteindelik vuur op die aarde gaan laat neerdaal. Dit wil sê, ons sal ’n duisend jaar hê om baie vrae beantwoord te kry wat nou nog onbeantwoord is.

`Voordat die HERE the finale oordeel oor die verlorenes sal laat plaasvind, gee Hy aan ons ’n duisend jaar om te verstaan wat met wie gaan gebeur en waarom dit gaan gebeur. Wat sê dit aan ons oor sy karakter en oor sy beskikbaarheid om deur geskape wesens noukeurig ondersoek te word — wesens wat heeltemal van Hom afhanklik is vir hulle bestaan — en wie geen inherente reg het om hierdie dinge te wete te kom nie?`