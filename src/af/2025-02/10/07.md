---
title:  Vir verdere studie
date:   06/06/2025
---

Lees Ellen G. White, “Die Sondvloed,” bl. 101-102, in Patriarge en Profete.

“Die hoëpriester kan hom nie self of sy volk teen die beskuldigings van Satan verdedig nie. Hy beweer nie dat Israel vry van skuld is nie. In vuil klere, wat die sondes van die volk simboliseer, wat hy as hul verteenwoordiger dra, staan hy voor die Engel, hy bely hulle skuld, maar wys tog op hul bekering en vernedering en vertroue op die genade van ’n sonde-vergewende Verlosser. In geloof maak hy op die beloftes van God aanspraak. . . .

“Satan se beskuldigings teen diegene wat die HERE soek, berus nie op misnoeë weens hulle sondes nie. Hy juig oor hulle gebrekkige karakters, want hy weet dat hy alleen deur hulle oortreding van God se wet mag oor hulle kan verkry. Sy beskuldigings spruit uitsluitlik uit sy vyandskap teenoor Christus. Deur die plan van verlossing, verbreek Jesus Satan se houvas op die menslike familie en red siele uit sy mag. . . .

“Die mens kan nie in sy eie krag die aanklagte van die vyand tegemoet gaan nie. Hy staan voor God in sondebevlekte klere, terwyl hy sy skuld bely. Maar Jesus, ons voorspraak, lewer ’n afdoende pleidooi ten behoewe van almal wat deur bekering en geloof die bewaring van hulle siele aan Hom toevertrou het. Hy bepleit hulle saak en deur die kragtige argument van Gólgota, word hulle aanklaer oorwin. Sy volmaakte gehoorsaamheid aan God se wet het Hom alle mag in die hemel en op aarde gegee en ten behoewe van die skuldige mens maak Hy op Sy Vader se genade en versoening aanspraak.” — Ellen G. White, Profete en Konings, bl. 583–586.

**Vrae vir bespreking:**

`Jesus het aan sy dissipels geê dat hulle in die wêreld is, maar dat hulle nie van die wêreld is nie. (Lees Johannes 15:19 en Johannes 17:14–16.) Hoe kan ons ons verantwoordelikheid om die wêreld te win, met ons behoefte om ons “vlekkeloos te bewaar van die wêreld” balanseer?” (Jakobus 1:27)`

`Wat leer Noag se publieke bediening voor die Vloed ons oor hoe die groot stryd werk? Op watter maniere vertolk ons dieselfde rol vandag?`

`Voordat die sondaars met vuur uit die hemel vernietig word (soos Hy dit met Sodom gedoen het), wek God hulle uit die dood uit op en laat Hy Satan toe om vir ’n kort rukkie saam met hulle te werk (Openbaring 20:7–9). Watter redes kan jy aan dink waarom dit as laaste stap nodig sou wees voordat God alles regstel?`

`Terwyl jy die verhale wat ons hierdie week bestudeer het, oordink, watter waarskuwings vind jy daarin vir jou eie lewe? Wat leer hierdie verhale jou oor jou hoop in Christus?`