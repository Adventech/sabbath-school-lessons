---
title:  Op wie die eindes van die eeue gekom het
date:   31/05/2025
---

### Skrifverwysings vir hierdie week se studie

Openbaring 6:12–17; Matthéüs 24:36–44; Génesis 6:1–8; II Petrus 2:4–11; Génesis 18:17–32; Daniël 7:9, 10.

> <p>Geheueteks</p>
> “Maar al hierdie dinge het hulle oorgekom as voorbeelde en is opgeskrywe as ’n waarskuwing aan ons op wie die eindes van die eeue gekom het. Daarom, wie meen dat hy staan, moet oppas dat hy nie val nie.” (I Korinthiërs 10:11, 12).

Die Bybel is vol van die belewenisse van God se volk wat vooruitwys na toekomstige gebeurtenisse en wat sleutelwoorde bevat wat ons help om die “waarheid vir ons tyd” te verstaan. Om die waarheid te sê, sommige van daardie belewenisse wys met verbasende akkuraatheid vooruit na die laaste dae se gebeure, en voorsien aan ons ’n breër fondament om die profesieë van Daniël en Openbaring duidelik te verstaan.

Sonder om inbreuk op ’n individu se gewetensvryheid te maak, het God daarin geslaag om gebeurtenisse so te laat plaasvind dat dit wat die profete voorspel het wat in die laaste dae sou plaasvind, presies so gebeur het en nog steeds so plaasvind. Sommige van hierdie belangrike verhale is ooglopend duidelik, want die Nuwe Testament verwys spesifiek daarna om die eindtydgebeure te beskryf: Sodom en Gomorra, die Sondvloed, ens. Ander moet versigtig oorweeg en nagevors word om die waarhede wat aan ons in die Woord van God gegee word, te ontdek.

Gedurende die volgende paar weke gaan ons na ’n paar van die belangrikste Bybelverhale kyk om uit te vind wat dit oor gebeure soos die Tweede Koms, die ondersoekende oordeel, die eindtydkrisis en nog meer, te sê het. En, dwarsdeur hierdie verhale vind ons Christus as die middelpunt, want Hy moet die fondament en ook die einddoel van al ons profetiese navorsing wees.

_*Bestudeer hierdie week se les ter voorbereiding vir Sabbat, 7 Junie._