---
title:  Daniël — Hou die woorde geheim
date:   01/04/2025
---

`Lees Daniël 12:4. Wat het die Here hier aan Daniël gesê? (Hoe verskil dit met Openbaring 22:10.)`

Dit is nie ongewoon om te hoor hoe predikante Daniël 12:4 gebruik om die vooruitgang van tegnologiese en wetenskaplike kennis net voor die koms van Christus, te voorspel nie. Baie gebruik dit ook om die vordering wat gedurende die laaste eeu gemaak was m.b.t. tot die vinnige vervoermiddels oor lang afstande. Baie van ons eie boeke het ook hierdie aanname aanvaar. Hoewel dit sekerlik aanvaarbare interpretasies mag wees, kan dit ook iets anders beteken.

Lees die skrifgedeelte weer. Die engel se instruksie aan Daniël begin met ’n opdrag om “die woorde geheim te hou, en die boek te seël.” Die onderwerp ter sprake is die boek van Daniël self. Kan daardie kennis (wat sal vermeerder aan die einde van tyd) dalk die kennis oor die boek Daniël self wees?

Dit maak dat die boek Daniël ’n bietjie verskil van die boek Openbaring, omdat daar aan Johannes gesê was om nie sy boek te seël nie (Openbaring 22:10). Openbaring was bedoel om verstaan te word vanaf die begin af, omdat “ ‘die tyd [naby] is’ ”. Daarteenoor sou Daniël op ’n sekere tydstip in die verre toekoms beter verstaan word.

Deur die eeue heen het baie skerp Christendenkers probeer om die boek Daniël te verduidelik, en sommige van hulle het groot vordering gemaak. Om Daniël egter te verstaan, was daar eers vordering gemaak na die einde van die 1,260–jaar profesie aan die einde van 1798 toe menige Bybelverklaarders rondom die aarde begin het om tot die gevolgtrekking te kom dat iets skouspelagtig rondom 1843 sou gebeur. Die mees merkwaardige van hierdie gevolgtrekkings was egter toe William Miller se prediking die Groot Adventbeweging van die negentiende eeu begin het en dit ’n reeks gebeurtenisse teweeggebring het wat die geboorte van die “oorblyfselkerk” en ook ’n duidelike begrip van die drie-engeleboodskappe, tot gevolg gehad het.

Met ander woorde, die geboorte van ons wêreldwye beweging is ’n vervulling van Daniël se voorspelling dat “kennis sal vermeerder” gedurende die “tyd van die einde”.

In teenstelling hiermee en sonder om mense se verlossingsbegrip te veroordeel, dink na oor die “duisternis” waarin so baie van die Christendom verkeer. Iets so basies soos die sewendedag-Sabbat wat in Eden vasgelê was, word geïgnoreer, selfs afgewys, ten gunste van Sondag, ’n dag wat in die Romeinse heidendom gegrond is. Of dink aan die volslae onkunde oor die toestand van die dode met die oorgrote meerderheid Christene wat glo dat die dooies onmiddelik na ’n ander bestaan sweef, en wat nog boonop vir sommige beteken om in ’n ewigbrandende hel te gaan brand.

Daarteenoor behoort ons so dankbaar – en nederig – te wees oor ons kennis van die waarheid.