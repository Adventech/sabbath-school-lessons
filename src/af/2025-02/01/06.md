---
title:  Figuurlik of letterlik?
date:   03/04/2025
---

Een van die hoofvraagstukke wat profesie-studente voor te staan kom, is hoe om te bepaal of die taalgebruik in die Bybel letterlik of figuurlik hanteer moet word. Hoe bepaal ’n mens of die outeur simboliese taal gebruik het, en hoe weet jy wat die simbool verteenwoordig? Die deurslaggewende manier is om te kyk hoe daardie simbool regdeur die Bybel gebruik word, in teenstelling met om te kyk hoe die simbool in hedendaagse tye gebruik word. Byvoorbeeld, sommige aanvaar dat die beersimbool in Daniël 7 na Rusland verwys, want daardie beeld word deesdae dikwels as ’n simbool van Rusland gebruik. Dit is nie ’n grondige of veilige manier om profetiese simboliek so te interpreteer nie.

**Slaan die volgende verse na en laat toe dat die Bybel volgens sy eie voorwaardes homself verklaar. Wat is die profetiese simbool eie aan die verse in elke geval, en wat sê die Bybel oor wat dit verteenwoordig?**

`Daniël 7:7, Daniël 8:3, Daniël 7:24`

`Openbaring 1:16, Efésiërs 6:17, Hebreërs 4:12`

`Openbaring 12:1 en 21:2; Efésiërs 5:31,32; Jeremia 6:2`

Deur hierdie eenvoudige reël toe te pas nl. dat die Bybel toegelaat moet word om sy eie terme te definieer of te verklaar, verdwyn die verborgenheid by profetiese simboliek net doodeenvoudig. Byvoorbeeld, ons sien dat ’n horing ’n politieke mag of ’n nasie kan simboliseer. ’n Swaard kan die Woord van God simboliseer. En, ja, ’n vrou kan die kerk simboliseer. Hier kan ons duidelik sien dat die Bybel self die verduideliking gee.

Die vraag wat egter natuurlik onbeantwoord bly, is waarom God d.m.v. simbole praat i.p.v. om reguit te praat? Waarom, byvoorbeeld, sou Petrus in I Petrus 5:13 kripties na die stad van Rome as Babilon verwys?

Daar kan baie redes wees waarom God gekies het om simboliese taal vir die profesieë te gebruik. In die geval van die Nuwe Testamentiese kerk, byvoorbeeld, indien die boek van Openbaring reguit na Rome as die bedrywer van soveel boosheid sou verwys het, sou die verskriklike vervolging van die kerk dalk selfs nog erger gewees het. Wat die redes ook al mag wees, ons kan vertrou dat God wil hê dat ons moet verstaan wat die simbole beteken.

`Indien sommige van die simbole en profesieë verborge sou gebly het, hoe kan ons deur te fokus op wat ons wel verstaan, ons geloof versterk?`