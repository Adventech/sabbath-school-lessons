---
title:  Laat hy wat lees, oplet
date:   30/03/2025
---

Wanneer jy in enige Christelike boekwinkel instap en die opskrifte van Bybelprofesie nagaan, sal jy vinnig ontdek dat daar ’n verstommende verskeidenheid sienings en interpretasies oor hierdie onderwerp is wat jou nogal kan versoek om te glo dat niemand werklik kan verstaan wat ’n boek soos Openbaring eintlik sê nie. Byvoorbeeld, een outeur sê dat die antichris niks anders as ’n metafoor is nie; ’n ander een sê dat Sy koms nog in die toekoms is; en nog een sê dat daar na Hom verwys was as iets of iemand wat gedurende die heidense Romeinse Ryk geleef het. Soos wat een ou predikant dit gestel het, “dalk is die Bybel soos ’n ou viool; jy kan enige wysie wat jy graag wil, daarop speel.”

Maar die Bybel self skryf nie soiets voor nie. Dit nooi ons eerder uit om te lees en te aanvaar dat God nie vergeefs praat nie, en dat ons die waarheid kan weet oor wat Hy deur sy Woord sê.

`Lees Matthéüs 24:15; Openbaring 1:3; Matthéüs 11:29 en Jeremia 9:23,24. Wat stel hierdie teksverse voor oor God se voorneme om Homself verstaanbaar te maak?`

Baie universiteite bied kursusse aan oor “Die Bybel as ’n literêre werk”, of iets dergeliks. Vir die gelowige kan dit ’n verbasende ondervinding wees om na tallose lesings te sit en luister net om te ontdek dat die professor die Bybel dieselfde lees soos wat heidense mitologie gelees word. Die gedagte word oorgedra dat daar dalk ’n korreltjie morele “waarheid” in die verhale voorkom, maar dat jy uit die verhale kan kies net wat jy wil. Vir hierdie onderwysers is die gedagte dat hierdie boek deur God self geïnspireer was, lagwekkend.

Aldus lees die instrukteur of instruktrise die Bybel, maar hoor nie die stem van God met hom of haar praat nie. Ander weer kom tot gevolgtrekkings wat duidelik nie met die boodskap van die Bybel ooreenstem nie. Sonder om ’n oorgawe aan die HERE te maak, en sonder om die hart oop te maak vir die waarheid, sal diegene wat die Bybel bloot net lees, heelwaarskynlik wegstap sonder om nie net die boodskap nie raak te sien nie, maar ook met ’n wanbegrip van die liefdevolle en heilige karakter van die God wat in die bladsye van hierdie boek onthul word. Hierdie kan makliker gebeur as wat baie mense besef. Deur net die Bybel te lees sonder die regte gereedskap en gesindheid (wat die belangrikste is), en sonder die invloed van die Heilige Gees, kan baie skade doen.

`Iemand wat nie godsdienstig en godvresend was nie, was besig om die Bybel te lees. Toe hy gevra was wat hy besig was om te doen, het hy gereageer met “Ek soek ’n skuiwergat, ’n ekskuus”. Waarom is dit juis die verkeerde gesindheid om te hê wanneer God se Woord gelees word?`