---
title:  God wil hê ons moet Hom verstaan
date:   31/03/2025
---

Daar is amper niks meer frusterend as om dringend te moet kommunikeer, dalk by ’n kliniek of apteek, terwyl jy in ’n vreemde land is en die taal skaars kan praat nie. Jy weet wat jy moet sê, maar jy het nie die nodige woordeskat om te sê wat jy moet sê nie.

In God se geval ontstaan daar ’n ander probleem. “ ‘Want soos die hemel hoër is as die aarde,’ ” sê Hy, “ ‘so is my weë hoër as julle weë en my gedagtes as julle gedagtes’ ” (Jesaja 55:9). Die probleem is nie dat God nie die woordeskat het om met ons te kommunikeer nie; die probleem is dat ons nie die woordeskat of intellektuele kapasiteit het om Hom ten volle te verstaan nie.

**Wat word in die volgende skrifgedeeltes voorgestel oor God se begrip teenoor ons eie?**

`Psalm 139:1–6`

`Psalm 147:5`

`Romeine 11:33`

`I Johannes 3:20`

Om die waarheid te sê, ons sal nooit die gedagtes van God ten volle kan verstaan nie, want Hy is oneindig en alwetend. Uiteindelik kan ons skaars alles oor die Skepping verstaan; hoe sou ons nog die Skepper ten volle kan verstaan? Ons kan nie.

Hoewel ons nooit alles sal verstaan nie, kan ons wel dit wat nodig is vir ons verlossing, verstaan. (Lees II Timótheüs 3:14, 15.) Toe die apostels die evangelie aan hulle gehore verduidelik het, het hulle dikwels na vervulde profesie verwys, en daaruit kan ons aflei dat een van die belangrikste oogmerke van profesie is om die plan van verlossing te illustreer. Inderdaad, op die lange duur, moet Bybelprofesie ons uiteindelik, op een of ander manier, na Jesus toe lei en na die belofte van verlossing wat Hy aan die hele mensdom bied.

Die Here, deur wie alle dinge geskep was (lees Kolossense 1:16; Johannes 1:1–3), het per slot van rekening, na hierdie aarde gekom en Homself as ’n offer op die kruis geoffer vir die sondes van elke mens, selfs die mees veragtelike. Dit is hoe baie God ons almal liefhet. Deur dit alles vir ons te gedoen het, sal die HERE natuurlik wil hê dat almal, ellendige sondaars ingesluit, moet weet wat Hy ons in Jesus bied. En profesie kan juis dit doen.

`Ja, alhoewel daar baie is wat ons nie weet nie, waarom is dit uiters belangrik om op wat ons nou weet, te fokus, en dit waarvan ons weet, na te volg, teenoor ’n beheptheid met wat ons nie weet nie?`