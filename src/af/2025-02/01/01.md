---
title:  ’n Paar beginsels vir profetiese uitleg
date:   29/03/2025
---

### Skrifverwysings vir hierdie week se studie

Jeremia 29:23, 24; Psalm 139:1–6; Daniël 12:4; Openbaring 22:10; II Timótheüs 3:15–17; Hebreërs 4:12.

> <p>Geheueteks</p>
> “ ‘Maar laat hy wat wil roem, hom hierop beroem dat hy verstaan en My ken, dat Ek die HERE is wat goedertierenheid, reg en geregtigheid op die aarde doen, want in dié dinge het Ek ’n behae, spreek die HERE.” (Jeremia 9:24)

Soos met die meeste ander dinge in die Skrif, verskil Christene dikwels met mekaar oor profesie, wat dan weer ander mense oortuig dat Bybelprofesie ’n mors van tyd is. Hoe belangrik kan dit dan uiteindelik wees, as Christene oor elke profetiese jota en titteltjie met mekaar verskil? Ongelukkig begin baie gelowiges dan om te dink dat sommige boeke van die Bybel, soos Openbaring, doodeenvoudig onverstaanbaar is. In plaas daarvan om dit dan te lees, vermy hulle dit, en partykeer nog deur die aanmoediging van ’n goedbedoelende predikant wat ook dink dat die bestudering van profesie meer probleme veroorsaak as wat dit oplossings bied.

Dit was nie altyd so nie. Gedurende die eerste agtien eeue van die Christengeskiedenis het die meeste Christene baie gemaklik met bybelse profesie gevoel, en was daar ’n verrassende samehorigheidsverstandhouding oor wat die kernboodskappe van die profesieë was. Dit is hoe God beplan het dit moet wees: “Maar ek vermaan julle, broeders, in die Naam van onse Here Jesus Christus, om almal eenstemmig te wees, en dat daar geen skeuringe onder julle moet wees nie, maar dat julle verenig moet wees in dieselfde gesindheid en in dieselfde mening” (I Korinthiërs 1:10).

Hierdie week gaan ons ’n paar beginsels ondersoek, wat ’n konstante en betroubare begrip van profesie oplewer.

_*Bestudeer hierdie week se les ter voorbereiding vir Sabbat, 5 April._