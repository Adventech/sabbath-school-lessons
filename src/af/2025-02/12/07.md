---
title:  Vir verdere studie
date:   20/06/2025
---

Lees Ellen G. White, “Gods volk verlos,” bl. 635– 652, in die Die Groot Stryd.

“Deur die eeue heen het God deur heilige engele gewerk vir die bewaring en verlossing van Sy volk. Hemelse wesens het ’n aktiewe rol in menslike sake gespeel. Hulle het verskyn in klere wat blink soos die weerlig; hulle het gekom in die vorm van manne geklee as reisigers. Engele het in menslike gedaante verskyn aan die kinders van God. Hulle het soos mense wat moeg is in die middagkoelte van akkerbome gerus. Hulle het die gasvryheid van mense aangeneem. Hulle het opgetree as gidse vir verdwaalde reisigers. Met hulle eie hande het hulle die vuur op die altaar aangesteek. Hulle het die deure van gevangenisse oopgemaak en Gods diensknegte vrygestel. In die gewaad van die hemel het hulle gekom om die klip voor die Heiland se graf weg te rol.

“In die vorm van mense verskyn engele dikwels op die byeenkomste van die regverdiges, ook besoek hulle vergaderings van die goddelose, soos byvoorbeeld toe hulle na Sodom gegaan het om aantekeninge te maak van die Sodomiete se dade, ten einde vas te stel of hulle die grens van Gods verdraagsaamheid oorskry het. Die Here het behae in genade en vir die ontwil van die paar wat Hom in opregtheid dien, hou Hy rampe terug en Hy laat die vrede van die menigtes voortduur. Hoe min besef sondaars dat hulle hulle eie lewens te danke het aan die paar getroues wat hulle so graag bespot en verdruk!” — Ellen G. White, Die Groot Stryd, bl. 631-632.

**Vrae vir bespreking:**

`Lees II Timótheüs 1:7. Bespreek die dinge in die profesieë wat jou die meeste pla. Hoe kan ons van ’n gees van vrees ontslae raak en hoop vind in God se boodskap van hoop te midde van die profesieë wat oor vervolging weens ons geloof praat?`

`Hoewel dit nou moeilik mag wees om te sien hoe die Sabbat en Sondagkwessie in die eindtydgebeure op die voorgrond sal tree, kyk maar net hoe vinnig die wêreld kan verander. Wat behoort hierdie waarheid ons te leer oor om nie ons geloof op huidige gebeure wat in ’n oomblik kan verander, te plaas nie, maar alleenlik op die geopenbaarde Woord van God?`

`Dink na oor Daniël 2 (en selfs hoofstuk 7). Al die koninkryke het gekom en gegaan net soos dit voorspel was. Vandag, as ons terugkyk na die geskiedenis, kan ons sien dat dit net soos dit voorspel was, gebeur het. Vanuit ons perspektief vandag, moet nog net een koninkryk tot stand kom. Watter een is dit, en waarom kan ons verseker wees dat dit so sal gebeur en inderdaad net soos dit voorspel was?`