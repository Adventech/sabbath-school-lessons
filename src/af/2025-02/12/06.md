---
title:  Die merk van die dier
date:   19/06/2025
---

Soos wat die jare verbygegaan het, en eindtydgebeure soos doodsdreigemente en die toepassing van die merk van die dier nog nie gebeur het nie, het sommige hulle twyfel uitgespreek en selfs skeptisisme getoon oor ons Adventiste se interpretasie van die eindtydgebeure wat die Sabbat insluit, en oor hoe Sondag ’n sentrale rol in die eindtydbotsing gaan speel.

Die boek van Openbaring is duidelik: ons aanbid òf die Skepper òf die dier en sy beeld. En omdat die sewende dag, die Sabbat, die fondament — wat teruggaan tot in Eden (lees Génesis 2:1–3) — van God as die Skepper is, behoort dit nie as ’n verrassing te kom dat wanneer ’n kwessie ontstaan soos om die Skepper te aanbid, die Sabbat nie die middelpunt sal wees nie. Ook, is dit nie toevallig dat die dier dieselfde mag is wat die bybelse Sabbat na Sondag verander het nie, en wat natuurlik nie deur die Bybel goedgekeur word nie. Met hierdie agtergrond in gedagte, maak die gedagte oor Sabbat en Sondag se betrokkenheid in die aanbidding — van òf die Skepper (lees Openbaring 14:6, 7) òf die dier — goeie sin. En so kry ons in die Nuwe Testament ’n tipe van die vraagstuk oor die sewendedag as die Sabbat teenoor ’n menslike wet.

`Lees die volgende verse: (Matthéüs 12:9–14 en Johannes 5:1–16). Watter vraagstuk het veroorsaak dat die godsdienstige leiers Jesus wou doodmaak?`

In Matthéüs 12, nadat Jesus op die Sabbat die man met ’n verdorde hand genees het (Matthéüs 12:9–13), hoe het die godsdiensleiers gereageer? “Daarop het die Fariseërs uitgegaan en saam raad gehou teen Hom, sodat hulle Hom sou kan ombring” (Matthéüs 12:14). Die dood weens die sewendedag-Sabbat? In Johannes 5:1–16, na ’n ander wonderwerk-genesingsdaad op die sewende dag, het die leiers “Jesus vervolg en probeer om Hom dood te maak, omdat Hy dit op die sabbat gedoen het” (Johannes 5:16).

Die dood weens menslike tradisie as gevolg van die sewendedag-Sabbat? (In die Bybel was gesondmaking op die Sabbat nie verbied nie, net soos daar niks in die Bybel gesê word wat Sondag in die plek van die Sabbat plaas nie.) Hoewel die spesifieke vraagstuk hier met Jesus nie te doen gehad het met eindtydgebeure nie, is dit naby genoeg: menslike wette teenoor God se wet, en in beide sentreer die bestrede wet rondom die bybelse Sabbat.

`Om dood gemaak te word oor een van God se gebooie? Hoe kan jy jouself maklik uit hierdie situasie rasionaliseer?`