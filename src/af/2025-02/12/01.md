---
title:  Voorlopers
date:   14/06/2025
---

### Skrifverwysings vir hierdie week se studie

Daniël 2:31–45; Daniël 3:1–12, 17, 18; Openbaring 13:11–17; Romeine 1:18–25; Handelinge 12:1–17; Matthéüs 12:9–14.

> <p>Geheueteks</p>
> “Want God het ons nie ’n gees van vreesagtigheid gegee nie, maar van krag en liefde en selfbeheersing.” (II Timótheüs 1:7)

Hierdie week gaan ons na nog twee Bybelverhale kyk wat die eindtydgebeure uitvoerig voorafskadu. Eerstens gaan ons die vertelling van Sadrag, Mesag en Abednégo ondersoek wat duidelik sinspeel op die tonele wat in Openbaring 13 uitgebeeld word. Dan gaan ons na die Nuwe Testament waar ons vind dat die ondervinding van die vroeë Christene ons ook kan help om te verstaan wat om tussen nou en die wederkoms van Christus te verwag.

Beide voorbeelde beklemtoon merkwaardige dapperheid en verskaf toegang tot vrede in die gemoed te midde van die moeilikste omstandighede.

Jesus het oor en oor gesê, “moenie vrees nie”, en “hoekom pla jou gedagtes jou”? Dit is belangrik om te onthou dat profesie op Christus fokus, en dus moet ons in staat wees om dieselfde raad in al die eindtydtonele wat uitgebeeld word, te vind. “ ‘Laat julle hart nie ontsteld word nie’ ”, het Hy sy dissipels geleer, “ ‘glo in God, glo ook in My’ ”. (Johannes 14:1).

Met ander woorde, ja, die eindtydgebeure gaan moeilik en inspannend wees vir hulle wat poog om getrou aan God te bly, maar uiteindelik moet ons hierdie gebeurtenisse hoopvol benader, en nie met vrees nie.

_*Bestudeer hierdie week se les ter voorbereiding vir Sabbat, 21 Junie._