---
title:  Die Génesisgrondslag
date:   05/04/2025
---

### Skrifverwysings vir hierdie week se studie

Jesaja 40:7, 8; Génesis 22:1–13; Johannes 3:16; Openbaring 5:5–10; I Korinthiërs 15:15–19; Openbaring 12:1–9.

> <p>Geheueteks</p>
> “Die volgende dag sien Johannes Jesus na hom toe kom, en hy sê: ‘Dáár is die Lam van God wat die sonde van die wêreld wegneem!’ ”(Johannes 1:29)

Een van die hoofprobleme m.b.t. die moderne interpretasies van Bybelprofesie in die boek van Openbaring, is dat dit die antieke oorsprong van Openbaring nie erken nie. Die outeur van Openbaring aanvaar dat daar by die leser ’n begrip van die Ou Testament teenwoordig is, en gebruik daarom konsepte wat sy lesers goed ken. Terwyl dit baie help om die hele Bybel te ondersoek vir skrifgedeeltes wat pas by die vers wat jy besig om te bestudeer, is daar ook kernteksverse wat die toneel beter as ander teksverse beskryf, en wat dan help om die boek beter te verstaan. Dit is veral waar in die geval van Génesis wat aan ons verduidelik hoe ons wêreld in die sonde-chaos verval het. Amper elke hoofkonsep in Openbaring verskyn in een of ander vorm in die aanvangshoofstukke van die Bybel.

Hierdie week gaan ons ’n paar belangrike kernbegrippe in Openbaring bestudeer. Daar is baie, en daarom sal ons net ’n paar kies om die allerbelangrikste punt te illustreer en om sodoende die student te help om die antieke oorsprong van Openbaring te verstaan en die ontelbare fyn onderskeidings in die teks raak te sien wat belangrike lesse kan bied oor die mens se natuur, oor God, en oor die konflik wat in ons heelal en daarom ook in ons lewens, aan die gang is.

_*Bestudeer hierdie week se les ter voorbereiding vir Sabbat, 12 April._