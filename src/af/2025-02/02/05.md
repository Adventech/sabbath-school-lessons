---
title:  Om die dood te verwerk
date:   09/04/2025
---

Een van die wreedste aspekte van elke mens se lewe op aarde is seker om afgesny van jou Skepper te leef in ’n wêreld waar die dood altyd in die agtergrond loer en gereed is om enige oomblik toe te slaan. Dit is die “loon van die sonde”, ons straf omdat ons afgesny is van die enigste Bron van lewe in die heelal, ons Skepper. Daarom speel dit ’n belangrike rol in Bybelprofesie, beide die werklikheid daarvan en wat nog meer belangrik is, die oplossing daarvoor wat net in Jesus en sy dood en opstanding gevind kan word.

Beide die eerste bekendstelling daarvan in die Bybel en die gebeurtenis self werp baie lig op hierdie hooftema in profesie. En dit help ons om die ernstigheid van die sondeprobleem te begrip, en om God se oplossing vir hierdie probleem te verstaan.

Lees Génesis 2:15–17; Génesis 4:8–15; I Korinthiërs 15:15–19 en Openbaring

`1:18. Wat vertel hierdie skrifgedeeltes (wat die eerste bekendmaking en gebeurtenis van die dood insluit) ons oor waarom mense doodgaan, hoe God die dood sien, en wat Sy oplossing vir ons probleem is?`

Ons sê dikwels dat “die dood deel is van die lewe”. Dit is eintlik ’n leuen. Dood is die teenoorgestelde van lewe, die die einde van lewe; dit is ’n vreemde indringer wat nooit bedoel was om deel van ons ondervinding hier te gewees het nie. Al het ons aan die dood gewoond geraak, protesteer ons harte steeds kragtig wanneer ons dit teëkom, asof die menslike ras almal besef dat daar iets fundamenteel verkeerd is. Asof die dood nie reeds ’n pynlike ondervinding is nie, is sommige gevalle van die dood selfs meer tragies as ander, soos die dood van ’n kind. Die meeste van die tyd verwag ons dat ouers se dood hulle kinders s’n sal voorafgaan, en ons aanvaar dit as die normale gang van sake.

Die eerste sterfte wat in die Skrif aangeteken was, is egter teen die verwagte norm. Voordat Adam en Eva self die dood ondervind het, het hulle die tragedie van die dood persoonlik ondervind toe hulle regverdige seun deur sy onregverdige broer vermoor was. Dit was ’n besondere onregverdige dood.

Dink na oor Jesus, die regverdige wat deur die onregverdige vermoor was, net soos Abel. Watter sterfte kon meer onregverdig gewees het as Christus se dood? Watter ander ooreenkomste kan daar gevind word tussen die dood van Abel en Christus se dood aan die kruis? Hoe kan die omstandighede van Abel se dood ons help om te verstaan waarom Jesus “die sleutels van die doderyk [die graf] en van die dood” het, en wat God ons in Hom bied?

`Waarom sou ons lewens eintlik nikswerd, betekenisloos en tevergeefs wees, as die probleem van die dood nie opgelos was nie? Wat leer hierdie feit ons oor hoe dankbaar ons behoort te wees vir wat Jesus vir ons gedoen het?`