---
title:  Die beginsel van “eersgenoemde”
date:   06/04/2025
---

Die meeste akademiese programme begin met ’n algemene oorsigkursus (gewoonlik met die kursusnommer “101”), ’n kursus wat die breë en basiese beginsels van die vak uitlig voor jy die in-diepte studie aanpak. Net so, wanneer jy deur die Bybel lees, ontdek jy gou dat God ook ’n algemene oorsigkursus in die boek Génesis aanbied waar Hy gedagtes aanraak wat in meer besonderhede dwarsdeur die res van die Bybel ondersoek kan word.

Oor die algemeen, wanneer ’n konsep of simbool in die Bybel die eerste keer genoem word, veral in die eerste hoofstukke van Génesis, sal jy ontdek dat dit ’n algemene begrip van daardie konsep of simbool noem wat jou sal help om te verstaan hoe dit later gebruik word.

Sommige Bybelstudente verwys hierna as die “wet van eersgenoemde”, alhoewel dit eintlik meer korrek is om dit ’n beginsel (of voorbeeld) te noem, liewer as om dit as ’n wet te klassifeer, want dit is definitief nie met yster gepantser nie, en daar is baie uitsonderings op hierdie reël. Die beginsel wat te voorskyn kom, beide gedurende ’n algemene studie van die Bybel en in Bybelprofesie, is dat God sy kinders stadig met inligting oor ’n lang tydperk voed, deur met ’n basiese konsep te begin en dit dan verskeie kere oor die jare of selfs oor eeue heen uitbrei.

`Lees Jesaja 40:7,8; Maleági 3:6 en Hebreërs 13:8. Watter beginsel kan jy uit hierdie teksverse aflei wat jou sal help om jou in jou studie van die profesieë behoorlik te anker?`

Baie van die moderne wêreld praat van “waarheid” asof dit soos deeg met tyd na hulle sin vervorm kan word, i.p.v. werklike waarheid. Of, in sommige gevalle, word die konsep van “waarheid” selfs gewantrou.

Wanneer God egter waarheid tot stand bring, verander Hy nie van plan nie. As Hy eers sy volk die waarheid begin leer, kan ons daarop reken dat herhalings van dieselfde bybelse beginsel of tema se betekenis nie sal verander nie, maar eerder verdere lig op die betekenis sal werp. Daarom maak dit duidelik sin wanneer profesie bestudeer word om ’n goeie begrip van die boek van Génesis op te bou omdat daar in hierdie boek baie sleutelkonsepte wat vir die eerstekeer verduidelik word, gevind word, en om dan daardie fundamentele kennis te gebruik om die res van die Bybel te ondersoek.

`Waarom is dit so belangrik dat ons niemand of enigiets moet toelaat, maak nie saak hoe vleiend of selfs logies dit voorkom nie, om ons geloof in die Bybel en die onfeilbare waarhede wat dit verkondig, te verswak nie? Op watter subtiele maniere kan hierdie verflouing gebeur?`