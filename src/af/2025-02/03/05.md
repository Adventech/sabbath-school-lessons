---
title:  Isak en Rebekka
date:   16/04/2025
---

Toe Abraham al oud was en sonder twyfel begin dink het oor die beloftes wat God aan Hom gemaak het oor sy nageslag (lees Génesis 15:5), het hy aan sy oudste en mees geloofwaardige dienskneg ’n ernstige taak opgedra.

`Lees Génesis 24:1–4. Hoekom sou dit so belangrik vir Abraham gewees het dat sy seun “ ’geen vrou [sou] neem uit die dogters van die Kanaäniete onder wie ek woon nie?’ ” (Génesis 24:3)`

Hoe eksklusief sy vermaning ook al voorgekom het, was dit vir Abraham ’n geestelike vraagstuk, en nie ’n etniese vraagstuk nie; dit was teologies, en nie oor nasionaliteit nie. Abraham het baie goed geweet dat die morele agteruitgang van die Kanaäniete se godsdienstige gewoontes ’n werklikheid was, en om nie eers aan hulle aanbidding van valse gode te dink nie, en hy het geweet hoe maklik dit vir sy seun sou wees om hierdie gewoontes aan te leer as hy onder hulle sou introu.

Die verhaal van soveel van antieke Israel se geskiedenis, en selfs van die Christelike kerk deur die eeue heen, het oor God se volk gegaan wat i.p.v. om getuies in die wêreld te gewees het, in die valse leringe en godsdienstige gelowe van die wêreld vasgevang was. Die grootste voorbeeld hiervan was dalk die aanvaarding van Sondagaanbidding, die heidense dag van die son in die plek van die bybelse Sewendedag-Sabbat wat ook ’n prominente rol gedurende die laaste dae gaan speel.

`Lees Génesis 24:57–67. Watter lesse kan ons oor Christus en sy kerk uit hierdie verhaal aflei? Wat kan ons byvoorbeeld leer oor ons gevalle toestand uit die feit dat Rebekka ’n verlangse afgesonderde familielid van Isak was?`

Ons is ongetwyfeld familie van ons Skepper omdat ons oorspronklik na sy beeld geskape was. Ons was deur sonde van Hom afgeskei, en tog word ons nog as die regte bruid vir Hom gesien, hoewel ons deur ons keuses die huweliksverhouding meer onstuimig kan maak as wat dit nodig is.

`Ja, God het ons, Sy bruid, lief, meer as wat ons Hom liefhet. Watter keuses kan ons maak, en behoort ons elke dag te maak, wat ons liefde vir God kan versterk? Terselfdertyd, watter keuses sal ons liefde teenoor Hom verdof?`