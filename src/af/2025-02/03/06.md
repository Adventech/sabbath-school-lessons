---
title:  “Die groot hoer geoordeel”
date:   17/04/2025
---

`Lees Openbaring 19:1–9. Twee dinge word gelyktydig gevier: die einde van die “hoer”, en die bruilof van Christus en sy bruid. Hoe is dit moontlik dat beide gebeurtenisse tegelykertyd eintlik demonstrasies van God se regverdige en liefdevolle karakter is?`

Die prys van ontrouheid is uiteindelik baie pynlik. Die troubreuk het ’n invloed op die kinders en op andere. Selfs die mees geduldige of verontregte eggenoot of eggenote kan uiteindelik ontdek dat daar ’n oomblik van geen ommekeer kom wanneer die huwelik nie langer gered kan word nie. Wanneer ons wêreld ’n punt gaan bereik wanneer harte so diep verhard het dat daar nie meer berou sal kan wees nie, sal dit geen sin maak om met die geskiedenis voort te gaan en die onbeteuelde lyding wat die sonde meebring, toe te laat nie. Selfs al is daar gebroke harte oor die verlorenes, en diegene wat gely het onder hierdie wêreld se dispensasie van sonde, kan feesvier omdat dit uiteindelik verby is, kan die wêreld herstel word soos wat God dit oorspronklik beplan het. Hierdie keer sal daar nie weer ’n afval weg van God wees nie, want ons het op die harde manier geleer dat God reg was oor die verwoesting wat volg wanneer ons onsself van God afskei.

`Lees Openbaring 21:1–4. Wat beteken die huwelikbeeldspraak hier, en hoekom bring dit hoop en is dit met belofte gevul? Wat is ons versekering van die hoop wat hierdie verse aan ons bied?`

“Die huwelik, ’n lewenslange verbintenis, is ’n simbool van eenheid tussen Christus en sy kerk. Die gees wat Christus teenoor die kerk openbaar, is die gees wat man en vrou teenoor mekaar moet openbaar.” — Ellen G. White, Testimonies for the Church, vol. 7, bl. 46, (vry vertaal).

Christus het ongekende pyn ondervind toe die menseras Hom verwerp het en hulle die toenadering wat aan Hom behoort, aan ander gode gegee het. Nogtans het Hy Homself vir ons gegee, en so self vir ons ontrouheid en egbreuk betaal, sodat as ons berou het en terugdraai na Hom, ons van die belofte van die ewige lewe seker kan wees.

`Lees I Petrus 1:18, 19. Wat sê hierdie verse aan ons wat aan ons volle versekering van die einde van die wêreld gee soos dit in Openbaring 21:1-4 uitgebeeld word?`