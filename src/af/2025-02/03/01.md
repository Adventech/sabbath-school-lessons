---
title:  Lesse uit die huwelik
date:   12/04/2025
---

### Skrifverwysings vir hierdie week se studie

Génesis 2:23–25, Efésiers 5:29–32, Eségiël 16:4–14, Openbaring 18:1–4, Génesis 24:1–4, Openbaring 19:1–9.

> <p>Geheueteks</p>
> “Toe sê hy vir my: ‘Skryf – salig is die wat genooi is na die bruilofsmaal van die Lam.’ En hy sê vir my: ‘Dit is die waaragtige woorde van God.’”(Openbaring 19:9)

Die Bybel is vol liefdesverhale wat kragtige aspekte van verlossing en van God se liefde aan sy volk openbaar. Die huwelik, die mees intieme van alle verhoudings, het al bewys om ’n leerskool te wees waar, indien ons onsself sou toelaat om dit te ondervind soos wat God dit bedoel het, ons baie diep lesse kan leer oor sy liefde vir ons, en oor ons verhouding met Hom en hoe ver Hy gegaan het om ons te red.

Die moderne opvatting van liefde en die huwelik het ons vermoë om wat God ons deur die huweliksverhouding probeer leer, al soveel skade aangedoen. Alhoewel die mens se sondige natuur die huwelik al so laat ontaard het (en omtrent alles rondom ons), kan die huwelik nog ’n kragtige manier wees om waarheid te openbaar, selfs profetiese waarheid. Die huwelik behoort ’n skool te wees waar ons nie net leer om gelukkig te wees nie, maar ’n skool waaruit ons diep lesse oor onsself en ons verhouding met God, kan leer.

Hierdie week gaan ons verskillende besonderhede, goed en sleg, ontdek waar die Woord van God oor die huwelik praat. Ons kan dan lesse uit hierdie voorbeelde leer om beter te verstaan hoe God met sy volk kommunikeer, selfs wanneer hulle te kort skiet, en so kan ons waarhede leer wat ons kan help om die laaste dae se gebeurtenisse beter te verstaan.

_*Bestudeer hierdie week se les ter voorbereiding vir Sabbat, 19 April._