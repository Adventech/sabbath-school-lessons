---
title:  "Die Nasies: Deel 2"
date:   26/04/2025
---

### Skrifverwysings vir hierdie week se studie

Génesis 2:9–17; Daniël 2:31–35; Jesaja 17:12, 13; Daniël 7:1–3; Romeine 3:10–19; Openbaring 12:15, 16; Openbaring 10:1–11.

> <p>Geheueteks</p>
> “Laat staan en weet dat Ek God is; Ek sal hoog wees onder die nasies, hoog op die aarde.” (Psalm 46:11).

Deur die eeue heen het sommige mense geredeneer dat God die Sondeval beplan het omdat Hy dit so wou laat gebeur, en dat dit sy bedoeling was dat die mens in sonde sou verval en daarna dood sou gaan, en so Hom, in die persoon van Jesus, na die kruis sou lei. Per slot van rekening, hoe sou Hy anders die diepte van sy liefde vir die mens so kragtig en duidelik kon tentoonstel soos om op die kruis vir hulle te sterf? Kortom, die gedagte is dat dit vir God nodig was om die mens tot ’n val te bring.

Dit is ’n aaklige en veragtelike aanname om te maak. Dit was nog nooit God se bedoeling dat òf Satan òf die mens in sonde sou verval nie. Die opstand van Satan en daarna die val van die mens, was ’n tragedie met onmeetlike gevolge, en ons vreugde in Hom sou volmaak gebly het as ons eerste ouers nie in sonde verval het nie.

In hierdie week se les sal ons voortgaan om na die probleme te kyk wat deur die sondeval veroorsaak was, en wat na ’n begeerte vir menslike leierskap gelei het in teenstelling met God se leierskap. Hierdie waarhede word kragtig in die boek van Daniël onthul waar ons sien hoe dat God reg was toe Hy sy volk gewaarsku het teen wat sou gebeur het wanneer hulle van Hom sou wegdraai en liewer aardse konings sou kies. Dit is presies wat hulle gekry het: aardse konings, en sondaars wat oor sondaars baasspeel — nog nooit was dit ’n goeie kombinasie nie.

_*Bestudeer hierdie week se les ter voorbereiding vir Sabbat, 3 Mei._