---
title:  Vir verdere studie
date:   02/05/2025
---

Lees Ellen G. White, “Die Toring van Babel,” bl. 117–124, in Patriarge en Profete.

“ ‘Ek het ’n nuwe hemel en ’n nuwe aarde gesien, want die eerste hemel en die eerste aarde het verbygegaan’, Openbaring 21:1. Die vuur wat die goddelose verdelg, reinig die aarde. Elke spoor van die vloek word uitgewis. Daar sal nie ’n ewigbrandende hel wees om die verlostes gedurig te herinner aan die vreeslike gevolge van die sonde nie.

“Daar sal net een herinnering aan die sonde wees: ons Verlosser sal altyd die tekens van Sy kruisiging dra. Op Sy hoof, aan Sy sy en aan Sy hande en voete is die tekens van die wrede werk van die sonde. Waar die profeet Christus in Sy heerlikheid aanskou, sê hy, ‘Glans soos sonlig is dáár, ligstrale aan sy sy, en daar is die omhulsel van sy krag’ (Hábakuk 1:4). Die deursteekte sy waaruit die rooi stroom gevloei het wat die mens met God versoen het – daar is die Heiland se heerlikheid, ‘daar is die omhulsel van sy krag’. Magtig om te red deur die offer van verlossing, daarom was Hy sterk om diegene te oordeel wat Gods genade verag het. En die tekens van Sy vernedering is die tekens van Sy hoogste eer; deur die ewigheid heen sal die wonde van Gólgota Sy lof en Sy mag verkondig.” — Ellen G. White, Die Groot Stryd, bl.674.

**Vrae vir bespreking:**

`Aan die einde sal alle aardse prestasies, maak nie saak hoe verhewe of hoe groot, hoe vreesaanjaend en glorieryk dit was nie, tot stof terugkeer, tot as verbrand, en uiteindelik vir ewig verdwyn. Dit sluit ook in watter groot en glorieryke aardse dinge jy vermag het of besig is om nou te vermag. Waarom is dit altyd belangrik om hierdie perspektief in gedagte hou? Hoe behoort hierdie perspektief jou te help om jou prioriteite reg te hou?`

`Let versigtig op die seedier van Openbaring 13:1–10. Op watter maniere is hierdie dier die vanselfsprekende gevolg van die gedagtegang van Babel? Dit is duidelik die somtotaal van alle menslike “nasies”, vanaf Babilon dwarsdeur tot die klein horingmag. Watter kenmerke van elke koninkryk wat regdeur die tye bly voortbestaan het, het jy raakgesien? Op watter maniere weerspieël die wêreld nog die waardes van byvoorbeeld Babilon of Rome?`

`Hoe behou ons as Adventiste die regte balans tussen ons toewyding aan die HERE en ons gehoorsaamheid aan die wette van watter nasie of regering ons ook al aan behoort? Wat gebeur wanneer gehoorsaamheid aan die een tot ongehoorsaamheid aan die ander een lei?`