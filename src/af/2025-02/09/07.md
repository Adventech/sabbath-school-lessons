---
title:  Vir verdere studie
date:   30/05/2025
---

Lees Psalm 133, Handelinge 1:4–9 en Openbaring 5:4–7.

“Gedurende die patriargale tydperk is die invloed van die Heilige Gees dikwels op ’n besondere wyse geopenbaar, maar nooit in Sy volheid nie. Gehoorsaam aan hulle Heiland het die dissipels nou om hierdie gawe gebid, en in die hemel het Christus Sy voorbidding daaraan toegevoeg. Hy het die gawe van die Gees geëis sodat Hy dit op Sy volk kon uitstort.” — Ellen G. White, Die Handelinge van die Apostels, bl. 37.

Die dissipels was opgelei om van Christus te getuig “ ‘tot aan die uiterste van die aarde’ ” (Handelinge 1:8), ’n werk wat die wederkoms van Christus sou aankondig (Matthéüs 24:14). Ons moet voortbou op wat hulle begin het.

Toe Christus aan ons gesê het om die evangelie aan die wêreld te bring, het Hy ons nie alleen gelos om te probeer uitvind hoe dit gedoen moet word nie. Die werk word vanuit die hemel se heiligdom uitgedeel. Ons werk is om baie nou met Christus te verbind: Hy lei ons en stel ons in staat. Dit is Sy werk, nie ons s’n nie: ons word gevra om Hom te volg. Jy sal agterkom dat dit vir Israel so gewerk het: God het hulle gevra om Sy instruksies te volg, en toe het Hy die onmoontlike laat gebeur. Die Gees is alreeds aan die werk in die harte van ons bure; ons word net gevra om gereed te wees wanneer die oomblik vir besluitneming reg is, sodat ons hulle kan uitnooi om by God se volk wat saam met die Lam op Sion staan, aan te sluit. Ons hoef nie nuwe middele en metodes te ontwikkel nie, want ons was nog nooit in beheer van die werk nie.

**Vrae vir bespreking:**

`Daar is baie onbereikte mense, selfs al was die drie-engeleboodskappe oor die hele wêreld verkondig. Bespreek in die klas hoe ons as ’n kerk die taak wat Christus aan ons gegee het, beter kan uitvoer. Hoe kan ons leer om nie wanhopig te wees omdat dit waar is dat so baie mense nog nie hierdie waarhede vir die laaste dae gehoor het nie?`

`In Openbaring 5 sien Johannes hoe die verseëlde boek aan die Lam gegee word om dit oop te maak, omdat Hy waardig is. Wanneer die seëls van die boek in Openbaring 6 oopgemaak word, sien ons hoe die geskiedenis van die Nuwe Testamentiese kerk duidelik voorspel word tot aan die einde van tyd. Watter lesse kan ons uit hierdie voorspelling leer oor hoe God van plan is om die werk klaar te maak?`

`Watter huidige gebeurtenisse sien ons in die wêreld wat maklik kan lei tot wat Openbaring 13 en 14 voorspel wat gaan kom? Watter struikelblokke bly oor?`