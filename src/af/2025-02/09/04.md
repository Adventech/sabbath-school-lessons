---
title:  Onder Sy voete
date:   27/05/2025
---

`Lees Psalm 47:1–4. Wat sê dit oor ons uiteindelike plek in Christus se koninkryk?`

Op die lange duur lyk die toekoms blink. Maar tot dan het die mens die heerskappy van hierdie planeet aan Lucifer gesedeer, en teen die tyd wat Satan by die hemelse raadsvergadering opgedaag het volgens Job, het hy gespog dat hierdie aarde aan hom behoort. “ ‘Waar kom jy vandaan?’ ” het God hom gevra. “ ‘Van ’n swerftog oor die aarde, wat ek deurkruis het,’ ” het hy geantwoord (Job 1:7).

Satan het sy eienaarskap verklaar; die voet was in die antieke tye gebruik om eienaarskap te verteenwoordig. “ ‘Maak jou klaar, trek die land deur in sy lengte en sy breedte,’ ” het die HERE aan Abram gesê, “ ‘want Ek sal dit aan jou gee’ ” (Génesis 13:17).

`Vergelyk I Thessalonicense 4:13–17 en Sagaría 14:4, en let op na Christus se voete. Watter verskil vind jy tussen hierdie skrifgedeeltes, en wat leer dit ons oor hierdie twee verskillende en tog verwante skrifgedeeltes oor aspekte van Christus se uiteindelike heerskappy van hierdie wêreld?`

Ellen G. White skryf die volgende oor wat Christus aan die einde van die millennium gaan doen: “Christus daal neer op die Olyfberg vanwaar Hy na Sy opstanding opgevaar het en waar die engele die belofte van Sy wederkoms herhaal het. Die profeet sê: ‘Dan sal die Here my God kom, al die heiliges met U!’ ‘In dié dag sal sy voete staan op die Olyfberg wat voor Jerusalem lê, aan die oostekant; en die Olyfberg sal in twee dele gesplyt word . . . sodat daar ’n baie groot dal sal wees; . . . En die HERE sal Koning wees oor die hele aarde; in dié dag sal die HERE een wees, en sy Naam een’, Sagaría 14:5, 4, 9. Wanneer die Nuwe Jerusalem in verblindende heerlikheid uit die hemel neerdaal, sal dit tot rus kom op die plek wat daarvoor gereinig en gereed gemaak is en Christus met Sy volk en die engele sal die heilige stad binnegaan.” — Ellen G. White, Die Groot Stryd, bl. 662-663.

`Beskou die hoop wat aan ons in Jesus gegee word. Dink oor hoe moeilik die lewe sou gewees het as alles vir ewig by die dood tot ’n einde sou kom. Dit sou alles tevergeefs gewees het, nie waar nie?`