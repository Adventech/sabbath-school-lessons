---
title:  "In die Psalms: Deel 2"
date:   24/05/2025
---

### Skrifverwysings vir hierdie week se studie

Psalm 46, Jeremia 4:23–26, Psalm 47:1–4, I Thessalonicense 4:13–17, Psalm 75, Openbaring 14:6–12.

> <p>Geheueteks</p>
> “Die volke sal U loof, o God, die volke almal saam sal U loof. Die nasies sal bly wees en jubel, omdat U die volke regverdig oordeel en die nasies op aarde lei. Sela.” (Psalm 67:4, 5)

Wanneer ons aan die eindtydgebeure dink, is ons geneig om op die diere en magte wat in Openbaring genoem word, te konsentreer. En natuurlik speel hulle ’n groot rol, ’n belangrike rol. Andersins sou God hulle nie in die Bybel genoem het vir ons om daarvan te wete te kom nie (lees Openbaring 1:3). Die profetiese Woord behandel egter ook sleutelvraagstukke wat met sonde en lyding, oordeel, die stryd tussen goed en kwaad, die aard van regverdigheid en onregverdigheid, vervolging en nog meer te doen het.

Die Psalms behandel hierdie vraagstukke in groot diepte deur amper elke moontlike menslike emosie te ondersoek — van die donkerste wanhopigheid tot die mees uitgelate vreugde. Ons sien hoe Israel voorberei vir die stryd teen die vorste van die duisternis. Ons lees oor hoe individue worstel met die vraagstuk oor waarom God nie die kwaad meer direk en onmiddellik aanspreek nie, ’n vraag wat ons ongetwyfeld almal al gevra het. Ons word na die heiligdom verwys vir antwoorde, en ons vind ook herhaalde beroepe op God se status as Skepper. Is hierdie nie ook vraagstukke en vrae waarmee ons in ons onderlinge verband vandag worstel nie?

Natuurlik — en dit is waarom ons wil aanhou om die Psalms te ontleed sodat ons meer oor hierdie uiters belangrike waarhede kan leer.

_*Bestudeer hierdie week se les ter voorbereiding vir Sabbat, 31 Mei._