---
title:  Die Paaslam
date:   06/05/2025
---

Die boek Openbaring verwys amper dertig keer na Jesus as “die Lam”. Vanaf die vroegste tye van die plan van verlossing het God se volk lammetjies as ’n simbool vir die Messias gebruik. Abel het van “die eersgeborenes van sy kleinvee” gebring (Génesis 4:4), en voordat Israel uit Egipte na die beloofde land vertrek het, was hulle beveel om elke eersgebore persoon of dier met ’n eenjaaroud lammetjie los te koop (Exodus 12:5).

`Lees Exodus 12:1–11; Jesaja 53:7, 8; I Korinthiërs 5:7 en Openbaring 5:6. Wat leer hierdie verse ons oor Jesus as die Paaslam-offerande? Wat beteken dit vir ons vandag?`

Jare na die dood, opstanding en hemelvaart van Christus het Petrus dit wat gebeur het, gereflekteer toe hy geskryf het, “omdat julle weet dat julle nie deur verganklike dinge, silwer of goud, losgekoop is uit julle ydele lewenswandel wat deur die vaders oorgelewer is nie, maar deur die kosbare bloed van Christus, soos van ’n lam sonder gebrek en vlekkeloos.” (I Petrus 1:18, 19)

Jesus was die enigste mens wat aan God se heiligheid voldoen het; die res van ons het gesondig, en hoe ons ons sondige lewens lewe, vertel letterlik leuens oor die natuur van ons Skepper.

Jesus het egter die “laaste Adam” geword (I Korinthiërs 15:45). Waar ons gefaal het, het Hy volmaak gelewe. As mens was Hy alles wat die mens veronderstel was om te wees. Hy het God se heerlikheid volmaak weerspieël. “Hy wat My gesien het,” het hy vir Filippus gesê, “het die Vader gesien” (Johannes 14:9).

Intussen was Jesus tydens die Paasfees gekruisig, en het Hy daardeur gedemonstreer dat Hy die antitipe van die Paaslam was. In Johannes 18:19, 20 het Jesus gesê dat Hy “ronduit” oor hierdie leerstelling gespreek het. Op ’n soortgelyke manier volgens Exodus 12:5, 6 betreffende die Paaslam, was die kinders van Israel aangesê om ’n lam vir die Paasfees te kies en dit “in bewaring” te hou tot die veertiende dag van die maand. Toe die hoëpriester Jesus ondervra het oor sy leringe, het Hy na die feit verwys dat Hyself openlik vir almal in die tempel sigbaar was. Sy lewe, sy werke, dit wat Hy sy volgelinge geleer het — dit het openbaar wie Hy werklik was. Hy is die vlekkelose Lam, die mees kragtige uitdrukking van God se regverdigheid en heerlikheid.

`Op watter maniere kan ons in ons lewens die volmaakte karakter van Jesus beter weerspieël?`