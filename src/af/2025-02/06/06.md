---
title:  Want U het alle dinge geskape!
date:   08/05/2025
---

Tydens ’n paar geleenthede het profete die voorreg gehad om so naby aan God d.m.v. ’n visioen gebring te word dat hulle toegelaat was om God se troon te sien. Eségiël het dit bokant die uitspansel gesien (Eségiël 1:26); Jesaja het die tempel in die hemel besoek en die troon gesien (Jesaja 6:1), en in een van die mees duidelike beskrywings wat ons gegee was, was Johannes in ’n visioen, volgens Openbaring 4 en 5, na die troon begelei. Die Ou Testamentiese tipes in die heiligdomdiens het aangedui dat daar net een pad vir die mensdom was om in God se teenwoordigheid te kon kom: deur die bloed van Christus. (Lees byvoorbeeld Levítikus 16:2,14.)

`Lees Jesaja 6:1–5 en Openbaring 4:7–11. Watter elemente van hierdie twee visioene stem ooreen? Gee aandag aan die volgorde van die gebeurtenisse: Watter gesig word eerste aangebied? Wat volg daarop? Watter waarheid oor God word in hierdie visioene beklemtoon?`

In elkeen van hierdie troonkamer-visioene, word God se heiligheid heel eerste beklemtoon. In Jesaja se visioen is die toneel eerbiedwekkend: die tempel is met rook gevul en die “drumpelposte” het gebewe terwyl die serafs die heiligheid van God uitgeroep het. In Johannes se visioen het die vier lewende wesens dieselfde aankondiging uitgeroep, “Heilig, heilig, heilig.” (Lees Eségiël 10:14, 15 om uit te vind dat die lewende wesens as gérubs beskryf word.) Aan elkeen van hierdie profete was ’n verblindende toneel van God se heerlikheid getoon.

Daarna word daar aan ons die profeet se reaksie op hierdie toneel beskryf. Jesaja roep uit dat hy ’n man van onrein lippe is (Jesaja 6:5), en Johannes ween omdat hy te staan gekom het voor die tragiese waarheid dat niemand waardig bevind kan word nie (Openbaring 5:4). Wanneer God se waardigheid aan ons getoon word, begin ons uiteindelik die mens se toestand besef: ons is totaal onwaardig, en ons het Christus as ons Verlosser nodig.

Satan het baie beskuldigings teen God geslinger deur te redeneer dat Hy arbitrêr, selfsugtig en kwaai is, maar selfs net ’n kort oomblik in God se troonkamer word Satan se leuens ontbloot. Dit is deur Christus te sien vir wie Hy waarlik is, “ ‘die Lam wat geslag is’ ” (Openbaring 5:12), wat ons in staat stel om die Vader te sien soos Hy waarlik is. Hoe vertroostend is dit nie om te weet dat wanneer ons Jesus sien, ons sien hoe die Vader is (Johannes 14:9). En die grootste openbaring om die Vader te sien vir wie Hy werklik is, is om Jesus namens ons op die kruis sterwend te sien.

Die kruis behoort aan ons twee dinge te toon: eerstens, hoe lief God ons het om Homself as ’n offer namens ons te laat offer het; tweedens, dit behoort aan ons te toon net hoe sondig en gevalle ons is dat ons net deur die kruis gered kon word.