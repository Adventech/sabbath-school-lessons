---
title:  Om die offerstelsel te verstaan
date:   03/05/2025
---

### Skrifverwysings vir hierdie week se studie

Jesaja 1:2–15, Hebreërs 10:3–10, Exodus 12:1–11, I Korinthiërs 5:7, Haggai 2:7–9, Jesaja 6:1–5, Openbaring 4:7–11.

> <p>Geheueteks</p>
> “Toe sing hulle ’n nuwe lied en sê: U is waardig om die boek te neem en sy seëls oop te maak, want U is geslag en het ons vir God met u bloed gekoop uit elke stam en taal en volk en nasie,” (Openbaring 5:9).

Toe Jesus aangestap kom, het Johannes die Doper verklaar: “ ‘Dáár is die Lam van God wat die sonde van die wêreld wegneem!’ ” (Johannes 1:29) Hierdie was ’n onmiskenbare verwysing na die diere-offerstelsel wat op Christus se plaasvervangende dood namens die hele mensdom gedui het.

Ons kan nie die offerstelseltema in die Bybel ontken nie; dit loop soos ’n skarlakenrooidraad deur die Bybel se bladsye en speel ’n sentrale rol in die grootse toneel in Openbaring waar Johannes in God se troonkamer ingelei word (Openbaring 4 en 5). Die feit dat Jesus in hierdie vername toneel verskyn waar Hy soos ’n geslagde lam lyk (Openbaring 5:6), vorm ’n belangrike skakel in die profetiese toneel in sy geheel, om dit beter te kan verstaan.

Hierdie week gaan ons na sommige van die offertemas kyk wat ons begrip oor Jesus, die geslagte lam en die hoofspeler in die troonkamertoneel, sal verbreed. Hy, en niemand anders nie, word as die waardige een aanvaar, en sy unieke waardigheid spreek volumes oor wat die HERE deur die offerstelsel gedoen het. Dit openbaar Hom as ’n God met oneindige liefde wat die uiterste offer geoffer het, ’n handeling wat ons en die ander wesens in die heelal, vir ewig sal bewonder.

_*Bestudeer hierdie week se les ter voorbereiding vir Sabbat, 10 Mei._