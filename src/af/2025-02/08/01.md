---
title:  "In die Psalms: Deel 1"
date:   17/05/2025
---

### Skrifverwysings vir hierdie week se studie

Hebreërs 9:11–15, Psalm 122, Psalm 15, Psalm 24, Exodus 33:18–23, Psalm 5, Psalm 51:7–15.

> <p>Geheueteks</p>
> “En ek het gesien, en kyk, die Lam staan op die berg Sion, en saam met Hom honderd-vier-en-veertigduisend met sy Naam en die Naam van sy Vader op hulle voorhoofde geskrywe” (Openbaring 14:1).

As Sewendedag-Adventiste is ons gewoond daaraan om die simbole van Openbaring in die verhale van die Ou Testament na te vors om ons te help om Openbaring se simbole te verstaan. Hierdie verhale is egter nie die enigste goeie bron nie, maar word ook almal regdeur die Ou Testament gevind.

Een spesifieke kosbare bron van informasie is die boek van Psalms, ’n versameling van gewyde poësie wat baie menslike ondervindinge en moontlike interaksie met God deursoek, en wat wissel tussen wanhopigheid oor sonde en lyding, en onbeperkte vreugde in sy teenwoordigheid en sy herhaaldelike beloftes van vergifnis en redding.

Wanneer Psalms versigtig gelees word, word daar fyn besonderhede gevind wat die boek van Openbaring laat lewe, veral wat Openbaring 14 betref, wat die finale sending van God se oorblyfselvolk op aarde beskryf. God se eindtydvolk het net soos Israel van ouds ’n opdrag ontvang: om ’n lig vir die nasies te wees, om ’n finale oproep van genade aan alle mense te maak om hulle Skepper te aanbid.

Sommige besonderhede wat in hierdie liedereboek van God gegee word, kan aan ons nuwe insigte gee om ons rol in die laaste oomblikke van die aarde se geskiede nis te verstaan en te waardeer.

_*Bestudeer hierdie week se les ter voorbereiding vir Sabbat, 24 Mei._