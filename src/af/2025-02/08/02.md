---
title:  Ons Hoëpriester
date:   18/05/2025
---

Toe Moses oor die oprig van die tabernakel toesig gehou het, was hy nie toegelaat om net enige ontwerp volgens sy wense, te gebruik nie. God het aan hom ’n gedetailleerde voorbeeld gegee om te volg. “ ‘En kyk dat jy dit maak volgens die voorbeeld daarvan wat jou op die berg getoon is’ ” (Exodus 25:40). In die boek van Hebreërs ontdek ons dat die voorbeeld wat gebruik was, ’n heilige struktuur was, die hemelse heiligdom.

`Lees Hebreërs 9:11–15 oor Christus as ons Hoëpriester in die hemelse heiligdom. Wat leer dit ons oor wat Hy besig is om vir ons te doen?`

Die aardse heiligdom was ’n verbasende gedetailleerde voorafskaduwing van Jesus, vanaf die priester en die offergawes tot die meubels en ander besonderhede. Alles het van Jesus getuig.

Die boek van Openbaring is natuurlik baie ryk aan heiligdombeelde. Ons vind die heiligdom se kandelaar in die eerste verse van die boek, die verbondsark wat spesifiek in hoofstuk vier genoem word, en ook verskeie ander sinspelings op die tempel. Sonder ’n begrip van die Ou Testament se heiligdom word dit onmoontlik om te begryp wat Johannes in sy beskrywings van hierdie visioene probeer sê. Die ondervindinge van Israel, skryf Paulus, “het hulle oorgekom as voorbeelde en is opgeskrywe as ’n waarskuwing aan ons op wie die eindes van die eeue gekom het” (I Korinthiërs 10:11).

Daar is baie wat ons kan leer uit die bestudering van die besonderhede van die tempel. In die boek van Psalms vind ons ’n belangrike komponent om sommige van hierdie besonderhede te verstaan: hoe God se volk persoonlik in die tempel opgetree en dit ondervind het. Ons kry ’n vlugtige blik op hoe Dawid die heiligdom en sy dienste verstaan het, en ons sien hoe God se volk van harte gereageer het op wat die Messias vir hulle sou doen. Dit is nie net voorbeelde wat ons help om Jesus te sien nie; ons kan ook uit die persoonlike ondervindinge van hulle leer wat verstaan het wat God ons d.m.v. die heiligdom wil leer, en so lesse daaruit vir onsself en vir ons eie ondervindinge met God, neem.

`Lees Psalm 122. Alhoewel ons nie letterlik na die aardse “huis van die HERE” kan gaan nie (dis nie meer op aarde nie, en selfs as daar een op dieselfde plek gebou sou word, sou dit betekenisloos wees), watter elemente kan in hierdie Psalm gevind word wat ons kan aanmoedig oor wat Christus vir ons gedoen het? Let op na die temas van vrede, sekuriteit, lof en oordeel.`