---
title:  Haman en Satan
date:   11/06/2025
---

In die verhaal van Ester leer ons Haman ken. Hy het na erkenning en mag gehonger. Hy word toe “groot gemaak” en in die koninkryk verhoog, hoër as dié van al die vorste (Ester 3:1).

Wanneer ons Eségiël 28:11–15 en Jesaja 14:12–15 lees wat na Lucifer verwys, ’n bose teenstander van God se verkose volk en iemand wat weier om voor God se opperheerskappy te buig. Ons vind in hom ’n paar ooreenkomste met Haman. Satan se oorkoepelende bedoeling word in die verhaal van die versoeking van Christus openbaar toe hy Jesus na ’n hoë uitkykpunt geneem het om aan Hom die koninkryke van die wêreld te wys (Matthéüs 4:8–11). Christus, soos ons gesien het, het gekom om die wêreld te red en dit as sy eie toe te eien — en Hy het dit gedoen deur een van ons te word. Jesus is die naasbestaande redder, en natuurlik was die prys wat Hy betaal het om die wêreld te red, uitermate hoog.

In die boek van Openbaring sien ons dat Satan se lus vir mag en aanbidding hierdie wêreld tot ’n finale krisis bring. Sy misleidings oortuig die wêreld om “verwonderd” agter die dier aan te loop (Openbaring 13:3, 4), behalwe diegene wat duidelik weier om hom te aanbid. Met sulke mense neem hy sy toevlug tot geweld.

Haman het opgelet dat Mórdegai – ’n lid van God se uitverkore volk — hom nie onderwerp het aan, of erken het dat dit sy reg was om “aanbid” te word nie. Hy was “met woede vervul” (Ester 3:5, 6), en dit het hom toe vasbeslote gemaak om Mórdegai se hele volk uit te wis.

`Lees Ester 3:1–14, Openbaring 12:14–17 en Openbaring 13:15. Watter ooreenkomstes vind jy in hierdie skrifverwysings? Hoe stem Johannes se beskrywing van God se oorblyfselkerk met Haman se beskrywing van God se volk ooreen?`

Die duiwel het hierdie wêreld as sy eie toegeëien, maar die teenwoordigheid van mense wat lojaal aan God is - wat sy gebooie onderhou – weerlê Satan se aanspraak op algehele opperheerskappy. “Wanneer die Sabbat die twispunt van die groot stryd in die Christendom word, sal die hardnekkige weiering van ’n minderheid om aan die populêre mening toe te gee, hulle voorwerpe van universele vervloeking maak.” — Ellen G. White, Tekens van die Tye, 21 Februarie, 1910, (vry vertaal).

`Dink na oor die “klein” dinge wat jou geloof op hierdie tydstip toets. As jy kompromieë aangaan, of aan “kleinighede” toegee, wat sal jy doen wanneer die groot toets kom?`