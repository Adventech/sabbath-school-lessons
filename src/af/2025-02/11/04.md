---
title:  Boas as losser
date:   10/06/2025
---

Boas het innig verlief op Rut geraak en wou graag met haar trou, maar daar was ’n belangrike hindernis: daar was nog iemand wat nader as Boas familie was wat ook aanspraak op die vrou en die land kon maak. Indien ons Boas as ’n tipe van Christus beskou, kan hierdie situasie ’n geskilpunt word in die groot stryd. Christus het ons lief, maar daar is ’n “nader nabestaande” wat ook ’n eis kan instel: Satan.

`Wat openbaar die volgende skrifgedeeltes oor Satan se aanspraak op die mensdom? (Job 1:6–11; Matthéüs 4:8, 9; Judas 1:9; Lukas 22:31).`

Toe Satan in die hemelse raadsvergadering verskyn het, het hy vir God gesê dat hy “ ‘van ’n swerftog oor die aarde’” gekom het (Job 1:7), en toe God hom gevra het of hy op die regverdige Job ag gegee het, het Satan daarop aanspraak gemaak dat Job aan hom behoort het, en voorgestel dat Job se hart nie regtig aan God behoort het nie. Dit wil sê, hy volg God net omdat Hy vir Job goed is. Hou op om vir hom goed te wees en sien dan aan wie Job waarlik getrou sal wees.

In die boek Judas lees ons ’n kort verwysing na ’n verhaal wat welbekend in Israel was: nadat Moses deur God begrawe was (Deuteronómium 34:6), was hy later opgewek. Hoewel die fyner besonderhede nie aan ons bekend is nie, dui die hierdie teksvers aan dat daar ’n dispuut oor die liggaam van Moses plaasgevind het, en dit impliseer dat Satan een of ander aanspraak op Moses se liggaam gemaak het.

“Vir die eerste keer sou Christus iemand uit die dode opwek. Toe die Vors van die lewe en Sy skitterende dienaars die graf genaak, was die Satan vir sy heerskappy bevrees. Met sy bose mede-engele het hy die inval op die gebied wat hy as sy eie beskou het, betwis. Hy het daarop geroem dat die dienskneg van die HERE sy gevangene geword het. Hy het aangevoer dat selfs Moses nie in staat was om die wet van God te onderhou nie; dat hy homself die eer toegeëien het wat Jehova toekom – die einste sonde wat die Satan se verbanning uit die hemel veroorsaak het – en dat hy deur daardie een oortreding onder die heerskappy van die Satan gekom het. Die aartsverraaier het sy oorspronklike beskuldigings teen die regering van God herhaal en weer oor God se onreg teenoor hom gekla.” — Ellen G. White, Patriarge en Profete, bl. 478. Vanselfsprekend het Christus Satan se aanname weerlê, en was Moses opgewek (lees Matthéüs 17:3).

In Rut 4:1–12 is Boas op pad na die poort van Betlehem — die stad waar Christus ons wêreld betree het as ons nabestaande. Die oudstes het vergader en die uiteinde is dat ’n sandaal (die simbool van eienaarskap) geruil was.

Die poort van ’n dorp is waar die saak beslis was: hierdie is ’n tipe van die oordeelstoneel. Dit weerspieël die oordeelstoneel van Daniël 7:13, 14, 22, 26, 27. Ons moet nie hierdie uiters belangrike aspek van die oordeel miskyk nie: die oordeel is “ten gunste van die heiliges”, maar alleenlik omdat Christus die prys vir ons betaal het, net soos Boas vir sy bruid gedoen het.