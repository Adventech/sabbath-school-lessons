---
title:  Rut en Ester
date:   07/06/2025
---

### Skrifverwysings vir hierdie week se studie

Rut 1:1–5; Rut 2:5–20; Job 1:6–11; Matthéüs 4:8, 9; Ester 3:1–14; Openbaring 12:14–17.

> <p>Geheueteks</p>
> “En net toe die koning koningin Ester in die voorhof sien staan, het sy genade in sy oë gevind; en die koning het die goue septer wat in sy hand was, na Ester uitgesteek; en Ester het nader gekom en die punt van die septer aangeraak.” (Ester 5:2)

Hierdie week kyk ons verder na Bybelverhale wat die eindtydgebeure voorstel. Deur hierdie werklike gebeure en mense se verhale na te gaan, help God ons om dinge vanuit Sy perspektief te sien, en om te verstaan hoe om die profesieë wat later die werklikheid gaan word, te interpreteer, sodat dit ons geloof kan versterk.

Ons aandag word op twee belangrike vroue gevestig wie se verhale al die harte van tallose mense in baie geslagte aangeraak het, nl. Rut en Ester. Een is ’n weduwee wat onteien was, maar wat weer hoop gevind het nadat sy die vriendelike Boas, haar stamverwante losser, leer ken het. Haar huwelik met Boas het al vir Christene ’n geliefkoosde liefdesverhaal geword omdat dit Christus se liefde teenoor ons weerkaats. Die ander is ’n jongmeisie wat in ’n vreemde land woon en wat van ’n sameswering om haar volk uit te roei, te wete kom, en so een van die hoofkarakters word in die daaropvolgende drama om haar volk te red.

In die profetiese Woord word ’n vrou as ’n kragtige simbool vir God se kerk gebruik, en hierdie simbool werp baie lig op hoe God sy volk sien. Kom ons kyk na die bybelse vertelling van hierdie twee vroue wie se lewensomstandighede verewig in die Woord van God vasgelê is, en kom ons probeer om die nodige lesse uit hulle ondervindinge te leer.

_*Bestudeer hierdie week se les ter voorbereiding vir Sabbat, 14 Junie._