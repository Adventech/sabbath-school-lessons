---
title:  ’n Lig vir die Heidene
date:   24/04/2025
---

Die hoofdoel waarom God die nasie van Israel opgerig het, was nie om die res van die wêreld te verdoem nie, maar om dit te red. Die meeste van ons voel sekerlik veroordeel wanneer ons deur iemand se regverdige gedrag gekonfronteer word; so het die bestaan van Israel ook gedien om die sonde en die selfsugtigheid van die nasies rondom hulle uit te wys. Gelowiges wat in harmonie met God leef, bring sy regverdige karakter sterk na vore, wat dan natuurlik lei tot oortuiging. Ideaalgesproke behoort die lewens van mense wat “die gebooie van God en die geloof in Jesus bewaar” (Openbaring 14:12), Sy karakter ten toon te stel.

As die Israeliete egter opgetree het soos hulle moes, en gedoen het wat hulle gesê was om te doen, sou die nasies in vrede na hulle gekom het, om meer van hulle en hulle God te leer. In plaas daarvan is dit tragies dat hierdie nasies na hulle gekom het om oorlog te maak soos die Babiloniese ballingskap dit bewys het.

Die allerbeste voorbeeld van God se karakter was natuurlik Jesus — die enigste mens wat dit volmaak kon demonstreer. Maar sy volmaakte voorbeeld wat harte beslis oortuig het, was bedoel om ’n uitnodiging te wees (lees Johannes 3:16–21).

Die uiteindelike doel vir die totstandbrenging van die nasie van Israel was dieselfde as God se doel met die totstandbrenging van die kerk: Hy verlang daarna om sy volk te gebruik om sondaars na Christus te trek. Die oproep van die drie-engele boodskappe wat deur Sy kerk verkondig word, is om nie net ’n paar nie, maar “alle nasies en stamme en tale en volke” te bereik (Openbaring 14:6). Openbaring 18:1 voorspel dat die hele wêreld met God se heerlikheid verlig sal word voor Christus terugkom.

**Wat leer die volgende verse ons oor God se bestemde rol vir sy volk in hierdie wêreld? Hoe kan ons hierdie beginsels op onsself toepas?**

`Númeri 14:17–21`

`Jesaja 42:6, 49:6 en 60:3`

`Openbaring 18:1–4`

`Lees Openbaring 18:1–4 weer, die oproep vir “my volk”; d.w.s., God se volk, om uit Babilon uit te kom. Hoe gaan dit gebeur? Met ander woorde, hoe kan ons as ’n kerk wat nie deel is van Babilon nie, deur God gebruik word om God se volk wat nog deel van Babilon is, uit te roep?`