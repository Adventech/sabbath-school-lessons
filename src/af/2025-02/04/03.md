---
title:  Abraham word geroep
date:   21/04/2025
---

In die tiende hoofstuk van Génesis sien ons die geboorte van verskeie nasies. Die woord wat gewoonlik as “nasies” vertaal word, is goyim wat ook na verwys word as Heidene. Génesis 10 vertel ons dat die menseras opgedeel kan word in lande, tale, families en “nasies” (Génesis 10:5; lees ook Openbaring 14:6).

Amper onmiddellik na die ingebruikneming van hierdie konsep, roep God Abraham uit een van daardie nasies om anders as hulle te wees, en as wat hulle verteenwoordig.

`Lees Génesis 12:1–9. Hoekom het God Abram (later Abraham) uit sy land van oorsprong geroep?`

God se doel was om Abraham te gebruik om ’n nasie tot stand te bring wat die teenoorgestelde van die mens se koninkryke sou wees. Hulle sou nie ’n koning behalwe God self, gehad het nie. Hierdie volk moes ’n voorbeeld gewees het van wat sou gebeur het as die menseras na hulle Skepper sou terugkeer. Israel was tot stand gebring om ’n seën te gewees het vir “ ‘al die geslagte van die aarde’ ” (Génesis 12:3). God het op hulle lig en voorregte uitgestort wat nie in die wêreld gesien was sedert voor die Vloed nie.

`Lees Deuteronómium 4:5–9. Wat het die HERE aan die kinders van Abraham gesê, die nasie wat ’n vervulling van die belofte was wat God aan Abraham gemaak het?`

Hierdie was nie net een individu wat in een gemeenskap getuig het nie; hierdie was ’n hele nasie wat, deur as ’n nasie en ook met God saam te werk, die glorie van sy karakter sou kon tentoonstel. Let ook op dat die woorde wat tot hulle gespreek was nie net die “insettinge en verordeninge” was wat God aan hulle gegee het wat hulle so spesiaal gemaak het nie, maar hulle gehoorsaamheid daaraan wat die ander nasies sou laat sê, “ ‘ “Waarlik, hierdie groot nasie is ’n wyse en verstandige volk” (Deuteronomium 4:6). Hoe wonderlik die waarhede ook al was wat aan die volk gegee was, sou hulle ongehoorsaamheid om daarvolgens te lewe, vloeke in plaas van seëninge, en die dood in plaas van lewe, oor hulle gebring het.

`Hoe is dieselfde beginsel, deur nie net hierdie waarhede te weet nie maar dit ook te gehoorsaam, op ons as Adventiste vandag van toepassing?`