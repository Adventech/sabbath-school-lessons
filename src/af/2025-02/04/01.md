---
title:  "Die Nasies: Deel 1"
date:   19/04/2025
---

### Skrifverwysings vir hierdie week se studie

Génesis 10:1–12 en 12:1–9, I Samuel 8:4–18, Matthéüs 20:25–28, Openbaring 18:1–4.

> <p>Geheueteks</p>
> “ ‘En aan Hom is gegee heerskappy en eer en koningskap; en al die volke en nasies en tale het Hom vereer; sy heerskappy is ’n ewige heerskappy wat nie sal vergaan nie, en sy koninkryk een wat nie vernietig sal word nie.’ ”(Daniël 7:14)

Die boek Openbaring gee aan ons God se oplossings vir ons gevalle wêreld. In die laaste hoofstukke van hierdie boek lees ons dat ons toegang tot die boom van die lewe herstel en die vloek opgehef gaan word, sodat ons weer in die teenwoordigheid van God toegelaat kan word. Die boek Openbaring is op een of ander manier die omgekeerde van die boek Génesis, en dit is hoekom Génesis ’n belangrike rol vervul om jou te laat begryp hoe die wêreld in die eerste plek ontwikkel het.

Een van die hoofooreenkomste in beide Daniël en Openbaring is wêreldregering, ’n reeks menslike pogings om die planeet wat regmatiglik aan God behoort, te beheer, en Wie uiteindelik regverdig sal regeer wanneer hierdie verskriklike episode van sonde en rebelsheid vir ewig einde sal kry.

Dit is ’n baie lang proses tot op hede, ’n proses wat duisende jare van menslike selfregerende eksperimente behels. Dit het nog nooit gewerk nie; selfs daardie regerings wat die hoogste ideale nagestreef het, het altyd kortgekom, dikwels ontsettend gefaal op daardie ideale. So baie van die hartseer geskiedenis van die mensdom deur die millennia is niks anders as verslae van tragedies wat hierdie mislukte sisteme oor ons gebring het. En dit sal net erger word totdat God se “ewige koninkryk” (Daniël 7:27) uiteindelik tot stand gebring sal word.

_*Bestudeer hierdie week se les ter voorbereiding vir Sabbat, 26 April._