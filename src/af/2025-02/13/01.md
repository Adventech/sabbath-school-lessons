---
title:  Beelde van die einde
date:   21/06/2025
---

### Skrifverwysings vir hierdie week se studie

Matthéüs 12:38–42; Jona 3:5–10; Openbaring 18:4; Daniël 5:1–31; Openbaring 16:12–19; II Kronieke 36:22, 23.

> <p>Geheueteks</p>
> “En hy antwoord hulle: Ek is ’n Hebreër, en ek vrees die HERE, die God van die hemel, wat die see en die droë land gemaak het’ ”(Jona 1:9).

Hierdie week gaan ons vir die laaste keer na ’n verhaal kyk wat sal help om eindtydgebeure vir ons op te klaar. Ons gaan na Jona se sendingreis na Ninevé kyk, die val van Babilon en die opkoms van Kores, die Persiese koning, wat God se volk vrygelaat het en hulle gehelp het om na die beloofde land terug te keer.

Soos met die ander verhale wat ons ondersoek het, het hierdie historiese verhale diepgaande betekenisse al vir elke geslag bevat. Maar dit het ook spesiale waarde vir die laaste geslagte net voor Christus terugkom. Dit wil sê, ons kan uit hierdie historiese vertellinge verskeie elemente opdiep wat ons kan help om “teenswoordige waarheid” beter te verstaan.

Terselfdertyd moet ons een ding oor elkeen van hierdie verhale onthou wat bedoel is om eindtydgebeure te voorspel: ons moet versigtig wees om na die breër temas en sinspelings te kyk en nie probeer om elke besonderheid te ontleed en sodoende profetiese onsinnighede te skep nie. Soos met die gelykenisse van Jesus, moet ons kyk vir die hoofgedagtes en beginsels. Ons moet nie elke besonderheid probeer tap met die hoop om een of ander verskuilde waarheid te vind nie. In plaas daarvan moet ons na die raamwerk en die beginsels kyk; en so kan ons elemente ontdek wat toepaslik vir die laaste dae is.

_*Bestudeer hierdie week se les ter voorbereiding vir Sabbat, 28 Junie._