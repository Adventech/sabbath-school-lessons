---
title:  Kores, die gesalfde
date:   26/06/2025
---

Toe Kores die stad van Babilon verwoes het, het die jare van ballingskap vir God se volk tot ’n einde gekom, en die Perse het hulle toegelaat om na die beloofte land terug te keer en die tempel te herbou. Die Persiese Ryk het die grootste Ryk in die geskiedenis geword met, soos die geskiedkundige, Tom Holland, dit beskryf het, “die grootste versameling gebiede wat die wêreld nog ooit gesien het.” — Tom Holland, Dominion Basic Books, Kindle Edition, bl. 25, (vry vertaal).

Soos dit die gewoonte van die Persiese volk was, was Kores selfs “die Groot Koning” genoem of “Koning van die konings.”

Kores is ’n tipe van wat sal gebeur wanneer Christus terugkom om sy kerk te kom haal: Hy is die Koning wat van die Ooste af gaan kom (vergelyk met Matthéüs 24:27), om oorlog teen Babilon te maak, en om sy volk uit Babilon te bevry en om na die beloofde land terug te keer. (Lees Openbaring 19:11–16.) Dit is waarom God na Kores as “sy gesalfde” verwys (Jesaja 45:1); hierdie beroemde Persiese koning het nie net God se volk bevry nie, sy veldtog teen Babilon is ook ’n tipe van Christus se tweede koms.

`Lees II Kronieke 36:22, 23. Op watter maniere stem die verhaal van Kores met Nebukadnésar se verhaal ooreen? Op watter maniere verskil dit? Wat is belangrik omtrent die dekreet? Per slot van rekening, hoe het dit op die eerste koms van Jesus eeue later ingewerk?`

Die volgorde van die Ou Testamentiese boeke was in ons dae verander om met Maleági te eindig, maar oorspronklik het die Ou Testament hier geëindig – met die dekreet van Kores. Die volgende episode in die kanonieke boeke van die Skrif sou Matthéüs gewees het wat met die geboorte van Christus begin, die antitipe van Kores. Kores het die herbou van die aardse tempel aangekondig; Jesus was in die hemelse heiligdom ingehuldig vir sy bediening — wat uiteindelik tot sy wederkoms en ons vrylating sal lei.

Kores was natuurlik nie ’n volmaakte verteenwoordiger van Christus nie; geen tipe stem volmaak ooreen met die antitipe nie, en ons moet versigtig wees om nie te veel in te lees in elke klein besonderheid nie. Nietemin, hy het duidelik as ’n tipe “Verlosser” gefunksioneer.

`Dis so interessant dat God ’n heidense koning op so ’n opvallende manier gebruik het om sy wil uit te voer. Dit wil sê, selfs ten spyte van hoe dinge vir ons aanvanklik voorkom, hoe kan ons die waarheid te wete kom oor hoe die HERE oor die langeduur die eindtydgebeure gaan laat plaasvind, soos dit geprofeteer was?`