---
title:  Bélsasar se fees
date:   24/06/2025
---

Nadat die stad Ninevé verneder was (612 v.C.) deur ’n koalisie-weermag wat beide Meders en Babiloniërs ingesluit het (gelei deur Nebukadnésar se vader), het die stad Babilon ’n oplewing ondervind, die gelyke wat hierdie stad nie gesien het na die dae van Hammurabi, hulle groot wetgewer, nie. Onder Nebukadnésar se koningskap het die stad van Babilon wat nou vry van die probleem van Assiriese strooptogte was, in rykdom en invloed gegroei totdat die buurnasies geen keuse gehad het om met teensin haar oorheersing te erken nie. Sy was die koningin van die wêreld, en die nasies wat graag wou floreer, het hulle lojaliteit aan haar verklaar.

Intussen, sover as wat ons weet, het Nebukadnésar as ’n gelowige gesterf en bely dat Daniël se God inderdaad die regmatige heerser van alle nasies is (Daniël 4:34– 37). Die volgende verhaal wat Daniël vertel, is die van Nebukadnésar se opvolger, die onderkoning, Bélsasar.

`Lees Daniël 5:1–31. Watter belangrike geestelike boodskappe kry ons uit hierdie vertelling? Wat het uiteindelik Bélsasar se einde veroorsaak?`

Die hartseerste en mees tragiese gedeelte van hierdie verhaal word in Daniël 5:22 gevind. Nadat hy die koning aan die val en toe die herstel van Nebukadnésar herinner het, het Daniël aan hom gesê, “ ‘Maar u, Bélsasar, sy seun het u hart nie verneder nie, alhoewel u dit alles weet’ ”. Dit wil sê, hoewel hy die geleentheid gehad het om die waarheid te leer ken; hoewel hy selfs eerstehands kon sien wat met Nebukadnésar gebeur het, het hy gekies om hierdie gebeure te ignoreer en het hy homself op dieselfde pad begeef wat vir sy voorganger soveel probleme veroorsaak het.

Soos Nebukadnésar gedoen het toe hy die goue beeld laat oprig het, het Bélsasar openlik dit wat Daniël se God voorspel het, uitgedaag. Deur die goue voorwerpe wat uit die tempel in Jerusalem na Babilon gebring was op ’n onheilige wyse te gebruik, het hy waarskynlik die feit dat Babilon die Jode oorwin het en nou hulle God se heilige voorwerpe uit hulle tempel besit het, onderstreep. Met ander woorde, hulle het steeds die oorhand oor hierdie God gehad wat hulle ondergang voorspel het.

Dit was inderdaad ’n handeling van totale uitdaging, selfs al het Bélsasar meer as genoeg ”bewys” gehad om beter te weet. Hy het genoeg kopkennis gehad om die waarheid te weet; in plaas daarvan was sy hart die probleem. In die laaste dae, wanneer die finale krisis oor die wêreld losbars, sal mense ook die geleentheid gegee word om die waarheid te ken. Wat hulle keuse sal wees, soos in Bélsasar se geval, sal deur hulle harte bepaal word.