---
title:  Die onwillige profeet
date:   22/06/2025
---

Alhoewel kort, is die verhaal van Jona (lees Jona 1-4) baie treffend. Baie gelowiges het al weerspieëlings van hulleself in hierdie onwillige profeet gesien. Die verhaal stem ook merkwaardig ooreen met toekomsgebeure.

`Lees Matthéüs 12:38–42. Na watter dele van die verhaal van Jona verwys Jesus terwyl Hy die skrifgeleerdes en Fariseërs aanspreek? Watter lesse oor die oordeel word in sy verklaring gevind?`

Jesus het verklaar dat Hy groter as Jona was. Hy het geweet dat toe Hy na hierdie wêreld gekom het, Hy gekruisig sou word, en nogtans het Hy gekom om te “soek en te red wat verlore was” (Lukas 19:10). Jona het drie dae in die groot vis deurgebring weens sy eie sondes; Jesus het drie dae in die graf deurgebring weens ons sondes. Dit is wat dit gekos het om die verlorenes te red.

Vandag ken ons Jona as ’n teësinnige profeet wat onwillig was om na Ninevé toe te gaan. Vanuit ’n menslike oogpunt is dit maklik om te verstaan: die Assiriërs was in beheer van ’n brutale regering. Assiriese muurskilderye is vol van tonele wat ongewone brutaliteit uitbeeld: oorwonne mense was op die mees wrede maniere wat daaraan gedink kon word, doodgemaak was. Daarom, wie sou kans gesien het om ’n bekeringsboodskap in hulle hoofstad te gaan preek het?

Daar is ’n belangrike oomblik in die verhaal wat vooruitwys na die eindtydoorblyfselbeweging: Wanneer Jona gevra word wie hy is, reageer hy soos volg, “ ‘Ek is ’n Hebreër, en ek vrees die HERE, die God van die hemel, wat die see en die droë land gemaak het,’ ” — ’n verklaring wat baie soos die eerste engel se boodskap klink (Jona 1:9; Openbaring 14:7). Sy beklemtoning van die HERE as die Een “ ‘wat die see en die droë land’” gemaak het, wys natuurlik na Hom as die Skepper. Hierdie feit is grondliggend waarom ons Hom moet aanbid, en om te aanbid is die middelpunt van die laaste dae gebeure.

Terselfdertyd het ons ook ’n opdrag om ’n potensiële onpopulêre boodskap in geestelike Babilon te preek. Om te sê “gaan uit haar uit, my volk” (Openbaring 18:4) is om aan die wêreld te sê hulle moet hulle bekeer — ’n boodskap wat so te sê altyd ’n negatiewe reaksie by baie mense uitlok — selfs wanneer dit op die mees vriendelike manier moontlik gedoen word. Wie van ons het nie al negatiewe, of selfs vyandige reaksies beleef toe ons getuig het nie? Dit is deel van die “werk”.

`Hoeveel van Jona vind jy in jouself? Hoe kan jy hierdie verkeerde gesindheid te bowe kom?`