---
title:  Satan se laaste misleidings
date:  27/05/2023
---

### Skrifverwysings vir hierdie week se studie
Openbaring 12:9 en hfst. 16:13 en 14, 1 Tessalonisense 4:16 en 17, Esegiël 8:16 en hfst. 20:1-20, asook Openbaring 18:4 en 5.

> <p>Geheueteks</p>
> “‘Laat hulle aan U toegewy wees deur die waarheid. U woord is die waarheid’” (Johannes 17:17, NAB).

Dwas ’n lieflike Septemberoggend in Chicago. Terwyl die son oor die Michiganmeer opkom en pendelaars deur verkeersknopings op die Kennedy- en Eisenhower-snelweë stoei, en kinders hul weg na skole baan, ontvou ’n ysingwekkende storie in die media. Die mense van Chicago was vreesbevange. Dit is die een tragiese berig na die ander; van mense wat siek word en doodgaan, en dit enkele ure ná hulle tilenol-kapsules geneem het. Toetsing het vasgestel dat al die oorblywende kapsules in die onderskeie slagoffers se pilhouertjies met ’n dodelike gifstof, kaliumsianied, behandel is. ’n Versteurde individu het met dié medikasie gepeuter. Tot vandag toe weet ons nie wie hierdie misdaad gepleeg het nie.

Soos ons reeds gesien het, waarsku Openbaring teen ’n ander dodelike gifstof: die “wyn van haar [Babilon se] onsedelikheid” wat “die bewoners van die aarde” drink. Daar is inderdaad valse leerstellings en sienings wat, uiteindelik, slegs tot die dood lei. Nietemin word die wêreld nie sonder ’n teenstof gelaat nie. Ons hét iets om ons teen hierdie geestelike gifstof te beskerm: die drie-engeleboodskap.

In hierdie week se les gaan ons voort met die bestudering van Babilon semisleidings. Dié keer val die soeklig egter op Jesus se plan om ons daarvan te red,en van die dood wat dit daarsonder bring.

_*Bestudeer hierdie week se les as voorbereiding vir Sabbat, 3 Junie._