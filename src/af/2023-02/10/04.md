---
title:  'Babilon: Die sentrum van sonaanbidding'
date:  30/05/2023
---

Sonaanbidding was prominent in Egipte, Assirië, Persië en gewis Babilon. In sy boek The Worship of Nature maak James G. Frazer die volgende opmerking: “In antieke Babilon is die son sedert die jaar nul aanbid” (Volume 1, bl. 529). Verbasend genoeg het Babiloniese sonaanbidding soms ’n invloed op die aanbidding van God se Ou-Testamentiese volk gehad.

`Lees Esegiël 8:16 en 2 Konings 23:5 en 11. Wat het dié profeet oor die invloed van sonaanbidding op Israel en Juda te sê gehad? (Lees ook Rom. 1:25.)`

Hier beeld die profeet Esegiël (’n tydgenoot van Daniël) die volk uit met hul rûe na die tempel van God gekeer, terwyl hulle die son in die ooste aanbid. In plaas daarvan om die Skepper van die son te aanbid, aanbid hulle die geskape son.

In Openbaring 17 beskryf Johannes ’n tydperk van kompromie in die Christendom waarin Babiloniese beginsels, insluitende sonaanbidding, die kerk binnedring. Keiser Konstantyn se vlugtige bekering tot die Christelike geloof, wat aan die begin van die vierde eeu na Christus gebeur het, is met groot blydskap in die Romeinse Ryk ontvang. Konstantyn was egter vreeslik aangetrokke tot sonaanbidding. In dié verband skryf die hoogaangeskrewe geskiedskrywer, Edward Gibbon: “Die Son is alom as Konstantyn se onoorwinlike gids en beskermheer gevier” (The History of the Decline and Fall of the Roman Empire, hfst. 20). In 321 n.C. het Konstantyn ook die eerste “swette” afgekondig. Let op die bewoording van daardie edik: “Laat die Magistrate en die mense wat in die stede woon, op die eerbiedwaardige dag van die Son rus, en laat alle werkswinkels gesluit wees” (Edik van Konstantyn, 321 n.C.). Hoewel dit nie viering op die ganse ryk afgedwing het nie, het die idee dat  ’n gewyde dag is, sodoende by die Romeine begin posvat.

In die daaropvolgende dekades het keisers en pouse d.m.v. staatsdekrete en kerkkonsilies voortgegaan om  as die enigste aanbiddingsdag te vestig, ’n dag wat boonop steeds deur meerderheid Christene as ’n gewyde dag gevier word. Dit bring die harde werklikheid netjies tuis — naamlik dat ’n bepaalde oortuiging of gebruik nie vanselfsprekend reg is nt omdat die meerderheid daarby hou nie.

`Let op hoe algemeen viering onder Christene is. Dit toon hoe diepgaande Satan se misleidings is. Hoe so? Wat is ons enigste beskerming hier, soos dit ook die geval met die toestand van die dode is?`