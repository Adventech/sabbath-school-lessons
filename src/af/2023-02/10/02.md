---
title:  ’n Weg wat vir ’n mens reg lyk
date:  28/05/2023
---

Met betrekking tot die laaste dae gee Jesus ons die volgende aangrypende waarskuwing: “‘Daar sal valse christusse en valse profete na vore kom, en hulle sal tekens en wonderwerke doen om, as dit moontlik was, die uitverkorenes te mislei’” (Mark. 13:22, NAB). Wie is hierdie “uitverkorenes?” Later sê Jesus: “‘Wanneer iemand die groot trompet blaas, dan sal Ek my engele stuur en Ek sal al die mense bymekaarmaak wat Ek gekies het. Ek sal hulle bymekaarmaak van die ooste, die weste, die noorde en die suide, van die een kant van die aarde tot by die ander kant’” (Matt. 24:31, ABA). Die eerste skrifgedeelte, tesame met die tweede, maak mens ’n bietjie benoud, nie waar nie? So groot is die misleiding in die eindtyd dat selfs God se getroue kinders die gevaar loop om mislei te word!

`Lees Openbaring 12:9.Wie word deur Satan mislei? Hoe verstaan ’n mens hierdie woorde?`

Soos dit deur die eeue heen was, sal dit ook in die eindtyd wees: die Here het ’n groepie volgelinge wat getrou aan Hom bly. Die bewoording hier toon egter die byna mensdomwye omvang van Satan se misleiding.

`Lees Spreuke 14:12. Watter kragtige waarskuwing word hier deurgegee?`

Mense word dikwels aangesê om hul eie gewetens te volg ten einde te bepaal wat reg en verkeerd, wat goed en kwaad is, en om dan daardie slotsom uit te leef. Die Skrif sê egter dat ons almal sondaars is. Ons is almal verdorwe. (Jer. 17:9, Rom. 3:918.) Om dus op ons eie insigte staat te maak, waarborg, so te sê, dat ’n mens een of ander tyd verkeerd gaan redeneer en verkeerd gaan optree. Soveel boosheid het die mensdom al deur die eeue heen te beurt geval, en dit omdat iemand heilig oortuig van ’n betrokke saak was. Ja, “die weg wat reg lyk,” soos Spreuke sê, dié het hulle gevolg en in die moeilikheid beland.

Pleks daarvan, behoort ons ons in die Woord van God te verdiep. Uit daardie Woord moet ’n mens, namate jy jou aan die Heilige Gees oorgee, leer om tussen waarheid en leuen, tussen reg en verkeerd, en tussen goed en kwaad te onderskei. Elkeen wat aan hul eie weë (en selfs hul eie sintuie) oorgelaat word, is uiters kwesbaar vir Satan se bedrog.

`dinge aangevang het. Wat leer ’n mens uit hierdie tragiese gebeure?`