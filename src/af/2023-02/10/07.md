---
title:  Vir verdere studie
date:  02/06/2023
---

“‘Die grote Babilon’ waarvan Openbaring praat, dui, in ’n spesiale sin, op die afvallige godsdienste wat in die eindtyd saamstaan… ‘Die grote Babilon’ is die naam wat die geïnspireerde Woord vir die groot, drievoudige religieuse bondgenootskap tussen die pousdom, afvallige Protestantisme en spiritisme gebruik… Die term ‘Babilon’ verwys na die organisasie opsigself asook hul leierskap, en nie eintlik na die lede as sodanig nie. Laasgenoemde word as ‘die baie waters’ versinnebeeld (Op. 17:1 & 15, OAB)” (The SDA Bible Commentary, deel 7, bl. 851 en 852).

“Met die twee groot dwalings — die onsterflikheid van die siel en heiliging — sleur Satan die mensdom mee. Terwyl eersgenoemde die grondslag vir spiritualisme lê, skep laasgenoemde bande van empatie met Rome” (Ellen G. White, The Great Controversy, bl. 588).

In Ou-Testamentiese tye het die geeste van afgestorwenes ’n prominente rol in die Babiloniese godsdiens gespeel. Die onsterflikheid van die siel is iets waarin die Babiloniërs vas geglo en geleer het, dat hulle ná die dood by die geesteryk aangesluit het. Die onsterflikheid vna die siel is nie ’n Bybelse begrip nie. The Jewish Encyclopedia toon duidelik waarvandaan hierdie valse idee kom. “Die oortuiging dat die siel na die doodgaan van die liggaam bly voortbestaan… word nêrens in die Heilige Skrif pertinent geleer nie… Die Jode se bekendstelling aan die onsterflikheid van die siel kom deur hul kontak met Griekse filosofie en veral deur die idees van Plato, wat die groot uiteensetter daarvan was. Onder invloed van die Orfiese en Eleusiniese misterieë, ’n godsdiens waarin Babiloniese en Egiptiese sienings vreemd genoeg vermeng is, het Plato uiteindelik sulke sienings begin huldig” (Kaufmann Kohler, The Jewish Encyclopedia, “Immortality of the Soul,” [1906]).

**Vrae vir bespreking**:

`Waarom is dit van kardinale belang dat ’n mens die waarheid oor die toestande van die dood reg verstaan? Waarteen beskerm dit die gelowige? Waarom is die ware toestand van die dode so geweldig vertroostend? `

`Die duiwel se misleidings is soms ooglopend bedrieglik, ander kere is dit meer subtiel. Hoe vermy ’n mens beide soorte strikke? `

`Bespreek die vraagstuk wat in  se les aangeroer is. Dit gaan oor mense wat glo dat hulle die wil van God doen — sy wil soos dit in die Bybel uitgestippel word — maar wat dan allerhande bose dinge aanvang. Hoe verklaar ’n mens dit? Watter rol behoort die wet van God ter verklaring van hierdie verskynsel te speel? `