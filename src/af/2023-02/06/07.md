---
title:  Vir verdere studie
date:  05/05/2023
---

Hier is ’n vinnige en maklike manier omdie 70-week profesie in Daniël 9:24-27 beter te verstaan. Stap een: daar is 70 weke (Dan. 9:24).

Stap twee: binne daardie 70 weke is ’n 69-weke tydperk (Dan. 9:25) wat intwee gedeel kan word, sewe weke plus 62 weke.

Stap drie: let op die oorblywende week, d.w.s. die sewentigste en laaste week  (Dan. 9:27).

Stap vier: die sinsnede “gedurende die helfte van die week” (Dan. 9:27, OAB)beteken dat die laaste week in twee tydperke gedeel is, wat elk uit drie en ’n halwejaar bestaan.

Daar het jy dit nou: 70 weke wat uit 69 weke plus ’n finale week bestaan. Laasgenoemde is in die helfte gedeel. Nou tel ’n mens bloot vanaf 457 v.C. — ja,jy doen ’n eenvoudige sommetjie — en dan kom jy by 1844 uit.

Met verwysing na die 2300 dae sê Daniël 8 natuurlik glad nie waar dié tydperk begin nie. “Tweeduisend-driehonderd aande en môres, dan sal die heiligdom in sy regte staat herstel word” (vers 14, OAB). Van watter jaartal af, tel ’n mens dus? Waarom nie by die jaar toe Daniël hierdie visioen gehad het nie – d.w.s. “die derde regeringsjaar van koning Belsasar” (Dan. 8:1, NAB)?

Dit werk egter nie mooi nie. Die visioen in Daniël 8 sluit immers nie Babilon in nie. Dit begin by Medo-Persië, gevolg deur die Griekse en Romeinse Ryke, en daarna “die einde” (OAB). Waarom nou ’n datum vir die reiniging van die heiligdom vasstel (’n gebeurtenis wat in die visioen is), deur die datum te gebruik van ’n gebeurtenis wat nie daarin verskyn nie (d.w.s. ’n datum wat met die Babiloniese Ryk te make het)? Dit maak tog sin dat ’n mens die aanvangsdatum vir die reiniging van die heiligdom – wat tog die hoogtepunt van hierdie visioen is – in die visioen self behoort te vind. Aangesien die hele visioen by Medo-Persië begin en tot by “die einde” strek, is dit ’n magdom jaartalle om van te kies!

So, waar begin dié tydperk? Ons kry die antwoord in Daniël 9 en nie in hoofstuk 8 nie.

**Vrae vir bespreking**:

`Bespreek die volgende in klastyd: die noue verband tussen die evangelie en die oordeel, soos blyk uit hierdie enkele — dog tweeledige — profesie. Waarom is die verbintenis tussen die evangelie en die oordeel dan sulke goeie nuus vir ons? Hoe behoort hierdie verbintenis die vrese wat so baie gelowiges dikwels oor die oordeel het, te besweer?`

`Bepeins die Bybelwaarheid wat in Daniël 9:26 na vore gebring word, naamlik dat die Messias doodgemaak is “maar sonder iets vir Hom” (of soos die New King James-vertaling dit stel: “‘but not for Himself.’”.Waarvan praat die engel Gabriël hier? Vir wie is Hy uitgeroei, en waarom? `

`Lees weer Levitikus 16:16 en hfst. 23:26-29. Bespreek die volgende: waarom die heiligdom gereinig is (hfst. 16:16) en hoe die Joodse volk tydens daardie reiniging veronderstel was om op te tree (hfst. 23:26-29). Wat het hierdie groot reinigingsritueel in Israel van ouds met ons as moderne gelowiges te doen? Wat is die verband hier? `