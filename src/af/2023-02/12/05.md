---
title:  Die merk van die dier
date:  14/06/2023
---

`Lees Openbaring 14:9 en vergelyk dit met hoofstuk 14:12. Waar op die liggaam word die merk aangebring? (Lees Deut. 6:8, Deut. 11:18.) Daar is ’n hemelsbreë verskil tussen dié wat die merk van die dier ontvang en dié wat die Here volg. Aan watter twee eienskappe kan ’n mens die ware gelowige in daardie tyd uitken?`

Een groep aanbid die dier. Die ander onderhou die gebooie van God (wat die vierde insluit, die presiese gebod wat die afvallige entiteit wou verander). God se oorblyfsel het ook Jesus se geloof. Dit is hoe die twee lynreg van mekaar verskil. Met die twee diere as sy werktuie — die een wat uit die see en die ander wat uit die land opkom — probeer die duiwel om God se gesag te ondermyn. Hy doen dit deur die kern van aanbidding — die Sabbat — aan te val. Die merk van die dier word óf op die voorkop óf op die hand aangebring. Die voorkop versinnebeeld natuurlik die verstand. Die kop is die setel van ons gewete, rasionele denke en onderskeidingsvermoë. Die hand, daarenteen, versinnebeeld optrede en dade.

’n Dag gaan kom, en dalk gouer as wat ons dink, dat wette bekragtig sal word om ons godsdiensvryheid aan bande te lê. Dié wat nougeset die Woord van God volg en die ware Sabbat van die Here onderhou, sal as ondermyners van samelewingseenheid en van die goeie gebrandmerk word.

“Diegene wat die Bybelse Sabbat eer, sal daarvan beskuldig word dat hulle wet en orde teëstaan, dat hulle afbreek aan die samelewing se sedes doen en derhalwe anargie en korrupsie aanmoedig, en dat hulle sodoende God se oordele oor die mensdom bring. Hul gewetensbesware sal as hardkoppigheid en minagting vir die owerhede afgemaak word. Hulle sal daarvan beskuldig word dat hulle nie lojaal aan die [land en sy] regering is nie” (Ellen G. White, The Great Controversy, bl. 592).

Die Roomse Kerk sê dat  die “kenteken” van sy kerklike gesag is. ”Natuurlik sê die Katolieke Kerk dat die verandering [van aanbiddingsdag] deur haar toedoen geskied het… Dit is die kenteken van haar kerklike mag en gesag betreffende godsdienstige aangeleenthede” (The American Catholic Quarterly Review, Januarie 1883).

Openbaring sê dat ons wêreld n.a.v. ’n toekomstige, internasionale krisis ’n soort radikale politieke, maatskaplike, godsdienstige en morele transformasie sal beleef; waartydens viering afgedwing sal word. Daardie gedwonge aanbidding sal dan “die merk van die dier wees” wees. Soos reeds aangedui, weet ons nie hoe hierdie eindtydkrisis presies gaan ontvou nie. Die Skrif bespreek dit slegs in breë trekke. Tog het ons genoegsame profetiese inligting om te kan sê dat die groot stryd tot op die spits gedryf gaan word. Dit word meegebring deur die groot vraagstuk van daardie tyd, een waarvoor elkeen op aarde te staan gaan kom — gaan ek God of die dier aanbid? — en met die Sewendedag-sabbat wat ’n kernrol daarin speel.

`In watter opsigte was die mensdom nog altyd in twee kampe verdeel, dat ’n mens óf aan God óf aan Satan se kant is? Waarom kan daar geen middeweg wees nie? Hoe weet ’n mens, vir seker, aan watter kant jy nou eintlik is?`