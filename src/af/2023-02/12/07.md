---
title:  Vir verdere studie
date:  16/06/2023
---

“Wanneer Protestantisme oor die groot gaping reik om die Roomse Kerk se uitgestrekte hand te gryp, oor die duiselingwekkende afgrond uitreik en spiritualisme aangryp, wanneer ons land [die VSA] onder die invloed van dié driepartyskap, elke grondwetlike beginsel as ’n Protestantse en republikeinse regering verwerp, en voorsiening vir die propagering van pouslike valshede en bedrog maak, weet ons vir seker dat die tyd aangebreek het waarop Satan ongelooflike dinge sal vermag — dat die einde naby is” (Ellen G. White, Testimonies for the Church, deel 5, bl. 451).

“Die feit dat  die verkeerde kant se aanbiddingsdag is, is iets wat ons dikwels… in Openbaring se storielyn miskyk.  is ’n uiters belangrike simbool, tekenend van die draak se ongelooflike geslependheid en drogredenasies… Hierdie… verandering van God se wet, vergestalt, met ’n enkele handeling, die wrok wat die draak teen God in die groot stryd koester. Daardie verandering lyk na ’n onbenulligheid, tog moet ons ons nie deur Satan laat mislei nie. Die draak het probeer om God van sy troon in die heelal te onthef, deur homself as die regmatige ontvanger van aanbidding uit te beeld en deur aan te voer dat God se wet onregverdig is, dat dit verander behoort te word. Die draak verander die wet net mooi op die plek waar God as Skepper en Verlosser aangetoon word, as al een wat aanbiddingswaardig is (Eks. 20:8-11 en Deut. 5; vgl. Op. 4:11 & hfst. 5:9, 13, 14). Die verandering van die tien gebooie is nie net ’n vergestalting van die draak se haat vir die wil van God (wat sy wet is) nie, maar is ook sy poging om God se plek in te neem deur die ontvanger van ons aanbidding te word… Die wêreldwye aanvaarding van hierdie verandering van God se wet is waarop Satan reken, ten einde die oorwinning te behaal” (Ángel Manuel Rodriquez, referaat getiteld “The Closing of the Cosmic Conflict: Role of the Three Angels’ Messages,” bl. 53 en 54).

**Vrae vir bespreking**:

`Ons is inderdaad die eindtydgebeure te wagte en leef selfs in afwagting daarop. Waarom moet ons, egter, daarteen waak om nie fanaties te raak nie, om nie datums vir hierdie dinge te probeer vasstel nie, en om nie te spekuleer oor dinge wat nie in die Woord aan ons geopenbaar is nie? Wat is die gevare van hierdie spekulasie en datumvasstelling? Wat leer ons uit die verlede, oor die gevolge van sulke spekulatiewe uitlegte wanneer dit dan nie bewaarheid word nie? `

`Duidelik moet ons die gevare wat in die vorige vraag aangeroer is, vermy. Sommige mense sê egter dat die prentjie wat Adventiste aangaande die merk van die dier en die vervolging van God se kinders skets, nooit kan gebeur nie; aangesien dit, te oordeel na die huidige stand van sake in ons wêreld, vergesog klink. Hoe reageer ’n mens op sulke argumente? Hierdie redenasiewyse skyn aanvanklik sinvol te wees. Tog is dit, in werklikheid, juis nie sinvol nie. Hoe so? (Kyk net, per slot van rekening, hoe gou dinge op aarde verander.) `