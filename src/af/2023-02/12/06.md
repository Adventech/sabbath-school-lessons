---
title:  Die Sabbattoets
date:  15/06/2023
---

Dalk word die weg nou reeds gebaan vir die komende wêreldwye vervolging. Op 6 Junie 2012 het Pous Benedictus XVI ’n skare van meer as 15,000 op die St. Pietersplein toegespreek. In sy rede bepleit hy  as ’n rusdag vir almal, sodat mense daardie dag met hul gesin en met God kan deurbring: “Om  voor te staan, is om menseregte voor te staan.” Hiermee eis hy natuurlik nie dat almal , in teenstelling met die Bybelse Sabbat, moet onderhou nie. Dit onderstreep wel ’n belangrike kwessie, naamlik dat die begrip “ as ’n rusdag” ’n algemeenaanvaarde siening is. Kort voor lank sal wette wel bekragtig word. Diegene wat die Woord van God nougeset volg en die ware Sabbat onderhou, sal daarvan beskuldig word dat hulle nie die samelewing se beswil op die hart dra nie.

In daardie krisistyd sal God se getroue kinders, deur sy krag en genade, vasstaan in hul geloof en in hul voorneme om Hom te volg. Hulle sal nie voor die druk swig nie.

Pleks van die merk van die dier ontvang hulle dan die seël of God. In antieke tye is wasseëls op amptelike dokumente aangebring ten einde hulle te waarmerk. Die seël van God behoort dus êrens in die tien gebooie vasgelê te wees. Neem in ag dat sulke seëls ’n eiesoortige merk was om dit van ander te onderskei. Die profeet Jesaja sê: “Bind die getuienis toe, verseël die wet in die hart van my leerlinge” (hfst. 8:16, OAB).

`Lees Eksodus 20:8-11. Watter komponente van ’n tipiese seël bespeur jy in die Sabbatsgebod? Hoe verskil die Sabbatsgebod van al die ander gebooie?`

Die vierde gebod bevat drie elemente van ’n egte, amptelike seël. Ten eerste, die naam van die hooggeplaasde: “Die Here jou God” (Eks. 20:10, NAB). Ten tweede, die hooggeplaasde se amptelike titel: die Here wat alles “gemaak” het (vers 11), oftewel die Skepper. Ten derde, die grondgebied waaroor hierdie hooggeplaasde regeer: “die hemel en die aarde… die see en alles wat daarin is” (vers 11, OAB). Volgens Openbaring 7:1 en 2 word die seël van God op die voorkop geplaas, en versinnebeeld die opregte gelowige se denke. Jesus respekteer ons vryheid van keuse. Hy vra ons toestemming, vir ons denke om deur sy Gees gevorm te word, sodat ons altyddeur deur ons geloof in die Woord van God geanker sal bly (Ef. 4:30). Ons verstaan, derhalwe, dat God se getroue kinders dié is “wat die gebooie van God en die geloof [van] Jesus bewaar” (Op. 14:12, lees beide OAB & King James-vertaling); en dat die daardie gebooie ook die vierde insluit, die einste gebod wat deur die dier-entiteit van Openbaring verander is.

`Watter verwikkelinge bespeur jy deesdae in die wêreld wat dalk tot die inperking van ons godsdiensvryheid kan lei? Watter struikelblokke lê nog in die weg van daardie inperking?`