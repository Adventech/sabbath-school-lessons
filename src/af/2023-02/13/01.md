---
title:  Verlig deur God se heerlikheid
date:  17/06/2023
---

### Skrifverwysings vir hierdie week se studie
1 Tessalonisense 5:1-6, Johannes 8:32, Openbaring 18:1 en hfst. 4:11, Eksodus 33:18 en 19, Openbaring 5:6 en 12, asook hfst. 13:8.

> <p>Geheueteks</p>
> “En ná hierdie dinge het ek ’n engel sien neerdaal uit die hemel, met groot mag, en die aarde is verlig deur sy heerlikheid” (Openbaring 18:1, OAB).

Kort voor lank, sal die eindgebeure ontvou. Wanneer dit presies gaan gebeur en op watter wyse, daaroor swyg die Bybel. Wat wel aan ons getoon is, is egter voldoende. Een of ander wet wat viering afdwing, wat in direkte teenstelling met die onderhouding van die vierde gebod is, gaan bekragtig word. Openbaring wys vir ons oor watter kwessies die eindtydkrisis gaan en wie die belangrike rolspelers daarin is. In breë trekke toon dit ook wat gaan gebeur. Pleks van die God aanbid “wat die hemel en die aarde en die see en die waterfonteine gemaak het” (hfst. 14:7, OAB) sal “almal wie se name nie van die grondlegging van die wêreld af in die boek van die lewe van die Lam wat geslag is, geskrywe is nie” (Op. 13:8, OAB), die dier en sy beeld aanbid. Wat beteken dit? — dat almal wat gekies het om Christus as Heer en Heiland te volg, en wat aan sy gebooie gehoorsaam is, se name in die boek van die lewe sal bly. Is dit nie beter dat ’n mens se naam by God, eerder as by die mens, opgeteken is nie?

God het juis die Sewendedag-Adventistekerk op die been gebring om hierdie boodskap aan die wêreld te bring. Wat elkeen dus benodig, is ’n persoonlike bekering tot die waarheid soos dit in die lewe en leer van Jesus uiting vind; en om ’n getransformeerde lewe te lei, een wat deur die “ewige evangelie” van Openbaring 14:6 vernuwe is; ’n evangelie wat draai om die soendood van Christus en die verlossingsekerheid wat ons in en deur Hom het.

_*Bestudeer hierdie week se les as voorbereiding vir Sabbat, 24 Junie._