---
title:  Die skepping, die Sabbat en die eindtyd
date:  17/05/2023
---

Die groot stryd, wat millennia gelede in die hemel begin het, gaan oor die kwessie van God se gesag. Dit gaan steeds daaroor.

**Lees Openbaring 14:7 en 9, asook vers 12. Som hierdie verse op deur die sinne op die lyntjies hieronder te voltooi.**

`Openbaring 14:7 is ’n oproep om`

`Openbaring 14:9 is ’n ernstige oproep om nie`

`Openbaring 14:12 beskryf ’n volk van God wat`

Hierdie skrifgedeeltes maak dit duidelik wat die hoofkwessie in die eindtyd — in die stryd tussen goed en kwaad, tussen Christus en Satan — is. Dit gaan oor aanbidding. Aanbid ons die Skepper of die dier en sy beeld? Die skepping vorm die grondslag van al ons oortuigings. Watter oortuigings het ons, per slot van rekening, wat apart van die skepperskap van God kan staan? Derhalwe staan die sewendedag-sabbat, wat in die skeppingsverhaal in Genesis (hfst. 2:1-3) vasgelê is, as die ewige en onveranderlike gedenkteken van daardie skepping. Dit is die fundamentele Bybelleerstelling se grondsimbool. Al wat meer fundamenteel as hierdie dinge is, is die Godheid Self.

Om dus die sewendedag-sabbat te wil onttroon, is om die Here se gesag op die hoogste denkbare vlak moontlik — d.w.s. om Hom as Skepper — te wil onttroon. Dit kom op ’n ondergrawing van die hemelse grondslag neer en is gewis ’n poging om die plek van God in te neem (2 Tess. 2:4).

Die ware kwessie in die laaste dae is natuurlik of ons liefde en lojaliteit wel aan Christus behoort. Die Bybel sê egter dat ons deur ons gehoorsaamheid aan sy gebooie aan daardie liefde uiting gee (1 Joh. 5:3, Op. 14:12) — met die Sabbat as die enigste gebod wat die grondslag van die tien gebooie na vore bring, die enigste wat Hom as Skepper God uitwys (Eks. 20:8-11). Dat dít die uiterlike kenteken in die eindtyd is, die beslissende faktor wat die aanbidders van God en dié van die dier van mekaar skei (Op.

14:11 & 12), is dus geensins verrassend nie. Neem in ag hoe fundamenteel die Sabbat in elke denkbare faset [van God se regering en die geloofslewe] is. Die eindkwessie op aarde – dié oor die aanbidding van die Skepper God – kan kwalik oor iets anders gaan.

`Baie mense redeneer dat dit nie regtig saak maak watter dag as die Sabbatonderhou word nie, solank ’n mens net een van die sewe onderhou. Watter Bybelse argument kan ’n mens teen hierdie redenasie aanvoer?`