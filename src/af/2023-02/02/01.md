---
title:  Die groot lotsbesluit in die eindtyd
date:  01/04/2023
---

### Skrifverwysings vir hierdie week se studie
Matteus 24:14, Openbaring 14:14-20, Matteus 16:27, Handelinge 1:9-11, Markus 4:26-29, Openbaring 16:1.

> <p>Geheueteks</p>
> “En kyk, ek het ’n wit wolk gesien. Op die wolk het Iemand soos die Seun van die Mens gesit. Hy het ’n goue kroon op sy kop gehad en ’n skerp sekel in sy hand. ’n Ander engel het uit die tempel te voorskyn gekom en met ’n kragtige stem geroep na Hom wat op die wolk sit: ‘Steek u sekel in en oes, want die uur het aangebreek om te oes. Die oes van die aarde is ryp’” (Op. 14:14 & 15, NLV).

Die Here lig voortdurend sy kinders in en skenk hul telkens die waarheid wat hulle in ’n betrokke tydvak moet hoor. Vanaf die vloedwaarskuwing (Gen. 6:7) tot by Jesus se eerste koms (Dan. 9:24-27), vanaf die ondersoekende oordeel voor die wederkoms (Dan. 7:9 & 10, Dan. 8:14) tot by die eindgebeure in aanloop tot daardie koms (Openbaring hfst. 12-14), praat die Here met ons. Hier aan die einde van die wêreldgeskiedenis het Hy ’n spesiale boodskap vir die ganse mensdom en vir sy kinders, een wat pas by die nood waarin ons tans verkeer. Hy beeld die aankoms van daardie boodskap m.b.v. drie engele uit. Hulle vlieg in die middel van die lug met dringende eindtydnuus vir alle aardbewoners.

Die drie-engeleboodskap is Jesus se finale oproep van genade. Hierdie oproep beweeg die gelowige om nie meer vertroue in eie-geregtigheid en die eie-ek te plaas nie, maar in die geregtigheid van Jesus. Die geregtigheid wat Jesus ons skenk, maak ons regverdig en heilig, en sal ons ook by die voleinding van die wêreld verheerlik.

Soos dit altyd die geval is, moet ons egter Christus kies. Aan Hóm moet onsons oorgee en aan Hóm gehoorsaam wees. Vandag se keuses het inderdaad ’nuitwerking op die besluite wat ons in die komende krisis gaan neem.

Met ander woorde: vandag moet ons vir die eindtydkrisis voorberei en gereed wees om besluite te maak wat ons [lots-]bestemming bepaal.

_*Bestudeer hierdie week se les ter voorbereiding vir Sabbat, 8 April._