---
title:  Vir verdere studie
date:  14/04/2023
---

Bepeins opnuut die idee in  se studie, oor die mens se diepe behoefte om deel van iets groters te wees; om uit te styg bo die karigheid en kortstondigheid van ons bestaan; bokant lewens wat dikwels verdorwe, gebroke en teleurstellend is (en wie van ons beleef nie soms van hierdie dinge persoonlik nie?). Hierdie begeerte om deel van iets groters te wees, maak boonop sin. Letterlik-gesproke is ons niks meer as ’n vlesige houer waarmee ons die brein ronddra nie. Die brein is ook maar net ’n paar kilogram organiese materiaal met ’n koolstofbasis, waarvan die samestelling meer met ’n bak gebraaide hoender as met ’n hardeskyf ooreenstem.

Watter betekenis het hierdie nietige, selfstandige houers van vlees in teenstelling met die oneindige werklikheid om ons? ’n Lewe wat slegs om die eie-ek draai, wat nie hoër as die eie-ek strewe nie; en dit terwyl die werklikheid bokant en anderkant die mens soveel groter as ons is? Dié soort bestaan is soortgelyk aan afsonderlike aanhouding, en dit terwyl ’n mens die vibrasies van ’n ganse stad deur jou tronkselmure kan voel. Watter groter en grootse lewensideaal, en boonop met vêrreikender gevolge, het ons as die verkondiging van die beloofde ewige lewe wat ons danksy Jesus Christus het?

“Van een plek tot die volgende, en stralend van heilige toewyding, sal die dienaars van God hulle haas ten einde God se boodskap te verkondig. Deur duisende stemme sal die wekroep wêreldwyd weerklink. Wonderwerke sal gedoen word, die siekes sal genees word, met tekens en wonders wat die gelowiges vergesel. Satan is egter ook werksaam [in daardie tyd]. Hy verrig valse wonderwerke en bring selfs vuur uit die hemel ten aanskoue van die mense (lees Openbaring 13:13). Hierdie verwikkelinge bring elke aardbewoner voor ’n keuse te staan: [God of Satan?]” (Ellen G. White, The Great Controversy, bl. 612).

**Vrae vir bespreking**:

`“Baie gelowiges het al aan my geskryf om te vra of die boodskap oor regverdigmaking deur geloof die derde engel se boodskap is, en my antwoord hierop was en is: 'Dit is gewis die derde engel se boodskap'” (Ellen G. White, The Advent Review and Sabbath Herald, 1 April 1890). Hoe hou regverdigmaking deur geloof verband met die drie-engeleboodskap? `

`Bepeins opnuut die sinsnede “ewige evangelie.” In watter opsig is dit “ewig?” `

`Let op die feit dat daar Sewendedag-Adventiste in so baie lande is. God het duidelik ons pogings geseën. Wat sê dit vir ons? Wat sê dit egter ook aan die plaaslike gemeente en selfs aan die plaaslike Sabbatskool, oor die groter rol wat ons in die volvoering van daardie sending kan speel?`