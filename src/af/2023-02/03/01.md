---
title:  Die ewige evangelie
date:  08/04/2023
---

### Skrifverwysings vir hierdie week se studie
Openbaring 14:6-12, 1 Korinthiërs 15:1-4, Romeine  3:24-26, 1 Petrus 1:18-20, Matteus 28:19 en 20, asook Handelinge 1:8.

> <p>Geheueteks</p>
> “En ek het ’n ander engel in die middel van die lug sien vlieg met ’n ewige evangelie om te verkondig aan die bewoners van die aarde en aan alle nasies en stamme en tale en volke” (Openbaring 14:6, OAB).

In antieke tye toe die volk van God deur politeïstiese buurnasies omring was — en dus menigvuldige afgode van hout en klip aanbid het — het Israel ’nklinkklare, uitkenbare en kragtige boodskap met die volgende geloofsverklaringin Deuteronomium 6 vers 4 gebring: “‘Luister, Israel, die Here is ons God, Hy is dieenigste Here’” (NAB).

Die Shema is ’n Joodse gebed, gebaseer op hierdie teksvers en die Hebreeuse woord vir “hoor” wat daarin gebruik word. Só het die Jode dan eeue lank bly fokus op die geestelike strewe wat hulle as ’n volk saamgebind het; ’n strewe wat hul voorneme om hul eiesoortige identiteit as aanbidders van die enigste ware God te handhaaf, lewend en dinamies gehou het.

Vir Sewendedag-Adventiste is die drie-engeleboodskap in Openbaring 14 ’n soort Shema-gebed. Dit is ons kenteken en geloofsverklaring aan die mensdom. Dit sê wie en wat ons as ’n geloofsgemeenskap is en beskryf ons wêreldsending. Kortom, ons unieke profetiese identiteit word in breë trekke in Openbaring 14:6-12 beskryf, asook die rede waarom ons so passievol oor die wêreldwye verkondiging van die evangelie is.

In hierdie week se les begin ons ’n diepgaande studie van Openbaring 14:6-12. Ons bekyk dit egter deur die bril van genade, deur te luister na die influisterende Gees en wat Hy by ons wil tuisbring.

_*Bestudeer hierdie week se les as voorbereiding vir Sabbat, 15 April ._