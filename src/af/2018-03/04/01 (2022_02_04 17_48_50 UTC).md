---
title:  Die eerste kerkleiers
date:   21/07/2018
---

### Leesverwysings vir hierdie week se les
Handelinge 6, Handelinge 7:48, Hebreërs 5:11–14, Miga 6:1–16, Handelinge 7, Handelinge 8:4–25.

> <p>Geheueteks</p>
> “En die woord van God het toegeneem, en die getal van die dissipels het in Jerusalem baie vermeerder, en ‘n groot menigte van priesters het gehoorsaam geword aan die geloof” (Handelinge 6:7).

Baie van die Pinksterbekeerlinge was Hellenistiese Jode, d.w.s., Jode wat afkomstig van die Grieks-Romeinse wêreld was, en wat op daardie tydstip in Jerusalem gewoon het (Handelinge 2:5, 9–11). Afgesien daarvan dat hulle wel Jode was, het hulle in baie opsigte van die Judese Jode verskil (die “Hebreërs” wat in Handelinge 6:1 genoem word), waarvan die grootste verskil was dat hulle gewoonlik nie Aramees geken het nie, die taal wat in Judéa gepraat was. Daar was verskeie ander kulturele en godsdienstige verskille ook, want omdat hulle in uitheemse lande gebore was, was hulle nie in Judese tradisies gegrond nie, of nie so diep gegrond as wat die Judese Jode was nie. Hulle was vermoedelik nie so baie aan die tempelseremonies geheg nie, en aan daardie vorms van die Mosaïese wet wat net van toepassing in die land van Israel was nie.

Voorts, omdat hulle die meeste van hulle lewens in ‘n Grieks-Romeinse omgewing deurgebring het en in nabye aanraking met die heidene was, was dit vanselfsprekend makliker vir hulle om die inklusiewe aard van die Christelike geloof te kon verstaan. Feit is dat God baie Hellenistiese gelowiges gebruik het om die evangelieopdrag na die hele wêreld tot uitvoering te gebring het.

_*Bestudeer hierdie week se les as voorbereiding vir Sabbat, 28 Julie._