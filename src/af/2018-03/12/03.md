---
title:  Voor Festus
date:   17/09/2018
---

Nadat Paulus vir twee jaar in die gevangenes deur Felix aangehou was en dít net om die guns van die Jode te wen, was Felix met Porcius Festus as die goewerneur van Judéa vervang (Handelinge 24:27). Festus het vanaf 60 tot 62 n.C. geregeer.

`Lees Handelinge 25:1–5. Hoe help hierdie Skrifgedeelte om die haat te ontbloot wat die prediking van die waarheid kan veroorsaak in diegene wat nie die waarheid wil glo nie?`

Heelwaarskynlik omdat hulle reeds eenkeer misluk het om Felix van al die aanklagtes teen Paulus te oortuig, wou die leiers nie weer kanse gewaag het nie. Daarom, met wat heelwaarskynlik Festus se eerste besoek aan Jerusalem was, het hulle ‘n guns van hom gevra, naamlik om die regsgebied te verander en Paulus na hulle toe terug te stuur sodat die Joodse Raad hom volgens die Joodse wet kon verhoor. Maar die versoek was net ‘n rookskerm om hulle werklike plan te vermom, naamlik om Paulus dood te maak. Alhoewel Festus gewillig was om die saak te heropen, het hy gesê dat die verhoor in Cesaréa sal plaasvind en nie in Jerusalem nie, wat beteken het dat Paulus deur die Romeinse regstelsel verhoor sou word. Kort nadat Festus terug in Cesaréa was, het hy die geregshof laat sit en Paulus se opponente toegelaat om hulle aanklagtes teen hom voor te lê (Handelinge 25:7). Hierdie keer herhaal Lukas nie die aanklagtes nie, maar uit Paulus se antwoord (Handelinge 25:8) lei ons af dat dit soortgelyk was aan die wat hulle twee jaar gelede voorgelê het, miskien met meer klem daarop dat Paulus ‘n opstoker was en dat hy dus sodoende ‘n bedreiging vir die Ryk was.

`Lees Handelinge 25:9–12. Toe Paulus agtergekom het dat Festus hom vir politieke redes kon gebruik, hoe het hy gereageer?`

Op die ou end het dit geblyk dat Festus nie baie van Felix verskil het ten opsigte van politieke strategie nie (Handelinge 24:27). Onwillig om die Jode se ondersteuning so vroeg aan die begin van sy administrasie te verloor as hy Paulus onskuldig sou verklaar, het hy daaraan gedink om hulle oorspronklike versoek toe te staan: om die apostel deur die Joodse Raad in Jerusalem te laat verhoor. Paulus het dit egter nie aanvaar nie omdat hy geweet het dat hulle hom onregverdig sou behandel as hy aan hulle strikke oorgelaat sou word. Deur op sy Romeinse regte staat te maak, het hy daarop aangedring om deur ‘n Romeinse geregshof verhoor te word, en deur te besef dat hy nie uit hierdie gevaarlike situasie sou kon wegkom nie, het hy besluit om hom op die hoogste Romeinse regsbank te beroep, naamlik op die keiser self.