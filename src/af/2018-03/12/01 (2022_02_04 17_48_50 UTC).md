---
title:  Paulus in aanhouding in Cesaréa
date:   15/09/2018
---

### Leesverwysings vir hierdie week se les
Handelinge 24, Handelinge 25, Handelinge 26, I Korinthiërs 1:23.

> <p>Geheueteks</p>
> “ ‘Ek sou wel God wil bid dat sowel byna as heeltemal nie alleen u nie, maar ook almal wat my vandag aanhoor, so mag word soos ek is, buiten hierdie boeie.’ ” (Handelinge 26:29).

Paulus se oorplasing na Cesaréa was die begin van ‘n tweejarige gevangenskap in daardie stad (Handelinge 24:27), om meer presies te wees in Herodus se paleis (Handelinge 23:35), die ampswoning van die Romeinse goewerneur. Gedurende daardie jare was daar verskeie hofsake waarin hy voor twee Romeinse goewerneurs, Felix en Festus, en ook ‘n koning (Agrippa II) verskyn het, om sodoende die bediening waartoe hy deur God geroep was, verder uit te brei (Handelinge 9:15).

In al hierdie verhore het Paulus daarop aanspraak gemaak dat hy onskuldig was, en beweer dat geen bewyse teen hom gevind kon word nie soos wat die afwesigheid van getuies teen hom dit duidelik gedemonstreer het. Die feit is dat die verhaal daarop wys dat Paulus niks gedoen het om gearresteer te word nie, en dat hy vrygelaat kon word as hy hom nie op die keiser beroep het nie (Handelinge 26:32). Hierdie verhore het hom egter geleenthede gegee om van Jesus en die groot hoop wat die belofte van die opstanding inhou, te getuig. Daardie jare van gevangenskap was met angs en uitgerekte inperking gevul sonder dat die apostel blykbaar ondersteuning van die kerk in Jerusalem ontvang het, omdat die leiers “nog die gevoel gekoester het dat Paulus grotendeels verantwoordelik was vir die bestaande vooroordeel.” — Ellen G. White, Die Handelinge van die Apostels, bl. 318.

_*Bestudeer hierdie week se les as voorbereiding vir Sabbat, 22 September._