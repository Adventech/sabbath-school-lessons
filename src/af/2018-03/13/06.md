---
title:  Die oorwinning van die evangelie
date:   27/09/2018
---

Die Jode het in groot getalle op ‘n bepaalde dag na Paulus se aanbieding oor die evangelie kom luister (Handelinge 28:23).

`Lees Handelinge 28:24–31. Waarom het Paulus vanuit hierdie konteks uit Jesaja aangehaal?`

Die aanhaling uit Jesaja 6:9, 10 beskryf wat gebeur wanneer mense weier om die Goddelike boodskap te aanvaar. Alhoewel sommige Jode geglo het, het ander nie geglo nie, en so, as gevolg van hierdie dispuut, het die apostel geen keuse gehad om weer na die heidene te draai nie (Handelinge 13:46, 47; 18:6). Paulus moes twee jaar gewag het om deur die keiser verhoor te word. Intussen, alhoewel hy tot sy huis beperk was, was hy nogtans in staat om die evangelie sonder verhindering met hulle wat na hom gekom het, te deel. Die laaste toneel wat in Handelinge beskryf word, is een wat die oorwinning van die evangelie beskryf, want geen Joodse of Romeinse mag kon die uitbreiding daarvan stop nie.

Dit is nie duidelik hoekom Lukas die boek hier geëindig het nie, want daar is bewys dat, as gevolg van die swak saak teen Paulus, hy vrygelaat was uit sy gevangenskap, en dat hy op nog ‘n sendingreis gegaan het net om weer na Rome toe geneem te word om tereggestel te word (II Timóteüs 4:6–8). Dalk, uit die oogpunt van Lukas se literêre bedoeling, naamlik dat deurdat die evangelie selfs in Rome verkondig was, dit reeds die “uiterste van die aarde” bereik het (Handelinge 1:8). “Paulus se geduld gedurende sy lang en onregverdige gevangenskap, sy moed en sy geloof, was ‘n voortdurende preek. Sy gees wat so anders was as die gees van die wêreld, het getuig dat ‘n mag wat hoër is as enige aardse gesag, by hom tuis was. En deur sy voorbeeld is Christene tot groter inspanning as voorstanders van die saak waarin Paulus nie meer in die openbaar kon optree nie, aangemoedig. Op hierdie wyse was die gevangenskap van die apostel invloedryk. Toe sy vermoë om bruikbaar te wees aan bande gelê was, en hy oënskynlik die minste kon uitrig, juis toe het hy uit gebiede waar hy skynbaar uitgesluit was, vir Christus gerwe versamel.” — Ellen G. White, Die Handelinge van die Apostels, bl. 365.

Uit die kerk se sendingstandpunt kan dit egter gesê word dat die Boek Handelinge – of die geskiedenis van die verspreiding van die evangelie – nog nie klaar is nie, en dit is net hier waar elkeen van ons deel word van die prentjie. Nog baie opwindende en dramatiese hoofstukke was deur die eeue bygevoeg, soms met die bloed van God se getroue getuies. Nou is dit ons beurt om nog ‘n hoofstuk by te voeg, die laaste een (hoop ons!), om die sendingopdrag van Jesus aan sy dissipels heeltemal te voltooi — “en dan sal die einde kom” (Matthéüs 24:14).