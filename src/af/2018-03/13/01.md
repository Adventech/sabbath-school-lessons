---
title:  Die reis na Rome
date:   22/09/2018
---

### Leesverwysings vir hierdie week se les
Handelinge 27, 28; Romeine 1:18–20.

> <p>Geheueteks</p>
> “ ‘Moenie vrees nie, Paulus; jy moet voor die keiser staan ...’ ” (Handelinge 27:24).

Paulus het vir ‘n geruime tyd gewens dat hy Rome kon besoek, maar sy arrestasie in Jerusalem het al sy planne omvergegooi. Omdat hy nie die druk van die wettiese leiers van die kerk in Jerusalem afgeweer het nie, het dit tot gevolg gehad dat hy vir vyf jaar in Romeinse aanhouding was wat die tyd wat hy op die see deurgebring het tydens sy seereis na Italië, ingesluit het. Hierdie verandering het sy sendingplanne ‘n ernstige knou toegedien. Ten spyte van hierdie terugslag het Jesus self belowe dat die apostel die kans sou kry om in Rome van Hom te getuig (Handelinge 23:11). Selfs al stel ons Hom teleur, kan God ons nog ‘n kans gee, alhoewel Hy ons nie altyd teen die gevolge van ons handelinge kan vrywaar nie.

Paulus het wel na Rome gegaan, maar as ‘n gevangene, en daar is geen Bybelse bewys dat hy, soos hy gehoop het, ooit Spanje bereik het nie (Romeine 15:24). Nadat hy ontslaan was na die eerste Romeinse gevangenskap, was hy weer in 67 n.C. gearresteer, maar hierdie keer om deur Nero gemartel te word (II Timóteüs 4:6–8). Ja, Paulus het Rome bereik, en terwyl hy in ‘n huis aangehou was terwyl hy gewag het om voor die keiser te verskyn, het hy ten spyte van sy kettings (Efésiërs 6:20, Filippense 1:13), sonder hindernis met wie ook al na hom gekom het, gepraat (Handelinge 28:30, 31), insluitend belangrike lede van Caesar se huishouding (Filippense 4:22).

_*Bestudeer hierdie week se les as voorbereiding vir Sabbat, 29 September._