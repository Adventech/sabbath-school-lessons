---
title:  Julle sal my getuies wees
date:   30/06/2018
---

### Leesverwysings vir hierdie week se les
Handelinge 1:6–8, Lukas 24:25, Lukas 24:44–48, Deuteronómium 19:15, Handelinge 1:9–26, Spreuke 16:33.

> <p>Geheueteks</p>
> “Maar julle sal krag ontvang wanneer die Heilige Gees oor julle kom, en julle sal my getuies wees in Jerusalem sowel as in die hele Judéa en Samaria en tot aan die uiterste van die aarde” (Handelinge 1:8).

Jesus se werk op aarde was voltooi. God sou binnekort die Heilige Gees stuur, wat — deur hulle handelinge met baie tekens en wonders te bekragtig — die dissipels in staat sou stel en hulle sou lei in ‘n sendingopdrag om die eindes van die aarde te bereik. Jesus kon nie vir ewig as mens by hulle gebly het nie. Sy menswording het Hom nie net fisies beperk in die konteks van ‘n wêreldwye sendingopdrag nie, maar Sy hemelvaart en verheffing in die hemel was nodig sodat die Heilige Gees na die aarde kon kom.

Tot en met Jesus se opstanding het die dissipels egter nie hierdie dinge duidelik verstaan nie. Toe hulle alles gelos het om Hom te volg, het hulle geglo dat Hy ‘n politieke bevryder was wat die Romeine op ‘n dag uit die land sou verdryf, Dawid se heerskappy weer sou instel, en Israel se glorieryke verlede sou herstel. Dit was nie vir hulle maklik om anders te dink nie. Hierdie was die agtergrond van Jesus se finale instruksies aan die dissipels in Handelinge, die konteks van die belofte van die Heilige Gees. Hierdie hoofstuk beskryf ook Jesus se hemelvaart en hoe die vroeë kerk vir Pinkster voorberei het.

_*Bestudeer hierdie week se les as voorbereiding vir Sabbat, 7 Julie._