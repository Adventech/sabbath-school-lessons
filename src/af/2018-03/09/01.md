---
title:  Die tweede sendingreis
date:   25/08/2018
---

### Leesverwysings vir hierdie week se les
Handelinge 16, Romeine 3:28, Galásiërs 2:16, Handelinge 17, I Korinthiërs 1:23, Handelinge 18:1–10.

> <p>Geheueteks</p>
> “ ‘Wees nie bevrees nie, maar spreek en moenie swyg nie; want Ek is met jou, en niemand sal die hand aan jou slaan om jou kwaad aan te doen nie, want Ek het baie mense in hierdie stad’ ” (Handelinge 18:9, 10).

Terug in Antiochië, het Paulus en Bárnabas die kerk versorg en in verdere evangeliese werk betrokke geraak. Dit was blykbaar die laaste keer wat hulle saamgewerk het omdat ‘n warm woordewisseling daartoe gelei het dat hulle paaie geskei het. Die rede vir Paulus en Bárnabas se rusie was Markus,

Bárnabas se neef (Kolossense 4:10). Toe Paulus Bárnabas genooi het om saam met hom terug te keer na die plekke waar hulle die evangelie tydens hulle vorige reis, verkondig het, wou Bárnabas sy neef saamgeneem het, maar Paulus was daarteen gekant omdat Markus hulle tydens die eerste reis in die steek gelaat het (Handelinge 13:13). Paulus en Bárnabas se skeiding het egter in ‘n seën verander, want deur elkeen sy eie rigting te gaan, kon hulle ‘n groter gebied as wat hulle in die eerste plek beplan het, bereik. Bárnabas het vir Markus geneem en na Ciprus, Bárnabas se tuisland, vertrek (Handelinge 4:36). In die tussentyd het Paulus vir Silas genooi om saam met hom te gaan en toe deur Sirië en Cilicië gereis, en die kerke daar versterk. Voordat hy na Antiochië die eerste keer gekom het, het Paulus verskeie jare in Tarsus deurgebring (Handelinge 9:30; 11:25, 26). Nou het hy die geleentheid gehad om weer die gemeentes wat hy daar gestig het, te besoek. Nietemin, God se plan vir hom was baie groter as wat hy aanvanklik verstaan het.

_*Bestudeer hierdie week se les as voorbereiding vir Sabbat, 1 September._