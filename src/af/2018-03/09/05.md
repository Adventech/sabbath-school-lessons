---
title:  Paulus in Athéne
date:   29/08/2018
---

Athéne, die intellektuele sentrum van ou Griekeland, was letterlik aan afgode toegewy. Marmer standbeelde van persone en gode was oral te vinde, veral by die ingang van die stadsplein wat die bymekaarkomplek van die stadslewe was. Paulus was so onsteld oor die afgodsaanbidding wat alles oorheers het, dat hy sy gewoonte om eerste na die sinagoge te gaan, laat vaar het, en ‘n tweeledige plan van aksie in werking gestel het: sy weeklikse redenering met die Jode en toegewyde heidene in die sinagoge, en daagliks met die Grieke op die stadsplein. (Sien Handelinge 17:15–22.) Omdat die Athéners altyd gereed was om iet nuut te wou hoor, het sommige filosowe baie in Paulus se leringe belanggestel en hom genooi om die mense vanaf die Areópagus, die hoogste regbank in oud-Athéne, toe te spreek. In sy toespraak het Paulus nie uit die Skrif aangehaal of die geskiedenis van God se handelinge met Israel herhaal soos wanneer hy met ‘n Joodse gehoor gepraat het nie (vergelyk met Handelinge Acts 13:16–41); hierdie benadering sou nie die regte benadering tot hierdie toehoorders gewees het nie. In plaas daarvan het hy sommige Bybelse waarhede op so ‘n manier aangebied dat hierdie geleerde heidene dit kon verstaan.

`Lees Handelinge 17:22–31. Watter groot waarhede oor God en verlossing, en geskiedenis en die mensdom, het hy in sy Areópagustoespraak aan hierdie mense gebring?`

Die meeste van Paulus se woorde het so belaglik vir daardie gesofistikeerde heidense gehoor geklink omdat hulle begrip oor God en godsdiens baie verdraaid was. Ons weet nie hoe Paulus sy boodskap wou afsluit nie, want dit wil voorkom asof hy in die rede geval was die oomblik toe hy na God se oordeel oor die wêreld verwys het (Handelinge 17:31). Hierdie geloofsbelydenis het loodreg met twee Griekse konsepte gebots: (1) dat God uiters bonatuurlik is en niks met hierdie wêreld te doen het of Hom met die mens bemoei nie, en (2) dat wanneer ‘n persoon doodgaan, daar geen opstanding is nie. Dit help ons om te verstaan hoekom die evangelie vir die Grieke dwaasheid was (I Korinthiërs 1:23), en die aantal bekeerlinge in Athéne min was. Nogtans was onder die wat gelowig geword het sommige van die mees invloedryke mense in Athéne, soos Dionisius, ‘n lid van die Areópagus, en Dámaris, wie, deurdat haar naam genoem word, status gehad het en dalk ook ‘n lid van die regbank van wysgere was (Handelinge 17:34).

`Paulus se verskillende benaderings tot die Areópagus se wysgere toon dat hy bewus was van sosiale en kulturele verskille. Hy het selfs ‘n heidense digter aangehaal (Handelinge 17:28) om sy punt tuis te bring. Wat behoort dit ons te leer oor hoe ons verskillende metodes kan gebruik om verskillende mense te bereik?`