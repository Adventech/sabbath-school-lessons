---
title:  Die gesondmaking van ‘n man wat lam was
date:   16/07/2018
---

In Handelinge 3:1 lees ons dat Petrus en Johannes om drie-uur na die tempel gegaan het om die uur van gebed by te woon. Dit dui aan dat die kerk gedurende hierdie vroeë periode hoofsaaklik ‘n Joodse karakter weerspieël het. Dit wil sê, die apostels het nie net na die tempel gegaan om onderrig te gee of om nuwe bekeerlinge te maak nie, maar, omdat Petrus en Johannes nog steeds Jode was en sodanig nog steeds getrou aan Joodse godsdienstige gebruike was (Handelinge 20:16, 21:17–26), ten minste tot en met hierdie tydstip. Daar het hulle toe ‘n verbasende wonderwerk gedoen (Handelinge 3:1–10), wat aan Petrus ‘n geleentheid gegee het om nog ‘n preek te lewer.

`Lees Handelinge 3:12–26. Watter hoofpunte het Petrus in hierdie preek beklemtoon?`

Vyf hooffokuspunte het die vroeë kerk se prediking gekenmerk: Jesus was die Messias wat gely het (Handelinge 3:18); God het Hom opgewek (Handelinge 3:15); Jesus was in die hemel verheerlik (Handelinge 3:13); Hy sal weer kom (Handelinge 3:20); en bekering is nodig vir die vergifnis van sonde (Handelinge 3:19). In baie opsigte is dit dieselfde boodskap wat ons vandag aan die wêreld verkondig, selfs al het die konteks verander. Die apostels het nog steeds vanuit ‘n Joodse agtergrond opgetree, en, in plaas van om hulle godsdiens te verander, moes die mense eintlik net van die ou verbond na die nuwe een “migreer” het. As God se volk moes hulle die Messias aanvaar en die wedergeboorte ondervind het wat die gevolg was van ‘n ware aanvaarding van Jesus.

Alhoewel die situasie verskillend is, is die boodskap nou hoofsaaklik dieselfde: Christus het vir ons sondes gesterf, het opgestaan, en sal weer terugkom. Dit beteken dat ons verlossing in Hom kan vind. Selfs in die konteks van die drie-engele boodskappe van Openbaring 14 is Jesus Christus se kruisiging, Sy opstanding en Sy wederkoms die middelpunt van hoe ons die drie boodskappe moet verkondig.

“Meer as al die ander belydende Christene behoort Sewendedag-Adventiste allereers Christus voor die wêreld op te hef. Die aankondiging van die derde engel se boodskap behels die aanbieding van die Sabbatwaarheid. Hierdie waarheid, saam met die ander wat hierby ingesluit is, moet verkondig word; maar die belangrikste aantrekkingskrag, Christus Jesus, moenie uitgelaat word nie. Dit is by die kruis van Christus dat genade en waarheid mekaar ontmoet, en regverdigheid en vrede mekaar kus. Die sondaar moet na Gólgota gebring word; met die eenvoud van ‘n klein kindjie se geloof moet hy in die verdienstes van die Verlosser vertrou, Sy geregtigheid aanvaar, en in Sy genade glo.” — Ellen G. White, Gospel Workers, bl. 156-157.