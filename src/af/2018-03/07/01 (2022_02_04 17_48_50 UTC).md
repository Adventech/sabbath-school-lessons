---
title:  Paulus se eerste sendingreis
date:   11/08/2018
---

### Leesverwysings vir hierdie week se les
Handelinge 13, 2 Korinthiërs 4:7–10, Romeine 10:1–4, Romeine 3:19, Handelinge 14:1–26, Romeine 9–11.

> <p>Geheueteks</p>
> “ ‘Laat dit dan aan julle bekend wees, broeders, dat deur Hom vergifnis van sondes aan julle verkondig word, en dat elkeen wat glo, deur Hom geregverdig word van alles waarvan julle deur die wet van Moses nie geregverdig kon word nie’ ” (Handelinge 13:38, 39).

Die evangelie moes verseker aan die heidene en die Jode verkondig geword het. Stadig maar seker het die vroeë Joodse Christene hierdie boodskap begin begryp. Die eerste verslag van heidene wat in groot getalle gelowig geword het, was oor Antiochië. Met ander woorde, dit was in Antiochië waar die eerste gemeente wat uit heidense bekeerlinge bestaan het, gevorm was, selfs al het dit ook ‘n aansienlike getal Joodse gelowiges ingesluit (Galásiërs 2:11– 13). Te danke aan die vurige sendinggees van die stigters van die kerk en die nuwe stukrag wat deur Bárnabas en Paulus se aankoms daarby gevoeg was, het die kerk daar vinnig gegroei, en dit het die eerste belangrike sentrum vir Christene buite die grense van Judéa, geword. Feit is, dit het in sekere opsigte selfs die kerk in Jerusalem oortref.

Terwyl die apostels nog in Jerusalem gestasioneer was, het Antiochië die geboorteplek van Christensending geword. Dit was daarvandaan, en met die aanvanklike ondersteuning van die plaaslike gelowiges, wat Paulus op sy drie sendingreise vertrek het. Dit was deur hulle toewyding wat die Christendom geword het wat Jesus wou gehad het dit moes word: ‘n wêreldkerk, waardeur die evangelie aan “alle nasies en stamme en tale en volke” verkondig sou word (Openbaring 14:6).

_*Bestudeer hierdie week se les as voorbereiding vir Sabbat, 18 Augustus._