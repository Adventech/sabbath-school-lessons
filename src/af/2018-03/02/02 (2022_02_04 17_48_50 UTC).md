---
title:  Die uitstorting van die Gees
date:   08/07/2018
---

Om Jesus se bevel te gehoorsaam, het die gelowiges in Jerusalem vir die belofte van die Gees gewag terwyl hulle vuriglik gebid het, hulle opreg bekeer het, en die Here geloof het. Toe die dag aangebreek het, was “hulle almal eendragtig bymekaar” (Handelinge 2:1), heelwaarskynlik in dieselfde bovertrek van Handelinge 1. Maar, hulle het vinnig na ‘n meer publieke area beweeg (Handelinge 2:6–13).

`Lees Handelinge 2:1–3. Watter bonatuurlike elemente het die uitstorting van die Gees vergesel?`

Daar het ‘n intense stemming geheers. Skielik was daar ‘n geluid uit die hemel “soos van ‘n geweldige rukwind, en dit het die hele huis gevul”, en toe het hulle “tonge gesien soos van vuur” wat “op elkeen van hulle gaan sit het”. In die Skrif word wind en vuur dikwels met ‘n visioen of ‘n Goddelike openbaring geassosieer (bv., Exodus 3:2, 19:18, Deuteronómium 4:15). Boonop kan wind en vuur ook die Gees van God verteenwoordig (Johannes 3:8, Matthéüs 3:11). Wat Pinkster betref, wat die presiese betekenis van so ‘n verskynsel ook al mag wees, het hierdie tekens ‘n unieke tydstip in die geskiedenis van die verlossingsplan aangedui, die beloofde uitstorting van die Heilige Gees.

Die Gees was nog altyd aan die werk. Sy invloed op God se volk in die Ou Testamentiese tye was dikwels op ‘n merkwaardige wyse geopenbaar, maar nooit ten volle nie. “Gedurende die patriargale tydperk is die invloed van die Heilige Gees dikwels op ‘n besondere wyse geopenbaar, maar nooit in Sy volheid nie. Gehoorsaam aan hulle Heiland het die dissipels nou om hierdie gawe gebid, en in die hemel het Christus Sy voorbidding daaraan toegevoeg. Hy het die gawe van die Gees geëis sodat Hy dit op Sy volk kon uitstort.” — Ellen G. White, Die Handelinge van die Apostels, bl. 31-32. Johannes die Doper het die doop met die Heilige Gees tydens die koms van die Messias, voorspel (Lukas 3:16; vergelyk met Handelinge 11:16), en Jesus self het verskeie kere daarna verwys (Lukas 24:49, Handelinge 1:8). Hierdie uitstorting sou volg op Sy eerste intrede by God na Sy verheffing (Johannes 14:16, 26; 15:26). Die belofte was tydens Pinkster vervul.

Alhoewel die doop met die Gees tydens Pinkster ‘n unieke gebeurtenis was wat gekoppel was aan Jesus se oorwinning op die kruis en Sy verheffing in die hemel, moet die invulling van die Gees ‘n ondervinding wees wat gedurigdeur in die lewens van die gelowiges herhaal moet word (Handelinge 4:8, 31; 11:24; 13:9, 52; Eph. 5:18).

`Watter bewys het jy van die Heilige Gees se werking in jou lewe?`