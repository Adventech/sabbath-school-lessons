---
title:  Petrus se preek
date:   10/07/2018
---

Die aanklag van dronkenskap het vir Petrus ‘n kans gegee om te verduidelik wat besig was om plaas te vind. In sy toespraak het die apostel eerste die Skrif aangehaal (Handelinge 2:16–21) waar daar geprofeteer was dat die Gees uitgestort sou word.

`Vergelyk Handelinge 2:17 met Joël 2:28. Hoe het Petrus die tyd van die vervulling van Joël se profesie verstaan?`

Joël se profesie het verwys na die toekomstige verlossingstydperk (Joel 2:32), wat deur verskillende tekens in die natuur en ‘n oorvloedige uitstorting van die Gees (Joël 2:28–

31) gekenmerk sou word. Deur die Pinkstergebeurtenis in die lig van hierdie profesie te interpreteer, het Petrus bedoel om die historiese belangrikheid van daardie oomblik te beklemtoon. Maar daar is ‘n belangrike verskil in hoe hy Joël aanhaal. In plaas van Joël se inleiding “en daarna” (Joël 2:28), wat na die algemene toekoms verwys, het Petrus gesê, “in die laaste dae” (Handelinge 2:17), wat aandui dat die finale tydperk van die groot verlossingsdrama so pas begin het. Dit is natuurlik nie ‘n volle beskrywing van die eindtydgebeure nie, maar ‘n bewys van die uiterste dringendheid waarmee die vroeë kerk gekenmerk was. Hulle het nie geweet wanneer die einde sou aanbreek nie, maar was oortuig dat dit nie meer lank sou wees nie.

`Lees Handelinge 2:22–32. Wat was die hooffokus van Petrus se aanbieding van die evangelieboodskap?`

Nadat hy die profetiese belangrikheid van Pinkster beklemtoon het, het Petrus na die onlangse gebeurtenisse van Jesus se lewe, dood en opstanding verwys. Dit was die opstanding wat egter die grootste aandag gekry het, aangesien dit die beslissende faktor van die evangelieboodskap verteenwoordig het. Vir Petrus was die opstanding die toppunt van die regverdiging van Jesus (Handelinge 2:22, 27), en hy het Skrif aangehaal om sy punt oor die betekenis van die opstanding te bewys. Omdat Jesus die Messias was, kon die dood Hom nie gevange gehou het nie. Dus, vir Petrus en vir al die skrywers van die Nuwe Testament was die opstanding van Jesus ‘n kragtige bewys, nie net dat Jesus die Messias was nie, maar ook dat die Christelike boodskap van verlossing die hele waarheid was.

`Met die dood rondom ons wat ons of ons geliefdes gedurigdeur bedreig, hoekom is die opstanding van Jesus so ‘n belangrike waarheid?`