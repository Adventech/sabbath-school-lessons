---
title:  Die gawe van tale
date:   09/07/2018
---

In Handelinge 2:4 was die gawe van die Gees deur die praat van tale gemanifesteer. Tog was hierdie gawe net een van baie verskillende manifestasies van die Gees (Handelinge 10:45, 46; 19:6). Ander het die voorspelling van die toekoms ingesluit (Handelinge 11:28), van visioene (Handelinge 7:55), geïnspireerde toesprake (Handelinge 2:8, 28:25),

gesondmaking (Handelinge 3:6, 12; 5:12, 16), en kwalifisering vir diens (Handelinge 6:3, 5). Die gawe van tale tydens Pinkster het nie voorgekom omdat dit ‘n tipiese of die mees belangrike bewys van die ontvangs van die Gees was nie. Dit was so bedoel om die kerk se wêreldsendingopdrag te begin. Dit wil sê, die opdrag wat in Handelinge 1:8 gegee was, het die gawe van tale vereis. Omdat die apostels ander kulture en die eindes van die wêreld met die evangelie moes bereik, sou dit nodig wees dat hulle die tale van diegene wat sou luister na wat hulle te sê gehad het, kon praat.

`Lees Handelinge 2:5–12. Watter bewys is daar dat die apostels in bestaande uitheemse tale tydens Pinkster gepraat het?`

Na beraming was daar tussen agt en tien miljoen Jode in die wêreld gedurende die eerste eeu, waarvan omtrent 60 persent van hulle in ander lande buite die grense van Judéa gewoon het. Daarom kon baie van die mense wat in Jerusalem vir die fees was nie Aramees praat nie, aangesien hulle van veraf lande gekom het. Die taal van die Jode in Judéa op daardie tydstip was Aramees. Daar is geen twyfel dat die meeste van die bekeerlinge tydens Pinkster Jode van verskeie lande was wat nou die evangelie in hulle eie inheemse tale kon hoor. Die term dialektos wat na die taal van ‘n nasie of ‘n streek verwys, is die bewys dat die apostels in bestaande buitelandse tale liewer as in onbekende verruklike tale gepraat het (Handelinge 2:6, 8), (vergelyk met Handelinge 21:40, 22:2, 26:14). Dit is dus duidelik dat hulle in bestaande verskillende tale gepraat het. Die wonderwerk was dat eenvoudige Galileërs op daardie oomblik ‘n taal kon praat wat hulle, net ‘n paar ure tevore, nie geken het nie. Vir die plaaslike Jode wat hierdie toneel waargeneem het maar nie hierdie tale geken het nie, was die enigste moontlike verduideliking dat die apostels dronk was, en vreemde klanke geuiter het wat geen sin vir die plaaslike mense gemaak het nie. “Maar ander het gespot en gesê: ‘Hulle is vol soetwyn’” (Handelinge 2:13).

`‘n Kragtige openbaring van God vind voor hulle oë plaas en hulle dink dit is dronkenskap? Hoe kan ons versigtig wees om nie geestelik so blind te wees nie?`