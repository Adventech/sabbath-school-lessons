---
title:  Paulus kom tot bekering
date:   28/07/2018
---

### Leesverwysings vir hierdie week se les
Handelinge 26:9–11, Deuteronómium 21:23, Handelinge 9:1–20, I Korinthiërs 9:1, Galásiërs 1:1, Handelinge 9:20–30.

> <p>Geheueteks</p>
> “ ‘Gaan, want hy is vir My ‘n uitverkore werktuig om my Naam te dra voor nasies en konings en die kinders van Israel’ ” (Handelinge 9:15).

Die bekering van Saulus van Tarsus (wat Paulus geword het), was een van die merkwaardigste gebeurtenisse in die geskiedenis van die apostoliese kerk. Die belangrikheid van Paulus se bekering is egter meer belangrik as sy bekering self, want hy is sekerlik nie die enigste vyand van die kerk wat ‘n opregte Christen geword het nie. Dit het eintlik gegaan oor wat hy uiteindelik vir die evangelie gedoen het. Paulus was ‘n geharde teenstander van die vroeë gelowiges, en die skade wat hy aan die jong kerk kon doen, sou geweldig groot gewees het. Hy was baie vasberade en het ook amptelike ondersteuning gehad om die kerk te vernietig. Maar, hy het gelowig gereageer toe God hom op die pad na Damaskus geroep het, en het daarna die grootste van al die apostels geword. “Uit die mees verbitterde en onverbiddelike vervolgers van die kerk van Christus het die bekwaamste verdediger en die mees suksesvolle voorloper van die evangelie ontstaan.” — Ellen G. White, Sketches from the Life of Paul, bl. 9, (vrye vertaling). As gevolg van sy vorige optrede toe hy die vroeë kerk vervolg het, sou Paulus altyd ‘n diepe gewaarwording van sy eie onwaardigheid ondervind het, alhoewel hy met nog ‘n dieper besef van dankbaarheid daaraan sou dink dat God se genade teenoor hom nie verniet was nie. Paulus se bekering het die Christendom vir ewig verander.

_*Bestudeer hierdie week se les as voorbereiding vir Sabbat, 4 Augustus._