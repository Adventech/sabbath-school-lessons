---
title:  Die derde sendingreis
date:   01/09/2018
---

### Leesverwysings vir hierdie week se les
Handelinge 18:24–28; Handelinge 19; Handelinge 20:7–12, 15–27; II Korinthiërs 4:8–14; Handelinge 21:1–15.

> <p>Geheueteks</p>
> “Maar ek bekommer my glad nie en ek ag ook my lewe vir myself nie dierbaar nie, sodat ek met blydskap my loopbaan kan volbring en die bediening wat ek van die Here Jesus ontvang het, om kragtig te getuig vir die evangelie van die genade van God”

Lukas se verslag van Paulus se derde sendingreis begin ietwat plotseling. Die teksvers sê net dat nadat hy ‘n tyd lank in Antiochië, die hoofkantoor van sy sendingreise, vertoef het, het die apostel op nog ‘n reis vertrek en met sukses “die land Galásië en Frigië deurgereis en al die dissipels versterk“ (Handelinge 18:23). En so word die eerste 1 500 myl van die reis in een sin beskryf. Die rede hiervoor is dat die fokuspunt van hierdie reis Éfese was waar Paulus meer tyd as in enige ander stad in die loop van sy sendingreise, deurgebring het. Vanaf ‘n evangeliese standpunt was die bediening in Éfese baie suksesvol; Paulus se prediking het die hele provinsie van Asië bereik (Handelinge 19:10, 26). Dit was heelwaarskynlik gedurende hierdie tyd dat die kerke van Kolosse, Hiërápolis en Laodicéa, heelwaarskynlik deur Épafras (Kolossense 4:12, 13), een van Paulus se medewerkers, tot stand gekom het (Kolossense 1:7, Filémon 23).

Dit is opvallend dat dit die laaste reis van Paulus as ‘n vryman was wat in Handelinge opgeteken was. Lukas beskryf nog ‘n ander reis, die een na Rome met Paulus as ‘n gevangene.

_*Bestudeer hierdie week se les as voorbereiding vir Sabbat, 8 September._