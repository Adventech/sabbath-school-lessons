---
title:  Tirus en Cesaréa
date:   06/09/2018
---

Na Miléte het Lukas Paulus se reis in detail verhaal. Nog op pad na Jerusalem het die apostel ‘n week in Tirus wat langs die Feniciese kus geleë is, aangekom, en ‘n week daar deurgebring terwyl die skip se vrag afgelaai was (Handelinge 21:1–6). Terwyl hy daar was, het die gelowiges by hom aangedring om nie na Jerusalem toe te gaan nie. Omdat die gelowiges deur die Gees hom gewaarsku het om nie na Jerusalem te gaan nie, was dit nie noodwendig in teenstelling met Paulus se vroeëre leiding wat hy ontvang het nie. Die Griekse frase etheto en tō pneumati in Handelinge 19:21 moet waarskynlik as “deur die Gees voorgeneem het” gesien word, liewer as ‘n besluit wat Paulus self gemaak het. Die punt is dat die Gees die gevare wat op Paulus gewag het aan die Christene in Tirus getoon het; en daarom, omdat hulle besorgd was, het hulle aanbeveel dat hy nie met sy besluit moes voortgaan nie. Paulus was self nie seker oor wat met hom in Jerusalem sou gebeur nie (Handelinge 20:22, 23). Goddelike leiding toon nie altyd alles wat gaan gebeur nie, selfs nie aan iemand soos Paulus nie.

`Lees Handelinge 21:10–14. Watter spesiale insident het met betrekking tot Paulus se reis na Jerusalem in Cesaréa plaasgevind?`

Ágabus was ‘n profeet wat afkomstig van Jerusalem was, en word vroeër in Handelinge 11:27-30 genoem met betrekking tot die voorspelling van die droogte episode. Soos met sommige van die Ou Testamentiese profesieë die geval was (bv. Jesaja 20:1–6, Jeremia 13:1–10), het hy sy boodskap dramaties gedemonstreer; die doel daarvan was om duidelik uit te beeld wat met Paulus sou gebeur wanneer hy in Jerusalem sou aankom, en hoe sy vyande hom aan die heidene (die Romeine) sou oorlewer. Diegene wat saam met Paulus was, het Ágabus se boodskap as ‘n waarskuwing gesien en nie as ‘n profesie nie, en daarom het hulle hard probeer om Paulus oor te haal om nie na Jerusalem te gaan nie. Al was hy diep geraak deur hulle hartstogtelike reaksie, was hy vas van plan om sy sending te voltooi, selfs ten koste van sy lewe. Vir hom was die integriteit van die evangelie en die eenheid van die kerk van meer belang as sy persoonlike veiligheid of belange. “Nog nooit tevore het die apostel Jerusalem met so ‘n beswaarde gemoed genader nie. Hy het geweet dat hy min vriende en baie vyande daar sou aantref. Hy het die stad genader wat die Seun van God verwerp het en waaroor die bedreiginge van die gramskap van God gehang het....” — Ellen G. White, Die Handelinge van die Apostels, bl. 313-314.

`Alhoewel hy verkeerd verstaan was, beskinder en mishandel en dikwels uitgeskel was, het Paulus nietemin in geloof voortgebeur. Hoe kan ons leer om dieselfde in ontmoedigende omstandighede te doen?`