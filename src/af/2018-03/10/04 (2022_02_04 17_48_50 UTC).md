---
title:  Troas
date:   04/09/2018
---

Na die oproer (Handelinge 19:23–41), het Paulus besluit om Éfese te verlaat. Maar hy het ‘n uitgebreide ompad deur Macedónië en Acháje geneem in plaas daarvan om reguit na Jerusalem te gaan (Handelinge 20:1–3). Saam met hom op hierdie reis was verteenwoordigers van sommige van die kerke van die heidense gelowiges (Handelinge 20:4).

`Lees Handelinge 20:7–12. Wat is met die algemene argument verkeerd dat hierdie verse bewys dat die Sabbat na Sondag verander was?`

Paulus se oornagstop in Troas het daartoe gelei dat ‘n kerkvergadering “op die eerste dag van die week” gehou was (Handelinge 20:7). Hulle het saamgekom “om brood te breek”, wat heelwaarskynlik na die Avondmaal met of sonder die gemeenskaplike maaltyd wat dikwels daarmee saam gehou was vanaf die vroegste tye van die kerk in Jerusalem, verwys (Handelinge 2:42, 46). Die feit dat daar niks genoem word van ‘n beker of enige gebede, sluit nie hierdie moontlikheid uit nie. Die punt is egter dat hierdie episode dikwels genoem word as ‘n bewys dat die kerke van die heidense gelowiges ten minste al in Paulus se tyd die Sabbat met Sondag vervang het as die aanbiddingsdag. Maar, voordat so ‘n aanname gemaak word, is dit nodig om die presiese dag vas te stel waarop die vergadering plaasgevind het, asook waaroor die vergadering gegaan het. Die verwysing na die baie lampe (Handelinge 20:8), saam met die feit dat Paulus se boodskap tot middernag (Handelinge 20:7) en toe tot dagbreek (Handelinge 20:11) aangehou het, en om nie eers die diep slaap van Eútichus te noem nie (Handelinge 20:9), bewys dat dit ‘n nagtelike vergadering was. Die vraag is dan, was dit die nag voor Sondag of die nag daarna. Die antwoord hang van die tydsberekeningsisteem wat Lukas gebruik het af, of dit die Joodse sisteem van sononder tot sononder, of die Romeinse sisteem van middernag tot middernag, was. Indien dit eersgenoemde was, dan was dit Saterdagnag; indien dit laasgenoemde was, was dit Sondagnag. In albei gevalle dui die konteks van Handelinge 20:7–12 aan dat selfs indien die vergadering Sondagnag gehou was, dit nie ‘n gereelde kerkvergadering was nie, maar ‘n spesiale een omdat Paulus die volgende oggend moes vertrek. Dit is moeilik om dan te sien hoe hierdie geïsoleerde en buitengewone episode Sondagonderhouding kan bevestig. Feit is, dit bevestig dit nie.

`Dink meer na oor al die redes vir die geldigheid van sewendedag- Sabbatsonderhouding. Hoe help die kragtige Bybelse bewys van die Sabbat om ons identiteit as Sewendedag-Adventiste Christene en die roeping wat aan ons gegee is om die drie-engele boodskappe aan die wêreld te verkondig, te bevestig?`