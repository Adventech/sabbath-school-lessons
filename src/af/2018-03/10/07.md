---
title:  Vir verdere studie
date:   07/09/2018
---

“Sy welslae met die verkondiging van die evangelie het die Jode opnuut kwaad gemaak. Van alle kante was daar berigte oor die verspreiding van die nuwe leer wat die Jode vrygestel het van die viering van die rites van die seremoniële wet en waardeur heidene dieselfde voorregte as die Jode kon hê om kinders van Abraham te wees. . . Sy duidelike verklaring dat daar ...nie Griek en Jood, besnedene en onbesnedene,” (Kolossense 3:11) is nie, is deur sy vyande as vermetele laster beskou, en hulle het besluit dat sy stem die swye opgelê moes word.” — Ellen G. White, Die Handelinge van die Apostels, bl. 307-308. “En hy kon nie eens op die medelyde en ondersteuning van sy eie broeders in die geloof reken nie. Die onbekeerde Jode wat so kort op sy hakke gevolg het, het nie op hulle laat wag om mondelings en skriftelik die ongunstigste gerugte aangaande hom en sy werk in Jerusalem te versprei nie; en sommige, selfs van die apostels en die ouderlinge, het hierdie gerugte as waarheid ontvang en geen poging aangewend om dit te weerspreek en geen begeerte gehad om met hom in ooreenstemming te kom nie.” — bl.314.

**Vrae vir bespreking**

`Die twaalf dissipels wat Paulus in Éfese teëgekom het, was voorheen volgelinge van Johannes die Doper en wat toe ook volgelinge van Jesus geword het (Handelinge 19:1–7). Hoekom dink jy is dit korrek om hierdie Skrifgedeelte te gebruik as ‘n vereiste vir Christene van ander denominasies wat by die Adventiste kerk wil aansluit, om weer gedoop te word al was hulle reeds deur onderdompeling gedoop? Is daar enige betekenis in die feit dat Apollos nie weer gedoop was nie?`

`Dink na oor Paulus se situasie. Hy was deur sy eie land se mense wat nie in Jesus geglo het nie, verwerp. Selfs die Jode wat in Jesus geglo het, het Paulus met groot suspisie bejeën, hom selfs nie vertrou nie, want hulle het gedink hy is besig om die “bakens” van die Joodse wette af te breek. Baie van die heidene het die evangelie wat hy verkondig het, gehaat. En tog, hoekom het Paulus voortgegaan ten spyte van al hierdie opposisie? Alhoewel ons nie Paulus is nie, wat uit sy verhaal kan ons op onsself toepas?`

`Dink na oor sommige van die ander argumente wat mense gebruik om te probeer bewys dat die Sabbat na Sondag verander was, of dat die Sabbat nie meer langer bindend is nie. Hoe beantwoord ons hierdie argument om aan te toon dat gehoorsaamheid aan die Sabbat net so min wetties is as om die ander nege gebooie te hou nie; dit is, as ons deur geloof met begrip van ons enigste hoop op verlossing, gehoorsaam?`