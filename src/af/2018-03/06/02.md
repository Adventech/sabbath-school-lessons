---
title:  By Lidda en Joppe
date:   05/08/2018
---

Petrus was besig om die Christengemeentes in die kusgebiede van Judéa te besoek. Sy doel was waarskynlik om hulle in die leer van die apostels te onderrig (Handelinge 2:42), maar God het hom gebruik om kragtige wonderwerke op dieselfde manier te doen soos Jesus gedoen het.

`Lees Handelinge 9:32–35. Watter ooreenkomste sien jy in die wonderwerk van Jesus in Lukas 5:17-26, en die gesondmaking van Enéas?`

Ten spyte van die kort verslag hiervan, herinner die wonderwerk ons aan die bekende verhaal van die verlamde man van Kapérnaüm wat deur Jesus gesond gemaak was (Lukas 5:17–26). Selfs die feit dat hy bedlêend was, stem ooreen met Jesus se wonderwerk. Maar wat meer belangrik is, het die Enéas se gesondmaking nie net in Lidda nie, maar ook in die kusgebied van Saron ‘n invloed gehad. Nadat hulle dit vir hulself gesien het, het baie mense hulle tot die Here bekeer.

`Lees Handelinge 9:36–43. Hersien die verhaal van Tabíta se opstanding. Hoekom was sy so spesiaal?`

Tabíta — die Aramees vir “gemsbok”, en in Grieks, Dorkas — was ‘n gelowige wat baie geliefd in haar buurt weens haar Christelike welsynswerk, was. Die verhaal van haar opstanding vergelyk ook met ‘n wonderwerk wat deur Jesus gedoen was, die opwekking van Jaïrus se dogtertjie (Lukas 8:41, 42, 49–56), wat Petrus gesien gebeur het. Deur Jesus se voorbeeld te volg, het hy almal gevra om uit die kamer uit te gaan (sien Markus 5:40). Toe het hy gekniel en gebid, en na haar geroep, “ ‘Tabíta, staan op’ ” (Handelinge 9:40). Die apostels het baie wonderwerke gedoen; feit is egter dat dit God se handelinge deur middel van die apostels se hande was (Handelinge 5:12). Die ooreenkomste met Jesus se eie wonderwerke was miskien om die kerk, en ons vandag ook, te herinner dat wat die meeste saak maak, nie wie die instrument is nie, maar die mate van sy/haar oorgawe aan God (sien Johannes 14:12). Wanneer ons God toelaat om ons ten volle vir die evangeliesaak te gebruik, kan groot dinge gebeur. Petrus het nie net vir Tabíta opgewek nie, maar dié wonderwerk het baie bekerings in Joppe tot gevolg gehad (Handelinge 9:42).

`Sommige mense dink dat as hulle maar net ‘n werklike wonderwerk kan sien gebeur soos wat hierbo gebeur het, dan sal hulle glo. En hoewel wonderwerke van tyd tot tyd gehelp het om sommige mense tot die geloof te gewen het, is die Bybel met verhale gevul van hulle wat die wonderwerke sien gebeur het, en tog nie geglo het nie. Waarop moet ons geloof dan gebaseer wees?`