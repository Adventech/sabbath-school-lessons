---
title:  Die kerk in Antiochië
date:   08/08/2018
---

Cornelius se bekering het Lukas gemotiveer om nou, vir ‘n wyle, die verhaal van Petrus se bediening te onderbreek, en verslag van die evangelie se aanvanklike vordering onder die heidene, te lewer.

`Lees Handelinge 11:19–26. Wat het gebeur toe sommige van die vlugtelinge uit Jerusalem in Antiochië aangekom het?`

Hierdie afdeling van Handelinge 11 verwys terug na Paulus as vervolger in Hoofstuk

8. Daarom, terwyl die genoemde ontwikkelinge in Judéa en elders plaasgevind het, het sommige van die Hellenistiese gelowiges wat uit Jerusalem moes vlug, die evangelie buite die grense van Judéa versprei. Lukas gee spesiale aandag aan die groot stad, Antiochië, in Sirië, waar vlugtelinge begin het om die evangelie aan hulle mede-Jode en aan die Griekssprekende Jode te preek, en baie van hulle het die geloof aanvaar. Jesus se opdrag in Handelinge 1:8 het toe werklikheid geword deur die pogings van hierdie Griekssprekende Joodse Christene. Hulle het die werklike pioniers van die sending aan die heidene geword.

As gevolg van die kerk se sukses in Antiochië, het die apostels in Jerusalem besluit om Bárnabas te stuur om die situasie te gaan beoordeel. Toe hy die groot moontlikhede vir die bevordering van die evangelie agtergekom het, het Bárnabas gevra dat Paulus wat nog in Tarsus was, moes kom, omdat hy gevoel het dat Paulus ‘n belangrike bydra daar kon lewer. Bárnabas was reg. Gedurede die jaar wat hy en Paulus saamgewerk het, het groot skares, meestal heidene, van die evangelie gehoor. Die entoesiasme waarmee hulle oor Jesus Christus gepraat het, het veroorsaak dat die gelowiges daar vir die eerste keer “Christene” genoem was (Handelinge 11:26). Die feit dat hulle Christene “genoem” was, dui aan dat die term deur nie-gelowiges versin was, heelwaarskynlik spottenderwys, terwyl die gelowiges self verkies het om na hulleself as “broeders” (Handelinge 1:16), “dissipels” (Handelinge 6:1), of selfs “heiliges” (Handelinge 9:13), te verwys. Teen die tyd wat Handelinge geskrywe was, was “Christen” ‘n algemeen aanvaarde naam (Handelinge 26:28), en Lukas het dit blykbaar goedgekeur. “Christen” beteken ‘n volgeling of aanhanger van Christus.

`Wat beteken dit vir jou om ‘n “Christen” genoem te word? Wat omtrent jou lewe is waarlik Christelik? Dit wil sê, hoe verskil jou lewe van nie-Christene met betrekking tot dit wat regtig saak?`