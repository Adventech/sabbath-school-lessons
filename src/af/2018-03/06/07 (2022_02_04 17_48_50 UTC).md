---
title:  Vir verdere studie
date:   10/08/2018
---

“In die tiende hoofstuk van Handelinge kry ons weer ‘n geval van bediening deur engele uit die hemel, wat die bekering van Cornelius en sy hele huis tot gevolg gehad het. Hierdie hoofstukke [8–10] moet gelees word en spesiale aandag kry. Daarin sien ons dat die hemel baie nader aan die Christen is wat in die werk van sieleredding betrokke is, as wat baie dink. Ons moet ook uit hierdie hoofstukke die les van God se belangstelling in elke mens leer, en dat elkeen sy medemens as een van die Here se instrumente vir die voltooiing van Sy werk op aarde, moet sien, en so behandel.” — Ellen G. White Comments, The SDA Bible Commentary, vol. 6, bl. 1059, (vrye vertaling). “Wanneer die kerk bid, sal die werk van God vorder, en Sy vyande sal verdwyn, selfs al word die kerk nie van lyding en vervolging vrygestel nie; Lukas se vertroue in die seëviering van die evangelie is baie realisties en erken daardeur dat, hoewel die Woord van God nie ingeperk kan word nie, sy dienaars waarskynlik sal moet ly en beperk sal word.” — I. Howard Marshall, The Acts of the Apostles (Grand Rapids: Eerdmans, 1980), bl. 206-207, (vrye vertaling).

**Vrae vir bespreking**

`Cornelius word soos volg beskryf: “Hy met sy hele huis was vroom en godvresend en het baie aalmoese aan die volk gegee en was altyddeur in die gebed tot God” (Handelinge 10:2). Dit was duidelik dat God se Gees lank reeds in Cornelius gewerk het voordat hy Petrus ontmoet het. Kan dit wees dat sy toegewyde lewe ‘n geleentheid vir God geskep het om hom te bereik met die evangelieboodskap? Watter les leer ons uit sy verhaal?`

`Kyk weer na Maandag se laaste vraag in die klas en vra julleself die volgende vraag: Wat is die kulturele, sosiale en politieke konteks waarin jy leef wat die soort etniese spanning wat Christene nie veronderstel is om te koester nie, kweek? Met ander woorde, wanneer dit nodig is, hoe kan ons as Christene bo ons kultuur en agtergrond uitstyg?`

`Afgesien van die skade wat dit veroorsaak het, het Paulus se vervolgingpogings ten goede meegewerk: die vlugtelinge wat in Antiochië aangekom het, het vir die Jode en vir die Grieke begin preek. Deel jou persoonlike ondervinding met die klas waar jou pyn en lyding deur God in ‘n seën verander was.`

`Jakobus was een van die dissipels wat baie na aan Jesus was (Markus 5:37, 9:2, 14:33); tog was hy die eerste van die twaalf wat gemartel en doodgemaak was. Watter ander voorbeelde is daar van getroue mense in die Bybel wat onregverdiglik gely het? Watter lesse kan ons uit hierdie verhale vir onsself oor die vraag van lyding, neem?`