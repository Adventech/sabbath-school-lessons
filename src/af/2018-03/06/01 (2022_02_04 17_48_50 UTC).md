---
title:  Petrus se bediening
date:   04/08/2018
---

### Leesverwysings vir hierdie week se les
Handelinge 9:32–43, Handelinge 10:9–16, Efésiërs 2:11–19, Handelinge 11:1–26, Handelinge 12:1–18.

> <p>Geheueteks</p>
> “En Petrus het sy mond geopen en gesê: Ek sien waarlik dat God geen aannemer van die persoon is nie, maar dat in elke nasie die een wat Hom vrees en geregtigheid doen, Hom welgevallig is’ ” (Handelinge 10:34, 35).

Na Paulus se vertrek na Tarsus, word Petrus weer die hoofkarakter in Lukas se vertelling van die Christelike kerk se vroeë dae. Volgens Lukas se skrywe, was Petrus in ‘n rondreisende bediening in Judéa en die omliggende gebiede betrokke. Twee kort wonderwerke word hier in Handelinge vertel, die gesondmaking van Enéas en die opwekking van Tabíta (Dorkas), waarna die verhaal van Cornelius in Hoofstuk 10 vertel word. Die bekering van die heidene was die mees betwisbare saak in die apostoliese kerk. Alhoewel die besprekings wat op Cornelius se doop gevolg het by verre nie al die probleme opgelos het nie, het die uitstorting van die Gees wat hulle aan Pinkster laat dink het, gehelp om Petrus en die broeders in Jerusalem te herinner dat die seëninge van die evangelie nie tot die Jode beperk was nie. Intussen het die kerk se sending in Antiochië ook al hoe meer na die heidene begin beweeg.

Hierdie week se studie sluit ook die opkoms van ‘n nuwe vervolgingsvlaag in wat nie lank geduur het nie (hierdie keer onder Koning Herodus), en hoe dit die apostels wat Paulus se vervolging van die kerk vrygespring het, geraak het.

_*Bestudeer hierdie week se les as voorbereiding vir Sabbat, 11 Augustus._