---
title:  Die Jerusalem arrestasie
date:   08/09/2018
---

### Leesverwysings vir hierdie week se les
Handelinge 21; Romeine 2:28, 29; Galásiërs 5:6; Handelinge 22; Handelinge 23:1–30; Matthéüs 22:23–32.

> <p>Geheueteks</p>
> “En die volgende nag het die Here by hom gestaan en gesê: Hou goeie moed, Paulus, want soos jy aangaande My in Jerusalem kragtig getuig het, so moet jy in Rome ook getuig” (Handelinge 23:11).

Kort na Paulus se eerste sendingreis, het dit duidelik geword dat daar ‘n fundamentele misverstand in die kerk was oor op watter voorwaardes die heidene tot die geloof toegelaat moes word (Handelinge 15:1–5). Omdat Paulus miskien bewus geraak het van die konflik wat aan die kom was, het hy ‘n plan uitgedink om eenheid in die kerk te bewerkstellig. Omdat

hy by die raadsvergadering gevra was om die armes te onthou (Galásiërs 2:10), het hy besluit om die heidense gelowiges te vra om “wat die insameling vir die heiliges betref”, bydraes bymekaar te maak (I Korinthiërs 16:1), miskien hopende dat dit sou help om brûe tussen die twee groepe te bou. Dit verduidelik dalk hoekom hy so vasbeslote was om aan die einde van sy derde sendingreis na Jerusalem te kon gaan, afgesien van watter risiko dit ook vir hom ingehou het. Aan die anderkant, hy het sy mede-Jode opreg liefgehad (Romeine 9:1–5); en hy wou so graag ‘n eensgesinde kerk beleef (Galásiërs 3:28, 5:6). Aangesien Jode en heidene albei net deur geloof gered kon word en nie deur die werke van die wet nie (Romeine 3:28–30), sou enige sosiale vervreemding tussen hulle as gevolg van die seremoniële vereistes van die wet, gebots het met die evangelie se inklusiewe aard (Efésiërs 2:11–22). Kom ons kyk hoe Paulus hierdie nuwe fase van sy lewe en sending betree het.

_*Bestudeer hierdie week se les as voorbereiding vir Sabbat, 15 September._