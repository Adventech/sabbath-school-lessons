---
title:  Die debat
date:   21/08/2018
---

`Lees Handelinge 15:7–11. Wat was Petrus se bydrae tot die debat in Jerusalem?`

Lukas meld nie die hele verloop van die vergadering nie. Dit sal interessant wees om, byvoorbeeld, te weet watter ondersteunende argument deur die Judaïseerders geopper was (Handelinge 15:5), so wel as Paulus en Bárnabas se antwoorde daarop (Handelinge 15: 12). Die feit dat net Petrus en Jakobus se toesprake beskikbaar is om te lees, toon hoe belangrik hierdie manne onder die apostels was. In sy toespraak het Petrus die apostels en die ouderlinge aangespreek, en hulle aan sy ondervinding met Cornelius ‘n aantal jare gelede, herinner. Dit was eintlik dieselfde argument wat hy in Jerusalem aan die broeders voorgelê het (Acts 11:4–17). God het self ook Sy goedkeuring aan Cornelius se bekering gegee (al was hy ‘n onbesnede heiden) deur op hom en sy huishouding dieselfde gawe van die Gees wat Hy vir die apostels tydens Pinkster gegee het, uit te stort. In Sy Goddelike voorsiening het God niemand anders as Petrus gebruik om die Judese gelowiges te oortuig dat Hy geen verskil tussen Jode en heidene maak wanneer dit by verlossing kom nie. Selfs al het hulle aan die reinigingsvoordele van die reëls en regulasies van die Ou Verbond kortgekom, was die gelowige heidene nie meer as onrein beskou nie, want God self het hulle harte skoongemaak. Petrus se finale verklaring het baie dieselfde as wat ons van Paulus kon verwag, geklink: “ ‘Maar ons glo dat ons deur die genade van die Here Jesus Christus gered word op dieselfde manier as hulle ook’ ” (Handelinge 15:11).

`Lees Handelinge 15:13–21. Watter oplossing het Jakobus vir die probleemsituasie wat met die heidene se bekering ontstaan het, voorgestel?`

Jakobus se toespraak dui aan dat hy ‘n gesaghebbende posisie beklee het (vergelyk met Handelinge 12:17; 21:18; Galásiërs 2:9, 12). Afgesien van wat hy dalk verstaan het oor die herbou van Dawid se “hut” waarna Amos se profesie as die herstel van Dawid se dinastie, verwys het (Amos 9:11, 12), was Jakobus se hoofdoel om te demonstreer dat God alreeds voorsien het dat heidene mag aangesluit het, om, in ‘n sekere sin, ‘n nuwe saamgestelde “volk van God” te word, om sodoende by Israel ingelyf te word. Om hierdie rede het hy besluit dat geen verdere beperkinge op die heidense bekeerlinge afgedwing moes word nie, behalwe dit wat gewoonlik van vreemdelinge vereis was wat in die land van Israel wou woon.