---
title:  Die apostoliese verordeninge
date:   22/08/2018
---

`Lees Handelinge 15:28, 29. Watter vier verbodsverordeninge het die raad besluit om die heidense bekeerlinge op te lê?`

Die hoofvraagstuk hoekom die raad saamgeroep was, was bevredigend opgelos. Omdat verlossing deur genade plaasvind, was die gelowige heidene van die besnydenis vrygestel as hulle by die kerk wou aansluit. Maar, hulle moes van vier vorige gebruike afsien: (1) die eet van afgodsoffers wat by ‘n tempelfees bedien was of by die mark verkoop was; (2) die eet van bloed; (3) die eet van vleis van verwurgde diere, d.i., vleis waarvan die bloed nie gedreineer was nie; en (4) van hoerery in verskeie vorme. Deesdae sien die meeste Christene die verbod op die eet van sekere vleis (verbodsverordeninge 1–3) as tydelike bepalinge. Omdat daardie dinge veral walglik vir die Jode was, was die verbodsverordeninge — redeneer hulle — net bedoel om die gaping tussen Joodse en heidense gelowiges te oorbrug. Daar word dikwels daarop aanspraak gemaak dat al die ander Ou Testamentiese wette wat ook die Levítiese voedselwette (Levítikus 11) en die Sabbatgebod insluit (Exodus 20:8–11) wat nie hierbo genoem word nie, nie langer bindend vir Christene is nie.

Die sogenaamde apostoliese verordeninge was egter nie tydelik afgeskaf nie, of as ‘n nuwe gedragslynbepaling vir Christen-etiek wat alles met die Ou Testament te doen gehad het, aanvaar nie. Feit is dat onder leiding van die Heilige Gees (Handelinge 15:28), die apostels en ouderlinge van die kerk weer die regulasies van Levítikus 17–18 vir vreemdelinge wat by antieke Israel wou aansluit, bevestig het. In konteks beteken hierdie verbodsbepalinge die afswering van die heidendom. Enige vreemdeling wat graag in Israel wou woon, moes van daardie heidense praktyke waaraan hy of sy gewoond was, afstand gedoen het (Levítikus 18:30). Desgelyks moes enige heiden wat by die kerk wou aansluit, ‘n ferm standpunt teen die heidendom ingeneem het.

Dit was egter net die eerste stap. Nadat so ‘n persoon deel van die kerkgemeenskap geword het, was daar van hom of haar vanselfsprekend verwag om God se wil te doen deur daardie wette wat universeel was voor Moses se tyd, en wat nie intrinsiek seremonieel was nie, soos die Sabbat (Génesis 2:1–3) en die onderskeid tussen rein en onrein voedsel, na te kom (Génesis 7:2). Dat die bepaling nie tydelik was nie, is duidelik, soos daar byvoorbeeld in Openbaring 2:14 en 20 die eerste en laaste verbodsverordeninge in altwee versies genoem word, terwyl die ander twee, die verbod op die eet van bloed en verwurgde diere se vleis,

`Wanneer dispute voorkom, hoe kan ons leer om saam te kom en na mekaar te luister, en met respek en in nederigheid deur die vraagstukke te werk?`