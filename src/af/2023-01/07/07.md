---
title:  Vir verdere studie
date:  17/02/2023
---

“ ‘Wanneer die Seun van die mens in sy heerlikheid kom en al die heilige engele saam met Hom, dan sal Hy op sy heerlike troon sit;  en voor Hom sal al die nasies versamel word, en Hy sal hulle van mekaar afskei.” So het Christus op die Olyfberg die toneel van die groot oordeelsdag vir Sy dissipels geskets.  En die uitspraak, het Hy te kenne gegee, het van een ding afgehang.  As die volke voor Hom versamel word, sal daar net twee klasse wees, en hul lot sal vir ewig beslis word deur wat hulle vir Hom gedoen of versuim het om te doen, in die persoon van die armes en noodlydendes.” — Ellen G. White, Die Koning van die Eeue, bl. 637.

“As u u deur oopmaak vir Christus se behoeftiges en lydendes, verwelkom u engele ongesien. U nooi die geselskap van hemelse wesens uit. Hulle bring ‘n heilige atmosfeer van vrede en blydskap. Hulle kom met lof op hul lippe, en dit word in die hemel beantwoord. Elke genadedaad wek daar musiek op. Van Sy troon af tel die Vader die onselfsugtige werkers onder Sy kosbaarste skatte.” — Die Koning van die Eeue, bl. 639.

**Vrae vir bespreking**:

`”Want die arme sal in die land nie ontbreek nie” (Deuteronómium 15:11). Afgesien van die feit dat hierdie voorspelling wat al duisende jare oud is, ongelukkig vervul was, hoe moet ons dit vandag verstaan? Sommige het hierdie woorde gebruik om hulleself te regverdig om nie die armes te help nie deur te redeneer, “Wel, God het gesê dat die arme altyd in die land nie [sal] ontbreek nie. So, dit is hoe dit is.” Wat is die dwaalbegrip hier?`

`Lees I Timótheüs 6:17–19: “Beveel die rykes in die teenswoordige wêreld om nie hoogmoedig te wees nie en ook nie hulle hoop te stel op die onsekerheid van die rykdom nie, maar op die lewende God wat ons alles ryklik verleen om te geniet;  dat hulle goed moet doen en ryk wees in goeie werke, vrygewig, mededeelsaam, en vir hulle ‘n skat weglê, ‘n goeie fondament vir die toekoms, sodat hulle die ewige lewe kan verwerf.” Let op na wat die gevaar is: om op jou rykdom te vertrou in plaas van op die lewende God. Waarom is dit so maklik vir hulle wat geld het, om dit te doen, selfs al weet hulle dat op die ou einde al hulle geld hulle nie vir altyd aan die lewe sal kan hou nie? Waarom moet ons versigtig wees om nie op enigiets anders as die lewende God te vertrou nie?`