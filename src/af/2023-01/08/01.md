---
title:  Om vir sukses te beplan
date:  18/02/2023
---

### Skrifverwysings vir hierdie week se studie
Prediker 12:1; Génesis 2:15; I Timótheüs 5:8; Kolossense 3:23,24; Génesis 39:2–5; Spreuke 3:5–8.

> <p>Geheueteks</p>
> “En wat julle ook al doen, doen dit van harte soos vir die HERE en nie vir mense nie, omdat julle weet dat julle van die HERE die erfenis as vergelding sal ontvang, want julle dien die HERE Christus” (Kolossense 3:23,24).

Die meeste mense wil ‘n “suksesvolle” en gelukkige lewe leef. In ‘n gevalle wêreld waar tragedie en rampe enige oomblik kan plaasvind, kan hierdie doel natuurlik nie altyd bereik word nie.

Dan is daar ook die vraag, hoe definieer ‘n mens “sukses”?  Daar is die geval van Josef in Egipte; as ‘n lewe al ooit suksesvol gelewe was, was dit Josef s’n, nie waar nie? Van die tronk na die paleis.  En wat dan van Johannes die Doper?  Hy het van die tronk af graf toe gegaan.  Hoe suksesvol was sy lewe?  Weer hang dit af van hoe jy “suksesvol” definieer.

Hierdie week gaan ons na “sukses” in die konteks van grondliggende rentmeesterskap en basiese finansiële beginsels kyk.  Dit maak nie saak wie ons is of waar ons lewe nie, geld en finansies gaan deel van ons lewe vorm, of ons nou daarvan hou of nie.  Wat is sommige praktiese stappe wat ons kan neem wat nie noodwendig “sukses” sal waarborg nie, maar wat nietemin ons kan help om algemene valstrikke en foute wat finansiële sukses so bietjie meer ingewikkeld kan maak, te vermy?

_*Bestudeer hierdie week se les ter voorbereiding vir Sabbat, 25 Februarie._