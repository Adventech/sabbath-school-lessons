---
title:  Om jou werk met integriteit te doen
date:  22/02/2023
---

‘n Ander fase van ‘n “suksesvolle” lewe, die laaste fase, het die potensiaal om die mees genotvolle fase te wees — indien die besluite van die vroeë jare wyslik was en nie deur onverwagte gebeurtenisse geruïneer was nie.  Die ideale situasie is wanneer ouers hulle kinders grootgemaak het om onafhanklike volwassenes te word, die huis is afbetaal, daar is voorsiening vir vervoerbehoeftes gemaak, daar is geen skuldlaste nie en daar is ‘n voldoende inkomste om in die seniorgesin se behoeftes te voorsien.

God roep sy kinders om ‘n hoë standaard in werk en lewenstyl te handhaaf. Daardie standaard is God se wet wat in ons harte geskryf is (lees Jeremia 31:33), en in ons karakters weerspieël word.  Soos wat die samelewing agteruitgaan en Christelike onderrig verslap en verag word, sal dit selfs meer belangrik vir die individuele Christen wees om op ‘n vlak te leef en te werk wat onberispelik is.  Die Bybel sê, “ ‘n Naam is verkiesliker as groot rykdom, guns beter as silwer en as goud” (Spreuke 22:1).

Die Bybel het verslae van gevalle waar werknemers agtergekom het dat hulle geseën word as gevolg van ‘n vroom werknemer.  Toe Jakob besluit het om sy skoonpa, Laban, te verlaat en na sy gesin toe terug te keer, het Laban hom gesoebat om nie te vertrek nie en gesê, “ ‘As ek nou guns in jou oë gevind het – ek het waargeneem dat die HERE my om jou ontwil geseën het’ ” (Génesis 30:27). En toe Josef as ‘n slaaf in Egipte verkoop was, het sy heer, Pótifar, ‘n soortgelyke opmerking oor Josef se werk gemaak en hom daarvolgens beloon.

`Lees Génesis 39:2–5. Alhoewel die teksverse dit nie spesifiek aan ons sê nie, wat dink jy het Josef gedoen wat veroorsaak het dat sy heer hom so gunstig beskou het?`

“Of julle dan eet of drink of enigiets doen, doen alles tot verheerliking van God” (I Korinthiërs 10:31). Daarom moet ons werk en finansiële hantering en wat ons ook al doen, alles tot eer van God gedoen word. Hy is die Een wat aan ons kennis en krag gee om suksesvol te lewe. “ ‘Aan U, HERE, kom toe die grootheid en die mag en die heerlikheid en die roem en die majesteit, ja, alles in hemel en op aarde; aan U, HERE, kom toe die koningskap en die selfverhoging as Hoof oor alles. En die rykdom en die eer kom van U, en U heers oor alles; en in u hand is krag en mag, en in u hand is dit om alles groot en sterk te maak’ ” (I Kronieke 29:11,12).

`Watter beginsels volg jy, nie net in jou werk nie, maar ook in jou lewe oor die algemeen?  Watter veranderinge moet jy moontlik maak?`