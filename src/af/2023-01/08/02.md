---
title:  Eerste dinge eerste
date:  19/02/2023
---

`Lees Prediker 12:1. Watter boodskap kry ons hier?`

Soos wat die jeug volwassenheid bereik, sal hulle daaraan dink om in hulle basiese behoeftes te voorsien – voedsel, kleding en skuiling. Jesus het self aan ons gesê hoe ons ons behoeftes moet prioritiseer toe Hy gesê het, “Maar soek eers die koninkryk van God en sy geregtigheid, en al hierdie dinge sal vir julle bygevoeg word” (Matthéüs 6:33). Daar is natuurlik vir diegene wat ouer is en wat nog nie Jesus gekies het toe hulle jonger was nie, nog geleentheid om die regte rentmeesterskapbesluite te neem.

Soos wat ons in Génesis 28:20–22 gelees het, het Jakob ‘n paar belangrike lewenskeuses gemaak, beide geestelik en finansieel. In die droom het die HERE Homself aan Jakob bekendgestel as “die HERE, die God van jou vader Abraham en die God van Isak” (Génesis 28:13). Daarna, as deel van sy belofte aan God, het Jakob gesê, “dan sal die HERE my God wees” (Génesis 28:21).

`Lees Génesis 29:9–20. Wat is belangrik omtrent die tydsberekening van hierdie gebeurtenis in die lewe van Jakob?`

Nadat Jakob sy geestelike en finansiële verpligtinge met God gesluit het, het die HERE hom na Ragel by die put gelei (lees Génesis 29:9–20). Dit is paslik om jou geestelike besluitneming en jou lewenstaakbesluite te maak voordat jy ‘n huweliksverbintenis aangaan. Jou toekomstige gade moet weet “waarin hulle hul begewe”. Is hierdie persoon ‘n toegewyde Christen?  Watter tipe werk sal hy of sy by betrokke wees?  Sal hierdie persoon ‘n onderwyser, ‘n verpleër, ‘n prokureur, ‘n arbeider, of wat ook al wees?  Tot watter tipe lewenstyl gaan ek my verbind? Ander vrae wat voor die huwelik beantwoord moet word, is:  Watter vlak van opvoedkundige opleiding is voltooi?  Watter bedrag van skuldverpligting sal deel van die huwelik word?  Is ek gewillig om hierdie situasie te aanvaar as deel van my verantwoordelikheid?

`Lees II Korinthiërs 6:14,15. Waarom is hierdie beginsel so belangrik om in ag te neem wanneer daar vir ‘n lewensmaat gesoek word?  Alhoewel dit nie ‘n goeie huwelik sal waarborg nie, waarom sal dit die moontlikheid vir‘n goeie huwelik verbeter?`