---
title:  Om te werk is ‘n seën (Ideaalgesproke)
date:  20/02/2023
---

As jy onafhanklik en ryk is, of indien jy die begunstigde van ‘n trustboedel is wat deur jou ma en/of pa vir jou opgestel was sodat jy nooit een dag in jou lewe hoef te werk nie (baie verhale van sulke kinders wat bedoel was om tot seën te wees, het al dikwels tot tragiese gevolge vir hulle as volwassenes gelei), sal jy eerder of later moet werk vir ‘n inkomste. Die ideaal is natuurlik om iets te kies waaroor jy passievol is en wat aan jou ‘n goeie inkomste sal besorg, daarvoor opgelei te word, ‘n werk daarin te vind, en dan dit te doen tot en met jou aftrede. Dis die ideaal;  dit verloop natuurlik nie altyd daarvolgens nie.

`Lees Génesis 2:15 (lees ook Prediker 9:10 en II Thessalonicense 3:8–10). Hoe belangrik is die feit dat selfs voor die sondeval, Adam (en definitief Eva ook) aangesê was om te werk? Hoe kan dit verduidelik waarom, soos hierbo genoem, diegene wat nooit nodig gehad het om te werk nie, uitgevind het dat hulle situasie eintlik ‘n vloek was?`

Hierdie werk was nie ‘n straf nie, dis vanselfsprekend. Dit was vir hulle eie beswil so beplan. Dit wil sê, selfs in die Paradys, selfs in ‘n wêreld waar daar geen sonde was nie, geen dood, en geen lyding nie, het God geweet dat die mens nodig gehad

“En aan Adam was die werk gegee om die Tuin te bewerk en te bewaak. Die Skepper het geweet dat Adam nie sonder werk gelukkig kon wees nie. Hy het hom in die prag van die Tuin verheug, maar dit was nie genoeg nie. Hy moes werk om aan die wonderlike organe van sy menslike liggaam oefening te gee. Indien geluk uit niksdoen sou bestaan het, sou die mens in sy toestand van heilige onskuld werkloos gewees het. Maar, Hy wat die mens geskape het, het geweet wat tot die mens se geluk sou bydra; en daarom, kort nadat Hy die mens geskape het, het Hy hom werk gegee om te doen. Die belofte van toekomstige heerlikheid, en die bepaling dat die mens vir sy daaglikse brood moes werk, het van dieselfde troon gekom.” — Ellen G. White, Our High Calling, bl. 223, (vry vertaal).

En, selfs na die sondeval, toe ook werk (soos dit met alle ander dinge was) met sonde bevlek was, het God aan Adam gesê: “ ‘. . . vervloek is die aarde om jou ontwil; met moeite sal jy daarvan eet al die dae van jou lewe’ ” (Génesis 3:17). Let op, God het die grond vervloek vir “jou ontwil,” vir Adam se onthalwe, met die gedagte dat werk iets moes wees wat die mens nodig sou hê, veral omdat hy ‘n gevalle wese is.

`Wat is dit omtrent werk wat, met ‘n ideale situasie in gedagte, tot ‘n seën vir ons kan wees?`