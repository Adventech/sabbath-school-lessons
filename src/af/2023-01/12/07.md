---
title:  Vir verdere studie
date:  24/03/2023
---

Hier volg ‘n woordprentjie van ‘n kerkfamilie wat getroue finansiële bestuurders van God se saak op aarde is.

Die rentmeesterskapdroom vir Sewendedag-Adventiste wêreldwyd

‘n Droom vir die toekoms: die predikante en plaaslike kerkleiers het sukses behaal om ‘n rentmeesterskapkultuur in die gemeentes tot stand te bring. Hulle het onderrig, opleiding en ondersteuning gegee, en die kerkfamilie aangemoedig om finansiële bestuur volgens die Bybel se riglyne toe te pas.

Die lede implementeer bybelse beginsels in hulle daaglikse lewens. Hullevrygewigheid groei, hulle spaar gereeld vir die onverwagse, en is besig om hullevan onnodige skuldverpligtinge los te maak.

Hulle leefstyle word deur matigheid, selfdissipline en tevredenheid gekenmerk. Mammon is uitgeskakel as mededinger en hulle groei in hulle verhouding met die Skepper God.

Dit is Sabbatoggend en mense daag op vir die aanbiddingsdienste. Hulle houdingspreek van vrede — daar is geen angs oor finansiële sake te bespeur nie, en daarheers ‘n gewaarwording van tevredenheid en dankbaarheid.

Huwelikskonflik oor geldsake bestaan in ‘n groot mate nie. Hulle begin om teaanbid met ‘n houding van afwagting en verwagting dat God se teenwoordigheiden sy invloed in hulle sal werk.

Die kerkbedieninge is ten volle befonds, en ‘n sterk uitreikprogram is in plek. Christus se liefde teenoor die behoeftiges kan op tasbare maniere gesien enondervind word.

Fondse is beskikbaar om die kerkfasiliteite wat die bedieninge ondersteun enmoontlik maak, uitstekend in stand te hou.

Die vraag aan ons almal is, “Wat wil God hê moet ons met watter middele Hyook al aan ons toevertrou het, doen?”

**Vrae vir bespreking**:

`Praat in die klas oor die vraag hoe ons die volgende twee baie duidelike leringe moet verstaan:  redding deur geloof, en om volgens werke beloon te word.  Hoe kan ons hierdie twee laat ooreenstem?`

`Waarom beteken die stelling, wees tevrede met wat jy het, nie dat ons nie ons finansiële status mag verbeter nie?  Dit wil sê, waarom bots hierdie twee stellings nie noodwendig met mekaar nie?`

`Daar is geen twyfel dat die ewigheid ‘n werklikheid is nie. Watter keuses maak ons nou, selfs die “kleiner” keuses, wat sal bepaal waar ons die ewigheid gaan deurbring?`