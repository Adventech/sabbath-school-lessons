---
title:  Die belonings vir getrouheid
date:  18/03/2023
---

### Skrifverwysings vir hierdie week se studie
Hebreërs 11:6, Jesaja 62:11, Romeine 6:23, Johannes 14:1–3, Openbaring 21, Matthéüs 25:20–23, Romeine 8:16–18.

> <p>Geheueteks</p>
> “ ‘En sy heer sê vir hom: ‘Mooi so, goeie en getroue dienskneg, oor weinig was jy getrou, oor veel sal ek jou aanstel.  Gaan in in die vreugde van jou heer’” (Matthéüs 25:21).

Hoewel ons nooit ons verlossing kan verdien nie, gebruik die Bybel die hoop op beloning om, al verdien hulle dit nie, die ontvangers van God se genade te motiveer om getroue lewenswyses te beoefen, want op die ou einde, wat ons ook al ontvang, is dit alles net deur God se genade.

Soos Dawid geskryf het:  “Die wet van die HERE is volmaak: dit verkwik die siel; die getuienis van die HERE is gewis: dit gee wysheid aan die eenvoudige. Die bevele van die HERE is reg:  hulle verbly die hart;  die gebod van die HERE is suiwer: die gebod van die HERE is suiwer: dit verlig die oë. Die vrees van die HERE is rein: dit bestaan tot in ewigheid; die verordeninge van die HERE is waarheid – tesame is hulle regverdig. Hulle is begeerliker as goud, ja, as baie fyn goud; en soeter as heuning en heuningstroop. Ook word u kneg daardeur gewaarsku, in die onderhouding daarvan is groot loon” (Psalm 19:8-12).

In die Bybel word daar op verskeie plekke na ons belonings verwys, na ditwat daar deur Christus aan ons ná die Tweede Koms belowe word nadat hierdieverskriklike ompad van sonde eens en vir altyd iets van die verlede sal wees.

Wat word daar aan ons belowe, en watter versekering het ons om dit te ontvang wat aan ons belowe word?

_*Bestudeer hierdie week se les ter voorbereiding vir Sabbat, 25 Maart._