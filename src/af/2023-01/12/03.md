---
title:  Die ewige lewe
date:  20/03/2023
---

Daar wag op ons as menslike wesens ‘n ewigheid (of ons daarvan hou of nie). En, volgens die Bybel, gaan hierdie ewigheid op een van twee maniere vir elkeen van ons as ‘n individu, geopenbaar word: òf die ewige lewe, òf die ewige dood. En so sal dit wees. Geen middelweg nie. Glad nie ‘n bietjie van die een en ‘n bietjie van die ander nie. In plaas daarvan is dit die een (die lewe), of die ander (die dood).  Hierdie is waarlik ‘n geval van, òf alles òf niks.

`Lees Romeine 6:23 en Johannes 3:16. Watter opsies word hier aan ons gebied?`

Dit is moeilik om aan twee meer onbuigsame of duideliker keuses te dink, is dit nie?

Dit is moontlik dat wanneer jy hierdie lees, jy reeds die ewige lewe gekies het, of sekerlik daaroor dink.  God het die unieke vermoë om te doen wat Hy sê Hy kan doen — om al sy beloftes te vervul. Ons deel is doodeenvoudig om Hom te glo, op die verdienste van Jesus te vertrou, en deur geloof sy Woord te gehoorsaam.

`Lees Johannes 14:1–3. Wat is die HERE se raad aan ons in vers 1, en wat belowe Hy aan ons in verse 2 en 3?`

Gedurende die laaste dae van sy aardse bediening het Jesus hierdie wonderlike woorde van hoop en aanmoediging aan sy dissipels gespreek. Hierdie woorde sou hulle gemoedere in tye van mismoedigheid en beproewing ophef. Dit moet dieselfde vir ons doen. Jesus het uit die hemel neergedaal, en toe teruggegaan, en toe aan ons belowe, “[Ek] kom weer en sal julle na My toe neem, sodat julle ook kan wees waar Ek is.”

En, dalk meer as enigiets anders, is Christus se dood op die kruis met sy eerste koms die grootste versekering van sy tweede koms, want sonder die Tweede Koms, waarvoor het die eerste een dan plaasgevind?  So seker as wat ons is dat Jesus vir ons op die kruis gesterf het, so seker kan ons wees dat, ja, soos Hy belowe het:“ ‘[Ek weer] kom en julle na My toe [sal] neem, sodat julle ook kan wees waar Ek is’ ” (Johannes 14:3).

`Staan stil by die gedagte dat Christus se eerste koms die waarborg van sy tweede koms is. Wat het met sy eerste koms gebeur wat maak dat ons op die tweede koms se belofte kan vertrou?`