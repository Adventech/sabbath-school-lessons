---
title:  Prioriteite
date:  15/03/2023
---

Die gelykenisse en leringe van Jesus, die verhale van Bybelkarakters, en ook Ellen G. White se geskrifte dui almal baie duidelik daarop dat daar nie soiets as halfhartige toewyding aan Christus bestaan nie. Ons is òf aan die HERE se kant, òf nie.

Toe Hy deur ‘n skrifgeleerde gevra was watter gebod die grootste was, het Jesus geantwoord, “ ‘jy moet die HERE jou God liefhê uit jou hele hart en uit jou hele siel en uit jou hele verstand en uit jou hele krag. Dit is die eerste gebod’ ” (Markus 12:30). Wanneer ons alles aan Christus gee, is daar niks oor vir ‘n ander meester nie. Dis net hoe dit is. En dit is hoe dit moet wees.

`Lees Matthéüs 6:24. Wat was jou eie ondervinding met hierdie woorde van waarheid?`

Let op dat Jesus nie gesê het dat dit moeilik is om God en geld tegelykertyd te dien nie, of dat jy versigtig moet wees met hóé jy beide dien nie. In plaas daarvan het Hy gesê dat dit nie gedoen kan word nie.  En so is dit. Hierdie gedagte behoort ‘n bietjie vrees en bewing in ons binneste te laat posvat (Filippense 2:12)!

`Lees I Johannes 2:15–17. Hoe word hierdie drie dinge in ons eie wêreld geopenbaar, en waarom is die gevaar wat dit inhou soms meer subtiel as wat ons besef?`

Geen wonder dat Paulus geskryf het, “Bedink die dinge wat daarbo is, nie wat op die aarde is nie” (Kolossense 3:2). Natuurlik is dit makliker gesê as gedoen, want die dinge van die wêreld is reg rondom ons elke dag. Die verlokking van “alles wat in die wêreld is”, is sterk;  die aantrekkingskrag vir onmiddellike bevrediging is altyd aanwesig, al fluisterende in ons ore en ‘n getorring aan ons siele, of beide. Het selfs die mees getroue Christen nie al ‘n liefde vir “die dinge van die wêreld” ondervind nie? Selfs met ons kennis dat dit eendag tot ‘n einde sal kom, voel ons nog die aantrekkingskrag, is dit nie so nie?  Maar, die goeie nuus is dat ons nie hoef toe te laat dat dit ons van die weg van die HERE af sal wend nie.

`Lees II Petrus 3:10–14.  Hoe moet dit wat hy hier sê op ons lewe inwerk, wat ook alles insluit wat met ons bestaansmiddele te doene het?`