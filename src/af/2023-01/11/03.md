---
title:  Vertrou op God, nie op jou eie hulpbronne nie.
date:  13/03/2023
---

Koning Dawid moes beter geweet het. Hy moes uit Jónatan, sy beste vriend, se ondervinding geleer het dat wanneer jy in ‘n verbondsverhouding met God is, dit nie saak maak of jy net ‘n paar manne of baie tot jou beskikking het nie; God kan jou die oorwinning gee. In I Samuel 14:1–23 doen die Bybel verslag van hoe Saul se seun, Jónatan, en sy wapendraer ‘n hele garnisoen Filistyne oorwin het — met die hulp van God.  Maar, ten spyte van hierdie ondervinding en so baie ander in die geskiedenis van God se volk, toe Koning Dawid moeilike tye beleef het, het hy Satan toegelaat om hom te versoek om op sy eie krag en vernuf te vertrou.

`Lees I Kronieke 21:1–14. Waarom het Dawid besluit om uit te vind hoeveel Israeliete daar was, en om sodoende sy soldate te tel? Waarom het sy leërowerste, Joab, hom daarteen gewaarsku?`

Let op dat dit Satan se idee was om die soldate te tel. Hy het Dawid verlei om liewer op sy eie krag te vertrou as om op die voorsienigheid van God staat te maak. Joab, Dawid se leërowerste, het probeer om Dawid te oortuig om Israel nie te tel nie, want hy het al gesien hoe God namens Israel optree, maar Dawid het beveel dat die telling moet voortgaan. Sy handeling het ‘n ramp onder die nasie tot gevolg gehad, soos die teksvers dit onthul.

Niemand het nog ooit tevergeefs op God vertrou nie. Wanneer jy vir die HERE moet stry, berei jouself voor.  En berei goed voor.Die volgende aanhaling was deur Oliver Cromwell, ‘n Britse heerser (1599–1658), gemaak toe hy net voor ‘n veldslag aan sy leërmag gesê het, “Plaas jou vertroue in God, my seuns, en hou julle poeier droog!” (Die poeier was buskruitpoeier.) Met ander woorde, doen alles wat julle kan om sukses te behaal, maar, op die ou einde, weet dat net God aan julle oorwinning kan gee.

Wat ons betref, dit is baie aanloklik om vertroue in die mag van die regering te hê of in ons bankrekeninge, maar in elke krisis wat in die Bybel genoem word, toe die volk op God vertrou het, het Hy hulle geloof vereer en vir hulle voorsien.

Ons moet die teenswoordige gebruik om met God reg te maak, om van skuld ontslae te raak, en om vrygewig te wees met wat ons ontvang het.  Dink aan die ou Engelse evangelie-lied, “If we ever needed the Lord before, we sure do need Him now.”

`Hoe kan ons die regte balans handhaaf tussen dit wat ons met al ons krag moet doen, byvoorbeeld om finansiële sekuriteit te bekom, en terselfdertyd op die HERE vir alles te vertrou?`