---
title:  Om in moeilike tye te oorleef
date:  11/03/2023
---

### Skrifverwysings vir hierdie week se studie
II Kronieke 20:1–22, I Kronieke 21:1–14, II Petrus 3:3–12, I Johannes 2:15–17, Openbaring 13:11–17.

> <p>Geheueteks</p>
> “ ‘Offer dank aan God, en betaal jou geloftes aan die Allerhoogste; en roep My aan in die dag van benoudheid: Ek sal jou uithelp, en jy moet My eer’ ” (Psalm 50:14,15).

Soms lyk dit of ons wêreld buite beheer raak: oorloë, bloedvergieting, misdaad, onsedelikheid, natuurrampe, pandemies, ekonomiese onsekerheid, politieke korrupsie, en nog meer, is aan die orde van die dag. Individue en gesinne toon gewoonlik ‘n sterk neiging om eerste aan hulle eie oorlewing te dink. En daarom word daar baie aandag aan sekuriteitreëlings in hierdie onsekere tye gegee, wat natuurlik te verstane is.

Die geswoeg om te oorlewe vereis baie van ons daaglikse aandag. Baie tyd en beplanning word gebruik met skuld wat betaal moet word, kinders wat grootgemaak moet word, en eiendom wat in stand gehou moet word. En natuurlik het ons klere, kos en blyplek nodig. In die bergrede het Jesus hierdie basiese behoeftes aangespreek en toe verklaar, “ ‘want julle hemelse Vader weet dat julle al hierdie dinge nodig het. Maar soek eers die koninkryk van God en sy geregtigheid, en al hierdie dinge sal vir julle bygevoeg word’ ” (Matthéüs 6:32,33).

Te midde van moeilike tye, wanneer ons meer as ooit tevore op die HERE moetsteun, is daar ‘n paar duidelike stappe wat ons moet volg wat op bybelse beginselsgebaseer is.

_*Bestudeer hierdie week se les ter voorbereiding vir Sabbat, 18 Maart._