---
title:  Deel van God se gesin
date:  31/12/2022
---

### Skrifverwysings vir hierdie week se studie
Galásiërs 3:26,29; Psalms 50:10–12; I Kronieke 29:13, 14; Filippense 4:19; I Johannes 5:3; Matthéüs 6:19–21.

> <p>Geheueteks</p>
> “Kyk wat ‘n groot liefde die Vader aan ons bewys het, dat ons kinders van God genoem kan word!” (I Johannes 3:1).

Een van die verbasende eienskappe van ons as Christene se verhouding met God is dat Hy ons vertrou om sy sake op aarde te bestuur. Reg aan die begin van die mens se geskiedenis het God baie duidelik aan Adam en Eva hulle persoonlike versorging van ‘n vlekkelose skepping toegeken. (Lees Génesis 2:7–9,15.) Van die naamgewing van die diere tot die instandhouding van die Tuin, en om die aarde met kinders te vul, het God bekendgemaak dat ons hier op aarde vir Hom moes werk.

Hy seën ons ook met geldmiddele, maar Hy het dit aan ons toevertrou om dit te bestuur, soos om geld in te samel, om tjeks te skryf, om elektroniese oorplasings te doen, om begrotings op te stel, of om ons tiendes en offergawes op Sabbatoggende na die kerk te bring. God moedig ons aan om die geldmiddele wat Hy aan ons gegee het ook vir ons eie behoeftes aan te wend, vir die behoeftes van andere, en vir die vooruitgang van sy werk.  Hoe ongelooflik dit ook al mag voorkom, dis aan ons vir wie God die opleiding van sy kinders toevertrou het, en om geboue te bou en opvoeding of opleiding te bied aan die volgende geslagte.

In hierdie week se studie gaan ons die voorregte en verantwoordelikhede wat ons as die gesin van God geniet, navors.

_*Bestudeer hierdie week se les ter voorbereiding vir Sabbat, 7 Januarie._