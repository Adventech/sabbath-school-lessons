---
title:  Verantwoordelikhede van God se gesinslede
date:  04/01/2023
---

Ons verlustig ons almal in die geestelike en tydelike seëninge en gawes wat God aan ons skenk. Hoe vertroostend is dit nie om te weet dat ons “deel van hierdie gesin” is nie.

`Lees Deuteronómium 6:5 and Matthéüs 22:37. Wat beteken dit, en hoe moet ons dit doen?`

Hoe moet jy “God liefhê met jou hele hart en met jou hele siel en met jou hele verstand” (Matthéüs 22:37)? Dis baie interessant dat die Bybel aan ons die antwoord gee, en die antwoord is nie wat die meeste mense dink dit moet wees nie.

`Lees Deuteronómium 10:12,13 en I Johannes 5:3. Wat, volgens die Bybel, moet ons mees gepaste reaksie wees om ons liefde teenoor ons hemelse Vader te bewys?`

Die wet onderhou?  Die gebooie gehoorsaam? Ongelukkig sien baie Christene die idee om die gebooie te gehoorsaam (veral die vierde gebod) as wettiesheid, en hulle beweer dat ons net geroep is om God en ons naaste soos onsself lief te hê.  God maak dit egter baie duidelik:  ons openbaar ons liefde vir God en vir ons naaste, ja, deur sy gebooie te gehoorsaam.

“Want dit is die liefde tot God, dat ons sy gebooie bewaar;” (I Johannes 5:3). Ons is daaraan gewoond om na hierdie vers te kyk as: ons het God lief en daarom gehoorsaam ons sy gebooie. En dit is goed so. Maar, dalk kan ons dit só lees, “dit is God wat liefhet”, d.w.s., ons weet van en ondervind God se liefde deur sy gebooie te gehoorsaam.

In Matthéüs 7:21–27, het Jesus gesê dat hulle wat na God se woorde luister en dit doen, is soos ‘n verstandige man wat sy huis op die rots gebou het.  Hulle wat hoor maar nie gehoorsaam nie, is soos ‘n dwase man wat sy huis op die sand gebou het — met rampspoedige gevolge.  Albei het die woord gehoor;  een was gehoorsaam en die ander een nie. Die gevolge het die verskil tussen lewe en dood aangedui.

`Dink na oor die verband tussen liefde vir God en gehoorsaamheid aan sy wet. Waarom sou liefde vir God so aangedui word?  Hoe kan gehoorsaamheid aan die gebooie daardie liefde openbaar? (Wenk: dink aan die gevolge wat ongehoorsaamheid aan die wet van God het.)`