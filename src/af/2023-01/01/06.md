---
title:  Skatte in die hemel
date:  05/01/2023
---

> <p></p>
> “Moenie vir julle skatte bymekaarmaak op die aarde, waar mot en roes verniel en waar diewe inbreek en steel nie; maar maak vir julle skatte bymekaar in die hemel, waar geen mot of roes verniel nie en waar diewe nie inbreek en steel nie; want waar julle skat is, daar sal julle hart ook wees.” (Matthéüs 6:19–21).

`Watter beslissende waarhede word hier deur Jesus genoem?`

Wie het nog nie een na die ander verhaal gelees van mense wat groot rykdom bymekaargemaak het net om dit op een of ander manier weer te verloor nie?  Ons wêreld is ‘n baie onstabiele plek:  oorloë, misdaad, geweld en natuurrampe kan in ‘n oomblik alles wegneem waarvoor ons gewerk het, en dalk ook wat ons eerlik en getrou verdien het.  Daarna, ook, in ‘n oomblik, kan die dood kom, en so word al hierdie dinge in elk geval nutteloos.

Natuurlik vertel die Skrif ons nooit dat dit verkeerd is om ryk te wees of om rykdom te verwerf nie. In plaas daarvan waarsku Jesus ons dat ons alles in perspektief of in verhouding met mekaar moet sien.

Wat beteken dit eintlik om skatte in die hemel bymekaar te maak? Dit beteken om God en sy koninkryk die allereerste plek in jou lewe te gee i.p.v. om die maak van geld eerste te plaas. Onder andere beteken dit om dit wat ons het vir die werk van God te gebruik om sy koninkryk te bevorder, om ander te dien en ander daarmee te seën.

Byvoorbeeld, toe God Abram geroep het, het Hy beplan om hom en sy gesin te gebruik om al die gesinne op die aarde te seën.  God het Abraham “ ‘n vriend van God genoem” (Jakobus 2:23), en gesê, “ ‘Ek sal jou ‘n groot nasie maak en jou seën en jou naam so groot maak, dat jy ‘n seën sal wees.  En Ek sal seën diegene wat jou seën, en hom vervloek wat jou vervloek;  en in jou sal al die geslagte van die aarde geseën word.’ ” (Génesis 12:2,3).

“Sodat die wat uit die geloof is, geseën word saam met die gelowige Abraham” (Galásiërs 3:9). Ons het dieselfde uitdaging wat aan ons gebied word soos wat aan hom voorgehou was.

“Geld het groot waarde want dit kan baie verrig. In die hande van God se kinders beteken dit voedsel vir die hongeriges, drank vir die dorstiges, kleding vir die naaktes. Dit is beskerming vir die verdruktes en ‘n hulpmiddel vir die siekes. Maar geld is niks meer as sand werd tensy dit aangewend word om lewensbehoeftes te voorsien, andere te seën en die saak van Christus te bevorder nie.” — Ellen G. White, Die Gelykenisse van Christus, bl. 351.

`“Want waar julle skat is, daar sal julle hart ook wees” (Matthéüs 6:21). Wat sê jou hart oor waar jou skat is?`