---
title:  Om God se raad te volg
date:  30/01/2023
---

Ons is materialistiese wesens, en ons leef in ‘n materialistiese wêreld wat soms baie aanloklik kan wees. Jy sal van staal en sintetiese olie gemaak moet wees en nie van vlees en bloed om soms voor die aantrekkingskrag van materiële besittings te swig en aan die begeerte om ryk te wees, toe te gee nie. Wie het nog nie gedroom van ryk wees, of om die lotery te wen nie?

Alhoewel ons almal dit moet doen, en daar is niks verkeerd daarmee om hard te werk om ‘n goeie inkomste te verdien of selfs om ryk te wees nie, hoef nie een van ons in die valstrik vasgevang te word om ‘n afgod van ons geld, rykdom en materiële besittings te maak nie. Daar word aan ons goddelike krag belowe om getrou aan wat reg is, te bly.  Dit is belangrik, want die versoeking wat rykdom en materiële besittings bied, het al tot baie siele se ondergang gelei.

`Lees Matthéüs 6:24 en I Johannes 2:15. Alhoewel hierdie twee verse dit verskillend sê, wat is die gemeenskaplike tema wat in beide hierdie verse gevind word?`

Ongelukkig kan die liefde vir die wêreld so sterk wees dat mense skuld sal aangaan om — hopelik — hulle begeertes te kan bevredig. (Dit werk nooit nie; lees Prediker 4:8.)

En omdat skuld een van Satan se valstrikke vir die mens is, maak dit sin dat Godgraag wil sien dat sy kinders skuldvry moet wees. Hy het d.m.v. die Bybel en dieprofetiese gawe aan ons raad gegee wat ons sal lei om finansieel onafhanklik te word.

`Lees Psalm 50:14,15.Wat moet die gesindheid van God se volk wees? Wat beteken dit om “jou geloftes [te betaal]”?`

Wanneer ons lidmate word, doen ons dit met lof en danksegging aan God ons Skepper en ons Verlosser. In nommer 9 van die 13 doopgeloftes was ons gevra, “Glo jy in kerkorganisasie? Is dit jou doel om God te aanbid en om die kerk met jou tiendes en offergawes, en met jou persoonlike deelname en invloed te ondersteun?” As Sewendedag-Adventiste het ons almal ja gesê. Daarom is die teksverse (Psalm 50:14,15) ‘n belofte aan hulle wat dank aan God bring en hulle geloftes getrou betaal.

`Wat vertel jou keuses jou oor hoe goed jy die aanloklikheid van die wêreld hanteer? Waarom is harde werk om ‘n goeie bestaan te kan maak nie noodwendig dieselfde as om ‘n afgod van rykdom en geld te maak nie? Hoe kan ons die verskil te wete kom?`