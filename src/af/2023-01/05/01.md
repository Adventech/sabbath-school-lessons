---
title:  Hoe om skuld te hanteer
date:  28/01/2023
---

### Skrifverwysings vir hierdie week se studie
Deuteronómium 28:1,2,12; Matthéüs 6:24; I Johannes 2:15; Spreuke 22:7 en 6:1–5; Deuteronómium 15:1–5.

> <p>Geheueteks</p>
> “Die ryke heers oor die armes, en hy wat leen, is ‘n slaaf van die man wat uitleen.” (Spreuke 22:7).

Een definisie van skuld is “om vandag te spandeer wat jy hoop om in die toekoms te verdien”.  Om op skuld te leef, is blykbaar aan die orde van die dag, maar dit behoort nie die Christen se maatstaf te wees nie. Die Bybel praat dit nie goed nie. In die Skrif is daar ten minste 26 verwysings na skuld, en almal is negatief. Dit sê nie dat dit ‘n sonde is om geld te leen nie, maar dit praat van die slegte gevolge wat dikwels daarop volg.  Paulus se raad vir finansiële verpligtinge is: “Betaal dan aan almal wat aan hulle verskuldig is: belasting aan die wat belasting, tol aan die wat tol, vrees aan die wat vrees, eer aan die wat eer toekom. Wees aan niemand iets skuldig nie, behalwe om mekaar lief te hê; want hy wat ‘n ander liefhet, het die wet vervul” (Romeine 13:7,8). Waarom is skuld bykans ‘n internasionale plaag op elke vlak — persoonlik, korporatief en op regeringsvlak? Elke samelewing het nog altyd ten minste ‘n klein persentasie van die bevolking gehad wat geld geskuld het. Maar vandag is daar ‘n groter groep mense wat in skuld leef, en dit is amper nooit tot hulle voordeel nie.

Hierdie week gaan ons die redes vir skuld oorweeg en hoe om dit te hanteer. Jy mag dalk geen skuld hê nie, maar jy kan hierdie kosbare inligting met familie en vriende deel wat dalk daarby kan baat vind.

_*Bestudeer hierdie week se les ter voorbereiding vir Sabbat, 4 Februarie._