---
title:  Die ryk dwaas
date:  05/03/2023
---

`Lees Lukas 12:16–21. Watter belangrike boodskap moet ons hieruit neem? Watter kwaai waarskuwing het die HERE aan die ryk dwaas gegee, en wat sê dit aan ons oor ons gesindheid oor wat ons besit?`

Hoewel hierdie boodskap ‘n wyer betekenis het, kan ‘n mens redeneer dat hierdie verhaal wat Jesus vertel het, gegaan het oor wat daar nie in die aftreejare gedoen moet word nie. Net so, wanneer ‘n persoon ophou werk om sy opgehoopte bates op homself te spandeer, moet hy van hierdie verhaal bewus wees en dit ernstig opneem.  Daar is nie ‘n probleem daarmee om hard te werk en ryk te word nie, veral soos wat jy ouer word nie, en om selfs nog ryker te word nie.  Die probleem is jou gesindheid daaromtrent. Sy woorde — “neem rus, eet, drink, wees vrolik” (Lukas 12:19) — weerspieël die werklike vraagstuk hier.

“Hierdie man het niks hoër gemik as die diere wat omkom nie. Hy het geleef asof daar geen God, geen hemel, geen toekomstige lewe was nie;  asof alles wat hy besit het sy eie was, en asof hy niks aan God of mens verskuldig was nie.” — Ellen G. White, Die Gelykenisse van Christus, bl. 257 en 258.

As ons, gedurende hierdie stadium van ons lewe, net aan onsself dink en die behoeftes van ander en die saak van God ignoreer, volg ons die voorbeeld van die ryk dwaas.  Daar was geen aanduiding in Jesus se gelykenis dat die ryk man lui of oneerlik was nie. Die probleem was met hoe hy dit wat God aan hom toevertrou het, spandeer het. Omdat ons nie weet wanneer ons sal doodgaan nie, moet ons altyd daarvoor reg wees deur God se wil uit te lewe in plaas van om selfsugtig te leef.

Die algemene boodskap van die Bybel is dat ‘n persoon so lank as wat hy of sy kan, moet werk en produktief bly. Om die waarheid te sê, dit is interessant om op te let dat die outeure van die groter profetiese boeke van Daniël en Openbaring albei, soos baie glo, beide in hulle 80’s was toe hulle hul werk voltooi het. Dit was gedurende ‘n tyd toe die gemiddelde ouderdom 50 jaar oud was. Ellen G. White het van haar bekendste en geliefkoosde boeke soos die Die Koning van die Eeue, ná die ouderdom van 70 gepubliseer. Die ouderdom, indien ons gesond is, beteken dus nie dat ons moet ophou om produktief te wees nie, maar dat ons sover as wat dit vir ons moontlik is, nog goed moet doen.

Jesus het aan hulle wat op sy Tweede Koms wag, raad gegee om nie net te wag nie, maar om ook aan te hou met werk (Matthéüs 24:44–46).

`Hoe kan ons, maak nie saak wat jou ouderdom of wat die bedrag geld is, voorkom om in hierdie valstrik waarin die ryk dwaas beland het, te beland? Vra jouself af, “Waarvoor lewe ek?”`