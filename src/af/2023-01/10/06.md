---
title:  Geestelike nalatenskap
date:  09/03/2023
---

Alhoewel dit moeilik is om te verstaan hoe die lewe op aarde sou gewees het as die mens nie gesondig het nie, is daar een ding wat seker is:  daar sou geen opgaardery, geen hebsug, geen armoede gewees het nie — dinge wat ons wêreld al vanaf die vroegste tye gekwel het, soos in die vroegste geskrewe verslae van die geskiedenis gesien kan word. Ons gewaarwording van eienaarskap van alles waarvoor ons gewerk en eerlik verdien het, dit wat regmatiglik ons s’n is, is nietemin ‘n openbaring van ‘n gevalle wêreld.  Op die ou einde is daar, afgesien van hoe baie of hoe min ons besit, egter een belangrike punt wat ons altyd moet onthou.

`Lees die volgende teksverse. Wat is die kern van al hierdie verse, en hoe moet daardie kern inwerk op wat ons doen met daardie materiële middele waarmee God ons ook al mee geseën het? (Psalm 24:1, Hebreërs 3:4, Psalms 50:10, Génesis 14:19, Kolossense 1:15–17).`

Ons is rentmeesters en bestuurders van wat Hy aan ons toevertrou het;  d.w.s.,

God besit eintlik alles, en Hy is die Een wat lewe gee om te kan bestaan, en diekrag om enigiets te kan besit. Dit is net logies om dan wanneer ons klaar is metwat God aan ons gegee het, en wanneer ons na ons gesin omgesien het, ons die resaan Hom moet teruggee.

“Deur aan God se werk te gee, maak u skatte in die hemel bymekaar.  Alles watu daarbo bymekaar maak, is veilig teen ramp en verlies, en neem toe om ‘n ewige,standhoudende besitting te wees”, ”[en] en wat op u rekening in die koninkryk vandie hemele opgeteken sal staan.” — Ellen G. White, Raad oor Rentmeesterskap,bl. 342.

Daar is baie voordele daarin om te gee terwyl ons lewe.  Hier volg ‘n paar:

1. Die skenker kan die resultate van sy gawe sien — ‘n nuwe kerkgebou, ‘n jong persoon wat by ‘n kollege opgelei word, ‘n evangelieveldtog waartoe bygedra was, ens.
2. Die bediening of ‘n persoon kan onmiddellik bevoordeel word wanneer die behoefte die nodigste is. 
3. Daar is geen onmin tussen gesinslede of vriende na jou dood nie. 
4. Dit stel ‘n goeie voorbeeld van gesinswaardes of vrygewigheid, en van liefde teenoor andere. 
5. Dit verminder die gevolge van boedelbelasting. 
6. Dit waarborg dat die gawe aan jou voorkeurpersoon of -persone oorgedra word (geen inmenging van die howe of omgekrapte familielede nie). 
7. Dit demonstreer dat die hart van die skenker verander het van selfsug na onselfsugtigheid. 
8. Dit versamel skatte in die hemel. 