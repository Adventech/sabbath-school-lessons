---
title:  Om terug te gee
date:  04/03/2023
---

### Skrifverwysings vir hierdie week se studie
Lukas 12:16–21, Prediker 2:18–22, Spreuke 27:23–27, II Korinthiërs 4:18, Prediker 5:10, Kolossense 1:15–17.

> <p>Geheueteks</p>
> “En ek het ‘n stem uit die hemel aan my hoor sê: Skryf – salig is van nou af die dode wat in die HERE sterwe.  Ja, sê die Gees, sodat hulle kan rus van hul arbeid, en hulle werke volg met hulle.” (Openbaring 14:13).

Soos wat ons nader aan die einde van ons beroepsjare kom,begin ons meer daarop fokus om ons bates vir die tydperk tot en met ons afsterwe, te beskerm. Die oorskakeling vanaf ‘n beroepslewe na aftrede kan baie traumaties wees.  Hoe moet ons te werk gaan om ons finansies op die bes moontlike manier te bestuur?

Soos wat mense ouer word, is dit menslik om oor die toekoms te begin bekommer.  Die mees algemene vrese is: om gou dood te gaan (voordat die gesin ten volle versorg is); om te lank te lewe (om langer te leef as waarvoor jou bates en spaargeld beplan was); ‘n rampspoedige siekte (al my bronne van inkomste word op een slag opgebruik); en verstandelike en/of fisiese agteruitgang (wie sal na my omsien?).

In haar kommentaar oor hierdie vrese, het Ellen G. White geskryf: “Al hierdie vrese kom van Satan af . . . . As hulle ‘n houding sou inneem soos wat God wil hê hulle moet, kan hulle laaste dae hulle beste en gelukkigste jare wees . . . .  Hulle moet hulle angste en laste laat staan en hulle tyd so gelukkig as wat hulle kan, spandeer, om so vir die hemel voor te berei.” — Testimonies for the Church, deel 1, bl. 424, (vry vertaal).

Hierdie week gaan ons God se raad vir ons laaste jare hersien. Watter dinge moet ons doen, watter dinge moet ons vermy, en watter beginsels moet ons nakom?

_*Bestudeer hierdie week se les ter voorbereiding vir Sabbat, 11 Maart._