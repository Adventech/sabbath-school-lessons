---
title:  ‘n Tiende is gelyk aan ‘n tiende
date:  15/01/2023
---

Woordeboeke definieer die woord tiende as “een tiende deel van iets” of “tien persent”. Hierdie definisie word heelwaarskynlik van die Bybelse verhaal afgelei. Tiendebetaling beteken doodeenvoudig om 10 persent van jou inkomste of jou finansiële groei aan God te gee. Ons verstaan of begryp dat alles wat ons besit, tog eerstens aan Hom behoort. Die tiendebetalingwet wat aan Israel by die Berg Sinai gegee was, dui daarop dat die tiende heilig is en aan God behoort (lees Levítikus 27:30, 32). God vra net tien persent. Ons offergawes moet afsonderlik en addisioneel gegee word om ons dankbaarheid te toon. Die tiende is die minimumbetuiging van ons Christelike toewyding.  Nêrens in die Bybel vind ons enige aanduiding dat God se deel minder as ‘n tiende is nie.

`Lees Génesis 14:18–20 en Hebreërs 7:1–9. Wat was Abram se reaksie toe hy Melgisédek ontmoet het? Wat leer dit ons oor hoe lank terug in die geskiedenis hierdie praktyk dateer?`

Die eerste keer wat tiendebetaling in die Bybel genoem word, is in Génesis 14 waar die verhaal van Melgisédek en Abram se ontmoeting vertel word. Die laaste keer wat dit in die Bybel genoem word, word dieselfde ontmoeting herroep, maar die woorde “tiende” en “tiendebetaling” word met mekaar uitgeruil (lees Hebreërs 7:1–9). Let op dat in Hebreërs dit genoem word dat beide Melgisédek en Christus nie van Levi afgestam het nie, en so het tiendebetaling die buitengewoonheid van die Levitiese tydperk voorafgegaan en ook daarná aangehou. Tiendebetaling is nie eksklusief ‘n Joodse tradisie nie en het nie by die Jode by Sinai ontstaan nie.

`Lees Génesis 28:13,14, 20–22. Wat het God belowe om vir Jakob te doen, en hoe het Jakob teenoor God gereageer?`

Toe Jakob sy huis verlaat het omdat hy moes vlug vir sy broer Esau, wat vir hom kwaad was, het hy een nag ‘n droom gehad van ‘n leer waarvan die spits tot aan die hemel gereik het. Engele het daarlangs opgeklim en daarlangs neergedaal. En die HERE het bo-aan die leer gestaan en belowe om met Jakob te wees en om hom eendag terug huis toe te bring. Hierdie jongman het ‘n opregte bekeringsondervinding daar ondervind en gesê, “ ‘die HERE [sal] my God wees . . . en van alles wat U my gee, sal ek aan U sekerlik die tiendes afstaan’ ” (Génesis 28:21,22).

`Waarom is dit belangrik om te verstaan dat tiendebetaling, net soos die Sabbat, nie iets is wat in die antieke Israelitiese seremoniële stelsel of selfs godsdiensstelsel ontstaan het nie? Watter boodskap moet ons wat ná die kruisiging van Jesus leef, uit hierdie waarheid neem?`