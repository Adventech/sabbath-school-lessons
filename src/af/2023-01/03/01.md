---
title:  Die tiendekontrak
date:  14/01/2023
---

### Skrifverwysings vir hierdie week se studie
Génesis 14:18–20; Maleági 3:10; Deuteronómium 12:5–14; Levítikus 27:30; I Konings 17:9–16; I Korinthiërs 4:1,2.

> <p>Geheueteks</p>
> “ ‘Bring die hele tiende na die skathuis, sodat daar spys in my huis kan wees, en beproef My tog hierin, sê die HERE van die leërskare, of Ek vir julle nie die vensters van die hemel sal oopmaak en op julle ‘n oorvloedige seën sal uitstort nie.’ ”(Maleági 3:10).

In Génesis 14 lees ons dat Abram van ‘n suksesvolle gyselaarsbevrydingsending teruggekeer het nadat hy sy broerskind, Lot en sy gesin, en die ander mense wat uit Sodom weggevoer was, gaan red het. Die koning van Sodom was so dankbaar teenoor Abram dat hy al die buit wat teruggebring was, aan Abram wou gee. Abram het nie net die aanbod van die hand gewys nie, maar hy het ook ‘n tiende van alles wat hy besit het, aan Melgisédek gegee.

Onmiddellik na Abram se tiendebetalingondervinding, het die HERE in ‘n gesig aan hom gesê, “ ‘Vrees nie, Abram, Ek is vir jou ‘n skild en jou loon is baie groot’ ” (Génesis 15:1). In werklikheid het die HERE aan Abram gesê, “Moenie besorgd wees nie. Ek sal jou beskermer en voorsiener wees.” En toe, heelwat later, het Moses vir Israel net voor hulle die land Kanaän sou binnegaan, gesê, “ ‘Jy moet noukeurig die hele opbrings van jou saad – wat jaar vir jaar uit die land uitspruit - vertien. . . dat jy kan leer om die HERE jou God altyd te vrees (Deuteronómium 14:22, 23).

Ellen G. White het geskryf: “Daar was van die mens selfs so lank gelede as in Adam se tyd, verwag om gawes vir godsdienstige doeleindes te gee voordat die bepaalde sisteem aan Moses bekendgemaak was.” — Testimonies for the Church, deel 3, bl. 393, (vry vertaal)

Wat beteken hierdie alles vir ons vandag?

_*Bestudeer hierdie week se les ter voorbereiding vir Sabbat, 21 Januarie._