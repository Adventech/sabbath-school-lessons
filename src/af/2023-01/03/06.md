---
title:  ‘n Eerlike of getroue tiende
date:  19/01/2023
---

`Lees I Korinthiërs 4:1,2. As kinders van God en rentmeesters van sy seëninge, watter soort mense word ons gevra om te wees?`

So, wat beteken dit om getrou met ons tiende te wees? Hierdie week kyk ons hoe die tiende saamgestel moet word:

1. Die bedrag — ‘n tiende of 10 persent van ons inkomste of ons wins.
2. Om dit na die skathuis te bring — die plek vanwaar die evangeliebedienaars betaal moet word.
3. Om God met die eerste deel van ons inkomste te vereer.
4. Dat dit vir die regte doel gebruik moet word — om die predikantsbediening te ondersteun.

Dit is ons verantwoordelikheid as kerklede om die eerste drie beginsels hierbo na te kom;  en dit is die verantwoordelikheid van die skathuisbestuurders om seker te maak dat die tiendefondse reg gebruik word.

En ook, anders as ons offergawes, moet tiendebetaling nie na eie goeddunke plaasvind nie. Die tiende en die skathuis is beide ons verantwoordelikheid.  ns bepaal nie die hoeveelheid nie;  God doen dit. As ek nie ‘n volle 10 persent van my “wins” aan Hom teruggee nie, “betaal ek eintlik nie tiende nie;  en as ek dit nie na die ‘skathuis’ bring nie,” betaal ek ook nie tiende nie.

`Lees Matthéüs 25:19–21. Wanneer sal ons rekenskap moet gee van hoe ons God se fondse bestuur? Wat word daar aan diegene wat getrou met hulle finansies was, gesê?`

“ ‘Bring die hele tiende na die skathuis’ (Maleági 3:10), is God se bevel.  Daar word geen oproep op dankbaarheid of vrygewigheid gedoen nie. Dit is ‘n saak van doodgewone eerlikheid. Die tiende behoort aan die HERE;  en Hy beveel ons om aan Hom terug te besorg wat Sy eie is.” — Ellen G. White, Opvoeding, bl. 138.  Om God se sake te bestuur, is ‘n unieke voorreg — en ook ‘n verantwoordelikheid.  Hy seën en onderhou ons en vra net vir ‘n tiende, en dan gebruik Hy sy tiende om vir hulle wat in die bediening is, te voorsien, net soos Hy vir die stam van Levi gedurende antieke Israel se tyd gedoen het.

`Sommige redeneer dat hulle nie daarvan hou hoe hulle tiende gebruik word nie en daarom betaal hulle nie tiende nie, of hulle stuur hulle tiende êrens anders.  Het God dan gesê, “Bring die hele tiende na die skathuis, maar net as jy seker is dat die skathuis dit reg gebruik”?`