---
title:  Vir verdere studie
date:  20/01/2023
---

Lees Ellen G. White’s se omvattende tiendebetalingdokument in Volume 9 van Testimonies for the Church, bl. 245–252. Bestudeer Afdeling III van Raad oor Rentmeesterskap, bl. 65–107.

“As al die tiendes van ons mense na die skatkamer van die HERE sou vloei soos dit hoort, sou soveel seëninge deur God se kinders ontvang word dat die gawes en offergawes vir heilige doeleindes ook tienvoudig sou vermeerder, en so sou die kanaal tussen God en die mens oopgehou word.” — Ellen G. White, Testimonies for the Church, deel 4, bl. 474, (vry vertaal). Hierdie is ‘n verbasende verklaring. As ons almal getroue tiendebetalers was, sou God ons inkomstes so vermeerder dat ons offergawes met 1,000 persent sou toeneem.

“In die derde hoofstuk van Maleági word die kontrak wat God met die mens aangegaan het, gevind.  Hier spesifiseer die HERE sy aandeel om sy groot gawes op diegene wat getrou hulle tiendes en offergawes aan Hom terugbesorg, uit te stort.” — Ellen G. White, Review and Herald, 17 Desember, 1901, (vry vertaal).

“Almal behoort te onthou dat God se aansprake op ons elke ander aanspraak oortref.  Hy gee aan ons oorvloedig, en die kontrak wat Hy met die mens gesluit het, is dat ‘n tiende van sy besittings aan God terugbesorg moet word. Die HERE se skatte word genadiglik aan sy rentmeesters toevertrou, maar van die tiende sê Hy: Dit is Myne. Namate God sy eiendom aan die mens gegee het, so moet die mens aan God ‘n getroue tiende van al sy besittings teruggee. Hierdie duidelike ooreenkoms was deur Jesus Christus self bevestig.” — Ellen G. White, Testimonies for the Church, deel 6, bl. 384, (vry vertaal).

**Vrae vir bespreking**:

`Dink meer oor die gedagte dat die praktyk van tiendebetaling nie in antieke Israel ontstaan het nie. Hoe help hierdie feit ons om die ewigdurendheid van hierdie verpligting wat ons teenoor God het, te verstaan?`

`Bespreek die vraag aan die einde van  se studiegedeelte in die klas.  Dink daaraan wat sou gebeur het indien mense sou besluit het om hulle tiende êrens anders heen te stuur.Wat sou met ons kerk gebeur?  Sou ons selfs nog ‘n kerk gehad het? Wat is verkeerd met die gesindheid wat sê, my tiende is so klein in teenstelling met al die ander, dat dit eintlik nie ‘n verskil sal maak nie? Wat sou gebeur as almal so gedink het?`

`Deel jou ondervinding met die ander oor wat jy geleer en ondervind het deur tiende te betaal. Wat kan jy vir ander mense oor hierdie gewoonte leer?`