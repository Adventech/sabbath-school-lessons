---
title:  Waar is die skathuis?
date:  16/01/2023
---

`Lees Maleági 3:10. Wat kan ons uit hierdie vers leer oor waarheen ons tiende moet gaan?`

Hoewel daar nie spesifieke riglyne in die teksvers gegee word nie, is dit nietemin duidelik dat God se volk geweet het wat Hy met die woord “skathuis” bedoel het. In sy riglyne het God ingesluit, “sodat daar spys in my huis kan wees”. Sy volk het verstaan dat God se huis aanvanklik die heiligdom was — die tent wat fyn besonderhede bevat het volgens die spesifieke instruksies wat deur Moses by die Berg Sinai gegee was. Later toe Israel in die Beloofde Land gevestig was, was die sentrale plek vir die tent eers in Silo en toe later meer permanent by die tempel in Jerusalem.

`Lees Deuteronómium 12:5–14. Hierdie verse dui nie aan dat God se kinders hulle eie diskresie kon gebruik het oor waar hulle tiendes gedeponeer moes word nie.Watter beginsels kan ons uit hierdie verse vir onsself in ons situasie neem?`

As lede van God se gesin wil ons sy wil verstaan en doen wat Hy wil hê ons met ons tiende moet doen. Die verhaal in die Bybel leer ons God se volk drie maal elke jaar – tydens die Pasga, en Pinkster, en die Fees van die Insameling (Exodus 23:14–17) — na Jerusalem moes reis om hulle tiendes en offergawes persoonlik aan God te bring en Hom te loof en te aanbid. Daarna het die Leviete die tiendes onder hulle broeders oor die hele land van Israel versprei (lees II Kronieke 31:11–21, Nehemía 12:44–47 en 13:8-14). In ooreenstemming met hierdie bybelse sentrale skathuisbeginsel het die Sewendedag-Adventiste Kerk die plaaslike konferensies, sendingstasies en unies van kerke as skathuise namens die wêreldkerk aangestel, waarvandaan die kerkbedieninge betaal word.

Vir die gerief van kerklede word die tiendes na die plaaslike kerk as deel van hulle aanbiddingondervinding gebring, alhoewel sommige verkies om aanlynbetalings te doen. Die plaaslike tesouriere stuur dan die tiendes na die konferensies se skatkamers toe. Hierdie stelsel van tiendehantering wat deur God uitgestippel en georden was, het die Sewendedag-Adventiste Kerk in staat gestel om ‘n wêreldwye en groeiende invloed in die wêreld te kon word.

`Dink net as almal besluit het om hulle tiende aan wie hulle ook al wou, gegee het, watter verlies die Adventiste kerk sou gely het. Wat sou met ons plaaslike kerk gebeur het?  Waarom is so ‘n praktyk daarom  nie ‘n goeie idee nie, en teenstrydig met die Skrif?`