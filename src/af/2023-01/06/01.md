---
title:  Om skatte in die hemel bymekaar te maak
date:  04/02/2023
---

### Skrifverwysings vir hierdie week se studie
Génesis 6:5–14, Hebreërs 11:8–13, II Korinthiërs 4:18, Génesis 13:10–12 en 32:22–31, Hebreërs 11:24–29.

> <p>Geheueteks</p>
> “ ‘Want wat sal dit ‘n mens baat as hy die hele wêreld win en aan sy siel skade ly?  Of wat sal ‘n mens gee as losprys vir sy siel?’ ” (Markus 8:36,37).

Jesus het aan ons die wêreld se beste beleggingstrategie gegee toe Hy gesê het: “ ‘Moenie vir julle skatte bymekaarmaak op die aarde, waar mot en roes verniel en waar diewe inbreek en steel nie; maar maak vir julle skatte bymekaar in die hemel, waar geen mot of roes verniel nie en waar diewe nie inbreek en steel nie;’ ” (Matthéüs 6:19,20). Jesus het sy beleggingstrategie afgesluit deur te sê, “ ‘want waar julle skat is, daar sal julle hart ook wees’ ” (Matthéüs 6:21). Met ander woorde: wys my waarop jy jou geld spandeer, en Ek sal jou wys waar jou hart is, want waar jy ook al jou geld plaas, sal jou hart volg, as dit nie alreeds daar is nie.

Wil jy graag ‘n hart hê wat aan die koninkryk van God behoort? Plaas dan jou geld waar dit vir ewig sal groei. Belê jou tyd en jou geld en jou gebede in God se werk.  Indien jy dit doen, sal jy selfs meer in daardie werk begin belangstel, en jou hart sal jou belangstelling volg. Hierdie week gaan ons die teksverse en illustrasies hersien wat aan ons toon hoe om skatte in die hemel bymekaar te maak, en sodoende uiteindelik ‘n ewige beloning sal oes.

_*Bestudeer hierdie week se les ter voorbereiding vir Sabbat, 11 Februarie._