---
title:  Vir verdere studie
date:  03/03/2023
---

Met die verowering van Jérigo was Agan nie die enigste man wat silwer en goud na die kamp van Israel teruggeneem het nie. Josua het aan die manne gesê om silwer en goud en die koper- en ystervoorwerpe na die skatkamer van die huis van God te neem (Joshua 6:19, 24). Al die ander goed moes verbrand word.  Maar Agan was die enigste man wat iets vir homself oorgehou het. “Van al die miljoene Israeliete was daar net een man wat dit gewaag het om die bevel van God in daardie plegtige uur van oorwinning en van oordeel te oortree. Agan se hebsug is deur daardie duur kleed van Sinear geprikkel. Selfs toe dit die doodsvonnis op hom gebring het, het hy dit “een mooi mantel uit Sinear” genoem. Een sonde het aanleiding gee tot die ander en hy het ook die goud en die silwer wat in die HERE se skatkis hoort, geneem – Hy het God die eerstelinge van die land Kanaän ontroof.” — Ellen G. White, Patriarge en Profete, bl. 496.

In Paulus se lys van tekens van die laaste dae word ons gesindheid teenoor geld en besittings eerste en tweede genoem. “Maar weet dit, dat daar in die laaste dae swaar tye sal kom. Want die mense sal liefhebbers van hulleself wees, geldgieriges [hebsugtig] . . .” (II Timótheüs 3:1, 2). Selfsug en liefde vir geld is veelseggende beskrywings van die mensdom in die laaste dae — die dae waarin ons nou leef.

**Vrae vir bespreking**:

`Lees I Timótheüs 6:6–10: “Maar die godsaligheid saam met vergenoegdheid is ‘n groot wins. Want ons het niks in die wêreld ingebring nie; dit is duidelik dat ons ook niks daaruit kan wegdra nie. Maar as ons voedsel en klere het, moet ons daarmee vergenoeg wees. Maar die wat ryk wil word, val in versoeking en strikke en baie dwase en skadelike begeerlikhede wat die mense laat wegsink in verderf en ondergang. Want die geldgierigheid is ‘n wortel van alle euwels;  en omdat sommige dit begeer, het hulle afgedwaal van die geloof en hulleself met baie smarte deurboor.” Praat in die klas oor voorbeelde van hulle wie, deur hulle liefde vir geld, “hulleself [en ander] met baie smarte deurboor [het]”. Daar is baie voorbeelde, is daar nie? Hoe kan ons die regte balans vind, wetende dat ons geld nodig het om te oorleef sonder om vasgevang te word waarteen Paulus ons hier waarsku?`

`Watter ander dinge behalwe geld, kan ons begeer?`

`Wat is die verskil tussen ‘n normale begeerte vir iets, en hebsug? Wanneer verander ‘n normale begeerte vir iets na hebsug?`