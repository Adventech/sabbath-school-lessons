---
title:  Om hebsug te oorwin
date:  02/03/2023
---

Hebsug is ‘n hartsaak, wat soos hoogmoed en selfsugtigheid dikwels nie sigbaar is nie, en wat daarom so dodelik en misleidend kan wees. Dis moeilik genoeg om sondes wat maklik sigbaar is te oorkom:  soos om leuens te vertel, egbreek te pleeg, om te steel, afgode te dien, Sabbatoortreding. Maar hierdie is sigbare dade, dinge waaroor ons moet dink voordat ons dit doen. Maar om verkeerde gedagtes te oorkom? Dit raak moeilik!

`Lees I Korinthiërs 10:13. Watter belofte word hier gegee, en waarom is dit so belangrik om dit in die konteks van hebsug te verstaan?`

Hoe kan ons dan deur God se krag beskerm word teen hierdie gevaarlike misleidende sonde?

1. Maak ‘n besluit om God te dien en op Hom te steun, en om deel van die gesin, van sy gesin te wees.  “. . . kies dan vir julle vandag wie julle wil dien: . . . maar ek en my huis, ons sal die HERE dien” (Joshua 24:15). 
2. Bid daagliks en sluit Matthéüs 6:13 in, “en lei ons nie in versoeking nie, maar verlos ons van die Bose. Want aan U behoort die koninkryk en die krag en die heerlikheid tot in ewigheid.”Wanneer jy hebsugtig of gierig oor iets voel wat jy weet jy nie moet besit nie, bid daaroor, en eien die beloftes in die Bybel vir jou toe om oorwinning te behaal, soos byvoorbeeld I Korinthiërs 10:13. 
3. Bestudeer die Bybel gereeld. “Ek het u woord in my hart gebêre, dat ek teen U nie sal sondig nie” (Psalm 119:11). 

Jesus het die mens se sondeprobleem aangepak. Hy was op elke gebied versoek waar ons versoek word. En om krag te ontvang om te oorwin, het Hy nagte in gebed met sy Vader deurgebring. En Jesus het hierdie aarde nie verlaat totdat Hy ‘n weg gebaan het deur sy voorbeeld en toe krag beloof het om dit vir elke persoon moontlik te maak om ‘n lewe van geloof en gehoorsaamheid te leef nie — om ‘n Christusgesentreerde karakter te ontwikkel.

“Soek die HERE terwyl Hy nog te vinde is; roep Hom aan terwyl Hy naby is. Laat die goddelose sy weg verlaat en die kwaaddoener sy gedagtes;  dan sal Hy hom barmhartig wees;  en tot onse God, want Hy vergeef menigvuldiglik” (Jesaja 55:6,7).

`Wat, indien enige, was die gevolge in jou eie lewe as gevolg van hebsug?  Watter lesse het jy geleer?  Wat kan jy nog leer uit die lesse wat jy geleer het?`