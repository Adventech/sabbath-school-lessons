---
title:  ‘n Vervloeking in die kamp
date:  27/02/2023
---

Dit was ongetwyfeld een van die grootste tye in die geskiedenis van Israel. Na 40 jaar van omswerwinge in die woestyn, het hulle uiteindelik die Beloofde Land betree. Deur middel van ‘n dramatiese wonderwerk het die kinders van Israel op droë grond deur die Jordaanrivier getrek terwyl die rivier in vloed was. Hierdie deurtog op droë grond was so indrukwekkend dat die harte van die heidense konings in Kanaän se harte versmelt het, sodat hulle geen moed gehad het om te veg nie (Joshua 5:1).

Die eerste groot uitdaging in die verowering van Kanaän was om die ommuurde en versterkte stad, Jérigo, te verower. Niemand het geweet wat om te doen om die inwoners van Jérigo te oorwin nie — selfs nie eers Joshua nie. In antwoord op Joshua se gebed het God die plan vir die vernietiging van die stad aan hom bekendgemaak, en wat hulle toe ook uitgevoer het. Maar toe het dinge verkeerd geloop.

`Lees Joshua 7. Wat het ná die kragtige oorwinning by Jérigo gebeur, en watter boodskap moet ons uit hierdie verhaal vir onsself neem?`

Eers nadat hy gekonfronteer was, het Agan erken wat hy gedoen het, en het hy gesê dat hy die goed “begeer” het. Die Hebreeuse woord wat hier as “begeer” vertaal is, is chmd, en het op sommige plekke in die Bybel ‘n baie positiewe betekenis. Byvoorbeeld, dieselfde woord in sy oorspronklike vorm verskyn in Daniël 9:23 waar Gabriël aan Daniël gesê het dat hy ‘n “geliefde man” was.

Maar in hierdie geval beteken chmd slegte nuus. Ten spyte van die duidelike bevel dat hulle niks vir hulleself uit die verowerde stede moes neem nie (Josua 6:18,19), het Agan dit gedoen en die hele nasie in oneer gebring. Om die waarheid te sê, ná hulle nederlaag by Ai, het Josua gevrees dat as “die Kanaäniete en al die inwoners van die land dit hoor, sal hulle ons omsingel en ons naam van die aarde af uitroei; wat sal U dan vir u grote Naam doen?” (Josua 7:9). Met ander woorde, die HERE wou hierdie groot oorwinnings gebruik het om die omliggende nasies van sy krag en werking onder sy eie volk te laat weet. Hulle oorwinnings moes (op ‘n ander manier) van Jehova se krag voor die nasies getuig.  Natuurlik was daardie getuienis na hierdie volslae mislukking en ook die lewensverlies, in ‘n slegte lig gestel.

`Dink daaraan hoe maklik Agan sy optrede kon goedgepraat het: wel, dit is so ‘n klein hoeveelheid in vergelyking met al die res van die buit. Niemand sal weet nie, en wat se skade kan dit doen?  Bowendien, my gesin het die geld nodig. Hoe kan ons onsself teen hierdie soort gevaarlike redenasies beskerm?`