---
title:  Waak teen hebsug
date:  25/02/2023
---

### Skrifverwysings vir hierdie week se studie
Jesaja 14:12–14, Efésiërs 5:5, Joshua 7, Johannes 12:1–8, Handelinge 5:1–11, I Korinthiërs 10:13.

> <p>Geheueteks</p>
> “ ‘Pas op en wees op julle hoede vir die hebsug, want iemand se lewe bestaan nie uit die oorvloed van sy besittings nie’ ” (Lukas 12:15).

Hebsug word gedefinieer as ‘n sterk begeerte om dinge te besit wat nie aan jou behoort nie.  Hebsug of gierigheid is ‘n groot kwessie, groot genoeg om saam met valse getuienis, steel of doodslaan genoem te word;  dit is so skadelik dat God besluit het om die mens in sy welbekende morele wet daarteen te waarsku.  “Jy mag nie jou naaste se huis begeer nie;  jy mag nie jou naaste se vrou begeer nie, of sy dienskneg of sy diensmaagd, of sy os of sy esel of iets wat van jou naaste is nie” (Exodus 20:17).

Hebsug word dikwels saam met afskuwelike sondes genoem wat jou uit die koninkryk van God kan hou. “Of weet julle nie dat die onregverdiges die koninkryk van God nie sal beërwe nie? . . . Moenie dwaal nie!  Geen hoereerders of afgodedienaars of egbrekers of wellustelinge of sodomiete of diewe of gierigaards of dronkaards of kwaadsprekers of rowers sal die koninkryk van God beërwe nie” (I Korinthiërs 6:9,10).

Hebsug (gierigheid), saam met afpersing, afgodsaanbidding, hoerery enowerspel? Dit is wat die teksverse sê, en hierdie week gaan ons na voorbeelde kykvan hoe erg dit is en wat ons kan doen om dit te oorkom.

_*Bestudeer hierdie week se les ter voorbereiding vir Sabbat, 4 Maart._