---
title:  Hoeveel vir offergawes?
date:  23/01/2023
---

Lees Deuteronómium 16:17. In plaas daarvan om ‘n persentasie te noem, watter kriterium gee God as die grondbeginsel vir hoeveel ons moet gee?

Ons offergawes is ‘n erkenning en ‘n betuiging van ons dankbaarheid teenoor God vir die oorvloedige gawes van lewe, verlossing, versorging en vir die konstantheid van verskeie seëninge wat ons ontvang. Daarom, soos ons hierbo genoem het, word die bedrag van ons offergawes op watter seëninge ons ontvang het, gebaseer.  “ ‘. . . En elkeen aan wie veel gegee is, van hom sal veel gevorder word;’ ” (Lukas 12:48).

`Lees Psalm 116:12–14.Wat is die veronderstelling, hoe moet ons die vraag in vers 12 beantwoord? Wat het geld met die antwoord te doen?`

Hoe kan ons ooit God vir al die seëninge wat Hy op ons uitstort, terugbetaal?  Die eenvoudige antwoord is dat ons dit nooit kan doen nie.  Dit blyk dat die beste wat ons kan doen, is om vrygewiglik vir God se saak te gee, en om ons medemens te help. Toe Jesus sy dissipels op ‘n sendingreis uitgestuur het, het Hy aan hulle gesê, “ ‘ . . . Julle het dit verniet ontvang, verniet moet julle dit gee.’ ” (Matthéüs 10:8). Ons offergawes help met die ontwikkeling van ‘n Christelike karakter.  Daardeur word ons selfsugtigheid na liefdevolheid verander; ons moet soos Christus oor ander en oor God se saak besorgd wees.

Kom ons onthou gedurig dat “God die wêreld [so] liefgehad het . . ., dat Hy . . . gegee het” (lees Johannes 3:16). In teenstelling hiermee — so seker as wat die dag na die nag volg — hoe meer ons vir onsself opgaar, hoe meer selfsugtig sal ons in ons harte word, en hoe meer ongelukkig sal ons voel.

Dit hang van ons af om te bepaal watter bedrag ons moet gee, en wie of watter saak ons gawes moet ontvang. Maar om offergawes aan die HERE te bring, is ‘n Christen se plig wat geestelike en morele implikasies inhou.  Om dit te verwaarloos, is om geestelike skade aan onsself te berokken, dalk nog meer as wat ons besef.

`Wat sê jou offergawes en jou gesindheid daarteenoor van jou verhouding met God?`