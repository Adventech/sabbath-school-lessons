---
title:  Offergawes vir Jesus
date:  21/01/2023
---

### Skrifverwysings vir hierdie week se studie
II Korinthiërs 9:6,7;  Deuteronómium 16:17;  Psalm 116:12–18; I Kronieke 16:29; Markus 12:41–44 en 14:3–9.

> <p>Geheueteks</p>
> “Wat sal ek die HERE vergeld vir al sy weldade aan my? Ek sal die beker van verlossinge opneem en die Naam van die HERE aanroep.  My geloftes sal ek aan die HERE betaal in die teenwoordigheid van sy ganse volk.” (Psalm 116:12–14).

Behalwe tiendebetaling is daar offergawes wat uit die 90 persent wat oorbly nadat ons ons tiende aan God teruggegee het, geneem moet word. Dit is waar vrygewigheid begin. Verskillende tipes offergawes was deur God se volk gegee, soos sondoffers om op God se genade te reageer, of dankoffergawes vir die beskerming wat God gee en ook vir die seëninge van gesondheid, voorspoed en ondersteuning. Daar was ook offergawes vir die armes en offergawes om die huis van aanbidding te bou en in stand te hou.

Wanneer ons die omvang van God se gawes aan ons in oënskou neem, begin ons om te sien dat ons offergawes meer moet wees as om net die kerk se parkeerterrein met plaveisel te bedek of om koortogas te koop. Ons bring ons gawes na God om op wat Hy vir ons gedoen het te reageer, veral omdat Jesus sy lewe vir ons gegee het. “Ons het Hom lief, omdat Hy ons eerste liefgehad het” (I Johannes 4:19). Die kerk, of dit plaaslik of op konferensievlak of wêreldwyd is, gebruik dan ons gawes om God se saak te bevorder. Hierdie week gaan ons nagaan wat die Bybel oor offergawes as deel van ons hantering van God se saak op aarde, te sê het.

_*Bestudeer hierdie week se les ter voorbereiding vir Sabbat, 28 Januarie._