---
title:  God neem kennis van ons offergawes
date:  25/01/2023
---

`Lees Markus 12:41–44. Of ons ryk of nie ryk is nie, watter boodskap kan ons uit hierdie storie neem? Watter beginsel leer ons hieruit, en hoe kan ons dit op ons eie aanbiddingsondervinding toepas?`

Jesus en sy dissipels was in die tempel se binnehof waar die skatkiste gehou was, en Hy het gekyk hoe die tempelgangers hulle gawes gebring het. Hy was naby genoeg om te sien hoe ‘n weduwee twee koper muntstukke ingegooi het. Sy het alles wat sy gehad het, ingegooi.  “Maar Jesus het haar motief verstaan. Sy het geglo dat die tempeldiens ‘n instelling van God is, en sy was gretig om haar uiterste te doen om dit te ondersteun. Sy het gedoen wat sy kon, en haar daad sal tot in lengte van dae ‘n monument vir haar wees, en haar vreugde in alle ewigheid.  Haar hart het haar gawe vergesel; die waarde daarvan is nie volgens die koopkrag van die geldstukkies bereken nie, maar volgens die liefde teenoor God en die belangstelling in Sy werk wat tot die daad aanleiding gegee het.” — Ellen G. White, Raad oor Rentmeesterskap, bl. 175.

‘n Ander baie belangrike punt is dat hierdie die enigste gawe was wat ooit deur Jesus geprys was — ‘n gawe aan ‘n kerk wat Hom binnekort sou verwerp het, ‘n kerk wat in ‘n groot mate van sy roeping en opdrag afgewyk het.

`Lees Handelinge 10:1–4. Waarom het ‘n Romeinse hoofman oor honderd ‘n besoek van ‘n hemelse engel ontvang? Watter twee van sy handelinge was in die hemel raakgesien?`

Blykbaar word nie net ons gebede in die hemel gehoor nie, maar word ook die motief vir ons gawes aangeteken.  Die skrifgedeelte sê dat Cornelius baie vrygewig was.  “ ‘want waar julle skat is, daar sal julle hart ook wees’ ” (Matthéüs 6:21). Cornelius se hart was deel van sy gawes.  Hy was gereed om meer van Jesus te leer.  Gebed en almoese gaan baie nou saam en demonstreer ons liefde vir God en vir ons medemens — die twee groot beginsels van God se wet:  “ ‘Jy moet die HERE jou God liefhê uit jou hele hart en uit jou hele siel en uit jou hele krag en uit jou hele verstand;  en jou naaste soos jouself. ’” (Lukas 10:27). Die eerste word deur gebed geopenbaar, en die tweede deur die gee van aalmoese.