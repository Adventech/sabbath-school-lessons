---
title:  Soek eers
date:  12/01/2023
---

Van Jesus was dit gesê, “En die groot menigte het graag na Hom geluister” (Markus 12:37).

Die meeste mense in die groot skares wat Jesus gevolg het en na Hom geluister het, was gewone mense. Hulle was deel van die groepe wat teen die berghang gevoed was, en wat die bekende Bergrede gehoor het. Jesus het eintlik vir hulle gesê, Ek weet julle is besorgd oor julle gesinne om in hulle behoeftes te voorsien. Moenie oor daaglikse voedsel en water bekommerd wees nie, en oor klere wat julle mag nodig kry vir hitte en beskerming nie. Ek raai aan dat julle die volgende doen . . .

`Lees Matthéüs 6:25–33. Wat word hier belowe en wat word die mense aangeraai om te doen om die beloftes te laat waar word?`

Baie van die beloftes van God bevat elemente van ‘n tweeledige verbond. Dit wil sê, om die seëning te ontvang, moet ons ook ons kant bring.

`Lees Jesaja 26:3. Wat word ons gevra om te doen om God se vrede te ontvang?`

`Lees I Johannes 1:9. Wat sal Jesus doen as ons ons sondes bely?`

`Lees II Kronieke 7:14. Wat sluit God se aanbod hier in?`

Al hierdie verse en nog baie ander verwys na die belangrike feit dat hoewel God Almagtig is, hoewel Hy ons Skepper en Instandhouer is, en hoewel verlossing ‘n genadegawe is wat ons nie verdien nie, ons steeds ons deel in die drama van die groot stryd hier op aarde, moet doen. Deur die heilige gawe van ‘n vrye wil en vrye keuse te gebruik, moet ons kies om die ingewings van die Heilige Gees te volg en dit wat God wil hê ons moet doen, te gehoorsaam. Hoewel God aan ons seëninge en die lewe bied, kan ons in plaas daarvan vervloeking en die dood kies. Geen wonder God sê, “Kies dan die lewe, dat jy kan lewe, jy en jou nageslag”. (Deuteronómium 30:19).