---
title:  God se verbonde met ons
date:  07/01/2023
---

### Skrifverwysings vir hierdie week se studie
Matthéüs 10:22, Johannes 6:29, Deuteronómium 28:1–14, Spreuke 3:1–10, Maleági 3:7–11, Matthéüs 6:25–33.

> <p>Geheueteks</p>
> “ ‘As jy dan goed luister na die stem van die HERE jou God om sorgvuldig te hou al sy gebooie wat ek jou vandag beveel, dan sal die HERE jou God jou die hoogste stel bo al die nasies van die aarde. En al hierdie seëninge sal oor jou kom en jou inhaal as jy luister na die stem van die HERE jou God.’ ” (Deuteronómium 28:1,2).

Dit is verbasend dat God met ons verbonde (of kontrakte) aangegaan het.  Die meeste daarvan is tweesydig (bilateraal), wat beteken dat beide partye (God en die mens) elkeen hulle deel moet doen.  ‘n Voorbeeld van ‘n tweesydige verbond is:  “As jy doen wat jy moet doen, dan sal ek doen wat ek moet doen.” Of, “Ek sal dit doen as jy dat sal doen.”

‘n Minder bekende verbond is die eensydige verbond, die unilaterale verbond. “Ek sal die volgende doen al doen jy niks nie.”  ‘n Paar van God se verbonde met die mens is unilateraal. Byvoorbeeld, “ ‘ . . . want Hy laat sy son opgaan oor slegtes en goeies, en Hy laat [dit] reën op regverdiges en onregverdiges.’ ” (Matthéüs 5:45). Wat ons ook al doen of nie doen nie, ons kan op God vir sonskyn en reën vertrou. Na die vloed het God die mensdom en “al die diere van die aarde” belowe dat daar nooit weer ‘n vloed sou plaasvind om die hele aarde te oorstroom nie (lees Génesis 9:9–16), afgesien van hoe die mens in die toekoms sou optree. Hy het ook belowe: “ ‘Van nou af sal al die dae van die aarde, saaityd en oestyd, koue en hitte, somer en winter, dag en nag, nie ophou nie’ ” (Génesis 8:22). Die seisoene sal kom en gaan, maak nie saak wat ons doen nie.

Hierdie week gaan ons ‘n paar baie belangrike tweesydige verbonde tussen Goden sy volk bestudeer. Kom ons bid dat, deur die genade van God, ons “ons deel vandie ooreenkoms” sal nakom.

_*Bestudeer hierdie week se les ter voorbereiding vir Sabbat, 14 Januarie._