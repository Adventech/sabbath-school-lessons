---
title:  Vir verdere studie
date:  13/01/2023
---

“Terwyl God se volk in enige tydvak sy plan met blydskap gewilliglik uitgevoer het deur middel van sistematiese bydraes [tiendebetaling] en gawes en offergawes, het hulle tot die besef gekom dat die vasstaande belofte van voorspoed op al hulle arbeidsaamheid in verhouding gestaan het met hoe hulle God se vereistes nagekom het. As hulle dit wat God vereis het, erken het en aan sy vereistes voldoen het deur Hom met hulle materiële bydraes te vereer, was hulle skure oorvol. Maar as hulle God beroof het met tiendes en offergawes, het hulle tot die besef gekom dat hulle nie net by Hom gesteel het nie, maar ook by hulleself, want Hy het sy seëninge in verhouding met hulle offergawes aan Hom, beperk.” — Ellen G. White, Testimonies for the Church, deel 3, bl. 395, (vry vertaal).

Die Bybel is baie duidelik dat ons deur geloof alleen gered word, ‘n gawe van God se genade. Ons gehoorsaamheid aan God se gebooie is ons antwoord op God se genade; dit word nie verdien nie (om die waarheid te sê, as dit ‘n verdienste was, sou dit nie genade gewees het nie: lees Romeine 4:1–4).

Wanneer ons God se tweesydige verbond met ons insien, kan ons beide ons seëninge en ons verantwoordelikhede waarneem. Deur dit wat God aan ons bied te gehoorsaam, bevestig ons ons verhouding met Hom en, in ‘n groot mate, bepaal ons dan ons eie eindbestemming. Gehoorsaamheid – die gevolglike optrede en getrouheid van liefde — is die ware teken van dissipelskap. In plaas daarvan dat ons van gehoorsaamheid vrygestel word, is dit geloof en geloof alleen wat ons deelgenote van die genade van Christus maak, en wat ons dan in staat stel om God te gehoorsaam in dit wat Hy van ons vra.

**Vrae vir bespreking**:

`Dit was al gesê dat indien alle Adventiste getrou hulle tiendes sou betaal het, ons kerk meer as genoeg geld sou gehad het om vir alles te betaal wat nodig is om die boodskap te versprei. Wat doen jy met betrekking tot die betaling van tiendes en offergawes om die kerk te help om dít te doen waarvoor die kerk geroep is om te doen?`

`Dink nog meer oor hoe belangrik ons keuses en ons optredes in ons verhouding met God is.  Hoe kan ons die vraagstuk van werke en gehoorsaamheid (wat natuurlik tiendebetaling en goeie rentmeesterskap insluit), voor oë hou sonder om in die valstrik van wettiesheid verstrengel te raak?`

`Gesels oor die vraag aan die einde van  se studiegedeelte met betrekking tot al was of is ons getrou, ons nogtans swaar tye beleef.  Hoe kan ons dit verstaan wanneer dit gebeur, en hoe kan ons voorkom om mismoedig te voel wanneer dit gebeur?`