---
title:  Die opstandingshoop
date:   10/09/2019
---

Die Christen se wederkomshoop gaan nie net oor ’n blink toekoms nie. Vir die eerste Christene het die fisieke opstanding van Jesus die belofte oor sy wederkoms ’n tasbare werklikheid gemaak. As Hy dan uit die dood kan opstaan – waarvan hulle immers ooggetuies was – kan Hy sekerlik terugkeer om sy projek te volvoer, naamlik om sonde en die gevolge daarvan te verwyder, en dan die wêreld te vernuwe (lees 1 Kor. 15:22, 23). Vir die apostel Paulus was die opstanding die grondslag van die adventhoop. Hy was bereid om die geloofwaardigheid van sy ganse prediking op daardie triomfantelike oomblik in Jesus se lewe te wed: “En as Christus nie opgewek is nie, is julle geloof waardeloos” (1 Kor. 15:17, NAB). Bepeins ’n bietjie die apostel se woorde, en hoe belangrik Jesus se opstanding vir alles is waarop ons hoop. 

`Lees 1 Korinthiërs 15:12-19. Hoe kan ’n mens aan ’n nuuskierige ongelowige verduidelik waarom die opstandingswaarheid so deurlaggewend vir die hoop is wat ons koester?` 

Deur aanskoue is die dissipels getransformeer – hulle het die verrese Jesus met hul eie oë gesien. Soos ons reeds vasgestel het, stuur Jesus eers die dissipels uit om die goeie nuus oor die koninkryk te verkondig en om daardie koninkryk tot uitvoer te bring (lees Matt. 10:58) – maar dan word Jesus gekruisig. Hul moed is gebreek en hul hoop lê aan skerwe. Later ontvang hulle weer die groot opdrag (see Matt. 28:18-20), maar dié keer van ’n verrese Jesus, en met die krag van die uitgestorte Heilige Gees (see Hand. 2:1-4). Hierdie wending plaas hulle op ’n wêreldtransformerende paadjie, waarin hulle die koninkryk wat Jesus kom vestig het, uitleef. So word die eerste Christene dan bevry van die mag van, en vrees vir, die dood. Met groot dapperheid leef en verkondig hulle die verrese Jesus (lees byvoorbeeld 1 Kor. 15:30, 31). Neem in ag dat dieselfde kwaad wat die dood gebring het ook lyding, swaarkry, ongeregtigheid en armoede, asook onderdrukking in sy vele vorms veroorsaak – maar danksy Jesus en sy oorwinning oor die dood sal al hierdie dinge eendag tot ’n einde kom. “Die laaste vyand wat vernietig word, is die dood” (1 Kor. 15:26, OAB). 

`Uiteindelik kom elke liewe mense te sterwe, ongeag jou pogings tot naastediens. Wat leer ons uit hierdie wrede werklikheid oor die belangrikheid van evangelisasie, veral oor die verkondiging van die hoop wat slegs in die dood en opstanding van Jesus te vinde is?`