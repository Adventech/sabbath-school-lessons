---
title:  Uitlewing van die Adventhoop
date:   07/09/2019
---

### Leesverwysings vir hierdie week se studie
Lukas 18:1-8; Mattheus 24-25; 1 Korinthiërs 15:12-19; Klaagliedere. 8:14 en hfst. 12:13, 14; asook  Openbaring 21:1-5 en hfst. 22:1-5. 

> <p>Geheueteks</p> 
> “Daarom, liewe broers, wees standvastig, onwankelbaar, altyd oorvloedig in die werk van die Here, omdat julle weet dat julle inspanning in diens van die Here nie tevergeefs is nie” (1 Korintiërs 15:58, NAB). 

Jesus se aankondiging oor die koninkryk van God was: dit is hier. Dit is ’n teenswoordige werklikheid, waarvan ons nou reeds deel kan wees. Dit is ook die boodskap waarmee Hy sy dissipels uitgestuur het, en met die doel om deur prediking en naastediens – d.w.s. deur vrylik te gee omdat hulle vrylik ontvang het – God se koninkryk tot uitvoer te bring (lees Matt. 10:5-8).  Jesus het dit egter ook duidelik gemaak dat sy koninkryk anders as die res is, dat dit “nie van hierdie wêreld [is] nie” (Joh. 18:36, NAB). Ook dat dit nog nie ten volle gekom het nie. Die vleeswording, bediening, dood en opstanding van Jesus was inderdaad die inhuldiging van daardie koninkryk, hoewel Jesus vooruitgekyk het op ’n dag dat sy koninkryk al die koninkryke van hierdie wêreld sal vervang, ’n dag waarop God se heerskappy allesomvattend sal wees. Per definisie is Adventiste – diegene wat in afwagting op die wederkoms en hierdie volledige koninkryk leef – mense van hoop. Tog is hierdie hoop nie net vir ’n toekomstige, nuwe wêreld nie. Hoewel hoop ’n toekomsgerigte onderneming is, transformeer dit ook die hede, die teenswoordige. Dit is met hierdie hoop dat ons die teenswoordige beleef en ook met verwagting na die toekoms uitsien; en daarom beywer ons ons om nou reeds ’n verskil te maak, wat in pas is met hoe ons glo die wêreld eendag daar sal uitsien. 

_*Bestudeer hierdie week se les as voorbereiding vir Sabbat, 14 September._