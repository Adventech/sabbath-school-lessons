---
title:  Bediening in die Nuwe-Testamentiese Kerk
date:   24/08/2019
---

### Leesverwysings vir hierdie week se studie: 
Handelinge 2:42-47 en hfst. 4:32-37; Mattheus 25:38, 40; Handelinge 9:36; 2 Korinthiërs 8:7-15; Romeine. 12;  Jakobus 2:1-9. 

> <p>Geheueteks</p> 
> “Suiwer en onbevlekte godsdiens voor God ons Vader is dat ons weeskinders en weduwees in hulle swaarkry versorg, en dat ons nie toelaat dat die wêreld ons besmet nie” (Jak. 1:27, NLV). 

Jesus se groot opdrag aan sy dissipels (Matt. 28:18-20) is seker een van die bekendste skrifgedeeltes in die Bybel. Dit word dikwels as die gelowige se missieverklaring beskryf, en was en is die inspirasie vir menige sendingprojek en poging. Om die waarheid te sê, dit is die groot beweegrede vir pogings om die evangelie wêreldwyd te verkondig, met party sendelinge wat al ’n baie hoë prys vir daardie opoffering moes betaal.  Wat behels dié groot opdrag, volgens Jesus? Om dissipels van mense te maak, om hulle te doop, en om hulle te leer “om alles te onderhou wat Ek julle beveel het” (Matt. 28:20, NAB). Soos ons reeds gesien het, het daardie dinge wat Jesus ons beveel het om te doen, grotendeels met die versorging van die behoeftiges te make, en ook met dié wat seerkry en dié wat nie na hulself kan omsien nie. Hou dus in gedagte dat Jesus se opdrag aan sy eerste dissipels nie eintlik ’n nuwe een was nie, nie ’n kennismaking met, of belewenis van, ’n splinternuwe stel instruksies nie. Nee, dit was inderwaarheid ’n voortsetting van die werk waartoe Jesus Self geroepe was. Dit is dan hoekom hierdie sy van Jesus se leer so duidelik in die lewens van die vroeg-Christelike kerk, as deel van hul uitleef van die groot opdrag, te siene was. 

_*Bestudeer hierdie week se les as voorbereiding vir Sabbat, 31 Augustus._