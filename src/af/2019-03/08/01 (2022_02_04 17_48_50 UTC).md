---
title:  “Die geringste van hulle”
date:   17/08/2019
---

### Leesverwysings vir hierdie week se studie: 
Mattheus 5:2-16 en verse 38-48; Romeine 12:20, 21; Lukas 16:19-31 en hfst. 12:13-21; asook Mattheus 25:31-46. 

> <p>Geheueteks</p> 
> “En die Koning sal antwoord en vir hulle sê: Voorwaar Ek sê vir julle, vir sover julle dit gedoen het aan een van die geringstes van hierdie broeders van My, het julle dit aan My gedoen” (Mattheus 25:40, OAB). 

Jesus het ’n medemens-gerigte lewe gelei, waarin Hy veral dié wat seerkry beleef het of dié wat verlore was, gehelp het. Dat Jesus moontlik baie oor naastediens te sê het, is ’n mens dus te wagte. Dit is dan ook die geval. Jesus se leer is prakties, en fokus op die vraag: wat beteken dit om ’n volgeling van God te wees? Derhalwe sien ’n mens dat Jesus ons in woord en daad tot regverdigheid, goedhartigheid en barmhartigheid aanspoor – die tipe dinge wat Hy Self ook op aarde gedoen het. As ons sy voorbeeld wil volg, sal ons net soos Hy naastediens verrig. 

Jesus het ook oor die koninkryk van die hemel gepraat. In Jesus se beskrywing is daardie koninkryk ’n werklikheid, een waarvan ons nou reeds deel kan wees. Dit is ’n lewenswyse wat met ’n ander stel prioriteite en waardes as dié van aardse koninkryke werk. Jesus se leer bied ons ’n bloudruk van die koninkryk van die hemel; en lê onder andere sterk klem op hoe ons die Here moet dien, en hoe ons deur daardie diens ook by ander aansluiting vind. In Jesus se leer ontdek ’n mens ook dat naastediens – d.w.s. om in ander se behoeftes te voorsien en by opheffingswerk betrokke te wees – een van die maniere is om jou diens direk aan die Here te bied. 

_*Bestudeer hierdie week se les as voorbereiding vir Sabbat, 24 Augustus._