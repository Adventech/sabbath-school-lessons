---
title:  ’n Gemeenskap wat dien
date:   21/09/2019
---

### Leesverwysings vir hierdie week se studie: 
2 Korinthiërs 2:14-16, Eksodus 32:1-14, 1 Petrus 2:12, Filippense 2:15, Efesiërs 2:19, Hebreërs 10:23-25. 

> <p>Geheueteks</p> 
> “Laat ons styf vashou aan die hoop wat ons bely, want God is getrou: Hy doen wat Hy beloof het. Laat ons ook na mekaar omsien deur mekaar aan te spoor tot liefde en goeie dade” (Hebreërs 10:23 en 24, NAB). 

In ons pogings om die Christelike sending te volvoer, moet ons nie die kerk se potensiaal as ’n georganiseerde geloofsgemeenskap onderskat nie. Soos ons reeds vasgestel het, staar ’n mens bepaalde uitdagings in die gesig sodra jy onreg en armoede probeer aanspreek. Deur egter as medegelowiges en as ’n geloofsgemeenskap saam te staan en te werk, kan ons die mense om ons tot seën wees.  In hierdie saamstaanpoging kom gemeentes egter gou in die versoeking om by die bestuursake van die kerk vas te haak, en dan vergeet hulle dat diens en diensbaarheid ons Godgegewe bestaansrede is. As ’n kerkliggaam behoort ons nie die lyding, swaarkry en euwels om ons te ignoreer nie. Christus het dit nie gedoen nie en daarom behoort ons dit ook nie te doen nie. Ons moet getrou aan ons mandaat bly – naamlik om die evangelie te verkondig. Daarmee saam moet ons ook ten bate van diegene wat onderdruk word, dié wat hongerly en nie klere het nie, asook die weerloses werk. 

Tesame as ’n kerkgemeenskap en ’n kerkgenootskap, is ons die liggaam van Christus (lees 1 Kor. 12:12-20). Derhalwe moet ons wandel soos Jesus gewandel het, en uitreik soos Hy uitgereik het. In vandag se wêreld moet ons ander dien – met Jesus se hande, voete en stem, en met sy hart. 

_*Bestudeer hierdie week se les as voorbereiding vir Sabbat, 28 September._