---
title:  Vir verdere studie
date:  09/09/2022
---

Lees Ellen G. White se “The Anointing of David” (bl. 637-642, Patriarchs and Prophets).

“God se plan vir ons vereis dalk dat ’n mens moet wag, en dit kan werklik soos ’n vuurdoop voel. Nietemin kan ons geduld in sulke tye aanleer, namate ons ons oë op die here gevestig hou en vertrou dat Hy aktief [by elkeen betrokke] is. Daar is baie redes hoekom ’n mens moet wag. Tog het elkeen ten doel om die Here se plan vir ons en vir sy koninkryk te verwesenlik. Om egter voortvarend te wees en nie op God te wag nie, kan uiters nadelig wees. Om, daarenteen, ’n houding van vertroue in te neem en ’n mens se vreugde in die Here te vind hou weer heelwat voordele in.

Die Here meet en pas elke beproewing.

“Ek kan nie verstaan wat God se doel met my beproewings is nie. Tog weet Hy wat die beste vir my is. Daarom wy ek my – liggaam, siel en gees – aan Hom wat die getroue Skeppergod is. ‘Ek weet op wie ek vertrou, en ek is daarvan oortuig dat Hy magtig is om wat Hy aan my toevertrou het, tot op die dag dat Hy weer kom, in stand te hou’ (2 Tim. 1:12, NAB). As ons ons geestelik opvoed; onsself oplei om meer geloof aan die dag te lê, om meer liefde en geduld te hê, en ’n meer volmaakte vertroue in ons hemelse Vader te hê; weet ek sommer, sal ons toenemend groter vrede en geluk te midde van daaglikse konflik en krisis smaak.

“Om jou te sit en bekommer totdat jy nie meer in die arms van Jesus is nie – dít behaag nie die Here nie. Waaraan die gelowige wel ’n groot behoefte het, is om met ’n stille gees en ’n wakende oog te wag. Ons redeneer [ongelukkig] soos volg: ‘Ek moet eers reg voel, dan weet ek dat ek op die regte spoor is.’ So kyk ons knaend inwaarts, [na die wêreld van emosies], op soek na ’n innerlike teken wat [veronderstel is om] by ons omstandighede te pas. Geloof, en nie gevoelens nie, behoort egter ons maatstaf te wees” (Ellen G. White, Selected Messages, vol. 2, bl. 242).

**Vrae vir bespreking**:

`➊ “Die Here meet en pas elke beproewing,” sê Ellen White. Wat beteken dit? Hoe kan hierdie wete ’n mens help wanneer jy wag?  `

`➋ Vra vrywilligers om hul eie ervarings m.b.t. geduldig wag met die klas te deel. Hier is die vrae waarop deelnemers in hul getuienisse kan let: wat was my vrese en vreugdes? Hoe het ek my betrokke uitdaging die hoof gebied? Wat het ek uit my wagtyd geleer? Op watter bybelbeloftes het ek my in daardie tyd beroep?`

`➌ Dink aan persone wat hulself in ’n smeltkroes bevind terwyl hulle wag dat dinge op die Goddelik-bestemde tyd gebeur. Wat kan julle as ’n klas (of as ’n gemeente) doen om diesulkes by te staan? `

`➍ Watter rol speel gebed in die aankweek van geduld? Is daar persone vir wie jy voorbidding kan doen sodat die Heilige Gees geduld in hul harte sal aankweek? `