---
title:  '’n Gids vir die geloofspad: die Herder'
date:  26/06/2022
---

> <p></p>
> “Die Here is my herder; niks sal my ontbreek nie” (Ps. 23:1, OAB).

’n Aantal kinders is gevra om ’n prentjie van God te teken. Der laaste prentjie het êrens ’n hartjie in gehad. Toe daar na ’n rede vir dié hartjies gevra word, is almal dit eens: want God is liefde. Die antwoord is inderdaad só eenvoudig, ja.

In die sorgvrye wêreld van die kind is dit maklik om ’n goeie dunk van God en sy planne te hê. ’n Mens word egter ouer. Jy kry met die lewe se stampe en stote te doen, en dan verander sommige se siening oor God. Tog is dit natuurlik nie God wat verander het nie (Heb. 13:8, Jak. 1:17), maar die mens.

Neem in ag dat die mense van die Ou Testament ’n landelike bestaan gevoer het; derhalwe gebruik Psalm 23 die wakende herder as beeld, ten einde God se versorging van sy kinders beskryf. Hierdie versinnebeelding van God word beide in die Ou en Nuwe Testament gebruik. Dit is so ’n aangrypende en tydlose beeld. Voordat ons egter hierdie psalm bekyk kan ons eers flussies deur die Bybel gaan, en kyk hoe ander bybelskrywers die werk en karakter van die Herder beskryf.

**Wat leer ’n mens aangaande die Herder uit die volgende teksverse?**

`Jes. 40:11`

`Jer. 23:3, 4`

`Eseg. 34:12`

`Joh. 10:14-16`

`1 Pet. 2:25`

**Kom ons bekyk nou Psalm 23. Watter handelinge toon dat die Herder na sy kudde omsien?**

`Psalm 23:2`

`Psalm 23:3`

`Psalm 23:4`

`Psalm 23:5`

`Psalm 23:6`

`Vanuit die hemel kyk God op so ’n tederlike manier na jou en my. Wat beteken hierdie wete vir jou? Vir party mense is die lewe ’n opdraande stryd (ongeag die presiese aard van hul probleme), met die gevolg dat hulle ’n verwronge idee oor die karakter van God het. Hoe kan ’n mens nou hierdie beeld (van God as ’n wakende Herder) gebruik om diesulkes tot nuwe insigte te bring?`