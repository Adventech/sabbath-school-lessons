---
title:  ’n Lewe van lof
date:  23/08/2022
---

Om die Here te prys is nie iets wat die mens vanselfsprekend of altyd willekeurig doen nie, selfs nie eers in goeie omstandighede nie. Dink net wat die kanse in tye van teëspoed is? Tog is dit wat ons aangesê word om te doen. Lofprysing is iets wat ’n mens moet oefen om te doen, totdat dit verander van iets wat net op ’n bepaalde tydstip gedoen word tot ’n atmosfeer waarin jy voortdurend leef. Lofprysing behoortlik nie eintlik ’n bepaalde, afgebakende handeling te wees nie, maar ’n lewenswyse.

`Lees Psalm 145. Watter redes gee Dawid hier waarom hy die Here loof? Die woorde van hierdie psalm behoort ook jou eie te wees. Op watter maniere kan jy dit jou eie maak?`

Die beroemde Britse prediker Charles Haddon Spurgeon het ’n boek getiteld The Practice of Praise geskryf. Dit is gebaseer op vers 7 van vandag se psalm. Met hierdie kort versie vestig Spurgeon ons aandag op drie belangrike dinge ten einde lofprysing in die gelowige se lewe te ontwikkel.

1. Lofprysing word beoefen deur om jou te kyk. As ’n mens nie om jou kyk en die grootsheid van God raaksien nie, sal jy geen rede vind om die Here te loof nie. Bekyk die Godgegewe wêreld en let op enigiets wat prysenswaardig is, soos die prag van die natuur. Bekyk ook die godsdienstige sfeer. Wat sien jy daar wat prysenswaardig is? Wat van die ontluikende geloof in ’n jong Christen?

2. Lofprysing word beoefen deur te onthou wat jy gesien het. As ’n mens in ’n atmosfeer van lofprysing wil leef moet jy kan onthou waarom jy dit doen. Let op al die wonderbare dinge oor die Here en vra jou af: “Hoe moet ek maak om hierdie dinge te onthou, sodat ek nie van die goedheid van die Here, asook die waarheid aangaande Hom, begin vergeet nie?” (Dink hier aan dinge soos nuwe rituele en simbole om jou aan sy goedheid te herinner.)

3. Lofprysing word beoefen deur daaroor te praat. Lofprysing is nie iets wat net in die kop bly nie. ’n Mens moet daaraan uiting gee sodat diegene met wie jy interaksie het daarvan te hore kan kom. Kan jy aan enige redes dink om die Here mondelings te loof? Watter uitwerking sal verbale lofprysing hê, en op wie sal dit ’n uitwerking hê?

`Neem ’n pen en papier, en werk dan stelselmatig en op jou tyd deur dié drie punte. Wat kan jy doen om lofprysing ’n gewoonte in jou lewe te maak?`