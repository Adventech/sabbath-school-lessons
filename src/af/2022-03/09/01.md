---
title:  ’n Lewe van lofprysing
date:  20/08/2022
---

### Skrifverwysings vir hierdie week se studie
Filippense 4:4-7, Josua 5:13 tot 6:20, Psalm 145, Handelinge 16:16-34, 2 Kronieke 20:1-30.

> <p>Geheueteks</p>
> “Verbly julle altyd in die Here; ek herhaal: Verbly julle!” (Filippense 4:4, OAB).

Dit is altyd maklik om ’n mens in tye van blydskap in die Here te verbly. Wanneer jy egter die wind van voor kry – wanneer jy jou in die slegste situasie denkbaar bevind, wanneer die smeltkroes van beproewing ongemaklik warm begin raak – dan is dit nie so maklik nie. Tog is dit juis in daardie oomblikke wat ’n mens, meer as ooit tevore, die Here moet prys. Waarom? – omdat lofprysing ’n hulpmiddel vir die behoud van jou geloof is.

Lofprysing kan inderdaad transformasie in ons donkerste oomblikke bring. Die beproewing waarmee ’n mens te kampe het bly nietemin ’n werklikheid. So, die verandering wat lofprysing bring is ’n verandering van die individu, en van die persone om hom of haar, ’n tipe transformasie wat die gelowige help om uitdagings die hoof te bied.

Lofprysing is geloof in praktyk. Dit is nie eintlik eie aan die mens nie, maar wanneer ’n mens dit gereeld beoefen kom die lof naderhand vanselfsprekend, en is by magte om bekering en oorwinning te bring.

**Die les met ’n oogopslag**: Wat is lofprysing? Waarom is dit so ’n kragtige wapen van die Gees in tye van teëspoed? Hoe kan lofprysing die gelowige, asook die situasie waarmee hy of sy te kampe het, transformeer?

_Bestudeer hierdie week se les ter voorbereiding vir Sabbat, 27 Augustus._