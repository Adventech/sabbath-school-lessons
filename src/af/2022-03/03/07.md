---
title:  Vir verdere studie
date:  15/07/2022
---

Lees Ellen G. White se “The Exodus” (bl. 281-290) en “From the Red Sea to Sinai” (bl. 291-302, beide in Patriarchs and Prophets), asook “The Temptation” (bl. 114-123, The Desire of Ages).

“In Ou-Testamentiese tye het die Here sy volk na Refidim gelei. Net so besluit Hy dalk ook om ons daarheen te neem, ten einde ons lojaliteit te toets. Hy bring ons nie altyd by aangename plekke uit nie. Indien Hy dit sou doen, sal ons in selfgenoegsaamheid verval en vergeet dat ons hulp van Bo kom. Hy begeer om Homself aan ons bekend te maak, en om ons attent te maak op die oorvloedige middele wat ons tot ons beskikking het. Hy laat ook toe dat beproewings en teleurstellings oor ons pad kom sodat ons ons hulpeloosheid kan besef. So leer ons om op Hóm aangewese te wees. Hy kan [immers] ’n koel waterstroompie uit klipharde rots laat vloei. Totdat ons van aangesig tot aangesig met God kom, wanneer ons met dieselfde oë as Hy sal kyk, sal ons nooit weet hoeveel laste Hy vir ons gedra het nie; ook nie hoeveel laste Hy gretig was om vir ons te dra nie, as ons net, in kinderlike geloof, dit aan Hom wou gee” (Ellen G. White, “Rephidim,” Advent Review and Sabbath Herald, 7 April 1903).

**Vrae vir bespreking**:

`➊ Ons praat dikwels van versoeking as iets waarmee die individu te kampe het, wat natuurlik reg is. Terselfdertyd kan ’n mens vra: is daar enige versoekings waarteen die groep moet waak, groepe soos die kerkgenootskap of ’n gemeente? Indien wel, noem ’n paar voorbeelde.`

`➋ Verneem tydens klastyd of enigeen bereid is om hul persoonlike getuienis, oor die “onaangename plekke” waarheen God hulle geneem het, met die klas te deel. Waarom was daardie ervarings so onaangenaam? Ook: sal hulle nou daardie ervarings in ’n ander lig sien, indien hulle dit kon oor hê?`

`➌ Ons almal verstaan die beginsel waarvolgens God toelaat dat gelowiges deur vuurdoop en smeltkroes gelouter en verfyn word. Hoe gemaak wanneer daar geen klinkklare les uit ’n bepaalde beproewing te put is nie, wanneer iemand byvoorbeeld verongeluk en dus opslag dood is? Probeer koppe bymekaarsit en met moontlike antwoorde vorendag kom.`

`➍ Ruim tyd in sodat lede vir mekaar tydens klastyd kan bid, om vir die nodige krag te vra sodat elkeen sy of haar beproewings kan verdra en sal volhard in die geloof.`

`➎ Weet die klas van enigeen wat ná ’n bepaalde beproewing die pad heeltemal byster geraak het? Bespreek tydens klastyd hoe julle daardie persoon op ’n tasbare wyse na die Here kan terug lei?`