---
title:  Soos ’n voël in ’n kou
date:  09/07/2022
---

### Skrifverwysings vir hierdie week se studie
Eksodus 14 asook hfst. 15:22-27 en 17:1-7, Spreuke 3, Lukas 4:1-13, 1 Petrus 1:6-9.

> <p>Geheueteks</p>
> “Hieroor kan julle baie bly wees, al moet die baie beproewings julle vir ’n rukkie laat swaarkry” (1 Petrus 1:6, NLV).

“In die volle daglig, met al die ander klanke en stemme om hom, sal ’n kouvoël nie die liedjie leer sing wat sy baas hom wil leer nie. Hy onthou dalk ’n grepie hier en vang ’n trilling daar; maar die klanke wat hy voortbring word nooit ’n samehangende, herkenbare wysie nie. Dan gooi die baas maar ’n lappie oor die hok, sodat die voëltjie sy aandag net by die liedjie wat hy moet leer, kan bepaal. Daar in die donkerte probeer hy dan herhaaldelik om die liedjie te sing, totdat hy op ’n die wysie nootvas sing. Dan eers kan die voëltjie uit die donkerte gebring word, uiteindelik in staat om sy liedjie in die daglig te sing. Dit is ook hoe die Here met sy kinders te werk gaan. Daar is ’n lied wat ons by Hom moet leer sing. Wanneer ’n mens dit in die nagdonkerte van teëspoed geleer sing het, kan jy dit altyd [in tye van voorspoed] herhaal” (Ellen G. White, The Ministry of Healing, bl. 472).

Let op die volgende feit: die een wat die voëltjie in die donker tye deurdra, is die baas.

Dit is maklik om te verstaan dat Satan pyn veroorsaak; maar kan dit wees dat God self die gelowige deur die vuurdope van die lewe lei, dat Hy te midde van die gevolglike verwarring en seerkry inderdaad betrokke is?

**Die les met ’n oogopslag**: Kan jy aan enige voorbeelde uit die Bybel dink waar die Here dit so bewerk het dat mense beproewinge deurmaak, met die wete dat dit daardie bybelfiguur (bybelfigure) pyn sou besorg? Watter nuwe lewensliedere wou die Here hulle sodoende leer sing?

_Bestudeer hierdie week se les ter voorbereiding vir Sabbat, 16 Julie._