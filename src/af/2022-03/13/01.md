---
title:  Die Verlosser se vuurdoop
date:  17/09/2022
---

### Skrifverwysings vir hierdie week se studie
Lukas 2:7 & verse 22-24, Matteus 2:1-18, Johohannes 8:58-59, Lukas 22:41-44, Lukas 27:51 & 52, Romeine 6:23, Titus. 1:2.

> <p>Geheueteks</p>
> “Teen drie-uur het Jesus hard uitgeroep: ‘Eli, Eli, lemá sabagtani?’ Dit is: My God, my God, waarom het U My verlaat?” (Matteus 27:46, NAB).

Sodra ’n mens die kwessie oor lyding aanroer, ontstaan die vraag altyd: hoe het sonde en lyding ontstaan? Danksy die Woord van God kan ons hierdie vrae behoorlik beantwoord: dit het ontstaan omdat vrygeskape wesens hul Godgegewe vryheid misbruik het. Dit lei tot ’n verdere vraag: het God vooraf geweet dat hulle tot ’n val sou kom? Ja, maar duidelik het hy gedink dat dit, soos die fantasieskrywer C. S. Lewis dit in Engels stel, “worth the risk” was. [In Afrikaans kan ’n mens dalk sê: wie nie waag nie, kan nie wen nie.]

Wie het egter hier gewen? Vir wie was hierdie waagstuk die moeite werd – vir ons hier op aarde, of vir God in die hemel? Tog is dit nie die een of die ander nie. Nee, die vryheid van al sy intelligente skepsels was vir Hom so kosbaar dat Hy ons liewers nie daardie vryheid wou ontsê nie, en daarom kies Hy toe om eerder Self die spit af te byt – Hý sal die lyding wat die misbruik van daardie vryheid meegebring het, op Homself neem. Ons sien inderdaad daardie lyding in die lewe en dood van Jesus. Hy wat fisiek as ’n mens gely het, het sodoende ’n liefdesband tussen hemel en aarde gesmee – ’n band wat vir ewig sal hou.

**Die les met ’n oogopslag**: Watter lyding moes Jesus ter wille van ons deurmaak? Wat kan ons uit sy lyding leer?

_Bestudeer hierdie week se les ter voorbereiding vir Sabbat, 24 September._