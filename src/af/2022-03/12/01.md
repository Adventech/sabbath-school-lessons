---
title:  Sterwend soos ’n saadjie
date:  10/09/2022
---

### Skrifverwysings vir hierdie week se studie
Filippense 2:5-9, Romeine 12:1 & 2, 1 Samuel 2:12 tot hfst. 3:18, 1 Samuel 13:1-14, Sagaria 4:1-14.

> <p>Geheueteks</p>
> “Ek verseker julle, as ’n graankorrel nie in die grond val en sterf nie, bly hy net op sy eie bestaan; maar as hy sterf, lewer hy ’n groot opbrengs” (Joh. 12:24, NLV).

Die prentjie wat Jesus hier skets – van ’n graankorrel wat sterf – is ’n fassinerende analogie van ons onderwerping aan die wil van God. Ten eerste is daar die feit dat die saadkorrel val. Die saadjie wat uit die koringaar val het geen beheer oor hoe of waar dit op die grond land nie. Dit het geen beheer oor die grond wat dit alkante omring en daar hou nie.

Ten tweede is daar die wag-gedeelte. Terwyl die koringkorrel in die grond lê weet dit nie wat die toekoms gaan bring nie. Die saadjie het geen “verbeelding” om dit mee uit te werk nie, want dit is bloot ’n graankorrel.

Ten derde is daar die doodgaan-gedeelte. Die gemaklike lewe van die saadjie moet tot ’n einde kom, anders kan dit gewis nie ’n koringplant word nie. So moet die graankorrel dan “sterwe” – m.a.w. dít wat hy voorheen was moet prysgegee word, sodat dit van saadjie tot saadgewende plant getransformeer kan word.

**Die les met ’n oogopslag**: Ons weet dat God se wil die beste vir ons is. Waarom sukkel ’n mens dan so om dit te aanvaar? Watter voorbeeld van onderwerping aan God het Jesus ons nagelaat? Hoe kan die analogie van die koringkorrel op jou lewe toegepas word?

_Bestudeer hierdie week se les as voorbereiding vir Sabbat, 17 September._