---
title:  Ingespan met die krag wat God gee
date:  30/07/2022
---

### Skrifverwysings vir hierdie week se studie
Johannes 16:5-15, Kolossense 1:28 & 29, 1 Petrus 1:13, Matteus 5:29, Genesis 32.

> <p>Geheueteks</p>
> “Daarvoor span ek my ook in en beywer ek my met die krag wat Hy gee en wat kragtig in my werk” (Kolossense 1:29, NAB).

’n Man en vrou was die gaste op ’n kletsprogram. Albei het ’n kind gehad wat vermoor is. Die vrou se seun is 20 jaar gelede om die lewe gebring. Sy was nog net so woedend en bitter as toe dit gebeur het. Die ander gas, die man, was heeltemal anders. Sy dogter is ’n paar jaar gelede deur terroriste vermoor. Hy het baie oor vergifnis gepraat, dat hy sy dogter se moordenaars vergewe het en hoe hy sodoende sy seerkry oorwin het. Ten spyte van die vreeslike pyn wat hy moes deurmaak, is hy ’n sprekende voorbeeld van hoe die Here, te midde van die diepste donkerte, heling in ’n mens se lewe kan bring.

Hoe is dit dat twee persone so verskillend op dieselfde trauma reageer? Waarom beleef die Christen ’n geestelike transformasie – ’n transformasie wat ’n meer volwasse gelowige vanuit vuurdoop en smeltkroes te voorskyn bring – in plaas daarvan dat daardie beproewing hom of haar totaal oorweldig en verwoes?

**Die les met ’n oogopslag**: Wat is die rol van wil en wilskrag in die gelowige se stryd teen sonde en die eie-ek? Sommige mense laat toe dat emosies die oorhand kry wanneer hulle besluite moet neem. Hoe waak ’n mens daarteen? Waarom behoort jy liewers te volhard in die vuurdoop-stryd, en nie tou op te gee nie?

_Bestudeer hierdie week se les ter voorbereiding vir Sabbat, 6 Augustus._