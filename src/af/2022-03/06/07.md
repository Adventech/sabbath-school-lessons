---
title:  Vir verdere studie
date:  05/08/2022
---

Lees Ellen G. White se “The Night of Wrestling” (bl. 195-203, Patriarchs and Prophets) en “Consecration” (bl. 43-48, Steps to Christ).

“Hierdie wil van die mens, wat so ’n belangrike rol in ons karakter speel, is met die sondeval onder Satan se beheer geplaas. Sedertdien is die duiwel werksaam in die mens, besig om ons wil tot sy eie voordeel in te span, tot die ellende en algehele verwoesting van die mens” (Ellen G. White, Testimonies for the Church, vol. 5, bl. 515).

“Ten einde God se hulp te ontvang, moet ons ons swakhede en tekortkominge besef. Die menslike verstand moet ingespan word ten gunste van die groot verandering wat in ons teweeggebring moet word. Ons moet erns maak met gebed, daarin volhard. Ons moet tot daadwerklike moeite aangespoor word. Swak gewoontes en aanwendsels, dié moet afgeskud word. Slegs deur vasbeslote pogings tot die regstel van hierdie foute, en deur by die regte beginsels te hou, kan die oorwinning behaal word. Baie min behaal [egter] die sukses wat wel binne hulle bereik is. Hulle wag dat God dié dinge vir hulle moet doen, dit terwyl Hy hulle die vermoë geskenk het om dit self te doen. Elkeen wat ’n nuttige geloofslewe wil lei moet die vuurdoop van verstandelike toetsing en morele dissiplinering deurmaak, en niks minder nie. Diesulkes sal die Here bystaan – deur sy bomenslike wil met die pogings van die mens te verenig” (Ellen G. White, Patriarchs and Prophets, bl. 248).

**Vrae vir bespreking**:

`➊ “Hierdie wil van die mens, wat so ’n belangrike rol in ons karakter speel, is met die sondeval onder Satan se beheer geplaas.” So skryf Ellen G. White. In hoe ’n mate besef ons eerstehands dat dit inderdaad die geval is? Hoe kan ons, deur te fokus op Jesus se karakter, ons gevallenheid beter besef, en ook besef hoe groot God se genade teenoor die mens in werklikheid is?`

`➋ Lees die verhaal oor Jesus in Getsemane (Matt. 26:36-42). Vergelyk Jesus se gevoelens en begeertes, enersyds, met die wil van God, andersyds? Wat leer ’n mens hier uit Jesus se voorbeeld?`

`➌ Bespreek die volgende as ’n klas: pertinente dinge in jou eie kultuur wat die gelowige se verstandelike beskermingsmeganismes afbreek en ’n mens dus meer kwesbaar vir Satan se aanvalle laat. Hoe kan jy hierdie gevare onder ander lidmate se aandag bring, en ook diegene bystaan wat hulp in dié verband benodig?`

`➍ Dink aan iemand in die gemeente wat lanklaas gesig gewys het, wat dit dalk nou oorweeg om op te gee of wat reeds opgegee het? Wat kan die gemeente gesamentlik doen om daardie persoon tot volharding aan te spoor, om Jesus nie te laat los nie? Op watter praktiese maniere kan jy daardie persoon bystaan?`