---
title:  Vir verdere studie
date:  12/08/2022
---

Lees Ellen G. White se “The School of the Hereafter” (bl. 301-309, Education) en “Help in Daily Living (bl. 470 & 471, The Ministry of Healing).

“Ons almal het al tye van groot teleurstelling en algehele mismoed beleef, dae wanneer smart ’n mens oorval; wanneer dit moeilik is om aan te hou glo dat God die gewer van goeie gawes aan sy aardse kinders is; wanneer probleme die gemoed teister, soveel so dat jy byna nie meer kans sien vir die lewe nie. Dit is in sulke tye dat talle opgee met die Here, en hulle in die slawerny van vertwyfeling en in die ballingskap van ongeloof gebring word. As ons in sulke tye nog net geestelike insig aan die dag kon lê, die betekenis van God se bestiering kon verstaan, sou ons kon sien hoedat engele probeer ingryp sodat ons nie deur ons eie toedoen die pad byster raak nie; sal ons sien hoedat hulle ons voete op vaster grond probeer stel, op ’n plek wat sterker as die heuwels staan. Wanneer dít gebeur sal ’n nuwe geloof en ’n nuwe lewe in ons binneste posvat” (Ellen G. White, Prophets and Kings, bl. 162).

**Vrae vir bespreking**:

`➊ Ellen G. White skryf dat “ons almal… al tye van groot teleurstelling en algehele mismoed beleef” het. Dit laat ’n mens wonder: sien ons mekaar te midde van ons swaarkry raak? Hoe kan elkeen van ons uit ons eie bittere teleurstellings leer, sodat ons inderdaad “gesante van hoop” vir mekaar kan wees?`

`➋ Let op elkeen se antwoord op  se slotvraag. Bespreek dit in klastyd. Watter verskil het dit in jou lewe gemaak, deur die realiteit van God se nabyheid altyd voor oë te hou? `

`➌ Lees stapsgewys deur die onderskeie afdelings van Job 38-41. Doen dit hardop in klastyd. Watter indruk laat dit by ’n mens oor God? Hoe put jy hoop en aanmoediging daaruit? Hoe pas die Sabbat by hierdie prentjie in? Hoe help hierdie uitbeelding van God ’n mens om sy aard en wese voor oë te hou?`

`➍ Hoop wat werklik transformeer kom van Bo. Dit beteken dat ons as gelowiges vir mekaar kan bid en kan vra dat die Here aan elkeen hoop sal skenk. Ruim tyd in om te bid vir diegene wie se hoop besonder wankelmoedig is, sodat hul hoop vernuwe kan word. Wat kan ’n mens, bowenal, vir diegene doen wat oënskynlik vergeefs spook om hoop te vind?`

`➎ Vra vrywilligers om die volgende met die klas te deel: ’n tyd toe wanhoop en beproewing hulle sovêr gebring het om geloof en hoop te laat vaar. Wat was die keerpunt in daardie persone se afwaartse paadjie? Wat kan ons met mekaar deel wat ons as gelowiges deur tye van vertwyfeling en wanhoop kan help?`