---
title:  Onuitwisbare Hoop
date:  06/08/2022
---

### Skrifverwysings vir hierdie week se studie
Habakkuk 1:1-4, Job hfst. 38-41, Jesaja 41:8-14, Jeremia 29:1-10, Hebreërs

12:1-13.

> <p>Geheueteks</p>
> “En dié hoop beskaam nie, want God het sy liefde in ons harte uitgestort deur die Heilige Gees wat Hy aan ons gegee het” (Romeine 5:5, NAB).

In die kerk, omring deur positiewe gesigte, is dit so maklik om oor hoop te sing en praat. Wanneer ’n mens jou egter reg in die middel van ’n vuurdoop bevind blyk hoop heelwat meer uitdagend te wees. Met die lewe wat oraloor druk, begin ’n mens alles te bevraagteken, veral die wysheid van God.

Vir een van sy fantasieverhale het die skrywer C. S. Lewis ’n leeu-karakter genaamd Aslan geskep. In ’n stadium wil ’n ander karakter dié Aslan ontmoet. Aangesien Aslan ’n leeu is, wil die betrokke karakter eers hoor of hy gevaarlik is. Op dié ontvang hy toe die antwoord: Aslan is gevaarlik, “maar hy is [ook] goed.”		Ons verstaan nie altyd die Here nie. Sy optrede blyk onvoorspelbaar te wees. Nietemin beteken dit nie dat die Here teen ons is nie. Dit beteken bloot dat ons die Here nog nie ten volle verstaan nie. Tog is daar dikwels ’n innerlike stryd by gelowiges: ons spook met die siening dat gemoedsrus, geloofsekerheid en hoop slegs moontlik is as ’n mens God kan verstaan en as Hy voorspelbaar is. Ons insiens moet die Here nie “gevaarlik” wees nie – m.a.w. alles omtrent Hom moet “veilig” wees. Hierdie sienswyse is egter ’n resep vir teleurstelling.

**Die les met ’n oogopslag**: Hoe help ons begrip van God se karakter ’n mens om hoop te midde van smeltkroes en vuurdoop te behou?

_Bestudeer hierdie week se les ter voorbereiding vir Sabbat, 13 Augustus._