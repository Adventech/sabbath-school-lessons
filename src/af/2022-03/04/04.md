---
title:  Jesus se laaste woorde
date:  19/07/2022
---

Jesus was in Jerusalem, sy kruisiging op hande. In die Evangelie volgens Matteus gebruik Hy sy laaste uur voor Pasga om gelykenisse aan sy dissipels te vertel, o.a. dié oor die tien maagde, en die bokke en skape. Hierdie stories het te doen met die wyse waarop die ware gelowige in afwagting op die wederkoms moet leef. So in die hedendaagse wêreld – ’n tydvak wat wemel van die tekens dat Hy spoedig sal terugkeer – is hierdie gelykenisse nog meer relevant as ooit tevore.

Aangaande die gelykenis van die tien maagde (Matt. 25:1-12), wys baie bybelgeleerdes daarop dat die olie ’n versinnebeelding van die Heilige Gees is. Ellen G. White sluit haar hierby aan, maar voeg by dat dié olie ook inbors (of ’n edel karakter) simboliseer, en dat dit boonop iets is wat niemand namens jou kan bekom nie.

*Lees die gelykenis. Op watter maniere verander die betekenis telkens, afhangende van hoe jy die olie sien, m.a.w. as ’n versinnebeelding van die Heilige Gees of as ’n versinnebeelding van inbors? Watter implikasies het hierdie gelykenis vir jou geloofspad, vir beide uitlegte van die olie-simbool?*

`Die Heilige Gees`

`Karakter`

`Lees nou die gelykenis van die skape en die bokke in Matteus 25:31-46. Watter kriteria word gebruik om die skape van die bokke te skei?`

Let daarop dat die koning die skape en bokke op grond van hul dade – m.a.w. op grond van hul karakter – skei. Hoewel Jesus nie redding deur werke hier predik nie, word dit duidelik hoe belangrik karakterontwikkeling in die verlossingplan is, hoedat diegene wat waarlik deur Christus gered is daardie redding in hul optrede en karakters sal weerspieël.

`Let op die gesegde: wat iemand agter toe deure doen toon sy of haar ware kleure. Watter soort mens is jy wanneer niemand jou sien nie? Wat sê daardie antwoord oor die soort veranderings wat jy in jou lewe sal moet maak?`