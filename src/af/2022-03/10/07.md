---
title:  Vir verdere studie
date:  02/09/2022
---

Lees Ellen G. White se “The Importance of Seeking True Knowledge” (bl. 453 & 454, The Ministry of Healing), “The Sermon on the Mount” (bl. 298-314, The Desire of Ages) en “The Worker and His Qualifications” (bl. 630, Evangelism).

“Die probleme waarmee ons te kampe het, kan aansienlik verminder word deur die sagmoedigheid wat in Christus verborge is aan die dag te lê. Namate ons ons harte toenemend vir die Meester se nederigheid oopmaak sal ons uitstyg bo die aanstoot, die afjakke en die irritasies waaraan ’n mens daagliks blootgestel word; en daardie dinge sal ons nie meer van stryk bring nie. Die grootste bewys van ’n edel karakter in ’n Christen is selfbeheersing. Enigeen wat afgerandsel of onaangename dinge toegesnou word, en wat dan nie in staat is om stilweg te bly vertrou en kalm te bly nie, ontneem die Here sy reg om deur die gelowige se handel en wandel Jesus se volmaakte karakter te openbaar. ’nederigheid van hart’ is wat aan die volgeling van Christus die krag gee om te oorwin. Dit is die kenteken van ons verbintenis met die troonkamer van God” (Ellen G. White, The Desire of Ages, bl. 301).

**Vrae vir bespreking**:

`➊ Hoe stel nederigheid ’n mens in staat om “uit te styg” bokant die seermaak en irritasies wat andere veroorsaak? Wat dink jy is die belangrikste aspek van nederigheid wat ons hiertoe in staat stel?`

`➋ Dink aan jou eie kultuurgroep. Wat is die algemene gevoelens oor karaktereienskappe soos nederigheid en sagmoedigheid? Word dit hoog aangeslaan of verag, of wat? In watter opsigte ervaar jy druk vanweë hierdie kultuurgebonde idees wat die aankweek van nederigheid en sagmoedigheid belemmer?`

`➌ Is daar enige noemenswaardige voorbeelde van sagmoedigheid en nederigheid in ons tyd? Indien wel, wie? Hoe het daardie persoon (of persone) aan hierdie karaktereienskappe uiting gegee en wat kan jy daaruit leer?  `

`➍ 	Waarom is dit dat sagmoedigheid en nederigheid so dikwels vir ons op swakheid neerkom?  `

`➎ Ons sien hoedat Dawid die Here as ’n “vesting,” “veilige vesting” of “rotsvesting” (Ps. 62:3; NLV, NAB & OAB) beskou het. Die vraag is net: hoe werk dit? Ook: hoe word dit voortdurend in ons aardse lewe geopenbaar? Hoe kan ons, m.a.w., as ’n kerkgenootskap ’n veilige vesting vir diegene wat een nodig het, wees? Watter soort vesting is die gemeente waarin jy is? Wat kan julle doen om dit in een te omskep vir dié wat so ’n vesting benodig?`