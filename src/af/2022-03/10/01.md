---
title:  Sagmoedig in die smeltkroes
date:  27/08/2022
---

### Skrifverwysings vir hierdie week se studie
Esegiël 24:15-27, Eksodus 32:1-14, Matteus 5:43-48, 1 Petrus 2:18-25, Psalm 62:1-8.

> <p>Geheueteks</p>
> “Salig is die sagmoediges, want hulle sal die aarde beërwe” (Matteus 5:5, NAB).

Die woord sagmoedig het byna in onbruik verval. ’n Mens hoor dit slegs in beskrywings van Moses se karakter en in die saligsprekinge. Die rede hiervoor is boonop geen raaisel nie. Sagmoedigheid kan soos volg gedefinieer word: om onreg met geduld en sonder wrewel te verduur. Geen wonder ’n mens hoor dit deesdae so min nie – dit is kwalik ’n karaktereienskap wat in die moderne samelewing aftrek kry. Soms gebruik die Bybel ook ’n sinoniem vir sagmoedigheid: “nederigheid.” In baie kulture word laasgenoemde ook nie as ’n wenslike karaktereienskap beskou nie.

Tog is sagmoedigheid – om onreg met geduld en sonder wrewel te verduur – een van die sterkste eienskappe van Jesus en dié wat Hom volg. Om sagmoedig te wees, is egter nie ’n doel opsigself nie. Nee, vir elkeen wat pyn en lyding deurgaan kan dit ook ’n kragtige wapen wees. Vuurdoop en smeltkroes is net mooi die plek om sagmoedigheid aan te kweek, want deur ons sagmoedigheid en die fases van gebrokenheid wat ons beleef, kan ons kragtige getuies vir die Here wees.

**Die les met ’n oogopslag**: Wat is die verband tussen lyding en sagmoedigheid? Hoe kan ons, deur ons sagmoedigheid en die fases van gebrokenheid wat ons beleef, ’n getuie vir Christus wees? Hoe kan sagmoedigheid ’n sterk eienskap vir die gelowige wees, en nie ’n swakheid nie?

_Bestudeer hierdie week se les ter voorbereiding vir Sabbat, 3 September._