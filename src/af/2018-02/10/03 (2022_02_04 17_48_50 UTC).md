---
title:  Die VSA in Bybelprofesie
date:   04/06/2018
---

Dit is te verstane dat party mense vra: Hoe kan Rome vandag, of selfs in die toekoms, weer die soort invloed hê wat in Openbaring 13 beskryf word? Die tyd toe Rome troepe teen sy vyande uitgestuur het, soos dit honderde jare gelede die geval was, blyk nou iets van die verlede te wees. Die antwoord op dié raaisel is egter ook in Openbaring 13 te vinde. 

`Lees Openbaring 13:11, 12. Waaraan kan ons hierdie nuwe moondheid uitken?` 

Die dier wat hierdie een voorafgaan, word reeds eeue lank deur Protestante as Rome beskou, en ontvang volgens profesie 42 maande lank heerskappy (Op. 13:5). Daardie 42 maande is dieselfde as Daniël 7:25 se “tyd en tye en die helfte van ’n tyd” (OAB), oftewel Openbaring 12:14 se ooreenstemmende uitdrukking wat op drie en ’n halwe jaar neerkom (Op. 12:14),asook die 1,260 profetiese dae in vers 6 van dieselfde hoofstuk. Dit dui op die tyd waarin die pousdom sy teëstanders met mag en mening sal onderdruk. Hierdie profetiese tydperk (wat op die dag-jaar-beginsel geskoei is) begin by die hoogtepunt van pouslike gesag, in 538 n.C., en kom tot ’n einde in 1798, die jaar toe die destydse pous gevange geneem is. Dit is in daardie tyd dat die pousdom as moondheid sy dodelike wond ontvang het, ter vervulling van bybelprofesie. Dit was min of meer op daardie tydstip in die geskiedenis, na-aan einde van die “twee-en-veertig maande” (m.a.w. in 1798), dat ’n ander moondheid op die toneel verskyn het (Op. 13:11, Op. 13:1). Dié keer is dit een wat uit die aarde opkom, in kontras met die vorige wêreldryke/moondhede wat almal uit die water verrys het (lees Dan. 7:2, 3). 

Water en see versinnebeeld ’n groot groep mense in bybelprofesie. “Die waters wat jy gesien het waar die sedelose vrou bly, is volke en stamme, nasies en tale” (Op. 17:15, NAB). Om hierdie rede, en ook ander, het ons hier ’n duidelike verwysing na die Verenigde State van Amerika, wat in ’n relatief onbewoonde wêrelddeel ontstaan het, en dit sonder om enige groot wêreldmoondhede te moes versit. “Watter nasie van die Nuwe Wêreld het in 1798 op die toneel verskyn, een wat vir krag en grootsheid bestem was en die wêreld se aandag op hom gevestig het? Simboliek laat die leser met geen twyfel nie. Net een land – en hy alleen – voldoen aan profetiese kriteria, gee ons die onaanvegbare antwoord: Die Verenigde State van Amerika” (Ellen G. White, The Great Controversy, bl. 440). Hoewel hierdie moondheid eers as ’n lam met twee horings beskryf word – ter uitbeelding van sy aanvanklike sagmoedigheid – maak dit later stem dik, praat dit “soos ’n draak” (Op. 13:11, OAB), wat op ’n tyd van vervolging, soortgelyk an dié van die voorafgaande moondheid, dui. Openbaring 13:11-17 beantwoord dus die vraag: Hoe gaan Rome dit regkry om die soort mag uit te oefen waarvan bybelprofesie praat? Die antwoord is eenvoudig? Met die mag van die VSA.