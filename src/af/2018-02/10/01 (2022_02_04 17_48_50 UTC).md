---
title:  Amerika en Babilon
date:   02/06/2018
---

### Leesverwysings vir hierdie week se studie: 
Openbaring 13:1-12; asook hfst. 14:9-11, 16:2, 19:20 en 20:4; Jeremia 51:6, 7, 53, 57; Op. 18:1-4. 

> <p>Geheueteks</p< 
> “In daardie tyd sal Migael, die groot engel wat oor die lede van jou volk waghou, op die toneel verskyn. Dit sal ’n swaar tyd wees, so swaar soos dit nog nooit was vandat daar nasies is nie. In daardie tyd sal almal uit jou volk wat in die boek opgeskryf is, gered word” (Daniël 12:1, NAB).

Verlede week het ons die “nagemaakte drie-enigheid” bekyk – Satan (die draak) en die twee aardse moondhede wat tesame die vervolging van God se kinders sal bewerkstellig. Een van hierdie moondhede, die dier wat uit die see opkom (Op. 13:1-10), word as ’n saamgestelde dier beskryf. Dit is deels luiperd, beer en leeu (hfst. 13:2) – dierebeelde wat direk uit Daniël 7:4-6 geneem is. In week ses het ons in Daniël 7 gesien hoe vanmelewe se wêreldryke – Babilon (die leeu), gevolg deur Medo-Persië (die beer), en daarna Griekeland (die luiperd) – in ’n laaste aardse moondheid, te wete Rome, geëindig het. Aanvanklik was dit suiwer heidens, waarna dit later in pouslike Rome oorgegaan het. Laasgenoemde is die klein-horinkie-mag van Daniël 7:7 en 8 (asook verse 19 tot 21, en 23 tot 25), en het direk uit die vierde dier verrys. Voorts het ons gesien hoedat baie van pouslike Rome se karaktereienskappe, soos dit in hierdie verse in Daniël 7 uiteengesit word, weer in Openbaring 13:1-10 se dier wat uit die see opkom, te voorskyn kom. Dit is dan ook die rede hoekom bybelkenners geneig is om Rome as een van die groot antagoniste in die eindtydtonele van Openbaring 13 te beskou. Rome is egter nie die enigste moondheid nie. ’n Ander word ook hier uitgebeeld. Vandeesweek fokus ons merendeels op Openbaring 13, en die gebeure en moondhede wat daarin uitgebeeld word – en ook oudergewoonte die vraag: Wat beteken daardie beelde en boodskappe vir die eindtydgelowige, en hoe kan ons daarvoor gereed wees? 

_*Bestudeer hierdie week se les as voorbereiding vir Sabbat, 9 Junie._