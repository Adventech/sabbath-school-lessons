---
title:  Woordprentjies van Jesus
date:   16/04/2018
---

Lees die volgende teksverse, waarin ’n aantal van Jesus se Name genoem word. Hieren daar is ook beskrywings van Jesus – wat Hy gedoen het, wat Hy besig is om te doen en wat Hy van plan is om te doen. Wat leer ons uit hierdie teksverse oor Jesus? 

`Op. 1:5` 

`Op. 1:18` 

`Op. 5:8` 

`Op. 19:11–15` 

`Op. 21:6` 

Hierdie is slegs enkele voorbeelde. Daar is baie teksverse in Openbaring wat Jesus in sy verskillende hoedanighede en rolle uitbeeld. Hy word byvoorbeeld die Lam genoem, wat op sy eerste koms dui, toe Hy sy lewe as sondoffer vir die mens kom gee het. “Verwyder dan die ou suurdeeg, sodat julle nuwe, ongesuurde deeg kan wees, en dit is julle ook werklik. Ons paaslam is immers geslag: dit is Christus” (1 Kor. 5:7, NAB). Dit is Hy wat sê: “Ek was dood en, kyk, Ek lewe tot in alle ewigheid” (Op. 1:18, NAB) wat duidelik op sy dood en opstanding dui. “So is dit geskrywe, en so moes die Christus ly en op die derde dag uit die dode opstaan” (Luk. 24:46, OAB). Voorts het ons ’n beskrywing van Jesus se wederkoms in Openbaring 19:11-15, waar Hy in al sy mag en heerlikheid, en met sy oordele, na ons toe terugkeer. “Want die Seun van die mens staan gereed om met sy engele in die heerlikheid van sy Vader te kom, en dan sal Hy elkeen vergeld volgens sy dade” (Matt. 16:27, OAB). 

`Hoe kan ’n mens die lewe, dood, opstanding en terugkeer van Jesus die middelpunt van ons daaglikse bestaan en die grondslag van ons daaglikse besluite oor reg en verkeerd maak?`