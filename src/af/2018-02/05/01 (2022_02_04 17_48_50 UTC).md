---
title:  Christus in die hemelse heiligdom
date:   28/04/2018
---

### Leesverwysings vir hierdie week se studie: 
Romeine 8:3, Johannes 1:29, Openbaring 5:12, Hebreërs 7:1-28, hfst. 9:11-15, Levitikus 16:13, Hebreërs 9:20-23. 

> <p>Geheueteks</p> 
> “Daarom het God Hom ook tot die hoogste eer verhef en Hom die Naam gegee wat bo elke naam is, sodat in die Naam van Jesus elkeen wat in die hemel en op die aarde en onder die aarde is, die knie sou buig” (Filippense 2:9, 10, NAB).

Aangaande Jesus se bediening in die hemelse heiligdom sê Hebreërs: “Waar Jesus as voorloper vir ons ingegaan het, Hy wat volgens die orde van Melgisédek ’n hoëpriester geword het vir ewig” (Heb. 6:20, NAB). Die Skrif, veral die Nuwe Testament, kan nie enigsins duideliker oor die rol van Christus as ons hemelse Hoëpriester wees nie – die taak wat Hy op Hom geneem het na sy soendood hier op aarde (lees Heb. 10:12). Vandeesweek bekyk ons Christus se sending in die hemelse heiligdom. Sy bemiddelingswerk is onontbeerlik ter voorbereiding van die eindtydgelowige. Dit is hoekom ons die volgende allerbelangrike vermaning ontvang: “Die heiligdom en ondersoekende oordeel is temas wat die kinders van die Here deeglik moet verstaan. Elkeen moet self ’n begrip van die amp en taak van ons grootse Hoëpriester – Jesus Christus – vorm. Andersins gaan hulle glad nie in staat wees om die soort geloof te beoefen wat nou so broodnodig is nie, of selfs hul spesifieke roeping in Christus reg kan uitleef nie” (Ellen G. White, The Great Controversy, bl. 488).Wat doen Jesus vir ons in die hemelse heiligdom en hoekom is dit veral so belangrik dat ons dit as eindtydgelowiges reg moet verstaan? 

_*Bestudeer hierdie week se les as voorbereiding vir Sabbat, 5 Mei._