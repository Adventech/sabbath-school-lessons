---
title:  Vir verdere studie
date:   04/05/2018
---

Hebreërs wys op die aardse heiligdom as die versinnebeelding van twee dinge: Die verlossing wat Christus vir ons as Soenoffer behaal het, asook sy middelaarsbediening as ons Hoëpriester in die hemel. Die Israeliete se tabernkakelstelsel is juis deur God voorgeskryf as ’n tasbare kennismaking met die evangelie. Daaruit moes die Jode oor die verlossingplan leer, en het begrippe soos soenoffer, bemiddeling, oordeel en die uiteindelike vernietiging van sonde voor oë gestel. Intussen werp die boek Daniël verdere lig op die eindtyd-aspekte van Christus se afrondingswerk in die hemelse heiligdom. “In Daniël se visioene val die klem op reiniging, oordeel en blaamsuiwering. Derhalwe word die eindtyd in die lig van die Groot Versoendag beskou. Die [komende] reiniging [van die aarde] word direk met die hemelse heiligdom, en met die Heiland se amp as koning en priester, verbind. Daniël se visioene bring ’n tydselement by, wat die leser in staat stel om die spesifieke, historiese oomblik in die ontvouende verlossingsplan te identifiseer, toe die Messias met die reiniging, oordeel en blaamsuiwering in die Vaderhuis begin het” (Handbook of Seventh-day Adventist Theology, Hagerstown, Maryland, VSA: Review and Herald® Publishing Association, 2000, bl. 394). 

**Vrae vir bespreking** 

`1. Kyk na die volgende aanhaling uit Ellen G. White: “Die mense in Israel van ouds het gelowig hul sonde op die offerdier geplaas, deur wie se bloed daardie sonde simbolies na die aardse heiligdom oorgedra is. Net so, word die sonde van die boetvaardige sondaar in geloof op Christus geplaas en so na die hemelse heiligdom oorgeplaas. En net soos die seremoniële reiniging van die aardse heiligdom bewerkstellig is deur die verwydering van die sonde waardeur dit besoedel is, moet die daadwerklike reiniging van die hemelse heiligdom beweerkstellig word deur die verwydering – oftewel wissing – van die sonde wat daar geboekstaaf is. Voordat dit egter kan gebeur, moet die boeke eers nagegaan word om te bepaal wie, op grond van hul sondebelydenis en geloof in Christus, op die voordele van sy bemiddeling geregtig is” (The Great Controversy, bl. 421, 422). Wat is volgens mev. White die twee dinge wat ons in aanmerking vir die “voordele van sy bemiddeling” bring? Hoekom is dit so belangrik dat God se kinders hierdie dinge deeglik moet begryp, veral in die komende tyd van benoudheid?` 

`2. Lees Levitikus 16:15, 16. Waarvan is die bloed ’n versinnebeelding? Waarop dui dit? Hoekom was bloed so onafskeidbaar deel van vanmelewe se Groot Versoendagrituele en wat beteken dit vir die moderne gelowige?`