---
title:  Eindtydbedrog
date:   26/05/2018
---

### Leesverwysings vir hierdie week se studie 
Openbaring 2:13, 24; 2 Korintiërs 11:13-15; Psalm 146:4; Genesis 1 tot hfst. 2:3; Openbaring 13:1-17. 

> <p>Geheueteks</p> 
> “Want die groot draak, die slang van ouds, wat die duiwel en die Satan genoem word en wat die hele wêreld verlei, is uit die hemel uit gegooi. Hy is op die aarde gegooi en sy engele saam met hom” (Openbaring 12:9, NAB).

Voordat Satan uit die hemel gegooi is, was hy in die hemel. Toe al het hy die engele probeer mislei. “Lucifer het die teenwoordigheid van God – sy aangewese plek – verlaat, om onmin onder die engele te saai. Met groot geheimhouding (en aan die begin, met eerbied vir God as dekmantel vir sy ware motiewe) het hy probeer om ’n gees van ontevredenheid by die hemelwesens te wek – deur te sê dat die wette waarby hulle hulle moes hou gedwonge en onnodiglik beperkend was” (Ellen G. White, The Great Controversy, bl. 495. In Eden het hy hom as slang vermom, waar hy vir Eva met ’n slap riem gevang het. Bedrog en misleiding is Satan se modus operandi, ’n mens sien dit reg deur die geskiedenis. Vandag is dit steeds so, en dat sal weer na die duisendjaar gebeur (Op. 20:8) – vir hom heilig die doel die middel. Ongelukkig is hy baie slimmer, magtiger en slinkser as enigeen van ons. Dit is hoekom ons in Jesus en sy Woord moet bly, sodat ons Satan se strikke kan vermy. “Maar julle wat getrou gebly het aan die Here julle God, lewe vandag nog almal” (Deut.4:4, NAB). Die beginsel hier, geld vandag steeds. Vandeesweek kyk ons na ’n paar van die duiwel se mees suksesvolle misleidings, asook hoe ons daarteen kan waak. 

_*Bestudeer hierdie week se les as voorbereiding vir Sabbat, 2 Junie._