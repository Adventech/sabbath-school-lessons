---
title:  Die dief aan die kruis en die “ewigeevangelie”
date:   21/05/2018
---

Openbaring 14:6 sê dat die boodskap wat die hele wêreld moet hoor die “ewige evangelie” is. Dit is ’n boodskap wat hoop bring, en dit aan ’n wêreld wat self geen hoop het nie. 

`Lees Lukas 23:32-43. Die “ewige evangelie” is die groot hoop vir elke sondaar. Hoe bring dié verhaal daardie deurslaggewende waarheid tuis?` 

Ellen G. White sê dat die dief aan die kruis nie ’n gewoontemisdadiger was nie. Hy het wel in Jesus geglo. Tog het hy, “in ’n poging om sy oortuiging te onderdruk… algaande in ’n lewe van sonde verval, totdat hy gearresteer, voor die regbank gebring, en ter kruisdood veroordeel is” (Ellen G. White, The Desire of Ages, bl. 749). Tog gebeur iets met hom aan die kruis. Hierdie dief sien Jesus aan vir wie Hy werklik is, met die gevolg dat Hy in sy uur van benoudheid uitroep: “Jesus, dink aan my wanneer U in u koninkryk kom” (Luk. 23:42, NAB). En hoe reageer Jesus daarop? 

Wel, ou vriend, dit spyt My vreeslik, maar jy het jou geloof in My opsy geskuif en toe in ’n lewe van sonde verval. Of was dit dalk ’n vorige preek wat aangehaal is? “As jou getrouheid aan die wet nie meer inhou as dié van die skrifgeleerdes en die Fariseërs nie, sal jy nooit in die koninkryk van die hemel ingaan nie” (Matt. 5:20, NAB, besitlike voornaamwoord aangepas). Het Jesus enigsins die dief se skandelike verlede opgehaal? Pleks van hom op sy foute wys, sien Jesus hom as ’n mens – dié misdadiger met sy swak karakter wat niks geregtigheid van sy eie gehad het nie, wat Jesus vroeër daardie dag vervloek het (Matt.27:44). As ’n nuwe mens sien Jesus Hom en sê (basies): Vandag, op hierdie plek, gee Ek jou die versekering: Al jou sonde – al jou misdade en foute – is vergewe, en daarom “sal jy saam met My in die paradys wees” (Luk. 23:43, NAB). Hier het ons die “ewige evangelie,” die grondslag van die eerste engel se boodskap. Sonder hierdie Bybelwaarheid beteken al die ander leerstellings – die wet, die Sabbat, die toestand van die dode – net mooi niks nie. Wat help dit as ons die gees van hierdie leerstellings – naamlik die “ewige evangelie” – daaruit haal? 

`Watter hoop put jy as individu uit hierdie verhaal?`