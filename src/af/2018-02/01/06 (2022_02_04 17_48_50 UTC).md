---
title:  Die wet en die evangelie
date:   05/04/2018
---

Die naam Sewendedag-Adventis is in vele opsigte die vergestalting van ons strewe. Die “Sewendedag”-gedeelte het te make met die Sewendedag-Sabbat, wat op die getroue navolging van meer as net die vierde gebod dui, naamlik dat ons, by implikasie, ook al tien moet onderhou. Die “Adventis”-gedeelte het betrekking op die Adventhoop, ons geloof in die wederkoms van Jesus. Dié waarheid het ons uitsluitlik danksy die soendood van Jesus, met sy eerste koms na die aarde. Derhalwe dui ons naam – Sewendedag-Adventiste – op twee deurslaggewende en onafskeidbare aspekte van die teenswoordige waarheid, naamlik die wet van God en die evangelie. 

**Die wet van God en die evangelie vorm twee dele van ’n geheel. Hoe word dit in die volgende teksverse verwoord?** 

`Jer. 44:23` 

`Rom. 3:20–26` 

`Rom. 7:7` 

Die evangelie is inderdaad die blye boodskap, die goeie nuus – ten spyte van die feit dat ons gesondig het deur die wet van God te verbreek, kan ons nou deur geloof in Christus se soendood vergifnis vir daardie oortreding ontvang. Wat meer is, ons ontvang ook die krag om daardie gebooie, in sy geheel en ten volle, te volg. Gesien binne die konteks van die eindtyd, met die groot stryd wat op sy felste is, is dit geen wonder dat God se kinders op ’n unieke manier uitgebeeld word nie. 

`Lees Openbaring 14:12. Hoe toon dit aan dat die wet en die evangelie twee dele van ’n geheel vorm?` 

`As Sewendedag-Adventiste glo ons aan die navolging van God se wet. Die vraag is net: Hoe wys ’n mens aan ander dat daardie gehoorsaamheid Adventiste nie wetties maak nie, maar dat dit ’n natuurlike uitvloeisel van ons liefde vir God is en die verlossing wat Hy ons geskenk het? Hoe rugsteun teksverse soos Deuteronomium 11:1 en 1 Johannes 5:3 die punt wat ons probeer tuisbring?`