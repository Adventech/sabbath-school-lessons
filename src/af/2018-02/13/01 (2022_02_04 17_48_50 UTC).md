---
title:  Die wederkoms van ons Heer en Heiland
date:   23/06/2018
---

### Leesverwysings vir hierdie week se studie: 
Jesaja 13:6, 9; Matteus 24:30, 31; Daniël 2:34, 35; 2 Timoteus 4:6-8; 2 Tessaonicense 1:7-10. 

> <p>Geheueteks</p> 
> “Die koms van die Seun van die mens sal wees soos ’n weerligstraal wat in die ooste uitslaan en die hele lugruim tot in die weste verlig” (Matteus 24:27, NAB).

Die digter T. S. Eliot begin een van sy gedigte só: “In my beginning is my end.” Dit is kort, maar uiters kragtig, want dit is so waar. In elke begin is daar weliswaar ’n einde. Daardie waarheid vind ook weerklank in die naam Sewendedag-Adventis, waarin twee grondbeginsels van die Bybelse leer vervat is: “Sewendedag” vir die tien gebooie se Sabbat, ’n weeklikse herdenking van die sesdagskepping van alle lewe op aarde; en “Adventis,” wat op die wederkoms van Jesus dui, die vervulling van al die beloftes en hoop wat die Skrif ons gee, insluitende die een oor die ewige lewe. Die wederkoms van Jesus is in ’n sekere sin ons einde omdat dit ons gevangenskap in ’n wêreld van sonde tot ’n einde bring. Daarteenoor is die skepping ons begin. Die twee voel egter so vêr van mekaar af. Tog is die een gebeurtenis onafskeidbaar deel van die ander. Dieselfe God wat ons geskep het (Joh. 1:13), gaan weer kom. Skielik, “in ’n oomblik, in ’n oogwink, by die laaste basuin” (1 Kor. 15:52, NAB) is ons uiteindelike redding hier. Die einde lê inderdaad in die begin. Hierdie week praat ons oor die heellaaste eindtydgeurtenis, wel, die heel laaste een waar dit die teenswoordige wêreld aangaan: Die wederkoms van ons Heer en Heiland, Jesus Christus. 

_*Bestudeer hierdie week se les as voorbereiding vir Sabbat, 30 Junie._