---
title:  Die goue beeld
date:   10/04/2018
---

Bybelstudente besef lank reeds dat daar ’n verband tussen Daniël 3 en Openbaring 13 is – d.w.s. tussen die verhaal oor die drie Hebreeuse ballinge in die Duradal, enersyds; en die profetiese uitbeelding van die vervolging wat die kinders van die Here in die verlede moes deurmaak en weer in die laaste dae sal moet deurmaak, andersyds. 

`Vergelyk nou Daniël 3:1-6 en Openbaring 13:11-15. In watter opsigte stem dié twee skrifgedeeltes ooreen?` 

In beide verhale draai dit om aanbidding, meer spesifiek, gedwonge aanbidding. Met andere 

woorde, entiteite met politieke mag – diegene wat in beheer is – wat daarop aandring dat hulle as God aanbid moet word. 

`Lees Daniël 3:13-18. Wat leer ons uit hierdie verhaal? Hoe gee dit ’n mens duidelikheid oor beide die tipe dinge waarmee ons in die eindtyd te kampe gaan hê, en die korrekte wyse om die komende krisis te hanteer?` 

As die magtigste koning van die Ou Nabye Ooste dryf Nebukadnesar die spot met hierdie jongmans en hul God, deur te sê: “Wie is die God wat julle uit my hand kan verlos?” (OAB). Hy het sommer gou-gou geleer wie die Here is, want later moet hy bieg: “Aan die God van Sadrag, Mesag en Abednego kom die eer toe, Hy wat sy engel gestuur het en sy dienaars gered het. Hulle het op hulle God vertrou en het die koninklike bevel verontagsaam en hulle was bereid om hulle lewe te verloor eerder as om enige god behalwe húlle God te dien of te aanbid” (Dan. 3:28, NAB). Na daardie wonderwerk was daar sekerlik geen twyfel by die koning nie – Die Hebreërs se God was ’n besonderse God. Gestel nou daar was geen redding van die vlammedood nie, ’n moontlikheid wat hulle tog in ag moes neem (Dan.3:18). Hoekom sou hulle steeds die regte ding gedoen het deur nie op die koning se bevel ag te slaan nie, en derhalwe lewendig verbrand te word? Hierdie verhaal is ’n kragtige getuienis – oor waagmoed en bereidwilligheid om vas te staan in jou oortuigings, onegag die gevolge. 

`Die vraag is net: Hoe seker is ons dat ons ook net so vas soos dié jongmans sal staan, wanneer vals aanbidding in die laaste dae begin kop uitsteek? As ons nie nou al in die klein dingetjies getrou is nie, what laat ons dink dat ons in gewigtige eindtydsake – in die groot dinge – getrou sal wees?`