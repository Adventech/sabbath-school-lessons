---
title:  Die seël van God of die merkteken van die dier?
date:   09/06/2018
---

### Leesverwysings vir hierdie week se studie 
Genesis 17:9-11; Eksodus 31:13, 17; Openbaring 13:17; Efesiërs 1:13, 14; Hebreërs. 4:9, 10. 

> <p>Geheueteks</p> 
> “Groot en wonderbaarlik is u dade, Here God, Almagtige. Reg en betroubaar is u optrede, Koning van die nasies” (Op.15:3, NAB).

Die lied van Moses en die Lam begin met die woorde van vandeesweek se geheueteks. Dit word gesing deur “die mense wat die oorwinning behaal het oor die dier en sy beeld en die getal van sy naam” – hulle sing dit by die see van glas, in die hemel (Op. 15:2, NAB). Dit laat ’n mens wonder: Hoe kan ek en jy deel van daardie skare wees? Die mees kenmerkende teken dat ’n mens een van God se ware eindtydkinders is, is dat jy die drie-engeleboodskap verkondig, die een waarin die mensdom teen die merkteken van die dier gewaarsku word. Nêrens in die Bybel word die leser so ernstig gewaarsku soos teen die merkteken van die dier nie, tog het mense ’n magdom uiteenlopende opinies oor wat dit presies is. Is dit ’n strepieskode op die voorkop, ’n kredietkaartnommer of dalk ’n vorm van biometriese identifikasie? Dit skep baie verwarring. Teenstrydige idees is volop in Babilon en bring konstant nuwes voort. Tog is dit geensins ’n verrassing vir die gelowige nie, aangesien die verbandhoudende woord, “Babel,” verwarring beteken. ’n Duidelike begrip van hierdie onderwerp is wat God se oorblyfselkerk egter benodig, indien sy die drie-engeleboodskap op ’n kragtige wyse wil verkondig. In vandeesweek se les probeer ons die presiese aard van die merkteken van die dier beter te verstaan. Ons vra ook: Hoe kan ’n mens dit vryspring? En ons sien ook dat dit slegs moontlik is deur die seël van God te ontvang. 

_*Bestudeer hierdie week se les as voorbereiding vir Sabbat, 14 Junie._