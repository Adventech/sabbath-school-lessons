---
title:  Vir verdere studie
date:   18/05/2018
---

“‘Maar hy wat die een ontvang het, het in die grond gaan grawe en die geld van sy heer weggesteek…’ “Dit was die een met die kleinste talent wat nie daarmee gewoeker het nie. Hier is ’n waarskuwing vir elkeen wat meen dat sy [of haar] gawe te klein vir diens aan die Meester is. [Diegene wat so dink, meen]: As ek iets groots kon doen, dan sou ek al ingespring het, maar nou dat ek net die Here in klein goedjies kan dien, hoef ek niks te doen nie. Dit is ’n verkeerde manier van dink. Die aard en hoeveelheid gawes wat God aan elkeen toegeken het, is immers ’n karaktertoets. Die dienskneg wat sy talent verwaarloos het, het daarmee sy ontrou te kenne gegee. Selfs al het hy vyf talente ontvang, sou hy dit steeds begrawe het. Die feit dat hy sy enkele talent wangebruik het, toon sy minagting vir die gawes van God. “‘Hy wat getrou is in die minste, is ook in die grote getrou’ (Luk.16:10). Mense onderskat dikwels hoe belangrik die klein goedjies is – omdat hulle tog ‘klein’ is. Tog is dit juis dié ou ‘goedjies’ wat dikwels dissipline in die geloofslewe help aankweek. Vir die Christen is alles dus van waarde. Ons karakterveredeling word deurgaans in gevaar gestel deur ons onderskatting van die klein goedjies” (Ellen G. White, Christ’s Object Lessons, bl. 356). 

**Vrae vir bespreking** 

`1. Kan jy dink aan ’n paar van die ideologieë en ideale wat mense vas geglo het geluk op aarde sou bring? Noem hulle op. Hoekom het hulle almal, deur die bank, gefaal?`

`2. Hoe is dit dat gehoorsaamheid aan God se instruksies ons geloof versterk? Of anders gestel: Hoekom is geloof sonder die werke wat daaraan uiting gee, “dood” (Jak. 2:26, NAB)? Dink nou aan die tipe beproewinge wat op Openbaring 14:12 se gebodsbewaarders wag. Dit laat ’n mens wonder: Hoekom is dit so belangrik dat ons nou al gereed moet maak vir iets wat almal onverhoeds gaan betrap?`

`3. Kom ons dink gou weer aan die tien maagde. Hoekom behoort dié gelykenis ’n waarskuwing vir ons te wees, veral aangesien daardie jongmeisies almal voorbeeldig gelyk en opgetree het? Hoe kan ons seker maak dat ons nie in ’n soort waan leef nie, deur te glo dat ons wys is terwyl ons in werklikheid dwaas optree nie?` 

`4. Die Bybel praat van Satan wat almal gaan mislei, en as dit moontlik was, selfs “die uitverkorenes” (Matt. 24:24). Wie en wat is dié “uitverkorenes?” (Lees Matt. 24:31, Rom. 8:33, Col. 3:12.) Wat sê dit vir ons oor die omvang en skaal van Satan se bedrog?`