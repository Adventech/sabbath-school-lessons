---
title:  Matteus 24 en 25
date:   12/05/2018
---

### Leesverwysings vir hierdie week se studie: 
Matteus 24:1-25, Openbaring 13:11-17, Matteus 7:24-27, Lukas 21:20, 2 Konings 23:13, Matteus 25:1-30. 

> <p>Geheueteks</p> 
> “Daar sal vals christusse en vals profete na vore kom, en hulle sal groot tekens en wonderwerke doen om, as dit moontlik was, selfs die uitverkorenes te mislei” (Matteus 24:24, NAB).

In Matteus 24 en 25, bring Jesus belangrike waarhede te voorskyn. Dit handel oor die eindtyd en hoe ons daarvoor gereed kan wees. In ’n sekere sin vorm hierdie hoofstukke Christus se eindtydleer. Tog het Jesus ook ’n ander toekomsgebeurtenis in gedagte gehad – een wat in daardie tyd as die onmiddelike toekoms beskryf kon word – te wete die naderende vernietiging van Jerusalem, ’n tragedie met katastrofiese gevolge vir sy kinders. Hier praat Jesus egter nie net met sy dissipels nie, maar ook met elke daaropvolgende geslag gelowiges, en veral met die laaste een, die een wat ten tye van sy wederkoms nog lewendig sal wees. Die toekoms wat Hy vir ons uitlê, is egter alles behalwe rooskleurig. Dit is oorloë en gerugte van oorloë, peste en plae, en vals Christusse en vervolgings. Dít is dan die lot van die wêreld, en ook van God se kerk. In retrospeksie is dit ongelooflik hoe akkuraat Jesus se voorspellings in werklikheid was. Derhalwe kan ons Hom ook vertrou wanneer dit by die voorspellings kom wat dalk eers in ons nageslagte se leeftyd vervul sal word. Hier waarsku Jesus nie net teen die komende krisis wat Jood en Christen destyds oorval het nie. In Matteus 25 vertel Hy ook gelykenisse wat sy kinders op die koms van die “Seun van die mens” sal voorberei – as hulle natuurlik erns maak met die lesse wat daarin vervat is. Tye van groot swaarkry, dié is gewis op pad. Tog sal die Heiland sy kinders op die dag van sy wederkoms voorberei. 

_*Bestudeer hierdie week se les as voorbereiding vir Sabbat,  19 Mei._