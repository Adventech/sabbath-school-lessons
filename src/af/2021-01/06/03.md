---
title:  'Die eens glorieryke stad van Babilon (Jes. 13:2-22)'
date:  01/02/2021
---

In 626 v.C. het die Galdeër, koning Nabopolassar, Babilon tot sy eertydse glorie herstel deur homself tot koning van Babilon te verklaar. Dit was die begin van die Nieu-Babiloniesevorstehuis, en ook Chaldea se bondgenootskap met die Mede ten einde die Assiriërs tesame te verslaan. Dit is Nabopolassar se seun, koning Nebukadnesar II, wat Juda verower en ’n gedeelte van die volk in ballingskap weggevoer het.

`Hoe het die stad Babel (die koninklike stad van die Babiloniese Ryk) uiteindelik tot ’n val gekom? Lees Daniël 5.`

Dit was in 539 v.C. – toe koning Kores van Persië dit by die Medo-Persiese Ryk afgeneem het (lees Daniël 5) – dat Babel sy onafhanklikheid permanent verloor het. In 482 v.C. het Xerxes I die Babiloniërs se opstand teen die Perse wreed onderdruk. Hy het die beeldvan hul hoofgod, Marduk, laat verwyder, en het klaarblyklik ook sekere van die stad se versterkings en ook party van die tempels beskadig.  In 331 v.C. het Aleksander die Grote

Babel by die Perse afgeneem, en dit sonder enige bloedvergieting. Van Aleksander se droom om Babel sy oostelike hoofstad te maak, het ook nie veel gekom nie. Die stad het binnedie bestek van ’n aantal eeue heeltemal agteruitgegaan. Toe die Romeinse keiser, Septimus

Severus, in 198 n.C. op Babilon afgekom het, was dit reeds ’n spookstad. So het die eens glorieryke Babel dan d.m.v. ontvolking tot ’n einde gekom. Op dele van die plek waar diéantieke stad eens gestaan het, is daar nou ’n dorpie waar ’n aantal Irakiërs woon, hoewelhulle nie eintlik die stad in die ware sin van die woord herbou het nie. Babilon – daardie rykwat eens op ’n tyd Jakob se nageslag onderdruk het (Jes. 14:1-3) – se ondergang word in Jesaja 13 beskryf. Dit is inderdaad ook ’n ondergang wat die bevryding van daardie nasatemeegebring het. Die gebeurtenis wat daartoe gelei het, was die beleëring van die stad Babeldeur Kores in 539 v.C. Hoewel hy nie die stad vernietig het nie, was dit die begin van dieeinde vir Babel; waarna die Babiloniërs nooit weer ’n bedreiging vir God se volk was nie. Jesaja 13 beeld die val van Babilon as ’n Goddelike uitspraak en straf uit. Die krygers watdie stad inneem, word hier deur God uitgestuur (Jes. 13:2-5). Die tydstip waarop God se oordele oor Babel uitgegiet word, word in Jesaja “die dag van die Here” (verse 6 en 9, OAB)genoem. So kragtig is God se toorn dat die maan, son en sterre, en die hemel en aarde in beroering gebring word (Jes. 13:10, 13).

Vergelyk dit met Rigters 5, waarin Debora en Barak ’n loflied sing en o.a. sê dat dieaarde gebewe en dat strome water vanuit die hemel neergesak het, die dag toe God teen sy teëstanders uitgevaar het (vers 4). Rigters 5:20 en 21 praat van die natuurelemente, insluitende die sterre, wat veg teen die nasies wat God se volk onderdruk.