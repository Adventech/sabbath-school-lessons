---
title:  God verdoem die volke (Jesaja 13)
date:  31/01/2021
---

In die inleidende vers van hoofstuk 13:1 word Jesaja opnuut as die skrywer vermeld (vgl. hfst. 1:1, asook hfst. 2:1). Die doel van dié inleidende vers is waarskynlik ook om ’n nuwe afdeling in dié profetiese boek in te lei. Hoofstukke 13 tot 23 bevat ’n aantal voorspellings, en is God se oordele oor verskeie nasies. Kom ons bekyk dit nou.

`Waarom begin die profesieë teen die nasies by Babilon (oftewel Babel)?`

God se oordele oor Assirië – wat destyds die grootste gevaar vir die volk ingehou het – is reeds in Jesaja 10:5-34 uitgespreek. Hoewel hoofstuk 14:24-27 weereens die Here seplanne om die Assiriërs se mag te verbreek flussies uiteensit, gaan hoofstukke 13 tot 23 hoofsaaklik oor ander nasies wat die volk bedreig, waarvan Babilon die belangrikste is. Met ’n ryke erfenis op die gebied van antieke kultuur, godsdiens en politiek het Babilonmettertyd as ’n supermoondheid verrys wat uiteindelik Juda sou verower en sy mense inballingskap sou wegvoer. Dat Babilon eendag so ’n geweldige bedreiging vir God se volksou inhou, is iets wat vir die mense van Jesaja se tyd nog nie so duidelik was nie. Vir diegrootste deel van Jesaja se bediening het Assirië die oorhand oor Babilon gehad. Van 728v.C. (toe Tiglat-Pileser III Babilon ingeneem en daardie land se troon bestyg het, en daar as koning Pulu (oftewel Pul) geregeer het (lees 2 Kon. 15:19 en 1 Kron. 5:26), het die Assiriese konings Babilon etlike kere herower (in 710, 702, 689 en 648 v.C.). Babilon sou egter laterdie dominante moondheid in daardie wêrelddeel word, die supermoondheid wat die Judese koninkryk sou verwoes.

`Lees Jesaja 13. Let op die sterk bewoorde aard van dié hoofstuk. Hoekom doen ’n liefdevolle God hierdie dinge aan mense – of ten minste – laat toe dat dit gebeur? ’n Aantal onskuldige mense gaan beslis in die slag bly, nie waar nie (Jes. 13:16)? Hoe verstaan ’n mens God se optrede hier? Dink aan hierdie skrifgedeelte, en ook aan al die ander bybelverse wat met God se woede en toorn oor die sonde en boosheid van die mens te doen het. Wat sê dit vir ons aangaande die allerverskriklike aard van boosheid en sonde? Is die blote feit dat ’n liefdevolle God so optree dan nie ’n bewys van die ongelooflik afbrekende aard van sonde nie? Hier moet ’n mens in ag neem dat dit Jesus is wat hierdie waarskuwings deur Jesaja uitspreek; dieselfde Jesus wat mense vergewe en genees het, wat by hulle gepleit het, en wat sondaars met groot erns tot bekering geroep het. Dink nou aan jou eie geloofspad. Hoe verstaan jy hierdie sy van ’n liefdevolle God? Vra jouself ook af: spruit die toorn wat ’n mens hier in Jesaja sien nie in werklikheid uit sy liefde vir die mens nie? Indien wel, hoekom?`