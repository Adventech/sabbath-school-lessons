---
title:  Vir verdere studie
date:  19/02/2021
---

Lees Ellen G. White, “Behold Your God!” in Prophets and Kings, bl. 311-321.  “Vanweë allerhande wanopvattings oor God het die mense in Jesaja se tyd geestelik-gesproke in die duister rondgetas. Reeds duisende jare lank probeer Satan die mensdom sover kry om die oorsaak van sonde, lyding en die dood voor die Skepper-God se deur te lê. Diegene wat Satan sodoende om die bos gelei het, het gemeen dat God hard en veeleisend is. Hulle het Hom gesien as ’n God wat immer-gereed was om oor ander te oordeel, en hulle te verdoem; onwillig om die sondaar te aanvaar solank as wat daar ’n wettige verskoning was om dit nie te doen nie. God se wet van liefde – die onderbou van die hemelse gemeenskap – is deur die Aartsbedrieër in ’n verkeerde lig gestel; as iets wat die mens se geluk kniehalter, ’n geweldige las waaruit die mens hom [of haar] liefs moet bevry. Satan het gesê dat sulke gebooie nie onderhoubaar is nie en dat die [onderskeie] strawwe vir die oortreding vandaardie gebooie arbitrêr is” (Ellen G. White, Prophets and Kings, bl. 311).

**Punte vir bespreking**:

`1. Som Jesaja se boodskap in hfst. 40:12-31 op. Gebruik jou eie woorde; insluitende moderne beelde, soos hedendaagse wetenskaplike ontdekkings wat die wonderbare almag van onse God op ’n meer aanskoulike wyse uitbeeld. Deel jou opsomming met die klas. `

`2. Let op Jesaja se beskrywing van die onverganklikheid van die Woord van God, teenoor die broosheid en verganklikheid van die mens (Jes. 40:6-8). Hoe help dit jou om jou vrees vir die dood te besweer? Hoe sluit dit aan by die opstandingshoop wat jy koester? (Job 19:25-27, Dan. 12:2, 1 Kor. 15:51-57, 1 Tess. 4:13-18)? `

`3. Hoe kan ’n mens trots en arrogansie oorwin deur Jesaja 40:12-31 ter harte te neem? `

**Opsomming**: Deur Jesaja het God vertroosting aan sy lydende volk gebring. Hul tyd van benoudheid is beëindig en die Here het na hulle teruggekeer. Juda het nie nodig gehad om hulle aan wanhoop en verwarring oor te gee nie, maar kon op die Here vertrou. Hsou sy skeppende mag ter wille van sy volk inspan.