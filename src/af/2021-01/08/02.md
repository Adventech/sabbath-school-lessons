---
title:  'Troos vir die toekoms (Jes. 40:1 en 2)'
date:  14/02/2021
---

`In Jesaja 40:1 en 2 troos die Here sy volk: hul straftydperk het uiteindelik tot ’n einde gekom. Watter straf word hier beëindig?`

Hierdie vraag het vele antwoorde. Eerstens is daar die Assiriërs, “die stok waarmee Ek sal straf” (Jes. 10:5, NAB). Uit die hande van daardie “stok” het God vir Juda bevry toe Hy Sanherib se weermag in 701 v.C. vernietig het (hfst. 37). Dan is daar die straf watvia Babilon sou kom. Hulle sou Juda plunder, en met buit en ballinge na Babel terugkeer. Hoekom? Omdat Hiskia tydens die besoek van Merodak-Baladan se gesante met die Godgegewe rykdom van sy koninkryk gespog het (hfst. 39). Derdens is daar die straf wat deur een van die ander nasies gekom het, ’n nasie waarteen Jesaja ook geprofeteer het (hfst. 14-23). Vanaf hoofstuk 7:17 tot 38:6 kom ’n mens die “Assiriërs” of “Assirië” 43 keer [indie Engelse vertalings] teë. Tog verskyn hulle net eenmaal in die res van Jesaja, waar dieprofeet in hoofstuk 52:4 praat van hoe Egipte die volk in die verlede onderdruk ook, en ook hoe hulle deur “Assur” (OAB, d.w.s. deur Assirië) onderdruk is. In die laaste sowat 20hoofstukke van Jesaja skryf die profeet oor die beëindiging van die Babiloniese ballingskap (hfst. 43:14, hfst. 47:1 en hfst. 48:14 en 20). Boonop is dit Kores, die Persiese koning wat Babilon in 539 v.C. verower het, wat die Judeërs uit hul ballingskap sou bevry (hfst. 44:28, hfst. 45:1 en 13). Jesaja 1-39 beklemtoon die gebeure in aanloop tot Juda se bevryding uit die mag van Assirië in 701 v.C. Dan is daar egter ’n sprong van 150 jaar in hoofstuk 40, wat ’n mens na die einde van die Babiloniese Ryk (d.w.s. na 539 v.C. en die daaropvolgendeterugkeer van die Judese ballinge) neem.

`Let op die terugkeer uit Babilon as tema. Hou dit verband met iets wat vroeër in Jesaja genoem word? Indien wel, waarmee?`

Jesaja 39 dien as ’n soort oorgang (of brug) na die daaropvolgende hoofstukke, m.b.v. die voorspelling dat Juda of ten minste party van Hiskia se nasate (hfst. 39:6, 7) deur die Babiloniërs in ballingskap weggevoer sou word. Tog word die val van Babilon reeds indie profesieë in Jesaja 13, 14 en 21 voorspel, asook die bevryding wat dit aan die volk sou bring: “Die Here sal Hom ontferm oor Jakob, Hy sal Israel weer sy volk maak en hulle weer in hulle eie land laat woon… Die dag wanneer die Here vir jou rus gee van jou lyding en jou verdrukking en van die slawewerk wat jy moes doen, sal jy hierdie spotlied oor die koningvan Babel sing: Die verdrukker se einde het gekom, die lyding wat hy veroorsaak het, is op ’n end” (Jes. 14:1-4, NAB). Let op die sterk verband tussen hierdie gedeelte, en hoofstuk 40:1 en 2 waar God ’n einde aan die volk se beproewing belowe.