---
title:  Vredevors met inbors
date:  23/01/2021
---

### Skrifverwysings vir hierdie week se studie
die volgende gedeeltes uit Jesaja – hfst. 9:1-5, hfst. 9:6 en 7, hfst. 9:8 tot 10:34, hfst. 11, asook hfst. 12:1-6.

> <p>Geheueteks</p>
> “Want ’n Kind is vir ons gebore, ’n Seun is aan ons gegee; en die heerskappy is op sy skouer, en Hy word genoem: Wonderbaar, Raadsman, Sterke God, Ewige Vader, Vredevors” (Jesaja 9:5, OAB).

Dr. Robert Oppenheimer, wat in ’n toesighoudende hoedanigheid by die ontwikkeling van die eerste atoombom betrokke was, het in ’n stadium voor ’n spesiale komitee van die Amerikaanse Kongres verskyn. Die paneel wouo.a. by hom weet of daar enige verweer teen die atoombom was. ‘Maarnatuurlik,’antwoord die groot fisikus. “‘En dit is… wat?’“Dr. Oppenheimerkyk uit oor die gehoor. ’n Mens kon ’n speld hoor val, almal was die ene ore. Toe antwoordhy saggies: ‘Vrede’” (Paul Lee Tan [Samesteller], Encyclopedia of 7,700 Illustrations: Signs of the Times [Rockville, Maryland: Assurance Publishers, 1985], bl. 989). Vir diemensdom is vrede soos ’n hersenskim. Dit ontwyk ons knaend. Wanneer ’n mens die verhaal van die mensdom vanaf die vroegste opgetekende bronne tot en met die hede beskou, vorm die tydperke van algehele vrede slegs 8 persent van die totale wêreldgeskiedenis. Tog is niks minder as 8,000 verdrae in daardie gesamentlike vredetydperk verbreek nie (ibid, bl. 987, aangepas). Let ook op die halfeeu ná die Eerste Wêreldoorlog, ná die oorlog wat destyds as ‘die oorlog wat alle oorlogvoering tot ’n einde gaan bring,’ bestempel is. In daardie tydperk het ons ’n volle jaar van oorlogvoering vir elke twee minute van vredegehad. In 1895 het die uitvinder van dinamiet, Alfred Nobel, ’n trust op die been gebring om pryse toe te ken aan persone wat ’n uitmuntende bydrae tot vrede op aarde gemaak het (ibid, bl. 988, aangepas). Die afgelope paar jaar het ons reeds Nobelpryswenners wat al bygewelddadige konflik betrokke was. Vandeesweek bekyk ons die enigste een wat ware enblywende vrede aan die mensdom kan bring.

_*Bestudeer hierdie week se les as voorbereiding vir Sabbat, 30 Januarie._