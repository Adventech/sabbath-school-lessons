---
title:  '’n Kind, vir ons (Jes. 9:6, 7)'
date:  25/01/2021
---

Hier het ons die geboorte van die derde spesiale kind in Jesaja, d.w.s. wat na dié van Immanuel en Maher-Shalal-Hash-Bas kom.

`Waarom is hierdie Kind, volgens dié twee teksverse, dan so spesiaal? Jes. 9:5, 6 (OAB).`

Let op die feit dat die Verlosser wat hier beskryf word ’n aantal erename het, name wat sy karakter en sending op verskillende maniere beskryf. In die Ou Nabye Ooste het konings en gode ’n aantal name gehad waarmee hul grootheid besing is. Jesaja noem die Verlosser “Wonderbaar” – net soos die Engel van die Here wat vir Simson se pa gesê het dat sy Naam “wonderbaar” beteken (Rig. 13:18, NAB; dit het dieselfde stamwoord in die Hebreeus) waarna Hy in die rook vanuit Manoag se altaar opgevaar het hemel toe (hfst. 13:20), wat inderdaad ’n vooruitskouing was van sy uiteindelike soenoffer meer as ’n duisend jaar later. Jesaja noem Hom ook “Sterke God” en “Ewige Vader – m.a.w. dat Hy onderskeidelik goddelik en die ewige Skepper-God is (let m.b.t. “Ewige Vader” op Luk. 3 vers 38: “Seunvan Adam, die seun van God” [NAB]). Hy sou dus ’n Heerser uit die koninklike geslag van Dawid wees, met ’n vrederyk wat vir ewig sou bestaan.

`Al hierdie verhewe eienskappe kan slegs op een persoon dui. Wie is hierdie Kind? Lees Luk. 2:8-14.`

Party knoei so ’n bietjie en sê dat dit op koning Hiskia dui. Tog is die persoon wat hierbeskryf word te allesoortreffend om ’n gewone mens te kan wees. Hierdie eienskappe pas net by één persoon: Jesus Christus, die Seun van God, en ook die Skepper-God (Joh. 1:1-3 en 14, Kol. 1:5-17, Kol. 2:9 en Heb. 1:2) – Hy wat gebore is om te red en vrede te bring. Dit is Hy wat alle mag en gesag op hemel en aarde ontvang het, en wat altyd by ons is (Matt. 28:18-20). Hoewel Hy sy Goddelikheid behou het, het Hy ook vir ewig en altyd ten volle mens geword; en daarom het Hy medelye met ons swakhede (Heb. 4:15). “Want ’n Kind is vir ons gebore” – wat ’n ewige werklikheid! “Toe Christus aarde toe gekom het, was Satan reeds hier. Vanaf krip tot kruis moes Christus dus verbete vir elke oorwinning baklei. Satan het die Here daarvan beskuldig dat Hy te veel van die engele verwag het, dat hul selfopoffering te veeleisend wees; en dit terwyl God Self nie die vaagste benul het wat selfopoffering beteken nie; en ook nie bereid was op enige opofferings vir ander te maak nie. Dít is waarvan Satan die Here beskuldig het toe hy nog in die hemel was. Nadat die Aartsbedrieër uit die hemel gewerp is, het Hy aangehou met die beskuldiging dat God diens van die mens vereis terwyl Hy Self nie bereid is om te dien nie. Dit is hoekom Christusaarde toe gekom het: om die teendeel te bewys en om die [ware karakter van die] Vader teopenbaar” (Ellen G. White, Selected Messages, vol. 1, bl. 406 en 407).

`Wat sê hierdie E.G. White-aanhaling vir ’n mens oor die karakter van God?`