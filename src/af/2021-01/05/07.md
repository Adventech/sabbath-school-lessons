---
title:  Vir verdere studie
date:  29/01/2021
---

“Die aardse vaderhart gaan uit na sy jonge kind. Hy kyk na sy seuntjie, benoud oor sy veiligheid in ’n wêreld waar gevare alom dreig. Hy wil sy kind so graag teen Satan sekragtige aanslae beskerm, hom weghou van versoeking en konflik. Vir ’n veel taaier stryd,en met veel meer op die spel, het God egter sy eniggebore Seun gegee; sodat ons kleinspan se geloofspad meer bestendig kan wees. ‘Hierin is die liefde’ [OAB]. Ja, wat ’n wonderbare geskenk – die ganse aarde is verstom en die hemele roep dit uit!” (Ellen G. White, The Desire of Ages, bl. 49). “Dit was Christus wat ingestem het om ter wille van die mens aan die vereistes vir ons verlossing te voldoen. N engel n mens sou deug vir daardie reusagtige verlossingstaak. Die Seun van die mens is al een wat van die aarde af opgehef kon word, want slegs ’n oneindige Wese kon die verlossingsproses van stapel stuur en deurvoer. Christus was bereid om Homself tot die onlojale en sondige mens te verbind, om ons geneigdheid tot sonde deelagtig te word. Hy was bereid om sy bloed vir ons te stort, om sy wese ’n soenoffer vir die mens te maak. In die hemelhowe is ons gemeet en te lig bevind, is ’n gelykwaardige straf vir ons bepaal – en tog kondig Jesus aan dat Hy Self aldie vereistes wat hoop aan die gevalle mensdom kon [en kan] bring, sou nakom” (Ellen G. White, The Signs of the Times, 5 Maart 1896).

**Vrae vir bespreking**:

`Soos ons in Jesaja 11 gesien het, toon die Here hier Christus se eerste koms en wederkoms tesame. Dit verklaar, tot ’n mate, hoekom party van die Jode Christus by sy eerste koms verwerp het – want hulle het van Hom verwag om al die dinge te doen wat Hy eers eendag by die wederkoms gaan doen. Wat sê dit vir ons oor hoe belangrik dit is dat ’n mens die aard van Christus se wederkoms reg moet verstaan? Let byvoorbeeld op valse sienings aangaande daardie blye dag. Hoe kan dit maak dat mense makliker vir Satan se eindtyd-slenter val? (Lees Ellen G. White, The Great Controversy, hfst. 39.)`

**Opsomming**: In Jesaja se leeftyd – wie se naam “Verlossing-Kom-Van-Die-Here” beteken – belowe die Here om eendag sy oorblyfsel-volk uit hul komende onderdrukking te bevry, ’n onderdrukking vanweë die landwye afvalligheid waarin die mense beland het. Tog is dit ’n profesie van hoop, wat uiteindelik in en deur Jesus – wie se Naam “Die-Here-Is-Verlossing beteken” – vervul is.