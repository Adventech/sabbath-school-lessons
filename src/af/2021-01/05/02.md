---
title:  'Die einde van Galilea se verdriet (Jes. 9:1-5)'
date:  24/01/2021
---

`In Jesaja 9:1 bespeur die leser ’n wending in die verhaal van God se volk. Hoe verskil dit van die voorafgaande gebeure?`

Jesaja 8:21 en 22 beskryf die hopelose toestand waarin diegene verkeer wat hulle totdie okkulte i.p.v. die lewende God wend: om hulle heen, “sal [hulle] niks anders sien asbenoudheid en donkerte nie, die volslae duisternis en donkerte waarin hulle gedryf is” (Jes. 8:22, NAB). Nietemin beleef ander weer ’n ommeswaai: “Die volk wat in duisternis wandel… oor hulle het ’n lig geskyn” (hfst. 9:1; OAB, aksentteken bygevoeg). Dit is die Galileërs wat hierdie voorreg te beurt val. Hulle word op ’n spesiale wyse geseën, met “’n groot lig” (vers 2, NRSV) wat oor hulle skyn. So sal die volk dan deur die Here se genade vermenigvuldig, hulle sal jubel omdat God “die juk wat op hulle gedruk het” (vers 4, NRSV) sal verbreek. Hier word die Galilea-meerdistrik uitgebeeld omdat dit een van die eerste gebiede was wat Israel tydens die Assiriese veldslae verloor het. Dit het natuurlik gebeuromdat Agas by Tiglat-Pileser III om hulp aangeklop het; waarop laasgenoemde toe Galileaen die Transjordaniese gedeeltes van noordelike Israel ingeneem het, party van die mense in ballingskap weggevoer het, en al die verowerde streke in Assiriese provinsies verander het (2 Konings 15:29). Jesaja se boodskap in ’n neutedop is dus: dié wat eerste verower is, sal eerste bevry word.

`Vir wie gebruik die Here om sy volk te bevry? Jes. 9:6, 7.`

`Wanneer en hoe is die profesie in Jesaja 9:1-5 vervul? Matt. 4:12-25.`

Dit is geensins blote toeval dat Jesus aan die begin van sy sending die Galileërs bedien het nie. Aan hulle het Hy ’n boodskap van hoop gebring, die blye boodskap dat die koninkryk van God na die mensdom gekom het. Jesus het ook die siek mense van daardie landstreek genees, o.a. deur duiwels te dryf uit iemand wat deur sy betrokkenheid by die okkulte besete geraak het (Matt. 4:24). Hier het ons ’n besonder netjiese voorbeeld van hoe die Bybel gebeure uit die Ou-Testamentiese tye neem en as voorloper gebruik vir gebeure watlater in die Nuwe Testament sou ontvou. Die Here neem beelde uit twee tydvakke en meng dit. Matteus 24 is ’n sprekende voorbeeld van so ’n naasmekaarstelling, waar Jesus die verwoesting van Jerusalem in 70 v.C. en die verwoesting wat aan die voleinding van die wêreld sal gebeur, saamvoeg.

`Gestel iemand vra jou die volgende: “Uit wat het Jesus jou gered?” Wat sal jou antwoord wees?`