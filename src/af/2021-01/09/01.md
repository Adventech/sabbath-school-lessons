---
title:  Om te dien en te red
date:  20/02/2021
---

### Skrifverwysings vie hierdie week se studie
die volgende gedeeltes uit Jesaja – hfst. 41, spesifiek verse 1-7, hfst. 44:26 tot 45:6, asookhfst. 49:1-12.

> <p>Geheueteks</p>
> “Dáár is my Kneg wat Ek ondersteun, my Uitverkorene in wie my siel ’n welbehae het. Ek het my Gees op Hom gelê; Hy sal die reg na die nasies uitbring” (Jesaja 42:1, OAB).

Baie mense meen dat dit ’n groot voorreg moet wees om die plekke te besoek waar al die groot oomblikke van Christus se aardse sending hom afgespeel het. Om te loop waar Hy geloop het. Om die meer te sien waar Hy graag die mense geleer het, en ook die heuwels en die valleie waaroor Hy dikwelsuitgekyk het. Tog hoef ’n mens nie Nasaret, Kapernaüm of Betanië tebesoek ten einde in die voetspore van Jesus te volg nie. Sy voetspore is by siekbeddens, in die krotbuurte waar die armes woon, in die oorvol stegies van die groot stede, en orals waar daar mense is wat behoefte aan hulp en vertroosting het. As ons doen wat Jesus gedoen het toe Hy op aarde was, kan ons ook gaan waar Hy gegaan het” (Ellen G. White, The Desire of Ages, bl. 640). Jesaja praat van ’n dienskneg van die Here met ’n soortgelyke sending van genade: “’n Geknakte riet sal hy nie afbreek nie, ’n lamppit wat dof brand, sal hy nie uitdoof nie” (Jes. 42:3, NAB); ’n persoon “geroep in geregtigheid… om blinde oë te open; om gevangenes uit die kerker uit te lei, uit die gevangenis diegene wat in die duisternis sit” (vers 6 en 7, OAB). Kom ons kyk nou na dié Dienskneg. Wie is Hy, en wat presies vermag Hy?

_*Bestudeer hierdie week se les as voorbereiding vir Sabbat, 27 Februarie._