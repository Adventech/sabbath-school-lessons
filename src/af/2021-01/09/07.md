---
title:  Vir verdere studie
date:  26/02/2021
---

Lees Ellen G. White se beskrywing van Jesus se bediening van genesing en onderrig, in die gedeelte, “At Capernaum,” in The Desire of Ages, bl. 252-261. “Sieleredding benodig geweldig baie takt en wysheid. Die Heiland het nooit gehuiwer om die waarheid te praat nie, hoewel Hy dit altyd op ’n liefdevolle wyse gedoen het. Wanneer Hy met ander te doen gehad het, het Hy altyd takt aan die dag gelê. Jesus was altyd vriendelik en bedagsaam. Hy was nooit onbeskof nie en was nooit kwaai met ander sonder ’n geldige rede nie, en het nooit onnodige pyn aan gevoelige persone gebring nie. Die Heiland het nie menslike swakheid veroordeel nie. Skynheiligheid, ongeloof en ’n sondige lewenswyse – dié het Hy inderdaad sonder skroom veroordeel. Nietemin kon ’n mens die hartseer in sy stem hoor wanneer Hy ander skerp moes veroordeel. Hy het nooit die waarheid in iets wreed omskep nie. Nee, sy optrede het altyd ’n opregte tederlikheid vir die mensdom weerspieël. Elke liewe mens was kosbaar in sy oë, alles het Hy met ’n Goddelike waardigheid gedoen; en tog het Hy ander met die mees tederlike medelye gedien, met ’n hoë agting vir elke lid van God se aardse gesin. Vir Christus was elkeen met wie Hy te doen gehad het ’n kosbare siel wat Hy moes red” (Ellen G. White, Gospel Workers, bl. 117).

**Vrae vir bespreking**:

`1. Lees as ’n klas tesame deur die bogenoemde Ellen G. White-aanhaling, oor die wyse waarop Christus mense tydens sy aardse bediening behandel het. Bespreek die beginsel wat daaruit blyk. Bespreek ook hoe goed die gemeente hierdie beginsels as ’n groep gelowiges uitleef. `

`2. ’n “Geknakte riet” en ’n “lamppit wat dof brand” (Jes. 42:3, NAB) – ken jy iemand wat so is? Hoe kan jy so iemand help sonder om hom/haar “af te breek” of “uit te doof?” Hoe gemaak om sulke persone na die Here te lei? Dink nou prakties: hoe kan jy daardie persoon sover bring om genesing en hulp te gaan soek? `

`3. Die redenasie dat Jesaja deur twee verskillende persone geskryf is, steun op die siening dat mense nie in staat is om die soort akkurate voorspellings te maak soos wat die profeet Jesaja inderdaad gedoen het nie. Hoekom is dit egter nie ’n geldige sienswyse nie, en hoekom behoort ons as Christene hierdie aanname summier te verwerp? `

**Opsomming**: Bevryding vereis ’n Bevryder. God se dienende volk sou deur twee dienskneg-figure verlos word: Kores, wat die Judeërs uit Babilon en ballingskap soubevry; en ’n naamlose Dienskneg, wie se identiteit as Messias algaande onthul word. Dit is hierdie Dienskneg (met ’n hoofletter D) wat reg en geregtigheid aan die volk soubring, en wat die oorlewendes as ’n gemeenskap terug na die Here sou lei.