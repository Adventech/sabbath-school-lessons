---
title:  ‘n Dienende volk (Jesaja 41)
date:  21/02/2021
---

`In Jesaja 41:8 praat die Here van “Israel, my kneg” (OAB; “my dienaar, Israel,” NAB), en in hfst. 42:1 van “my Kneg” (NAB en OAB). Wie is hierdie dienskneg?`

Wie is hierdie dienskneg/dienaar? Is dit Israel – oftewel Jakob – die voorsaat van die Israeliete? Of verwys dit na Israel as ’n volk? Of is dit die Messias – oftewel die Christus – wat in die Nuwe Testament as Jesus geïdentifiseer word? Hierdie verwysings na ’nspesiale dienskneg van die Here kan in twee groepe verdeel word, twee diensknegte wat beide ’n deurlopende motief in hoofstukke 41-53 vorm. Die een het altyd die woordjie “Israel” (of “Jakob”) by. Voorbeelde hiervan is Jesaja 41:8; hfst. 44:1, 2 en 21; hfst. 45:4; asook hfst. 48:20. Let op die feit dat God Israel direk in hierdie teksverse aanspreek, in die teenswoordige tyd. Duidelik is dié Israel-dienskneg ’n versinnebeelding van die nasie wat uit Jakob gekom het. Hierdie uitleg word gerugsteun deur die feit dat redding vir hierdiesimboliese Jakob-figuur – die Here se “dienaar Jakob” – op dieselfde tyd kom as wanneer hy Babel moes verlaat (Jes. 48:20). Op ander plekke (soos Jesaja 42:1, hfst. 50:10, hfst. 52:13 en hfst. 53:11) het dié dienskneg-figuur geen eienaam by nie. Wanneer ’n mens homdie eerste maal in Jesaja 42:1 teëkom, is sy identiteit nie dadelik duidelik in die Engelsnie [hoewel die gebruik van die hoofletter in die Afrikaans oombliklik uitsluitsel gee). Jesaja bou mettertyd ’n profiel vir hierdie tweede dienskneg-figuur in die daaropvolgendeskrifgedeeltes op. So kom dit dan later aan die lig dat hierdie dienskneg ’n persoon is wat die stamme van Jakob (oftewel Israel) weer met die Here sou versoen (Jes. 49:5, 6) en dat hy as offerlam ’n soendood vir sondaars sou sterwe (Jes. 52:13 tot 53:12; lees ook hfst. 49:5, 6). Die tweede dienskneg is dus ’n persoon, en nie die volk Israel nie. Duidelik het ons twee diensknegte in Jesaja, wat albei deur die profeet as dienaars van die Here beskou word. Die een is ’n groep (’n nasie), en die ander ’n individu.

`Wat is die rol van die volk as dienaar? Jes. 41:8-20.`

Hier gee God die versekering dat Israel as ’n volk nog steeds die dienskneg van die Here is: “Jy is my kneg; jou het Ek uitverkies en jou nie verwerp nie” (Jes. 41:9, OAB). Daarna gee Hy een van die mees aangrypende bybelbeloftes aan die volk: “Wees nie bevrees nie, want Ek is met jou; kyk nie angstig rond nie, want Ek is jou God. Ek versterk jou, ook help Ek jou, ook ondersteun Ek jou met my reddende regterhand” (Jes. 41:10, OAB). Een van die grondbeginsels wat Israel moet uitleef – wat ’n mens hier en in die daaropvolgende teksverse sien – is dat hulle vir hul redding op die lewende God moet vertrou (en nie soos koning Agas moet optree wat nie dit wou doen nie). Israel moet nie soos die omliggende nasies op ander gode en afbeeldings van daardie gode staatmaak nie (Jes. 41:7, 21-24, 28 en 29).