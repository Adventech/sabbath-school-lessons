---
title:  '’n Persiese “Messias” (Jes. 44:26 tot 45:6)'
date:  23/02/2021
---

`Watter verbasende voorspelling word in Jesaja 44:26 tot 45:6 gemaak?`

Jesaja se bediening strek van ongeveer 745 tot 685 v.C. Nadat hy praat van ’n veroweraar wat vanuit die ooste en die noorde kom (Jes. 41:2, 3, 25) en indirek sê dat dit goeie nuus vir Jerusalem is (Jes. 41:27), kom die ongelooflik akkurate deel van die profesie: hy noem pertinent wie dit is – Kores – asook wat hy gaan doen. Kores het inderdaad in 539 v.C.vanuit die noorde en ooste gekom, en Babel verower, en hy hét die Here gedien deur die Judeërs uit hul ballingskap in Babilon te bevry; en Kores het inderdaad ook die dekreet virdie herbouing van die tempel in Jerusalem uitgevaardig (lees Esra 1).  Kom ons doen ’nsommetjie en delf dan flussies in die geskiedenis ten einde die verstommende aard van diéprofesie beter te verstaan. Ongeveer 146 jaar het verloop tussen Jesaja se dood en die valvan Babel. Met ander woorde, Jesaja se profesie beskryf gebeure ’n hele 150 jaar voordat dit gebeur het – dit sou byna wees soos sir Philip Wodehouse, die Goewerneur van die destydse Kaapse Kolonie, wat in 1870 aankondig dat ’n man genaamd Nelson Mandela in die 1990’s in Suid-Afrika vrygelaat gaan word en die eerste demokratiese verkiesing in 1994 gaanwen! ’n Verskeidenheid antieke tekste bevestig Kores se optrede [m.b.t. die Judeërs]; onder meer die Babiloniese annale, met Kores se eie verslag wat in die sogenaamde “Koressilinder” vervat is, asook die Bybelse verslag (2 Kron. 36:22 en 23, Esra 1; asook Daniël 5, hfst. 6:28 en hfst. 10:1). Die akkuraatheid van Jesaja se profesie is ongetwyfeld korrek. Dit bevestig ook die oortuiging van diegene wat glo dat ware profete akkurate voorspellings van die Here ontvang, dat hulle inderdaad vêr in die toekoms kan sien.

`In hoofstuk 45:1 sê Jesaja: “So sê die Here aan sy gesalfde, aan Kores…” (NAB en OAB, klem verskaf). Waarom noem die Here hom sy gesalfde?`

Die Hebreeuse woord wat as “gesalfde” vertaal word, is die stamwoord waaruit die begrip Messias afgelei word. Elders in die Ou Testament verwys hierdie begrip “gesalfde” na ’n aantal dinge: na ’n geordende hoëpriester (Lev. 4:3, 5, 16; Lev. 6:22), na ’n gesalfde koning in Israel van ouds (1 Sam. 16:6, hfst. 24:6 en 10, asook 2 Sam. 22:51); of na die Messias, ’n toekomstige en ideale koninklike figuur wat die Jode sou bevry (Ps. 2:2; Dan. 9:25, 26). Vanuit Jesaja se oogpunt was Kores ’n toekomstige koning, een wat deur God gestuur is om sy mense te verlos. Kores was egter ’n ongewone messias, aangesien hy nie ’n Israeliet wasnie. Party van die dinge wat hy sou doen, stem wel met dié van die uiteindelike Messiasooreen, soos om God se vyande te oorwin en sy volk uit ballingskap te bevry. Nietemin kon Kores nie ’n volwaardige Messias wees nie, aangesien hy nie ’n afstammeling van Dawid was nie. Deur die koms van Kores te voorspel, toon die Here sy unieke Goddelikheid – die toekoms is aan Hom, en Hom alleen, bekend (Jes. 41:4, 21-23, 26-28; Jes. 44:26). Die Here reik boonop uit na Kores: “En Ek sal jou die skatte gee wat in die donkerheid is en die verborge rykdomme, sodat jy kan weet dat Ek die Here is wat jou by jou naam roep, die God van Israel” (Jes. 45:3, NAB).