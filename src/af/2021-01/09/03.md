---
title:  'Die dienaar sonder naam (Jes. 42:1-7)'
date:  22/02/2021
---

`Die naamlose dienskneg word deur God gekies, ’n persoon op wie Hy sy Gees uitstort. Watter soort karakter het dié dienskneg en watter rol speel Hy? Jes. 42:1-7.`

**Kies die beste antwoord of kombinasie van antwoorde**:

1. Hy bring geregtigheid aan die nasies.
2. Hy voer al sy take stilweg en saggies uit, maar behaal nietemin sukses.
3. Hy is ’n leermeester.
4. Hy is ’n vergestalting van die verbond tussen God en sy volk.
5. Hy bring lig en hoop deur blindes te genees en gevangenes vry te laat.
6. Al die bogenoemde take/eienskappe.

`Hoe vergelyk die rol en karakter van hierdie dienskneg met dié van die “Takkie… [wat] uitspruit uit die stomp van Isai,” op wie die Gees van die Here ook rus (Jesaja 11)?`

Die Dawidiese heerser wat hier in Jesaja 42 beskryf word, tree net soos die een in Jesaja 11 op – te wete, in harmonie met God se wil. Hy bring reg en geregtigheid, en bevryding virdie onderdruktes, asook wysheid van Bo en kennis oor God. Ons het voorheen gesien dathierdie “takkie” en “wortel” van Isai die Messias is. Hy is Jesaja 9:5 en 6 se Seun uit die hemel – wat ook “vrede sonder einde, op die troon van Dawid en oor sy koninkryk” bring, en wat al hierdie dinge “deur reg en deur geregtigheid” laat geskied (Jes. 9:6, OAB). Die dienskneg in Jesaja 42 is duidelik die Messias.

`Hoe identifiseer die Nuwe Testament dié Dienskneg van Jesaja 42:1-7, die een wat regen geregtigheid bring? Matt. 12:15-21.`

Matteus 12 haal uit Jesaja 42 aan, en pas dit op Jesus – God se geliefde Seun in wie Hy ’n welbehae het (Jes. 42:1; Matt. 3:16, 17; Matt. 17:5) – se stille en genesende bediening toe. Dit is dié Jesus wie se bediening ’n herbevestiging van God se verbondsverhouding met sy volk teweegbring (Jes. 42:6, Dan. 9:27). Jesus en sy dissipels het reg en geregtigheid aan die mense gebring deur hulle van lyding, onkunde oor God, en van bose geeste te bevry – alles dinge wat deur Sataniese onderdrukking veroorsaak is (Lukas 10:19). Daarna het Jesus aan die kruis gesterwe om die “nuwe verbond” (Matt. 26:28, NKJV) te bekragtig; en om reg en geregtigheid op aarde te bring deur Satan uit te werp, die indringer wat die rol en titel van “owerste van hierdie wêreld” (Joh. 12:31-33, NRSV) vir homself toegeëien het.