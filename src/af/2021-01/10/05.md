---
title:  'Ons is die onbereikbares! (Jes. 53:3-9)'
date:  03/03/2021
---

Soos ’n kwesbare plant, op die oog af sonder ’n spesiale nut, en boonop verag (Jes. 53:2, 3) – dit is hoe die Lydende Dienskneg hier uitgebeeld word. In enkele spronge neem Jesaja ’n mens van die Dienskneg se sorgvrye jeugjare reg tot by die rantjie van trauma. Ten spyte van die toekomsblikke wat in vorige hoofstukke gegee word, is die leser steeds nie gereedvir die daaropvolgende gebeure nie. Hoe so? Omdat ons reeds [twee millenniums later]weet wat met Hom gaan gebeur. Ons weet wat nou met Hom gaan gebeur en is dus op ons gemak. Tog sê Jesaja dat die Kindjie – wat die vergestalting van vrede, die Vredevors is – vir ons gebore is en dat ons hom moet koester. Hoewel ander Hom verag het, weet ons mos van beter, want ons weet wie Hy is. Soos iemand eenmaal tereg opgemerk het: “Ons het die vyand ontmoet, en dit is ons.”

Hierdie is egter nie die eerste keer dat ’n dienskneg van God verag en verwerp word nie. Hy is nie die eerste lydende dienskneg nie. Koning Dawid het al hierdie dinge beleef toe hy voor sy seun Absalom gevlug het (2 Sam. 15:30). Die lyding wat Jesaja se Dienskneg egter moes deurmaak, is nie sy eie nie. Dit is nie die gevolge van sy eie sonde nie. Hy dra ook nie net ’n enkele persoon se sondelas nie, want die profeet sê: “die Here het die ongeregtigheid van ons almal op Hom laat neerkom” (Jes. 53:6, OAB). Dit laat ’n mens wonder: maar hoekom dan? Die antwoord op dié vraag – die rede vir die Dienskneg se lyding – is die waarheid waarmee Jesaja ons konfronteer: God het die mens lief en daarom kies die Messias om te ly. Maar hoekom kies Jesus dan dié vreeslike lydingsweg? Dan, die ongemaklike waarheid, die waarheid wat seermaak: Hy kies om te ly ten einde die onbereikbare te bereik – en die onbereikbare is s!

Diegene wat nie mooi verstaan hoe dit werk nie, meen dat die Dienskneg “deur God geslaan en verdruk” is (Jes. 53:4, OAB). Dit is soos Job se vriende wat gemeen het dat sy sonde die oorsaak van sy lyding was. Jesus se dissipels het presies dieselfde fout gemaak, met die vraag: “‘Rabbi, deur wie se sonde is dit dat hierdie man blind gebore is: sy eie of sy ouers s’n?’” (Joh. 9:2, NAB). Diegene wat Jesus aan die kruis sien hang het, het waarskynlik gedink: hierdie man moes vreeslik teen God gesondig het! Moses het immers gesê: “wie [aan ’n paal] opgehang word, is deur God vervloek” – nie waar nie? (Deut. 21:23; vgl. Num. 25:4).

Tog het God al hierdie dinge so beskik (Jes. 53:10). Die vraag is net: hoekom? Omdat “Christus… ons losgekoop [het] van die vloek van die wet deur vir ons ’n vloek te word” (Gal. 3:13, OAB); want “God het Hom in ons plek as sondaar behandel sodat ons, deur ons eenheid met Christus, deur God vrygespreek kan wees” (2 Kor. 5:21, NAB). “Hoe hoog is die prys wat vir ons betaal is net nie! Aanskou die kruis en die Slagoffer wat daar tussen hemel en aarde hang. Kyk na sy hande, wreed deurboor met spykers. Kyk na sy voete as’t ware met penne aan ’n paal vasgespyker. Óns sondes het Christus in sy liggaam gedra. Daardie lyding, daardie trauma, is die prys van s verlossing” (Ellen G. White, God’s Amazing Grace, bl. 172).