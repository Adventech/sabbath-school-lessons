---
title:  Vir verdere studie
date:  05/03/2021
---

“Aan die kruishout het Christus ons sonde in sy eie liggaam gedra… Dink net aan die omvang van die sondeprobleem siende dat geen sterweling daarvoor kan vergoed nie! Dink aan die gewelde vervloeking wat sonde oor ons gebring het, siende dat net die Godheid dit geheel en al tot ’n einde kan bring! Christus se soendood is ’n getuienis aan die ganse mensdom dat die loon van die sonde die dood is… Ai, dit is asof die gewete van die mensdeur ’n duistere mag bekoor en lamgelê word, en wat maak dat ons nie die influisterende Gees kan hoor nie!” (Ellen G. White, Our High Calling, bl. 44). “God het dit so beskik dat sywet deur die dood van sy eniggebore Seun verheerlik sou word. [Aan die kruis] het Christusdie sondeskuld van die ganse wêreld op Hom geneem. Slegs deur die vleeswording en dood van die Seun van God is daar vir ons ’n ewige uitkoms. Hy kon ly omdat sy Goddelikheid Hom deurgedra het. Hy kon die pyn verduur omdat Hy nie ’n sweempie sonde of ontrouheid in Hom gehad het nie. Met hierdie straf wat Hy op Hom geneem het, ten einde reg en geregtigheid in die heelal te bring, het Christus ter wille van die mens getriomfeer. Hy het vir ons die ewige lewe bekom en het terselfdertyd die wet van God verheerlik. Hy het dit weer sy regmatige ereposisie gegee” (Ellen G. White, Selected Messages, boek 1, bl. 302).

**Vrae vir bespreking**:

`1. In Jesaja 53:7-9 bereik die Dienskneg die donkerste dieptes van pyn: Hy gaan dood en word begrawe. Watter aspekte van hierdie profetiese bybelverse is aan die einde van Jesus se lewe vervul? Matt. 26:57 tot 27:60, Mark. 14:53 tot 15:46, Luk. 22:54 tot 23:53, Joh. 18:12 tot 19:42. `

`2. Kyk na die tweede Ellen G. White-aanhaling hierbo, wat sê dat Christus deur sy dood die wet van God verheerlik het. Wat bedoel sy daarmee? Hoe is dit dat Jesus se dood ’n bewys van die ewigdurendheid van God se wet is? `

**Opsomming**: Na beskrywings van die geboorte, identiteit en sending van God se Verlosser, onthul Jesaja die kosmiese tragedie wat ons hoop gee: God se Dienskneg neem vrywilliglik ons straf en lyding op Hom ten einde sy verlore volk te bereik, te red en te genees.