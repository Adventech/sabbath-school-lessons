---
title:  Om die ondenkbare te doen
date:  27/02/2021
---

### Skrifverwysings vir hierdie week se studie
die volgende gedeeltes uit Jesaja – hfst. 50:4-10, hfst. 52:13 tot 53:12, hfst. 53:3-9, asook verse 10-12.

> <p>Geheueteks</p>
> “Oor s oortredings is hy deurboor, oor s sondes is hy verbrysel; die straf wat vir ons vrede moes bring, was op hom, deur swonde het daar vir ons genesing gekom” (Jesaja 53:5, OAB).

Toe Lough Fook, ’n Sjinese Christen, hoor van sy landgenote wat as slawearbeiders in myne in Afrika werk, het dit hom diep geraak. Hy wou so graag die evangeliehoop met hulle deel. Die probleem was net dat hy nie toegang tot hulle gehad het nie. Hy besluit toe maar om ’n vyfjaarkontrak te onderteken om daar as slawearbeider te gaan werk. So is hy toe na Demerara geneem, waar hy hom in ’n myn afgesloof en terselfdertyd sy medearbeiders van Jesus vertel het. Lough Fook is ook dood in die myn, maar eers nadat 200 mense van totale wanhoop bevry is, deur Jesus as hul Heer en Heiland te aanvaar. Sulke ongelooflike selfopoffering ter wille van sy medemens! Sjoe, wat ’n voorbeeld! Deur die ondenkbare te doen – deur Homself te verneder en “die gestalte van ’n slaaf aan te neem” (Fil. 2:7, NAB) – het Jesus ook die onmoontlike reggekry: vir jou en vir my, en die ganse wêreld wat diep in die put van sonde en verdoemenis was. Vandeesweek val die soeklig op hierdie ongelooflike gebeurtenis wat honderde jare voordat dit gebeur het reeds geprofeteer is.

_*Bestudeer hierdie week se les as voorbereiding vir Sabbat, 6 Maart._