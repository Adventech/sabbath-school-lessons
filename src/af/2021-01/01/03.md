---
title:  'Verrotte ritualisme (Jes. 1:10-17)'
date:  28/12/2020
---

`Lees Jesaja 1:10. Waarom dink jy verwys die Here hier na Sodom en Gomorra? Wat wou Hy daarmee tuisbring?`

`Lees Jesaja 1:11-15. Wat sê die Here eintlik vir die mense hier? Die Here verwerp die aanbidding van sy volk. Hoe so?`

Die einste hande wat offerandes gebring het en biddend opwaarts gehef is, was “vol bloed” – m.a.w. die mense het hulle aan geweld en onderdrukking skuldig gemaak (Jes. 1:15 en 58:3, 4). Deur die mishandeling van hul volksgenote – d.w.s. die mishandeling van die anderdeelgenote aan God se verbond – het hulle die groot Beskermer van Israel geminag. Sondeteen jou medemens was ’n sonde teen God.  Die offerandestelsel is natuurlik deur God self ingestel (Levitikus 1-16), met die tempel in Jerusalem as die aangewese aanbiddingsplek (1 Konings 8:10, 11). Al die rituele in daardie stelsel was veronderstel om binne die raamwerk van die verbond wat God met sy volk gesluit het, te funksioneer. Dit was immers die verbond tussen Hom en Israel wat gemaak het dat Hy deur sy teenwoordigheid in die tempel (en spesifiek die Allerheiligste) onder hulle kon woon. So, die rituele en gebede wat daaruitgevoer is, was slegs geldig as dit ’n verdere uitdrukking van hul getrouheid aan Hom en sy verbond was. So, diegene wat offerandes gebring het sonder om hulle van hul verkeerde dade teenoor ander lede van die verbondsgemeenskap te bekeer, het inderdaad ‘sonde in die vorm van skynheilige seremonie’ gepleeg. Nie net was hul offerandes ongeldig nie – dit was inderdaad ’n sonde! Hul rituele was ’n lojaliteitsgebaar, terwyl hul gedrag op verbondsverbreking neergekom het.

`Lees Jesaja 1:16, 17. Wat beveel die Here sy volk om te doen? Let op die konteks waarbinne die Here hierdie bevel gee. Hoe stem hierdie voorskrif ooreen met Jesus se woorde in Matteus 23:23-28? Watter boodskap kan die moderne gelowige uit hierdie skrifgedeeltes put (inaggenome die konteks waarbinne beide gegee word)?`