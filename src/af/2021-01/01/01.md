---
title:  ’n Identiteitskrisis
date:  26/12/2020
---

### Skrifverwysings vir hierdie week se studie
die volgende gedeeltes uit Jesaja – hfst. 1:1-9, hfst. 1:10-17, hfst. 1:18, hfst. 1:19-31 en hfst. 5:1-7.

> <p>Geheueteks</p>
> “Kom tog, laat ons die saak met mekaar uitmaak, sê die Here: Al was julle skarlakenrooi van sonde, julle sal wit word soos sneeu. Al was julle purperrooi, julle sal wit word soos wol” (Jesaja 1:18, NAB).

Verlore in die land van vergetelheid. As ’n mens deur die plattelandse gedeeltes van Ierland ry, gaan jy dikwels deur nou lanings met knotheinings aan weerskante. Soms moet jy eers wag dat ’n trop koeie doodrustig oor die pad drentel na ’n sappige maaltydjie in die oorkantse veld. Soms is daar boonop geen herder om hulle aan te ja nie. Hulle gaan doodgewoon op eie stoom na die regte stal. Die koeie weet waar hul hoort en ook aan wie hulle behoort. As ’n klein seuntjie saam met sy moeder inkopies doen en die kleutertjie naderhand verdwaal, gaan hy snik-snik deur die winkel en huil benoud: “Mamma! Mamma!” Selfs al weet hy nie waar hy hom op daardie presiese oomblik bevind nie, en ook nie waar sy moeder is nie, sal hy te midde van honderde mammas smamma vind – die enigste een wat waarlik aan h behoort. Let egter op die Judeërs in die boek Jesaja, wat in teenstelling met die Ierse koeie (en in skrille kontras met die verlore seuntjie), vergeet het dat hulle aan die Here – aan hul hemelse Heer – behoort het; en dat hulle sodoende hul ware identiteit as verbondsvolk verloor het. “Ek het kinders grootgemaak en opgevoed, maar hulle het teen My in opstand gekom. ’n Bees ken sy eienaar en ’n donkie die krip van sy baas, maar Israel ken My nie, my volk het geen begrip van wat Ek doen nie” (Jes. 1:2 en 3, NAB).

Hierdie week bekyk ons die dinge wat God doen om sy volk terug na Hom en sy verbond met hulle te bring.

_*Bestudeer hierdie week se les as voorbereiding vir Sabbat, 2 Januarie._