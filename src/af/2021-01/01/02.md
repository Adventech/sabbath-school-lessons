---
title:  '“Hoor, o hemele” (Jes. 1:1-9)'
date:  27/12/2020
---

Die boek Jesaja het ’n baie kort inleiding waarin die skrywer (“Jesaja seun van Amos”)geïdentifiseer word, asook die oorsprong van die boodskap wat hy bring (’n “gesig” [OAB] of ’n “openbaring” [NAB]), en laastens die onderwerp (Juda en dié se hoofstad

Jerusalem, gedurende die regering van die vier konings). Die onderwerp sê ook wie Jesaja se teikengehoor was: sy volksgenote gedurende die profeet se leeftyd. Met hulle tree hy in gesprek oor die toestand waarin hulle verkeer, asook hul lotsbestemming.  Die feit dat Jesaja melding maak van die konings wat gedurende sy profeetskap aan bewind was, vermindersy teikengehoor na ’n meer spesifieke groep mense; en plaas sy skrywe in die historiese enpolitieke konteks van ’n bepaalde tydvak. Dit is ’n tydvak wat die leser terugvoer na die gebeure in 2 Konings 15-20 en 2 Kronieke 26-32.

`Lees Jesaja 1:2. Wat is die kernboodskap hier, in ’n neutedop? Wat sê die Here hier? Hoe kom hierdie begrip herhaaldelik in die Bybelse vertelling van die wêreldgeskiedenis voor? Is hierdie woorde ook van toepassing op die hedendaagse Christendom? Gee ’n rede vir jou antwoord.`

Kyk net hoe lui die Here sy profetiese rede in: “Hoor, o hemele, en luister, o aarde” (OAB; vgl. Deut. 30:19 en 31:28). Hiermee probeer die Here nie sê dat die hemel en aarde Homletterlik kan hoor en verstaan nie. Nee, hy bedoel dit figuurlik, ter wille van klem. Wanneerdie Ou Nabye Oosterse konings van ouds (soos ’n Hetitiese keiser, byvoorbeeld), ’n verdrag met ’n minder magtige heerser gesluit het, het hulle hul gode as getuies geroep. Dit was ’n afskrikmiddel en sê basies: enige vorm van kontrakbreuk sal uiteindelik aan die lig kom en sal beslis gestraf word. Toe God – die Konings van konings – in die tyd van Moses ’n verbond met die Israeliete gesluit het, het Hy nie ander gode as getuies geroep nie. Nee, in sy hoedanigheid as die enigste ware God kies Hy die hemel en die aarde as getuies (lees ook Deut. 4:26).

`Lees aandagtig deurJesaja 1:1-9. Maak flussies ’n opsomming van Juda se sondes. Let veral ook op die gevolge van daardie sondes. Waaraan het Juda hulle skuldiggemaak, en wat was die gevolge van daardie skuldigheid? Terselfdertyd praat vers 9 van hoop. Watter hoop was daar vir die Judeërs?`