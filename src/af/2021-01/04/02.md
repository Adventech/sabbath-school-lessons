---
title:  'Vervulde profesie (Jes. 7:14-16)'
date:  17/01/2021
---

In Jesaja 7:14-16 is die Immanuel-profesie ’n teken, spesiaal vir Agas en die dilemma waarin hy hom bevind het: voordat die Immanuel-kind oud genoeg sou wees om verskillende soorte kos van mekaar te onderskei, sou “die lande van die twee konings vir wie jy bang is, verwoes lê” (Jes. 7:16, NAB). Die konings in hierdie teksvers dui natuurlik op twee lande – Sirië en noordelike Israel, asook hul regeerders (lees hfst. 7:1, 2, 4-9). Hier word God se belofte herhaal, naamlik dat daardie twee moondhede se mag verbreek sou word.

`Waarom praat Jesaja pertinent van “dikmelk en heuning” (NAB) wat die seun uiteindelik sou moes eet? Jes. 7:15.`

Die Judeërs se landerye en oeste sou deur die Assiriërs vernietig word (Jes. 7:23-25). So die mense – insluitende die Ou-Testamentiese Immanuel (wie hy ook al was, vgl. hfst. 7:14, 15) – sou noodgedwonge na ’n nomadiese dieet moes terugkeer (hfst. 7:21, 22). Hoewel die volk arm sou wees, sou hulle genoeg hê om te kon oorleef.

`Wanneer is die profesie m.b.t. Sirië en noordelike Israel vervul? 2 Kon. 15:29 en 30, hfst. 16:7-9, asook 1 Kron. 5:6 en 26.`

Hierdie profesie is omstreeks 734 v.C. aan Jesaja gegee. In respons op Agas seomkoopgeskenk doen Tiglat-Pileser III toe presies wat ’n mens by hom te wagte is: hyvermorsel die noordelike koalisie, en verower Galilea en Transjordanië in noordelike Israel. Dele van die plaaslike bevolking is ook in ballingskap weggevoer, en Tiglat-Pileser hetdaardie gebiede tot Assiriese provinsies verklaar (734-733 v.C.). Die res van Israel is gereddeur Hosea nadat hy koning Peka om die lewe gebring het. Daarna het hy sy land oorgegee en belasting aan Assirië betaal. In 733 en 732 v.C. het Tiglat-Pileser III die hoofstad van Sirië, Damaskus, verower, waarna dit Assiriese provinsies geword het. So teen 732 v.C. – m.a.w. bykans twee jaar na Jesaja se profesie – is die twee koninkryke geheel en al verslaan, eers Sirië toe Israel. Dit was neusie verby vir die twee konings wat Agas en sy onderdanebedreig het. Kort nadat Salmaneser V vir Tiglat-Pileser III as koning van Assirië opgevolghet – wat in 727 v.C. was – het koning Hosea van Israel sy eie koningskap kortgeknip deur die uiters roekelose besluit om teen die Assiriese Ryk in opstand te kom. Die Assiriërs het Israel se hoofstad, Samaria, in 722 v.C. ingeneem. Derduisende Israeliete is in ballingskap na Mesopotamië en Medië weggevoer waar hulle uiteindelik deel van die plaaslike bevolking geword het, totdat hulle hul eie identiteit totaal en al verloor het (lees Jes. 7:8 – binne 65jaar was die Efraimiete nie meer ’n identifiseerbare nasie nie). Dit is inderdaad die lot watdie Here vir Juda se vyande voorspel het. Die punt wat Hy egter by Agas wou tuisbring, is dat dit in elke geval sou gebeur en dat die koning nie nodig gehad het om op Assirië staat te maak nie.