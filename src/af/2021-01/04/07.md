---
title:  Vir verdere studie
date:  22/01/2021
---

Lees die gedeelte, “Can Our Dead Speak to Us?” in The Great Controversy, bl. 551-562. “In die dae van die Hebreërs was daar mense – net soos die spiritualiste van ons tyd – wat beweer het dat hulle met die dooies kon praat. Hierdie sogenaamde besoekers vanuit anderdimensies word [in die Engelssprekende Weste] ‘familiar spirits’ [oftewel ‘die geeste van afgestorwe geliefdes’] genoem. Die Bybel sê egter dat hulle ‘geeste van duiwels’ is (vgl. Numeri 25:1-3; Psalm 106:28; 1 Korintiërs 10:20; Openbaring 16:14.) Hierdie oproep en raadpleeg van afgestorwe geliefdes was egter ’n gruwel in die oë van God. Dit was so ’n ernstige saak dat oortreders destyds met die doodstraf afgeskrik is. Lees Levitikus 19:31 en hfst. 20:27. Deesdae word heksery as ’n verskynsel afgelag. Die idee dat mense met bose geeste kan praat, word as feeverhaaltjies uit die Donker Eeue gesien. Spiritualisme wat honderdduisende selfs miljoene volgelinge het en wat deesdae selfs die wetenskaplike gemeenskap binnegedring het en so ook die kerke, en wat ook aanvaarding by wetgewende instellings en selfs onder koninklikes geniet – is ’n reuse misleiding van die mensdom, en is bloot ’n herlewing van die heksery wat in Ou-Testamentiese tye verbode was en skerp veroordeel is. Dit is heksery in ’n splinternuwe baadjie” (Ellen G. White, The Great Controversy, bl. 556.

**Vrae vir bespreking**:

`1. Bespreek die spiritualisme-kwessie, meer spesifiek hoe dit in rolprente, boeke, TV-programme en in hoofstroomkultuur gebruik word. Dit lyk nie of ’n mens veel kan doen om dit op media-vlak te bestry nie. Hoe waarsku ’n mens egter ander daarteen, mense vir wie dit niks meer as onskuldige vermaak is nie? Hoekom is dit so belangrik dat ’n mens die toestand van die dode reg moet verstaan ten einde jou teen die lokvalle van die bose te beskerm?`

`2. Lees Jesaja 8:20. Skryf dit in jou eie woorde neer. Laat verskillende mense hul weergawes tydens klastyd voorlees. Wat sê die Here vir ons hier? `

`3. Bepeins die idee dat ’n mens die Here terselfdertyd liefhet én vrees. In watter opsig spruit ons liefde vir die Here uit ons vrees vir Hom? Of is dit net mooi andersom: dat ons vrees vir die Here uit ons liefde vir Hom spruit? Bespreek dit. `

**Opsomming**: Deur Jesaja se optrede asook deur sy gesin, en deur sy woorde, onderstreep die Here opnuut sy boodskap van waarskuwing en hoop wat Hy aan sy kinders wou deurgee. Wat was en is daardie boodskap? Dat vertroue op God die enigste veilige uitweg is, dat ’n mens moet glo dat Hy weet wat Hy doen. God het beide die liefde, die krag en die mag, om mense te lei, te beskerm en in hul behoeftes te voorsien; maar dat Hy dit slegs doen vir diegene wat Hom toelaat om dit te doen. Dié wat hulle egter tot ander magte wend, bewerk hul eie ondergang.