---
title:  'Niks om te vrees wanneer ons die Here Self aanbid en eer nie. (Jes. 8:11-15)'
date:  20/01/2021
---

In sy intreetoespraak het die nuutverkose president van die VSA, Franklin D. Roosevelt, die volgende trooswoorde aan sy mense te midde van die Groot Depressie gegee: “Al wat ons behoort te vrees, is om vreesagtig te wees” (Amerikaanse Capitol-gebou, Washington D.C.

[4 Maart 1933]). Jesaja se boodskap van hoop aan sy mense was: “Ons het niks om te vreesbehalwe om Godvresend te wees nie.” God het Jesaja vermaan om nie dieselfde dinge as sy landgenote te vrees nie. Nee, hy moes die Here vrees en Hom alleen (hfst. 8:12, 13). Dit is ’n belangrike tema in die Skrif. Let byvoorbeeld op Openbaring 14:6-12 (in die OAB) wat die drie engele se boodskap aan die ganse mensdom is: vrees liewer God en gee H eer, en nie die dier en sy aardse mag nie (wat in hoofstuk 13 beskryf word).

`Ons behoort die Here te “vrees.” Die vraag is net: wat beteken hierdie begrip? Hoe verstaan ’n mens dit, veral aangesien die gelowige ook aangesê word om God lief te hê (Matt. 22:37)?`

Ware vrees vir die heiligheid van God beteken dat jy Hom as die enigste almagtige Opperwese in die heelal beskou. Of jy Hom nou liefhet of nie, dié soort vrees oorkom al die ander vrese. As Hy vir jou die almagtige Opperwese is, kan niemand jou aanraak sonder sy toestemming nie. As jy natuurlik teen Hom gerebelleer het en Hy derhalwe teen jou is, is daar ook geen wegkruipplek waar Hy jou nie kan vind nie!

Is hierdie vrees wat ons veronderstel is om vir God te hê, dan nie strydig met 1 Johannes 4:18 nie? “Waar liefde is, is daar geen vrees nie, maar volmaakte liefde verdryf vrees, want vrees verwag straf, en wie nog vrees, het nie volmaakte liefde nie” (NAB). Daar is verskillende soorte vrees. Gestel jy het ’n vriend wat oor bomenslike vermoëns beskik, een wie se mag geen einde ken nie. Tog het daardie persoon jou nietemin lief en jy het daardie vriend ook lief. Dan vrees jy nie daardie persoon omdat jy bang is om deur hom of haar seergemaak te word nie. Nee, die vrees wat jy het, is eerder ontsag – m.a.w. jy ken die mag waaroor daardie persoon beskik en respekteer dit, en besef dat die band tussen jou en daardie persoon inderdaad grense het.

`As Christene behoort ons nie wêreldse dinge lief te hê nie, m.a.w. nie die dinge wat wêreldse mense liefhet nie (1 Joh. 2:15). Is dit dan nie, insgelyks, ook waar dat ons as Christene nie die dinge behoort te vrees wat wêreldlinge vrees nie? Indien wel, is die vraag net: wat is die dinge wat ons nie behoort te vrees nie, en hoekom behoort ons dit nie te vrees nie? Die vraag is egter ook: watter dinge behoort die Christen te vrees wat wêreldlinge nie vrees nie? Lees byv. Matt. 10:28 en Jer. 10:2, 3.`