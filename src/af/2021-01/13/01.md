---
title:  Herskepping van die aardeplaneet
date:  20/03/2021
---

### Skrifverwysings vir hierdie week se studie
die volgende gedeeltes uit Jesaja – hfst. 65:17-25; hfst. 66:1-19, verse 19-21 en pertinent vers 21; asook Jes. 66:22-24.

> <p>Geheueteks</p>
> “‘Kyk, Ek skep ’n nuwe hemel en ’n nuwe aarde. Die vorige dinge sal nie meer onthou word nie en nie in die gedagte opkom nie’” (Jesaja 65:17, NLV).

Eendag lees ’n 12-jaar-oue seun ’n boek oor sterrekunde, waarna hy nie weer skool toe wou gaan nie. So neem sy ma hom dan na die huisdokter. Diévra hom: “Billy, wat is fout? Hoekom wil jy nie meer skool toe gaan of jouhuiswerk doen nie?” “Omdat ek in hierdie sterrekundeboek gelees het dat dieson eendag gaan uitbrand en dat alle lewe op aarde dan tot ’n einde sal kom. Wat is die nut van enigiets doen as alles op die ou end vir ewig sal doodgaan?” Die seun se ma was byna histeries. “Dis nie iets waaroor jy beheer het nie! Vergeet daarvan en kom tot jou sinne, my kind!”

Die dokter glimlag, effe geamuseerd, en sê vir Billy: “Jy hoef jou in elk geval nie hieroorte bekommer nie. Teen die tyd dat dit gebeur, is ons almal lankal reeds dood!” Die gesprek tussen die seun, die ma en die dokter onderstreep natuurlik ’n groot probleem: die siening dat alle lewe uiteindelik vir ewig sal doodloop.  Gelukkig hoef ons bestaan nie by die dood te eindig nie. Inteendeel, ons het die opstandingshoop, asook die ewige lewe in ’n nuutgemaakte wêreld.

_*Bestudeer hierdie week se les as voorbereiding vir Sabbat, 27  Maart_