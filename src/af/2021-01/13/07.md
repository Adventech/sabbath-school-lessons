---
title:  Vir verdere studie
date:  26/03/2021
---

Aangaande die finale uitwissing van sondaars waardeur die aarde gereinig word, lees Ellen G. White, “The Controversy Ended” in The Great Controversy, bl. 662-678.  “Namate die jare van die ewigheid verbygaan en telkens ’n nuwe voortbring, verkry die verlostes al dieper en glorieryker insigte oor God en oor Christus. Net soos die stapsgewyse toename in kennis, kom ook ’n toename in liefde, ontsag en blydskap. Hoe meer die mens van Godleer, hoe groter ons bewondering vir sy [wonderbare] karakter. Keer op keer bespreek Jesusdie verlossingsplan met hulle. So ontvou die kaleidoskopiese aard van die verlossingsplan dan, asook al die wonderbaarlike oorwinnings wat in die groot stryd teen Satan behaal is. Hierdie dinge spoor die vrygekooptes tot ’n vuriger toewyding aan, sodat hulle met ’n meerekstatiese vreugde as ooit tevore hul goue harpe optel en ’n loflied aanhef; met derduisendeen tienduisende stemme – ja ’n stortvloed van stemme – wat in harmonie saamsing en ’n crescendo bereik. “‘En elke skepsel wat in die hemel en op die aarde en onder die aarde en wat op die see is, en alles wat in hulle is, het ek hoor sê: Aan Hom wat op die troon sit, en aan die Lam kom toe die lof en die eer en die heerlikheid en die krag tot in alle ewigheid!’ (Op. 5:13, OAB).  “Die groot stryd het tot ’n einde gekom. Sonde en sondaars is nie meer nie, ja die ganse heelal is silwerskoon. Harmonie en vreugde is al wat ’n mens hoor. Dit pols deur die ganse skepping. Vanuit die Skepper-God vloei lewe en lig en geluk, wat deur die ganse, grenslose kosmos weerklink. Van die kleinste atoompie tot die grootste planeet – ja, alle dinge in hul ongerepte skoonheid en volmaakte vreugde, hetsy lewend of nie-lewend – getuig tesame: God is liefde” (Ellen G. White, The Great Controversy, bl. 678).

**Vrae vir bespreking**:

`1. Waarom is die belofte oor ’n ewige lewe in ’n nuwe hemel en op ’n nuwe aarde die hoeksteen van ons Christelike geloof? Het ons geloof enige nut sonder daardie belofte? `

`2. Lees 2 Petrus 3:10-14. Hoe weerspieël hierdie bybelverse dieselfde idee as Jesaja 66? `

**Opsomming**: Jesaja bied die leser ’n ongelooflik wydlopende toekomsblik. Die Heresou nie net die destydse Joodse volk as geloofsgemeenskap suiwer en herstel nie, maar dit ook sodanig vergroot sodat alle nasies deel daarvan kon (en voortaan kan) wees. Hierdie heropbou van die gemeenskap van gelowiges sal uiteindelik tot ’n herskepping van die ganse aarde lei, ’n nuwe wêreldbestel waarin die teenwoordigheid van die Here sy kinders vir ewig en altyd sal troos.