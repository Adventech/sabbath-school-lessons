---
title:  'Met voorwaardes (Jes. 36:1)'
date:  07/02/2021
---

`Wat het met Juda gebeur? 2 Konings 18:13, 2 Kron. 32:1 en Jes. 36:1.`

Met die dood van die ongelowige Agas en die kroning van sy seun Hiskia, het laasgenoemde ’n koninkryk ontvang wat sy onafhanklikheid deels verloor het. Nadat sy oorlede pa Assiriese hulp m.b.v. omkoopgeld bekom het ten einde die Israel-Sirië-alliansie teë te staan, is Juda gedwing om oor en oor vir daardie beskerming te betaal omdat hulle skatpligtig aan die koning van Assirië was. (In eenvoudiger Afrikaans: hulle moes belasting betaal bloot om eer aan ’n magtiger land se heerser te betoon. Lees 2 Kron. 28:16-21.) Toe die Assiriese koning, Sargon II, op ’n slagveld vêr daarvandaan gesneuwel het, is hy in 705 v.C. deur Sanherib opgevolg. Met daardie magsoorname het dit gelyk of Assirië in ’n verswakteposisie was. Bewyse uit Assiriese tekste en bybelbronne toon dat Hiskia hierdie geleentheidwou benut deur teen Assirië te rebelleer (lees 2 Kon. 18:7). Hy het beslissend opgetree deur eerste aan te val, en was die aanvoerder van die kleiner koninkryke in sy landstreek se opstand teen die Assiriese Ryk. Ongelukkig het Hiskia die veerkragtigheid van Assirië se magsbehoud lelik onderskat. In 701 v.C. toe Sanherib die ander dele van sy ryk suksesvolonderdruk het, het hy toegeslaan op Sirië-Palestina en Juda is geplunder.

`Hoe het Hiskia die land op die komende Assiriese inval voorberei? 2 Kron. 32:1-8.`

Toe Hiskia besef dat Sanherib van plan was om die hoofstad – Jerusalem – te beleër, het hy ’n omvattende aksieplan vir sy konfrontasie met Assirië van stapel gestuur. Hy het die vestingstrukture versterk, die weermag geherstruktureer en beter toegerus, en ook die bewaking van Jerusalem se watertoevoer opgeskerp (lees ook 2 Kon. 20:20, 2 Kron. 32:30). Die merkwaardige Siloam-watertonnel – deesdae met ’n gedenkplaat wat volledig beskryf hoe dit gebou is – dateer in alle waarskynlikheid uit die tyd toe Hiskia sy landop ’n potensiële besetting voorberei het. Benewens Hiskia se militêre en organisatoriesevoorbereidings, het hy ook in ’n ander opsig die voortou geneem: hy was ’n geestelike leier vir die volk. So het hy dan in ’n tyd van groot benoudheid die mense probeer moed inpraat het. “Maar die koning van Juda het besluit om sy deel te doen in die voorbereidings om die vyand teë te staan. Nadat hy alles wat menslik moontlik was, gedoen het – alles binne die perke van destydse vindingrykheid, en waarvoor hy en sy mense die krag gehad het – het hy sy leër byeengeroep en hulle aangesê om moedig te stry” (Ellen G. White, Prophets and Kings, bl. 351).

`Hoekom het Hiskia se baie moeite met menslike vorms van verweer gedoen as hy dan die Here vertrou het? Maak sy werke hier sy geloof ongedaan? Lees Filippense 2:12 en 13, wat gaan oor die feit dat ons saam met God moet werk?`