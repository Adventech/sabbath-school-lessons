---
title:  Vir verdere studie
date:  12/02/2021
---

“Dit is slegs deur Goddelike ingryping dat die skaduwee op die sonhorlosie met tien trappe sou kon terugskuif – die teken dat die Here Hiskia se gebed verhoor het. Soos dit in die Skrif opgeteken is: ‘Die profeet Jesaja het die Here aangeroep, en Hy het die skaduwee wat reeds teen die trap van Agas afgesak het, tien trappe laat terugskuif’ (2 Kon. 20:8-11, NAB)” (Ellen G. White, Prophets and Kings, bl. 342). “Die besoek van hierdie afgesante, gestuur deur die koning van ’n verre land, was ’n gulde geleentheid vir Hiskia om die Here [voor sygaste] te vereer. Dit het tog geen moeite geverg om hulle van die lewende God te vertel nie;van die een wat die ganse skepping in stand hou, die een wat hom goedgunstiglik genees en uit die kake van die dood gered het toe alle hoop beskaam het… “Trots en ydelheid het egter oorgeneem. So het Hiskia dan uit pure eiewaan die skatte wat God aan sy volk geskenk het aan sy gaste getoon, aan mense wat daardie skatte met begerige oë bekyk het. Hiskia ‘het ook vir hulle alles gewys wat hy in sy skatkamers gehad het – die silwer en goud, kruie en geurige olie. Hy het ook vir hulle sy wapenkamer en al sy skatte gaan wys. Daar was niks in sy paleis of in sy koninkryk wat Hiskia nie vir hulle gewys het nie’ (Jes. 39:2, NLV). Hierdie dinge het die koning nie tot eer van die Here gedoen nie. Nee, dit het oor die eie-ek gegaan,om aansien by die Babiloniese prinse te verkry” (ibid. bl. 344, 345).

**Vrae vir bespreking**:

`1. In watter opsig tree die Assiriese rabshāke net soos Satan op? Praat Satan diewaarheid met sy aanklag teen jou en my, naamlik dat ons teen God gesondig het (Sag. 3:1)? Hoe reageer die Here op hierdie aanklag wat Satan teen ons inbring? Lees Sag. 3:2-5. Wat is ons enigste verweer teen sulke aanklagte? Rom. 8:1.`

`2. Laat vaar Satan sy aanklagte sodra ’n mens deur God vergewe is? Lees Op. 12:10. Na jy God se vergifnis ontvang het, hou Satan vol dat jy a.g.v. die sondes van die verlede steeds aan hom behoort. Wat is die aard van hierdie nuwe aanklag? Lees Deut. 19:16-21 (die wet oor ’n kwaadwillige getuie wat valse dinge sê).`

**Opsomming**: Na Hiskia sy hart voor die Here uitgestort het, verhoor Hy die koning se gebed. So red die Here toe die volk en openbaar Homself sodoende aan hulle. Wie is Hy? – die almagtige Koning van Israel in wie se hande die lot van die ganse aarde is; die God wat nie net diegene vernietig wat probeer om sy volk uit te wis nie, maar ookgeleenthede skep vir ander – ongeag hoe “Babilonies” hulle ook al is – om deel van syvolk te word.