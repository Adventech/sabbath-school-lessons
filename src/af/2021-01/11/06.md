---
title:  '’n Tyd vir ons (Jes. 58:13, 14)'
date:  11/03/2021
---

`Waarom bespreek Jesaja die Sabbat in Jesaja 58:13 en 14? Hoe hou dit verband met die Versoendag-beelde in die voorafgaande verse?`

Die jaarlikse Versoendag was ’n Sabbatdag. Dit was ’n spesiale, seremoniële aanbiddingsdag en was net soos die weeklikse Sabbat aangesien enige vorm van werk verbode was (Lev. 23:27-32). Die voorskrif dat die Versoendag ’n rusdag moes wees wat van aand tot aand geduur het (Lev. 23:32), sê vir die leser – en ook vir die Sewendedag-Adventistekerk wat inderdaad ook hierdie standpunt inneem – dat dié voorskrif duidelik ook vir die weeklikse Sabbat geld. Hoewel die seremoniële Versoendag die hoofraamwerk van Jesaja 58:13 en 14 is, kan ’n mens die kernboodskap weereens ook deurtrek na die weeklikse Sabbat.

`Lees Jesaja 58:13. Watter soort dag is die Sabbat veronderstel om te wees? Hoe gemaak om die Sabbat op dieselfde wyse as wat in hierdie bybelvers beskryf word, te beleef. Wanneer ’n mens boonop dink aan die gebeurtenis waarop die Sabbat dui, is die vraag ook: hoekom behoort dit die soort dag te wees wat in vers 13 beskryf word?`

Jesaja 58 bespreek hoofsaaklik drie temas: selfverloëning, maatskaplike ondersteuning, asook die Sabbat. Wat is die verband tussen dié drie aspekte? Eerstens dui al drie daarop dat ’n mens jou aandag op God behoort te vestig. Swil moet voorrang geniet, en ’n mens moet jou afhanklikheid aan God besef en bely. Verder is die nastreef van al drie aspekte die mens se strewe na heiligheid deur die navolg van God se voorbeeld (lees Lev. 19:2) – dieselfde God wat in die vorm van Christus Homself verneder het (Fil. 2:8), die God wat ons selfopofferende goedertierenheid bewys (Joh. 3:16), en wat aan die einde van die skeppingsweek sy werk opsygesit het om die Sabbat te vier (Gen. 2:2, 3; Eks. 20:11).

`Bekyk ook die ander verbande tussen Jesaja 58 se drie temas (selfverloëning, maatskaplike ondersteuning en die Sabbat), en die volgende aspekte: die Sabbat as ’n dag waarop die mens van weeklikse arbeid bevry word, en derhalwe tekenend is van God se goedheid omdat Hy ons die geleentheid gun om verkwik te word (Eks. 23:12, Mark. 2:27); Jesus wat weldade verrig en sodoende toon dat sulke dade gepas vir die Sabbat is (Mark. 3:1-5, Joh. 5:1-17); dat ware sabbatsvierings ’n bron van vreugde is (Jes. 58:14), en dat naastediens [op daardie dag] ’n mens ook vreugde bring (Jes. 58:10, 11). Wat moet in jou lewe verander sodat jy self ook hierdie seëninge kan ervaar?`