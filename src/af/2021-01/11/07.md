---
title:  Vir verdere studie
date:  12/03/2021
---

“Ware liefdadigheid vereis altyd selfverloëning. Slegs deur ’n lewe van eenvoud, selfopoffering en spaarsamigheid, is ons staat om ons Godgegewe taak as verteenwoordigers van Christus te volvoer. Trots en wêreldse ambisie moet agterweë gelaat word. Al ons pogings en projekte moet van onselfsugtigheid getuig, ’n beginsel wat uit die lewe van Jesus blyk. Die prente teen ons mure en die versierings in ons huise moet vir ons sê: ‘Gee aan die arm swerwer blyplek’ [OAB, effens aangepas]. Die klere wat ons dra, moet ’nvingerwysing van Bo wees, en moet vir ons sê: ‘As jy iemand sien wat naak is, moet jy hom klee’[OAB, effens aangepas]. Die hope kos op ons tafels moet vir ons sê: ‘Jy moet jou kosdeel met dié wat honger is’ (Jesaja 58:7, effens aangepas)” (Ellen G. White, The Ministry of Healing, bl. 206).

**Vrae vir bespreking**:

`1. Let op die vraag wat Jesaja aan die mense van sy tyd gestel het: “Hoekom spandeer julle jul geld op dit wat nie brood is nie? Hoekom werk julle vir iets wat nie kan versadig nie?” (hfst. 55:2, NLV). Vra jou af: op watter manier, indien enige, doen ek presies dieselfde (m.a.w. jaag ek dinge na wat nie bevrediging bring nie)? Hoekom beland ’n mens so maklik in daardie strik? `

`2. Siende dat selfverloëning, liefdadigheid en die Sabbat so belangrik op die Versoendag was, is die vraag net: is dit net so belangrik vir die eindtyd-Versoendag (Dan. 8:14) – die dag waarop God ’n kosmiese jubeljaar met trompetgeskal sal inlei, ’n ewige jubeljaar van algehele vryheid wat by die wederkoms van Christus in aanvang neem (1 Kor. 15:52; vgl. Lev. 25:9 en 10)? Verduidelik jou antwoord. `

`3. Bespreek die vraagstuk oor sabbatsonderhouding tydens klastyd. Jesaja sê dat ons nie op die Sabbatdag moet doen wat ons wil nie, tog moet ons dit terselfdertyd ’n “vreugde” (Jes. 58:13) noem. Wat bedoel hy daarby? Hoe kan ’n mens beide hierdie voorskrifte volg? Hou egter die konteks waarbinne hierdie voorskrif gegee word – d.w.s. hfst. 58 – in gedagte. `

**Opsomming**: In Jesaja 55 en 58 doen die profeet ’n beroep op die volk om hul eie sienings en weë te laat vaar, en terug te keer na die Here. Deur Jesaja sê die Here dat die ideale wat Hy vir sy kinders koester, vêr bo hul eie verhewe is. Die Here spreek die mens genadiglik vry en verwag dan van die begenadigde persoon om self ook genade vir ander te hê. Hierdie uitkringende genade strook met die gees van die Versoendag en die Sabbatdag, aangesien die genadegawe van vergifnis wat God ons skenk, ’n mens van binne transformeer, mits jy natuurlik daardie vergifnis daadwerklik ter harte neem.