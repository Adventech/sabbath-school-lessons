---
title:  Koning van die volke
date:  13/03/2021
---

### Skrifverwysings vir hierdie week se studie
die volgende gedeeltes uit Jesaja – hfst. 59 en veral verse 15-21, hfst. 60:1 en 2, hfst. 61, asook hfst. 61:2.

> <p>Geheueteks</p>
> “En nasies sal trek na jou lig, en konings na jou stralende opgang” (Jesaja 60:3, OAB).

“Christus moet ons leerskool wees. Ons enigste aanspraak op enige van die seëninge wat uit sy verbond van genade spruit, is sregverdigheid. Lank reeds smag ons na daardie seëninge en probeer dit vergeefs bekom. Tog ontvang ons dit nie omdat ons vasklou aan die idee dat dit deur bepaalde werke verkry kan word, dat ’n mens daarvoor in aanmerking kan kom. Ons kyk nie verder as onsself nie. Ons oë is nie op Jesus as ons lewende Heer en Heiland gerig nie. Die gelowige moet nie hom- [of haarself] flous nie – die genade en verdienstelikheid van die mens gaan ons nie red nie. Allermins. Die genade van Christus is ons enigste hoop op redding. Deur sy profeet gee die Here ons dié belofte: ‘Laat die goddelose sy weg verlaat en die kwaaddoener sy gedagtes; en laat hy hom tot die Here bekeer, dan sal Hy hom barmhartig wees; en tot onse God, want Hy vergeef menigvuldiglik’ (Jesaja 55:7, OAB). In hierdie belofte moet ons heelhartig glo, en nie geloofsoortuiging met gevoelsoortuiging vervang nie. Wanneer ’n mens ten volle op die Here vertrou, wanneer jy op die verdienstelikheid van Jesus as die sonde-vergewende Verlosser staat maak, dán ontvang ’n mens al die hulp waarna ons almal so smag” (Ellen G. White, Faith and Works, bl. 36).

Vandeesweek gaan ons hierdie waarheid, soos dit in die profetiese geskrifte van Jesaja verwoord word, bekyk.

_*Bestudeer hierdie week se les as voorbereiding vir Sabbat, 20 Maart._