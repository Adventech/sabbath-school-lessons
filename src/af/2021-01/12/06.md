---
title:  “’n Dag van die wraak van onse God”
date:  18/03/2021
---

Jes. 61:2, OAB

`Te midde van al die goeie nuus kondig die Messias in Jesaja 61 die wraak van God aan. Waarom doen Hy dit? Wanneer is (of word) hierdie profesie vervul?`

Toe Jesus – die Messias – op ’n dag in Nasaret was, lees Hy uit Jesaja 61, tot by die sinsnede “om uit te roep ’n jaar van die welbehae van die Here” (Jes. 61:2, OAB; Luk. 4:19, NRSV). Toe stop Hy en sê: “Vandag is hierdie Skrif in julle ore vervul” (Luke 4:21, OAB). Hy het dus pertinent en doelbewus die laaste sinsnede in vers 19 uitgelaat, die een wat sê: “en ’n dag van die wraak van onse God” (Jes. 61:2, NRSV). Hoewel Jesus se bediening van goeie tyding, vrylating en vertroosting begin het om die mense uit Satan se wurggreep te bevry, het die dag van God se wraak nog nie aangebreek nie. In Matteus 24 (vgl. Mark. 13 en Luk. 21), Het Hy aan sy dissipels voorspel dat die oordeelsdag ’n toekomstige gebeurteniswas [en vanuit ons perspektief, is]. Die dag van God se wraak wat in Jesaja 61 genoemword, is inderdaad “die groot en verskriklike dag van die Here” (Joël 2:31, NLV; Mal. 4:5), wat in vervulling gaan met Christus se wederkoms. Op daardie dag gaan Hy die aarde van ongeregtigheid bevry, sy vyande oorwin, en sy oorblyfsel-kinders bevry (Op. 19; vgl. Dan. 2:44 en 45). Alhoewel Jesus die begin van die “jaar van die welbehae van die Here” aangekondig het, bereik dit eers ’n hoogtepunt by sy wederkoms.

`Hoe versoen ’n mens die idee van ’n liefdevolle God met een wat ook vergelding belowe? Pas dié twee begrippe dan bymekaar? Of beskou jy vergelding as ’n manifestasie van sy liefde? Indien wel, hoe so? Verduidelik jou antwoord.`

Jesus het wel gesê dat ons die wang moet draai (Matt. 5:39). Tog sê Hy op ander plekke pertinent dat reg en geregtigheid sal geskied, en dat straf wel uitgedeel sal word (Matt. 8:12). Nietemin vermaan Paulus die gelowige: “Kyk dat niemand weerwraak neem nie” (1 Tess. 5:15, NLV). Tog het hy die volgende te sê gehad oor die wederkoms, die dag wat Jesus met vuurvlam in die hemelruim sal verskyn: “Dan sal Hy die mense straf wat nie vir God ken nie” (2 Tess. 1:8, NAB). Die verskil hier, is natuurlik dat die Here in sy oneindige wysheid en genade al een is wat op ’n totaal billike wyse reg en geregtigheid kan laat geskied, en ook die nodige straf kan uitdeel. Daarenteen gaan die ongeregtigheid en vergelding wat onsbring, gepaard met al die flaters, swakhede en inkonsekwenthede eie aan die mens. Die regen geregtigheid wat God egter bring, word nie deur sulke tekortkominge belemmer nie.