---
title:  Vir verdere studie
date:  19/03/2021
---

Lees ook Ellen G. White: Patriarchs and Prophets, bl. 376-378; asook The Desire of Ages, bl. 236-243. “In lewende lywe het Jesus die profesieë aangaande Homself voor sy toehoorders uitgelê. Hy lê vir hulle die voorgelese skriftuur uit. Hy praat oor die Messias wat ’n bevryder vir die onderdruktes en die gevangenes sal wees; die een wat siektes genees, wat blindes se sig herstel, en wat die lig van die waarheid aan die wêreld openbaar. Sy oordrag en die diepsinnigheid van sy uitleg vul sy toehoorders met ontroering. Dit vervul die mense met ’n krag wat hulle nog nooit vantevore ervaar het nie. Soos ’n vloedgolf tref sy Godgegewe woorde hulle, en verbreek elke skans. Soos Moses van ouds aanskou hulle die onsigbare God. Aangeraak deur die Heilige Gees, reageer hulle met geesdriftige amens en uitroepe van lofprysing tot God” (Ellen G. White, The Desire of Ages, bl. 237). “Die dag van God se wraak kom, die dag waarop dit met mag en mening uitgedeel gaan word. Wie sal in die wederkoms staande kan bly? Teen die tyd dat dit gebeur, het die mensdom alreedsso verhard geraak dat hulle nie meer op die influisterende Gees sal ag slaan nie. Tog sal Godop daardie dag wel tot hulle deurdring – waar oortuiging gefaal het, sal God se wraak wel deurdring. Hierdie dag van afrekening met die sondaar lê nie vêr in die toekoms nie. Sal die valse herder die oortreder in daardie dag kan beskerm? Kan enigeen wat die weë van ongehoorsaamheid saam met menigte ander bewandel het, verskoon word? Sal gewildheidof hoeveelheid volgelinge [van die verkeerde weë] enigeen kwytskel? Dít is die soort vraewat die roekelose en apatiese onder ons hulself nou moet afvra – om te sien waar hulle staan” (Ellen G. White, Faith and Works, bl. 33).

**Vrae vir bespreking**:

`Op ’n dag vra iemand ’n SDA-predikant oor die grootste uitdaging in die bediening. Na enkele oomblikke van bepeinsing antwoord hy: die eksklusiwiteit van lidmate wat nie nuwe mense in hul midde wil ontvang nie. Hoe kan “gelowiges” – wat nie eers plek vir nuwelinge wil maak nie, vir persone wat moeite gedoen het om kerk toe te kom nie – die liefde, hoop en blye boodskap oor die koninkryk van Christus aan die ganse mensdom bring sodat ander ook die geleentheid het om voor die einde gered te word (Matt. 24:14)?`

**Opsomming**: Die Here suiwer die destydse samelewing van ongeregtigheid deur die rebelle te verwyder. Hy suiwer hulle ook deur die oorblyfsel van sy volk – diegene wat afstand gedoen het van die sonde wat voorheen skeiding tussen hulle en God gebring het – te herstel. Danksy die seëninge wat God se teenwoordigheid bring, word ander nasies na die lewende God en sy volk getrek, sodat eersgenoemde ook die geproklameerde “jaar van God se welbehae” via die Messias kan beleef.