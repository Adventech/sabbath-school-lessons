---
title:  'Gevaar uit die noorde (Jes. 7:1-9)'
date:  10/01/2021
---

`Watter verskriklike krisis het koning Agas aan die begin van sy regering rond in die gesig gestaar? 2 Kon. 15:37 en 38, hfst. 16:5 en 6, asook Jes. 7:1 en 2.`

Die koninkryke van noordelike Israel (Efraim) en Sirië (Aram) het saamgespan teen die kleiner Juda in die suide. In daardie stadium was Juda reeds verswak a.g.v. aanvalle deur die Edomiete en die Filistyne, betreklik kort tevore. In die verlede het Juda teen Israel baklei, maar toe sluit Israel en Sirië ’n samewerkingsooreenkoms, een wat ’n onsettende groot bedreiging vir die Judeërs ingehou het. Dit wil voorkom of Israel en Sirië Juda wou dwing om deel van dié koalisie te word, ten einde die geweldige mag van die Assiriese koning Tiglat-Pileser III te breek (wat in 2 Konings 15:19 “Pul” genoem word). Laasgenoemde se immergroeiende ryk het ’n groot gevaar vir die koalisielede ingehou. So het Israel en Sirië dan hul vete ter syde gestel ten einde ’n groter vyand te beveg – as hulle net Juda kon verower en ’n strooipop op die troon kon kry (Jes. 7:5 en 6)! – dan sou hulle al Juda sehulpbronne en mannekrag ter omverwerping van Tiglat-Pileser III kon inspan.

`Wat was Agas se oplossing toe dinge lelik begin skeefloop het? 2 Kon. 16:7-9 en 2 Kron. 28:16.`

In plaas daarvan om God as sy enigste bondgenoot te nader, die een wat hom en sy land kanred, probeer Agas om vriendskapsbande met sy vyande se vyand – Tiglat-Pileser III – tesmee. Die Assiriese koning was maar te gretig om Agas se versoek toe te staan, naamlik vir die stuur van versterkings sodat hy Sirië en Israel se aanvalle kon afweer. So ontvang Tiglat-

Pileser III toe ’n reuse omkoopgeskenk by Agas, en sommer ook ’n verskoning om Siriëte beleër, wat hy toe ook oombliklik doen (2 Kon. 16:9). Dit is hoe die Siries-Israelitiese alliansie se mag uiteindelik gebreek is. Op die oog af het Agas vir Juda gered, maar dit was net ’n korttermynoplossing. Agas se optrede hier is egter geensins verrassend nie. Hy was een van die swakste konings wat tot op daardie stadium oor Juda geregeer het. (Lees 2 Kon. 16:3 en 4, asook 2 Kron. 28:2-4.)

`Wanneer ’n mens lees oor die tipe mens wat Agas was, maak sy ongelowige reaksie op dreigende gevaar meteens sin. Watter les kan die individuele gelowige egter hieruit put? Meen ons ons sal skielik geloof aan die dag begin lê, en skielik op God begin vertrou wanneer die beproewinge uiteindelik hul opwagting maak, en dit sonder om vandag reeds geloof en vertroue te hê? (Lees Jak. 2:22 en Jer. 12:5.)`