---
title:  Wanneer jou lewe in duie stort
date:  09/01/2021
---

### Skrifverwysings vir hierdie week se studie
die volgende gedeeltes uit Jesaja – hfst. 7:1-9, hfst. 7:10-13 en hfst. 7:14.

> <p>Geheueteks</p>
> “‘As julle My nie wil vertrou nie, sal julle nie staande bly nie’” (Jesaja 7:9, NLV).

Een Sabbat kom Connie en Roy by die huis aan, na kerk. Toe hulle intrek, vlieg ’n bantamhen verskrik oor die werf voor hulle verby. Êrens is daar groot fout! Connie-hulle se troetelvoëls was veronderstel om in hul hok te wees waar niks hulle kon seermaak nie. Duidelik het dié een uitgekom. Maar hoe dan? Hulle stel dadelik ondersoek in. Die paartjie besef toe dat ’n tragedie hom sopas daar afgespeel het. Die buurman se hondjie, Beethoven, het ontsnap en staan by die dammetjie met arme Daisy in haar bek. Daisy was ’n pragtige lêhoender met donsige wit stertvere. Connie gryp dadelik vir Daisy, maar dit was reeds te laat. Haar kosbare troetelhen het net daar, met sy verminkte nek, in Connie se arms gevrek. Sy gaan sit sommer plat op die grond met die dooie voël, en huil hartstoglik.

Dit het een van die ander troeteldierevreeslik ontstig. ’n Baie lang wit eend, Waddlesworth,het gesien hoe Connie die dooie Daisy vashou, en het waarskynlik gemeen dat Connie die doodskuld dra van Daisy. So het Waddlesworth toe in die daaropvolgende paar weke gereeld vir Connie bevlieg, en haar met mag en mening gebyt. Dit was vreeslik seer omdat die eend se snawel baie sterk is. Soms is dit moeilik om uit te werk wie vriend en wie vyand is! Vandeesweek bekyk ons ’n Judese koning wat dieselfde probleem gehad het. Voorts gaan ons probeer om te verstaan hoekom hy telkens swak i.p.v. goeie keuses gemaak het.

_*Bestudeer hierdie week se les as voorbereiding vir Sabbat, 16 Januarie._