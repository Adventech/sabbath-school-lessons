---
title:  Vir verdere studie
date:  15/01/2021
---

“‘En hulle sal Hom Emmánuel noem… God met ons’ [OAB]. ‘Die verligting… van die kennis van die heerlikheid van God’ [OAB]. ’n Mens sien dit in die Verlosser omdat daardie lig ‘uit die gesig van Jesus Christus straal’ [NLV]. Van ewigheid af reeds is die Here Jesus Christus een met die Vader, ‘Hy is die Beeld van die onsienlike God’[OAB], die vergestalting van sy grootsheid en majesteit, ‘die afskynsel… van sy heerlikheid’ [OAB]. Dit is hoekom Jesus aarde toe gekom het – om hierdie heerlikheid tasbaar te maak. Na hierdie aarde wat in die nag van sonde gehul is, het Christus gekom om die lig van God se liefde te openbaar, om ‘God met ons’ te wees. Dit is hoekom Jesaja dié voorspelling oor Christus gemaak het: ‘Kyk, die maagd sal swanger word en ’n seun baar en hom Immánuel noem’ [OAB]” (Ellen G. White, The Desire of Ages, bl. 19). “Dit sou beter vir die koninkryk van Juda gewees het as Agas net maar ag wou slaan op die boodskap van God. Ongelukkig kies hy toe om op die mens staat te maak en hulp by heidene te gaan vra. Uit desperaatheid stuur hy ’n boodskapaan Tiglat-Pileser III, die koning van Assirië: ‘Ek is u dienaar en u seun; kom op en verlosmy uit die hand van die koning van Aram en uit die hand van die koning van Israel wat teen my optree’ (2 Kon. 16:7). Daarmee saam stuur hy ’n klein fortuintjie as present, [goud ensilwer], deels uit die koninklike skatkis en deels uit dié van die tempel” (Ellen G. White, Prophets and Kings, bl. 329).

**Vrae vir bespreking**:

`1. Is dit reg om ’n teken van die Here te vra wanneer mens ’n besluit moet neem? Watter gevare kan so ’n versoek soms inhou? `

`2. Dit is goed om ander se hulp te ontvang. Wanneer word die gebruik van menslike hulp egter sonde? `

`3. Die beroemde Russiese skrywer, Leo Tolstoy, het eenmaal die volgende aan ’n vriend geskryf: “Sodra ’n mens besef dat die dood die einde van alles is, is daar ook niks erger as die lewe nie.” Wat is die gelowige se argument teen so ’n stelling, veral met die wete dat “God met ons” is? `

**Opsomming**: God het die ongelowige Agas in ’n posisie geplaas waarin hy noodgedwonge ’n belangrike besluit moes neem: om in Hom te glo of nie in Hom te glo nie. Dít was die groot vraagstuk waarvoor die koning te staan gekom het. Hoewel die Here Hom toe die voorreg skenk om vir enige wonderteken denkbaar te vra, weier Agas ’n demonstrasie van Bo om te wys waarom hy in God behoort te glo. In sy soeke na ’nbondgenoot kies Agas die koning van Assirië eerder as die lewende God.