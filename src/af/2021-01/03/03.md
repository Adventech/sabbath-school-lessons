---
title:  'Poging tot ingryping (Jes. 7:3-9)'
date:  11/01/2021
---

Terwyl Agas sy opsies m.b.t. die teëstaan van Israel en Sirië bekyk het, het God iets geweet wat hy nie geweet het nie. Eerstens dat God toegelaat het dat dié Sirië-Israel-krisis ontvou ten einde Agas ’n les te leer en hom tot sy sinne te bring (2 Kron. 28:5 en 19). Dit is egternie al nie. Die feit dat Agas hom in die soeke na militêre hulp tot Tiglat-Pileser III gewendhet, blyk die logiese stap, en selfs ’n aanloklike opsie, te wees – maar net vanuit ’n menslike oogpunt. Die Here het egter geweet dat dit die Dawidiese koninkryk van Juda in die mag van ’n buitelandse moondheid sou plaas, ’n oorheersing waarvan die Judeërs nooit souherstel nie. So het Agas ongelooflik baie op die spel geplaas. So stuur die Here dan vir Jesajaom die koning te keer. (Klaarblyklik het die profeet net mooi daar aangekom toe Agas besig was om Jerusalem se watersituasie ter voorbereiding op ’n moontlike beleg te inspekteer.) Jesaja se opdrag was om die koning te oortuig om af te sien van sy voorgenome bondskap met die Assiriese leier.

`Waarom het die Here vir Jesaja gesê om sy seun Sear-Jasub saam met hom te neem (Jes. 7:3)?`

Nadat Jesaja die koning gegroet en sy seun voorgestel het, sou Agas skrik by die aanhoor van die seun se naam – omdat dit “’n Oorblyfsel Sal Terugkeer” beteken. Die vraag is net: ’n oorblyfsel van wat of wie? En waarvandaan sal dié oorblyfsel terugkeer? Die feit dat Sear-Jasub se pa ’n profeet was, klink boonop soos ’n voorteken van God af, dat ’n groep mense in ballingskap weggevoer sou word. Of gaan dit eintlik ook ’n terugkeer na God, m.a.w. oor bekering? (Neem in ag dat die werkwoord “om terug te keer” ook op bekering kan dui.) Wat sê die Here dus aan Agas? Wat jook al besluit, dit verwesenlik jy, en dít is my boodskap aan jou! Laat staan jou sondige weë of beland in ballingskap, ’n balling waarvan net ’noorblyfsel sal terugkeer. Besluit jy self!

`Hoe het God se boodskap aan Agas die koning se situasie aangeroer? Jes. 7:4-9.`

Die Sirië-Israel-bedreiging sou verbygegaan het en die Here sou Juda spaar. Magte en moondhede wat vir Agas na vuurspuwende vulkane gelyk het, was in die oë van die Here niks meer as “twee rokende stukke brandhout” nie (Jes. 7:4, OAB). Dit was nie nodig vir Agas om hulp by Assirië te gaan soek nie. As Agas egter reg wou kies, moes hy leer dat ’n mens op die Here moet vertrou en op sy beloftes moet staatmaak. Hy moes geloof aan die dag lê ten einde stand te hou (Jes. 7:9). Die oorspronklike Hebreeus wat as “glo” en “standhou” vertaal word, het dieselfde stamwoord. Die begrip waarheid (dit wat betroubaar is) en die woord amen (die bevestiging van dinge wat waar of betroubaar is) word ook daaruit afgelei in die brontaal. Agas moes die geloof behou ten einde stand te hou. Hy moes leer om op die Here staat te maak sodat ander op hom kon staat maak.