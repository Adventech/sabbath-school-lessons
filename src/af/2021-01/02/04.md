---
title:  '’n Nuwe karakter (Jes. 6:5-7)'
date:  05/01/2021
---

In die tenttabernakel (en later in die tempel) kon slegs die hoëpriester in die teenwoordigheid van die Here in die Allerheiligste verskyn. Dit het slegs op die Versoendag gebeur en met ’n beskermende wierookgordyn tussen hom en die Here. Andersins sou hy sekerlik sterwe (Lev. 16:2, 12, 13). Tog het Jesaja die Here gesien, ten spyte van die feit dat hy nie die hoëpriester was nie en ook nie enige wierook gebrand het nie! In Jesaja se visioen het rook wel die tempel gevul (Jes. 6:4), wat ’n mens laat dink aan die wierook waarin God se heerlikheid met sy verskyning op die Versoendag gehul was (Lev. 16:2). Die profeet was soverskrik dat hy gemeen het: vandag is dit klaarpraat met my! (Vgl. Eks. 33:20 en Rig. 6:22 en 23.) So roep hy dan diepbewoë uit, en bely voor God dat hy en sy volk sondig is (Jes.6:5), wat ’n mens aan die hoëpriester se belydenis op die Versoendag laat dink (Lev. 16:21). “Terwyl Jesaja in niks minder as die volle lig van God se teenwoordigheid staan – dieselfdeteenwoordigheid wat [slegs] in die Allerheiligste deel van die tempel verskyn het – besef hy: as ek dinge op my eie moet doen, met al my onvolmaaktheid en [menslike] onvermoë, sal ek glad nie die sending kan uitvoer waartoe God my [sopas] geroep het nie!” (Ellen G. White, Prophets and Kings, bl. 308). Die seraf verduidelik aan Jesaja wat die gloeiende kool teen sy lippe beteken: dat sy sonde en sondelas sodoende verwyder is (vers 7). Jesajase spesifieke sonde word nie genoem nie. Tog was dit nie noodwendig ’n sonde wat metspraak en die spraakorgane te doen gehad het nie. Neem in ag dat lippe (of die mond) nie net oor ’n mens se praatjies gaan nie, maar ook op die spreker as persoon – oor sy/haarhele menswees – gaan. Eers na hierdie seremoniële reiniging was die profeet in staat om met ’n rein hart lof aan God te bring. Vuur het ’n suiwerende uitwerking aangesien dit alle onsuiwerhede wegbrand (lees Num. 31:23). Die seraf se gloeiende kool kom egtervan ’n spesiale soort vuur. Dit is heilig en kom van die hemelse altaar, ’n altaar wat deur God Self aangesteek is en wat voortdurend aan die brand gehou word (Lev. 6:12). So, die seraf het Jesaja beide rein en heilig gemaak. Die verband tussen die offerstelsel en Jesajase visioen eindig egter nie net daar nie. Tydens die tabernakel-/tempeldiens is gloeiende kole hoofsaaklik uit die altaar geneem om die wierook mee aan te steek. ’n Mens sien dit in Levitikus 16 vers 12 en 13, waar Aäron – d.w.s. die hoëpriester – aangesê is om ’n vuurpan vol gloeiende kole van die altaar te neem en dit vir die aansteek van die wierook te gebruik. In Jesaja 6 word die gloeiende kool van die altaar geneem en teen die profeet se lippe gehou, en nie by die fyngemaalde wierook gevoeg nie. Ussia het probeer om self ’n wierookoffer voor die Here bring, terwyl Jesaja in ’n simboliese sin die wierook geword het! So, heiligevuur is gebruik om die wierook aan te steek sodat die huis van die Here met ’n lieflike reuk geheilig kon word. Insgelyks is Jesaja ook figuurlik gesproke “vuur en vlam” omdat hydeur God aangesteek en heilig gemaak is. Dit is dus geensins verrassend dat die profeet in die daaropvolgende paar verse van hoofstuk 6 (vers 8 en daarna) na die volk toe uitgestuurword nie.

`Lees biddend deur Jesaja 6:5 wat die profeet se reaksie op die visioen toon. Hoe onderstreep dit die basiese probleem van die mensdom – naamlik dat ons ons as sondige wesens in ’n heelal bevind wat deur ’n allerheilige God geskape is, ’n God wat deur hemelwesens “heilig, heilig, heilig” genoem word? (Jes. 6:3, NAB/OAB). Waarom is die gekruisigde Christus die enigste oplossing vir hierdie probleem?`