---
title:  Vir verdere studie
date:  08/01/2021
---

“Sondige praktyke was destyds ’n algemene verskynsel, en boonop onder mense van alle klasse. Dit was so erg dat die handjievol wat aan God getrou gebly het dikwels teen moedeloosheid en wanhoop moes stry. Dit wou voorkom of God se doel met Israel op die punt was om te misluk, dat die rebelse Judeërs nou byna dieselfde lot as Sodom en Gomorra in die gesig gestaar het. “Te midde van sulke omstandighede is dit geensins verbasend dat Jesaja in daardie tyd – d.w.s. in die laaste jaar van Ussia se regering, toe die profeet geroep is om God se waarskuwings en teregwysings aan die volk te bring – aanvanklik nie te gretig was om daardie plig te aanvaar nie. Jesaja het maar al te goed geweet wat hom sou inwag: ’n weerstandige en hardkoppige volk. Vir Jesaja was dit ’n haas onbegonne taak; en die wederstrewigheid en ongeloof van die mense wat hy sou bedien, het hom onder gekry. So kom hy dan voor sy eie onvermoë te staan, met die gevolg dat sy sending vir hom na ’n hopelose saak lyk. Moet hy nie liewers boedel oorgee en Juda aan hul afgodery oorlaat nie?

[Maar ’n ander vraag het ook in sy binneste gemaal:] moet ’n mens toelaat dat die afgodevan Nineve gedy, sodat hulle die lewende God kan uittart?” (Ellen G. White, Prophets and Kings, bl. 306 en 307).

**Vrae vir bespreking**:

`1. Gestel ’n skeptikus of ’n ateïs daag jou uit en vra: “Bewys vir my dat jou God in beheer is?” Hoe sal jy daardie vraag beantwoord? `

`2. Waarom ly onskuldige mense as God dan in beheer is? Wat beteken Jesaja 1:19 en 20 dan? Dat, in die teenswoordige wêreld, slegs goeie dinge veronderstel is om met God se kinders te gebeur; en net so, dat slegte dinge net veronderstel is om met onboetvaardige sondaars te gebeur? Vgl. Job 1 en 2, Psalms 37 en 73. Kyk net na al die slegte dinge wat met mense gebeur. Hoe ’n versoen ’n mens dit met die karakter van God soos ons Hom verstaan (naamlik dat Hy in sy aard en wese ’n liefdevolle God is)? Het ons nodig om die twee met mekaar te versoen? `

`3. Waarom toon Jesaja 6 so baie ooreenkomste met die jaarlikse Versoendag van die destydse offerstelsel? Let veral op die feit dat daardie dag ’n soort jaarlikse oordeelsdag was, waarop die Here sy getroue kinders van sonde (Lev. 16:30) en ook van die ontroues gereinig het (Lev. 23:29, 30). `

**Opsomming**: In ’n tyd van groot onsekerheid, toe die swakheid van menslike leierskappynlik sigbaar geword het, ontvang Jesaja ’n aangrypende visioen – hy aanskou die Hoofleier van die heelal. ’n Doodse vrees oorval hom vanweë sy ontoereikenheid voor God. Tog word hy terselfdertyd bemagtig deur die Here se genade. So is Jesaja dangereed om as ’n verteenwoordiger van die Allerhoogste uit te gaan na ’n gemeenskapwat sy boodskap vyandiggesind is.