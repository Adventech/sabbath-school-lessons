---
title:  'Koninklike opdrag (Jes. 6:8)'
date:  06/01/2021
---

“Daarop hoor ek die stem van die Here wat sê: Wie sal Ek stuur? En wie sal vir ons gaan? Toe antwoord ek: Hier is ek, stuur my” (Jes. 6:8, OAB). Na sy reiniging reageer Jesaja onmiddellik op God se roepstem. Hy sal uitgaan na die volk en as God se profeet optree. Om nou Nuwe-Testamentiese taal hier te gebruik, hy sou ’n apostel – m.a.w. – ‘een wat gestuur is’ wees. Interessant genoeg begin die boek Jesaja nie soos ander profetiese boeke nie, want Jesaja lei nie sy profesie in met ’n beskrywing van sy roeping nie (vgl. Jer. 1:410, Esegiël 1-3). Met ander woorde, hy was reeds besig met sy profetiese sending, selfs voor die gebeure wat in hoofstuk 6 beskryf word. Hier toon die Skrif dat ’n Goddelike openbaring nie net uitsluitlik die begin van ’n profetiese bediening aandui nie, maar dat dit ook ’n vorm van aanmoediging vir ’n dienende profeet kan wees (Moses: Eksodus 34; Elia: 1 Konings 19). In teenstelling met ander bybelfigure wat as profete geroep is, merk ’n mens

’n verdere verskil by Jesaja: in hoofstuk 6 bied hy vrywillig aan om as profeet op te tree. Dit wil voorkom of hoofstukke 1 tot 5 ’n soort oorsig is, van die omstandighede in aanloop tot Jesaja se daadwerklike sending. Dit is eers na hierdie oorsig dat Jesaja se bediening syvonk van Bo kry en vlam vat, ’n vonk in die vorm die bemoedigende tempelvisioen en ’nherbevestiging van sy sending as woordvoerder van God.

`Die Here bemoedig Jesaja in die tempel. Het ons elders in die Skrif enige bewyse dat die huis van die Here ’n plek van vertroosting en bemoediging is? Psalm 73 (let veral op vers 17), Heb. 4:14-16 en hfst. 10:19-23, ook Openbaring 5. Wat sê hierdie skrifgedeeltes vir ons?`

Die huis van die Here klop behoorlik van sy ongelooflike mag en krag. Tog is dit ook ’nplek waar swak en fouterende mense – m.a.w. waar elke gelowige – skuiling by God kan vind. Daar ontvang ons die geloofsekerheid dat God deur Christus – ons Hoëpriester –besig is om ons redding en ewige heil te bewerk. In een van sy visioene op Patmos het dieapostel Johannes vir Christus in die vorm van ’n geslagte offerlam gesien, m.a.w. as ’n lam wat keel afgesny is (Op. 5:6). Dit is nogal ’n weersinwekkende beeld. Dit bring nietemin ’n belangrik punt tuis: dat Christus selfs na sy opstanding en hemelvaart steeds die kruisgebeurtenis met Hom saamdra, en dat Hy dit boonop voortdurend doen. Hy word steeds verhef sodat alle oë op Hom gevestig kan wees. Ons gekruisigde Heer is dus die altaar van ons gebede.

`Het jy al bemoediging en vertroosting uit God se hemelse woning geput, deur jou gedagtes opwaarts te rig en gelowig daar te bid? Hebreërs 4:16 is ’n uitnodiging om die troonkamer van God met vrymoedigheid te betree. “Hy sal aan ons sy ontferming en genade bewys sodat ons op die regte tyd gehelp sal word” (NLV). Gestel iemand vra hoe jy al in tye van nood God se genade ervaar het. Hoe sal jy hom/haar antwoord?`