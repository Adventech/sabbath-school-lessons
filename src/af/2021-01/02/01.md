---
title:  ’n Leierskapskrisis
date:  02/01/2021
---

### Skrifverwysings vir hierdie week se studie
die volgende gedeeltes uit Jesaja – hfst. 6:1-4, hfst. 6:5-7, hfst. 6:8 en hfst. 6:9-13.

> <p>Geheueteks</p>
> “In die sterfjaar van koning Ussía het ek die Here sien sit op ’n hoë en verhewe troon, terwyl sy some die tempel gevul het” (Jesaja 6:1, OAB).

Op ’n dag wou een van Confucius se dissipels weet wat die grondbeginsels van ’n goeie regering is. Waarop Confucius toe antwoord: “‘Genoeg kos, genoeg wapens en ook die vertroue van sy burgers.’ “‘Maar wat as jy noodgedwonge met een van die drie moes wegdoen,’ vra die dissipel, ‘watter een sal u prysgee?’ “ ‘Wapens,’ antwoord Confucius. “Sy dissipel was egter nie klaar nie, en vra toe: ‘Gestel u moes noodgedwonge weer een van die oorblywende twee prysgee. Watter een sou dit wees?’

“Confucius antwoord hom: ‘Kos. Die mensdom het reeds van ouds af met hongersnood te kampe, maar as die mense nie meer hul leiers kan vertrou nie, is ons inderdaad verlore’” (Michael P. Green [Red.], 1500 Illustrations for Biblical Preaching [Grand Rapids, Michigan: Baker Books, 1989], bl. 215. Mense het inderdaad behoefte aan sterk enbetroubare leiers. Let op die volgende verhaaltjie. Eendag gaan ’n soldaat wat reeds een termyn se diensplig agter die rug het, terug na die werwingskantoor om hom vir ’n tweede termyn in te skryf. Toe die beampte aan diens vra hoekom hy dit doen, antwoord hy: “Ek het vergeefs probeer om net ’n doodgewone burger te wees, maar niemand is in beheer daarbuite nie.” Vandeesweek val die soeklig op Juda se leierskapskrisis en die hartseer gevolge daarvan.

_*Bestudeer hierdie week se les as voorbereiding vir Sabbat, 9 Januarie._