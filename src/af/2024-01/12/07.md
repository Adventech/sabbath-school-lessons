---
title:  Vir verdere studie
date:   22/03/2024
---

Lees die volgende gedeelte uit Ellen G. White: “How to Pray” (bl. 39-42, _A Call to Stand Apart_).

Berou — opregte berou — is ’n hoofkomponent van aanbidding: “Berou sluit hartseer oor sonde asook om daarvan weg te draai, in. ’n Mens gee [egter] nie sonde op tensy jy die verskriklikheid daarvan raaksien nie. As jy dit nie in jou binnenste opgee nie, kan daadwerklike verandering nie gebeur nie.

“Baie mense sukkel om die ware aard van berou te verstaan. Vele is hartseer oor sonde wat hulle gedoen het en maak uiterlike veranderings, uit vrees dat hulle die prys vir hulle wandade sal moet betaal. Dít is egter nie bybelse berou nie. Hulle betreur die bitter vrugte wat hulle moet pluk, in plaas van die sonde wat gepleeg is. Dit was die verdriet wat Esau beleef het toe hy agterkom dat hy sy geboortereg kwyt was. Wat van Bileam? Verskrik oor die engel wat met ’n getrekte swaard voor hom staan, bely hy sy sonde omdat hy vir sy lewe gevrees het. Tog was dit nie opregte berou oor sonde nie, geen transformasie van voorneme nie, geen verafskuwing van bose weë nie. Let op Judas Iskariot se woorde na hy sy Meester verraai het. Weemoedig roep hy uit: ‘Ek het gesondig deur onskuldige bloed te verraai’ (Matteus 27:4, OAB)” (Ellen G. White, _Steps to Christ_, bl. 22 en 23).

“Alhoewel die Here nie woon in tempels wat deur mense gebou is nie, eer Hy ons met sy teenwoordigheid wanneer ons as sy kinders byeenkom. Wanneer ons dit doen met die doel om sy aangesig te soek, om ons sondes te bely en vir mekaar te bid, belowe Hy om ons deur sy Gees daar te ontmoet. Diegene wat byeenkom om die Here te aanbid, moet egter eers van al hul bose weë afsien. Tensy hulle Hom in gees en waarheid, en in die sieraad van heiligheid aanbid, is hul samekoms nutteloos. Aangaande diegene wat hul hieraan skuldig maak, sê Jesus: ‘Hierdie volk nader My met hulle mond en eer My met die lippe, maar hulle hart is vêr van My af’ (Matt. 15:8 en 9, OAB; kappie bygevoeg). Diegene wat die Here aanbid, moet dit ‘in gees en waarheid’ doen, ‘want die Vader soek ook mense wat Hom só aanbid’ (Joh. 4:23, OAB)” (Ellen G. White, _Prophets and Kings_, bl. 50).

**Vrae vir bespreking**:

`Wat is die aanbidder se grootste offer aan God? (Ps. 40:6-10, Rom. 12:1 en 2).`

`Hoe hou individuele en gemeenskaplike aanbidding onderling verband? Waarom het ons beslis beide nodig? Hoe versterk die een die ander?`

`Baie mense meen dat aanbidding net met gebed, die sing van liedere, bybelstudie en bestudering van geestelike leesstof te make het. Hoewel hierdie aktiwiteite onontbeerlik vir aanbidding is, is die vraag net: is aanbidding hiertoe beperk? Gee ’n paar voorbeelde van ander vorms van aanbidding.`

`Ellen G. White skryf: “Die werk van die Here behoort nie as sieldodend en uitmergelend gesien te word nie. Dit behoort vir ons ’n plesier te wees om die Here te aanbid en deel van sy sending te wees” (Steps to Christ, bl. 103). Hoe kan die aanbidding van die Here vir ons ’n plesier word?`