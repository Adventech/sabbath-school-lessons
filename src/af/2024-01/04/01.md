---
title:  Die Here hoor en Hy red
date:   20/01/2024
---

### Skrifverwysings vir hierdie week se studie
Psalm 139:1-18, Psalm 121, Psalm 17:8, Mattheus 23:37, 1 Korintiërs 10:1-4, asook Hebreërs 4:15 en 16.

> <p>Geheueteks</p>
> “Hulle roep, en die Here hoor, en Hy red hulle uit al hul benoudhede” (Psalm 34:17, OAB).

Oor en oor beklemtoon Psalms die volgende waarheid: dat die soewereine God wat die heelal geskep het en in stand hou, ook Homself op ’n persoonlike vlak aan die mens openbaar, as die een wat ’n vriendskap met sy volk aanknoop en daardie bande in stand hou.

God is na-aan sy volk en aan sy skepping, dié in die hemel en dié op die aarde (Ps. 73:23 en 25). Hoewel “Die Here… sy troon in die hemel gevestig [het]” (Ps. 103:19, OAB) en “ry in die hoogste hemele” (Ps. 68:34, OAB); is Hy terselfdertyd “naby almal wat Hom aanroep, almal wat Hom aanroep in waarheid” (Ps. 145:18, OAB). Hierdie psalms weifel nie oor die feit dat die Here die lewende God is wat optree wanneer daar na Hom geroep word nie (Ps. 55:16-22). Die boek Psalms is juis betekenisvol omdat dit die lewende God is wat mense tot die skryf van psalms aangespoor het, en dieselfde lewende God is aan wie die werke gerig is — die God wat gebede beide aanhoor en verhoor.

Hier is wat ons in gedagte moet hou: die gewenste reaksie op die Here se nabyheid behels ’n lewe van geloof in God en van gehoorsaamheid aan sy gebooie. Niks minder as hierdie geloof en gehoorsaamheid is vir God aanvaarbaar nie, soos blyk uit die doen en late van Israel van ouds.

_*Bestudeer hierdie week se les ter voorbereiding vir Sabbat, 27 Januarie._