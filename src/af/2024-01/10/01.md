---
title:  Lesse uit die verlede
date:   02/03/2024
---

### Skrifverwysings vir hierdie week se studie
Psalm 78, Psalm 105, Galasiërs 3:29, Psalm 106, Psalm 80, Numeri 6:22-27 en Psalm 135.

> <p>Geheueteks</p>
> “Wat ons gehoor het en wat ons weet, wat ons vaders ons vertel het, sal ons vir ons kinders nie verswyg nie. Ons sal aan die volgende geslag vertel van die roemryke dade van die Here en van sy mag, van die wonderdade wat Hy gedoen het” (Psalm 78:3 en 4, NAB).

In vele psalms kom lofprysing in die opnoem van God se magtige reddingsdade. Siende dat dit met die verlossingsgeskiedenis te make het, word hierdie werke dikwels “verlossingsgeskiedenis-psalms” of bloot “geskiedkundige psalms” genoem. Sommige doen ’n beroep op die volk om uit die verlede te leer, veral uit hulle en hul voorsate se foute. Sommige geskiedkundige psalms is oorwegend lofliedere wat gesing behoort te word en beklemtoon God se wonderdade wat Hy in die verlede ten bate van die volk verrig het. Die sing van hierdie wonderdade het ten doel om vertroue in God te versterk, in Hom wat beide in staat en getrou is om sy kinders van hul teenswoordige swaarkry te red.

Die trekpleister in hierdie geskiedkundige psalms is die feit dat dit ’n mens help om jou lewe as deel van die volk se verbondsgeskiedenis te sien, om aanspraak daarop te maak en dit by jou geloofsbelewenis te inkorporeer. Siende dat ons deur Christus as deel van die historiese volk van God aangeneem is (Rom. 8:15, Rom. 9:24-26, Gal. 4:6 en 7), is Israel van ouds se historiese erfenis inderdaad ook die verhaal van ons geestelike erfenis. Gevolglik kan ons, en behoort ons, uit die belewenisse van antieke Israel te leer — belewenisse wat ook ons s’n is.

Die einddoel is ook om te besef dat elke opeenvolgende geslag van God se volk — hetsy as letterlike of geestelike Israel — ’n klein dog noemenswaardige aandeel in die groot historiese ontvouing van God se soewereine doelwitte in die groot stryd het.

_*Bestudeer hierdie week se les ter voorbereiding vir Sabbat, 9 Maart._