---
title:  Die Here is Koning
date:   13/01/2024
---

### Skrifverwysings vir hierdie week se studie
Psalm 8, Psalm 100, Psalm 97, Psalm 75 en Psalm. 105:7-10, asook Galasiërs 3:26-29 en Psalm 25:10.

> <p>Geheueteks</p>
> Die Here is Koning! Hy is met majesteit beklee. Inderdaad, die Here beklee Homself; Hy omgord Homself met krag. Die wêreld is stewig gevestig; dit kan nie wankel nie” (Psalm 93:1, NLV).

Die psalms hou koersvas by die fundamentele leer dat God die soewereine Heerser van hierdie kosmos is en beaam dit. Die Here het alles geskep en onderhou dit. Hy alleen heers oor die ganse aarde, met geregtigheid, deugde en billikheid. Sy wette en beslissings is goed en bring lewe aan dié wat daarby hou. Die Here is ’n regverdige Regter wat verseker dat die wêreld goedgeorden is. Hy doen dit deur die regverdiges te beloon en die goddelose te straf, op die tyd wat Hy beslis het, nie die mens s’n nie.

God se verbond met Israel speel ’n belangrike rol in die beveiliging van ons wêreld omdat dit die beloofde verlossing aan die mensdom verkondig. Die Here het Israel as sy kosbaarste besitting geëien. So het Israel dan, uit al die nasies op aarde, God se volk geword. Die Here bly getrou aan sy verbond en hou aan om sy kudde te beskerm — dit ten spyte van hul ontrou, en soms selfs, volslae rebellie.

God se soewereine koningskap is dus die stewige en veilige grondslag waarop die aarde berus. Dit is hierdie fundamentele waarheid wat die psalmdigters by die leser wil tuisbring. Met hierdie wêreldbeskouing as vuurtoring in die stormsee van onkunde, probeer die psalmdigters floreer en om God heelhartig gehoorsaam te wees.

_*Bestudeer hierdie week se les ter voorbereiding vir Sabbat, 20 Januarie._