---
title:  Leer ons bid
date:   06/01/2024
---

### Skrifverwysings vir hierdie week se studie
Psalm 105:5; Kolossense 3:16; Jakobus 5:13; Psalm 44, 22, 13, asook Psalm 60:1-5.

> <p>Geheueteks</p>
> “Jesus was êrens op ’n plek besig om te bid. Toe Hy klaar was, sê een van sy dissipels vir Hom: ‘Here, leer ons bid, soos Johannes ook sy volgelinge geleer het’” (Lukas 11:1, NAB).

Baie Christene is van mening dat ware gebed altyd spontaan en ongememoriseerd behoort te wees. Tog het die dissipels, na die versoek dat Jesus hulle moet leer bid, ongelooflik baie waarde uit ’n aangeleerde gebed geput. Die Here het immers Psalms, wat ’n gebedsboek is, reg in die middel van die Bybel gesit — en nie net sodat ons kan weet hoe die volk in antieke tye gebid het nie, maar sodat ons as moderne gelowiges ook kan leer bid.

Sedert die vroegste tye het die psalms beslag aan die gebede van God se volk gegee, en ook aan Jesus se gebede (1 Kron. 16:7 en 9, Neh. 12:8, Matt. 27:46 & Ef. 5:19). Vandeesweek bekyk ons die rol van die psalms, hoe dit die volk van God gehelp het om koers op die geloofspad te hou en om hul bande met God te verdiep. Voorts moet ons in gedagte hou dat die psalms gebede is en dat hulle, derhalwe, van onskatbare waarde is — nie net vir die teologiese insigte wat dit ons bied nie, maar ook vir die wyses waarop dit ons individuele en gesamentlike gebede kan verryk en transformeer.

Om die werke in Psalms te bid het al baie gelowiges gehelp om ’n gereelde en vervullende gebedslewe op die been te bring.

Vandeesweek duur ons ondersoek van die psalms voort, veral binne die konteks van volharding te midde van teëspoed.

_*Betudeer hierdie week se les ter voorbereiding vir Sabbat, 13 Januarie._