---
title:  Die boodskap van Hebreërs
date:  01/01/2022
---

### Skrifverwysings vir hierdie week se studie
Hebreërs 1:5–14, Lukas 1:30–33, Psalm 132:1–5, Hebreërs 2:14–16, Hebreërs 5:1–4, 1 Petrus 2:9, Hebreërs 8:8–12.

> <p>Geheueteks</p>
> “Die hoofsaak van wat gesê is, is dit: ons het ’n Hoëpriester, Een wat gaan sit het aan die regterkant van die troon van die Majesteit in die hemel” (Hebreërs 8:1, NLV).

I n ’n Joodse dokument wat ’n paar dekades na Hebreërs geskryf is (ongeveer 100 jaar n.C.), is ’n gebed as volg verwoord: “Al hierdie dinge het ek voor U gespreek, o Here, want U het bevestig dat dit vir ons is wat U die wêreld geskape het. . . . En nou, o Here, aanskou tog hierdie nasies, wat aansienlik niks is, maar wat ons oorheers en ten gronde laat gaan. Want ons, U uitverkore volk, wat U as U eersgebore, U eniggebore volk bestempel, oor wie U jaloers is en as kosbaar beskou, is in hulle hande oorgegee.”—James H. Charlesworth, ed., The Old Testament Pseudepigrapha, deel 1, [New York: Hendrickson Publishers, 1983], bl. 536.  (Vry vertaal)

Die lesers van Hebreërs het baie waarskynlik ’n soortgelyke noodkreet tot God gerig. Indien hulle die Here se kinders was, waarom het hulle deur soveel lyding gegaan?

Dus het Paulus aan die Hebreërs geskryf om die geloof te versterk van die gelowiges te midde van hulle beproewings. Hy het hulle herinner (en vir ons) dat die beloftes van die Here vervul sal word deur Jesus, wat aan die regterhand van die Vader sit, en ons binnekort huis toe sal neem.  Intussen beweeg en bewerk Jesus die Vader se seën ten gunste van ons;  ons moet dus volhard in ons geloof tot die einde.

* Bestudeer hierdie week se les as voorbereiding vir Sabbat, 8 Januarie.