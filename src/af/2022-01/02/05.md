---
title:  Jesus is ons Hoëpriester
date:  05/01/2022
---

Hebreërs 5–7 stel ons voor aan ’n tweede taak van Jesus. Hy is ons Hoëpriester.  Die skrywer verduidelik dat God hierin ’n belofte vervul wat Hy gemaak het aan die beloofde Dawidiese koning, dat Hy ‘[is] priester vir ewig volgens die orde van Melgisédek’ ” (Ps. 110:4, ook soos aangehaal in Heb. 5:5, 6, NLV).

`Lees Levitikus 1:1–9, Levitikus 10:8–11, Maleagi 2:7, Numeri 6:22–26, en  Hebreërs 5:1–4. Watter rol het die priester gespeel?`

Die  priesters was aangewys en aangestel deur die mense om vir hulle by God in te tree en bemiddeling met die Here te bewerkstellig om in hulle verhouding met Hom te versoen en die dinge wat God aangaan. Die priester was ’n middelaar. Dit is waar van enige priesterskapstelsel, hetsy Joods, Grieks, Rooms, of enige ander. Die priester het dit moontlik gemaak vir die mens om met God te kommunikeer.  En alles wat die priester doen, het dit ten doel gehad om die verhouding tussen die mens en God te herstel en te versoen.

Die priester het offergawes geoffer namens die mense.  Die mense kon nie hierd ie offerandes persoonlik na God bring nie.  Die priester weet hoe die mens ’n “aanvaarbare” offer vir sy sondes kan bied sodat dit deur God aanvaar kan word of sodat reiniging en vergifnis voorsien kan word.

Die priesters het die mense ook alles aangaande die wet van God geleer.  Hulle was die ‘geleerdes’ in God se gebooie en was in beheer van die leer en toepassing daarvan.

Laastens, het die priester ook die verantwoordelikheid gehad om in die naam van Jahweh die prieterlike seën uit te spreek. God het Sy goedheid en guns langs die weg van bemiddeling aan die mens oorgedra.

In 1 Petrus 2:9, sien ons egter ’n ander beeld. Ons, as gelowiges in Jesus, word ’n “koninklike priesterdom” genoem. Hierdie rol impliseer ongelooflike voorregte.  Die priesters kon die Here nader in die heiligdom. Vandag kan  ons met vertroue na God gaan deur gebed (Heb. 4:14–16; Heb. 10:19–23). Belangrike verantwoordelikhede word hiermee omsluit. Ons moet met die Here saamwerk tot redding van die mensdom. Hy begeer dat ons Sy wet en verordeninge aan ander sal leer en verduidelik.  Hy verlang dat ons offers van lof en goeie werke tot Sy verheerliking sal bring. Wat ’n voorreg en wat ’n verantwoordelikheid!

`Wat ’n verskil behoort dit in ons lewens te maak dat ons inderdaad “’n koninklike priesterdom” is?  Hoe kan hierdie waarheid ’n stempel laat op ons lewens, of ons lewens beïnvloed?`