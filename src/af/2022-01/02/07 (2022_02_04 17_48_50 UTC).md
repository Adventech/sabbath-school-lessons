---
title:  Vir verdere studie
date:  07/01/2022
---

Behalwe al die goeie en hoopvolle waarhede in die boek van Hebreërs, is daar ook ’n aantal waarskuwings wat as hoogtepunte uitstaan in hoofstukke 10-12.

Hierdie afdelings het ten minste twee gemeenskaplike elemente. Eerstens, let mens op dat die woestyn-generasie met die lesers van Hebreërs vergelyk word.  Tweedens, word ons aangemoedig om te glo of geloof te hê en te beoefen.

Die woestyn-generasie het die verstommende mag van God gesien in die oorvloedige tekens en wonders gedurende hulle verlossing van Egipte. Hulle het ook God se stem gehoor spreek vanaf die berg Sinai, toe hy die Tien Gebooie aan hulle gegee het. Hulle het die vuurkolom snags en die beskermende wolkkolom bedags  gesien oor hulle.  Hulle is gevoed met manna, die brood van die hemel.  Ook het hulle waterstrome uit die rotse gedrink wanneer hulle kamp opgeslaan het. Maar toe hulle by die grens van die Beloofde Land gekom het, het hulle nie op God vertrou nie.  Hulle het geloof kortgekom;  dit is die kern van God se vereistes.  “En sonder geloof is dit onmoontlik om God te behaag” (Heb. 11:6, NLV).

Paulus sê dat ons, soos die woetyn-generasie, ook op die grens staan van die Beloofde Land (Heb. 10:37–39). Ons dra egter groter voorregte en verantwoordelikhede. Ons het die Here nie hoor spreek by die voet van die berg Sinai nie, maar ons het deur die Skrif ’n groter openbaring van God gesien by Sinai:  die vleesgeworde God, Jesus Christus (Heb. 12:18–24). Die vraag is: sal ons daardie vaste vertroue, daardie geloof hê?  Die skrywer moedig ons aan om die voorbeeld te volg van die geloofshelde, wat in Jesus self uitloop.

**Vrae vir bespreking**:

`➊ Ons het geleer dat Jesus ons Oorwinnaar is wat voor ons uitgaan in die stryd teen die duiwel.  Hoe kan ons saam die stryd aanpak, verenig as ’n gemeente agter ons Stryder? Watter faktore voorkom die totstandkoming van hierdie eenheid?  Op watter manier verswak Satan ons as gemeentelede of as ’n kerk? Hoe het Satan Israel in die verlede verswak? `

`➋ As gelowiges, is ons ’n gemeenskap van priesters onder God se leiding.  Op watter wyses kan jou plaaslike gemeente beter dankoffers en goeie werke bied?  (Gee bepaalde en praktiese voorstelle.)`

`➌ Op watter maniere is ons situasie dieselfde as die situasie van die woestyn-generasie (d.i.die tweede generasie van Israel na die uittog uit Egipte) kort  voordat hulle die Beloofde Land kon binne gaan?  Watter lesse kan ons leer uit hierdie ooreenkomste?`