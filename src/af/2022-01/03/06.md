---
title:  Vandag het Ek jou Vader geword
date:  13/01/2022
---

Hebreërs 1:5 bied hierdie weergawe van die volgende woorde deur die Vader aan Jesus: “ ‘Jy is my Seun, vandag het Ek jou Vader geword’ ” (NLV). Wat beteken dit dat Jesus die “Seun geword het,” en wanneer het dit gebeur? Toon dit nie moontlik dat Jesus wel op ’n manier geskape is deur God iewers in die verlede nie, soos vele wel glo?

`Lees Hebreërs 1:5; 2 Samuel 7:12–14; Psalm 2:7; en  Lukas 1:31, 32. Watter belofte aan Dawid het Paulus in Hebreërs toegepas op Jesus?`

Jesus het die Vader se Seun geword in die sin dat Hy “aanvaar” was deur God as die beloofde heerser, die seun van Dawid. Die konsep van ‘goddelike aanvaarding’ van die heerser was algemeen in die Grieks-Romeinse wêreld en in die Ooste. Dit het aan die heerser erkenning en mag oor die land gegee.

God het egter aan Dawid belowe, dat Sy Seun die ware erkende Heerser van die volke sou wees. Hy sou Dawid se seun “aanvaar” as Sy eie Seun. Deur hierdie proses sou die Dawidiese koning God se beskermling en Sy erfgenaam word. God sou Sy vyande verslaan en die nasies aan Hom gee as erfenis (Ps. 89:27-28; Ps. 2:7, 8).

Soos Romeine 1:3, 4 en Handeline 13:32, 33, dit bevestig, was Jesus openlik as die Seun van God geopenbaar.  Jesus se doop  en verheerliking was oomblikke toe God sy Seun geïdentifiseer en erken het as ‘Sy Seun’ (Matt. 3:17, Matt. 17:5).

Tog, volgens die Nuwe Testament, het Jesus die “Seun van God, met mag geword” toe Hy opgewek was met Sy opstanding en gaan sit het aan die regterhand van God.  Dit was op daardie oomblik dat God Sy belofte vervul het aan Dawid, en dat sy Seun aanvaar is as Sy eie en Sy troon oor die nasies vir ewig bevestig is (2 Sam. 7:12–14).

Daarom was Julius Caesar (simbool van Rome) nie die erkende “seun van god” of heerser van die nasies, nie.  Jesus Christus was.  Die “wording” van Jesus verwys na die begin van Jesus se heerskappy oor die nasies, en nie na die begin van Sy bestaan nie, want Jesus het nog altyd bestaan.  Daar was nog nooit ’n tyd wat Jesus nie bestaan het nie, want Hy is God.

Om die waarheid te sê, Hebreërs 7:3 verklaar dat Jesus nie “die begin en einde van sy lewe” het nie (vgl. Heb. 13:8) want Hy is ewig. Daarom word die voorstelling van Jesus as God se “enigste Seun” nie vertolk uit die perpektief van die natuur of aard van Christus as Godheid nie, maar uit die perspektief van Sy rol in die verlossingsplan, omdat Christus al die verbondsbeloftes vervul het.