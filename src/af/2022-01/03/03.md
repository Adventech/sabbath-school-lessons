---
title:  God het deur Sy Seun tot ons gespreek
date:  10/01/2022
---

`Lees Hebreërs 1:1–4. Wat is die hoofgedagte van hierdie verse?`

Hebreërs 1:1–4 word as slegs een sin in die oorspronklike Grieks gelees. En dit word bestempel as een van die bestes in die hele Nuwe Testament – gesien uit die perspektief van die verse se retoriese skoonheid. Die hoofgedagte hier is dat God met ons deur Sy Seun, Jesus, gespreek het.

Vir ’n baie lang tyd het die Jode van die eerste eeu n.C., nie die Woord van God gehoor nie.  Die laaste openbaring wat in die geskrewe Woord van God uitgedruk was, het gekom deur die profeet Maleagi en die bedieninge van Esra en Nehemia - sowat vier eeue voor die tyd.  Maar nou, het God weer met hulle gepraat deur Jesus.

God se openbaring deur Jesus, was egter verhewe bo die openbaring van die profete, want Jesus was ’n grootse en groter middel van openbaring. Hy is Godself, wat die hemel en aarde geskape het en heers oor die heelal. Paulus het  die godheid van Christus nooit bevraagteken nie.  Dit is alles presies so aanvaar en aangeneem.

Ook het Paulus die Ou Testament as die Woord van God aangeneem. Dieselfde God wat in die verlede gespreek het, gaan voort om vandag in die teenswordige tyd ook te spreek. Die Ou Testament het ware kennis van God se wil oorgedra.

Eers toe die Seun na die aarde toe gekom het, was dit egter moontlik om die dieper betekenis te kon begrip. In die skrywer se gedagte, het die Vader se openbaring in die Seun, egter die sleutel geword wat die ware diepte van die Ou Testament ontsluit het – net soos die prentjie op die deksel van ’n legkaarthouer, ’n idee gee waar die regte plek vir elke legkaartstukkie is. Jesus het op soortgelyke wyse, baie van die Ou Testament geopenbaar en verlig.

Intussen het Jesus gekom om ons Verteenwoordiger [Voorspraak] en Verlosser te wees. Hy sou ons plek inneem in die stryd en die slang verslaan.  Net so is Jesus in Hebreërs, die “Baanbreker” of “Leidsman” en “Voorloper” van gelowiges (Heb. 2:10, Heb. 6:20). Hy stry die stryd vir ons en Hy verteenwoordig ons.  Dit beteken ook dat wat God vir Jesus, ons Voorspraak, gedoen het, Hy as Vader graag ook vir ons sal doen.  Hy wat Jesus verhoog het aan Sy regterhand, verlang dat ons ook saam met Jesus op Sy troon sal sit (Op. 3:21). God se boodskap aan ons in Jesus, sluit nie slegs in wat Jesus belowe het nie, maar ook wat die Vader gedoen het – deur Hom en in Hom, alles tot ons tydelike en ewige voordeel.

`Dink na oor die betekenis van Jesus (God) se koms na hierdie aarde.  Waarom behoort hierdie waarheid soveel hoop te bied aan almal?`