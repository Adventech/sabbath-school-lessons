---
title:  Die beloofde Seun
date:  08/01/2022
---

### Skrifverwysings vir hierdie week se studie
Jesaja 2:2, 3; Hebreërs 1:1–4; Exodus 24:16, 17; Jesaja 44:24; Hebreërs 1:10; Lukas 1:31, 32; Hebreërs 1:5.

> <p>Geheueteks</p>
>  “maar nou, in hierdie laaste dae, het Hy met ons gepraat deur sy Seun. God het Hom deur wie Hy die wêreld geskape het, ook erfgenaam van alles gemaak.  Uit Hom straal die heerlikheid van God en Hy is die ewebeeld van die wese van God” (Hebreërs 1:2, 3, NLV).

Net na die sondeval van Adam en Eva, het God aan hulle ’n “saad” belowe, ’n Seun wat hulle sou verlos van die vyand, hulle erfenis sou herstel wat verlore was, en die doel waarvoor hulle geskape is, sou vervul (Gen. 3:15).

Hierdie Seun sou beide verteenwoordig en verlos deur hulle plek in te neem, en uiteindelik deur die slang (Satan) te vermorsel.

“Toe Adam en Eva die belofte die eerste maal gehoor het, het hulle uitgesien na ’n spoedige vervulling.  Hulle het hule eersgebore seun met blydskap verwelkom, hoopvol  dat hy die verlosser sou wees. Maar die vervulling van die belofte het uitgebly.” —Ellen G. White, The Desire of Ages, bl. 31. Die belofte was later aan Abraham bevestig.  God het Abraham plegtig belowe dat hy ’n “saad” sou voortbring deur wie al die nasies van die aarde geseën sou word. (Gen. 22:16–18, Gal. 3:16). En God het dieselfde met Dawid gedoen. Hy het Dawid belowe dat sy seun deur God aanvaar sou word as Sy eie Seun en dat Hy gevestig sou word as ’n regverdige heerser oor al die konings van die aarde (2 Sam. 7:12–14, Ps. 89:27–29). Wat Adam en Eva, Abraham, of Dawid egter toe nooit kon raai nie, was dat hulle Verlosser-Seun uiteindelik Godself sou wees.

*Bestudeer hierdie week se les as voorbereiding vir Sabbat, 15 Januarie.