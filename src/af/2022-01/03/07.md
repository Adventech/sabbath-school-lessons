---
title:  Vir verdere studie
date:  14/01/2022
---

Die koms van Jesus na hierdie aarde, as die Seun van God, het verskeie funksies terselfdertyd vervul.  Eerstens, Jesus het die Vader aan ons kom openbaar as die Hemelse Seun van God. Deur Sy handelinge en woorde, het Jesus getoon wie die Vader in werklikheid is en waarom ons op Hom kan vertrou en aan Hom gehoorsaam moet wees.

Jesus het ook gekom as die beloofde Seun van Dawid, Abraham, en Adam, deur wie God belowe het dat Hy die vyand sal oorwin en die Heerser van die wêreld sal word.  Daarom het Jesus gekom om die plek van Adam in te neem as die hoof van die mensdom; om die oorspronklike doel te vervul wat God vir hulle in gedagte gehad het (Gen. 1:26–28, Ps. 8:3–8). Jesus het gekom om die regverdige Heerser te wees, soos God   altyd begeer het dat hierdie wêreld moes hê.

“Die woorde wat by die Jordaan aan Jesus gerig is: “Dit is my geliefde Seun in wie Ek ’n welbehae het,” omhels die ganse mensdom. God het met Jesus as ons Verteenwoordiger gepraat.  Ondanks ons sondes en swakhede word ons nie verstoot nie, maar word “ons begenadig … in die Geliefde” (Efesiërs 1:6).  Die heerlikheid wat op Christus gerus het, is ’n waarborg van die liefde van God vir ons. . . Die lig wat uit die geopende poorte op die hoof van ons Heiland geval het, sal op ons val as ons om krag bid om versoeking te weerstaan.  Die stem wat met Jesus gepraat het,sê aan elke gelowige siel:  Dit is my geliefde kind, in wie Ek ’n welbehae het.”—Ellen G. White, The Desire of Ages, bl. 113.

**Vrae vir bespreking**:

`➊ Ons het geleer dat ’n beter begrip van Jesus se woorde en dade ons help om God, die Vader, beter te verstaan. Op watter praktiese manière kan ’n beter begrip van Jesus jou verhouding met God, die Vader,  verryk?`

`➋ Ons het ook geleer dat die manier wat God met Jesus gepraat het en die manier hoe Hy Jesus behandel het, die wyse is hoe Hy met ons wil praat en ons wil hanteer.  Wat behoort dit ons te leer oor hoe ons  ander behoort te behandel?`

`➌ Dink na oor die belangrikheid van die ewige godheid van Christus.  Wat gaan verlore indien ons glo dat Jesus op ’n manier, ’n geskape wese was -  soos ons, maar dan so die kruisdood deurgemaak het? Wat is die verskil tussen daardie gedagte en die werklikheid dat Christus die ewige God is, maar dat Hyself die kruisdood vir ons wou sterf. Wat is dié groot verskil tussen hierdie twee gedagtes? `

`➍ Bespreek gedurende die lessstudietyd hoe ’n mens die Here kan eer en verheerlik. Lees Openbaring 14:7. Hoe kan ons erkenning van en dankbaarheid teenoor God deel vorm van die groot waarheid vandag en die drie-engele se boodskappe?`