---
title:  Deur wie Hy die wêreld geskep het
date:  12/01/2022
---

Hebreërs bevestig dat God die wêreld geskep het “deur” Jesus en dat Jesus ‘alle dinge deur sy magswoord in stand [hou]’.

`Lees Jesaja 44:24, Jesaja 45:18, en Nehemia 9:6. In die Ou Testament bevestig die Here dat Hy die wêreld “alleen” geskape het, en  dat Hy die “enigste God” is.  Hoe kan ons hierdie bevestiging versoen met die verklaring in die Nuwe Testament dat God die hele wêreld “deur” Jesus geskape het (Heb. 1:2, 3)?`

Sommige dink dat Jesus die werktuig was deur wie God geskape het. Dit is nie moontlik nie. Eerstens, getuig Paulus dat Jesus die Here is wat die wêreld geskep het; Hy was nie ’n helper nie. Hebreërs 1:10 verklaar dat Jesus die Here is wat die aarde en die hemele geskape het, en Paulus pas dit ook toe op wat Psalm 102:25–27 sê oor die Here (Jahweh) as Skepper. Tweedens, bevestig Hebreërs 2:10 dat die heelal geskep was “deur” die Vader. (Presies dieselfde uitdrukkings wat van toepassing is op Jesus in Hebreërs 1:2.)  Die Vader het geskep en Jesus het geskep  (Heb. 1:2, 10; Heb. 2:10). Daar is volmaakte ooreenstemming tussen die Vader en Seun ten opsigte van doel en aktiwiteit. Dit vorm deel van die misterie van die Drie-Eenheid. Jesus het geskep en God het geskep, maar daar is slegs Een Skepper:  God – wat impliseer dat Jesus ook God [is].

Intussen toon Hebreërs 4:13 dat Jesus ook Regter is. Sy gesag om te heers en te oordeel spruit uit die feit dat God alle dinge geskep het en die heelal onderhou (Jes. 44:24–28).

Hebreërs 1:3 en Kolossense 1:17 bevestig dat Jesus ook die heelal in stand hou.  Hierdie instandhoudings-aksie omsluit waarskynlik Sy begeleiding of bestuur.  Die Griekse woord, ‘pheron’ (onderhouding, drywe) word gebruik om die wind te beskryf wat ’n boot aandrywe (Hand 27:15, 17) of God wat die profete lei (2 Pet. 1:21). Dus, in ’n ware sin, het Jesus ons nie slegs geskape nie, maar Hy hou ons ook in stand.  Elke asemteug, elke hartklop, elke oomblik van ons bestaan word in Hom gevind – in Jesus, die grondslag van alles wat geskape is en bestaan.

`Lees Handelinge 17:28. Wat sê dit aan ons oor Jesus en Sy mag?  Dink dan na oor die implikasies van hierdie selfde Jesus wat aan die kruis vir ons sonde gesterf het.  Wat leer hierdie waarheid ons oor die selfverloënende karakter van ons Heiland?`