---
title:  Jesus voor die Vader
date:  27/02/2022
---

`Lees Hebreërs 9:24. Wat was die doel van Jesus se hemelvaart, volgens hierdie gedeelte?`

God het bepaalde instruksies aan Israel gegee dat hulle manspersone drie keer in die jaar moet opgaan na Jerusalem om “voor die Here HERE te verskyn” met ’n offer. Die bepaalde tye was met die Paasfees of Pasga (fees van die ongesuurde brode), met die fees van die oes of eerstelinge (Pinkster), en met die fees van die insameling (huttefees) (Ex. 23:14–17, Deut. 16:16). Die pasga was die herdenking van Israel se bevryding uit Egipte. Die fees van die oes was ’n herdenking van die gars-oes, en teen die tyd van die Nuwe Testament, was dit vereenselwig met die gee van die wet by Sinai. Die huttefees was ’n herdenking van God se sorg vir Israel gedurende hulle swerfjare in die woestyn.

Hebreërs 9:24 beskryf Jesus se ingaan in die teenwoordigheid van die Vader.  Hy het in die hemelse heiligdom ingegaan, “die ware een,” om ter wille van ons, te “verskyn” voor God om deur Sy offer die sonde weg te neem (Heb. 9:23, 24, NLV) — Sy eie bloed.

Jesus het die pelgrimsfeeste met verstommende akkuraatheid vervul. Hy het gesterf op die dag van die voorbereiding van die Pasga op die negende uur, die oomblik wanneer pasgalammers geoffer was (Joh. 19:14, Matt. 27:45–50). Jesus het opgestaan op die derde dag vanaf sy dood  en opgevaar na die hemel om die versekering te ontvang dat Sy offer aanvaar is (Joh. 20:17, 1 Kor. 15:20), toe die priester die beweegoffer uit die graan as eerste vrugte voor die Here wou bring (Lev. 23:10–12). Toe het Hy 40 dae later opgevaar en gaan sit aan die regterhand van God en die nuwe verbond tydens die Pinksterfees ingestel (Hand. 1, 2).

Die doel van pelgrimsstogte in antieke Israel was om “voor die aangesig van God [te] verskyn” (Ps. 42:3, OAB). Dit het beteken om God se guns te ervaar: “ek sal u gesig in geregtigheid aanskou” (Ps. 17:15, OAB). Insgelyks beteken die Hebreeuse uitdrukking, “Ek soek u aangesig, o Here,” om God vir hulp te vra (2 Kron. 7:14, Ps. 27:8, Ps. 105:4). In Hebreërs maak dit dus sin, ten opsigte van Jesus se hemelvaart:  Jesus het opgevaar om voor God te verskyn met die volmaakte offer.  Jesus het opgevaar na die hemel as ons Voorloper in die teenwoordigheid van God (Heb. 6:19, 20). Hy het die belofte vervul vir die gelowiges wat in hul pelgrimsreis “verlang [het] om die belofte te verkry”, “Maar nou verlang hulle na ’n beter een, dit is die hemelse”, “want hy het die stad verwag wat fondamente het, waarvan God die boumeester en oprigter is” (Heb. 11:10, 13–16, OAB).

`Weereens:  Waarom behoort dit wat Christus vir ons gedoen het – nie slegs aan die kruis nie, maar ook met Sy hoëpriesterlike bediening nou in die hemel – ons die versekering van ons saligheid te bied?`