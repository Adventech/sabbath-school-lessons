---
title:  Vir verdere studie
date:  04/03/2022
---

“Christus se hemelvaart was die teken dat Sy volgelinge die beloofde seën sou ontvang. Hulle moes hiervoor wag voordat hulle met hulle  bedieningswerk kon voortgaan. Toe Christus deur die hemelse poorte ingegaan het, het Hy die troon bestyg te midde van die bewondering van die engele. Na hierdie plegtigheid, het die Heilige Gees in ryke strome neergedaal op die dissipels.  Christus was inderdaad verheerlik, met dieselfde heerlikheid wat Hy saam met die Vader gehad het van die ewigheid af. Die uitstorting van die Heilige Gees met Pinkster was die hemelse boodskap dat die Verlosser se inhuldiging deurloop is. Soos Hy belowe het, het Hy die Heilige Gees van die hemel oor Sy volgelinge uitgestort as ’n teken dat Hy, as priester en koning, al die gesag en mag in die hemel en op aarde het, en dat Hy die Gesalfde oor Sy volk is. . . .

“Hulle kon die naam van Jesus aanroep met vertroue; want is Hy nie hulle Vriend en Ouer Broer nie? Gebind deur so ’n hegte band met Christus, was Sy dissipels oral saam met Hom in hemelse gemeenskap.  Met watter lewende woorde is hulle gedagtes nie beklee terwyl hulle getuig het vir Hom nie!”—Ellen G. White, The Acts of the Apostles, ble. 38, 46. [Vry vertaal]

**Vrae vir bespreking**:

`➊ Die psalmskrywer verklaar: “My siel dors na God, na die lewende God; wanneer sal ek ingaan en voor die aangesig van God verskyn?” (Ps. 42:3, OAB). Hoe kan  ons dieselfde dors hê om in God se teenwoordigheid in te gaan? As ons ons nie nou reeds in God se teenwoordigheid verbly wanneer ons Hom aanbid  en voor Hom in geloof verskyn nie, sal ons in die toekoms ons verbly?  Watter aspekte lei na blywees voor die Here?`

`➋ In ’n sekere boek word die spot gedryf met geloof:  iemand het ’n robot ontwerp wat veronderstel is om ons ‘glo’-werk vir ons te doen. Alhoewel hierdie ’n versinsel is, hoe versigtig moet ons wees om nie dieselfde te doen as Israel in die woestyn nie, m.a.w. om tussengangers te versoek wat tussen ons en God intree? Ons is geneig om ander toe te laat om die Bybel namens ons te bestudeer, en die juwele van Bybelwaarhede namens ons te ontdek.  Sommige mense trap ook in die strik deur te dink dat ander se gebede, namens hulle, meer gewig dra voor die Here as hulle eie. Waarom moet ons hierdie geestelike strik vermy?  Waarom kan  ons – deur wat Jesus vir ons gedoen  het – God nader sonder die hulp van enigiemand anders?`

`➌ Die boek van Hebreërs gaan oor die versekering van ons verlossing. Is dit moontlik dat ons die ‘versekering’ van ons verlossing verwar met ’n ‘veronderstelling’ dat ons verlos is?  `