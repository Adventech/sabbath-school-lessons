---
title:  God se uitnodiging
date:  28/02/2022
---

`Lees Hebreërs 12:18–21. Wat het Israel ervaar by die berg Sinai?`

Toe God Israel uit Egipte uitgelei het, was dit deel van Sy plan om ’n persoonlike, intieme verhouding met hulle te handhaaf. Hy het gesê:  “Julle het self gesien wat Ek aan die Egiptenaars gedoen het, en dat Ek julle op arendsvlerke gedra en julle na My toe gebring het” (Ex. 19:3, 4, OAB).

Deur Moses het God dus die nodige instruksies gegee om die volk voor te berei op ’n ontmoeting vir samekoms met Hom. Die volk moes hulle eers aan Hom toewy (Ex. 19:10–15). Diegene wat na die berg sou kom sonder voorbereiding sou sterwe.  Nietemin, as die volk in twee dae gereedgemaak en voorberei het, sou die ‘ramshoring lang geluide blaas’ ” want op die derde dag . . . . sou die volk op die berg mag klim “ (Ex. 19:11,13, OAB). God wou hê dat hulle die ondervinding van Moses, die leiers en die oudstes moes smaak toe hulle die berg opgekom het en ‘hulle het God aanskou;  daarop het hulle geëet en gedrink’ in Sy teenwoordigheid (Exod. 24:9–11, OAB). Die volk het later besef dat hulle die heerlikheid van die Here aanskou het en  “‘gesien [het] dat God met die mens spreek en hy in die lewe bly” ’ ” (Deut. 5:24, OAB). Maar, toe die oomblik gekom het, het hulle nie geloof gehad nie.  Moses het jare later verduidelik:

“‘julle was bevrees vir die vuur, en het nie op die berg geklim nie’ ” (Deut. 5:5, OAB). Hulle het Moses liewer versoek om in te tree as hulle middelaar Deut. 5:25–27, vergelyk met Ex. 20:18–21).

God se vergestalting van Sy heiligheid soos getoon by die berg Sinai, was om die volk te leer om Hom te “vrees,” of te respekteer. Die “vrees van die Here” lei na lewe, wysheid en eer (Deut. 4:10; vergelyk met Ps. 111:10, Spr. 1:7, Spr. 9:10, Spr. 10:27)—en dit leer ook dat ‘Hy barmhartig en genadig’ is (Ex. 34:4–8). Dus, terwyl God daarna gesmag het dat die volk Israel, na Hom moes keer, het die volk bevrees geraak en Moses versoek  om namens hulle in te tree by God. In Hebreërs toon die beskrywing  van die gebeure te Sinai, hoofsaaklik dat Moses die volk herinner het aan hulle ongeloof, en hulle afvalligheid met  die aanbidding van die goue kalf, en dat  hy bang was vir God se ‘toorn en grimmigheid’ waarmee die HERE ‘hulle wou verdelg’ weens hulle sonde (Deut. 9:19). Die volk se reaksie was teen God se plan vir hulle;  dit was die gevolg van hulle ongeloof.

`Waarom behoort ons (as gevolg van wat Jesus vir ons gedoen het) nie bang te wees om nader te beweeg na ’n heilige God nie?  Wat behels die vereistes egter, vir ons, om in staat te wees om naderaan God te beweeg?`