---
title:  Hulle sal Hom sien
date:  03/03/2022
---

`Lees Hebreërs 12:22–24. In watter opsig het ons gekom by die hemelse Jerusalem in die teenwoordigheid van God?`

Daar word aangevoer dat gelowiges deur geloof “gekom het” by die Berg Sion, die hemelse Jerusalem. In hierdie opsig getuig hulle ervaring van ’n toekomstige verwagting. Dus, die hemelse Jerusalem behoort aan die sfeer van die dinge “wat ons hoop” en “wat ons nie sien nie” maar nietemin is dit deur geloof aan ons bevestig (Heb. 11:1).

Terwyl dit waar is, behels dit nog nie die hele betekenis van hierdie gedeelte nie.  Ons het ook gekom by die Berg Sion, juis in die teenwoordigheid van God, deur ons Voorspraak, Jesus (Ef. 2:5, 6; Kol. 3:1). Jesus se hemelvaart [opgaan] na die Vader is nie ’n geloofsaak nie, maar dit is ’n feit. Dit is hierdie historiese dimensie van Jesus se hemelvaart wat gebiedende krag gee aan die bemoediging van Hebreërs om vas te hou aan ons belydenis (Heb. 4:14, Heb. 10:23). Paulus verklaar: “Terwyl . . . ons dan nou ’n groot Hoëpriester het wat reeds deur die hemele gegaan het, . . . laat ons . . . met vrymoedigheid na die troon van genade gaan” (Heb. 4:14, 16, OAB).

Daarom het ons reeds gekom deur ons Voorspraak [Verteenwoordiger] en, daarom behoort ons dienooreenkomstig te handel.  Deur Hom, het ons “die hemelse gawe gesmaak. . . en die goeie woord van God gesmaak het en die kragte van  die toekomstige wêreld” (Heb. 6:4, 5, OAB). Die werklikheid van Jesus se hemelvaart en bediening in die hemelse heiligdom is “’n anker van die siel wat veilig en vas is” (Heb. 6:19, OAB), die [waar]borg dat die beloftes waar  betroubaar is (Heb. 7:22). Geloof het ’n historiese anker vir ons.

God se doel sal vervul word – nie slegs in Jesus nie, maar egter ook in ons.  Ons het genoem dat Jesus se hemelvaart die tipologie vervul het van die eerste twee jaarlikse pelgrimsreise van Israel, nl.: die Paasfees en Pinkster. Volgens Hebreërs en die boek van Openbaring, is die laaste pelgrimstog, die huttefees ’n aanduiding van wat nog vervul moet word.  Ons sal dit saam met Jesus vier, want ons sal dan in “die stad . . . [wees] waarvan God  self die ontwerper en bouer is,” in die hemelse vaderland (Heb. 11:10 [NLV], 13–16). Ons sal nie tente of hutte bou nie, maar God se hut of tent, sal neerdaal uit die hemel, en ons sal vir ewig saam met Hom wees (Op. 7:15–17; Op. 21:1–4; Op. 22:1–5; Num. 6:24–26).

`Hoe kan ons noual die beloftes van die ewige lewe verwerklik, te midde van ’n wêreld vol pyn en lyding?  Hoe antwoord ’n mens diegene wat dink dat al hierdie dinge slegs maar ’n sprokie is wat ’n mens help om beter te voel oor die lewe hier en nou?`