---
title:  Waarom ’n voorhangsel?
date:  01/03/2022
---

Voorhangsels het ’n dubbeldoelige funksie. Die woord wat Hebreërs hier gebruik vir voorhangsel (katepetasma) kan verwys na die afskorting in die ingang van die voorhof

(Ex. 38:18), die afskorting vir die ingang [deur] van die buite-vertrek van die heiligdom (Ex. 36:37), of die binneste voorhangsel wat die heilige  afdeling van die allerheiligste afdeling geskei het (Ex. 26:31–35). Hierdie voorhangsels het gedien as ingange en grense wat slegs sommiges toegelaat was om binne of verby te gaan.

`Lees Levitikus 16:1, 2 en Levitikus 10:1–3. Waaroor gaan die waarskuwings in hierdie gedeeltes?`

Die voorhangsel het beskerming gebied aan die priester soos hulle voor ’n heilige God bedien het. Na die volk se sonde van die aanbidding van die goue kalf, het die Here Moses meegedeel dat Hy nie saam met hulle sou trek op pad na die Beloofde Land toe nie; Hy sou hule verdelg, want hulle was “ ‘’n moedswillige volk’ ” (Ex. 33:3, NLV). Dus het Moses die tent van ontmoeting ver buite die kamp gaan opslaan (Ex. 33:7). Nadat Moses egter ingetree het, het God toegestem om saam te gaan en in hulle midde te bly (Ex. 33:12–20), maar Hy het sekere maatreëls daargestel om die volk te beskerm terwyl Hy in hulle midde gewoon het.

Israel het die tabernakel byvoorbeeld, volgens streng voorskrifte opgeslaan. Daar moes ’n vierkantige ruimte in die middel wees, waar die tabernakel opgeslaan moes word. Daarby, moes die Leviete rondom die tabernakel kamp opslaan om die heiligdom en die meublement te beskerm teen die indringing van vreemdelinge (Num. 1:51, Num. 3:10). Hulle het inderdaad gedien as ’n tipe menslike voorhangsel  wat die volk van Israel moes beskerm:  “ ‘maar die Leviete moet hulle tente rondom die tabernakel met die getuienis opslaan, sodat my toorn nie oor die Israelietekom nie. So moet die Leviete dan vir die tabernakel met di getuienis sorg’ ” (Num. 1:53, NLV).

As ons Hoëpriester, is Jesus ook ons voorhangsel. Deur Sy vleeswording, het God Sy tent in ons midde opgeslaan en dit vir ons moontlik gemaak om Sy heerlikheid te sien en te oordenk (Joh. 1:14–18). Hy het dit moontlik gemaak vir ’n heilige God om in die midde van ’n onvolmaakte volk te woon.

`Oordenk die betekenis van ’n Skepper-God (die Een wat die heelal geskape het), wat in Sy volk se midde wil woon – nogal ’n volk wat in daardie tyd almal ontsnapte slawe was.  Wat leer dit ons oor hoe naby God aan ons wil wees?`