---
title:  Weens ongeloof
date:  24/01/2022
---

`Lees Hebreërs 3:12–19. Waarom kon Israel nie die beloofde rus binnegaan nie?`

Die hartseer in hierdie verhaal is dat daardie wat gered is uit Egipte, nie kon ingaan in die rus wat God belowe het nie. Toe die kinders van Israel by Kades-Barnea aankom, op die grens van die Beloofde Land, het geloof in hulle harte ontbreek. Numeri 13 en 14 verduidelik dat die verkenners van Israel “slegte gerugte onder die volk versprei oor die land wat hulle verken het” (Num. 13:32, NLV). Hulle het bevestig dat die land vrugbaar is, maar het gewaarsku dat die inwoners soos sterk reuse was en dat die stede beskans was; ook dat dit nie moontlik sou wees om die land in te neem nie.

Josua en Kaleb het die volk toegespreek en getuig dat die land ’n buitengewoon goeie land is. Hulle het dit nie betwis dat die inwoners daar sterk was en die stede beskans was nie. Maar hulle het aangedring daarop dat die Here met hulle is en dat Hy hulle die land sal gee (Num. 14:6–9). Tog het die volk, wat self gesien het dat God die plae oor Egipte gebring het (Ex.7–12), Farao se weermag in die Rooi See verdelg  het (Ex. 14), vir hulle kos uit die hemel voorsien het (Ex. 16) en water uit die rots laat stroom het (Ex. 17), en ook deur Sy voortdurende teenwoordigheid in die wolk by hulle gebly het (Ex. 40:36–38), nou geweier om op Hom te vertrou.  Wat ’n tragiese ironie dat die nageslag wat sulke kragtige vertonings van God se mag aanskou het, ’n simbool geword het van ongeloof (Neh. 9:15–17, Ps. 106:24–26, 1 Kor. 10:5–10).

God belowe Sy goddelike gawes aan Sy kinders, wat hulle deur genade en geloof in Hom sal ontvang. Hebreërs 4:2 verklaar dat die belofte wat Israel ontvang het “was van geen waarde vir hule nie, want hulle het nie geglo wat hulle gehoor het nie” (Heb. 4:2, NLV).

Israel het as ’n volk na die grens van die Beloofde Land gereis. Toe die volk egter die teenstrydige gerugte gehoor het, het hulle hulself egter geskaar by die wat hul ongeloof in God bewys het.  Geloof, of die gebrek daaraan, is aansteeklik. Dit is waarom Hebreërs die lesers berispe om “mekaar [te] vermaan” (Heb. 3:13), “op mekaar ag [te] gee om tot liefde en goeie werke aan te spoor” (Heb. 10:24, OAB), and dat “niemand in die genade van God veragter nie” (Heb. 12:15, OAB).

Vandag, gaan ons as God se kinders voort om te reis na die Beloofde Land. En  ons het ook die verantwoordelikheid om ons medegelowiges deur en in geloof aan te moedig.

`Op watter manière kan ons die geloof versterk van medegelowiges?  Hoe kan ons seker maak dat ons nooit dinge sê en doen wat ander se geloof verswak nie?`