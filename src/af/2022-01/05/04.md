---
title:  Vandag, as julle Sy stem hoor
date:  25/01/2022
---

`Lees Hebreërs 4:6–11. Wat is God se uitnodiging aan ons in hierdie gedeelte?`

Die versuim van die woestyn-generasie om die rus in te gaan het God nie verhinder om met sy kinders te werk nie. God bly getrou, ten spyte van hulle ontrou en ongeloof (2 Tim. 2:13, OAB). Daarom herhaal Paulus telkens dat God se belofte “nog van krag is” (Heb. 4:1, 6, 9, NLV). Hy gebruik die Griekse werkwoorde kataleipō en apoleipō, wat aandui dat die belofte “agtergelaat is,” of geïgnoreer is. Die feit dat die uitnodiging om die rus binne te gaan herhaal is in die tyd van Dawid (Heb. 4:6, 7, verwysende na Psalm 95) impliseer dat die belofte nog nie op aanspraak gemaak is nie, én dat die belofte nog steeds beskikbaar is. Hy gee inderdaad te kenne  dat die rus beskikbaar was sedert die tyd van die skepping (Heb. 4:3, 4).

Intussen nooi God ons “vandag,” om Sy rus in te gaan. “Vandag” is ’n begrip swanger met betekenis. Toe die verbond van God met Israel deur Moses hernu is op die grens van die Beloofde Land, het hy die belangrikheid van “vandag” beklemtoon (Deut. 5:3, vergelyk Deut. 4:8, Deut. 6:6, Deut. 11:2, ens.). “Vandag” was ’n oomblik van oordenking waar hy ’n beroep op die volk gedoen het om God se getrouheid aan hulle te erken (Deut. 11:2–7). “Vandag” was ook die oomblik om te besluit dat hulle ook getrou aan die Here gaan wees (Deut. 5:1–3). Hierdie besluit kon nie uitgestel word nie.

Op dieselfde wyse, is “vandag” vir óns ook ’n tyd van besluitneming, ’n tyd om geleentheid aan te gryp;  dis ook ’n tyd van gevaar, soos dit altyd vir God se kinders was.

In die brief aan Hebreërs, word die begrip “vandag” aangedui as ’n tyd van die vervulling van God se beloftes. God het hierdie tydperk ingehuldig met die verklaring: “Vandag het ek jou Vader geword” (Heb. 1:5, NLV) wat Jesus bevestig het as Heerser met die vervulling van God se beloftes (2 Sam. 7:8–16). Dus was die inhuldiging van Jesus ’n inleiding tot ’n nuwe era van seëninge en geleenthede vir ons.  Jesus het Sy vyande verslaan (Heb. 2:14–16) en ’n nuwe verbond gesluit (Hebrews 8–10). Daarom kan ons met “vrymoedigheid” na die genadetroon [teenwoordigheid van God] gaan (Heb. 4:14–16, Heb. 10:19–23) en Hom met dankbaarheid dien vol eerbied en gesag (Heb. 12:28,OAB; Heb. 13:10–16). Die oproep wat “vandag,” gemaak word, is ’n uitnodiging om te erken dat God getrou is en ons van alles voorsien om hierdie uitnodiging onverwyld te aanvaar.

`Watter geestelike besluite moet ons onverwyld, “vandag” maak?  Het jy enige ondervindings van uitstel ervaar, terwyl jy eintlik oortuig daarvan was dat God jou onmiddellike aksie of besluite verlang het?`