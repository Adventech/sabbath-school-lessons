---
title:  Jesus, die Rusgewer
date:  22/01/2022
---

### Skrifverwysings vir hierdie week se studie
Genesis 15:13–21; Hebreërs 3:12–19; Hebreërs 4:6–11; Hebreërs 4:1, 3, 5, 10; Deuteronomium 5:12–15; Hebreërs 4:8–11.

> <p>Geheueteks</p>
> “Daar bly dus ’n sabbatsrus oor vir die volk van God” (Hebreërs 4:9, OAB).

Hebreërs 1 en 2 fokus op die bekroning van Jesus as die Heerser en Bevryder van God se volk. Hebreërs 3 en 4 stel Jesus voor as die Een wat rus vir ons sal voorsien. Hierdie progressie maak sin as ons in gedagte hou dat die Dawidiese verbond belowe het dat God die beloofde koning en sy volk sal “rus gee van al [hul] vyande” (2 Sam. 7:10, 11). Hierdie rus is beskikbaar nou dat Jesus gaan sit het aan die regterhand van God.

Hebreërs beskryf die rus as ’n rus wat aan God behoort én as ’n Sabbatsrus (Heb. 4:1–11). God het hierdie rus (wat Syne is), beskikbaar gemaak aan Adam en Eva. Die eerste Sabbat was die belewenis van volmaaktheid met die Een wat daardie volmaaktheid moontlik gemaak het. God het ook ’n Sabbatsrus belowe, omdat ware Sabbatonderhouding die belofte omsluit dat God daardie volmaaktheid weer sal herstel.

Wanneer ons die Sabbat herdenk, herinner Hy ons daaraan dat God volmaakte voorsiening vir ons gemaak het toe Hy die wêreld geskape het en toe Hy die wêreld verlos het aan die kruis. Ware Sabbatonderhouding is egter meer as net ’n handeling van onthou of herdenk. In hierdie onvolmaakte wêreld, is dit ’n voorsmaak van die toekoms wat God belowe het.

*Bestudeer hierdie week se les as voorbereiding vir Sabbat, 29 Januarie.