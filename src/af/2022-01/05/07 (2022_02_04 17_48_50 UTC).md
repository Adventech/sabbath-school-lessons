---
title:  Vir verdere studie
date:  28/01/2022
---

Dit is baie insiggewend dat Paulus in Hebreërs die Sabbatsrus, en nie  nie, uitlig as ’n simbool van verlossing deur God se genade. Deur die Sabbatsrus op hierdie manier te gebruik, word verstaan dat die Sabbat gekoester en herdenk [gevier] was deur die gelowiges. Vanaf die tweede eeu n.C. voortaan, is daar bewyse van ’n beduidende verandering in die kerk.  Sabbatherdenking is sedertdien nie meer gesien as ’n simbool van verlossing nie, en is eerder beskou as ’n simbool van lojaliteit aan Judaïsme en die ou verbond – iets wat vermy moes word. Sabbatonderhouding het die ekwivalent geword van “om te Judaïseer.” So byvoorbeeld, het Ignatius van Antiogië (ongeveer teen 110 n.C.) opgemerk: “Diegene wat volgens die ou orde gelewe het, het die nuwe hoop ontdek.  Hulle onderhou nie meer die Sabbat nie, maar die dag van die Here – die dag toe ons lewens met Christus, deur Sy dood, opgestaan het.” —Jacques B. Doukhan, Israel and the Church: Two Voices for the Same God (Peabody, MA: Hendrickson Publishers, 2002), bl.42. Insgelyks, het Marcion opdrag gegee aan sy volgelinge om te vas op Sabbat as ’n teken van verwerping van die Jode en hulle God, en Victorinus wou nie voorgee dat  hy die  “Sabbat van die Jode onderhou nie” (Lees Israel and the Church, ble. 41–45 [vrye vertaling]). Die verdwyning van Sabbatonderhouding, as ’n simbool van verlossing deur genade, het aanleiding gegee tot die oorlyding in die Christelike kerk.

“Die lewe in Christus is ’n rustige lewe. Daar sal moontlik geen gevoel van ekstase wees nie, maar daar behoort ’n blywende, vreedsame vertroue te wees.  Jou hoop is nie in jouself nie; dit is in Christus.  Jou swakheid is verbind met Sy krag, jou onkunde met Sy wysheid, en jou nietigheid met Sy ewigdurende mag.  Jy moet dus nie op jouself vertrou of jou oë op jouself vestig nie, maar op Christus. Dink oor Sy liefde, Sy heerlikheid en die volmaaktheid van Sy karakter.  Christus in Sy selfverloëning, Christus in Sy vernedering, Christus in Sy reinheid en heiligheid, Christus in Sy weergalose liefde – dit is die dinge wat die hart moet bepeins.”—Ellen G. White, Steps to Christ, ble. 70, 71.

**Vrae vir bespreking**:

`➊ Wat is die verband tussen Sabbatonderhouding en regverdiging deur die geloof? `

`➋ Wat is die verskil tussen ware Sabbatonderhouding en ’n wettiese Sabbatonderhouding? Hoe kan ons die verskil ken, én ervaar in ons persoonlike onderhouding van die Sabbat?  `