---
title:  ’n Voorsmaak van die herskepping
date:  27/01/2022
---

`Vergelyk Exodus 20:8–11, Deuteronomium 5:12–15, en Hebreërs 4:8–11 met mekaar. Watter verskille is daar ten opsigte van die betekenis van die sabbatsrus?`

Soos reeds vroeër aangedui, bied hierdie teksverse in Exodus en Deuteronomium ’n terugblik op die verlede. Dit vermaan ons om te rus op Sabbat, sodat ons God se voltooiing van die skepping en ons verlossing kan vier [herdenk].  Hebreërs 4:9–11 bied egter ’n toekomsblik. Dit herinner ons daaraan dat God ’n sabbatsrus vir ons berei in die toekoms. Dit impliseer ’n nuwe dimensie vir sabbatonderhouding. Die sabbatsrus is nie ’n slegs ’n viering van God se oorwinnings van die verlede nie, maar herdenk ook God se beloftes vir die toekoms.

Alhoewel min aandag daaraan gegee word, bestaan daar wel ’n nuwe omvang van ons toekomstige Sabbatvierings.

Na die sondeval, was die belofte gegee dat God eendag die skepping tot volle heerlikheid sal herstel deur die Messias. God dring by ons aan om Sy verlossingsdaad te vier deur die herdenking van die Sabbat, omdat die Sabbat vooruitgewys het na die volbrenging van ons verlossing in ’n nuwe skepping. Die Sabbatviering is ’n voorsmaak van die hemel op hierdie onvolmaakte aarde.

Dit blyk duidelik uit tradisionele Joodse geskrifte. “Die sewende dag is ’n teken van die opstanding, die rus van die toekomstige tyd.” Life of Adam and Eve, The Old Testament Pseudepigrapha, deur James H. Charlesworth, bl. 18, geskryf tussen 100 v.C. en 200 n.C. (Vrye vertaling).  Nog ’n outydse Joodse bron verklaar: “Die komende tydperk is ‘die dag van volkome Sabbatsrus vir die ewigheid’ ” —Jacob Neusner, The Mishnah, A New Translation, bl. 873 (New Haven: Yale University Press, 1988)[Vrye vertaling]. ’n Ander bron, die Othiot of Rabbi Akiba, sê: “ ‘Israel het voor die Heilige Een verklaar, geseënd is Hy: “Meester van die Wêreld, as ons die gebooie onderhou, watter beloning sal ons verkry?” Hy het aan hulle gesê: “Die wêreld-wat-kom.” Hulle het aan Hom gesê: “Toon ons ’n gelykenis daarvan.” Hy het hulle die Sabbat getoon.’” —Theodore Friedman, “The Sabbath Anticipation of Redemption,” Judaism: A Quarterly Journal, deel 16, ble. 443, 444 (Vrye vertaling).

Die Sabbat is daar om gevier te word; dit is ’n dag wat met vreugde en dankbaarheid herdenk word. Wanneer ons die Sabbat herdenk, toon ons dat ons God se beloftes glo, dat ons Sy genadegawe aanvaar. Die Sabbat vind vergestalting in lewende, borrelende geloof. Die Sabbatherdenking is moontlik die hoogste uitdrukking van ons oortuiging dat ons gered word deur genade, deur geloof in Hom.

`Hoe kan ons die Sabbat herdenk op ’n wyse wat verlossing deur geloof, en nie werke van die wet nie, uitbeeld? Op watter manier is die sabbatsrus ’n uitdrukking van verlossing deur genade?`