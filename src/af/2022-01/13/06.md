---
title:  Gaan na Jesus buitekant die laer
date:  24/03/2022
---

`Vergelyk Hebreërs 13:10–14, Markus 8:34, Mattheus 10:38, Lukas 14:27, enGalasiërs 2:20. Wat beteken it om na Jesus buitekant die laer te gaan?`

Die plek buitekant die laer was die plek waar die as van die offerdier se karkas weggegooi word en daar op ’n houtvuur verbrand word. (Lev. 4:12). Die melaatses was hier ook uitgesluit uit die laer (Lev. 13:46,) en lasteraars en ander kriminele oortreders was hier tereggestel (Lev. 24:10–16, 23; 1 Kon. 21:13; Hand. 7:58). Met die beheermaatreëls daargestel was daar van die verondertelling  uitgegaan dat God se teenwoordigheid binne die laer in hulle midde sou wees. Alles wat onrein geag was, was  buitekant die kamp uitgestuur of afgesonder, want God wou nie enigiets wat “onrein” of “skandeliks” is, daarin hê nie (Num. 5:3, Deut. 23:14).

Jesus het gely aan die kruis buite Jerusalem (Joh. 19:17–20). Dit beklemtoon die skande wat oor Hom gehang het (Heb. 12:2). Hy was amptelik veroordeel as een wat “godslastering” gepleeg het, en was dus verwerp deur Israel en tereggestel buite die muur (Mark. 14:63, 64; lees ook Lev. 24:11, 16). Jesus was uitgestuur buite die laer as ’n “skandelike,” “onrein,” of “onbehoorlike” verfoeisel (Heb. 12:2). Paulus spoor gelowiges egter aan om Jesus te volg buitekant die laer, waar Hy die skande verduur en verdra het (Heb. 12:2; lees Heb. 13:13). Hierdie was ook die pad wat Moses gevolg het, toe hy verkies het om “die smaad ter wille van Christus te ly” in die plek van die “skatte van Egipte” (Heb. 11:26).

Hebreërs stel egter ’n paradoks: Hebreërs beweer dat God se teenwoorigheid nou buitekant die laer is.  Die gebaar om Jesus buitekant die laer te volg, beteken nie slegs om “Sy smaad te dra” nie, maar ook om “[uit te gaan] na Hom toe buitekant die laer,” (Heb. 13:13, OAB) net soos daardie Israeliete wat “uitgegaan het na die tent van samekoms” en die Here gaan soek het “buitekant die laer” in die woestyn toe Moses God se tent verwyder het na die goue kalf-episode (Ex. 33:7. NLV). Hierdie verslag suggereer ook dat die verwerping van Jesus deur ongelowiges, ook die verwerping van God versinnebeeld, soos Israel getoon het deur hule afvallligheid van God met hulle aanbidding van die goue kalf (Ex. 32, 33). Dus is die weg na God, ook die pad van smaad en skande.

Paulus nooi die lesers om Jesus te volg as “die Begin en Voleinder” van hulle geloof (Heb. 12:2). Hy nooi hulle blindweg om hulle teenwoordige lyding te beskou as ’n tydelike tug wat “’n goeie vrug:  vrede …” (Heb. 12:11) sal voortbring. “Want ons het hier geen blywende stad nie, maar ons soek die toekomstige . . . waarvan Godself die ontwerper en bouer is” (Heb. 13:14, OAB; Heb. 11:10, 16, NLV).

`Wat beteken dit vir jou om Jesus te volg “buitekant die laer”? Watter aspekte van die geloofslewe in Jesus mag moontlik vir jou “smaad” en “skande” meebring van diegene om jou?`