---
title:  Vir verdere studie
date:  25/03/2022
---

“Na die uitstorting van die Heilige Gees, . . .het gelowiges hulle verbly in die soete gemeenskap van die heiliges. Hulle was sagmoedig, bedagsaam, selfverloënend, gewillig om enige opoffering te maak ten gunste van die waarheid. In hukle daaglikse omgang met mekaar, het hulle die liefde van Christus, wat hulle gebind het, openbaar.  Deur onselfsugtige woorde en dade het hulle gestrewe  daarna om hierdie liefde in ander se harte te laat ontbrand. . . .

“Geleidelik het ’n verandering ingetree. Die gelowiges het die tekortkominge van ander begin agterkom. Deur voortdurend te let op ander se foute, deur ’n onvriendelike kritiserende gees, het hulle die Heiland en Sy liefde uit die oog verloor. Hulle het strenger kritiek uitgespreek ten opsigte van die uiterlike aanskyn van dienste en seremonies; hulle was meer ingestel op die teorie as die beoefening van die geloof.  In hulle naywer om ander te veroordeel, het hulle hul eie sondes en foute oorgesien. Hulle het hulle liefde vir mekaar (waarmee Christus hulle saamgebind het), verloor. En die mees tragiese van alles was dat hulle onbewus was van hulle verlies. Hulle het nie besef dat geluk en vreugde besig was om uit hulle lewens te verdwyn nie, aangesien die liefde van God wat eens in hulle harte was, nou uitgesluit was; hulle sou spoedig tot die ontnugtering kom dat hulle in duisternis wandel.

“Johannes het tot die besef gekom dat broederlike liefde grootliks ontbreek het in die gemeente. Hy het die gelowiges doelmatig aangepor om hulle voortdurende behoefte aan hierdie liefde te besef.  Sy briewe aan die gemeente is oorweldig deur hierdie gedagte. ‘Geliefdes, laat ons mekaar liefhê; want die liefde is uit God, en elkeen wat liefhet, is uit God gebore en ken God. Hy wat nie liefhet nie, het God nie geken nie, want God is liefde.  Hierin is die liefde van God tot ons geopenbaar, dat God Sy eniggebore Seun in die wêreld gestuur het as ’n versoening vir ons sondes. Geliefdes, as God ons so liefgehad het, behoort ons mekaar lief te hê.’”—Ellen G. White, The Acts of the Apostles, ble. 547, 548. [Vry vertaal]

**Vrae vir bespreking**:

`➊ Ons Christelike lewe word dikwels beskou as die persoonlike, individueleverhouding tussen Jesus en die gelowige. Dit is egter maar een aspek van dieChristelike lewenswandel.  Waarom is dit belangrik om te besef dat God onslei as ’n gemeente of ’n kerkgroep? Wat is my verantwoordelikhede teenoordie gemeente of die kerkgroep? Watter verwagtinge koester ek van diegemeente of die kerkgroep?`

`➋ Wat sou jy sê, is die beste aanwysers dat daar stewige [gemeentelike]liefdesbande in die gemeente is? Wees voorbereid daarop om ’n lys hiervanop te stel in jou Sabbatskoolklas.`

`➌ Wat behels ware broederliefde? Hoe sien sulke broederliefde daarna uit?Met ander woorde: Wat is die kenmerke, die oorsake en die gevolge van warebroederliefde?  Hoe sou jy dit onderskei van valse broederliefde?`