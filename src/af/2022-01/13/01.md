---
title:  Die broederliefde moet bly
date:  19/03/2022
---

### Skrifverwysings vir hierdie week se studie
Hebreërs 13, Romeine 12:13, Efesiërs 5:3–5, 1 Petrus 5:1–4, Hebreërs 2:9, Hebreërs 4:16, Galasiërs 2:20.

> <p>Geheueteks</p>
> “Die broederliefde moet bly.” (Hebreërs 13:1).

Hebreërs 13 bied ’n oorsig oor die samevatting van die postel se laaste bemoedigingsrede:“Laat die broederliefde bly” (Heb. 13:1). In die sendbrief het Paulus deurgaans bevestig dat ons deelgenote is van die gesin van die Koning en Hoëpriester, Jesus: ons is Sy broers en susters. Die skrywer gaan deurgaans ook van die standpunt uit dat die lesers nie slegs individue is wat elk hulle saligheid op die hart dra deur ’n persoonlike verhouding met Jesus te bou nie, maar ook as ’n gesin, of ’n huishouding, wat saam die saligheid beërwe. Paulus kenmerk die [bedienings]-werk van Jesus vir ons as “broederlike liefde“: “[Jesus is] nie skaam om hulle Sy broers te noem nie” (Heb. 2:11, NLV). Dus behoort gelowiges vir mekaar te doen wat Jesus vir hulle gedoen het.

In die brief van Hebreërs word broederliefde deurgaans uitgelig.  Dit beteken dat “julle mekaar elke dag aanspoor” sodat niemand kortkom aan die genade van God nie (Heb. 3:13; Heb. 10:24, 25; Heb. 12:15–17). Hoofstuk 13 behels talle elemente: gasvryheid (Heb. 13:2), om gevangenes te besoek en te ondersteun; ook diegene wat mishandel is (Heb. 13:3); om die huwelik eerbaar te hou en die huweliksbed onbesmet (Heb. 13:4); die vermyding van geldsug (Heb. 13:5, 6); respek en  gehoorsaamheid aan die gemeenteleiers (Heb. 13:7–17), en om te bid vir die skrywer self (Heb. 13:18, 19).

*Bestudeer hierdie week se les as voorbereiding vir Sabbat, 26 Maart.