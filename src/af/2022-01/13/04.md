---
title:  Onthou julle voorgangers [leiers]
date:  22/03/2022
---

`Lees Hebreërs 13:7–17. Hoe behoort ons verhouding met ons leiers daarna uit te sien?`

Hebreërs 13:7–17 bevat vermanings en aansporings om die leiers van die gemeente te respekteer en te gehoorsaam. Dit begin met ’n uitnodiging om te onthou, “te dink aan” die “voorgangers wat die woord van God aan julle verkondig het” en dit sluit af met ’n oproep om “gehoorsaam en onderdanig te wees aan hulle” wat teenswoordig die leiers is (Heb. 13:17). Die leiers van die verlede [voorgangers] is heel waarskynlik daardie wat eerste die woord gepredik het en die gemeente gestig het. Die oproep om “te dink aan hulle” verwys nie eenvoudig net na ’n breinoefening of ’n herroeping, of na ’n uiterlike huldeblyk nie. Paulus verduidelik dat die Hebreërs moet “dink aan” hulle deur die voorbeeld van hulle lewenswandel en geloofsvertroue wat hulle in God gestel het.

Volgens Paulus, word die grootste gebaar van respek en lof, betoon in die nastrewing van die deugde van die stigtersleiers van die gemeente. Daarom voeg Paulus die kerkvaders van die gemeentes by die naamlys van geloofsvaders – sodat hulle onthou kan word deur die gelowiges. Hierdie lys sluit die geloofshelde van Hebreërs 11 in, met Jesus, as die volmaakte Voorbeeld van geloof, soos Hebreërs 12 bevestig. Die skrywer merk verder op dat Jesus “is gister en vandag dieselfde en tot in ewigheid” (Heb. 13:8, NLV). Hy staan in skrille kontras met die valse leermeesters wat mettertyd verander en wie “allerhande vreemde” leringe leer (Heb. 13:9, NLV).

Die oproep in Hebreërs 13:7 om die voorganger-leiers te onthou, word herbevestig in kragtiger woorde aan die einde van hierdie afdeling. Gelowiges word vermaan om die voorgangers of leiers te gehoorsaam en te eerbiedig, want hulle is die sielebewakers van hulle gemeentes.  Die voorgangers wat hier beskryf word is die kerkleiers en -vaders wat die leiding moet neem ten opsigte van hulle kudde, en wat rekenskap moet gee aan God vir hulle gemeente se geestelike welstand (lees ook 1 Pet. 5:1–4, 1 Kor. 3:10–15). Hierdie gedagte behoort sekerlik ook van toepassing te wees op al ons kerkleiers, op al die vlakke van die hedendaagse kerkdenominasie.

In dié konteks word ’n aanduiding gebied dat hierdie leiers herders is onder Jesus, wat onder Jesus dien, “die groot Herder van sy kudde” (Heb. 13:20, NLV). Die kombinasie van die leiers se tederlike sorg en getrouheid, saam met die gehoorsaamheid en vertroue van die gemeentelede in hulle gestel, sal vreugde tot gevolg hê.  Dit kan beteken dat die leiers in staat sal wees om die gemeente met “vreugde” te dien, of dat  hulle rekenskap van die gemeente aan God kan gee met vreugde en “nie kla nie” (Heb. 13:17, NLV).

`Watter bydrae kan jy maak om die leier-/lidmaatverhouding te versterk in jou gemeente, asook met die kerkleiers rondom die wêreld?`