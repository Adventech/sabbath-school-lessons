---
title:  Om ’n onwankelbare koninkryk te ontvang
date:  12/03/2022
---

### Skrifverwysings vir hierdie week se studie
Hebreërs 12:18–29; Exodus 32:32; Daniël 7:9, 10, 13–22; Haggai 2:6–9, 20–22; Psalm 15:5; Psalm 16:8; Hebreërs 13:15, 16.

> <p>Geheueteks</p>
> “Daarom, omdat ons ’n onwankelbare koninkryk ontvang, laat ons dankbaar wees, en so God welbehaaglik dien met eerbied en vrees” (Hebreërs  12:28, OAB).

Hierdie week se skrifgedeelte in Hebreërs 12:18–29, is die hoogtepunt van hierdie brief. Dit bied ’n opsomming van die hoofsaak en word dus herhaal deur die gedagte waarmee dit begin het: God het met ons gespreek deur Sy Seun, en ons moet besondere aandag gee (Heb. 1:1, 2; Heb. 12:25) aan Hom. Die beskrywing van Jesus in Hebreërs 12:22–24 is ’n samevatting van die brief se bewerings oor Hom: Jesus is die Middelaar van die nuwe verbond, en Sy bloed voorsien redding vir gelowiges. Sy koninklike en priesterlike bediening namens ons bied ’n rede aan die ganse hemel vir feesviering. En laastens rig Hebreërs 12:25–29 die laaste en klimaktiese boodskap:  God se oordeel kom. Dit sal die uitdelging van Sy vyande beteken, maar ook die verdediging van, en ’n koninkryk aan Sy volk (Heb. 12:28, 29).

Die einde herbevestig die belangrikheid van wat Jesus aan die kruis vir ons gedoen het en rig gelowiges op die vervulling van Jesus se oorwinning. Paulus het die lesers van Hebreërs deur die beeldspraak van Daniël 7, herinner dat Jesus ’n koninkryk van God, die Regter, ontvang het (Dan. 7:9–14), en Hy gaan Sy koninkryk deel met gelowiges, “die heiliges van die Allerhoogste,” wat  dit in besit sal neem tot in alle ewigheid (Dan. 7:18).

*Bestudeer hierdie week se les as voorbereiding vir Sabbat, 19 Maart.