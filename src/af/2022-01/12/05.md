---
title:  ’n Onwankelbare koninkryk
date:  16/03/2022
---

God het aangekondig dat hy die hemel en aarde sal laat “wankel” of “bewe”, wat ook beteken dat Hy vyandige nasies sal uitdelg. Daar is egter sommige dinge wat onwankelbaar is.

`Vergelyk Psalm 15:5, Psalm 16:8, Psalm 21:8, Psalm 62:3, Psalm 112:6, en Hebreërs 12:27. Watter dinge sal onwankelbaar wees?`

Vele van die hedendaagse vertalings van Hebreërs 12:27 stel voor dat die ‘bewe’ (wankel[ing]) van die hemele en die aarde beteken dat dit vir ewig weggeneem of verwyder sal word.

Die Bybel is egter duidelik hieroor:  God sal nuwe hemele en ’n nuwe aarde skep (Jes. 65:17, Op. 21:1–4), en ons sal opstaan uit die dode en ons liggame sal van gedaante verander (1 Thess. 4:13–17, Fil 3:20, 21) op hierdie aarde. Dus, impliseer “bewe” of “wankel” die reiniging en herstel van die skepping – nie ’n algehele verwydering nie.  Wat hier is, sal herskep word, en dit sal wees waar die verlostes sal woon.

Daar is egter dinge wat nie sal wankel nie.  Dit behels o.a. die regverdiges.  Hulle sal nie wankel nie, want hulle vertou op God. Die Skepper onderhou hulle en verseker hulle van hul oorlewing.

Let daarop dat bestendigheid en stabiliteit in Hebreërs vereenselwig word met Jesus. Hebreërs 1:10–12 verklaar die volgende oor Jesus:

“ ‘U, o Here, het in die begin die aarde gegrondves en die hemele is die werke van u hande.  Hulle sal vergaan, maar U bly; en hulle sal almal soos ’n kleed verslyt, en soos ’n mantel sal U hulle toerol, en hulle sal verander word, maar U is dieselfde, en u jare het geen einde nie’ ” (OAB). Hebreërs bevestig ook dat Jesus se priesterskap bly altyddeur, vir ewig (Heb. 7:3, 24) soos die erfenis van die verlostes (Heb. 10:34). In die laaste oordeel, is dit diegene wat “in Jesus” is, wat nie sal wankel nie (Ps. 46:6).

Hebreërs 12:28 sê ook dat ons “’n onwankelbare koninkryk” sal ontvang (OAB). Dit is ’n verwysing na Daniël 7:18, wat sê dat die heiliges “die koninkryk in besit [sal] neem tot in ewigheid.” Dit is die koninkryk wat “in ewigheid nie vernietig sal word nie” volgens Daniël 2:44. Hierdie koninkryk behoort aan die Seun, maar Hy gaan dit deel met ons.  Openbaring 20:4 bevestig dat ons saam met Hom die engele [bose magte] sal oordeel wat ons vervolg het (1 Kor. 6:3).

`Hoe vaar jy ten opsigte van standvastigheid?  Hoe sal jy hulp of leiding kan kry om die beste keuses te maak in hierdie belangrike area van jou lewe? (Lees Ef. 4:14.)`