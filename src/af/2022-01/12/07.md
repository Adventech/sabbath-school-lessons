---
title:  Vir verdere studie
date:  18/03/2022
---

“Gedurende die duisend jaar tussen die eerste en die tweede opstandings, vind die oordeel van die goddelose plaas. Die apostel Paulus verwys na hierdie oordeel as iets wat na die tweede koms plaasvind. “Daarom moet julle nie voor die tyd oordeel voordat die Here kom nie, wat die verborge dinge van die duisternis in die lig sal bring en die bedoelinge van die harte openbaar sal maak.”  1 Korinthiërs 4:5. Daniël verklaar dat “aan die heiliges van die Allerhoogste reg verskaf is,” toe die Oue van dae gekom het (Daniël 7:22). Gedurende hierdie tyd regeer die regverdiges soos konings en priesters van God.  In Openbaring sê Johannes: “Ek het trone gesien, en hule het daarop gaan sit, en aan hulle is die oordeel gegee. ..... Hulle sal priesters van God en van Christus wees en sal saam met Hom as konings regeer duisend jaar lank.”  (Op. 20:4, 6). Dit is in hirdie tyd, soos deur Paulus voorspel is, “dat die heiliges die wêreld sal oordeel” (1 Kor. 6:2,3).  Saam met Christus oordeel hulle die goddelose, hulle vergelyk hulle dade met die wetboek, die Bybel, en hulle beslis elke saak volgens die dade wat in die liggaam geskied het.  Dan sal die straf wat die goddelose moet ly, afgemeet word, volgens hulle werke; en dit sal aangeteken word teenoor hulle name in die boek van die dood.

“Ook die Satan en die bose engele word deur Christus en Sy volk geoordeel.  Paulus sê: “Weet jule nie dat ons engele sal oordeel nie” (1 Kor. 6:3).  En Judas sê: “Die engele wat hulle eie beginsel nie bewaar het nie, maar hulle eie woning verlaat het, het Hy vir die oordeel van die groot dag met ewige boeie onder die duisternis bewaar. Judas 6.”—Ellen G. White, Klimaks van die Eeue, bl. 388.

**Vrae vir bespreking**:

`➊ Wat sê die deelname van die heiliges aan die oordeel van die bose [engele] (lees 1 Kor. 6:3, Judas 6) oor God en die deursigtelike wyse waarop Hy Sy goedheid en regverdigheid teenoor ons bewys in Sy hantering van sonde en boosheid? `

`➋ Lees Exodus 32:32, Psalm 56:9, Psalm 69:29, Psalm 139:16, Jesaja 4:3, Daniël 12:1, Maleagi 3:16, Lukas 10:20, Openbaring 13:8, en Openbaring 17:8. Dit is verwysings na God se boeke in die hemel. Wat word alles in hierdie boeke of verslae opgeskrywe? Waarom is dit van belang dat God ’n verslag hou, byvoorbeeld, van ons trane (Ps. 56:9)? Indien God alwetend is, wat is dus die doel van sulke boeke of verslae?`

`➌ Waarom dink jy is dit belangrik dat Hebreërs die standpunt van die sendbrief eindig met ’n verwysing na die beloftes van Daniël 7? Waarom is hierdie verwysings belangrik in die konteks van Jesus se bediening in die hemel?  Wat leer ons uit Daniël 7 aangaande die einde van alle aardse en gevalle dinge? `