---
title:  Om die goedheid van God se Woord te smaak
date:  06/02/2022
---

`Lees Hebreërs 6:4, 5. Wat het gelowiges in Christus alles gesmaak terwyl hulle getrou aan Hom was?`

Om “verlig te word” behels die belewenis van bekering (Heb. 10:32). Dit verwys na diegene wat die rug gekeer het op die “duisternis” van die mag van Satan na die “lig” van  God (Hand. 26:17, 18). Dit beteken verlossing van ons sonde (Efes. 5:11) en ons onkunde (1 Thess. 5:4, 5). Die werkwoord-vorm hier dui op hierdie verligting as ’n daad van God wat deur Jesus,  “die afskynsel van Sy heerlikheid” bemoontlik word (Heb. 1:3, OAB).

Om “die hemelse gawe [te] ontvang” en “deel gekry het aan die Heilige Gees” (NLV) is sinonieme sinsdele. Die “hemelse gawe” van God mag verwys na Sy ontfermende genade (Rom. 5:15) of na die Heilige Gees, waardeur God ons deelagtig maak aan daardie genade (Hand. 2:38). Diegene wat die Heilige Gees “gesmaak het” (Joh. 7:37–39, 1 Kor. 12:13) het die “genade” van God ervaar, wat die krag om Sy wil te vervul, insluit (Gal. 5:22, 23).

Om “die goeie woord van God” te smaak (Heb. 6:5, OAB) beteken om persoonlik die waarheid van die evangelie te ervaar (1 Pet. 2:2, 3). “Die kragte van die toekomstige wêreld” verwys na die wonderwerke wat God sal verrig vir gelowiges in die toekoms:  die opstanding (Joh. 5:28, 29), die transformasie van ons liggame, en die ewige lewe.  Gelowiges begin egter die “goeie woord van God smaak” in die teenwoordige tyd.  Hulle het ’n geestelike opstanding ervaar (Kol. 2:12, 13), ’n vernuwing van die gemoed [of gedagte] (Rom. 12:2), en die ewige lewe in Christus (John 5:24).

Paulus het waarskynlik gedink aan di woestyngeslag, wat die genade van God en Sy verlossing ervaar het.  Die woestyngeslag was “verlig” deur die vuurkolom (Neh. 9:12, 19; Ps. 105:39);  hulle het die hemelse manna geniet (Ex. 16:15), die Heilige Gees ervaar (Neh. 9:20), en die “goeie woord van God” gesmaak (Jos. 21:45), en die “kragte van die toekomstige wêreld” in die “wonders en tekens” van God gedurende hulle redding en reistog uit Egipte (Hand. 7:36). Paulus herinner ons egter, dat net soos die woestyngeslag van God afvallig geword het, nieteenstaande die bewyse van Sy goedheid (Num. 14:1–35), was die gehoor van Hebreërs in dieselfde gevaar, afgesien van al die bewyse van God se goedheid en guns wat hulle deurgaans geniet het.

`Watter persoonlike ondervinding kan jy deel ten opsigte van ooreenkomstige dinge wat in die bogenoemde verse van Hebreërs na vore kom?  Hoe het jy byvoorbeeld die “verligting” ervaar, soos daar in die bogenoemde teksvers verwys word?`