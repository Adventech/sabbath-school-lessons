---
title:  Vir verdere studie
date:  11/02/2022
---

Lees Ellen G. White, “John the Beloved,” ble. 539–545, in The Acts of the Apostles; “Judas,” ble. 716–722, in The Desire of Ages.

“Die stryd teen self is die felste stryd wat nog ooit gestry is. Die oorgawe van self, die oorgawe van die wil aan God, kos stryd; dog die siel moet aan God oorgegee word voordat dit in heiligheid herskep kan word.”—Ellen G. White, Liefde is van Bo, bl. 38.

“Johannes het begeer om soos Jesus te word, en onder die herskeppende invloed van die liefde van Christus, het hy sagmoedig en nederig van hart geword. Die self was in Jesus verborge.  Meer as al die ander dissipels, het Johannes homself oorgegee aan die mag van daardie wonderbare lewe. . . .

Johannes se innig-opregte liefde vir Christus, het hom altyd gelei tot die begeerte om dig aan Sy sy te wees. Die Heiland het die twaalf dissipels almal liefgehad, maar Johannes het die ontvanklikste gees getoon. Hy was jonger as die ander, en hy het met kinderlike vertroue sy hart oopgemaak vir Jesus. So het hy meer medelydend soos Jesus geword, en deur hom het die Heiland die diepste geestelike lering en onderrig gekommunikeer aan die mense. . . .

“Die skoonheid van heiligheid wat hom herskep het, het uit sy gesig en wese gestraal – soos die hemelse lig wat Christus omstraal het. Met bewondering en liefde het Johannes die Heiland aanskou, totdat gemeenskap met Hom en die verlange om soos Jesus te wees, sy enigste begeerte was; sy karakter het die karakter van sy Meester weerspieël.”—Ellen G. White, The Acts of the Apostles, ble. 544, 545.

**Vrae vir bespreking**:

`➊ Die lewens van Johannes, die geliefde dissipel, en Judas Iskariot staan in skrille kontras teenoor mekaar.  Toe Jesus Johannes en sy broer gesien het, het Hy hulle die bynaam van Boanerges gegee, wat beteken: seuns van die donder (Mark. 3:2). Johannes het ernstige karaktergebreke gehad. Judas ook, maar nie meer dramaties of ernstig as Johannes nie. Waarom het Johannes die herskepping of verandering na die beeld van Jesus in sy lewe toegelaat, teenoor Judas wat die onvergeeflike sonde teen die Heilige Gees gepleeg het?  Wat het die verskil gemaak? `

`➋ Jesus nooi gelowiges om hulle kruis op te neem en Hom te volg.  Wat is die verskil tussen die kruis opneem, en jouself onderwerp aan die mishandeling van ander? `

`➌ Waarom verlang God ’n algehele oorgawe van ons lewens aan Hom?  Wat is die verhouding tussen die vrye wil (keuse) en saligheid? `