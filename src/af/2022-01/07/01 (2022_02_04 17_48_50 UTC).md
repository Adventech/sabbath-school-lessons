---
title:  Jesus, die Sielsanker
date:  05/02/2022
---

### Skrifverwysings vir hierdie week se studie
Hebreërs 6:4–6, Mattheus 16:24, Romeine 6:6, Hebreërs 10:26–29, Hebreërs 6:9–13, Hebreërs 6:17–20.

> <p>Geheueteks</p>
> “Hierdie hoop besit ons as ’n veilige en onbeweeglike lewensanker wat agter die voorhangsel vas is.  Daar het Jesus, ons Voorloper, ter wille van ons ingegaan, en Hy is vir ewig Hoëpriester volgens die orde van Melgisedek” (Hebreërs 6:19, 20, NLV).

Hebreërs 5:11–6:20 onderbreek die teologiese uiteensetting met betrekking tot Jesus se priesterskap om ons onthalwe. Paulus rig ’n ernstige waarskuwing oor die gevaar van afvalligheid van Christus.

Die mense het klaarblyklik die gevaar geloop om teen die spreekwoordelike hange van selfbejammering en ongeloof, afvallig van God te raak. Die apostel Paulus was besorg oor sy lesers en luisteraars wat geestelik afgestomp geraak het, omrede die moeilike situasies wat hulle in die gesig gestaar het; ook omdat hulle opgehou groei het in hulle begrip en ervaring van die evangelie.

Is dit nie tog maar ’n potensiële gevaar vir ons almal nie – om mismoedig te raak te midde van beproewings, en so  afvallig van God te raak nie?

Die ernstige waarskuwing bereik egter ’n toppunt in ’n aandoenlike bemoedigingsboodskap.  Paulus gee uitdrukking aan sy vertroue in sy lesers en verhoog Jesus as die verpersoonliking van God se ewige  beloftes van verlossing (Heb. 6:9–20). Hierdie siklus van waarskuwing en bemoediging word herhaal in Hebreërs 10:26–39.

Ons sal hierdie siklus bestudeer, en sal dan fokus op die kragtige bemoediging wat Jesus gee.

*Bestudeer hierdie week se les as voorbereiding vir Sabbat, 12 Februarie.