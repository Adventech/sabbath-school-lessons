---
title:  Vir verdere studie
date:  21/01/2022
---

Hebreërs 2:13 bevat die woorde van  Jesus aan Sy Vader toe Hy oor Sy broeders gepraat het:  ”Hier is Ek en die kinders wat God My gegee het” (Heb. 2:13, OAB). Patrick Gray voer aan dat Jesus hier beskryf word as die voog van Sy broers. Die Romeinse stelse van tutela impuberum het bepaal dat daar met  die vader se dood, “’n voog, dikwels ’n ouer broer, verantwoordelikheid moes dra vir die versorging van minderjarige kinders en hulle erfporsie totdat hulle ’n meerderjarige ouderdom bereik het. Dus het die ouer broer se familieplig om verantwoordelikheid te neem vir die jonger sibbe, swaarder op hom gerus.”  —Godly Fear: The Epistle to the Hebrews and Greco-Roman Critiques of Superstition [Atlanta: Society of Biblical Literature, 2003), bl. 126 (Vrye vertaling). Die verduideliking bewys waarom Hebreërs na ons verwys as die broers van Jesus, en ook as Sy kinders.  As ons ouer broer is Jesus ons Voog, ons Beskermling en ons Beskermheer.

“Beklee met vleeslikheid, het Christus na die aarde gekom, en as die mens se verteenwoordiger posisie ingeneem, om in die stryd met Satan, te toon dat die mens – soos God hom geskape het - in verbintenis met die Vader en die Seun, elke goddelike vereiste kan gehoorsaam.”—Ellen G. White, Selected Messages, book 1, bl. 253.

“In Sy lewe en lesse het Christus ’n volmaakte voorbeeld gestel van die onselfsugtge bediening wat sy oorsprong in God het. God leef nie vir Homself nie.  Deur die wêreld te skape en alle dinge te onderhou, dien Hy andere steeds. ‘Hy laat sy son opgaan oor slegtes en goeies, en Hy laat reën op regverdiges en onregverdiges.’ Matt. 5:45. Hierdie ideaal van diens het God aan Sy Seun oorgedra. Jesus is gegee om aan die hoof van die mensheid te staan, sodat  Hy deur Sy voorbeeld kon toon wat dit beteken om te dien.”—Ellen G. White, The Desire of Ages, bl. 649.

**Vrae vir bespreking**:

`➊ Hebreërs stel dit dat Jesus ons broer geword het om ons te red. Dink daaroor ten opsigte van wat God gedoen het om ons te red. Waarom sal dit so ’n tragiese fout wees as ons dus ons rug draai op hierdie wonderbaarlike werklikheid?`

`➋ Waarom is dit belangrik vir ons dat Jesus nie “verkoop onder die sonde” gebore is nie, soos ons wel is (Rom. 7:14)? Dink aan Moses en waarom dit belangrik was vir Israel dat hy nie onder die slawerny was soos hulle nie.  Hoe help die verhaal van Moses ons, in die kleine, om te begryp wat Jesus vir ons gedoen het? `

`➌ Bepeins die rol van lyding in ons lewens.  Waarom moet ons nie dink dat lyding, op sigself, goed is nie - selfs al werk die uitkoms soms ten goede mee? `