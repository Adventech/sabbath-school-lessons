---
title:  Die Broer as ons Voorbeeld
date:  20/01/2022
---

Nog ’n rede vir Jesus se vleeswording en waarom Hy in ons midde kom bly het, was omrede Hy vir ons ’n Voorbeeld wou stel van wat dit beteken om voor God in Sy wil en weg te wandel.

`Lees Hebreërs 12:1–4. Hoe behoort ons die wedloop van die Christelike lewe te loop, volgens die apostel Paulus?`

In hierdie gedeelte is Jesus die toppunt van ’n lang naamlys van karakters wat die apostel as voorbeelde van geloof voorhou. Hierdie gedeelte benoem Jesus as “die Begin en Voleinder van die geloof” (NLV). Die Griekse woord archegos (“begin”) kan ook vertaal word as “baanbreker.” Jesus is the pionier of die baanbreker van die wedloop, in die sin dat Hy die voorloper is van die gelowiges. Om die waarheid te sê, Hebreërs 6:20 noem Jesus ons “voorloper.” Die woord “voleinder” stel voor dat Jesus die suiwerste vorm van geloof in God betoon en behou het. Hierdie gedeelte leer ons dat Jesus nie slegs die eerste Een is om ons wedloop suksesvol te deurloop nie, maar ook is Hy die Een wat die kuns vervolmaak van wat dit alles behels om deur die geloof te lewe.

In Hebreërs 2:13 staan geskrywe: “Ook sê Hy: ‘Ek sal altyd op Hom vertrou.’ En verder: ‘Hier is Ek met die kinders wat God My gegee het’ ” (NLV). Hier bevestig Jesus dat Hy Sy vertroue in God plaas.  Hierdie verwysing is ’n sinspeling op Jesaja 8:17, 18.

Jesaja uiter hierdie woorde te midde van ’n vreeslike dreigement dat ’n voornemende veldtog onderneem word van Noordelike Israel en Sirië (Jes. 7:1, 2). Sy geloof is in skrille kontras met die ongeloof van Agas, die koning (2 Kon. 16:5–18). God het Agas aangemoedig om op Hom te vertrou en Hom om ’n teken te vra, en dat God hom sou uitred  (Jes. 7:1–11). As ’n seun van Dawid, het God vir Agas reeds belowe dat Hy Agas, as Sy eie seun, sou beskerm. So het God genadiglik die voorstel aan Agas gebied; Agas moes die voorstel bevestig deur God vir ’n teken te vra.  Agas het egter geweier om dit te doen, en liewer boodskappers gestuur na Tiglat-Piléser, koning van Assirië,en gesê: “ ‘Ek is u dienaar en u seun’ ” (2 Konings 16:7, OAB). Hoe tragies! Agas het verkies om eerder die “seun” van Tiglat-Piléser te wees as die seun van God.

Jesus het egter Sy vertroue in God geplaas en Sy belofte dat Hy Sy “vyande gemaak het ’n voetbank vir u voete” (Heb. 1:13; Heb. 10:12, 13, OAB). God het dieselfde belofte aan ons gemaak, en ons kan Hom vertrou, net soos Jesus gedoen het (Rom. 16:20).

`Hoe kan ons op God vertrou in ons daaglikse keuses? Wat is die volgende belangrike besluit wat jy moet maak? En hoe weet jy dat vertroue in God daardeur openbaar word?`