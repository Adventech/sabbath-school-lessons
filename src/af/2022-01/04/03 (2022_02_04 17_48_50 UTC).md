---
title:  Nie skaam om hulle broeders te noem nie
date:  17/01/2022
---

Hebreërs toon dat Jesus nie skaam is om ons Sy broeders te noem nie (Heb. 2:11). Nieteenstaande die feit dat Jesus een is met God, het Hy ons omhels as deelgenote van Sy gesin. Hierdie solidariteit is in teenstelling met die openbare verdrukking en vernedering wat die lesers van Hebreërs gely het in hulle gemeenskappe (Heb. 10:33).

`Lees Hebreërs 11:24–26. Op watter manier was Moses se besluite simbolies ten opsigte van wat Jesus vir ons gedoen het?`

Het jy al daaraan gedink wat dit vir Moses beteken het om “die seun van Farao se dogter” genoem te word?  Hy was ’n magtige gesagsfiguur in die magtigste ryk van daardie tyd. Hy het die hoogste burgerlike en militêre opleiding ontvang en ’n merkwaardige leier geword. Stefanus het getuig dat Moses “ ‘magtig in woorde en dade’ ” was (Hand.  7:22). Ellen G. White wys ook daarop dat  hy “weens sy begaafdheid … gewild [was] by die krygsvolk van Egipte,” en dat Farao “besluit het dat sy aangenome kleinseun die troonopvolger sou wees” (lees Patriarchs and Prophets, bl. 245). Nogtans het Moses al hierdie voorregte geweier, toe hy verkies het om homself eerder te vereenselwig met die Israeliete – ’n volk onder slawerny sonder opvoeding en mag.

`Lees Mattheus 10:32, 33; 2 Timotheus 1:8, 12; en  Hebreërs 13:12–15. Wat vra God van ons?`

Hierdie was ’n deel van die probleem vir die lesers van Hebreërs. Na hulle lyding deur vervolging en verdrukking, het baie gevoel dat hulle Jesus tot bespotting gemaak het.  Deur hulle handelinge het sommige die risiko geloop om Jesus “in die openbaar tot bespotting [te] maak” in plaas van Hom te vereer (Heb. 6:6). Daarom het Paulus voortdurend ’n beroep gedoen op die lesers: “…laat ons vashou aan die geloof[hoop] wat ons bely” (Heb. 4:14, Heb. 10:23, NLV).

God begeer dat ons Jesus sal erken as ons God en ons Broer.  As ons Losser/Verlosser het Jesus ons skuld betaal; as ons Broer, het Jesus aan ons getoon watter weg ons moet bewandel, want Hy het “ons  ook bestem om gelykvormig te wees aan die beeld van sy Seun, sodat sy Seun baie broers kan hê van wie Hy die Eerste is” (Rom. 8:29).

`Hoe ongelooflik: om net vir ’n oomblik te dink aan die besluit wat Jesus moes maak sodat Hy ons as “broers en susters” [‘sibbe’] kan omhels!  Waarom het Jesus se ’neerbuiging’(afdaling)na die aarde, soveel meer behels as wat Moses gedoen het?  Wat leer dit ons oor God se liefde vir ons?`