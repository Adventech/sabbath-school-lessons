---
title:  Jesus, ons getroue Broer
date:  15/01/2022
---

### Skrifverwysings vir hierdie week se studie
Levitikus 25:25–27; Hebreërs 2:14–16; Hebreërs 11:24–26; 1 Korinthiërs 15:50; Hebreërs 5:8, 9; Hebreërs 12:1–4.

> <p>Geheueteks</p>
> “Aangesien hierdie kinders mense van vlees en bloed is, het Hy ook net soos hulle mens geword.  Dit het Hy gedoen om deur sy dood dié een wat mag het oor die dood, dit is die duiwel, te vernietig” (Hebreërs 2:14, NLV).

Hebreërs 1 stel ons voor aan Jesus as die Seun van God, die Heerser oor die engele, en “uit Hom straal die heerlikheid van God en Hy is die ewebeeld van die wese van God” (Heb. 1:3, NLV). In Hebreërs 2, is Jesus die Seun van die mens, wat weinig minder as die engele [gemaak is] en wat die menslike natuur sou aanneem met al sy broosheid, selfs tot die dood toe (Heb. 2:7).

In Hebreërs 1, laat God Hom so uit oor Jesus: “U is my Seun” (Heb. 1:5, NLV). In Hebreërs 2, verwys Jesus na mensekinders as Sy “broeders” (Heb. 2:12).

In Hebreërs 1 verklaar die Vader die Seun se goddelike heerskappy (Heb. 1:8–12). In Hebreërs 2, bevestig die Seun Sy vertroue in en lojaliteit aan die Vader (Heb. 2:13a).

In Hebreërs 1, is Jesus die Hemelheer, die Skepper, Onderhouer en Heerser. In Hebreërs 2, is Jesus die vleesgeworde Hoëpriester, barmhartig en getrou.

Ter opsomming hiervan, word die beskrywing van Jesus as ’n getroue en genadige Broer, uitgebeeld in die omskrywing van die Seun as die hoogste vergestalting van die ewige Skepper-God (Heb. 1:1–4).

*Bestudeer hierdie week se les as voorbereiding vir Sabbat, 22 Januarie.