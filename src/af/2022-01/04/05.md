---
title: "[Ver-]volmaak deur lydinge"
date:  19/01/2022
---

`Lees Hebreërs 2:10, 17, 18 en Hebreërs 5:8, 9. Watter rol het lyding in die lewe van Jesus gespeel?`

Die apostel verklaar dat God vir Jesus “deur lyding heen tot volmaaktheid sou bring.” Hierdie uitdrukking is verrassend. Die skrywer het vroeër verklaar dat Jesus ”die afskynsel van Sy heerlikheid en die afdruksel van Sy wese” is (Heb. 1:3, OAB) en dat Hy sondeloos, vlekloos, onbesmet, en heilig is (Heb. 4:15, Heb. 7:26–28, Heb. 9:14, Heb. 10:5–10). Dit beteken dat Jesus nie nodig gehad het om enige sedelike of etiese onvolmaaktheid te oorwin nie.

Die brief van Hebreërs noem egter dat Jesus, ’n proses van “[ver-]volmaking” ondergaan het wat die middele voorsien het om ons te red.  Jesus was ‘vervolmaak’ in die sin dat Hy toegerus ‘moes word’ om ons Verlosser te wees.

1. Jesus was “[ver]volmaak deur lyde” as “Bewerker van ons saligheid” (Heb. 2:10, OAB). Die soendood van Christus aan die kruis was ’n morele en wetlike noodsaaklikheid om versoening of redding te bewerkstellig. Jesus was die volkome offer – ja, die enigste offer.  As God, tree Jesus op as ons Regter;  maar omrede Sy Offer, is Jesus ook ons Redder.

2. Jesus het “deur alles wat Hy gely het, geleer wat gehoorsaamheid is” (Heb. 5:8, NLV). Gehoorsaamheid was nodig om twee redes:  Eerstens het gehoorsaamheid Sy offer aanvaarbaar gemaak (Heb. 9:14, Heb. 10:5–10). Tweedens het Sy lyding Hom in staat gestel om ons voorbeeld [“’n bewerker van ewige saligheid”] te word (Heb. 5:9). Jesus het gehoorsaamheid “geleer” omdat Hy dit nie voorheen ervaar het nie. As God, wie sou Hy moes gehoorsaam? As die ewige Seun, en een met God, het die heelal [deur alles in die heelal] Hóm as Heerser van die heelal gehoorsaam!  Daarom, het Jesus nie beweeg van ongehoorsaamheid na gehoorsaamheid nie, maar van vorstelike heerskappy na onderwerping en gehoorsaamheid. Die verhoogde Seun van God het die gehoorsame Seun van die Mens geword. 

3. Smart en lyde het Jesus openbaar as ’n barmhartige en troue Hoëpriester (Heb. 2:17, 18). Lyding het Jesus nie meer barmhartig gemaak nie.  Inteendeel, dit was as gevolg van Jesus se ontfermende genade dat Hy gewilliglik sy lewe geoffer het aan die kruis, om ons in die eerste plek te red (Heb. 10:5–10; vergelyk met Rom. 5:7, 8). Nogtans, was dit deur Sy lyde dat die realiteit van Jesus se broederlike liefde tot uiting en openbaring gekom het.

`As die sondelose Jesus lyding gesmaak het, sal ons, as sondaars, verseker ook lyding deurmaak.  Hoe kan  ons leer om die tragedies van die lewe te verdra, terwyl ons terselfdertyd vertrou op die hoop en versekering van die Here, wat Sy liefde aan ons openbaar het op soveel kragtige maniere?`