---
title:  Vir verdere studie
date:  11/03/2022
---

“Deur geloof het jy Christus se eiendom geword, en deur geloof moet jy ook in Hom opwas – deur te gee en te neem. Jy moet alles gee — jou hart, jou wil, jou diens;  gee jouself aan Hom om Sy bevele te gehoorsaam;  en jy moet alles neem – Christus die volheid van seën om in jou hart te woon om jou krag, jou geregtigheid, jou helper te wees, en om jou krag te gee om te gehoorsaam.”—Ellen G. White, Steps to Christ, bl. 70. [Vry vertaal]

“Die Here vra ons nooit om te glo sonder dat Hy ons genoegsame bewyse bied om ons geloof te staaf nie. Sy bestaan, Sy karakter, die waarheid van Sy Woord – al hierdie dinge berus op getuienis wat ons kan aanneem; en hierdie getuienis is oorvloedig.  Maar God het nie die moontlikheid van twyfel weggeneem nie. Ons geloof moet op bewyse berus, nie demonstrasies nie. Diegene wat graag wil twyfel, sal baie geleentheid daartoe hê; terwyl diegene wat waarlik begeer om te glo, baie bewyse sal vind as grondslag vir hulle geloof.

Dit is onmoontlik vir die beperkte menseverstand om die karakter en werke van die Ewige God ten volle te begryp. Vir die grootste en die mees ontwikkelde verstand sal daardie heilige Wese altyd in verborgenheid gehul wees. “Kan jy die dieptes van God peil? Of sal jy kan deurdring tot by die volmaaktheid van die Almagtige?  Hoogtes van die hemel is dit – wat kan jy doen? Dieper as die doderyk – wat kan jy weet?’” Job 11:7, 8.”—Ellen G. White, Steps to Christ, bl. 105. [Vry vertaal]

**Vrae vir bespreking**:

`➊ ’n Vroeë Christen-geleerde het eens geskryf:  ‘Credo ut intelligam.’ Dit is Latyn vir: “Ek glo sodat ek kan verstaan.” Hebreërs 11:3 verklaar dat “deur die geloof verstaan ons” (NLV). Wat is die verband tussen geloof en begrip [verstaan]? Waarom word geloof dikwels daargestel voor begrip? Met ander woorde, waarom moet ons soms in geloof uitreik, alhoewel ons aanvanklik nie alles verstaan nie, en eers later meer begrip [insig] inwin? `

`➋ Die Griekse woord pistis het ’n tweeledige betekenis: “geloof” en “getrouheid.” Waarom is beide betekenissie belangrik in ons soeke om te verstaan wat “lewe deur geloof” beteken? Hoe het die karakters in Hebreërs 11 – deur hulle geloofsgetrouheid – die werklikheid van hulle geloof, getoon? Hoe kan ons hulle voorbeeld volg?”`

`➌ Alhoewel ons verstaan dat geloof ’n genadegawe van God is  (Rom. 12:3,6), watter rol speel ons, indien enige, in die ontvang en beoefening van daardie gawe? `