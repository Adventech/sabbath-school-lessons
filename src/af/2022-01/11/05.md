---
title:  Deur geloof …Ragab en die ander
date:  09/03/2022
---

`Lees Hebreërs 11:31 en Josua 2:9–11. Waarom was Ragab, ’n heidense prostituut, ingesluit in hierdie hoofstuk van bybelse karakters?`

Ragab is waarskynlik die mees onverwagte karakter soos genoem in Hebreërs 11. Ragab is een van twee vroue wat by name genoem word. Sy is tiende op die lys na die eerstes wat voorvaders en patriarge van Israel was – en elkeen was geregverdig beskou. Wanneer Ragab ter sprake kom, ontdek ons dat sy nie slegs ’n vrou was nie, maar ook ’n heidense prostituut. Die mees verrassende hier is dat sy ook die tematiese middelpunt en klimaks van die hoofstuk is. Die naamlys is georganiseer op ’n unieke wyse.  Elke inskrywing  begin met die herhaaldelike gebruik van die sinsnede: “Deur die geloof…” Die basiese patroon lui: “Deur die geloof het So-en-so ge-dit-en-ge-dat” of “Deur die geloof het dit-en-dat gebeur met So-en-so.”  Hierdie herhalende patroon verhoog die verwagting van die leser om die klimaktiese aanspraak te hoor, naamlik: “Deur die geloof het Josua die volk in die beloofde land ingelei.”

Maar dit is nie wat die teksgedeelte sê nie. In plaas daarvan, is Josua oorgeslaan, en die prostituut neem sy plek in. Nadat melding gemaak is van Ragab, eindig die herhalingspatroon skielik met “En wat sal ek nog meer sê?” (Heb. 11:32, OAB). Dan noem Paulus kortliks ’n naamlys en gebeure wat nie verder in besonderhede verduidelik word nie.

Ragab se geloofsdaad was dat sy gehoor het, geglo het, en gehoorsaam het, alhoewel sy nie kon sien nie. Sy het nie die plae van Egipte gesien nie, of die deurtog deur die Rooi See, of die water wat uit die rots gevloei het nie, of die brood uit die hemel nie; tog het sy geglo. Sy was ’n goeie voorbeeld vir die gehoor van Hebreërs, wat Jesus nie eens hoor preek het of ’n wonderwerk van Hom aanskou het nie; en ook vir ons, wat ook nie een van hierdie dinge gesien het nie.

“Ragab was ’n prostituut wat bo-op die muur van Jerigo gewoon het. Sy het die twee Israelitiese spioene weggesteek wat die stad kom verspied het. As gevolg van haar vriendelikheid teenoor hulle, en haar verklaring van geloof in God, het die spioene belowe dat die lewens van Ragab en haar gesin gespaar sou bly wanneer die aanval op Jerigo sou plaasvind.”—Introduction to Rahab found in Daughters of God, bl. 35. [Vry vertaal]

Daarna het Paulus aangegaan (Heb. 11:35–38) met die opnoem van al die beproewings wat in die gesig gestaar was.  Die frase “wou geen bevryding aanneem nie” (Heb. 11:35, OAB) impliseer dat hulle die geleentheid gehad het om te ontsnap, maar gekies het om dit nie te doen nie, omdat hulle oë gevestig was op die beloning van God.

`Al het ons nie enige van hierdie dinge gesien nie (die sesdag-skepping, die Exodus, die kruisdood van Christus), waarom kan ons vashou aan so baie goeie redes om te glo dat dit wel gebeur het?`