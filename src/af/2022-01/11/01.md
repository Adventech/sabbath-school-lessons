---
title:  Jesus, die Begin en Voleinder van ons geloof
date:  05/03/2022
---

### Skrifverwysings vir hierdie week se studie
Hebreërs 10:35–39, Romeine 1:17, Hebreërs 11, Josua 2:9–11, Hebreërs 12:1–3.

> <p>Geheueteks</p>
> “die oog gevestig op Jesus, die Begin en Voleinder van ons geloof. Ter wille van die vreugde wat vir Hom in die vooruitsig was, het Hy die kruis verduur sonder om vir die skande daarvan terug te deins, en Hy sit nou aan die regterkant van die troon van God” (Hebreërs 12:2, NLV).

Hebreërs 11 en 12 is waarskynlik die grootste gunsteling hoofstukke van hierdie boek. Altwee die hoofstukke beskryf die christelike lewe as ’n wedloop waaraan ons almal  deelneem en waarin almal wat getrou bly, die beloning sal verkry. Die hoofstukke beskryf die drama van verlossing as ’n stryd wat gestry word en waarin die Bybelse geloofshelde deur lyding, volhard het, maar nog nie hulle beloning ontvang het nie.

En dit is waar die verhaal ook met ons eindig, nie slegs met hulle nie.  Ons is deel van die eindtoneel.  Die drama eindig met ons verskyning op die toneel – ons wat die laaste deel van die wedloop voltooi – met Jesus by die wenstreep aan die regterhand van God.  Hy bied die inspirasie en die beste Voorbeeld van hoe die wedloop voleindig moet word.  Hy is die Opperste Getuie van die ware beloning en Hy is die Voorloper wat die weg open vir ons (Heb. 6:19, 20; Heb. 10:19–23).

Hebreërs 11 verduidelik dat geloof die vaste vertroue in God se beloftes is, al kan ons dit nog nie sien nie.  Hierdie les gaan ons help om te ontdek wat geloof is en hoe dit verkry kan word deur die voorbeelde uit die verlede, maar veral en hoofsaaklik, deur die voorbeeld van Jesus, “die Begin en Voleinder van ons geloof” (Heb. 12:2, NLV).

*Bestudeer hierdie week se les as voorbereiding vir Sabbat, 12 Maart.