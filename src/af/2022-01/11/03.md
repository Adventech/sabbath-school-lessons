---
title:  Deur geloof het Abraham
date:  07/03/2022
---

Hebreërs beskryf geloof:  “om seker te wees van die dinge wat ons hoop, om oortuig te wees van die dinge wat ons nie sien nie” (Heb. 11:1, NLV). Dan volg ’n naamlys van geloofshelde in die geskiedenis van Israel wat voorbeelde gestel het van wat geloof behels; en dit toon hoe hulle daardie geloof uitgeleef het deur hulle geloofsdade.

`Lees Hebreërs 11:1–19. Waarom het hierdie “geloofshelde” se geloof so uitgestaan?  Watter verband is daar tussen hulle handelinge van geloof en die onsienlike dinge?`

Abraham is waarskynlik die belangrikste karakter in hierdie hoofstuk. Sy laaste geloofsdaad is besonder instruktief, daar dit ware geloof uitwys.

Hebreërs laat blyk dat God se instruksies aan Abraham om Isak te offer as offerande, ’n weerspreking aan God se kant skyn te wees (Heb. 11:17, 18). Isak was nie die eniggebore seun van Abraham nie. Ismael was die eersgeborene van Abraham, maar God het aan Abraham Sy goedkeuring gegee dat hy aan Sara se versoek voldoen om Ismael en sy moeder weg te laat gaan uit die huis, aangesien Hy [God] self vir hulle sou sorg; en ook omdat Abraham se nageslag genoem sou word deur Isak (Gen. 21:12, 13, OAB). In die volgende hoofstuk versoek God egter, dat Abraham  Isak as brandoffer offer. Daarom dat dit op die oog af blyk dat die bevel in Genesis 22 op die man af weerspreek word deur God se belofte in Genesis 12–21.

Hebreërs kom tot die slotsom dat Abraham hierdie beproewing wonderbaarlik uitmaak deur tot die gevolgtrekking te kom dat God vir Isak uit die dood sal laat opstaan nadat hy hom geoffer het. Dit is verbasend, aangesien niemand nog, tot op daardie tydstip, uit die dood verrys was nie. Dit blyk egter dat Abraham se vorige ervarings met God hom tot daardie gevolgtrekking laat kom het. Hebreërs 11:12 noem dat Isak gebore is deur die krag van God uit een vader, “en dit ’n verstorwene.” Paulus bevestig hierdie gedagte met dieselfde woorde: afgesien  daarvan dat Abraham “omtrent honderd jaar oud [was], nie gelet op sy eie liggaam wat alreeds verstorwe was,” en Sara se “verstorwe toestand van die moederskoot” het Abraham  “teen hoop . . . op hoop geglo day hy vader sou word van baie volke” want hy het geglo dat God “wat die dode lewend maak en die dinge wat nie bestaan nie, roep asof hulle bestaan”  (Rom. 4:17–20, OAB). Dus moes Abraham van die veronderstelling uitgegaan het dat as God in ’n sekere sin alreeds lewe uit die dood aan Isak gegee het, Hy dit weer kon doen.  Deur God se leiding van die verlede, het Abraham ’n aanduiding gesien van wat God in die toekoms gaan doen.

`Waarom is die oordenking van God se leiding in die verlede van ons lewens, so krities of beslissend ten opsigte van ons teenswoordige handhawing van geloof en vertroue in Hom?`