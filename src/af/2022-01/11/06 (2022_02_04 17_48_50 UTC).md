---
title:  Jesus, die Begin en Voleinder van ons geloof
date:  10/03/2022
---

`Lees Hebreërs 12:1–3. Wat versoek hierdie verse ons om te doen?`

Die klimaks of hoogtepunt van die uiteensetting van die  geloofshoofstuk, kom inderdaad met Jesus na vore in Hebreërs 12. Paulus begin die brief met Jesus, “Hy wat kom, sal kom” en “nie versuim nie” (Heb. 10:37,OAB), en Paulus sluit dit af met Jesus die “Voleinder van ons geloof” (Heb. 12:2, NLV). Jesus is die “Begin en Voleinder van ons geloof” (NLV). Dit beteken dat Jesus die Een is wat geloof moontlik maak  en Hy is die volmaakte Voorbeeld en beliggaming van ’n geloofslewe.  Met Jesus, het geloof tot volmaakte uiting gekom.

Jesus is the “Stigter” (of “Begin,” of “Leidsman”) van ons geloof in ten minstens drie opsigte.

Eerstens, is Hy die enigste een wat die wedloop voleindig het in die volle sin van die woord. Die ander wat in die vorige hoofstuk vermeld is, het nog nie verkry wat hulle beloof is nie (Heb. 11:39, 40). Jesus het egter God se rus in die hemel ingegaan en gaan sit aan die regterhand van God.  Saam met hierdie, sal ons ook heerskappy voer in die toekoms (Op. 20:4).

Tweedens, was dit eintlik Jesus se volmaakte lewe wat dit moontlik gemaak het vir hierdie ander om hulle wedloop te voleindig (Heb. 10:5–14). As Jesus nie gekom het nie, was elkeen se wedloop vergeefs.

Laastens, is Jesus die rede waarom ons geloof kan beoefen. Omdat Jesus een was met God, was hy die vergestalting van God se trou teenoor ons. God het nog nooit Sy pogings opgegee om ons te red nie, en dit is waarom ons die beloning sal verkry as ons volhard in ons wedloop. Jesus het die wedloop met geduld [lydsaamheid] en geloof voleindig; selfs as ons ontrou is, bly Hy getrou (2 Tim. 2:13). Ons geloof is slegs ’n reaksie op Sy getrouheid.

Teen die einde, is Jesus die “Voleinder” van ons geloof omdat Hy die Volmaakte Voorbeeld is van hoe hierdie wedloop van geloof gestry moet word. Hoe het Hy die stryd gestry? Hy het Homself ontledig deur alles vir ons op te offer (Fil. 2:5–8). Hy het nooit gesondig nie. Jesus het Sy oë gerig op die beloning, “vir die vreugde wat Hom voorgehou is,” om die mensdom te verlos deur Sy barmhartigheid, Hy wat  “die kruis verdra het, die skande verag het” (Heb. 12:2, 3).

Dit is nou ons beurt om die stryd te stry, aan die wedloop deel te neem. Alhoewel ons in ons swakheid nooit kan doen wat Jesus vir ons gedoen het nie, het ons Sy volmaakte voorbeeld. Deur geloof in Hom, met ons oë gerig op Hom (soos ander voor ons die voorbeeld gestel het), gaan ons  ook voorwaarts in geloof, en vertrou op Sy beloftes wat ’n groot beloning inhou.