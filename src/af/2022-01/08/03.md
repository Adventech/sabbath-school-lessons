---
title:  ’n Nuwe en hernude verbond
date:  14/02/2022
---

`Vergelyk Hebreërs 8:10–12 met Deuterononium 6:4–6, Deuteronomium 30:11–14, en Jeremia 31:31–34. Wat leer dit ons oor die aard van die nuwe verbond?`

Die belofte van ’n nuwe verbond in Hebreërs verwys terug na Jeremia. Volgens Jeremia is God se belofte van ’n nuwe verbond inderdaad ’n hernuwing van die verbond wat Hy aanvanklik aangegaan het met Israel deur Moses (Jer. 31:31–34). Dus dring die besef deur tot ons dat Jeremia 31 – streng gesproke – nie gepraat het van ’n “nuwe” verbond nie, maar van ’n “hernuwing” van die oorspronklike verbond met Israel. Om die waarheid te sê, die Hebreeuse woord vir hadashah, kan ’n beduidenis wees op beide:  “hernuwing” en “splinternuut.”

Die kwessie ten opsigte van die ou verbond was dat mense dit verbreek het (Heb. 8:8, 9). Die verbond het nie ’n probleem gehad nie; die mense het. Indien Israel perspektief kon behou deur die simboliek wat vooruitgewys het na die komende Messias, en indien hulle hul geloof in Hom geplaas het, sou die verbond nie verbreek geword het nie. Tog was daar vele gelowiges regdeur die geskiedenis van Israel, in wie die doel van die verbond vervul was en wat die wet in hulle harte geskrywe het (Ps. 37:31, Ps. 40:9, Ps. 119:11, Jes. 51:7).

Terwyl die nuwe verbond ’n hernuwing van die ou verbond is, is dit in ’n sekere sin inderdaad ook nuut. Jeremia se belofte van ’n “nuwe verbond” het meer behels as bloot ’n hernuwing in die vooruitsig – ’n hernuwing van die voorwaardes wat voor die ballingskap bestaan het, en telkens verbreek en hernu was omdat die volk telkemale in afvalligheid verval het.  En omdat die volk bloot onwillig was om hulle ooreenkoms van die verbond met God na te kom (Jer. 13:23).

Dus het God belowe om “iets nuut” te doen (Jer. 31:22). Die verbond sou nie wees soos die verbond wat God aangegaan het “met hulle vaders” (Jer. 31:32) nie. Weens die ontrouheid van Sy volk, was die beloftes wat God gemaak het onder die Mosaiëse verbond, nooit vervul nie. Maar nou, met die bekragtiging van die waarborg soos gegee deur die Seun (Heb. 7:22), sou God die doel vervul van Sy verbond. God het nie Sy wet verander of Sy standaarde verlaag nie; Hy het Sy Seun gestuur as borg van die verbondsbeloftes (Heb. 7:22, Heb. 6:18–20). Dit is waarom hierdie verbond geen vloeke voorbehou nie. Dit behou slegs seëninge, want Jesus het die verbond volmaak vervul.

`Lees 2 Timotheus 2:13. Wat leer ons van God se trou aan Sy kinders en Sy planne, terwyl ons dink aan ons verhoudings met ander, en ons planne?`