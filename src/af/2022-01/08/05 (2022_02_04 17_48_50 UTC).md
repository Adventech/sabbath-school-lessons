---
title:  Die nuwe verbond bevat beter beloftes
date:  16/02/2022
---

Die gedagte mag dalk by ons posvat dat die nuwe verbond “beter beloftes” inhou, in die sin dat dit groter belonings as vir die ou verbond, inhou (’n hemelse tuisland, die ewige lewe, ens.). Die waarheid is dat God dieselfde belonings gebied het aan die Ou Testamentiese gelowiges as wat Hy aan ons bied (lees Heb. 11:10, 13–16). In Hebreërs 8:6 dui die “beter beloftes” op die verskillende soorte beloftes.

Die verbond tussen God en Israel was ’n formele uitruiling van beloftes tussen Hom en Israel.  God het die leiding geneem en Israel uit Egipte gered, en Hy het hulle belowe dat Hy hulle na die Beloofde Land sou lei.

`Vergelyk Exodus 24:1–8 en Hebreërs 10:5–10. Wat is die ooreenkomste en verskille tusen hierdie twee beloftes?`

Die verbond tussen God en Israel was bekragtig met bloed. Hierdie bloed was uitgegiet oor die altaar, wat God voorgestel het, en die twaalf gedenkstene, wat die volk voorgestel het. Die volk van Israel het belowe om alles te gehoorsaam soos die Here gespreek het.  Dit was ’n goddelike belofte en word van ons vereis wanneer ons ’n verbond met God aangaan.

“Die voorwaarde vir die ewige lewe is vandag nog net wat dit altyd was – presies wat dit in die Paradys was voor die val van ons eerste voorouers – naamlik, volkome gehoorsaamheid aan die wet van God – volmaakte geregtigheid.  As die ewige lewe sou geskenk word sonder hierdie voorwaarde, sou dit die geluk van die ganse heelal in gevaar stel.  Die weg vir die sonde met al sy droefheid en ellende sou dan geopen wees en verewig word.”—Ellen G. White, Liefde is van Bo, bl. 54.

God voldoen aan die bepaalde vereistes van die nuwe verbond vir ons, omdat Hy Sy eie Seun gegee het om hier op aarde ’n volmaakte lewe en voorbeeld te stel, sodat die beloftes van die verbond vervul kon word in Hom, en dan aan ons gebied kon word, deur geloof in Jesus. Jesus se volkome gehoorsaamheid waarborg die verbondsbeloftes (Heb. 7:22). Dit vereis dat God Hom die seëninge gee van die verbond, wat dan aan ons gegee word. Hulle wat “in Christus is” sal inderdaad daardie beloftes geniet saam met Hom. Tweedens gee God aan ons Sy Heilige Gees, om ons in staat te stel om Sy wet te vervul.

`Christus het voldoen aan die vereistes van die verbond;  daarom kan ons verseker wees dat die vervulling van God se beloftes aan ons, gewis is. Hoe help dié versekering jou om 2 Korinthiërs 1:20–22 te verstaan? Watter wonderlik hoop word hierin gevind?`