---
title:  Jesus, die Middelaar van die nuwe verbond
date:  12/02/2022
---

### Skrifverwysings vir hierdie week se studie
Hebreërs 7:11–19; Hebreërs 8:10–12; Jeremia 31:31–34; Hebreërs 8:1–6; Exodus 24:1–8; Esegiël 36:26, 27.

> <p>Geheueteks</p>
> “Maar nou het Hy ’n voortrefliker bediening verkry vir sover Hy ook Middelaar is van ’n beter verbond wat op beter beloftes wettelik gegrond is.” (Hebreërs 8:6, OAB).

Deur Sy volmaakte lewe, en daarna deur Sy soendood aan die kruis vir ons, het Jesus as Middelaar ingetree om ’n nuwe verbond tussen ons en God aan te gaan. Deur Sy dood, het Jesus die doodstraf (wat ons verdien) gedra en ’n beter nuwe verbond moontlik gemaak.

Hierdie waarheid word verduidelik in Hebreërs 10:5–10, met Jesus se volmaakte gehoorsaamheid soos vereis deur die verbond.  Die aanhalings verwys na Psalm 40, waar Dawid sy begeerte verwoord om van die staanspoor af heeltemal gehoorsaam aan God te wees: “ ‘Kyk, ek kom;  in die boekrol is dit my voorgeskrywe.  Ek het lus, o my God, om u welbehae te doen, en u wet is binne-in my ingewande [hart]’” (Ps. 40:8, 9, OAB). Hierdie psalm gee uitdrukking aan die voorwaarde van God se verbond met Israel: gehoorsaamheid, wat ’n verlustiging meebring om God te behaag, en ’n wet wat op die hart geskryf is (Deut. 6:4–6). Maar wat Dawid slegs kon begeer om te doen, het Jesus vir sondaars volbring.

Met die vleeswording van Jesus in gedagte, het hierdie psalm vir Paulus besondere betekenis gehad. Jesus het die gehoorsaamheid van die nuwe verbond beliggaam.  Hy is ons voorbeeld. Ons is gered, nie slegs omrede Sy soendood nie, maar ook omrede Sy volmaakte gehoorsaamheid.

*Bestudeer hierdie week se les as voorbereiding vir Sabbat, 19 Februarie.