---
title:  Die worstelstryd
date:  27/12/2021
---

Wanneer gelowiges hulle geloof in Christus bely en by die kerk aangesluit het, het hulle ’n grensteken gestel wat hulle onderskei het van die res van die gemeenskap.  Ongelukkig het dit ’n bron van konflik geword omdat dit vanselfsprekend ’n negatiewe oordeel op hul gemeenskap en gemeenskapswaardes gebring het.

`Lees Hebreërs 10:32–34 en Hebreërs 13:3. Wat het die gehoor van Hebreërs ervaar na hulle bekering?`

Dit blyk dat die lesers van Hebreërs verbale en fisiese lyding deurgemaak het aan die hande van die oproerige skares en teenstanders (lees bv.: Hand. 16:19–22, Hand. 17:1–9). Hulle het in die gevangenisse beland, nadat hulle moontlik geslaan is, want die ampshoofde het die mag gehad om lyf- en tronkstraf af te dwing – dikwels sonder dat die regte kanale vir regstappe gevolg was met die inwin van  inligting en bewyse (lees  bv.: Hand. 16:22, 23).

`Lees Hebreërs 11:24–26 en 1 Petrus 4:14, 16. Hoe help die ondervindings van Moses en dié van die lesers van 1 Petrus ons, om te verstaan waarom Christen-gelowiges vervolg was?`

Om “die smaad of lyding van Christus te dra,” beteken eenvoudig net om ’n mensself so met Christus te vereenselwig en die vernedering en lyding te verdra wat so ’n vereenselwiging impliseer. Openbare opstand teen Christene was die gevolge van hulle onderskeie godsdienstige oortuigings. Mense neem dikwels aanstoot deur ander se godsdienspraktyke wat hulle nie verstaan nie, of weens ander se leefstylbeoefening en sedes wat moontlik in hulle gevoelens van skuld of vernedering opwek. Teen die middel van die eerste eeu v.C., het Tacitus (senator en goewerneur van die Romeinse Ryk) Christene skuldig verklaar aan ‘haat teenoor die mensdom’.”  —Alfred J. Church en William J. Brodribb, trans., The Complete Works of Tacitus, (New York: The Modern Library, 1942) Annals 15.44.1. Wat ook al die juiste rede vir daardie aanklag (wat beslis vals is) was, het talle vroeë Christene, soos vir diegene waarvoor Paulus hierdie brief geskryf het, gely vir hulle geloof.

`Elkeen, of  jy nou ’n Christen is of nie, het ’n stryd en maak lyding deur. Wat beteken dit egter om te ly ter wille van Christus?  Hoeveel lyding wat ons in die gesig staar, is ter wille van Christus, en hoeveel lyding word veroorsaak deur ons eie keuses en/of besluite?`