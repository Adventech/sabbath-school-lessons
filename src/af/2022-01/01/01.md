---
title:  Die brief aan die Hebreërs, en aan ons
date:  25/12/2021
---

### Skrifverwysings vir hierdie week se studie
Hebreërs 2:3, 4; 1 Petrus 4:14, 16; Hebreërs 13:1–9, 13; 1 Konings 19:1–18; Hebreërs 3:12–14; Numeri 13.

> <p>Geheueteks</p>
> “Volharding is wat julle nodig het om die wil van God te doen en te ontvang wat Hy beloof het” (Hebreërs 10:36, NLV).

H et jy al ooit gewonder hoe dit sou wees om Jesus of een van die apostels te hoor preek? Ons het geskrewe uittreksels en opsommings van sommige van hierdie preke, maar die sogenoemdes is slegs voorstellings van hoe dit moontlik as preke waardeer kon word.  Nogtans het die Here ten minste een so ’n volledige preek vir ons behoue laat bly in die Skrif:  Paulus se brief aan die Hebreërs.

Paulus, die skrywer van Hebreërs, verwys na sy eie werk as ’n “woord van vermaning” (Heb. 13:22). Hierdie uitdrukking was gebruik om dit as ’n preek te identifiseer – by die sinagoge (Hand. 13:15) en by die Christelike samekomste vir aanbidding (1 Tim. 4:13). Daarom is Hebreërs, argumentshalwe, die eerste “volledige christelike preek” wat daar is. Die brief aan die Hebreërs is gerig aan die gelowiges wat Jesus aanvaar het, en daarna talle uitdagings ervaar het. Sommiges was in die openbaar verneder en vervolg (Heb. 10:32–34). Ander weer, het geldelike probleme in die gesig gestaar (Heb. 13:5, 6). Vele was moedeloos en het begin om hulle geloof te bevraagteken (Heb. 3:12, 13). Kan jy jouself of jou omstandighede hiermee vereenselwig?

Toe het die apostel egter, tydens ’n roerende preek, die gelowiges (en by uitstek, ook vir ons) voor ’n uitdaging gestel: om te volhard in die geloof in Jesus; om hulle oë gevestig te hou op Jesus, wat nou in die hemelse heiligdom is.

*Bestudeer hierdie week se les as voorbereiding vir Sabbat, 1 Januarie.