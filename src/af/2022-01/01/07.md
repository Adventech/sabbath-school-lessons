---
title:  Vir verdere studie
date:  31/12/2021
---

David A. DeSilva verduidelik waarom die vroeë Christene gely het onder vervolging:  “Christene het ’n leefwyse gehandhaaf wat . . . as anti-sosiaal en selfs ondermynend, beskou was.  Lojaliteit aan die gode, soos getoon deur die vrome bywoning van offerrituele en ander afgodedienste, was beskou as ’n simbool van lojaliteit aan die regering, die staatshoofde, vriende en familie.  Die sodanige aanbidding van die gode was simbolies van ’n persoon se lojaliteit aan, of respek teenoor die verhoudings of regeringstelsel wat die gemeenskap se stabiliteit en voorspoed bewerk of daargestel het. Deur te weier om hierdie genoemde lojaliteit of eerbied te betoon, was die Christene (die Jode) met agterdog bejeën en beskou as moontlike skenders van die wette en [as] ondermynende elemente binne die ryk.”—Perseverance in Gratitude (Grand Rapids, MI: Eerdmans Publishing Company, 2000), bl. 12.) [Vry vertaal]

“Vir die moedelose is daar ’n besliste geneesmiddel – geloof, gebed, werk.  Geloof en onselfsugtige bedrywigheid in die werk van God, sal dag na dag versekering en sielsbevrediging bied. Ervaar jy die versoeking om in te gee onder gevoelens van angstigheid of terneergedruktheid? In die moeilikste tye, wanneer alles oorweldigend skyn te wees, moet ons nie bang wees nie.  Vertrou op God.  Hy ken jou behoeftes en nood. Hy is almagtig. Hy is die onuitputlike Bron van oneindige liefde en medelyde. Vertrou op Hom, want Hy faal nooit en Sy beloftes staan vir ewig. Hy is die ewige waarheid. Hy sal nooit Sy verbond verbreek wat Hy met die wat Hom liefhet, gesluit het nie. En Hy sal op Sy getroue werkers die mate van seën uitstort wat hulle behoefte vereis. Die apostel Paulus getuig: “Sy antwoord was: ‘My genade is vir jou genoeg.  My krag kom juis tot volle werking wanneer jy swak is.’ …  Daarom sal ek baie liewer oor my swakhede roem, sodat die krag van Christus my beskutting kan wees…  Daarom is ek bly oor swakhede, beledigings, ontberings, vervolging en moeilikhede ter wille van Christus, want as ek swak is, is ek sterk.” 2 Korinthiërs 12:9, 10. —Ellen G. White, Prophets and Kings, ble. 164, 165.

**Vrae vir bespreking**:

`➊ Is dit moontlik om “anders te wees” weens ons Christelike oortuigings, en terselfdertyd nie beskuldig te word van “afskeiding” en “ontwyking van andere” nie?  Indien wel, hoe is dit moontlik? `

`➋ Die woord “vermaning” [Eng.: > ‘exhortation’] in die Bybel kan waarskynlik verwys na beide berisping en bemoediging. Hoe behoort ons ’n persoon te vermaan wat mismoedig is?`

`➌ Watter ooreenkomste is daar tussen die ervaring van die lesers van Hebreërs en die gemeente van Laodisea in Openbaring 3:14–22? In watter opsig is ons ondervinding vandag, tweeduisend jaar later, dieselfde as hulle s’n, en wat behoort ons te leer uit die ooreenkomste? `