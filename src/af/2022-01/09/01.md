---
title:  Jesus, die volmaakte Offer
date:  19/02/2022
---

### Skrifverwysings vir hierdie week se studie
Hebreërs 9:15, Genesis 15:6–21, Jeremia 34:8–22, Efesiërs 3:14–19, Hebreërs 7:27, Hebreërs 10:10,  Hebreërs 9:22–28.

> <p>Geheueteks</p>
> “Deur die één offer het Hy dié wat vir God afgesonder word, vir altyd volkome van sonde vry gemaak.” (Hebreërs 10:14, NLV).

Die gedagte dat ’n man wat skuldig bevind en aan ’n kruis tereggestel word, en dan as God aanbid behoort te word, was aanstootlik vir die eertydse denkstrominge. Die skaars verwysings na die kruis in die Romeinse literatuur getuig van weersin teen die gedagte. Die Joodse wet het verklaar dat ’n man wat aan ’n paal opgehang was, vervloek is deur God (Deut. 21:23).

Dus sien ons dat simboliese motiewe soos die van ’n pou (’n simbool wat onsedelikheid veronderstel), ’n duif, die atleet se palmtak van oorwinning, ’n vis, ens. in die Christelike skilderye van die katakombes verskyn. Later het temas ’n verskyning gemaak: Noag se ark; Abraham wat ’n ram offer in die plek van Isak;  Daniël in die leeukuil; Jona wat deur die vis uitgespuug was; ’n herder wat ’n lam dra; of uitbeeldings van wonderwerke, soos die genesing van die verlamde man, en Lasarus se opstanding uit die dood. Hierdie was uitbeeldings van verlossing, oorwinning, en omgee.  Die kruis, andersyds, het herinner aan nederlaag en skande. Tog was dit die kruis wat die embleem van die Christendom geword het. Om die waarheid te sê, Paulus het die evangelie eenvoudig “die woord van die kruis” (1 Kor. 1:18, OAB) genoem.

Hierdie week gaan ons die kruis beskou soos dit verskyn in die boek van Hebreërs.

*Bestudeer hierdie week se les as voorbereiding vir Sabbat, 26 Februarie.