---
title:  Verskillende soorte offerandes
date:  21/02/2022
---

Jesus se dood het vergifnis, of versoening, van ons sondes voorsien. Die kwytskelding van ons sondes, behels egter baie meer as bloot die kansellasie van die boete vir ons oortreding van die verbond.  Dit behels nog  ander belangrike elemente.  Dit is waarom die Israeliete se offerandestelsel vyf verskillende soorte offerandes behels het.  Elke offerande was nodig om uitdrukking te gee aan die ryke betekenis van die kruis van Christus.

`Lees Efesiërs 3:14–19. Wat het die gebedsversoek van Paulus namens gelowiges behels?`

Die brandoffer het die hele dier se verbranding deur die vuurvlamme, behels op die altaar (Levitikus 1). Dit het Jesus voorgestel; Sy lewe was vir ons verteer. En dit het Jesus se volkome ontlediging van Homself vir ons onthalwe vereis. Alhoewel Hy God se gelyke was, moes Jesus “Homself ontledig deur die gestalte van ’n dienskneg aan te neem” (Fil. 2:5–8, OAB).

Die spysoffer was ’n geskenk, ’n blyk van dankbaarheid vir God se voorsiening van voedsel en lewensmiddele vir Sy volk (Levitikus 2). Dit het Jesus ook verteenwoordig as “die brood van die lewe” (Joh. 6:35, 48), deur wie ons die ewige lewe het.

Die dankoffer impliseer ’n gemeenskaplike maaltyd saam met vriende en familie om die welsyn te vier wat deur God voorsien word (Levitikus 3). Dit het Christus voorgestel; Sy offer het vrede vir ons gebring (Jes. 53:5, Rom. 5:1, Ef. 2:14). Dit beklemtoon ons behoefte om deelgenote aan Jesus se offer te wees deur Sy vlees te eet en Sy bloed te drink (Joh. 6:51–56).

Die sondoffer het boetedoening of versoening vir ons sondes behels (Lev. 4:1–5:13). Hierdie offer het die rol van die bloed van die dier beklemtoon – die bloed het die dier se lewe voorgestel — om verlossing van sondes te voorsien (Lev. 17:11) en het vooruitgewys na die bloed van Jesus wat ons verlos van ons sondes (Matt. 26:28, Rom. 3:25, Heb. 9:14).

Die skuldoffer (Lev. 5:14–6:7) het vergifnis voorsien in gevalle waar vergoeding (skadevergoeding) moontlik was.  Dit help ons verstaan dat God se vergifnis ons nie vrystel van ons verantwoordelikheid om vergoeding of restitusie, indien moontlik, te voorsien aan diegene wat ons verkeerd mee gehandel het.

Die offerandes in die heiligdom leer ons dat die ervaring van verlossing meer behels as bloot die aanvaarding van Jesus as ons Plaasvervanger.  Ons het ook nodig om [van] Hom “voedsel te kry”, om Sy seëninge [guns] met ander te  deel, en ‘vergoeding’ te bied aan hulle teenoor wie ons verkeerd gedoen het.