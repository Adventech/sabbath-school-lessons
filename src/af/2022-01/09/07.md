---
title:  Vir verdere studie
date:  25/02/2022
---

Lees die gedeeltes van Ellen G. White: “Golgota,” ble. 671–687; “ ‘Dit is volbring,’ ” ble. 688-695, in Die Koning van die Eeue.

Professor Jiri Moskala het verduidelik wat hierdie ondersoekende oordeel behels. God “is nie daar om my sondes te vertoon soos in ’n winkelvenster nie. Inteendeel, Hy sal eerstens verwys na Sy wonderbaarlik-veranderende en kragtige, barmhartige genade.  En in  aanskouing van die hele heelal, sal Hy, as die ware Getuie van my hele lewe, verduidelik wat my gesindheid teenoor God was, my innerlike motiewe, my gedagtegang, my dade, my beskouing oor en rigting in die lewe. Hy sal dit alles aantoon. Jesus sal getuig dat ek baie foute gemaak het, dat ek Sy heilige wet oortree het, maar ook dat ek tot inkeer gekom het, om vergifnis gevra het, en verander i deur Sy ontfermende genade.  Hy sal uitroep: ‘My bloed is genoeg vir Moskala, die sondaar, sy lewensingesteldheid is gerig op My, hy openbaar ’n openhartige en onselfsugtige gesindheid teenoor My en ander;  hy is betroubaar, hy is My goeie en getroue dienaar.’ ”—“Toward a Biblical Theology of God’s Judgment: A Celebration of the Cross in Seven Phases of Divine Universal Judgment,” Journal of the Adventist Theological Society 15 (Spring 2004): bl. 155. [Vry vertaal]

“Sowel die verlostes as die wesens wat nie in die sonde verval het nie, sal in die kruis van Christus   hule wetenskap en lied ontdek.  Daar sal gesien word dat die heerlikheid wat in die aangesig van Jesus skyn die heerlikheid van selfopofferende liefde is.  In die lig van Golgota sal daar gesien word dat die wet van selfopofferende liefde die wet van die lewe op aarde en in die hemel is;  dat die liefde wat “nie sy eie belang soek nie” sy bron in die hart van God vind, en dat die karakter van Hom wat in die ontoeganklike lig woon, geopenbaar is in Hom wat sagmoedig en nederig is.”—Ellen G. White, The Desire of Ages, pp. 19, 20. [Vry vertaal]

**Vrae vir bespreking**:

`➊ Die mensdom het nog altyd die neiging om verskeie offers aan God te bied as ’n omruiling vir vergifnis of hulle saligheid. Sommige bied heldedade vir boetedoening (lang pelgrimstogte, ens.); ander bied ’n lewe van diensbaarheid, of beywer hulle vir humanitêre opheffing, ens.  Hoe behoort hierdie handelinge of gebare beskou te word in die lig van Jesus se offer en die uitspraak van die Skrif dat die kruis al die offers tot ’n einde gebring het (Dan. 9:27, Heb. 10:18)?`

`➋ Eweneens, watter rol speel opoffering in die lewe van die gelowige?  Wat het Jesus bedoel toe Hy gesê het dat ons ons kruis moet opneem en Hom volg (Matt. 16:24), of selfs die apostel Paulus toe hy gesê het dat ons onsself aan God moet gee as “lewende en heilige offers wat vir Hom aanneemlik is” (Rom. 12:1, NLV)? Wat is die verband tussen die verwysings van Jesus en Paulus (Matt. 16:24, Rom. 12:1) en Hebreërs 13:15, 16?`