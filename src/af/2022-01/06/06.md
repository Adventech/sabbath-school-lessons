---
title:  ’n Priester sonder sondesmet
date:  03/02/2022
---

`Lees Hebreërs 7:26. Noem die vyf karaktereienskappe van Jesus in hierdie gedeelte.`

Jesus was “heilig.” Dit beteken dat Jesus sonder gebreke was in Sy verhouding met God (Heb. 2:18; Heb. 4:15; Heb. 5:7, 8). Die ou Griekse vertaling van die Ou Testament gebruik dieselfde Griekse woord om aan diegene toe te ken wat hulle verbondsverhouding met God en ander handhaaf.

Jesus was “sonder smet.” Hy was rein en onaangeraak deur die bose, alhoewel Hy versoek was soos ons, in “alle opsigte” (Heb. 4:15, Heb. 2:18). Jesus se volmaakte sondeloosheid is belangrik vir Sy priesterskap.  Die ou  verbond het bepaal dat die offerdiere “sonder vlek” moes wees om deur God aanvaar te word as offer (Lev. 1:3, 10, etc.). Jesus se volmaakte gehoorsaamheid gedurende sy lewe op aarde het dit moontlik gemaak om Homself as ’n aanvaarbare offer aan God te bied (Heb. 9:14).

Jesus was “afgeskeie van die sondaars” toe Hy opgevaar het na die hemel. Die Griekse werkwoord-aanduiding veronderstel dat hierdie ’n teenswoordige gesteldheid vir Jesus is, wat op ’n bepaalde tydstip begin het. Jesus het die vyandigheid van sondaars verduur gedurende Sy aardse bediening, maar Hy het geseëvier en het gaan sit aan die regterhand van God (Heb. 12:2, 3). Jesus is ook “afgeskeie van sondaars” in die sin dat Hy nie gesondig het nie (Heb. 4:15).

Jesus het “hoër . . . as die hemele geword” (OAB). Dit beteken dat Jesus verhoog is bo alles wat bestaan, en daarom is Hy een met God.  In die Psalms, is God die Een wat “verhef [is] bo die hemele” (Ps. 57:6, 11; Ps. 108:5).

Jesus was ten volle mens, maar Hy was nie ’n sondige mensekind soos ons nie (Heb. 2:14–16, Heb. 4:15). Jesus is volmaak, nie alleen omdat Hy nooit gesondig het nie, maar omdat Hy nie toegegee het aan die sonde soos ons nie.

Tog, omdat Hy ook ten volle mens was, is Hy ons Voorbeeld en Voleinder. Hy toon aan ons hoe ons die wedloop van die lewe moet deurloop (Heb. 12:1–4). Hy is ons Voobeeld wat ons moet volg (1 Pet. 2:21–23). Omdat Hy  “heilig, onskuldig, onbesmet, afgeskeie van sondaars” is (Heb. 7:26, OAB), is Hy ons Saligmaker – en ook ons, kan ’n weerspieëling van Sy karakter wees.

`Alhoewel Jesus mens was soos ons, het Hy nooit gesondig nie.  Sal ons ooit hierdie wonderbare gedagte ten volle kan verstaan?  Dink net hoe heilig Hy moet wees!  Dink ook hieraan:  Waarom behoort die belofte van Sy heiligheid ons s’n te wees deur geloof wat ons van verlossing verseker?`