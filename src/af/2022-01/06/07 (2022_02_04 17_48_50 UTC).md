---
title:  Vir verdere studie
date:  04/02/2022
---

“Christus is alwetend. Hy is bewus van al ons sorge, ons gevare, en ons swaarkry; en Hy vul Sy mond met pleidooie ten gunste van ons.  Hy tree in vir elkeen se behoeftes, soos Hy gedoen het in die geval van Petrus . . . Ons Advokaat spreek tot, en onderrig Sy beproefde, lydende kinders om hulle te staal teen die versoekings van Satan. Hy neem elke beweging van die vyand waar.  Hy beveel en beskik die gebeure. Ellen G. White, SDA Bible Commentary, vol. deel 931 (Briefnr. 90, 1906).[Vrye vertaling]

“Dit was Satan se doel om ewige verwydering tussen God en die mens te veroorsaak; maar in Christus is ons nouer met God verbind as wat ons sou gewees het as ons nooit in sonde beland het nie. Deur ons natuur aan te neem, het die Heiland Hom met die mensdom verbind met ’n band wat nooit verbreek kan word nie. . . . Dit is die waarborg dat God Sy woord gestand sal doen. “Want ’n Kind is vir ons gebore, ’n Seun is aan ons gegee;  en die heerskappy is op Sy skouer.” In die persoon van Sy Seun het God die menslike natuur aangeneem, en Hy het dit die hoogste hemele ingeneem. Dit is die ‘Seun van die mens’ wat saam met die vader op die troon van die heelal sit.  Dit is die ‘Seun van die mens’ wat genoem word, ‘Wonderbaar, Raadsman, Sterke God, Ewige Vader, Vredevors’ (Jesaja 9:5).  Die EK IS is die Middelaar tussen God en mens, want Hy gryp albei aan. Hy wat ‘heilig, onskuldig, onbesmet afgeskeie van sondaars is,’ skaam Hom nie om ons broers te noem nie (Hebreërs 7:26;  2:11).  In Christus is die aardse gesin met die hemelse gesin verenig. Die verheerlikte Christus is ons broer.  Die hemel woon in die mensheid, en die mensheid is opgeneem in die boesem van die Ewige Liefde.”—Ellen G. White, The Desire of Ages, ble. 25, 26.

**Vrae vir bespreking**:

`➊ Die eerste aanhaling hierbo sê: “en Hy [Jesus] vul Sy mond met pleidooie ten gunste van ons.” Wat beteken daardie belofte vir jou? Dink na oor wat dit ons leer oor God se liefde vir ons.  Waarom is hierdie gedagte so bemoedigend?  Waarom het ons ’n Voorpraak nodig wat vir ons intree?`

`➋ Die tweede aanhaling hierbo sê: “in Christus is ons nouer met God verbind as wat ons sou gewees het as ons nooit in sonde beland het nie.” Wat beteken dit? Hoe kan  ons daardie hegte verbintenis ervaar, en watter troos is daar in daardie belewenis?  Bespreek in die klas wat hierdie noue verbintenis behels en hoe dit in die praktiese lewe ervaar word.`