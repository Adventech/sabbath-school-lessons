---
title:  Jesus, die troue Hoëpriester
date:  29/01/2022
---

### Skrifverwysings vir hierdie week se studie
Hebreërs 5:1–10; Genesis 14:18–20; 1 Petrus 2:9; Hebreërs 7:1–3; Hebreërs 7:11–16, 22, 26.

> <p>Geheueteks</p>
> “Vir ons was so ’n Hoëpriester nodig, een wat heilig, skuldeloos en sonder smet is, verwyder uit die midde van die sondaars, en verhoog bo die hemele” (Hebreërs 7:26, NLV).

Die kloof wat ontstaan het tussen God en ons was deur sonde veroorsaak. Die probleem was vererger want sonde impliseer dat die menslike natuur ontaard het, korrup geword het. God is heilig, en sonde kan nie voortbestaan in Sy teenwoordigheid nie. Dus, ons gevalle natuur het ons van God geskei, net soos twee magnete wat mekaar afstoot wanneer die pole in ’n verkeerde oriëntasie tot mekaar is. Daarby, maak ons gevalle natuur dit onmoontlik om God se wet te gehoorsaam.  Sonde behels ook misverstand. Die gevalle mensdom het perspektief verloor van die liefde en barmhartige genade van God; nou word Hy deur die mens beskou as ’n wraaksugtige en onregverdige tiran.

In hierdie week gaan ons die wonderbaarlike verlossingsplan bestudeer wat die Vader en Jesus voorsien  het om daardie kloof te oorbrug. Hebreërs 5 tot 7 bied ’n noukeurige ontleding van Jesus se priesterskap. Die skrywer ontleed die oorsprong en doel van Sy priesterskap (Heb. 5:1–10) en vermaan dan die lesers om dit nie ligtlik op te neem nie (Heb. 5:11–6:8), maar aan die versekering van hoop vas te hou (Heb. 6:9–20). Hy verduidelik ook die karaktereienskappe van Sy priesterskap (Heb. 7:1–10) en die implikasies daarvan ten opsigte van God se verhouding met die gelowiges (Heb. 7:11–28). In hierdie week se lesstudie sal bepaalde klem geplaas word op Hebreërs 5:1–10 en Hebreërs 7:1–28.

*Bestudeer hierdie week se les as voorbereiding vir Sabbat, 5 Februarie.