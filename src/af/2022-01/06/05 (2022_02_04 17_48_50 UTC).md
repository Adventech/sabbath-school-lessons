---
title:  ’n Priester vir ewig
date:  02/02/2022
---

`Lees Hebreërs 7:16. Op grond waarvan het Jesus ’n priester geword?`

Jesus het die priesterskap ontvang op grond van ’n  onverganklike lewe, en omdat Hy ’n ewige bediening behou. Die verstommende implikasies hiervan is dat Jesus se bediening nooit in der ewigheid oortref of uitgedien sal word nie.  Jesus red volkome, vir ewig, “eens en vir altyd” (Heb. 7:25, NLV). Die verlossing wat Jesus voorsien is volkome en finaal.  Dit dring deur tot die innig-diepste aspekte van die menslike natuur (Heb. 4:12, Heb. 9:14, Heb. 10:1–4). Jesus se bemiddeling as ons Voorspraak voor God behels volle begunstiging wat onder die nuwe verbond gebied word.

Dit beteken ook veel meer as die vergifnis van sondes.  Dit impliseer dat die wet in ons harte geskrywe word, dat  ons nuwe skepsels word in Hom, en  dat die evangelie versprei word oor die wêreld (Heb. 8:10–12). As Een met God en met die mensdom, verteenwoordig Hy ons voor die Vader.  Jesus, wat Sy lewe vir ons geoffer, gegee het, word met God se ewige guns omstraal.

`Lees Hebreërs 7:22, (OAB) en antwoord die volgende: Watter rol het Jesus in verhouding tot die nuwe of beter verbond?`

Jesus is die borg van die nuwe verbond omdat God ’n eed afgelê het dat Jesus “vir ewig” ’n priester sal wees (Heb. 7:21). Dit is baie maklik om die belangrikheid van hierdie eed mis te verstaan. Paulus het reeds verwys na die eedverklarings (verbonde) van God met die woestyn-geslag en aan Abraham (Heb. 3:7–11, Heb. 6:13–15). Die verskil tussen daardie verbonde en die eedswering van God aan Sy Seun, is dat daardie verbonde aangegaan was met sterflinge. Verbonde bly geldig solank die begunstigdes lewend is. God se verbond met die woestyngeslag en Abraham was bindend terwyl hulle bestaan het as ’n woestyngenerasie en afstammelinge van Abraham (lees Gal. 3:29).

In die geval van die Seun egter, wie se lewe “onvernietigbaar”  is, bly God se verbond met Hom geldig vir ewig.  ’n Persoon wat borg staan was onderhewig aan dieselfde strafbepaling as die ander persoon vir wie hy borg gestaan het, die doodstraf ingesluit. Nogtans het die Vader sy Seun, Jesus, aanvaar as Borg vir ons deurdat Hy Sy belofte gestand sal doen.  Dit is hoe seker ons kan wees van ons verlossing wat ons in Jesus het.