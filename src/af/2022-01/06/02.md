---
title:  ’n Priester ten behoewe van mense
date:  30/01/2022
---

`Lees Hebreërs 5:1–10. Wat is die rol van die priesterdom, en meer spesifiek, van die Hoëpriester?  Hoe vervul Jesus daardie rol?`

Die basiese doel van ’n priester is om by God vir die mens voorspraak te doen, om as middelaar op te tree tussen die sondige volk  en God.  Die priesters was deur God aangewys met die doel om te bedien ten behoewe van die mensdom en met dit wat in betrekking tot God staan; daarom moes hulle medelye en ’n begrip vir die menslike swakhede hê (Heb. 5:1, 2).

Paulus toon in Hebreërs 5:5–10, dat Jesus daardie doel volmaak vervul: God het aan Hom die waardigheid van Hoëpriester gegee (Heb. 5:5, 6);  en, ook het Jesus ons verstaan omdat Hy ook gely het (Heb. 5:7, 8).

Daar is egter betekenisvolle verskille. Jesus was nie “uit die mense geneem” nie (Heb. 5:1, OAB). Jesus het, onder andere, die menslike natuur aangeneem, om vir ons onthalwe te dien as ’n priester.  Jesus het nie offerandes geoffer vir Sy eie sondes nie;  slegs vir ons sondes (Heb. 5:3), want Hy was sonder sonde (Heb. 4:15, Heb. 7:26–28).

Hebreërs verklaar dat Jesus gebid het tot Hom “wat Hom uit die dood kon red, en ook verhoor is…” (Heb. 5:7, OAB). Hebreërs het verwys na die tweede dood, waarvan Jesus deur God teruggebring is toe Hy Hom uit die dood laat opstaan het (Heb. 13:20). Hebreërs bevestig ook dat Jesus “gehoorsaamheid geleer het uit wat Hy gely het” (Heb. 5:8, OAB). Gehoorsaamheid was iets nuut vir Jesus – nie omrede  Hy ongehoorsaam was nie, maar omdat Hy God was.  As heerser van die heelal was alles aan Hom onderdanig of gehoorsaam;  nie andersom nie.

Jesus se lyding en dood aan die kruis was ’n betekenisvolle deel van Sy priesterlike bediening. Lyding het Jesus nie vervolmaak in die sin dat Hy sedelik of eties moes verbeter nie. Lyding het Hom nie meer genadig laat wees nie; inteendeel, Jesus het na hierdie aarde gekom omdat Hy altyd getrou en barmhartig was, en juis daarom dat Hy hom oor ons ontferm het om ons in ons versoekings te help (Heb. 2:17,18). Die gedagte wat Hebreërs hier uitwys, is:  deurdat Hy self onder versoeking gely het, kan Hy dié help wat versoek word. Met ander woorde,  deur die werklikheid van Jesus se broederlike liefde, die geloofwaardigheid van Sy vleeslike natuur, en die diepte van Sy onderworpenheid aan die wil van die Vader, is Hy waarlik bewys en geopenbaar. Hy was “vervolmaak” in die sin dat Sy lyding Hom bekwaam gemaak het om ons Hoëpriester te wees.  Dit was Sy lewe van volmaakte gehoorsaamheid, en toe Sy dood aan die kruis, wat die sondeoffer gevorm het wat Jesus as ons priester, in Sy Vader se teenwoordigheid voorhou.

`1 Petrus 2:9 bevestig dat ons “’n koninklike priesterdom ” is. Wat vertel Jesus se lewe ons ten opsigte van ons verhouding met ander mense – veral in die lig van hierdie toegewyde rol van ’n koninklike priesterdom?`