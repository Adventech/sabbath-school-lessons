---
title:  Volgens die orde van Melgisédek
date:  31/01/2022
---

`Lees Genesis 14:18–20 en Hebreërs 7:1–3. Wie was Melgisédek, en hoe stel hy Jesus voor?`

Melgisédek was beide koning en priester. Hy was ook hoër as Abraham, siende dat Abraham hom ’n tiende gegee het.  Insgelyks, is Jesus koning en  priester (Heb. 1:3); anders as Melgisédek egter, is Jesus sondeloos, “ewig volmaak” (Heb. 7:26–28).

Hebreërs 7:15 verduidelik dat Jesus ’n priester was wat “ooreenkom met Melgisedek…” (NLV). Dit is waarop die voorgemelde uitdrukking dui in Hebreërs:  “volgens die priesterorde van Melgisedek” (Heb. 5:6, NLV). Jesus was nie ’n opvolger van  Melgisédek nie, maar Sy priesterskap was soortgelyk aan syne.

Paulus meld byvoorbeeld, dat Melgisédek sonder vader, moeder, geslagsregister, geboorte en dood was.  Sommige dink dat Melgisédek ’n verpersoonliking van Jesus was in die leeftyd van Abraham.  Maar hierdie oorweging pas nie die beredenering van Hebreërs nie. Melgisédek was “gelykgestel” aan Jesus (vgl die OAB), wat impliseer dat  Hy anders was as Jesus (Heb. 7:3).

Melgisédek word deur sommige voorgestel as ’n hemelse wese, maar dit sou die bewering van Hebreërs tot niet maak. As Melgisédek sonder vader, moeder, begin of einde sou wees, sou hy kon dui op Godself.  Dit stel ons voor ’n probleem.  Melgisédek se hemelse, volle hemelse priesterskap sou die bediening van Jesus vooruitgaan. Indien dit die geval was, “waarom was dit nog nodig dat ’n ander priester moes opstaan” soos Hebreërs dit uitdruk (Heb. 7:11, OAB)?

Daarom gebruik Hebreërs die stilswye van die Skrif ten opsigte van Melgisédek se geboorte, dood, en geslagsregister, om ’n tipologie, ’n simbool, vir Jesus se priesterlike bediening daar te stel (Gen. 14:18–20) en omrede die feit dat Jesus self ewig is.  Kortom, Melgisédek was ’n Kanaänitiese koning-priester wat as ’n tipe van Christus gedien het.

“Dit was Christus wat deur Melgisédek gespreek het, die priester van die Allerhoogste God.  Melgisédek was nie Christus nie, maar hy was die stem van God in die wêreld, die ewebeeld van die Vader. En deur die geslagte van die vergange eeue heen, het Christus gespreek; Christus het Sy kinders gelei, en Hy was die Lig van die wêreld.”—Ellen G. White, Selected Messages, deel 1, bl. 409.

`Wat leer die openbaring van Megisédek ons oor hoe God se werk volvoer word tussen diegene wat nog nooit sendelinge ontmoet het wat die evangelie aan hulle verkondig nie?`