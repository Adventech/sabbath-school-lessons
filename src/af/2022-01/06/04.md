---
title:  ’n Volmaakte Priester
date:  01/02/2022
---

“Dit was in samehang met die Levitiese priesterskap dat die volk die Wet van Moses ontvang het. As hierdie priesterskap volmaaktheid kon bewerk, waarom was dit dan nog nodig dat ’n ander priester volgens die priesterorde van Megisédek aangestel moes word en van wie daar nie gesê word dat hy ’n priester volgens die orde van Aäron sou wees nie?” (Heb. 7:11, NLV).

Priesters is bemiddelaars tussen God en die mense. Hebreërs noem egter, dat Levitiese priesters nie volmaakte toegang tot God kon bewerkstellig nie, omdat hulle nie ‘volmaaktheid kon bewerk nie’ (Heb. 7:11, 18, 19). Alles inagnemende, hulle self was nie volmaak nie; dus, hoe sou hulle enigsins volmaaktheid op ander oordra?

Ook kon die dierofferandes  nie die gewete van die sondaar reinig nie. Die doel van die offerandes was om vooruit te wys na die bediening van Jesus en Sy offer, wat alleen ware reiniging van sondes, ewige verlossing, tot stand bring (Heb. 9:14; Heb. 10:1–3, 10–14). Die funksie van die Levitiese priesters en hulle offers was tydelik en tekenend. Deur hulle bediening, wou God die mense lei om hulle geloof te vestig in die toekomstige bediening van Jesus, “‘die Lam van God wat die sondes van die wêreld wegneem!’” (Joh. 1:29, NLV).

`Lees Hebreërs 7:11–16. Waarom was dit nodig vir ’n verandering van die wet?)`

Hebreërs 7:12 verduidelik dat die verandering van die priesterskap noodwendig ook verandering van die wet meebring. Waarom? Want daar was ’n baie streng wet wat verhoed het dat enige persoon wat nie van die bloedlyn van Levi deur Aäron was nie, nie as priester kon dien nie (Num. 3:10; Num. 16:39, 40). Hebreërs 7:13, 14 verklaar verder dat Jesus uit die bloedlyn van Juda was, en so sou hierdie wet Hom verhoed het om Sy priesterlike bediening uit te voer. Daarom verduidelik Paulus dat die aanwysing van Jesus as priester, beteken dat God die wet van die priesterskap verander het.

Jesus se koms behels ook ’n verandering in die wetvoorskrifte van offerandes. Die sondaars moes verskillende soorte offerandes bring om versoening en vergifnis te verkry (Levitikus 1–7), maar noudat Jesus gekom het as die volmaakte offer, is die wet van  diereoffers ook mee weggedoen (Heb. 10:17, 18) as gevolg van die nuwe verbond en die voller openbaring van die verlossingsplan.

`Dink aan die groot aantal dierofferandes wat deur die eeue heen geoffer is en na Jesus vooruitgewys het – en tog kon nie een, of almal, van daardie offers waarlik vir ons sondes betaal nie.  Waarom kon slegs die dood van Jesus vir ons sondes betaal?`