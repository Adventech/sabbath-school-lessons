---
title:  Die tweede en derde seëls
date:   28/01/2019
---

`Lees Openbaring 6:3, 4. Gebaseer op die beskrywing van die rooi perd met sy ruiteren met verwysing na die evangelieboodskap, waaroor word daar hier gepraat?` 

Rooi is die kleur van bloed. Die ruiter het ‘n groot swaard en word toegelaat om die vrede op aarde weg te neem, en dit sodoende vir die mense moontlik maak om mekaar dood te maak. Die tweede seël beskryf die gevolge van die verwerping van die evangelie. Terwyl Christus geestelik oorlog voer deur die verkondiging van die evangelie, bied die bose magte sterk weerstand. Die onvermydelike gevolg is vervolging. Die ruiter is nie die een wat doodmaak nie, maar hy neem die vrede van die aarde af weg, en die onvermydelike resultaat is dat daar vervolging plaasvind. (Lees Matthéüs 10:34.) 

`Lees Openbaring 6:5, 6 saam met Levítikus 26:26 en Eségiël 4:16. Met verwysing na die beskrywing van die swart perd en sy ruiter, na watter werklike gebeurtenis wat met die verkondiging van die evangelie geassosieer word, word daar verwys?` 

Die ruiter op die swart perd het ‘n weegskaal wat kos weeg in sy hand. ‘n Aankondiging word gemaak: “ ’n Rantsoen koring vir ‘n penning en drie rantsoene gars vir ‘n penning’” (Openbaring 6:6). In daardie deel van die wêreld was graan, olie en wyn basiese lewensbenodigdhede (Deuteronómium 11:14). Deur brood te eet wat versigtig geweeg moes word, het dit ‘n groot tekort of hongersnood aangedui (Levítikus 26:26, Eségiël 4:16). Gedurende Johannes se tyd was ‘n penning ‘n daaglikse loon (Matthéüs 20:2). In normale omstandighede kon ‘n daaglikse loon al die benodigdhede vir ‘n gesin per dag voorsien het. Maar, gedurende ‘n hongersnood sou die normale prys geweldig hoër gewees het. In die toneel van die derde seël sou ‘n hele dag se werk net genoeg voedsel vir een persoon kon koop. Om ‘n klein gesin te kon voed, sou ‘n dag se loon drie rantsoene gars wat ‘n goedkoper growwe voedselsoort wat vir armes bedoel was, kon koop. Die toneel van die derde seël dui op die verdere gevolge van die verwerping van die evangelie. Indien die wit perd die verkondiging van die evangelie verteenwoordig, dui die swart perd die afwesigheid van die evangelie aan. Graan in die Bybel simboliseer die Woord van God (Lukas 8:11). Die verwerping van die evangelie lei onvermydelik tot ‘n droogte van die Woord van God soortgelyk aan wat Amos voorspel het (Amos 8:11–13).