---
title:  Die sewe seëls
date:   26/01/2019
---

### Leesverwysings vir hierdie week se studie: 
Openbaring 6:1–14, Levítikus 26:21–26, Eségiël 4:16, Deuteronómium 32:43, II Thessalonicense 1:7–10. 

> <p>Geheueteks</p> 
> “ ‘Toe sing hulle ‘n nuwe lied en sê: U is waardig om die boek te neem en sy seëls oop te maak, want U is geslag en het ons vir God met u bloed gekoop uit elke stam en taal en volk en nasie, en het ons konings en priesters vir onse God gemaak, en ons sal as konings op die aarde heers.’ ” (Openbaring 5:9, 10).

Openbaring 6 beskryf die toneel in hoofstukke 4-5 verder waar Christus die verseëlde boek neem en alles herwin het wat Adam verloor het. Hy is nou reg om die seëls van die boek oop te maak en die plan van verlossing tot volle verwerkliking te bring. Met pinkster het Christus sy koninkryk uitgebrei deur met die verspreiding van die evangelieboodskap te begin. Dus verwys die oopmaak van die seëls na die verkondiging van die evangelie tydens pinkster, en ook na die gevolge van die verwerping van die boodskap. Die oopmaak van die sewende en laaste seël neem ons tot by die voleinding van hierdie wêreld se geskiedenis. 

Openbaring 3:21 voorsien die sleutel tot die betekenis van die sewe seëls: “ ‘Aan hom wat oorwin, sal Ek gee om saam met My te sit op my troon, soos Ek ook oorwin het en saam met my Vader op sy troon gaan sit het’ ”. Hoofstukke 4 en 5 beskryf Christus se oorwinning en hoe Hy sy Vader se troon bestyg, en hoofstuk 7 verwys na die oorwinnaars voor Christus se troon. Dus gaan hoofstuk 6 oor die proses van oorwinning wat God se kinders deurgaan sodat hulle saam met Jesus op sy troon kan sit. 

_*Bestudeer hierdie week se les as voorbereiding vir Sabbat, 2 Februarie._