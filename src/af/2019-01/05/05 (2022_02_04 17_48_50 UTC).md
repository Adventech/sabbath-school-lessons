---
title:  Die oopmaak van die vyfde seël
date:   30/01/2019
---

`Lees Openbaring 6:9, 10. Wat gebeur hier?` 

Die woord siel in die Bybel dui die mens in sy geheel aan (Génesis 2:7). Die dood van God se getroue volgelinge wat vervolg was, word hier uitgebeeld in terme van die offerandebloed wat aan die onderkant van die brandofferaltaar uitgegiet was (Eksodus 29:12, Levítikus 4:7). God se volk het onregverdiglik gely en is vir hulle getrouheid aan die evangelie gedood. In hierdie toneel roep hulle met ‘n groot stem uit en vra God om in te tree en hulle bloed te wreek. Hierdie verse spreek die onreg wat hier op aarde gepleeg was, aan; dit verwys glad nie na die toestand van die dode nie. 

`Lees Openbaring 6:11 saam met Deuteronómium 32:43 en Psalm 79:10. Wat was die hemel se reaksie op die gebede van God se martelare?` 

Die heiliges wat gemartel was, het wit klere wat Christus se regverdigheid voorstel, ontvang, en wat daartoe gelei het dat hulle regverdig verklaar was – sy gawe aan hulle wat sy aanbod van genade aanvaar (Openbaring 3:5, 19:8). Aan hulle was toe gesê dat hulle moes rus totdat hulle medediensknegte ‘n soortgelyke ondervinding sou moes deurgaan. Dit is belangrik om op te let dat die Griekse teks van Openbaring 6:11 nie die woord voltallig bevat nie. Openbaring praat nie van ‘n sekere getal martelare wat voltallig moet word voor Christus se wederkoms nie, maar van die volmaaktheid van hulle karakter. God se volk word volmaak deur beklee te word met Christus se geregtigheid, nie volgens hulle eie meriete nie (Openbaring 7:9, 10). Die heiliges wat gemartel was, sal nie opgewek word sodat hulle saak reggestel kan word voor die Tweede Koms van Christus en die begin van die duisend jaar nie (Openbaring 20:4). Alhoewel die toneel van die vyfde seël histories op die Middeleeue toegepas kan word toe miljoene vir hulle getrouheid gemartel was, kan daar ook gedink word aan die ondervindinge van God se lydende volk regdeur die geskiedenis vanaf Abel se tyd (Génesis 4:10) tot die tyd van God se finale wraakneming oor “ ‘die bloed van sy diensknegte’ ” (Openbaring 19:2). 

`“Hoe lank, o heilige en waaragtige Heerser?” was die uitroep van God se lydende volk regdeur die geskiedenis. Wie het nog nooit met onreg in sy eie lewe geworstel nie? Watter troos vind jy in die toneel van die vyfde seël, wetende dat reg eendag inderdaad sal geskied?`