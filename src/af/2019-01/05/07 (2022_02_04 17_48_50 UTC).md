---
title:  Vir verdere studie
date:   01/02/2019
---

Lees Ellen G. White, “The World’s Need,” bl. 457–460, in Testimonies to Ministers and Gospel Workers. (Vrye vertaling). Die visioen van die oopmaak van die sewe seëls openbaar in simboliese taal God se omgee vir sy volk op aarde. Kenneth A. Strand skryf so daaroor:“Die Skrif verseker ons dat God nog altyd vir sy volk omgegee het: dat Hy selfs in die geskiedenis altyd teenwoordig was om hulle te kon ondersteun, en dat Hy tydens die eskatologiese ontknoping hulle ten volle tot hulle reg sal laat kom, en aan hulle ‘n onbegryplike vrygewige prys van ewigheidsbestaan sal gee. Die boek van Openbaringneem hierdie tema en brei pragtig daarop uit, en dus is Openbaring geensins een of ander valse apokalipsis wat nie met Bybelse literatuur oor die algemeen ooreenstem nie; dit bevat die hoofinhoud en kern van die Bybelse boodskap. Soos wat Openbaring nadruklik aandui, die ‘lewende’ — die Een wat die dood en die doderyk oorwin het (1:18) — sal nooit sy getroue volgelinge verlaat nie, en selfs wanneer hulle gemartel word, oorwin hulle (12:11), en sal hulle die ‘kroon van die lewe’ ontvang (sien 2:10; 21:1–4; en 22:4).” —Kenneth A. Strand, “The Seven Heads: Do They Represent Roman Emperors?” in Symposium on Revelation — Book 2, Daniel and Revelation Committee Series (Silver Spring, Md.: Biblical Research Institute, 1992), vol. 7, bl. 206, (vrye vertaling). 

**Vrae vir bespreking** 

`1. Watter waardevolle lesse het jy uit die toneel van die oopmaak van die sewe seëls geleer? Hoekom, indien niks anders nie, behoort dit aan jou te toon dat, maak nie saak hoe sleg dit op aarde gaan nie, God nog heers en uiteindelik al die beloftes wat ons in Christus het, sal vervul?` 

`2. Dink na oor die volgende verklaring: “Die kerk is die werktuig wat God vir die verlossing van die mensdom aangewys het. Dit is op diens ingestel en sy sending is om die evangelie aan die wêreld oor te dra.” — Ellen G. White, Die Handelinge van die Apostels, bl. 9. Dink aan jou plaaslike kerk. Hoe kan jou gemeente meer getrou wees om meer mense met die evangelieboodskap te bereik?` 

`3. Bring jou antwoord op Donderdag se laaste vraag na die klas. Wie kan die dag van sy koms deurstaan, en hoekom? Bespreek die implikasies van jou antwoord in terme van hoe ons behoort te lewe om ons vir die dag van sy koms voor te berei.`