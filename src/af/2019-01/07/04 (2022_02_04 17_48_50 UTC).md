---
title:  Die engel met die geopende boekie
date:   12/02/2019
---

Die sesde basuin bring ons by die eindtyd. Waarvoor word God se volk gedurende hierdie tydperk geroep? Voordat die sewende basuin blaas, word ‘n tussenspel ingelas om die taak en ondervinding van God se volk gedurende die eindtyd te verduidelik. 

`Lees Openbaring 10:1–4. Wat gebeur hier?`  

Hierdie engel wat die voorkoms van Christus het, hou ‘n geopende boekie. Hy staan met sy voet op die see en die land en dit dui sy universele heerskappy aan, en dit wat Hy gaan aankondig vir die hele wêreld belangrik is. Hy roep met ‘n stem soos die gebrul van ‘n leeu. ‘n Leeu se gebrul simboliseer God se stem (sien Hoséa 11:10). Johannes word nie toegelaat om wat die donderslae sê, neer te skryf nie. Daar is toekomsdinge wat God nie aan Johannes geopenbaar het nie. 

`Lees Openbaring 10:5–7. Vergelyk hierdie skrifgedeelte met Daniël 12:6, 7. Watter woorde het hulle in gemeen?` 

Wanneer die engel verklaar “dat daar geen tyd meer sal wees nie” (Openbaring 10:6), toon die Griekse woord chronos dat hy na ‘n tydperk verwys. Dit verwys terug na Daniël 12:6, 7, waar ‘n engel verklaar dat die vervolging van die heiliges ‘n tyd, tye en ‘n halwe tyd, of 1,260 years (538–1798 n.C.) sal duur. ‘n Kort tyd na hierdie profetiese periode, sal die einde aanbreek. 

Die verklaring dat daar geen tyd meer sal wees nie verwys na die tydprofesieë van Daniël, en spesifiek na die 2,300 profetiese dae van Daniël 8:14 (457 v.C.–1844 n.C.). Na hierdie periode sal daar nie meer profetiese tydperiodes wees nie. Ellen White verklaar: “Hierdie tyd wat die engel plegtig na verwys, is . . . profetiese tyd wat die koms van ons Heer vooraf sal gaan. Met ander woorde, die mense sal nie nog ‘n boodskap oor ‘n definitiewe tydperiode ontvang nie. Na hierdie tydperiode wat vanaf 1842 tot 1844 gestrek het, word daar nie ‘n definitiewe profetiese tydperiode nagespoor nie. Die langste berekening strek tot die herfs van 1844.” — Ellen G. White Comments, The SDA Bible Commentary, vol. 7, bl. 971, (vrye vertaling). 

`Wat vertel dit aan ons oor hoekom ons alle datumvoorspellings oor die toekoms moet vermy?`