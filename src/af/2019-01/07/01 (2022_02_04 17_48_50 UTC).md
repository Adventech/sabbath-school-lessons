---
title:  Die sewe basuine
date:   09/02/2019
---

### Leesverwysings vir hierdie week se studie  
Openbaring 8:1–13; Núumeri 10:8–10; Eségiël 10:2; Openbaring 10:1–11; Daniël 12:6, 7; Openbaring 11:1–13;  Levítikus 16. 

> <p>Geheueteks</p> 
> “Maar in die dae van die stem van die sewende engel, wanneer hy met die basuin sal blaas, dan is die verborgenheid van God volbring, soos Hy die blye tyding verkondig het aan sy diensknegte, die profete.” (Openbaring 10:7).

Met die oopmaak van die vyfde seël het ons die toneel gesien van hoe God se verdrukte volk se uitroepe die getroue martelare deur al die eeue heen se uitroepe weerspieël. Hierdie mense word as siele onder die altaar beskryf wat tot God uitroep dat geregtigheid en reg moet geskied: “ ‘Hoe lank, o heilige en waaragtige Heerser?’ ” (Openbaring 6:10). Die stem vanuit die hemel het hulle aangemoedig om te wag, want die dag sou kom wanneer God hulle vervolgers sou oordeel. Openbaring 6:15–17 beskryf Jesus se terugkeer na hierdie aarde en hoe Hy kom om diegene wat sy getroue volgelinge verdruk het, te kom oordeel. 

Die toneel van die vyfde seël verteenwoordig die ondervindinge van God se lydende volk regdeur die geskiedenis, vanaf Abel tot en met die einde wanneer God finaal sal oordeel en “ ‘die bloed van sy diensknegte’ ” sal wreek (Openbaring 19:2). God se martelare moet vasstaan en glo dat God die gebede van sy volk verhoor. Die visioen van die sewe basuine toon dat, regdeur die geskiedenis, God reeds vir sy verdrukte volk ingetree het en hulle verdrukkers gestraf het. Die doel van die sewe basuine is om God se volk te verseker dat die hemel nie neutraal teenoor hulle lyding optree nie. 

_*Bestudeer hierdie week se les as voorbereiding vir Sabbat, 16 Februarie._