---
title:  Die eet van die boekie
date:   13/02/2019
---

Lees Openbaring 10:8–11. In die Bybel word die woord eet gebruik om God se boodskap wat aan die mensdom verkondig moet word, te aanvaar en jou eie te maak (sien Eségiël 2:8–3:11, Jeremia 15:16). Wanneer die boodskap ontvang word, is dit goeie nuus; maar wanneer dit verkondig word, word dit ‘n bitterondervinding omdat dit deur baie teengestaan en verwerp word. Johannes se bittersoetondervinding toe hy die boekie geëet het, het met die verklaring van Daniël se eindtydprofesiëe te doen. Johannes verteenwoordig hier die kerk wat opdrag ontvang om die evangelieboodskap na afloop van Daniël se 1,260 dae tydprofesie, te verkondig. 

Die konteks dui aan dat Johannes se visioenondervinding na ‘n ander bittersoetondervinding aan die einde van die profetiese 2,300-jaar verwys. Toe die Milleriete gedink het dat Christus in 1844 sou terugkeer, was hulle boodskap wat op die Daniëlprofesiëe gebaseer was, ‘n soetondervinding vir hulle gewees. Maar, toe dit nie gebeur het nie, het die boodskap wat hulle verkondig het, ‘n bitterondervinding vir hulle geword. Johannes se opdrag: “Jy moet weer profeteer oor baie volke en nasies en tale en konings”, verwys na Sabbathoudende Adventiste wat aangestel was om die boodskap van die Tweede Koms saam met Daniël se profesiëe te verkondig. 

`Lees Openbaring 11:1, 2.  Wat word Johannes beveel om te doen?` 

Hierdie skrifgedeelte volg op die toneel van Openbaring 10. Johannes was beveel om die tempel en die altaar en die aanbidders te meet. Die konsep van meet in die Bybel is ‘n figuurlike verwysing na oordeel (sien Matthéüs 7:2). Die tempel wat gemeet moes word, is in die hemel waar Jesus namens ons intree. Die tempel, die altaar en die aanbidders verwys na die Dag van Versoening (sien Levítikus 16:16–19). Die Dag van Versoening was ‘n dag waarop daar “gemeet” was, omdat God uitspraak oor die sondes van sy volk gelewer het. Openbaring 11:1 verwys dus na die oordeel wat plaasvind voor die Tweede Koms. Hierdie oordeel het uitsluitlik met God se volk te doen – die aanbidders in die tempel. Openbaring 11:1 toon dat die hemelse heiligdomboodskap die kern van die verkondiging van die finale evangelieboodskap is. Dit behels die regstelling van God se karakter, en sluit die volle omvang van die evangelieboodskap in met betrekking tot die versoeningswerk van Christus en sy geregtigheid, die enigste middel tot verlossing van die mensdom. 

`Deurin gedagte te hou hoe bloed die middelpunt van die Dag van Versoeningsritueel was (sien Levítikus 16), hoe kan ons altyd die oordeel as goeie nuus beskou? Hoekom is hierdie waarheid so belangrik?`