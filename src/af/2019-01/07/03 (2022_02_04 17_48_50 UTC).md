---
title:  Die betekenis van die basuine
date:   11/02/2019
---

Om God se ingryping namens sy volk aan te dui, word die basuine in Openbaring volgens die Ou Testamentiese gebruik daarvan, uitgebeeld. Trompette het ‘n belangrike funksie in die daaglikse lewe van antieke Israel vervul (sien Númeri 10:8–10 en II Kronieke 13:14, 15). Hulle klank het die mense daaraan herinner om in die tempel te aanbid; trompettewas ook tydens veldslae gebruik, gedurende oestyd en ook tydens feestye. Die geblaas van trompette het ook hand aan hand met gebed gegaan. Gedurende die tyd van aanbidding in die tempel of gedurende feestye het die trompette God “herinner” aan sy verbond met sy volk. Dit het ook die volk herinner om reg te wees vir “die dag van die Here” (Joël 2:1). Gedurende ‘n oorlogsgeveg het die klank van ‘n trompet saam met die volk se gebede God gevra om sy volk te help om die geveg te wen. Hierdie konsep vorm die agtergrond vir die basuine in Openbaring. 

`Lees Openbaring 8:13; 9:4, 20, 21. Vir wie is die oordele van die sewe basuine bedoel?` 

Die gebeurtenisse wat deur die basuine in Openbaring aangekondig word, dui God se ingryping in die geskiedenis aan as antwoord op die gebede van sy volk. Terwyl die seëls wat oopgemaak word hoofsaaklik met hulle wie bely dat hulle God se volk is, te doen het, kondig die basuine oordele oor die bewoners van die aarde aan (Openbaring 8:13). Terselfdertyd waarsku hulle ook die mense om tot bekering te kom voordat dit te laat is. Die sewe basuine verteenwoordig die verloop van die geskiedenis vanaf Johannes se tyd, tot en met die einde van die aarde se geskiedenis (Openbaring 11:15–18). Dit word geblaas terwyl intrede in die hemel plaasvind (Openbaring 8:3–6), en die evangelieboodskap op die aarde gepreek word (Openbaring 10:8–11:14). Die oordele wat die basuine aankondig, was en is net gedeeltelik; dit het net een derde van die skepping getref. Die sewende basuin kondig aan dat die tyd aangebreek het vir God om sy regmatige heerskappy te begin. Die sewe basuine dek ongeveer dieselfde periodes as die van die sewe kerke:

(a) Die eerste twee basuine kondig die oordele aan oor die nasies wat Christus gekruisig het en die vroeë kerk vervolg het, oor Jerusalem se mense wat gerebelleer het, en oor die Romeinse Ryk. 
(b) Die derde en vierde basuine beeld die hemel se reaksie op die afvalligheid van die middeleeuse en na-Hervormingstydperke uit.
(c) Die vyfde en sesde basuine beskryf die toestand van die sekulêre wêreld gedurende die nasleep van die Eeu van Verligting, wat gekenmerk word deur uitgebreide demoniese aktiwiteite wat die wêreld by die stryd van Armagéddon betrek. 

`Daar is geen twyfel nie, die aarde se geskiedenis is met bloed en met pyn en hartseer gevul. Hoe behoort hierdie droewige realiteit ons te help om te besef net hoe wonderlik Jesus se beloftes aan ons werklik is?` 