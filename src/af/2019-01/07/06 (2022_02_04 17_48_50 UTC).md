---
title:  Die twee getuies
date:   14/02/2019
---

`Lees Openbaring 11:3–6. Op watter manier weerspieël die twee getuies Serubbábel en Josua in hulle koninklike en priesterlike rolle?  Sien Sagaría 4:2, 3, 11–14.` 

Die gedagte van die twee getuies kom van die Joodse regstelsel wat twee getuies vereis het om iets as waar te bevestig (Johannes 8:17) het. Die twee getuies verteenwoordig die Bybel; maar hulle mag ook God se volk verteenwoordig wat van die Bybel getuig. Die twee verteenwoordigers kan nie van mekaar geskei word nie, want God se volk word geroep om die Bybel aan die wêreld te verkondig. Die getuies word as profete wat met sakke bekleed is, voorgestel, en profeteer gedurende die profetiese periode van 1,260 jaar (538–1798 n.C.). Dit verwys terug na Openbaring 10:11, waar Johannes meegedeel word dat hy weer moet profeteer. Dit toon dat hierdie opdrag om te profeteer ook van toepassing op die kerk is, wat moet aanhou om God se waarheid aan die wêreld te verkondig. Sakke stel ‘n roukleed voor (Génesis 37:34); dit dui op die moeilike tyd waardeur God se volk moet gaan terwyl hulle “weer profeteer”. 

`Lees Openbaring 11:7–13. Beskryf in jou eie woorde wat met die twee getuies aan die einde van die profetiese 1,260 dae gebeur het.` 

Die dier wat die twee getuies doodmaak, verrys uit dieselfde afgrond waaruit die Satan kom. Hierdie doodmaak van die twee getuies is op die historiese ateïstiese aanval op die Bybel en die afskaffing van godsdiens tydens die Franse Rewolusie, van toepassing. Hierdie antigodsdienstige stelsel het uit die morele verval van Sodom, die ateïstiese verwaandheid van Egipte en die opstandigheid van Jerusalem bestaan. Wat met Jesus in Jerusalem gebeur het, gebeur nou met die Bybel in hierdie antigodsdienstige stelsel. Die opstanding van die twee getuies verwys na die groot hervorming of belangstelling in die Bybel gedurende die nasleep van die Franse Rewolusie wat tot die totstandkoming van Bybelverenigings en verskeie sendelingbewegings gelei het, met die doel om die Bybel te versprei. 

Net voor die einde sal die wêreld ‘n prediking van die Bybel beleef soos nog nooit tevore in die geskiedenis ondervind was nie. Hierdie finale verkondiging van die Woord sal ‘n bittersoet uitwerking hê omdat dit die teenkanting van kragtige demoniese aktiwiteite sal verwek wat wonderwerke sal bewerk om die wêreld in die finale stryd teen God se gelowige getuies te verlei (sien Openbaring 16:13–16).