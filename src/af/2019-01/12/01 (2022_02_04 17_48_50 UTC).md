---
title:  Babilon se oordeel
date:   16/03/2019
---

### Leesverwysings vir hierdie week se studie
Openbaring 17:1–18; Jeremia 51:13; Openbaring 13:1–10; Eksodus 28:2:20–23; 13:5–8. 

> <p>Geheueteks</p> 
> “En ek het ‘n ander stem uit die hemel hoor sê: Gaan uit haar uit, my volk, sodat julle nie gemeenskap met haar sondes mag hê en van haar plae ontvang nie. Want haar sondes reik tot aan die hemel, en God het haar ongeregtighede onthou’ ” (Openbaring 18:4, 5).

Ons het gesien dat die sesde plaag die simboliese opdroog van die Eufraatrivier veroorsaak, deurdat die ontnugterde mense in die wêreld hulle verkose ondersteuning aan eindtyd-Babilon onttrek. Haar val sal egter met uitgebreide duiwelse aktiwiteite saamgaan wat die werk van God deur wonderwerkende tekens sal namaak. Die mees duidelike teken sal vuur wat uit die hemel neerdaal, wees wat heelwaarskynlik valslik as ‘n godsdienstige ontwaking vertolk sal word (Openbaring 13:13). Die duiwelse aktiwiteit sal sukses behaal deur die hele wêreld te verenig en te laat voorberei vir die oorlog van Armagéddon teen God se getroue oorblyfsel. Aan die begin van die finale oorlog vind daar ‘n groot aardbewing plaas wat deel vorm van die sewende plaag. As gevolg van die aardbewing verbrokkel die eenheid van Babilon en word dit in drie dele verdeel (Openbaring 16:18, 19). Eindtyd-Babilon word as ‘n stad uitgebeeld, en weerspieël die korttermynbondgenootskap tussen die sataniese drie-eenheid (die draak, die seedier en die dier uit die aarde) en die godsdienstige magte van die wêreld, wat teen God se volk oorlog maak. Hierdie eenheid word vernietig en veroorsaak die val van eindtyd-Babilon. Ons moet in gedagte hou dat Openbaring 16:19 kondig net die val van eindtyd-Babilon aan. Hoofstukke 17–18 vertel ons hoe hierdie val eintlik gaan gebeur. Voordat die vernietiging van Babilon en die redes vir haar val beskryf word (Openbaring 17:12–18:24), beskryf Openbaring 17 die sisteem van hierdie eindtyd- afvallige godsdiensstelsel, hierdie keer as ‘n prostituut wat op die dier ry en saam met haar dogters die wêreld teen God verlei (Openbaring 17:1–11). 

_*Bestudeer hierdie week se les as voorbereiding vir Sabbat, 23 Maart._