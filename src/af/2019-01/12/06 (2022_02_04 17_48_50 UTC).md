---
title:  Die val van Babilon
date:   21/03/2019
---

`Lees Openbaring 17:12–15 saam met Openbaring 16:12–16. Wat leer die teksvers oordie “tien konings” jou?` 

Die identiteit van die tien konings was al op verskillende maniere vertolk. En Openbaring sê nie wie hulle is nie. Al wat ons van die teksvers kan aflei, is dat hulle ‘n kortstondige politieke bondgenootskap is wat net voor die einde op die toneel verskyn, en die prostituut ondersteun. Die aantal konings dui al die wêreldmagte aan wat aan die dier onderdanig sal wees. 

Openbaring 17:13, 14 herhaal die oorlog van Armagéddon in ‘n neutedop -aanvanklik in Openbaring 12:12–17 genoem. Oorgehaal deur die sataniese drie-eenheid, sal die wêreldwye politieke bondgenootskap teen die Lam oorlog maak. Dit dui daarop dat die finale oorlog nie ‘n militêre oorlog in die Midde-Ooste sal wees nie, maar ‘n oorlog tussen Satan en sy bondgenote, en Christus en sy getroue volgelinge. 

`Lees Openbaring 17:16–18. Hoekom verander die tien konings se gesindheid teenoorBabilon volgens Openbaring 16:2–12? Wie is die oorsaak van wat met Babilon gebeur?` 

Hierdie hele toneel is ‘n ander beskrywing van die opdroog van die Eufraatrivier (Openbaring16:12). Die tien horings, gevul met haat, draai skielik teen Babilon die prostituut, en laat haar verlate en naak; hulle sal haar vlees eet en haar met vuur verbrand. In sy beskrywing van hierdie toneel, gebruik Johannes Ou Testamentiese taal wat God se oordele teen die owerspelige Jerusalem uitbeeld (Jeremia 4:30). Om met vuur verbrand te word, was die straf vir ‘n dogter van die hoëpriester wat in prostitusie betrokke geraak het (Levítikus21:9). Volgens Openbaring 16:10–12 was die misleide politieke magte ontnugter omdat Babilon magteloos was om hulle teen die plae te beskerm. Hulle voel dat hulle bedrieg is en in hulle vyandigheid val hulle haar aan. Hierdie afvallige eindtyd-godsdienssisteem saam met almal wat gekies het om hulle met haar te identifiseer, ondervind nou die volle Goddelike oordeel. 

`Daar is nog baie vrae oor die eindtydgebeure wat onbeantwoord is, en wat ons nou dus kan verwar. Watter spesifieke belofte word in Openbaring 17:14 gegee, en wat behoort hierdie belofte vir ons te beteken?`