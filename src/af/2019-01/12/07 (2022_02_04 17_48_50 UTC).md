---
title:  Vir verdere studie
date:   22/03/2019
---

Voordat Babilon val, sê ‘n stem dringend uit die hemel aan God se volk wat nog in Babilon is “ ‘Gaan uit haar uit, my volk’ ” (Openbaring 18:4, ). Daar is baie wat God aanbid wat, weens verskeie redes, nog steeds in Babilon is. Om hulle te bereik, gebruik God sy eindtydkerk om hulle uit die afvallige godsdienssisteem te roep om nie deel te neem aan die sondes van hierdie sisteem nie. Hulle moet uitkom om sodoende haar lot vry te spring. God wil nie hê dat enigeen in Babilon moet omkom nie. Openbaring 19:1–10 toon dat baie Godvresende mense in Babilon op hierdie oproep sal reageer. Dink na oor die geweldige verantwoordelikheid wat op ons as God se oorblyfselkerk, rus. Wat behoort dit aan ons te sê oor hoe nodig ons God se krag in ons lewens nodig het? 

**Vrae vir bespreking** 

`1. Volgens Openbaring 18:4 is daar baie Godvresende mense in Babilon wat deur God as “my volk” aangespreek word. Dink na oor die volgende aanhaling: “Hierdie boodskap moet verkondig word, maar terwyl dit verkondig word, moet ons versigtig wees om nie hulle wat nie die lig het wat ons het nie, te druk en te dwing en te veroordeel nie. Ons moet nie moedswillige harde aanmerkings teen Katolieke maak nie. Daar is baie Katolieke wat opregte Christene is, en wat in die lig wat op hulle skyn, wandel, en God sal vir hulle intree. Diegenewat groot voorregte en geleenthede gehad het, en wat gefaal het om hulle fisiese, verstandelike en sedelike kragte te verbeter, . . . is in groter gevaar en onder groterveroordeling voor God as hulle wat leerstellig fouteer, maar wat daarvoor leef om aan ander goed te doen.” — Ellen G. White, Evangelism, bl. 575, (vrye vertaling). Wat behoort dit aan ons te sê oor hoe om teenoor ander op te tree?`

`2. Openbaring 17 beskryf ‘n prostituut wat op ‘n skarlakenrooi dier sit. Terwyl die vrou in hoofstuk 12 God se getroue kerk simboliseer, verwys die een in hoofstuk 17 na ‘n afvallige kerk wat die wêreld van God af weglok. Volgens jou siening, wat is die ooreenkomste en die verskille tussen hulle? Wat meer belangrik is, wat kan ons uit hierdie vergelyking leer?`

`3. Hierdie week se teksverse skilder ‘n baie somber toestand van die godsdienstige en politieke wêreld gedurende die finale stadia voor Christus se seëvierende wederkoms. Wat behoort dit aan ons te sê oor hoekom dit so belangrik is om nou getrou, opreg en heilig te bly aan die boodskap wat God aan ons gegee het? Lees Openbaring 16:15 wat te midde van die wêreldwye afvalligheid wat net voorhierdie teks uitgebeeld word, ‘n oproep maak om getrou te bly. Hoe kan ons hierdie waarskuwing nou op onsself toepas?`