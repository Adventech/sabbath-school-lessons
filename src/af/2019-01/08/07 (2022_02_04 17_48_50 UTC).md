---
title:  Vir verdere studie
date:   22/02/2019
---

Lees Ellen G. White, “Satan se Strikke,” bl. 518–530, in Die Groot Stryd. Die doel van Openbaring 12 is eerstens om aan God se volk te vertel dat die eindtydgebeure deel is van die groot stryd tussen Christus en Satan en sy demoniese magte. Die boek waarsku hulle oor wat hulle huidiglik te wagte moet wees, en waarteen hulle ernstig in die toekoms te staan sal kom — ‘n ervare en woedende vyand. Paulus waarsku ons oor die eindtydaktiwiteite van hom “wie se koms is volgens die werking van die Satan met allerhande kragtige dade en tekens en wonders van die leuen, en met allerhande verleiding van ongeregtigheid in die wat verlore gaan, omdat hulle die liefde tot die waarheid nie aangeneem het om gered te word nie” (II Thessalonicense 2:9, 10). Openbaring dring ons om die toekoms ernstig op te neem en ons afhanklikheid van God ons prioriteit te maak. Andersins verseker Openbaring ons dat, alhoewel Satan ‘n sterk en ervare vyand is, hy nie sterk genoeg is om Christus te oorwin nie (sien Openbaring 12:8). God se volk se hoop kan net op die Een gevestig wees wat reeds in die verlede Satan en sy demoniese magte seëvierend oorwin het. En Hy het belowe om met sy getroue volgelinge te wees: “ ‘Ek is met julle al die dae tot aan die voleinding van die wêreld’ ” (Matthéüs 28:20). 

**Vrae vir bespreking** 

`1. Ons as Sewendedag-Adventiste sien onsself as diegene wat die kenmerke van die eindtydoorblyfsel vervul. Wat ‘n voorreg! Wat ‘n verantwoordelikheid! (Sien Lukas 12:48.) Maar, hoekom moet ons versigtig wees om nie te dink dat hierdie rol ons persoonlike verlossing waarborg nie?` 

`2. “Ons praat heeltemal te veel oor die mag van Satan. Dit is waar dat Satan ‘n magtige wese is; maar ek dank God vir ‘n magtige Verlosser wat die bose een uit die hemel gewerp het. Ons praat van ons teëstander, ons bid oor hom, ons dink oor hom; en hy word groter en groter in ons verbeelding. Hoekom praat ons nie oor Jesus nie? Hoekom dink ons nie oor sy mag en sy liefde nie? Satan is tevrede wanneer ons sy mag uitermate in ons denke vergroot. Fokus op Jesus, mediteer oor hom, en deur aanskoue sal jy na sy beeld verander word.” — Ellen G. White, Advent Review and Sabbath Herald, March 19, 1889, (vrye vertaling). Op watter manier maak Christene Satan se mag buitensporig groot? Andersins, watter gevare bestaan daar wanneer ons nie net die werklikheid van Satan se mag ontken nie, maar ook die werklikheid van sy bestaan?`