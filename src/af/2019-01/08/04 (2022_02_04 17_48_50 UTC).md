---
title:  Die oorlog op aarde
date:   19/02/2019
---

`Lees Openbaring 12:13, 14. Toe Satan uit die hemel uitgewerp was, het hy sy aanval op die kerk voortgesit gedurende die profetiese 1,260 dae. Hoe was God by die kerk betrokke gedurende daardie periode?` 

“Die uitwerping van Satan as die aanklaer van die broeders in die hemel was deur die groot werk van Christus toe Hy sy lewe opgeoffer het, volbring. Nieteenstaande Satan se aanhoudende verset, was die plan van verlossing deurgevoer . . . . Satan, wetende dat die heerskappy wat hy onregmatig bekom het uiteindelik van hom weggeruk sou word, was vasbeslote om geen moeite te ontsien om soveel as moontlik van God se skepselswat Hy na sy beeld geskape het, uit te roei nie. Hy het die mens gehaat omdat Christus soveel vergewensgesinde liefde en deernis aan hulle bestee het, en het elke moontlike soort misleiding voorberei om hulle verlore te laat gaan; hy het met hernieude energie sy doel nagejaag omdat hy besef het dat sy eie situasie hopeloos was.” — Ellen G. White, The Spirit of Prophecy, vol. 3, bl. 194-195. (Vrye vertaling). 

Daar is geen twyfel nie, Satan gaan voort met sy aktiwiteite deur sy woede op die groot doelwit van Christus se liefde op aarde, uit te haal — sy kerk. Maar, die kerk ontvang Goddelike beskerming in die woestyn gedurende die profetiese tydperk van 1,260 dae terwyl daar gewag word vir die wederkoms van Christus. 

Satan se vervolgingstydperk word twee keer in Openbaring 12 genoem, naamlik 1,260 dae (Openbaring 12:6) en “’n tyd en tye en ‘n halwe tyd” (Openbaring 12:14). Beide verwys na die periode van die aktiwiteite van die klein horinkie wat in Daniël 7:23–25 genoem word. In die Bybel word profetiese dae deur jare gesimboliseer. Die tydvak in die geskiedenis wat hierdie profetiese periode die beste pas, is 538–1798 n.C., toe die Roomse kerk die Westerse wêreld gedomineer het totdat die Franse Rewolusie Rome as onderdrukker tot ‘n einde gebring het, ten minste tydelik. Aan die einde van die profetiese periode van die vrou in die wildernis, val Satan weer aan om die kerk van God uit te wis. Die draak gooi ‘n watervloed uit sy bek uit om die vrou te vernietig. ‘n Vloed in die Bybel word dikwels as ‘n simbool vir vervolging gebruik (Jesaja 59:19). Op hierdie tydstip word die rivier deur ‘n vriendelike aarde opgesluk om die vrou te red deur vir haar ‘n veilige hawe te voorsien. 

`Dink daaraan hoe lank die vervolgingstydperk aangehou het, 1,260 jaar. Wat behoort dit aan ons te sê oor hoe beperk ons is om te verstaan hoekom gebeurtenisse soos byvoorbeeld die wederkoms van Christus so lank blyk te neem, ten minste vanuit ons perspektief?`