---
title:  Oorlog teen die nakomelinge
date:   20/02/2019
---

`Lees Openbaring 12:17. Teen wie maak Satan oorlog aan die einde van tyd?`    

Die woord nakomelinge, of oorblyfsel, beskryf diegene wat getrou aan God bly terwyl die meerderheid afvallig is (I Konings 19:18, Openbaring 2:24). Aan die einde van tyd, wanneer die meerderheid mense in die wêreld Satan se kant gaan kies, sal daar ‘n groep mense wees wat getrou sal bly aan Christus, en wat dan teen Satan se volle woede te staan sal kom. 

`Wat is die twee kenmerke van die oorblyfsel in Openbaring 12:17? Hoe kan ‘n mens oortuig wees dat jy aan God se eindtydoorblyfsel behoort?` 

Die eindtydoorblyfsel hou God se gebooie. Openbaring 13 dui aan dat die eerste vier gebooie die spil waarom die eindtydbotsing draai, sal wees. Die hooftema van die eerste vier gebooie is aanbidding. Die hoofkwessie van die finale stryd sal wees oor wie aanbid moet word. Terwyl die mense in die wêreld sal kies om die beeld van die dier te aanbid, sal die oorblyfsel kies om God die Skepper te aanbid (Openbaring 14:7). Die vierde gebod verwys spesifiek na God as ons Skepper, en ons glo dat dit een van die redes is hoekom hierdie gebooie een van die vernaamste twispunte in die finale stryd sal wees. 

Die eindtydoorblyfsel se tweede kenmerk is dat hulle “die getuienis van Jesus het” (Openbaring 19:10), wat in dieselfde versie as “die gees van die profesie” verduidelik word. In Johannes se tyd het die uitdrukking “die gees van die profesie” die gawe van profesie beteken. Die frase “die getuienis van Jesus” verwys na Jesus wat sy getuienis deur die gawe van profesie gelewer het, net soos Hy dit deur Johannes gedoen het (Openbaring1:2). Openbaring toon dat aan die einde van tyd God se volk die profetiese gawe in hulle midde sal hê, om aan hulle deur daardie moeilike tye leiding te gee, want Satan sal alles moontlik doen om hulle te verlei en uit te wis. Ons as Adventiste het daardie gawe in die bediening en geskrifte van Ellen G. White. 

`Aan watter voorbeelde van ongelooflike insigte wat deur “die gees van profesie” aan ons gegee is, kan jy dink? Watter verpligtinge plaas hierdie gawe op ons as indiwidue en as ‘n kerk?`