---
title:  Satan, ‘n verslane vyand
date:   16/02/2019
---

### Leesverwysings vir hierdie week se studie
Openbaring 12; Génesis 3:15; Jesaja 14:12–15; Daniël 7:23–25; II Thessalonicense 2:8–12; Openbaring 13:13, 14; 19:20. 

> <p>Geheueteks</p> 
> “‘En hulle het hom oorwin deur die bloed van die Lam en deur die woord van hulle getuienis, en hulle het tot die dood toe hulle lewe nie liefgehad nie.’ ” (Openbaring 12:11). 

Openbaring 12 is die begin van die eindtydafdeling van die boek. Die eerste helfte van die boek beskryf die kerk se geestelike stryd in ‘n vyandige wêreld dwarsdeur die Christentydperk, en in die tweede helfte word daar op die gebeurtenisse net voor die Tweede Koms en die begin van God se koninkryk, gefokus. Die doel van Hoofstuk 12 is om aan ons die groter prent van die finale krisis van die wêreld se geskiedenis te skilder. Dit vertel aan ons dat die eindtydgebeure deel van die voortdurende kosmiese stryd tussen Christus en die Satan is. 

In Openbaring is die Satan die aartsvyand van God en sy volk. Hy bestaan werklik, en is die oorsprong van alle boosheid en rebelsheid in die heelal. Hy weet dat sy laaste kans om sukses teen God te behaal, sal wees om die finale stryd te wen. Daarom fokus hy met al sy krag om vir daardie gebeurtenis voor te berei. 

Die visioen van Openbaring 12 was bedoel om God se volk te verseker dat Satan ‘n verslane vyand is. Dieselfde Christus wat Satan gedurende sy aardse bediening, op die kruis en toe na sy opstanding oorwin het, sal hom ook aan die einde van tyd verslaan. Daarom kan die enigste hoop vir God se eindtydvolk net in Christus gevind word. 

_*Bestudeer hierdie week se les as voorbereiding vir Sabbat, 23 Februarie._