---
title:  Die derde engel se boodskap
date:   07/03/2019
---

`Hoe beeld Openbaring 14:12 God se getroue volk uit?` 

In teenstelling met hierdie mense waarsku Openbaring 14:9, 10 wat die voorland van hulle wat God se grimmigheid in die gesig sal moet staar, sal wees. In die Ou Testament word die uitstorting van God se grimmigheid simbolies beskryf as om wyn van ‘n beker te drink (Jeremia 25:15, 16). Die felheid van die oordeel oor die aanbidders van die dier word beskryf as om die wyn van die grimmigheid van God wat ongemeng in die beker van sy toorn ingeskink sal word, te drink. In die ou tyd het die mense dikwels wyn met water verdun om die graad van bedwelming te verminder. Om die graad van bedwelming te vermeerder, was onverdunde wyn met kruie en speserye vermeng. Die vermengde, onverdunde wyn verteenwoordig die uitstorting van God se grimmigheid wat ten volle, sonder genade, uitgestort sal word (sien Psalm 75:8). 

`Lees Openbaring 14:10, 11 saam met Openbaring 20:10–15. Hoe werp Jesaja 34:8–10 en Judas 7 lig op die verklaring: “ ‘En die rook van hulle pyniging gaan op tot in alle ewigheid’ ”?` 

Die verklaring van foltering deur vuur en swael verwys na totale vernietiging. Vuur en swael is God se oordeelsmiddele (Génesis 19:24, Jesaja 34:8–10). Die stygende rook van vernietiging is ‘n welbekende simbool in die Bybel. Jesaja het van die toekomstige vernietiging van Edom deur middel van vuur en swael, geprofeteer: “Dit sal snags of oordag nie uitgeblus word nie; vir ewig gaan sy rook op ...” (Jesaja 34:10). Judas beskryf die lot van Sodom en Gomorra as die straf van die “ewige vuur” (Judas 7). Die teksverse praat nie van eindelose verbranding nie, want nie een van die stede brand vandag nog nie. Die gevolge is ewig, nie die verbranding self nie. Die “ewige vuur” in Openbaring verwys na uitwissing; die verbranding sal net lank genoeg aanhou om die vertering moontlik te maak totdat daar niks oorbly om verbrand te word nie. 

`Alhoewel ons vir die groot waarheid van die vure van die hel wat nie die verlorenes vir ewig sal martel nie, dankbaar is, is die straf nogtans verskriklik. Wat behoort dit aan ons te sê oor die gewyde taak wat aan ons gegee is om andere te waarsku teen wat aan die kom is?`
