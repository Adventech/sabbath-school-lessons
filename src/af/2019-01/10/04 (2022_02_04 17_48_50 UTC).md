---
title:  Die eerste engel se boodskap, Deel 2
date:   05/03/2019
---

Openbaring toon dat die kernkwessies van die laaste botsing in hierdie aarde se geskiedenis aanbidding en gehoorsaamheid aan God soos wat die gebooie van God weerspieël(Openbaar 14:12), sal wees. Die mense in die wêreld sal in twee groepe verdeel wees: hulle wat God vrees en aanbid, en hulle wat die dier vrees en aanbid. 

`Hersien die eerste vier gebooie van die Dekaloog (die Tien Gebooie) (Eksodus20:2–11), en lees Openbaring 13 weer deur. Wat is die verband tussen die dier se aanbiddingsvereiste (Openbaring 13:15), die maak van ‘n beeld vir die dier om aanbid te word (Openbaring 13:14, 15), die lastering van God en van sy Naam (Openbaring13:5, 6), die ontvang van die merk van die dier (Openbaring 13:16, 17), en Satan se aanvalle op die eerste vier gebooie van die Dekaloog in die finale stryd?` 

Die kern van die eerste vier gebooie het met aanbidding te doen. Openbaring dui aan dat hierdie gebooie die maatstaf van lojaliteit teenoor God in die finale stryd sal wees. Die finale stryd tussen Christus en Satan sal rondom aanbidding en die eerste vier gebooie afspeel. Die kernkwessie in die finale stryd word in die tweede aanmaning van die eerste engel se boodskap beklemtoon. Die oproep “ ‘aanbid Hom wat die hemel en die aarde en die see en die waterfonteine gemaak het’ ” (Openbaring 14:7), is ‘n woordspeling van die vierde gebod van die Dekaloog (Exodus 20:11). Dit toon dat die oproep om God as die Skepper te aanbid in die konteks van Sabbataanbidding gegee word. 

In die Dekaloog, soos in die res van die Bybel, stem ware aanbidding met die korrekte aanbiddingsdag ooreen. Die sewendedag-Sabbat is ‘n spesiale teken van ons verhouding met God (Eksodus 31:13, Eségiël 20:12). Die eerste engel se boodskap dui daarop dat aan die einde van tyd die mense in die wêreld geroep sal word om terug te keer na die aanbidding van die ware Skepper God, en om Hom eerste in hulle lewens te plaas. Hierdie boodskap spreek teen Satan se misleidende eindtydaktiwiteite om die wêreld na valse aanbidding te lei om ‘n namaakselgod te dien, en te aanbid. Die vierde gebod, die sewendedag-Sabbat, sal die middelpunt hiervan wees. 

“Terwyl die viering van die valse sabbat in gehoorsaamheid aan die staatswette maar in botsing met die vierde gebod, ‘n betuiging van trou is aan ‘n mag wat in stryd is met God, sal die viering van die ware Sabbat in gehoorsaamheid aan Gods wet die bewys van getrouheid aan die Skepper wees. Terwyl die een klas deur die aanvaarding van die teken van onderwerping aan aardse magte die merkteken van die dier ontvang, ontvang die ander klas deur die teken van getrouheid aan Goddelike gesag te verkies, die seël van God.” — Ellen G. White, Die Groot Stryd, bl. 605.
