---
title:  Vir verdere studie
date:   08/03/2019
---

Lees Ellen G. White, “Die Finale Waarskuwing,” bl. 603–612, in Die Groot Stryd.Openbaring toon dat aan die einde van tyd God se volk opdrag het om die eindtyd-evangelie aan die wêreld te verkondig. Die werk wat op ons wag, lyk ontmoedigend en alles behalwe moontlik. Maar, ons het die belofte van God se krag. “Die groot werk van die evangelie sal nie afgesluit word met ‘n geringer openbaring van die krag van God as by sy aanvang nie. . . . “Die boodskap sal verkondig word, nie soseer deur argument nie, as deur ‘n diepe oortuiging van die Gees van God. Die argument is reeds aangevoer. Die saad is gesaai en nou sal dit opkom en vrugte afwerp. ” —Ellen G. White, Die Groot Stryd, bl. 611-612. Die afsluiting van die verkondiging van God se finale boodskap sal tot gevolg hê dat daar ‘n  groot skeiding tussen die mense in die wêreld sal plaasvind wat die mense in twee groepe sal verdeel: hulle wat ‘n verhouding met God het en hulle wat kies om die dier te volg. Hierdie verdeling word in terme van twee oesinsamelings uitgebeeld: die insameling van die koring vir die graanskure (Openbaring 14:14–16), en die druiwe om in die groot parskuip getrap te word (Openbaring 14:17–20). Hierdie is die onderwerp van Openbaring 17-18. 

**Vrae vir bespreking** 

`1. Dink na oor die volgende: Wie nog preek die drie-engeleboodskappe behalwe die Sewendedag-Adventiste? Wat behoort dit aan ons te sê oor hoe belangrik ons werk is? Hoe ernstig beskou ons dit?`

`2. Hoekom dink jy is die oordeel ‘n ongewilde konsep vir baie Christene? Van watter belang is die konsep van die pre-Adventoordeel vir Christene vandag? Hoe sal jy jou medegelowiges help om die ware betekenis van die pre-Adventoordeel te verstaan?` 

`3. Dink na oor die vraagstuk van die Sabbat in konteks van die finale gebeure. Hoekom maak dit soveel sin dat die sewendedag-Sabbat wat terugverwys na die eerste week van die Skepping (Génesis 2:2, 3), so ‘n kernrol speel? Indien dit ‘n kwessie is van wie ons aanbid, die Skepper van “hemel en aarde” (Openbaring 14:7) of die dier, en indien die sewendedag-Sabbat die oudste, die mees fundamentele en werklike teken van God se skeppingsmag van “hemel en aarde” is, waarom speel die Sabbat wat een van God se gebooie is (Openbaring 14:12) dan so ‘n belangrike rol in die finale stryd?`
