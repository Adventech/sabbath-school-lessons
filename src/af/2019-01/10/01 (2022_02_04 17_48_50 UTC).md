---
title:  God se ewige evangelie
date:   02/03/2019
---

### Leesverwysings vir hierdie week se studie:
Openbaring 14:6–12; Matthéüs 24:14; Prediker 12:13, 14; Exodus 20:2–11; Jesaja 21:9; 34:8–10. 

> <p>Geheueteks</p> 
> “Hier kom die lydsaamheid van die heiliges te pas; hier is hulle wat die gebooie van God en die geloof in Jesus bewaar” (Openbaring 14:12).

Openbaring toon dat Satan se eindtydmisleiding so suksesvol sal wees dat die wêreld sal kies om die dier te aanbid en sy merk te ontvang. Maar Openbaring 14:1–5 vertel aan ons dat God sy oorblyfselvolk sal hê, hulle wat vir God sal opstaan wanneer de meeste mense in die wêreld dit nie sal doen nie. Uiteindelik sal mense moet kies, nie om te aanbid of nie te aanbid nie (almal aanbid altyd iets), maar liewer wie om te aanbid. Die aanbidders van die dier sal die merk op hulle voorkoppe of op hulle regterhande ontvang, ‘n simbool van hulle keuse om hierdie afvallige sisteem met hulle verstande en dade te dien. 

Terselfdertyd sal die wêreld ‘n groot verkondiging van die evangelie beleef, so groot soos nog nie weer na Pinkster gesien was nie. Voor die oordele van God op die rebelse mensdom uitgestort sal word, sal God sy waarskuwingsboodskappe stuur. Satan se aktiwiteite vind wêreldwyd plaas; dus sal die verkondiging van die eindtydevangelie ook wêreldwyd plaasvind. God wil nie hê dat enigeen verlore moet gaan nie, maar dat almal gered moet word. Dit is hoekom Christus vir die hele mensdom gesterf het. Die kwessie is, wie gaan dié voorsiening aanvaar en wie nie. 

_*Bestudeer hierdie week se les as voorbereiding vir Sabbat, 9 Maart._
