---
title:  Die inhuldiging van die Lam
date:   19/01/2019
---

### Leesverwysings vir hierdie week se studie: 
Openbaring 4, Eségiël 1:5–14, Openbaring 5, Efésiërs 1:20–23, Hebreërs 10:12, Handelinge 2:32–36. 

> <p>Geheueteks</p> 
> “‘Aan hom wat oorwin, sal Ek gee om saam met My te sit op my troon, soos Ek ook oorwin het en saam met my Vader op sy troon gaan sit het.’ ” (Openbaring 3:21).

Die vorige visioen het Christus se boodskappe aan sy kerk op aarde uitgebeeld. Nou verskuif die visioen vanaf die aarde na die hemel, en word daar op “ ‘wat ná hierdie dinge moet gebeur’ ” (Openbaring 4:1) gefokus — die toekoms. Die visioen in hoofstukke 4-5 verskaf ‘n panoramiese oorsig van die groot stryd. Soos in Openbaring 12 beeld die simboliek in hoofstukke 4-5 die geskiedenis van die plan van verlossing uit, en begin dit met die bediening van Christus op aarde. Maar, voordat die toekoms geopenbaar word, word daar ‘n vlugtige blik op Christus se inhuldiging in sy bediening in die hemel ná Gólgota, gewerp. Sodoende help hoofstukke 4-5 ons om die toekomstige gebeure in perspektief met wat in die res van die boek opgeteken is, te sien. 

Let ook op dat terwyl die boodskappe aan die sewe kerke in gewone taal geskryf was, die boek van nou af simboliese taal gebruik wat nie altyd maklik is om te verstaan nie. Hierdie simboliek word uit die geskiedenis van God se volk soos dit in die Ou Testament opgeteken is, geneem. Die korrekte interpretasie van Openbaring vereis dus die korrekte begrip van die simboliese taal in die Ou Testament. 

_*Bestudeer hierdie week se les as voorbereiding vir Sabbat, 26 Januarie._