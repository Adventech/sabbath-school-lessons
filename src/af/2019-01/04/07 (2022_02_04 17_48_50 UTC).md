---
title:  Vir verdere studie
date:   25/01/2019
---

Lees Ellen G. White, “ ‘Na My Vader en julle Vader,’ ” bl. 829–835, in Die Koning van die Eeue; “Die Gawe van die Gees,” bl. 47–56, in Die Handelinge van die Apostels. Die boodskap van Openbaring 4–5 is veral vir God se volgelinge wat aan die einde van die aardse geskiedenis lewe, belangrik. Die koms van die Heilige Gees tydens Pinkster het die begin van die verkondiging van die evangelie aangedui; die kernboodskap was Jesus wat die hemelse troon bestyg het as Koning en Priester. Dit was die middelpunt van die vroeë Christelike geloof (Hebreërs 8:1) en die hoeksteen van hulle prediking (Handelinge 2:32– 36; 5:30, 31). Hierdie waarheid was hulle motivering en die bron van hulle geloof en moed terwyl hulle vervolging en moeilike lewensomstandighede die hoof moes bied (Handelinge7:55, 56; Romeine 8:34). As gevolg hiervan het baie mense op hulle prediking gereageer. Vanaf daardie oomblik, en deur die teenwoordigheid van Jesus deur die bediening van die Heilige Gees, was die koninkryk van God geopenbaar, en word dit nog steeds gedoen. Ons moet nooit vergeet dat dit net die goeie nuus van verlossing in Christus is wat die mense se harte kan bereik en verander, en mense kan lei om op die ewige evangelie se oproep om God te vrees, Hom eer te gee, en Hom te aanbid, te reageer (Openbaring 14:7). Ons enigste hoop is op ons Verlosser wat ons Koning en Priester in die hemelse heiligdom is. Hy is met sy volk, en Hy sal altyd saam met hulle wees tot die einde (Matthéüs 28:20). Hy hou die toekoms in sy hande. Daarom, laat ons onthou en nooit vergeet nie, dat deur die kern van die evangelie in gedagte te hou, die sukses van die verkondiging van die finale boodskap aan die verlorenes en lydende mensdom, sal verseker. Niks anders is so belangrik as die kruis, en wat dit ons oor God leer nie. 

**Vrae vir bespreking** 

`1. Eendag in die hemel sal ons God loof en aanbid vir sy goedheid, sy mag, en veral sy genade. Op watter maniere kan ons, selfs nou, oefen vir wanneer daardie groot dag aanbreek? Met ander woorde, hoe kan ons met dankbare harte Hom nou aanbid en loof vir alles wat Hy vir ons gedoen het, en nog gaan doen?` 

`2. Lees Openbaring 4:11 and 5:9. Watter twee rolle vervul Jesus hier, en hoe is beide rolle nie net belangrik vir die plan van verlossing nie, maar ook omdat die Here so waardig is om ons aanbidding te ontvang? Hoe is die Sabbat en wat dit ons leer, ‘n weerspieëling van hierdie twee wonderlike waarhede oor ons God?`