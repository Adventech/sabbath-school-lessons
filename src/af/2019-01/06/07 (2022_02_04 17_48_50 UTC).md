---
title:  Vir verdere studie
date:   08/02/2019
---

Lees Ellen G. White, “Sinlessness and Salvation,” bl. 353–357, in Selected Messages, boek 3. Die identiteit van die 144,000 is ‘n onderwerp wat al vuriglik gedebatteer was. Wat duidelik in Openbaring gesien kan word, is dat die 144,000 die laaste geslag van God se volk gedurende die laaste dae van hierdie aarde se geskiedenis sal wees. Ons weet dat hulle deur die tyd van die verdrukking van die sewe laaste plae sal gaan (sien Openbaring 7:15– 17), en dat hulle lojaliteit soos geen ander geslag in die verlede, getoets sal word. Maar, wie in daardie groep sal wees, word nie aan ons openbaar nie. Dit is een van die geheime wat God vir Homself gehou het (Deuteronómium 29:29). Net die toekoms sal onthul wie deel van hierdie groep van geredde heiliges sal wees. Hieroor het ons ‘n waarskuwing ontvang: “Christus sê dat daar diegene in die kerk sal wees wat fabels sal versprei en hulle eie menings sal verkondig, terwyl God verhewe, besielende, veredelende waarhede gegee het wat gedurig uit die skatkamer van die verstand geroep moet word. Wanneer mense met hierdie en daardie teorieë vorendag kom, wanneer hulle nuuskierig is om iets te weet wat nie vir hulle nodig is om te weet nie, dan lei God hulle nie. Dit is nie deel van sy plan dat sy volk dinge wat hulle vermoed of veronderstel, moet aanbied nie, en wat nie in die Woord geleer word nie. Dit is nie sy wil dat hulle oor vrae sal stry wat hulle nie geestelik sal help nie, soos wie die honderd-vier-en-veertig-duisend sal wees nie? Dit sal hulle wat die uitverkorenes van God is, binnekort sonder twyfel te wete kom.” — Ellen G. White, Selected Messages, boek 1, bl. 174, (vrye vertaling). 

**Vrae vir bespreking** 

`1. Dink na oor die volgende aanmaning: “Laat ons met al die mag wat God ons gegee het daarna streef om deel van die honderd-vier-en-veertig-duisend te wees.” —Ellen G. White Comments, The SDA Bible Commentary, vol. 7, bl. 970, (vrye vertaling). Hoe kan jy hierdie woorde prakties toepas? Hoe raak hierdie strewe jou daaglikse besluite?` 

`2. ‘n Belangrike kenmerk van die 144,000 eindtydheiliges is dat hulle ‘n nuwe lied sing. As jy aan jou eie lewe dink, is jou huidige geestelike ondervinding soos ‘n lied wat ‘n vars ondervinding met God weerspieël? Of bestaan jou lewe uit ou afgesaagde stories van God se optrede in jou lewe wat bewyse van ‘n huidige toewyding kortkom? Hoe weerspieël jou daaglikse handel en wandel ‘n nuwe lied van jou geestelike ondervinding met Christus?` 

`3. Wat is die verskil tussen om net te weet van Christus, of om Hom werklik te ken? Indien iemand jou sou vra “Hoe is Christus?”, wat sal jou antwoord wees, en hoekom sou jy so antwoord?`