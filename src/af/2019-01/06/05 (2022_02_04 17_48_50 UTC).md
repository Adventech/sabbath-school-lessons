---
title:  Hulle wat die Lam volg
date:   06/02/2019
---

`Lees Openbaring 14:1–5. Wat is die drie hoofkenmerke van die 144,000 heiliges? Wat is die verband tussen hierdie kenmerke en die beskrywing van die eindtydheiliges in Openbaring 14:12?` 

Openbaring 14:4, 5 sluit by die beskrywing van die 144,000 wat die gebooie van God en die geloof in Jesus bewaar (Openbaring 14:12), aan. Hoewel hulle die volle gramskap van Satan gedurende die finale krisis ondervind, bly hulle weens hulle intieme verhouding met Jesus, standvastig. 

`Met verwysing na Openbaring 17:5, in watter opsig het die 144,000 hulle nie met vroue besoedel nie? Hoe hou dit verband met die feit dat hulle uit die mense as “eerstelinge vir God” gekoop is (Openbaring 14:4)?` 

Seksuele onsedelikheid is ‘n simbool van ontrouheid teenoor God. Openbaring 17:5 praat oor die eindtydprostituut Babilon en haar dogters met wie die bewoners van die aarde owerspel sal pleeg (sien Openbaring 18:3). Maar, die 144,000 sal lojaal aan Christus bly en die besoedelde verhoudinge met Babilon en ander afvallige godsdienste teenstaan. Dis hulle “wat die Lam volg waar Hy ook heengaan” (14:4). 

Die 144,000 word verder as hulle wie “gekoop is uit die mense” as “eerstelinge vir God en die Lam” (14:4), beskryf. In antieke Israel was die eerstelinge die beste vrugte van die oes wat aan God geoffer was. Die woord eerstelinge verwys na God se verloste volk in sy geheel, in teenstelling met die mense in die wêreld (sien Jeremia 2:3, Jakobus 1:18). Die 144,000 is spesiaal, nie oor hoe hulle redding plaasvind nie, maar omdat hulle sonder om die dood te smaak, opvaar na die hemel. Hulle is dus die eerstelinge van die groter oes van gereddes deur al die eeue (sien Openbaring 14:14–16) heen. 

`Op watter maniere kan ons, selfs onwetend, in gevaar wees om geestelike owerspel te pleeg? Hoekom bedrieg ons onsself wanneer ons dink dat ons nie in gevaar is nie?`