---
title:  Eerstelinge vir God en die Lam
date:   07/02/2019
---

`Lees Openbaring 14:5 saam met II Petrus 3:14. Openbaring beskryf God se eindtydvolk as “sonder gebrek”.  Hoe kan hierdie toestand bereik word?` 

Die finale kenmerk van die 144,000 is dat “in hulle mond is daar geen bedrog gevind nie; want hulle is sonder gebrek voor die troon van God” (Openbaring 14:5). Die bedrog waarna hier verwys word dui op Satan se eindtyd- misleidings (Openbaring 13:14). Terwyl die meeste mense in die wêreld kies om sy leuens te glo, sal God se eindtydvolk die liefde vir die waarheid ontvang om sodoende gered te word (II Thessalonicense 2:10, 11). “Sonder gebrek” (in Grieks amōmos, wat “onberispelik” beteken) verwys na die 144,000 se getrouheid aan Christus. In die Ou Testament word Abraham (Génesis 17:1) en Job (Job1:1) as opreg beskryf, al het hulle net soos al die ander mense ook gesondig. Tweeduisend jaar gelede was Christene geroep om heilig en sonder gebrek voor God te leef (Efésiërs5:27, Filippense 2:15). 

`Lees Romeine 3:19–23. Hoekom moet ons gedurig hierdie uiters belangrike waarheid in gedagte hou?` 

Gedurende die laaste dae van hierdie wêreld se geskiedenis sal die 144,000 die karakter van Christus kragtig weerspieël. Hulle verlossing sal eerder wat Christus vir hulle gedoen het weerspieël, in plaas van hulle eie heiligheid en werke (sien Efésiërs 2:8, 9). Die 144,000 het hulle klere gewas en dit wit gemaak in die bloed van die Lam (Openbaring 7:14), en sodoende word hulle “vlekkeloos en onberispelik” voor God bevind (II Petrus 3:14). 

`“Ons moet van alle aardsgesindheid gesuiwer en gereinig word totdat ons die beeld van ons Verlosser weerspieël, as ‘deelgenote van die Goddelike natuur.’ . . . “Wanneer die stryd van die lewe verby is, wanneer die wapentuig aan die voete van Jesus neergelê is, wanneer die heiliges van God verheerlik word, dan en alleenlik dan sal dit veilig wees om daarop aanspraak te maak dat ons gered en sondeloos is.” — Ellen G. White, Selected Messages, boek 3, bl. 355, 356. Hoe kan ons ‘n lewe van heiligmaking leef terwyl ons aktief vir die ewigheid voorberei, en nie in die valstrikke van perfeksionisme en fanatiese heiligheid vasgevang word nie? Hoekom moet ons altyd die groot waarhede in Romeine 3:19–23 in gedagte hou?`