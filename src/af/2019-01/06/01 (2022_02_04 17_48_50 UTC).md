---
title:  God se verseëlde volk
date:   02/02/2019
---

### Leesverwysings vir hierdie week se studie: 
Openbaring 7; II Petrus 3:9–14; Deuteronómium 8:11–17; Openbaring 14:4, 5, 12; 17:5; Romeine 3:19–23. 

> <p>Geheueteks</p> 
> “‘... Dit is hulle wat uit die groot verdrukking kom, en hulle het hul klere gewas en hul klere wit gemaak in die bloed van die Lam.’ ” (Openbaring 7:14).

Die oopmaak van die sewe seëls se boodskap toon aan dat elke persoon wat daarop aanspraak maak dat hulle in Christus glo, óf seëninge vir getrouheid óf vervloekinge vir ontrouheid te wagte kan wees. Die eerste vier seëls beskryf God se dissiplinêre maatreëls om sy volk uit hulle geestelike koma wakker te maak om aan hulle oorwinning te gee. God se volk ly egter ook onregverdiglik en ondervind verdrukking in ‘n wêreld wat vyandig teenoor die evangelieboodskap optree. Met die oopmaak van die sesde seël is God gereed om teen diegene wat sy volk skade aangedoen het, op te tree. 

Hoofstuk 7 is tussen die sesde en sewende seëls ingelas. Die sesde seël het te doen met die Tweede Koms van Christus. Terwyl die goddelose veroordeling in die gesig kyk, vertel Openbaring 7 ons dat diegene wat staande bly op die dag van Christus se koms, verseël is. Openbaring 7 identifiseer God se eindtydvolk net voor die Tweede Koms. Hulle ander kenmerke word in Openbaring 14:1-5 gegee. Daar word ook nog ‘n tussenspel tussen die sesde en sewende trompette ingelas (Openbaring 10:1–11:14). Hierdie tussenspel stem met dieselfde tydvak as die van hoofstuk 7 ooreen, en beskryf die ondervinding en taak van God se eindtydvolk. 

_*Bestudeer hierdie week se les as voorbereiding vir Sabbat, 9 Februarie._