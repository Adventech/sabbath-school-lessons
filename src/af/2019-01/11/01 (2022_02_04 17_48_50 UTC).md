---
title:  Die sewe laaste plae
date:   09/03/2019
---

### Leesverwysings vir hierdie week se studie 
Openbaring 15:1; 7:1–3; 14:9, 10; 16:1–12; 17:1; Daniël 5; Openbaring 16:16; II Thessalonicense 2:9–12. 

> <p>Geheueteks</p> 
> “ ‘Wie sal U nie vrees nie, Here, en u Naam nie verheerlik nie? Want U alleen is heilig, want al die nasies sal kom en voor U aanbid, omdat u regverdige dade openbaar geword het’ ” (Openbaring 15:4).

Openbaring 11:18 som die voorbereiding vir die finale stryd teen God se oorblyfsel volk soos volg op: “ ‘En die nasies was vertoornd ...’ ” Die tyd het nou aangebreek dat God op daardie woede moet reageer deur sy toorn, sy grimmigheid, die sewe laaste plae (Openbaring 15:1), op die onberouvolle mense uit te stort. Openbaring 15 begin met Johannes wat ‘n visioen van sewe engele met sewe skale wat met Goddelike gramskap gevul is, sien. Maar voordat die uitstorting van sy gramskap plaasvind, word daar nog ‘n visioen van God se getroue volk, aan hom getoon (Openbaring 15:1–4). Johannes beskryf hulle as seëvierend oor die dier en sy beeld, en dat hulle op iets soos ‘n see van glas staan, en die lied van Moses en van die Lam sing — hierdie visioene laat jou terugdink aan die Hebreërs op die walle van die Rooi See wat God se oorwinning oor die Egiptenare gevier het (Eksodus 15). 

Hierdie seëvierende heiliges is dieselfde groep wat na verwys word as die 144,000 in Openbaring 14:1–5. Deur te weier om die merk van die dier te ontvang, word hulle teen die vernietigende uitwerking van die sewe laaste plae, beskerm. Hulle sal binnekort verander word om onverganklike liggame te ontvang (I Korinthiërs 15:51–54) wanneer hulle saam met die opgewekte heiliges Jesus sal sien kom in krag en heerlikheid (I Thessalonicense 4:17). 

_*Bestudeer hierdie week se les as voorbereiding vir Sabbat, 16 Maart._