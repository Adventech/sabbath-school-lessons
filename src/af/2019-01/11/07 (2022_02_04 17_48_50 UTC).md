---
title:  Vir verdere studie
date:   15/03/2019
---

“Vreeslike verskynsels van ‘n bonatuurlike aard sal eerlank in die hemele geopenbaar word as ‘n teken van die wonderwerkende mag van duiwels. Die geeste van duiwels sal na die konings van die aarde en die hele wêreld gaan om hulle te bedrieg en hulle oor te haal om met Satan te verenig in sy laaste poging teen die regering van die hemel. Deur hierdie werktuie word sowel regeerders as onderdane bedrieg. . . “As kronende toneel in die groot drama van bedrog sal Satan hom voordoen as Christus. Lank reeds het die kerk uitgesien na die koms van die Heiland as die verwesenliking van sy hoop. Die groot bedrieër sal dit nou laat skyn asof Christus werklik gekom het. In verskillende dele van die wêreld sal Satan homself onder die mense openbaar as ‘n majestueuse wese van skitterende heerlikheid wat voldoen aan die beskrywing van die Seun van God soos deur Johannes in Openbaring gegee. (Openbaring 1:13-15) Die heerlikheid waarmee hy omring is, is onoortreflik – sterwelinge het nog nooit so iets aanskou nie. ‘n Triomfkreet weergalm deur die lug, “Christus het gekom! Christus het gekom!” Die mense val in aanbidding voor hom neer... In sagte, medelydende woorde verkondig hy sommige van dieselfde heerlike, hemelse waarhede wat die Heiland gespreek het; hy genees die siektes van die mense en dan in sy aangenome karakter van Christus, beweer hy dat hy die Sabbat verander het tot Sondag en hy gebied almal om die dag wat hy geseën het, heilig te hou. Hy verklaar dat diegene wat volhard in die heiliging van die sewendedag sy naam laster deur te weier om te luister na sy engele wat hy gestuur het met lig en waarheid. Dit is die groot, byna onweerstaanbare bedrog.” — Ellen G. White, Die Groot Stryd, bl. 624. 

**Vrae vir bespreking** 

`1. Lees Jesus se waarskuwing in Openbaring 16:15 wat ingevoeg is in die beskrywing van die voorbereiding vir die oorlog van Armagéddon. Let op na die soortgelyke woorde van Christus se vroeëre beroep op die kerk van Laodicéa (Openbaring 3:18). Hoe word die belangrikheid van die boodskap aan Laodicéa vir God se volk wat gedurende die tyd van die voorbereiding vir die finale oorlog leef, hier beklemtoon? Op watter wyse is hierdie boodskap op jou persoonlik van toepassing?` 

`2. Wit klere in Openbaring simboliseer Christus se geregtigheid (Rev. 3:4, 5; 19:7– 9). Net hulle wat hulself met die kleed van Christus se geregtigheid beklee, sal in staat wees om in die finale stryd vas te staan. Hoe maak iemand sy of haar klere wit en skoon in die bloed van die Lam (Openbaring 7:14)?` 