---
title:  Die betekenis van die sewe laaste plae
date:   10/03/2019
---

Teen hierdie tyd het die mense wetend hulle keuse òf vir God òf vir Babilon gemaak. Christus is nou gereed om te kom. Voor Hy egter kom, word die vernielende winde wat vasgehou word (Openbaring 7:1–3), losgelaat. 

`Lees Openbaring 15:1 saam met Openbaring 7:1–3 en Openbaring 14:9, 10. Wat kan ons uit die doel en betekenis van die Egiptiese plae wat as agtergrond vir die sewe laaste plae gesien word, leer?` 

Daar word na die sewe laaste plae as die “laaste” plae verwys omdat dit ná die plae van die sewe trompette volg. Die trompette dek die hele Christentydperk, en die omvang van die skade wat deur hulle aangerig word, word beperk. Dit word uitgevoer terwyl die evangelie nog gepreek word (Openbaring 10:8–11:14), en terwyl bemiddeling nog plaasvind(Openbaring 8:2–5). Dit word met genade gemeng en die doel daarvan is om die vyande van God se volk tot bekering te bring. 

Die sewe laaste plae aan die ander kant, val net voor die Tweede Koms op sommige wêreldwyd . Dit tref hulle wat, soos Farao, hulle harte verhard het en hulle nie wou bekeer nie (sien Openbaring 16:11). Goddelike gramskap is God se reaksie op die keuses wat mense maak (sien Romeine 1:26–28), en die verlorenes maai nou die gevolge van hulle eie keuses. 

`Lees Openbaring 15:5–8 saam met Exodus 40:34, 35 en I Konings 8:10, 11. Wat stel die verklaring “en niemand kon ingaan in die tempel” (Openbaring 15:8) voor met betrekking tot wanneer die sewe laaste plae val?` 

Die uitdrukking “en niemand kon ingaan in die tempel” (Openbaring 15:8) verwys na die sluiting van die genadedeur. Wanneer Christus se intreebediening in die hemel tot ‘n einde kom, sluit die deur finaal vir ‘n geleentheid om tot bekering te kom. Dit toon dat die laaste plae niemand tot bekering sal bring nie, maar net die hardheid van die harte van hulle wat Babilon se kant gekies het, sal openbaar, en hulle sal aanhits om God nog meer te haat. 

`Kyk na die wêreld vandag wat net erger gaan word. Wat leer die feit dat die plae so lank teruggehou word, ons oor God se genade en geduld?`