---
title:  Tussen die kandelaars
date:   05/01/2019
---

### Leesverwysings vir hierdie week se studie: 
Openbaring 1:9–18; Handelinge 7:54–60; Matthéüs 12:8; Exodus 20:11; Daniël 10:5, 6; Openbaring 1:20; Openbaring 2:1–7. 

> <p>Geheueteks</p> 
> “‘Aan hom wat oorwin, sal Ek gee om saam met My te sit op my troon, soos Ek ook oorwin het en saam met my Vader op sy troon gaan sit het’ ” (Openbaring 3:21).

Psalm 73 beskryf die psalmis se verbystering terwyl hy die windmakerige trots van die goddelose waarneem. Hulle het in oorvloed en gemak geleef in teenstelling met die lyding van die regverdiges. Hierdie onregverdigheid het die psalmis geweldig baie gekwel (Psalm 73:2—16), totdat hy verward na die heiligdom gegaan het (Psalm 73:16, 17). Daar, in die teenwoordigheid van God, het hy ‘n dieper begrip van dié saak gekry. 

Eeue later het ‘n bejaarde apostel homself op ‘n rotsagtige eiland weens sy getroue getuienis, as gevangene bevind. In sy ellende het hy die nuus ontvang dat die kerke wat onder sy sorg was, gely het. Maar, op daardie kritieke oomblik het hy ‘n visioen van die verrese Christus in die hemelse heiligdom, gehad. Hier, net soos aan die psalmis, het die Here aan Johannes sommige van die geheimenisse van hierdie lewe en die swaarkry wat daarmee gepaard gaan, geopenbaar. Hierdie heiligdomtoneel het aan hom die versekering van Christus se teenwoordigheid en besorgdheid gegee — ‘n versekering wat hy aan hierdie kerke moes deurgee, en ook aan die opvolgende geslagte van Christene deur die eeue tot aan die einde van hierdie wêreld se geskiedenis. 

_*Bestudeer hierdie week se les as voorbereiding vir Sabbat, 12 Januarie._