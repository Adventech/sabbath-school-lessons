---
title:  Vir verdere studie
date:   29/03/2019
---

Lees Ellen G. White, “Die Verwoesting van die Aarde,” bl. 653–661; “Die Stryd Beëindig,” bl. 662–678, in Die Groot Stryd. Die Boek Openbaring word afgesluit met wat aan die begin van die boek genoem was: die Tweede Koms van Christus in krag en heerlikheid, en die totstandkoming van God se ewige koninkryk. Die wederkoms van Christus, wanneer Hy uiteindelik met sy bruid verenig sal word, is die klimaks van die boek. Maar, die boek plaas nie hierdie gebeurtenisse in ‘n onrealistiese konteks nie. Dat Jesus binnekort gaan kom, is die eerste werklikheid. Die tweede werklikheid is dat ons nog op sy terugkeer wag. Terwyl ons wag, moet ons ‘n duidelike begrip van die boodskappe van Openbaring hê, en dit kan ons net bekom deur dit weer en weer te lees totdat die einde van alle dinge kom. Terwyl ons wag, herinner die boodskappe van Openbaring ons voordurend om nie na die dinge van die wêreld te kyk nie, maar om ons oë op Hom, ons enigste hoop, gevestig te hou. Die Christus van Openbaring is die antwoord op alle menslike hoop en verlangens te midde van die raaisels en onsekerhede van die lewe. Hy hou die toekoms van hierdie wêreld en ons toekoms, in sy hande. Die boek herinner ons ook dat voordat die einde kom, die taak om die boodskap van sy spoedige koms aan die hele wêreld te verkondig, aan ons toevertrou is. Ons moet aktief en nie passief op sy terugkeer wag nie. Beide die Gees en die kerk roep uit: “ ‘Kom!’” (Openbaring 22:17). Ons moet ook deel van hierdie oproep wees. Dit is die goeie nuus en moet so aan die mense van die wêreld verkondig word. 

**Vrae vir bespreking** 

`1. Dink na oor die millennium en die oordeel wat eers na die millennium plaasvind. Wat leer dit ons oor God wat, nadat die verlostes ‘n duisend jaar lank tyd gehad het om al hulle vrae beantwoord te kry, Hy dan eers die verlorenes sal straf?`

`2. Openbaring 1:3 belowe seëninge aan hulle wat luister, lees, oplet, en die woorde van die profesieë bewaar. Terwyl ons aan die einde van die studie van hierdie boek kom, watter dinge het jy ontdek waarna jy moet oplet en wat jy moet onderhou?`