---
title:  “Ek maak alles nuut”
date:   23/03/2019
---

### Leesverwysings vir hierdie week se studie 
Openbaring 19:6–19; Johannes 14:1–3; II Thessalonicense 1:8–10; Openbaring 21:1–21; Jeremia 4:23–26; I Korinthiërs 6:2, 3. 

> <p>Geheueteks</p> 
> “En Hy wat op die troon sit, het gesê: ‘Kyk, Ek maak alles nuut.’ En Hy het aan my gesê: ‘Skryf, want hierdie woorde is waaragtig en betroubaar.’” (Openbaring 21:5).

Die verwoesting van eindtyd-Babilon is slegte nuus vir diegene wat saam met hierdie afvallige godsdienssisteem gewerk het. Vir God se volk is dit egter goeie nuus (Openbaring 19:1–7). Babilon het die sekulêre politieke magte oorgehaal om God se volk te vervolg (Openbaring 18:24). Die vernietiging van hierdie groot teéstander beteken vir hulle bevryding en verlossing. Met die vernietiging van Babilon word die gebed van God se volk soos dit in die vyfde seël uitgebeeld word, uiteindelik beantwoord. Hulle geroep: “Hoe lank, o heilige en waaragtige Heerser ...?” verteenwoordig die geroep van God se verdrukte en lydende volk vanaf Abel tot en met die tyd wanneer God hulle finaal tot hulle reg sal laat kom (Psalm 79:5; Hábakuk 1:2; Daniël 12:6, 7). Die Boek Openbaring verseker God se volk dat boosheid, verdrukking en lyding tot ‘n einde sal kom. 

Die tyd het aangebreek vir Christus om sy ewigdurende koninkryk tot stand te bring. Die oorblywende hoofstukke van Openbaring beskryf nie net die verwoesting van eindtyd-Babilon nie, maar ook die vernietiging van Satan en alle boosheid. Daar word aan ons ‘n vlugtige blik van die oprigting van God se ewigdurende koninkryk gegee. 

_*Bestudeer hierdie week se les ter voorbereiding vir Sabbat, 30 Maart._