---
title:  Die evangelie vanuit Patmos
date:   29/12/2018
---

### Leesverwysings vir hierdie week se studie:  
Openbaring 1:1–8; Johannes 14:1–3; Deuteronómium 29:29; Johannnes 14:29; Romeine 1:7; Filippense 3:20; Daniël 7:13, 14. 

> <p>Geheueteks</p> 
> “Salig is hy wat die woorde van die profesie lees, en die wat dit hoor en bewaar wat daarin geskrywe is, want die tyd is naby” (Openbaring 1:3).

Die profesieë van Openbaring was meer as negentien eeue gelede deur middel van visoene aan Johannes tydens sy ballingskap op ‘n klein rotsagtige eiland in die Egeïese See, die eiland Patmos, geopenbaar (Openbaring 1:9). Openbaring 1:3 dui aan dat die boek hardop in die kerk gelees moet word. Dié vers belowe dat die persoon wat dit hardop lees, asook die luisteraars, ‘n seën sal ontvang. Die wat luister is die gemeente wat in die kerk saamkom om die boodskappe te hoor. Maar, hulle word nie net geseën omdat hulle net lees of luister nie, maar omdat hulle die woorde van die boek ook gehoorsaam (sien Openbaring 22:7). 

Die profesieë van Openbaring gee uiting aan God se besorgdheid oor Sy volk. Dit wys op die kortstondigheid en broosheid van die lewe, op verlossing in Jesus, en op ons roeping om die evangelie te verkondig. 

Bybelse profesieë is soos ‘n lamp wat in ‘n donker plek skyn (II Petrus 1:19). Die doel daarvan is om leiding vir vandag en hoop vir ons toekoms te gee. Ons gaan hierdie profetiese gids nodig hê tot Christus se koms en die oprigting van sy ewigdurende koninkryk. 

_*Bestudeer hierdie week se les as voorbereiding vir Sabbat, 5 Januarie._