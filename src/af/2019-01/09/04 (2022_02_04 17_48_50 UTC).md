---
title:  Die dier wat uit die aarde opkom
date:   26/02/2019
---

Die eerste helfde van Openbaring 13 beskryf die middeleeuse kerklike mag se aktiwiteite gedurende die profetiese periode van 1,260 dae of jare. Soos ons vroeër genoem het, het hierdie godsdienstige politieke-sisteem as gevolg van die Franse Rewolusie ‘n dodelike wond ontvang. Maar, die dodelike wond sal uiteindelik genees, en die sisteem sal weer herleef. Die tweede helfde van hierdie hoofstuk beskryf hoe die genesing van die dier se dodelike wond eintlik gaan plaasvind. 

`Lees Openbaring 13:11. Wat is die kenmerke van die tweede dier? In die lig van Openbaring 12:14–16, wat is die betekenis van die feit dat hierdie dier uit die aarde opkom?` 

Johannes sien ‘n ander dier uit die aarde opkom. Dit dui daarop dat die tweede dier ‘n mag is wat dieselfde gesag as die vorige dier het. Maar, anders as die eerste dier wat ‘n skrikwekkende voorkoms gehad het, het die dier uit die aarde skadeloos voorgekom. Dit het “twee horings gehad net soos ‘n lam” (Openbaring 13:11). Die lam in Openbaring is ‘n eksklusiewe simbool vir Christus. Dus stem hierdie eindtydmag se voorkoms met Christus s’n ooreen. 

Hierdie mag wat deur middel van die dier wat soos ‘n lam lyk vriendelik teenoor die kerk optree, verskyn in ‘n gebied wat die vrou (die kerk) teen die draak beskerm het wat water soos ‘n rivier agter haar aan uitgegooi het aan die einde van die profetiese 1,260 dae (Openbaring 12:14–16). Dit was klaarblyklik ‘n nuwe deelnemer wat as ‘n wêreldmag opgestaan het nadat die seedier die dodelik wond gedurende die gebeure van die Franse Rewolusie ontvang het, wat daarop dui dat hierdie mag ‘n eindtyddeelnemer is. Die teksvers toon egter dat hierdie dier wat so sag soos ‘n lam is, uiteindelik soos die draak, soos die duiwel self, sal praat. Deur hierdie eindtydmag sal die hele wêreld gedwing word om die eerste dier wat die dodelike wond ontvang het, te aanbid. Dit dui daarop dat die landstreek wat eens beskerming en ‘n veilige hawe aan die kerk gebied het ná die middeleeuse periode, gedurende die eindtydgebeure ‘n gebied sal word waarvandaan vervolging sal plaasvind. “Watter volk van die Nuwe Wêreld wat blyke gegee het van mag en grootheid, en wat die aandag van die wêreld getrek het, het in 1798 opgekom? Die antwoord is voor-die- handliggend. Een volk, en slegs een, beantwoord aan die beskrywings van hierdie profesie; op onmiskenbare wyse dui dit die Verenigde State van Amerika aan.” — Ellen G. White, Die Groot Stryd, bl. 440. 

`Toe die Verenigde State aanvanklik as die diergeïdentifiseerwas, het dit geensins eers naby soveel mag as wat dit nou het, gehad nie. Hoe help hierdie feit om die identifisering van die Verenigde State as die mag wat in hierdie profesie beskryf word, te bevestig?`
