---
title:  Satan en sy twee bondgenote
date:   23/02/2019
---

### Leesverwysings vir hierdie week se studie:
Openbaring 13, Openbaring 17:8, Daniël 7:24, II Thessalonicense 2:2–12, Openbaring 12:14–16, I Konings 18:38. 

> <p>Geheueteks</p> 
> “En die draak was vertoornd op die vrou, en hy het weggegaan om oorlog te voer teen haar ander nakomelinge wat die gebooie van God bewaar en die getuienis van Jesus Christus hou.” (Openbaring 12:17).

Openbaring 12 eindig met ‘n beskrywing van Satan se planne om Christus se getroue volgelinge te vervolg. Hoofstuk 13 beskryf hoe hy met die hulp van sy twee bondgenote wat altwee as wrede diere uitgebeeld word, vir die finale oorlog voorberei. Die antitese drie-eenheid van die Godheid (sienOpenbaring 1:4–6) wat uit drie magte bestaan, vorm ‘n onheilige drietal om God se verlossingsaktiwiteite teen te werk, en die samewerking van die wêreld te verkry. 

‘n Woord van waarskuwing is hier nodig. Tot dusver het ons met profesieë te doen gehad wat reeds in die verlede vervul was. Hierna kry ons hoofsaaklik, maar nie uitsluitlik nie, met profesieë te doen wat nog vervul moet word. Deur hierdie profesieë toon God aan ons wat aan die einde van tyd sal gebeur sodat ons nie onverwags betrap sal word nie. Maar, ons moet onthou dat terwyl hierdie profesieë vir ons sê wat aan die einde van tyd gaan gebeur, sê dit nie wanneer en presies hoe die finale gebeure gaan plaasvind nie. Daarom moet ons versigtig wees om nie te spekuleer oor wat die profesieë nie vir ons openbaar nie. Laat ons nie vergeet nie, daar is praktiese redes vir die profesieë in Openbaring: om ons te leer hoe ons vandag moet lewe om vir die toekoms voor te berei. 

_*Bestudeer hierdie week se les as voorbereiding vir Sabbat, 2 Maart._
