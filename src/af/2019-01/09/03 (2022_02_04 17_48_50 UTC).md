---
title:  Die seedier se aktiwiteite
date:   25/02/2019
---

Soos wat ons gister gesien het, verwys Openbaring 13:5 na ‘n spesifieke tydperk van  vervolging. Die 42 maande van die dier se aktiwiteite is dieselfde periode as die 1,260 dae van die vervolging van die vrou (die kerk) in Openbaring 12:14. Profetiese dae is ‘n simbool vir jare. Die jaar 538 n.C. dui toepaslik die begin van die profetiese tydvak aan toe die Roomse kerk, met die pous as hoof, as ‘n kerklike mag wat die Westerse wêreld dwarsdeur die middeleeuse tydperk oorheers het, tot stand gekom het. Die gebeure van die Franse Rewolusie het in 1798 n.C. die dier ‘n dodelike wond toegedien en sodoende hierdie kerk se onderdrukkende oorheersing en die staatskerkinstelling tot ‘n tydelike einde gebring. 

`Vergelyk Openbaring 13:5–8 met Daniël 7:24, 25 en II Thessalonicense 2:2–12. Opwatter manier weerspieël die aktiwiteite van die seedier die beskrywings van die klein horinkie en die wettelose mens?` 

Die dier se aktiwiteite gedurende die profetiese 1,260-dae periode word as godslasterlikbeskryf. In die Nuwe Testament word daar na godslastering verwys as om jouself met God gelyk te stel (Johannes 10:33, Matthéüs 26:63–65), en om aannames te maak dat jy kan doen wat God kan doen (Markus 2:7). Die seedier se godslastering is “teen God, om sy Naam en sy tabernakel en die wat in die hemel woon, te laster” (Openbaring 13:6). Die tabernakel van God is die heiligdom in die hemel waar Christus diens doen en vir ons intree om ons verlossing te bewerkstellig. Die seedier weerspreek Christus se bemiddeling deur dit met ‘n menslike sisteem te vervang wat daarop aanspraak maak dat verlossing en die vergifnis van sondes deur hierdie sisteem kan geskied, dade wat die hoogtepunt van godslastering is. Openbaring 13 dui op ‘n tydvak van baie groot dwaling in die Christelike kerk wat tot vervulling gekom het toe die staatskerk van Wes-Europa onder die voogdyskap van Rome, daarop aanspraak gemaak het dat die pous as hoof van die kerk as God kon optree en doen wat net Hom toegekom het. Die versoeningsbediening van Christus in die hemelse heiligdom was met die kerk se priesterskap vervang. Diegene wat geweier het om aan Rome onderdanig te wees, was vervolg en gemartel. Alhoewel sulke verklarings deesdae as harde woorde en selfs as bekrompe beskou word, kan die huidige nie die geskiedenis uitvee nie, maak nie saak hoe graag sommige mense dit graag sou wou doen nie. 

`Hoe kan ons aan die profesieë oor die kerk se geskiedenis getrou bly en tog, terselfdertyd, vriendelik en versigtig wees wanneer ons hierdie waarhede aan andere bring?`
