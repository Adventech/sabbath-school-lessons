---
title:  God se volk in die stede
date:   12/01/2019
---

### Leesverwysings vir hierdie week se studie: 
Openbaring 2:8–11, 3:7–11, 2:12–17, 14:12, 2:18–29, 3:1–6, 3:14–22;  Jesaja 61:10. 

> <p>Geheueteks</p> 
> “ ‘Wie ‘n oor het, laat hom hoor wat die Gees aan die gemeentes sê’ ” (Openbaring 3:22). 

Jesus het deur Johannes vanuit Patmos ‘n brief met sewe boodskappe aan syvolgelinge gestuur. Terwyl daardie boodskappe oorspronklik vir die kerke in Asië gedurende Johannes se tyd bedoel was, was hulle ook aan alle Christene deur die geskiedenis geskrywe. As hierdie boodskappe met mekaar vergelyk word, is dit duidelik dat elke boodskap uit ‘n sesvoudige struktuur bestaan. Elkeen begin met Jesus wat ‘n spesifieke kerk aanspreek. Tweedens word die frase: “‘Dit sê Hy ...’” of “‘Dit sê die ...’” gebruik wanneer Jesus Homself aan elke kerk bekendstel deur beskrywende eienskappe van Homself te noem waarvan ook in Hoofstuk 1 gebruik was. Daardie beskrywings van Jesus spreek die spesifieke behoeftes van elke kerk aan. Jesus bewys dus dat Hy die vermoë het om hulle te help om al hulle verskillende struikelblokke en omstandighede te hanteer. Daarna evalueer Jesus die kerk en gee ook raad oor hoe om haar tekortkominge te bowe te kom. Laastens sluit elke boodskap af met ‘n oproep om te hoor wat die Gees sê, en met beloftes aan die wat oorwin. 

Wanneer ons die boodskappe analiseer, sal ons sien dat Jesus in staat was om in die behoeftes van elke kerk te voorsien, afgesien van die toestand van elke kerk. Daarom kan Hy sekerlik ook huidiglik in ons behoeftes voorsien. 

_*Bestudeer hierdie week se les as voorbereiding vir Sabbat, 19 Januarie._