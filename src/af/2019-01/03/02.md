---
title:  Christus se boodskappe aan Smirna en Filadelfía
date:   13/01/2019
---

Jesus se tweede en sesde boodskappe was oorspronklik vir die kerke in Smirna en Filadelfía bedoel. Hierdie twee kerke het nie teregwysings van Jesus ontvang nie. Smirna was ‘n pragtige ryk stad, maar, as gevolg van ‘n keiserlike dekreet, ook ‘n sentrum vir keiseraanbidding. Om te weier om aan hierdie mandaat gehoorsaam te wees, kon die verlies van wetlike reg tot gevolg gehad het, wat dan tot vervolging en selfs marteling gelei het. 

`Lees Openbaring 2:8–11. Hoe hou Jesus se bekendstelling van Homself met dié kerk se toestand verband? Wat was die toestand van hierdie kerk? Watter waarskuwing gee Jesus aan hierdie kerk oor wat in die toekoms sou gebeur?` 

Die boodskap aan die kerk in Smirna is ook op die kerk ná die apostoliese tydperk van toepassing, toe Christene baie erg deur die Romeinse Ryk vervolg was. Die “tien dae” wat in Openbaring 2:10 genoem word, het na die tien jaar vervolgingstydperk verwys wat in 303 n.C. deur Keiser Diocletianus begin was, en tot 313 n.C. aangehou het toe Konstantyn die Grote die Edik van Milaan uitgevaardig het wat aan Christene godsdiensvryheid gegee het. Die sesde kerk aan wie Jesus ‘n boodskap gestuur het, was Filadelfía wat “broederliefde” beteken. Die stad was geleë op die keiserlike handelsroete wat al die oostelike gebiede met al die westelike gebiede van die provinsie verbind het. Dit was begin met die doel om ‘n sentrum te stig sodat die Griekse taal en kultuur in die gebied van Líbië en Frígië bevorder kon word. 

`Lees Openbaring 3:7–13. Hoe hou Jesus se bekendstelling van Homself in hierdie boodskap verband met die toestand van hierdie kerk? Wat sê Jesus se verklaring“‘want jy het min krag’” (Openbaring 3:8) oor die toestand van hierdie kerk? Watter beloftes was aan hierdie kerk gemaak?` 

Dit is ook paslik om die boodskap aan hierdie kerk met die groot herlewing van Protestantisme gedurende die agtiende en negentiende eeue, in verband te bring. Hulle het inderdaad, gegewe die lig wat hulle gehad het, daarna gestrewe om “[my] Woord” (Openbaring 3:8) te bewaar. Die kerk van hierdie tydperk was deur ‘n opregte begeerte om die evangelie aan die hele wêreld uit te dra, aangespoor. Die gevolg was dat daar ‘n baie groot herlewing van die evangelieboodskap was soos wat dit nog met Pinkster die geval was.