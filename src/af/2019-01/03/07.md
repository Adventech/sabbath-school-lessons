---
title:  Vir verdere studie
date:   18/01/2019
---

Lees Ellen G. White, “Die Openbaring”, bl. 578–592, in Die Handelinge van die Apostels.Die sewe briewe aan die kerke dui op geestelike agteruitgang in die sewe kerke. Die kerk in Éfese was steeds getrou, al het sy haar eerste liefde verloor. Die kerke in Smirna, Pérgamus en Filadelfia het getrou gebly; net ‘n klein aantal afgedwaalde lede was ontrou. Thiatíre was ‘n verdeelde kerk wat twee fases van getrouheid aan Christus beleef het. Die kerk in Sardis se toestand was baie ernstig. Die oorgrote meerderheid in hierdie kerk was uit voeling met die evangelieboodskap, terwyl die oorblyfsel die paar getroues verteenwoordig het. Die kerk in Laodicéa se toestand was so dat daar niks goed van haar gesê kon word nie. In sy afsluitingsboodskap het Jesus beloftes aan diegene wat sy raad sou aanneem, gemaak. Dit blyk egter dat saam met die klaarblyklike geestelike agteruitgang in die kerke, daar ‘n eweredige toename in beloftes gegee was. Aan Éfese word daar een belofte gemaak, en daarna soos wat elke kerk meer en meer geestelik agteruitgaan, ontvang elkeen van hulle meer beloftes as die vorige een. Laastens, terwyl daar aan die kerk in Laodicéa net een belofte gemaak word, blyk dit die belangrikste belofte te wees, naamlik: om saam met Jesus op sy troon te sit (Openbaring 3:21). 

**Vrae vir bespreking** 

`1. Hoe weerspieël hierdie toenemende beloftes, saam met die geestelike agteruitgang in die kerke, die uitspraak dat wanneer sonde toeneem, genade meer oorvloedig word (Romeine 5:20)? Dink na oor die volgende verklaring, “ dat die kerk, hoe verswak en gebrekkig dit ook mag wees, die enigste doelwit op aarde is waaraan Christus sy hoogste agting bestee. Hy waak gedurig met besorgdheid daaroor, en versterk dit deur die uitstorting van sy Heilige Gees”. — Ellen G. White, Selected Messages, boek 2, bl. 396. (Vrye vertaling).` 

`2. Christene sê dikwels dat dit moeilik is om ‘n Christen in industriële, kommersiële en metropolitaanse stede te wees. Wat kan uit die feit geleer word dat, in die voorspoedige stede in Asië, daar Christene was wat onwankelbaar te midde van heidense omgewingsdruk, lojaal aan die evangelie gebly het? Dink aan daardie Christene in Asië in die lig van Jesus se gebed in Johannes 17:15–19. Hoe is die konsep van in die wêreld maar nie van die wêreld nie, van toepassing op Christene vandag, spesifiek op hulle wat in metropolitaanse stede woon?` 

`3. Hoe kan ons as Adventiste meer aandag gee aan die boodskap wat aan die Laodicense gegee was?`