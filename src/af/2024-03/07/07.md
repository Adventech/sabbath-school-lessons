---
title:  Vir verdere studie
date:  16/08/2024
---

Lees die volgende gedeeltes in Ellen G. White se geskrifte: “Ministry” en “Who Is the Greatest” (_The Desire of Ages_, bl. 426-446).

“Aansien is ondergeskik aan nederigheid. Ten einde ’n prysenswaardige rol op aarde te speel, kies die Hemelkoning die soort werker, wat net soos Johannes die Doper, ondergeskik aan Hom is. Die mees kinderlike dissipel is die mees doeltreffende in die werk van God. Die hemelse magte kan werk saam met diegene wie se lewensideaal sieleredding en nie selfverheffing is nie” (Ellen G. White, _The Desire of Ages_, bl. 436).

“Al die dinge wat ons ’n voorsprong bo andere gee — of dit nou opvoeding, verfyndheid en inbors, of onderrig in die Christelike leer en geloofservaring is — beteken dat ons ’n verpligting teenoor die minderbevoorregtes het; derhalwe moet ons alles in ons vermoë doen om hulle tot diens wees. As ons sterk is, moet ons die swakkes se hande omhoog hou. Die hemelse engele wat altyd voor die aangesig van ons hemelse Vader leef, put vreugde uit die bediening van die geringstes onder God se kinders. Siele wat in nood verkeer — persone wat baie onaangename karaktergebreke het — plaas die Here in hul hande. Engele is immerteenwoordig waar hulle hul hulp die nodigste is, by dié wat die bitterste stryd teen die eie-ek moet stry, en wie se omstandighede die hopeloosste lyk. Dit is by hierdie bediening dat sy ware volgelinge aktief, as die medewerkers van Christus, betrokke is” (bl. 440).

**Vrae vir bespreking**:

`Lees weer Markus 8:27-29. Hoe dikwels bely jy jou geloof in Jesus as die Christus teenoor andere?`

`Soms beleef ’n mens die hoogste spitse van gemeenskap met Christus, ander kere die uitdagende valleie van naastediens onder behoeftiges. Hoe handhaaf mens ’n balans tussen die twee?`

`Beantwoord die vraag oor grootsheid aan die einde van Woensdag se gedeelte in klastyd. Wat het julle vasgestel, is die verskil tussen wêreldse grootsheid en hemelse grootsheid? Watter persone word as groot figure beskou wat dalk nie groot in God se oë is nie? Wie, daarenteen, ag die Here dalk as groot figure; maar wat die wêreld ignoreer, persone waarop mense neersien? Wat sê hierdie verskille vir ’n mens oor hoe verword en vervalle wêreldse ideale in werklikheid is?`

`Vir Jesus is sonde so ernstig dat ’n mens jouself liewer kan vermink as om sonde te pleeg. Hoe kan ons onsself leer om sonde in dieselfde lig as Jesus te beskou?`