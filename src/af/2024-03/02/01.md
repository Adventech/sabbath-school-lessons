---
title:  ’n Dag in Jesus se bediening
date:  06/07/2024
---

### Skrifverwysings vir hierdie week se studie
Markus 1:16-45, Johannes 1:29-42, Markus 5:41, Lukas 6:12 en Levitikus 13.

> <p>Geheueteks</p>
> “Hy het toe vir hulle gesê: ‘Kom hier! Kom saam met My, en Ek sal julle vissers van mense maak’” (Markus 1:17, NAB).

Elke Evangelie stel op ’n eiesoortige manier die begin van Jesus se bediening bekend. In Matteus roep Jesus mense om sy dissipels te wees, gevolg deur die Bergrede.

Lukas fokus op Jesus se intreerede op ’n Sabbat in die sinagoge in Nasaret.

Johannes lê klem op die roeping van sommige van die eerste dissipels, asook diebruilof in Kana waar Jesus sy eerste wonderwerk verrig het.

Markus se Evangelie boekstaaf die roeping van vier dissipels, en beskryf daarna ’n Sabbat in Kapernaum en wat daarso gebeur het.

Hierdie Sabbatdag wat die mense van Kapernaum met Jesus deurgebring het, soos aan die begin van Markus beskryf word, skenk die leser insae oor Jesus. Die hele gedeelte wat ons vandeesweek gaan bekyk, bevat bitter min van die Heiland se eie woorde. Wat ons basies hier het, is ’n kort oproep tot dissipelskap, ’n bevel aan ’n demoon, planne om ander plekke te besoek, asook die genesing van ’n melaatse met die instruksie om hom aan ’n priester te gaan toon sodat hy rein kan wees. Die klem in hierdie gedeelte val op dade, veral waar mense genees word. Die Evangelieskrywer in Markus gebruik telkens die woord “dadelik” (AFR20) om die snelbewegende aard van Jesus se bediening te verwoord.

_*Bestudeer hierdie week se les ter voorbereiding vir Sabbat, 13 Julie._