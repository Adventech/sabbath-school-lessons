---
title:  Die gelykenisse van Christus
date:  20/07/2024
---

### Skrifverwysings vir hierdie week se studie
Markus 4:1-34, Jakobus 1:21, Jesaja 6:1-13, Psalm 104:12 en Daniël 4:10-12.

> <p>Geheueteks</p>
> “Hy het ook vir hulle gesê: ‘Gee aandag aan wat julle hoor! Want met die maat waarmee julle meet, sal vir julle gemeet word en daar sal vir julle nog toegevoeg word. Wie het, vir hom sal daar nog meer gegee word; en wie nie het nie, van hom sal ook die bietjie wat hy het, weggevat word’” (Markus 4:24 en 25, NAB).

Vandeesweek se studie gaan oor die gelykenisse in Markus 4. Van al die Sinoptiese Evangelies (Matteus, Markus en Lukas) bevat die Evangelie volgens Markus die minste gelykenisse.

Kenners debatteer al jare lank oor Jesus se gelykenisse — hoe om hulle te interpreteer, wat hulle beteken, hoekom Jesus hulle gebruik het, watter lesse hulle veronderstel was om tuis te bring, hoe letterlik hulle opgeneem moes word en of die bedoeling dalk suiwer allegories was, e.s.m.

Duidelik kan ons nie al hierdie vraagstukke in vandeesweek se les oplos nie. Onsbekyk dit liewers deur die bril van God se genade, met die hoop om ’n idee te kryvan die dinge wat Jesus basies daarmee wou oordra.

Markus 4 bevat slegs vyf gelykenisse: die saad, die lamp, die maatstaf, die saad wat vanself groei, asook die mosterdsaadjie. Hoofstuk 4 gaan grotendeels oor die gelykenis van die saad. Dit is die eerste gelykenis. Daarna kom die rede vir die gebruik van gelykenisse, gevolg deur die uitleg. Hierdie drie-stap-patroon kom in Sondag, Maandag en Dinsdag se gedeeltes onder die loep. Die ander gelykenisse is die onderwerpe vir Woensdag en Donderdag.

_*Bestudeer hierdie week se les ter voorbereiding vir Sabbat, 27 Julie._