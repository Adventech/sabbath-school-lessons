---
title:  Die verrese Heer
date:  21/09/2024
---

### Skrifverwysings vir hierdie week se studie
Markus 15:42-47 en hfst. 16, Kolossense 2:10-12, 1 Korintiërs 15:1-8, Daniël 9:24-27, asook Johannes 20:11-18.

> <p>Geheueteks</p>
> “En hy sê vir hulle: Moenie verskrik wees nie. Julle soek Jesus die Nasaréner wat gekruisig is. Hy het opgestaan. Hy is nie hier nie. Dáár is die plek waar hulle Hom neergelê het” (Markus 16:6, OAB).

Die kruisiging van Jesus was ’n doodskoot vir die hoop wat die dissipels gekoester het, vir alles wat hulle geglo het. Vir hulle was dit ’n somber naweek. Die Meester se dood was nie al waarmee hulle gestoei het nie,boonop het hulle vir hul lewens gevrees (Joh. 20:19).

In Markus 16, die laaste hoofstuk van hierdie Evangelie, bekyk ons die gebeure ná Jesus se dood.

Ons begin met die tydsberekening van Jesus se opstanding en hoekom die vroue op daardie oggend die graftombe besoek het. Partymaal wil Adventiste liewers nie die opstandingstema aandurf nie omdat dit gedurigdeur en verkeerdelik as ’n sogenaamde bewys vir heiliging ingespan word. In stede hiervan, lê ons klem op die -opstanding as iets om ’n mens in te verheug, ten spyte van die feit dat dit ongelukkig as grondslag vir die vermelde valse leerstelling misbruik word.

Ten tweede verduidelik hierdie week se les die eerste verse van hoofstuk 16 enverbind hierdie woorde met ’n deurlopende motief in hierdie Bybelboek. Maandag en Dinsdag se gedeeltes bekyk hierdie begrippe.

Derdens, en ter afsluiting, bekyk Woensdag en Donderdag die res van Markus 16, en oorweeg die sending wat Jesus aan sy volgelinge toevertrou het. Hierna word die leser van Markus voor ’n uitdaging gestel, naamlik om die evangelie wêreldwyd te verkondig.

_*Bestudeer hierdie week se les ter voorbereiding vir Sabbat, 28 September._