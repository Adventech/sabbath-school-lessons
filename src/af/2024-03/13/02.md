---
title:  ’n Dag van verblyding
date:  22/09/2024
---

`Lees Markus 15:42 tot hfst. 16:6. Wat gebeur hier en waarom is hierdie verhaal so relevant vir die opstandingsverhaal?`

Die vier Evangelieskrywers is dit eens dat Jesus op die “Voorbereidingsdag” (AFR20) dood is (Matt. 27:62; Mark. 15:42; Luk. 23:54; Joh. 19:14, 31 en 42). Die meeste kommentators verstaan hierdie dag van voorbereiding as die gedeelte tussen - en Vrydagaand, van sonsondergang tot sonsondergang. Jesus is laat die Vrydagmiddag dood en is toe vinnig voor sonsondergang begrawe.

Gedurende die Sabbat het Christus in die graf gerus. Sy dissipels het self ook gerus. “Hulle… [het] op die sabbat gerus volgens die gebod” (Luke 23:56, OAB). As die dissipels enigsins onder die indruk was dat Jesus dalk die vierde gebod afgeskaf of verander het, is hierdie getroue onderhouding van die Saterdag-sabbat darem gewis uiters vreemd.

Vroeg die oggend bring die vroue die speserye wat op die Vrydagmiddag voor die Sabbatdag voorberei is. Hulle besoek die graftombe om die behandeling van die liggaam behoorlik af te rond, maar Jesus is skoonveld!

Die idee dat Sondag as die opstandingsdag een of ander spesiale betekenis het, het reeds in die 2de eeu n.C. (d.w.s. in die vroeg-Christelike kerk) begin posvat. Dit het dan die grondslag van viering geword. Is dit egter wat die Nuwe Testament ons leer?

`Lees Kolossense 2:10-12. Wat is die Nuwe-Testamentiese viering van Jesus se opstanding?`

Die Bybel noem nêrens of sinspeel nêrens daarop dat heiliging ’n gedenkteken van die opstanding is nie. Die doop gedenk die opstanding. “Deur die doop is ons dus saam met Hom in die dood begrawe, sodat, net soos Christus deur die magtige heerlikheid van die Vader uit die dood opgewek is, ook ons só ’n nuwe lewe kan lei” (Rom. 6:4, NAB).

Ten spyte van die dwaalleer oor viering, moet ons ons as Adventiste verheug oor Jesus se opstanding op daardie oggend. Deur sy dood en opstanding het Jesus oor die dood getriomfeer, en danksy daardie opstanding het ons die versekering dat ons ook eendag uit die dood gewek sal word.

> <p></p>
> “Aan God, die Vader van ons Here Jesus Christus, kom al die lof toe! In sy groot ontferming het Hy ons die nuwe lewe geskenk deur die opstanding van Jesus Christus uit die dood. Nou het ons ’n lewende hoop” (1 Pet. 1:3, NAB).

`Let op die opstandingsekerheid m.b.t. beide die geestelike en stoflike herlewing wat Paulus uit Jesus se opstanding geput het. Hoe kan ons ook dieselfde sekerheid daaruit put en dit koester?`