---
title:  ’n Andersoortige Messias
date:  01/08/2024
---

`Lees Markus 6:34-52. Watter probleem het Jesus en sy dissipels in die gesig gestaar? Hoe het hulle dit die hoof gebied?`

Nadat die dissipels van hul sending teruggekeer het, reis hulle saam met Jesus na ’n afgeleë gebied aan die oostelike oewer van die Sea van Galilea, om daar te herlaai. ’n Groot skare van [oor die] 5,000 mense kom egter voor hulle daar aan. Jesus merk dat hulle soos skape sonder ’n herder is en besluit om hulle te onderrig. Hy staan die hele dag daaraan af.

Teen skemer beveel die dissipels aan dat Jesus liewer die mense moet wegstuur sodat hulle in die omliggende dorpies iets te ete kan kry. Hy sê toe vir die dissipels dat hulle self die mense moet voed. Die dialoog wat hierop volg (Mark. 6:35-38) toon dat hulle die probleem op ’n tipies menslike wyse wou oplos. Jesus kom egter tot hul redding. Hy los die probleem op ’n wonderbaarlike wyse op, deur die geweldige groot skare met net vyf broodjies en twee visse te voed.

Hierdie verhaal bevat bepaalde elemente wat in pas met die destydse, populêre verwagtinge oor die Messias was. Watter soort Losser was baie te wagte? Ten eerste sou Hy Israel van hul vyande bevry. Hy sou ook ’n tydperk van geregtigheid en vrede inlui. Neem, ten derde, ook in ag dat ’n groot groep mans wat in ’n woestyngebied byeenkom (amper soos hierdie byeenkoms in Markus), bes moontlik as ’n Joodse militêre operasie of as ’n ontluikende opstand vertolk kon word (vgl. Joh. 6:14 en 15 & Hand. 21:38).

Hierdie indruk word versterk met Jesus wat sê dat die mense soos “soos skape sonder ’n Herder” is (AFR20), wat ’n gedeeltelike aanhaling van Numeri 27:17 is. In laasgenoemde vra Moses die Here om sy opvolger aan te wys, iemand wat as ’n leier vir Israel kon optree. Hierdie woordformulering (oor ’n herder vir God se volk) verskyn ook elders in die Ou Testament, veral in gedeeltes wat noem dat Israel ’n leier of ’n koning makeer (vgl. 1 Kon. 22:17, 2 Kron. 18:16 & Eseg. 34:5 en 6).

Jesus voldoen egter nie aan hul verkeerde verwagtinge nie. Nee, Hy stuur sy dissipels weg en stuur die skare uiteen. Hy beplan die teenoorgestelde van ’n rebellie teen Rome: Hy wyk uit na die berge om te bid — beslis nie wat die mense te wagte was nie.

In stede van ’n Messias wat as ’n wêreldse koning kom om Israel van die Romeinse juk te bevry, bevry Jesus die mense van die juk van sonde. Deur op die water te loop, het Hy aan sy dissipels getoon dat Hy inderdaad Here van die natuur is. Hy kom egter nie om oor die Jode te regeer nie, maar om sy lewe as ’n losprys vir baie te gee (Mark. 10:45).

`Dit is belangrik om profesie reg te verstaan. Hoe toon hierdie verhaal dit? Duidelik was die destydse wanbegrip oor Christus se eerste koms vir sommiges verpletterend. Gaan ’n wanbegrip oor die wederkoms van Christus nie egter nog slegter gevolge vir party mense inhou nie?`