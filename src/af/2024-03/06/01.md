---
title:  Wat die hart van vol is
date:  03/08/2024
---

### Skrifverwysings vir hierdie week se studie
Markus 7, Jesaja 29:13, Eksodus 20:12, asook Markus 8:11-21.

> <p>Geheueteks</p>
> “‘Daar is niks wat van buite af in ’n mens ingaan wat jou onrein kan maak nie, maar die dinge wat uit ’n mens uitkom, dit is wat jou onrein maak’” (Markus 7:15, AFR20).

Vandeesweek se studie gaan oor Markus 7 asook die eerste helfte van hoofstuk 8. Aan die begin van hoofstuk 7 krap Jesus dinge deurmekaar met sy verwerping van godsdienstige tradisie. Nietemin doen Hy dit op so ’n wyse dat dit opvallend in pas is met iets wat ongelooflik relevant vir diehedendaagse Christen is.

Dít volg Hy op met ’n raaisel. Daarmee baan Hy die weg vir ’n behoorlike begripoor die ware aard en wese van geloof.

Daarna gaan Hy na Tirus en Sidon. Daar kom Hy ’n [interessante] vrou teë, die enigste persoon in die Evangelies wat ’n argument teen Jesus kon wen. Dit is ’n ongewone ontmoeting. Die vrou lees tussen die lyne en vanweë haar geloof staan Jesus haar versoek toe.

Met nog ’n genesing bring Markus 7 ’n belangrike waarheid aan die lig: dat wonderwerke, ongeag hoe indrukwekkend hulle is, dikwels nie genoeg is om mense vir die waarheid te wen nie. Dink, per slot van rekening, aan die godsdienstige leiers wat Jesus met mag en mening verwerp het. Watter nut het wonderwerke vir hulle gehad?

In [die eerste deel van] hoofstuk 8 tree die sinrykheid van brood as simbool virdie ware leer en vir tradisie na vore. Hierdie verhale bevat verbasende lesse oor diebetekenis en beoefening van die gelooflewe.

_*Bestudeer hierdie week se les ter voorbereiding vir Sabbat, 10 Augustus._