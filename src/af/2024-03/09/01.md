---
title:  Stryd en Strikvrae in Jerusalem
date:  24/08/2024
---

### Skrifverwysings vir hierdie week se studie
Markus 11, 1 Konings 1:32-48, Sagaria 9 verse 9 en 10, Jesaja 56:7, Jeremia 7:11, asook Markus 12:1-34.

> <p>Geheueteks</p>
> “‘Maar wanneer julle besig is om te bid, vergewe eers enigeen teen wie julle ’n grief koester. Dan sal julle hemelse Vader ook julle oortredings vergewe’” (Markus 11:25, NLV).

Altesaam vyf geskille tussen Jesus en die godsdienstige leiers is in Markus 2 en 3 opgeteken (behandel in Les 3). In vandeesweek se les, ná Jesus se aankoms in Jerusalem, redekawel Hy ses keer daar met die godsdienstige leiers. Hierdie twee geskille is weereens soos buiteblaaie — die begin en einde — van die “boek” wat ’n mens Jesus se Aardse Sending kan noem. Elke stel het met belangrike kwessies in die Christelike lewe te doen. Jesus se voorskrifte, selfs hier in hierdie redekawelings, rig die gelowige; beide m.b.t. fundamentele geloofskwessies en praktiese kwessies in die alledaagse gelooflewe.

Die godsdienstige leiers poog telkens om Jesus te konfronteer, uit te oorlê en oor Hom te triomfeer. Tog kry hulle dit nooit reg nie. ’n Deel van vandeesweek se les sluit die volgende ontleding in: die oorsake van mense se teëkanting teen God, asook wat gelowiges kan doen om die mure van vooroordeel af te breek en om deur te dring tot diegene wat die roepstem van die Gees teëstaan.

In Markus 11 het Jesus se bediening Jerusalem bereik wat beteken dat hulle Pasga daar sou deurbring (Maart-April). Hoofstukke 11-16 dek basies ’n week. So die vertelpas verstadig meteens. Neem in ag dat die eerste 10 hoofstukke ongeveer ’n tydperk van drie en ’n halwe jaar beslaan. Dié verlangsaming in die vertelling sê vir ons hoe belangrik hierdie slotgebeure is.

_*Bestudeer hierdie eek se les ter voorbereiding vir Sabbat, 31 Augustus._