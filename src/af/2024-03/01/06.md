---
title:  Die Evangelie volgens Jesus
date:  04/07/2024
---

`Lees Markus 1:14 en 15. Wat is die drie dele van die blye boodskap wat Jesus verkondig het?`

Jesus se boodskap is eenvoudig en op die mens af. Markus som dit netjies op. Die dele (of kategorieë) van dié drieledige boodskap word in die volgende tabel uiteengesit:

| Die deel in die drieledige Evangelie | Wat dit behels (AFR20) |
| --- | --- |
| ’n Tydprofesie | “Die bestemde tyd is vervul…” |
| Die verbondsbelofte | “Die koninkryk van God is op hande…” |
| ’n Oproep tot dissipelskap | “Bekeer julle en glo die evangelie” |

Die tydgebonde voorspelling waarna Jesus verwys, is die 70-weke-profesie van Daniël 9:24-27. Hierdie profesie het met Jesus se doop in vervulling gegaan, toe Hy met die Heilige Gees gesalf en sy aardse bediening begin het (Hand. 10:38). Die wonderbaarlike 70-weke-profesie word in die volgende grafiek uiteengesit:

![Chart](chart.png)

In hierdie profesie is ’n dag gelykstaande aan ’n jaar (Num. 14:34, Eseg. 4:6). Die profesie begin in 457 v.C. met Artasasta, die koning van Persië, wat ’n dekreet vir die herbouing van die stad Jerusalem uitvaardig (lees Esra 7).

69 profetiese weke later bring ’n mens by 27 n.C. uit. Dit is die tyd toe Jesus gedoop en met die Heilige Gees gesalf is, wat die vertrekpunt van sy aardse bediening was.

Sy kruisiging sou drie en ’n halwe jaar later plaasvind.

Die 70ste week kom tot ’n einde in 34 n.C., toe Stefanus gestenig en die evangelie nie net meer onder Jode nie, maar voortaan ook onder nie-Jode verkondig is.

`Hoe lank gelede het jy die 70-weke-profesie bestudeer? Hoe kan deeglikekennis van hierdie profesie ’n mens se geloof versterk; en nie net jou geloof in Jesus nie, maar ook in die betroubaarheid van die profetiese woord?`