---
title:  Verraai, verhoor en verloën
date:  07/09/2024
---

### Skrifverwysings vir hierdie week se studie
Markus 14, Johannes 12:4-6, Romeine 8:28, Eksodus 24:8, Jeremia 31:31-34, asook Sagaria 13:7.

> <p>Geheueteks</p>
> “Hy het gesmeek: ‘Abba, Vader, alle dinge is vir U moontlik. Neem hierdie beker van My af weg — nogtans nie wat Ek wil nie, maar wat U wil’” (Markus 14:36, AFR20).

Die 14de tot 16de hoofstukke in Markus staan as “Die Lydensverhaal” bekend omdat dit die lyding, dood en opstanding van Jesus beskryf. Soos ons reeds in Les 9 gesien het, dek die laaste ses hoofstukke van Markus slegs ’n enkele week. Die meeste van die gebeure in hoofstukke 14 tot 16 vind op die Donderdag en Vrydag van die lydingsweek plaas. Jesus se dood is op die Vrydag en sy opstanding op die Sondag.

Hierdie week se les handel oor Markus 14. Dit begin met die vyfde toebroodjieverhaal, waarin twee teenoorgestelde handelinge m.b.t. Jesus onderling verbind word. Hierna kom die Laaste Avondmaal, gevolg deur die worsteling in Getsemane. Daar word Jesus in hegtenis geneem en dan voor die leiers gebring om verhoor te word. Die verhoortoneel val saam met Petrus wat Jesus verloën, wat die sesde en laaste toebroodjie-verhaal in Markus vorm. Hier merk ons weereens twee teenoorgestelde handelinge, en dan die onverwagse ironie: hulle beaam dieselfde waarheid.

In die vertelling bespeur ’n mens deurgaans twee kontrasterende dog nouverlegde storielyne. Met ’n lewendige vertelstyl bring Markus hierdie botsendestorielyne en Jesus se uiteindelike triomf na vore.

_*Bestudeer hierdie week se les ter voorbereiding vir Sabbat, 14 September._