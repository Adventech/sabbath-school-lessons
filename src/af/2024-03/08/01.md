---
title:  'Die dissipels leer by Jesus: Deel 2'
date:  17/08/2024
---

### Skrifverwysings vir hierdie week se studie
Markus 10, Genesis 1:27 en hfst. 2:24, Galasiërs 4:1 en 2, Romeine 6:1-11, asook Jesaja 11:1-16.

> <p>Geheueteks</p>
> “Want die Seun van die mens het ook nie gekom om gedien te word nie, maar om te dien en sy lewe te gee as ’n losprys vir baie” (Markus 10:45, OAB).

Hierdie week bekyk ons Markus 10 en sluit sodoende die spesiale gedeelte af waarin Jesus sy dissipels ter voorbereiding op sy kruisiging leer. Bykans die helfte van die hoofstuk gaan oor die dissipels self. Die res het te make met kwessies rondom dissipelskap, maar wat deur die lens van Jesus se interaksie met ander mense bekyk word. Fariseërs kom argumenteer met Jesus oor die egskeidingskwessie. Ouers bring hul kinders om geseën te word. ’n Ryk jongman doen navraag oor die ewige lewe en ’n blinde man vra om genees te word.

Hierdie hoofstuk bevat belangrike leringe oor die praktiese implikasies van volgelingskap, veral m.b.t. die alledaagse lewe: dinge soos die huwelik en kinders, die regte benadering tot rykdom, asook die prys wat vir dissipelskap betaal word en die beloning wat dit inhou. Dit word met die genesing van ’n tweede blinde man afgerond (hfst. 10:46-52, vgl. Mark 8:22-26), wat figuurlik-gesproke die “agterblad” van hierdie afdeling vorm (Mark 8:22 tot 10:52) en illustreer mooi watter prys ’n mens vir die navolging van Jesus betaal en waartoe dit lei.

Al hierdie leringe tesame berei die volgeling van Jesus — of dit nou 2,000 jaargelede s’n was of die 21-eeuse gelowige is — vir die uitdagings wat dissipelskapbring.

*Studeer vandeesweek se les vir Sabbat die 24ste Augustus.