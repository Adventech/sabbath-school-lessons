---
title:  Vir verdere studie
date:  23/08/2024
---

Lees die volgende gedeeltes in Ellen G. White se geskrifte: “Blessing the Children” en “‘One Thing Thou Lackest’” (_The Desire of Ages_, bl. 511-523).

“Jesus het altyd kinders liefgehad. Hy het aanklank by hul kinderlike simpatie en hul spontane, ongekunstelde liefde gevind. Die dankbare lof op hul reine lippe was soos musiek in sy ore. Dit was verkwikkend ná die drukkende atmosfeer van interaksies met sluwe en skynheilige mans. Ongeag waar die Heiland Hom bevind het, het sy goedaardige gelaat, asook sy sagte en beleefde houding, vertroue by kinders ingeboesem en hul harte gewen” (Ellen G. White, _The Desire of Ages_, bl. 511).

“Vir mense soos die ryk jongman wat hul volksgenote se aansien en vertroue geniet het, en wat [boonop] baie besittings gehad het, het die opgee van alle stoflike welvaart ten einde Christus te volg na te veel van ’n opoffering gelyk. Hierdie vereiste geld egter vir elkeen wat ’n dissipel van Jesus wil wees. Algehele gehoorsaamheid word verlang. Niks meer nie, niks minder nie. Die opgee van die eie-ek — dít is waarop Christus se leer neerkom. Dit is ’n vereiste wat dikwels op so ’n manier verwoord en voorgeskryf word, dat dit gebiedend klink. Tog kan dit nie anders nie. Dit is al manier om ons te red. Al daardie dinge wat sonder ingryping afbreek doen aan die mens as ’n geheel, móét eenvoudig gesnoei word” (_The Desire of Ages_, bl. 523).

**Vrae vir bespreking**:

`Op watter maniere kan ’n mens kinders, tieners en jongmense help om deel van Christus en van die gemeente te bly? Waarom is dit so belangrik om ons hierop toe te spits?`

`Mense sê dikewels dat hulle nie ’n saak met geld het nie, wat natuurlik ’n leuen is. Almal maak erns met geld en daar is niks fout daarmee nie. Watter probleem kan dit wel inhou? Waarom behoort elke opregte gelowige, hetsy ryk of arm, versigtig met geld om te gaan?`

`Wat sou jy antwoord as Jesus jou moes vra: “Wat wil jy hê moet Ek vir jou doen?”`

`Bepeins Jesus se woorde in Markus 10:43-45. Wat beteken dit om op so ’n manier te leef? Hoe leer ’n mens om andere te dien in plaas daarvan om bedien te word? Wat beteken dit in praktyk; in jou handel en wandel, en jou interaksie met andere?`