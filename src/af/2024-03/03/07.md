---
title:  Vir verdere studie
date:  19/07/2024
---

Lees die volgende gedeeltes in Ellen G. White se geskrifte: “Levi-Matthew” en “The Sabbath” (_The Desire of Ages_, bl. 272-280 en 281-289).

“Toe hulle Hom vra, ‘Mag ’n mens iemand op die Sabbat gesond maak?’ antwoord Jesus: ‘Sou enigeen van julle, as sy enigste skaap op die Sabbatdag in ’n sloot val, versuim om hom te gryp en uit te trek? Natuurlik nie! Hoeveel kosbaarder is ’n mens nie as ’n skaap nie! Daarom is dit toelaatbaar om op die Sabbat goed te doen’ (Matt. 12:10-12, NLV & NAB).

“Die [Fariseërs se] spioene wou nie waag om Christus voor al die mense te antwoord nie, uit vrees dat hulle hulle sou vaspraat. Nietemin het hierdie spioene geweet dat Jesus die waarheid praat. Volgens hulle kon iemand liewers ly as dat tradisie in die slag bly. Die mans was bereid om ’n dier uit die sloot trek en dit sodat die eienaar tog net nie finansiële verlies moes ly nie. Vanmelewe se mense het dus meer genade vir ’n dier as vir ’n mens gehad, ten spyte van die feit dat die mens na die beeld van God geskape is. Dit is tekenend van die wyse waarop alle vorms van vals godsdiens te werk gaan. Dit ontstaan by die begeerte om die mens bokant God te verhef, maar lei ironies genoeg daartoe dat die mens laer as ’n dier gereken word. Elke geloof wat hulself teen die opperheerskappy van God verset, beroof ons van die inherente heerlikheid waarmee God ons geskape het, die einste heerlikheid wat Christus in die mens wil herstel. Elke vals godsdiens leer hul volgelinge om onverskillig teenoor die behoeftes, lyding en regte van die mens te staan. Die evangelie [daarenteen] het ’n hoë agting vir die mensdom as vrygekoopte skepsels deur die bloed van Christus, en leer ons om ’n tederlike agting vir die wel en weë van die mens te hê. Let op die Here se woorde, [veral in die King James-vertaling]: ‘I will make a man more precious than fine gold; even a man than the golden wedge of Ophir’ (Jes. 13:12, KJV)” (Ellen G. White, _The Desire of Ages_, bl. 286 en 287).

**Vrae vir bespreking**:

`Dink aan al die mense wat in stilte ly, soos die verlamde man in Markus 2. Watter strategieë of plaaslike gebruike help jou en jou gemeente om sensitief vir diesulkes se lot te bly?`

`’n Mens bespeur net haat, tradisie, dogma en vormgodsdiens by hierdie mense wat Jesus verwerp het. Hulle is so daardeur verblind dat Jesus se wonderwerke — wat hulle sekerlik tot ander insigte moes bring — geen uitwerking op hulle gehad het nie! Dit kan egter met ons ook gebeur. Hoe kan ons as ’n kerkgenootskap hierteen waak?`

`Hoe kan jou gemeente ’n “gesin” wees vir diegene wat deur hul eie geliefdes om geloofsredes verstoot is?`

`Bepeins opnuut die begrip onvergeeflike sonde. Bespreek dit in klastyd. Wat beteken dit? Hoe waak ’n mens daarteen?`