---
title:  Kruisverhoor en aan die kruis deurboor
date:  14/09/2024
---

### Skrifverwysings vir hierdie week se studie
Markus 15, Lukas 13:1, Psalm 22:18, Johannes 20:24-29 en hfst. 1:1-3, asook Daniël 9:24-27.

> <p>Geheueteks</p>
> ‘Eloï, Eloï, lemá sabagtáni?’ wat, as dit vertaal word, beteken, ‘My God, my God, waarom het U My verlaat?’” (Markus 15:34, AFR20).

Markus 15 vorm die kern van die Passieverhaal. Dit behels die verhoor van Jesus, sy terdoodveroordeling, hoe die soldate ’n bespotting van Hom maak, sy kruisiging, en dan sy dood en teraardebestelling. Die besonderhede in hierdie hoofstuk is strak en lewensgetrou. Waarskynlik het dieskrywer gevoel dat die feite self afdoende is.

Ironie speel deurgaans ’n belangrike rol in hierdie hoofstuk. Derhalwe kan dieleser baat vind by ’n duidelike definisie vir hierdie begrip.

Ironie vertoon dikwels drie kenmerke: (1) Dit bevat twee betekenisvlakke, (2) wat strydig of kontrasterend is, en (3) met ’n karakter in die vertelling wat nie daardie ironie raaksien nie, en wat nie besef wat besig is om te gebeur nie, en wat boonop nie besef dat hy of sy die een is wat die gevolge gaan dra nie.

In Pilatus se vraag, “‘Is jy die koning van die Jode?’” en in die soldate wat die spot dryf; in die bordjie bo-aan die kruis en in die gekskeerdery van die godsdienstige leiers wat vir Jesus sê, “‘ander het hy gered, homself kan hy nie red nie;’” en in Josef van Arimatea se onverwagte verskyning — sien ons vandeesweek hoedat hoofstuk 15 deurspek van pynlike ironie is, voorbeelde van ironie wat nietemin kragtige waarhede oor die dood van Jesus en die betekenis daarvan aan die lig bring.

_*Bestudeer hierdie week se les ter voorbereiding vir Sabbat, 21 September._