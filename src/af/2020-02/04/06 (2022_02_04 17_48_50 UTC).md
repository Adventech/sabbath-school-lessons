---
title:  Die Bybel
date:  23/04/2020
---

Die Heilige Gees, wat die inhoud van die Bybel aan mense geopenbaar en geïnspireer het, sal ons nooit op ‘n dwaalspoor of teen God se Woord lei nie. Vir Sewendedag-Adventiste beklee die Bybel ‘n hoër gesag as die mens se tradisies, hulle wedervaringe, rasionalisme of kultuur.  Die Bybel is die norm waarby alle ander dinge getoets moet word.

`Lees Johannes 5:46, 47;  en Johannes 7:38. Wat is vir Jesus Christus die hoogste bron wat geraadpleeg kan word om geestelike vrae te beantwoord?  Hoe bevestig die Bybel dat Jesus die ware Messias is?`

Sommige mense beweer dat hulle spesiale “openbaringe” en instruksies van die Heilige Gees ontvang het, maar sulke mense tree teen die duidelike boodskap van die Bybel op. Vir hulle het die Heilige Gees ‘n hoër gesag as God se Woord geword.  Wie ook al die geskrewe en geïnspireerde Woord van God ongeldig verklaar en die Bybel se duidelike boodskap vermy, beweeg op gevaarlike grond en word nie deur die Gees van God gelei nie. Die Bybel is ons enigste geestelike beskerming.  Dit is ‘n betroubare norm vir alle geloofsoortuigings en die toepassing daarvan.

“Deur die Skrif praat die Heilige Gees tot die verstand en lê Hy die waarheid op die hart. So stel Hy dwaalleer aan die kaak en verban Hy dit uit die siel. Dit is deur die Gees van die waarheid, wat deur die Woord van God werk, dat Christus sy uitverkorenes aan Homself onderwerp.” — Ellen G. White, Die Koning van die Eeue, bl. 671. Daar moet nooit verstaan word dat die Heilige Gees die Woord van God vervang nie.  Hy werk liewer saam met en deur die Bybel om ons na Christus te trek om sodoende die Bybel as die enigste norm vir ‘n egte bybelse geestelike lewe te maak.  Die Bybel se dogma is suiwer (sien I Timhé 4:6), en is geloofwaardig as God se Woord wat verdien om ten volle aanvaar te moet word. Dit is nie ons taak om die Skrif te oordeel nie. Die Woord van God het eerder die reg en die gesag om ons en ons denke te oordeel. Dit is immers die geskrewe Woord van God self.

`Waarom is die Bybel ‘n veiliger gids as persoonlike indrukke om geestelike vraete beantwoord? Wat is die gevolge wanneer ons nie die Bybel as die standaardgebruik om alle leringe en selfs ons eie geestelike ondervinding te toets nie?  Indienpersoonlike verklarings die finale gevolgtrekking sou wees om geestelike vrae tebeantwoord, waarom sou dit tot niks anders as chaos en dwaling lei nie?`