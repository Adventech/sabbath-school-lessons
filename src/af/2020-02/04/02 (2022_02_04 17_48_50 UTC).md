---
title:  Tradisie
date:  19/04/2020
---

Tradisie opsigself is nie sleg nie.  Dit bepaal ‘n sekere roetine en struktuur in ons daaglikse lewe. Dit kan ons help om aan ons afkoms gekoppel te bly.  Daarom is dit geen verrassing dat tradisie ook ‘n belangrike rol in ons godsdiens speel nie.  Maar, dit kan ook sommige gevare inhou.

`Wat leer Markus 7:1–13 ons oor hoe Jesus op sommige menslike tradisies gereageer het toe Hy op aarde was?`

Die tradisie waarteen Jesus te staan gekom het, was versigtig in die Joodse gemeenskap van onderwyser na leerling oorgelewer.  Gedurende Jesus se tyd op aarde was dit net so belangrik as die Skrif geag. Tradisie het egter ‘n neiging om oor lang periodes te groei en dus meer besonderhede en aspekte wat nie deel van God se oorspronklike Woord en plan was nie, by te voeg.  Hierdie menslike tradisies — alhoewel dit deur die gerespekteerde “ou mense” bevorder was (sien Markus 7:3, 5), d.i., die godsdienstige leiers van die Joodse gemeenskap — is nie dieselfde as God se gebooie nie (sien Markus 7:8, 9). Dit was menslike tradisies, en uiteindelik het dit daartoe gelei dat  “die Woord van God kragteloos” gemaak was (Markus 7:13).

`Lees I Korinthiërs 11:2 and II Thessalonicense 3:6.  Hoe moet ons tussen die Woord van God en menslike tradisie onderskei? Waarom is dit so belangrik dat ons hierdie onderskeid moet maak?`

Die lewende Woord van God inisieer ‘n eerbied en getroue gesindheid teenoor die Woord in ons. Hierdie getrouheid genereer ‘n sekere tradisie.  Ons getrouheid moet egter altyd lojaal aan die lewende God wees wat sy wil aan ons in die geskrewe Woord openbaar het.  Daarom speel die Skrif ‘n unieke rol wat alle menslike tradisies vervang.  Die Bybel is hoër as en bo alle tradisies, selfs die goeie tradisies.  Tradisies wat uit ons ondervinding met God en sy Woord voortspruit, moet gedurig teenoor die maatstaf van die Heilige Skrif getoets word.

`Watter dinge doen ons as ‘n kerk wat as “tradisie” geëtiketteer kan word? Waarom is dit altyd belangrik om dit van ‘n bybelse lering te onderskei? Bring jou antwoord Sabbat na die klas vir bespreking.`