---
title:  Wedervaring
date:  20/04/2020
---

`Lees Romeine 2:4 en Titus 3:4, 5.  Hoe ondervind ons die goedertierenheid, verdraagsaamheid, lankmoedigheid, barmhartigheid en liefde van God?  Hoekom is dit belangrik dat ons geloofsoortuiging nie net ‘n abstrakte, intellektuele kennis behels nie, maar iets wat ons werklik wedervaar? Terselfdertyd, op watter maniere kan ons wedervaringe met die Bybel bots en ons in ons geloofsoortuiging selfs mislei?`

Wedervaring is deel van ons menslike bestaan.  Dit werk op ‘n kragtige wyse op ons gevoelens en gedagtes in.  God het ons so ontwerp dat ons verhouding met sy skepping, en selfs met God self, betekenisvol met ons wedervaring  verbind is en gevorm word.  Dit is God se begeerte dat ons die mooiheid van verhoudinge, van kuns en musiek, en van die wonders van die skepping, asook die vreugde van sy verlossing en die krag van die beloftes van sy Woord, moet wedervaar.  Ons godsdiens en geloofsoortuiging behels meer as net leerstellings en rasionele besluite. Wat ons belewe, vorm ons siening oor God en selfs hoe ons sy Woord verstaan.  Maar, ons moet ook duidelik die beperkinge en ongenoegsaamheid van ons wedervaringe raaksien as dit kom by om God se wil te ken.

`Watter waarskuwing word in II Korinthiërs 11:1–3 gevind?  Wat behoort dit aan ons te sê oor die beperkinge om op ons wedervaringe te vertrou?`

Wedervaringe kan baie misleidend wees. Volgens die Bybel moet elke wedervaring in sy eie sfeer gesien word. Dit moet deur die Skrif ingelig, gevorm en geïnterpreteer word. Soms wil ons iets wedervaar wat nie met God se Woord en sy wil ooreenstem nie. In so ‘n geval moet ons leer om die Woord van God meer as ons wedervaring en begeertes te vertrou. Ons moet op ons hoede wees om seker te maak dat selfs ons wedervaring altyd met die Woord van God ooreenstem en nie die duidelike leer van die Bybel weerspreek nie.

`‘n Geloofsoortuiging waarin liefde vir God en vir andere (lees Markus 12:28–31) die hoofgebooie is, is vanselfsprekend ‘n geloofsoortuiging waar wedervaring belangrik is. Waarom is dit terselfdertyd, uiters belangrik dat ons altyd ons wedervaring met die Woord van God moet toets?`