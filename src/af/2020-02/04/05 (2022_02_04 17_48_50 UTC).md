---
title:  Rasionalisme
date:  22/04/2020
---

`Lees II Korinthiërs 10:5, 6;  Spreuke 1:7; en Spreuke 9:10.  Waarom is gehoorsaamheid aan Christus in ons gedagtes so belangrik? Waarom is die vrees van die Here die beginsel van kennis?`

God het aan ons die vermoë gegee om te kan dink en te kan redeneer.  Elke menslike aktiwiteit en elke teologiese argument toets ons vermoë om te kan dink en gevolgtrekkings te maak. Ons aanvaar nie ‘n geloof sonder rede nie.  Maar, teen die einde van die Eeu van Verligting in die 18de-eeu het die menslike rede, veral in die Westerse beskawing, ‘n nuwe en dominante rol begin vervul wat ons denkvermoë en korrekte gevolgtrekkings onder groot druk geplaas het. In teenstelling met die gedagte dat al ons kennis op sensoriese gewaarwordinge gebaseer is, is daar ‘n ander siening wat die menslike rede as die hoofbron van kennis aanvaar.  Hierdie siening wat rasionalisme genoem word, glo dat waarheid nie sensories is nie, maar intellektueel, wat van die rede afgelei word.  Met ander woorde, sekere waarhede bestaan, en net ons denkvermoë kan dit regstreeks begryp.  Dit maak die menslike rede die toets en norm vir waarheid.  Die rede het die nuwe gesag geword waarvoor alles moes buig, wat ook die gesag van die kerk ingesluit het, en, wat erger is, selfs ook die gesag van die Bybel as God se Woord.  Alles wat nie vanselfsprekend aan die menslike rede toegeskryf kon word nie, was verwerp en die egtheid daarvan betwyfel.  Hierdie gesindheid het groot dele van die Skrif geraak. Al die wonderwerke en bonatuurlike handelinge van God soos die liggaamlike opstanding van Jesus, die maagdelike geboorte, of die sesdag-Skeppingsverhaal, om net ‘n paar te noem, was nie meer aanvaar as waar en geloofwaardig nie. Die waarheid is dat ons die feit moet onthou dat selfs ons redeneringsvermoë deur sonde aangetas is en onder die heerskappy van Christus gebring moet word. Die mens se verstand is verduisterd en vervreemd van God (Efésiërs 4:18). Ons moet deur God se Woord verlig word.  Bowendien, die feit dat God ons Skepper is, dui aan dat, volgens die Bybel, ons menslike rede geskep is om onafhanklik of selfstandig van God te funksioneer. Eerder, “Die beginsel van die wysheid is die vrees van die Here” (Spreuke 9:10, vergelyk met Spreuke 1:7). Dit is alleenlik wanneer ons God se openbaring as die hoogste gesag in ons lewens aanvaar, soos dit in die geskrewe Woord van God verpersoonlik word, en ons gewillig is om wat in die Bybel geskrywe is, te gehoorsaam, dat ons reg redeneer.

`Eeue gelede het die Amerikaanse president, Thomas Jefferson, sy eie vertolking van die Nuwe Testament gemaak deur enigiets te verwerp wat, volgens sy siening, buite die rede was. Weg was al die wonderwerke van Jesus en ook sy opstanding. Wat leer dit ons oor die beperkinge van die menslike rede om waarheid te kan begryp?`