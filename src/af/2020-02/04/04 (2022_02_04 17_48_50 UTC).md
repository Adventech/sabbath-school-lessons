---
title:  Kultuur
date:  21/04/2020
---

Ons almal behoort aan en vorm deel van ‘n sekere kultuur, of van sekere kulture. Ons word ook almal deur kultuur beïnvloed en gevorm. Niemand van ons spring dit vry nie. Weliswaar, dink oor hoe baie van die Ou Testament se verhale oor Israel van ouds vertel hoe hulle deur die kulture van hulle bure verontreinig was. Dink ons miskien dat ons vandag verskillend of beter as hulle is?Alhoewel die Woord van God teen die agtergrondvan ‘n spesifieke kultuur geskryf was, word dit nie tot daardie kultuur beperk nie. Terwylkulturele faktore onafwendbaar ons begrip van die Bybel beïnvloed, moet ons nie die feit uit die oog verloor dat die Bybel gevestigde kulturele kategorieë of etnisiteit, heerskappy en sosiale status oortref nie.  Dit is een rede waarom die Bybel enige menslike kultuur te bowe kan kom en selfs in staat is om die sondige elemente wat in elke kultuur gevind word, te verander en te verbeter.

`Lees I Johannes 2:15–17. Wat bedoel Johannes wanneer hy verklaar dat ons nie die dinge van die wêreld moet liefhê nie?  Hoe kan ons in die wêreld leef en tog nie ‘n wêreldse gesindheid hê nie?`

Kultuur, net soos enige ander faset van God se skepping, word deur sonde beïnvloed. Gevolglik is dit ook aan God se oordeel onderhewig. Ja, sommige fasette van ons kultuur mag dalk baie mooi by ons geloofsoortuiginge inpas, maar ons moet altyd baie versigtig wees om tussen die twee te kan onderskei. Die ideaal is dat die bybelse geloofbelydenis, indien dit nodig is, die bestaande kultuur ter verantwoording sal roep, en ‘n kultuur sal skep wat getrou aan God se Woord is.  As ons nie geanker is in iets wat van bo kom nie, sal ons gou aan dit wat rondom ons is, toegee. Ellen G. White gee aan ons die volgende insig:  “Die volgelinge van Christus moet hulle van die wêreldse beginsels en belangstellings afskei, maar hulle moet hulle nie van die wêreld afsonder nie. Die Verlosser het voortdurend met die mense verkeer - nie om hulle aan te moedig in enigiets wat nie volgens die wil van God was nie, maar om hulle te verhef en te veredel.” — Ellen G. White, Counsels to Parents, Teachers, and Students Regarding Christian Education, bl. 323, (vry vertaal).

`Watter fasette van jou kultuur stem nie met die bybelse geloofsoortuiging ooreen nie? Wat nog meer belangrik is, hoe kan ons vasstaan teen daardie fasette wat ons geloofsoortuiginge wil vernietig?`