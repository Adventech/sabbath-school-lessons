---
title:  Vir verdere studie
date:  24/04/2020
---

Lees Ellen G. White, “Die Skrifte ‘n Bron van Veiligheid,” bl. 593–602, in Die Groot Stryd. Tradisie, wedervaringe, kultuur, rasionalisme, en die Bybel is alles teenwoordig wanneer ons die Woord van God bepeins.  Die beslissende vraag is: Watter van hierdie bronne hetdie finale seggenskap en die grootste gesag in ons teologie? Dit is een ding om die Bybel teverklaar, maar dit is heeltemal iets anders om die Bybel deur die bediening van die Heilige Gees toe te laat om op ons lewe in te werk en te verander.  “God het in sy Woord aan mense die kennis toevertrou wat nodig is vir die saligheid.  Die Heilige Skrifte moet aangeneem word as ‘n gesaghebbende, onfeilbare openbaring van sy wil.  Dit [die Heilige Skrifte] is die maatstaf van karakter, die openbaarder van leerstellings en die toets van die geestelike lewe.” — Ellen G. White, Die Groot Stryd, bl. 9.

**Vrae vir bespreking**:

`1. Hoekom is dit makliker om die gewoontes van sommige menslike tradisies te herhaal as om die wet van God uit te leef: om die Here onse God met ons hele hart en siel en verstand lief te hê en ons naaste soos onsself (lees Matthé 22:37–40)?`

`2. Bespreek jou antwoord op Sondag se laaste vraag in die klas.  Watter rol moet tradisie in ons kerk speel? Waar sien jy seëninge en uitdagings in geestelike tradisies?`

`3. Hoe kan ons seker maak dat tradisie, maak nie saak hoe goed dit mag wees nie, nie die geskrewe Woord van God as ons hoogste norm en gesag, vervang nie?`

`4. Veronderstel iemand verklaar dat hy of sy ‘n droom gehad het waarin die Here met hom of haar gepraat het en gesê het dat Sondag die ware rusdag en aanbiddingsdag vir die Nuwe Testamentiese tye is.  Hoe sou jy daardie persoon antwoord, en wat leer so ‘n storie ons oor hoe wedervaringe altyd met die Woord van God getoets moet word?`

`5. Bespreek die kultuur waarin jou kerk betrokke is. Hoe werk hierdie kultuur in op jou geloofsoortuiging? Watter voorbeelde kan ons in die geskiedenis vind waar kultuur die handelinge van die kerklede grootliks beïnvloed het en wat ons nou as negatief waarneem? Watter lesse kan ons daaruit leer sodat ons nie soortgelyke foute maak nie?`