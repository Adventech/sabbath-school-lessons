---
title:  Die duidelikheid van die Skrif
date:  28/04/2020
---

Enige beroep op die Skrif alleen maak geen sin as die betekenis van die teks in die Bybel onduidelik is nie.

`Lees Matthé 21:42;  Matthé 12:3, 5;  Matthé 19:4; Matthé 22:31;  Markus 12:10, 26; Lukas 6:3; Matthé 24:15; en Markus 13:14. Wat impliseer Jesus se herhaaldelike verwysing na die Skrif oor die duidelikheid van die boodskap daarvan?`

Die Bybel se getuienis is suiwer:  die Bybel se leer is duidelik en voldoende.  Dit is so duidelik dat dit deur beide kinders en volwassenes verstaan kan word, veral wat die mees fundamentele leringe betref.  En tog bied dit oneindige geleenthede aan ons om ons kennis en begrip te laat toeneem.  Ons benodig geen kerklike gesag om die Bybel te verstaan nie. In plaas daarvan kan sy basiese leringe deur alle gelowiges verstaan word. Die priesterskap van alle gelowiges word eerder aanvaar as om die uitleg daarvan aan ‘n paar uitgesoektes, die geestelikes of klerikale priesterskap, oor te laat.  Daarom word ons in die Bybel aangemoedig om die Skrif te bestudeer omdat ons self in staat is om God se boodskap aan ons te verstaan.

Dit was al paslik gesê dat “die konsekwente voorbeeld van die Bybel se skrywers daarop dui dat die Skriftuurplase eenvoudig met letterlike betekenisse, gelees moet word, behalwe as dit ten doel het om ‘n duidelike en vanselfsprekende indruk te laat . . . . Die ‘dop’ van die  letterlike betekenis moenie verwyder word om by die ‘saadkern’ van ‘n mistieke, versteekte, allegoriese betekenis wat net deur die ingeligtes ontsyfer kan word, uit te kom nie.” — Handbook of Seventh-day Adventist Theology [Hagerstown, MD: Review and Herald Publishing Association, 2000], bl. 65, (vry vertaal).  Die duidelikheid van die Bybelhet betrekking op die taal, die betekenis en woorde van die Skrif, want daar is ‘n definitiewewaarheid wat deur die Bybelse skrywers oorgedra wil word eerder as subjektiewe, onbeheerste, veelvoudige betekenisse van die Bybelse teks. Niks hiervan beteken dat ons nie soms verse en gedagtes sal teëkom wat ons nie ten volle verstaan of begryp nie. Dit is immers die Woord van God, en ons is maar net gevalle menslike wesens. Desnieteenstaande, God se Woord is voldoende duidelik oor die dinge wat ons werklik moet weet en verstaan, veral met betrekking tot die vraag oor verlossing.

`Dink na oor ‘n tyd toe jy sommige van die teksverse nie verstaan het nie, maarwat later vir jou duidelik geword het.  Wat het jy uit daardie ondervinding geleerwat andere dalk kan help met soortgelyke vraagstukke?`