---
title:  Vir verdere studie
date:  01/05/2020
---

In die hoofstuk oor Biblical Interpretation in die Handbook of Seventh-day Adventist Theology, lees die dele oor The Analogy of Scripture, “Scripture Is Its Own Interpreter,” The Consistency of Scripture, en The Clarity of Scripture, bl. 64–66. Lees hoofstuk 20, “Bybelonderrig en -Studie,” in die boek Opvoeding, bl. 185–192; “The Primacy of the Word” in Selected Messages, boek 3, bl. 29–33.  “Die Bybelstudent moet geleer word om dit met die gesindheid van ‘n leerling te benader.  Ons moet sy bladsye deursoek, nie vir bewyse om ons teorieë te steun nie, maar om te weet wat God sê.  “ ’n Ware kennis van die Bybel kan net verkry word met die hulp van daardie Gees deur wie die Woord ingegee is. En om hierdie kennis te verkry, moet ons daarvolgens lewe.  Aan alles wat Gods Woord beveel, moet ons gehoorsaam wees. . . . “Die studie van die Bybel vereis ons ywerigste inspanning en volhardendste nadenke.  Soos die mynwerker vir die goudskat in die aarde delf, so ernstig, aanhoudend, moet ons soek na die skat van Gods Woord.” — Ellen G. White, Opvoeding, bl. 189. “Wanneer jy die Bybel jou voedsel, jou spys en drank maak, wanneer jy die beginsels daarvan deel van jou karakter maak, sal jy beter weet hoe om raad van God te ontvang. Ek verhoog die kosbare Woord voor jou vandag.  Moenie herhaal wat ek gesê het deur te sê,  ‘Suster White het dit gesê’ nie, en ‘Suster White het dat gesê’ nie. Vind uit wat die Here, die God van Israel sê, en doen dan wat Hy beveel.” — Ellen G. White, Selected Messages, boek 3, bl. 33, (vry vertaal).

**Vrae vir bespreking**:

`1. Watter foutiewe geloofsoortuigings huldig mense omdat hulle net na ‘n paar uitgesoekte verse gekyk het in plaas daarvan om die hele Bybel oor ‘n onderwerp te raadpleeg?`

`2. In Matthé 11:11, het Jesus van Johannes die Doper gesê:  “Voorwaar Ek sê vir julle, onder die wat uit vroue gebore is, het daar nie een opgestaan wat groter is as Johannes die Doper nie;  maar die kleinste in die koninkryk van die hemele is groter as hy.” Jesus verwys hier na ‘n profeet wat nie ‘n outeur in die Bybel is nie, en tog sê hy sulke dinge oor hom.  Wat sê dit aan ons oor waarom ‘n ware profeet nie ‘n boek in die Bybel hoef te geskryf het om steeds ‘n ware profeet te wees nie? Watter boodskap kan ons as Sewendedag-Adventiste uit hierdie feit leer?`

`3. Ons as Adventiste is nie alleen om die Bybel as ons hoogste gesag te erken nie. Ander kerke doen dit ook. Hoe verduidelik ons dan die teenstrydige leerstellings wat ander Christene beweer ook in die Bybel gevind kan word?`