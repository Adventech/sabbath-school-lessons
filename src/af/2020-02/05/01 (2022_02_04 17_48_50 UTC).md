---
title:  Deur die Skrif alleen — sola Scriptura
date:  25/04/2020
---

### Skrifverwysings vir hierdie week se studie
I Korinthiërs 4:1–6; Titus 1:9; II Timhe 1:13;  Markus 12:10, 26; Lukas 24:27, 44, 45; Jesaja 8:20.

> <p>Geheueteks</p>
> “Want die woord van God is lewend en kragtig en skerper as enige tweesnydende swaard, en dring deur tot die skeiding van siel en gees en van gewrigte en murg, en is ‘n beoordelaar van die oorlegginge en gedagtes van die hart” (Hebreërs 4:12).

Die Protestante se aanspraak op “Skrif alleen” (sola Scriptura) het die Skrif tot die enigste standaard en deurslaggewende bron van teologieverhef. In teenstelling met Roomse Katolieke teologie wat die Skrif éntradisie goedgekeur het, het die Protestantse geloof die sleutelwoord “alleen” onderskryf; m.a.w., die Skrif alleen is die hoogste gesag wanneer geloofskwessies en geloofsleer ter sprake is. Dit was die Bybel wat die beslissende oortuigingskrag en gesag aan die Protestantse Hervorming en opstand teen Rome se eeuelange foutiewe leringe, gegee het.  In teenstelling met ‘n allegoriese (sinnebeeldige) interpretasie van die Skrif, toe baie verskillende betekenisse van die bybelse teks afgelei was, het die Protestantse Hervormers die belangrikheid van ‘n grammatikale-historiese interpretasie van die Bybel onderskryf, wat die grammatika en letterlike betekenis van die bybelse teks ernstig opgeneem het.  Hierdie week gaan ons na sola Scriptura in die besonder kyk. Ons sal leer dat sola Scriptura sommige fundamentele beginsels van bybelse interpretasie impliseer, wat onontbeerlik vir ‘n behoorlike begrip van God se Woord is. As Protestante moet ons die Bybel as die hoogste leerstellige gesag handhaaf.

_*Bestudeer hierdie week se les as voorbereiding vir Sabbat, 2 Mei._