---
title:  Die geskrewe Woord van God
date:  07/04/2020
---

`“Verder het die Here vir Moses gesê:  ‘Skrywe vir jou hierdie woorde op, want volgens hierdie woorde het Ek ‘n verbond gesluit met jou en met Israel.’” (Exodus 34:27).  Waarom wou die Here gehad het dat Moses hierdie woorde moes neerskryf in plaas van om dit net mondelings aan die volk oor te dra?  Wat is die voor-die-hand-liggende voordeel van die Geskrewe Woord?`

Die God wat spreek en wat die mens se taal geskep het, het verkose mense in staat gestel om die Goddelike geopenbaarde waarhede en Goddelike geïnspireerde gedagtes op ‘n geloofwaardige en betroubare manier te kommunikeer. Daarom is dit geen verrassing dat God die bybelse skrywers beveel het om sy instruksies en openbaring op skrif te stel nie.

**Wat leer die volgende verse ons oor geskrewe Openbaring?**

`Exodus 17:14; 24:4`

`Josua 24:26`

`Jeremia 30:2`

`Openbaring 1:11, 19; 21:5; 22:18, 19`

Waarom het God beveel dat Sy openbaring en geïnspireerde boodskappe neergeskryf moes word? Die vanselfsprekende antwoord is sodat ons dit nie so maklik moet vergeet nie. Die geskrewe woorde van die Bybel verwys ons voortdurend na God en sy wil. ‘n Geskrewe dokument kan gewoonlik beter bewaar word en meer betroubaar wees as mondelinge boodskappe wat oor en oor vertel moet word. Die Geskrewe Woord wat herhaaldelik gekopieer kan word, kan ook meer toeganklik vir meer mense gemaak word as wat dit woordeliks gedoen kan word. Laastens kan ons net met ‘n beperkte aantal mense op ‘ngegewe tyd en spesifieke plek praat,maar dit wat op skrif gestel is, kan deur ontelbare lesersoor wydverspreide gebiede en kontinente gelees word, en selfs baie geslagte later tot seën wees. Die feit is, indien daar mense is wat nie self kan lees nie, kan andere ‘n geskrewe dokument hardop lees sodat almal dit kan hoor.