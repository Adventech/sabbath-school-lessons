---
title:  Die oorsprong en aard van die Bybel
date:  04/04/2020
---

### Skrifverwysings vir hierdie week se studie
II Petrus 1:19–21; II Timhe 3:16, 17;  Deuteronium 18:18;  Exodus 17:14; Johannes 1:14; Hebreërs 11:3, 6.

> <p>Geheueteks</p>
> “Daarom dank ons God ook sonder ophou dat, toe julle die woord van God ontvang het wat deur ons verkondig is, julle dit aangeneem het nie as die woord van mense nie, maar, soos dit waarlik is, as die woord van God wat ook werk in julle wat glo” (I Thessalonicense 2:13).

Hoe ons die oorsprong en aard van die Skrif sien en verstaan, het ‘n groot invloed op die rol wat die Bybel in ons lewens en in die kerk in geheel speel. Hoe ons die Bybel interpreteer, word aansienlik deur ons begrip van die proses van openbaring en inspirasie beïnvloed. Wanneer ons die Skrif reg wil verstaan, moet ons eerstens die Bybel toelaat om die basiese riglyne te bepaal hoe dit hanteer moet word. Ons kan nie wiskunde bestudeer deur die empiriese metodes wat vir biologie of sosiologie gebruik word, toe te pas nie. Ons kan nie fisika bestudeer deur dieselfde middele te gebruik wat vir die bestudering van geskiedenis gebruik word nie.  Net so sal die geestelike waarhede van die Bybel nie korrek verstaan word deur middel van ateïstiese metodes wat die Bybel benader asof God nie bestaan nie.  In plaas daarvan moet ons interpretasie van die Skrif die God-mens-dimensie van God se Woord ernstig opneem.  Daarom, wat ons nodig het vir ‘n behoorlike interpretasie van die Skrif, is dat ons die Bybel liewer gelowig moet benader as om die metodiek van skeptisisme of twyfel toe te pas. Hierdie week gaan ons na fundamentele aspekte van die oorsprong en aard van die Bybel kyk, wat ons interpretasie en begrip daarvan sal beïnvloed.

_*Bestudeer hierdie week se les as voorbereiding vir Sabbat, 11 April._