---
title:  Die inspirasieproses
date:  06/04/2020
---

Omdat God die taalmedium gebruik het om Sy wil aan die mens te openbaar, het dit daardeur moontlik geword om Goddelike openbaring neer te skryf.  Soos ons immers reeds gesien het, is die Bybel die resultaat van God se geopenbaarde waarheid aan ons deur die werk van die Heilige Gees, wat Sy boodskap deur middel van menslike werktuie aan ons oordra en beskerm.  Dit is die rede hoekom ons die grondliggende eenheid wat regdeur die Skrif van Génesis tot Openbaring gesien kan word, te wagte kan wees (byvoorbeeld, vergelyk Génesis 3:14, 15 met Openbaring 12:17).

`Lees II Petrus 1:21, II Timhe 3:16, en Deuteronium 18:18.  Wat sê hierdie verse oor die inspirasie van die Skrif?`

Die hele Skrif is deur God geinspireer, selfs al is alle dele daarvan nie eweveel besielend om te lees nie, of nie tans noodwendig op ons van toepassing nie (byvoorbeeld, die gedeeltes oor die Hebreeuse feeste was ook geïnspireer al word dit nie van ons verwag om die feeste te hou nie). Tog moet ons van alles in die Skrif leer, selfs van daardie gedeeltes wat nieso maklik is om te lees en te verstaan nie, of wat nie spesifiek op ons van toepassing isnie. Alles in die Bybel was ook nie so direk of bonatuurlik geopenbaar nie.  Soms het God bybelse skrywers gebruik wat noukeurig dinge ondersoek het of ander bestaande dokumente gebruik het (sien Josua 10:13, Lukas 1:1–3) om sy boodskap te kommunikeer.

Selfs in sulke gevalle is die hele Skrif geïnspireer (II Timhe 3:16). Dit is die rede hoekom Paulus verklaar dat alles “wat tevore geskrywe is”, is “tot ons lering tevore geskrywe”, sodat ons deur “bemoediging van die Skrifte hoop kan hê” (Romeine 15:4).  “Die Bybel wys daarop dat dit deur God ingegee is, maar nogtans is dit deur mense geskrywe; en in die afwisselende styl van die verskillende boeke word die karaktereienskappe van die verskillende skrywers geopenbaar. Hierdie waarhede is almal “deur God ingegee” (II Timhe 3:16); maar nogtans is hulle in die woorde van mense uitgedruk. — Ellen G. White, Die Groot Stryd, bl. 7.

`Vandag is daar skrifgeleerdes wat die Goddelike ingewing van baie gedeeltes van die Bybel ontken, selfs tot die punt waar uiters belangrike leringe soos die Skepping, die Uittog en die Opstanding nie aanvaar word nie.  Waarom is dit so noodsaaklik dat ons nie daardie deur oopmaak nie, selfs nie eers ‘n klein bietjie nie? Het ons immers die reg om God se Woord te beoordeel?`