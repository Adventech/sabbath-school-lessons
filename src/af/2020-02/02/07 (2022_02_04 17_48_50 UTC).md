---
title:  Vir verdere studie
date:  10/04/2020
---

Lees die volgende bladsye van die dokument “Methods of Bible Study”: “2. Presuppositions Arising From the Claims of Scripture,” part a) Origin, and part b) Authority.  “Methods of Bible Study” kan by die volgende webwerf gevind word: www.adventistbiblicalresearch. org/materials/bible-interpretation-hermeneutics/methods-bible-study. Hoe noodsaaklik die Bybel ook al vir ons geloof is, sal dit opsigself van geen geestelike waarde vir ons wees terwyl ons dit lees en bestudeer as die Heilige Gees nie in ons harte en gedagtes is nie. “God het in sy Woord aan mense die kennis toevertrou wat nodig is vir die saligheid. Die Heilige Skrifte moet aangeneem word as ‘n gesaghebbende, onfeilbare openbaring van sy wil. Hulle is die maatstaf van karakter, die openbaarder van leerstellings en die toets van die geestelike lewe. . . . Maar die feit dat God sy wil aan die mens deur sy Woord geopenbaar het, het nie die gedurige teenwoordigheid en leiding van die Heilige Gees oorbodig gemaak nie. Inteendeel, die Gees is deur ons Heiland belowe om die Woord aan sy diensknegte te openbaar, en om die leerstellings daarvan te verduidelik en toe te pas.  En aangesien dit die Gees van God is wat die Bybel ingegee het, is dit onmoontlik vir die Gees om ooit in stryd met die Woord te wees.” — Ellen G. White, Die Groot Stryd, bl. 9.

**Vrae vir bespreking**:

`1. Hoe openbaar God Homself en sy wil aan ons?  Hoekom het ons openbaring nodig?`

`2. Hoe openbaar God Homself? God gebruik verskillende maniere om iets oor Homself te openbaar.  Hy doen dit deur die natuur op ‘n meer algemene manier, maar meer spesifiek deur drome (Daniël 7:1); visioene (Génesis 15:1); tekens (I Konings 18:24, 38); en deur sy Seun, Jesus Christus (Hebreërs 1:1, 2). Het God Homself aan jou persoonlik geopenbaar? Deel jou ondervinding met die klas.`

`3. Sommige skrifgeleerders verwerp baie van die leringe van die Bybel deur dit as mites te verklaar. Die leringe van die Skeppingverhaal, ‘n letterlike Adam en Eva, die Uittog uit Egipte, en die verhale van Daniël, is net ‘n paar voorbeelde (uit die Ou Testament) van leringe wat laat vaar word en as opgemaakte verhale om geestelike waarhede tuis te bring, vertolk word. Dit is wat gebeur wanneer die mens God se Woord beoordeel. Wat behoort dit aan ons te sê oor hoe gevaarlik so ‘n gesindheid werklik is?`

`4. God het sy wil op ‘n kragtige wyse in die Bybel geopenbaar.  Tog begeer Hy dat jy sal help om Sy wil en die goeie nuus van sy verlossing in Jesus Christus alleen, te versprei.  Wanneer mense jou waarneem, watter soort God sien hulle in jou, en deur jou optrede?`