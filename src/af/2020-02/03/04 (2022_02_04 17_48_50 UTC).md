---
title:  Jesus en “al die Skrifte”
date:  14/04/2020
---

`Lees Lukas 24:13–35, 44, 45. Hoe het Jesus die Skrif gebruik om die evangelieboodskap vir die dissipels te leer?`

Na die dood van Christus, was sy volgelinge verward en onseker.  Hoe kon dit gebeur het? Wat het dit beteken?  In hierdie hoofstuk in Lukas sien ons dat Jesus tweekeer aan hulle verskyn het, eers aan twee van hulle op die pad na Émma, en toe later aan die ander. Tydens twee afsonderlike geleenthede verduidelik Jesus hoe alles van die Ou Testament se profesieë vervul was: “En Hy het begin van Moses en al die profete af en vir hulle uitgelê in al die Skrifte die dinge wat op Hom betrekking het” (Lukas 24:27). In Lukas 24:44, 45, sê Hy weer, “ ‘Dit is die woorde  . . . . dat alles wat oor My geskrywe is in die wet van Moses en die profete en die psalms, vervul moet word.’ Toe open Hy hulle verstand om die Skrifte te verstaan.”

Let op na die spesifieke verwysing, “al die Skrifte”, in Lukas 24:27. In die tweedegedeelte word dit herbeklemtoon as “‘die wet van Moses en die profete en die psalms.’” (Lukas 24:44). Hier word dit duidelik bevestig dat Jesus, die Woord wat vlees geword het (Johannes 1:1-3, 14), op die outoriteit van die Skrif staatgemaak het om te verduidelik hoe hierdie dinge honderde jare tevore voorspel was. Deur na die Skrif in die geheel te verwys, het Jesus deur sy voorbeeld sy dissipels geleer om, terwyl hulle die evangelieboodskap sou versprei, ook die Skrif in die geheel moes verklaar om aan die nuwe bekeerlinge regdeur die wêreld, begrip en krag te bring.

Let ook op hoe, in Matthé 28:18–20, Jesus aan sy dissipels gesê het (en ook aan ons vandag) dat “ ‘Aan My is gegee alle mag in die hemel en op aarde’”.  Maar daardie outoriteit bly in sy Vader en die volle Godheid gegrond, want Hy sê aan hulle, “ ‘Gaan dan heen, maak dissipels van al die nasies, en doop hulle in die Naam van die Vader en die Seun en die Heilige Gees’”, en dan die sleutelvers:  “ ‘en leer hulle om alles te onderhou wat Ek julle beveel het.’” Wat word deur Jesus geleer en beveel? Sy onderwysing is op die hele Skrif gegrond. Volgens die gesag van die Woord het Hy gekom, en volgens die vervulling van die profesieë in die Skrif het Hy Hom aan sy Vader onderwerp.

`As Jesus alles in die Skrif aanvaar, waarom moet ons dit ook doen?  Weereens, hoe kan ons leer om die gesag van die hele Skrif te aanvaar, selfs wanneer ons besef dat nie alles daarin noodwendig tans op ons van toepassing is nie?  Bring jou antwoord Sabbat na die klas.`