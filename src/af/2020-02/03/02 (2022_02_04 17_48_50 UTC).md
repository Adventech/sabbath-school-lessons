---
title:  Daar staan geskrywe
date:  12/04/2020
---

Die doop van Jesus deur Johannes die Doper was die begin van die Verlosser se bediening waarna Hy deur die Gees na die woestyn in Judéa gelei was. Daar, terwyl sy menslike liggaam op sy swakste was, was Hy deur die Satan versoek.

`Lees Matthé 4:1–11.  Hoe het Jesus Homself teen die Satan se versoekings in die woestyn verdedig? Wat moet ons van die Bybel uit hierdie verslag leer?`

Toe Jesus versoek was om sy aptyt te bevredig, het Hy so gereageer: “ ‘Daar is geskrywe, Die mens sal nie van brood alleen lewe nie, maar van elke woord wat deur die mond van God uitgaan.”’ (Matthé 4:4).  Jesus verwys na die lewende Woord en sy grondliggende goddelike oorsprong.  Op hierdie manier bevestig Hy die outoriteit van die Skrif. Toe Hy versoek was met die wêreld se koninkryke en hulle heerlikheid, het Jesus so gereageer: “ ‘Gaan weg, Satan! want daar is geskrywe: Die Here jou God moet jy aanbid en Hom alleen dien.’” (Matthé 4:10, Lukas 4:8).  Christus herinner ons daaraan dat ware aanbidding plaasvind wanneer ons op God en niemand anders fokus nie, en dat deur jouself aan Sy Woord te onderwerp, jy Hom opreg aanbid.  Laastens, toe Hy versoek was met die liefde vir vertoon en aanmatiging, was Jesus se reaksie: “‘Daar is k geskrywe, ‘Jy mag die Here jou God nie versoek nie.’” (Matthé 4:7; ook Lukas 4:12).

Met al drie versoekings het Jesus gereageer met die woorde: “Daar is geskrywe”.  Dit wil sê, Jesus haal die Woord van God aan en niks anders om die aanvalle en misleidings van die Satan af te weer.  Dit moet ‘n kragtige les vir ons almal wees: dat die Bybel en die Bybel alleen, die hoogste standaard en fondament van ons geloof moet wees.  Ja, die Bybel en die Bybel alleen was Jesus se metode om weerstand te bied teen die aanvalle van die teenstander.  Jesus is God, maar om Homself teen die Satan te beskerm, het Hy Homself heeltemal aan die Woord van God onderwerp.  Dit het nie met ‘n mens se eie opinie te doen nie;  dit is nie deur ‘n noukeurige uitgewerkte ingewikkelde argument nie;  dit is nie met woorde van persoonlike vyandigheid nie; in plaas daarvan is dit met die eenvoud en tog diepsinnige woorde van die Skrif. Vir Christus, het die Skrif die hoogste gesag en diegrootste krag. Op hierdie manier het sy bediening met ‘n spesifieke grondslag begin watvoortgebou het op die geloofwaardigheid van die Bybel.

`Hoe kan ons leer om net so afhanklik van, en onderworpe aan, die Woord van Godte wees, soos Christus is?`