---
title:  Vir verdere studie
date:  17/04/2020
---

Lees Ellen G. White, “As Kind,” bl. 68–74, en “Die Versoeking,” bl. 114–123 in Die Koning van die Eeue. “Die mens dink hy is slimmer as die Woord van God, selfs wyser as God self; en in plaas daarvan om hulle op die onbeweegbare fondament van God se Woord te verlaat en alles daarvolgens te toets, ondersoek hulle die Woord volgens hulle eie idees van die wetenskap en die natuur, en as dit nie met hulle wetenskaplike kennis ooreenstem nie, word dit as ongeloofwaardig beskou.” — Ellen G. White, Signs of the Times, 27 Maart, 1884, bl. 1, (vry vertaal).  “Diegene wat die wysheid en doelstellinge van God, soos dit in sy Woord geopenbaar word, die beste bestudeer, word manne en vroue wat verstandelik uitstyg;  en hulle word saam met die groot Opvoeder, Jesus Christus, bekwame werktuie . . . . Christus het die woorde van waarheid aan sy volk gegee, en hulle word almal geroep om deel te neem om dit aan die wêreld bekend te maak . . . . Geen heiligmaking kan sonder die waarheid, die Woord, plaasvind nie.  Daarom, hoe noodsaaklik is dit nie dat dit deur almal begryp moet word nie!” — Ellen G. White, Fundamentals of Christian Education, bl. 432, (vry vertaal).

**Vrae vir bespreking**:

`1. As Jesus, die Evangelieskrywers en Paulus die Ou Testamentiese Geskrifte as die Woord van God aanvaar het, wat sê dit aan ons oor waarom baie van die moderne menings van die Skrif deesdae so verkeerd is en waarom ons nie voor hierdie argumente moet swig nie, maak nie saak wie dit aanbied nie?`

`2. Hier volg ‘n paar dinge wat deur die moderne bybelse geleerdes weerspreek word om net ‘n idee te kry waarheen hulle skeptisisme hulle gelei het. Hulle verwerp ‘n letterlike sesdag-skepping en aanvaar biljoene jare se ewolusie in die plek daarvan. Hulle verwerp ‘n sondelose Adam in ‘n ongevalle wêreld. Hulle verwerp ‘n wêreldwye vloed wat plaasgevind het.  Sommige verwerp die werklike bestaan van Abraham.  Sommige verwerp die verhaal van die Uittog uit Egipte. Sommige verwerp die wonderwerke van Jesus asook sy liggaamlike opstanding. Sommige verwerp die idee van profesieë wat die toekoms voorspel, waardeur profete vooruit vertel wat eeue later of selfs millennia later gaan gebeur.  Wat behoort hierdie gevolgtrekkings aan ons te sê oor wat met mense gebeur wanneer hulle die gesag en geloofwaardigheid van die Skrif betwis? Op watter maniere kan ons probeer om sulke mense te help om die waarheid beter en duideliker te verstaan?`

`3. As antwoord op die vraag aan die einde van Dinsdag se les, hoe verstaan ons dat die hele Skrif deur God geïnspireer is, selfs die dele wat nie noodwendig op ons vandag van toepassing is nie?`