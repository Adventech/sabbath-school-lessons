---
title:  Hoe Jesus die oorsprong en geskiedenis vandie Bybel verstaan het
date:  15/04/2020
---

Jesus het geleer dat die Bybel die Woord van God is omdat dit sê wat God sê.  Die oorsprong daarvan word in God gevind, en daarom bevat dit die hoogste gesag vir elke aspek van die lewe.  God het dwarsdeur die geskiedenis deur die Bybel Sy wil aan die mensdom bekendgemaak. Byvoorbeeld, in Matthé 19:4, 5, verwys Jesus na ‘n aanhaling wat deur Moses geskryf was: “ ‘Hy wat . . . hulle van die begin af man en vrou gemaak het . . . en gesê het:  Om hierdie rede sal die man sy vader en sy moeder verlaat en sy vrou aankleef.’” In plaas daarvan om te sê “Die Skrif sê”, sê Jesus, “ ‘Hy wat . . . hulle van die begin af man en vrou gemaak het . . . en gesê het,’ ”.  Sodoende bevestig Hy dat dit wat die outeur van Génesis geskryf het, eintlik die Skepper se woord is.  Dei feit is dat God hier die outeur van hierdie verklaring is, al was dit deur Moses geskryf.

**Lees die volgende verse. Hoe het Jesus die historiese persone en gebeurtenisse in die Bybel hier verstaan?**

`Matthé 12:3, 4`

`Markus 10:6–8`

`Lukas 4:25–27`

`Lukas 11:51`

`Matthé 24:38`

Jesus het konsekwent Ou Testamentiese mense, plekke en gebeurtenisse as historiese waarhede hanteer.  Hy verwys na Génesis 1 en 2, na Abel in Génesis 4, na Dawid wat dietoonbrode geëet het, en Elísa en ander historiese figure. Hy het herhaaldelik van die lydingvan die profete van ouds gepraat (Matthé 5:12, Matthé 13:57, Matthé 23:34–36, Markus 6:4). As deel van ‘n waarskuwingsboodskap beskryf Jesus ook die dae van Noag: “ ‘Want net soos hulle was in die dae voor die sondvloed toe hulle geëet en gedrink het, getrou en in die huwelik uitgegee het, tot op die dag dat Noag in die ark gegaan het, en dit nie verstaan het voordat die sondvloed gekom en almal weggevoer het nie, so sal ook die koms van die Seun van die mens wees.’” (Mattheus 24:38, 39). Alles dui daarop dat Jesus na hierdie magtige oordeelsoptrede van God as ‘n historiese gebeurtenis verwys het.