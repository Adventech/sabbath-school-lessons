---
title:  Jesus en die wet
date:  13/04/2020
---

`Lees Matthé 5:17–20;  Matthé 22:29;  en Matthé 23:2, 3.  Wat sê Jesus in hierdie kontekste?`

Jesus het sy dissipels geleer om aan die Woord van God en aan die gebooie gehoorsaam te wees. Daar is nooit ‘n aanduiding dat Hy die outoriteit of belangrikheid van die Skrif betwyfel het nie. Inteendeel, Hy het gedurig daarna as die bron van Goddelike gesag verwys. En aan die Sadduseërs het Hy gesê, “ ‘Julle dwaal, omdat julle die Skrifte nie ken nie en ook nie die krag van God nie.’” (Matthé 22:29). Jesus het geleer dat om net ‘n intellektuele kennis van die Bybel en die leringe daarvan te hê, onvoldoende was om die waarheid te ken, maar wat meer belangrik is, is om die Here van die waarheid te ken omdat Hy daardie waarheid is.

`Wat vertel Matthé 22:37–40 ons oor Jesus se siening van die wet van Moses?`

Met hierdie verklaring aan die wetgeleerde som Jesus die Tien Gebooie op wat amper 1,500 jaar voor Hy aarde toe gekom het, aan Moses gegee was.  Daar moet opgelet word hoe Jesus op die Ou Testamentiese wet fokus en dit tot die hoogste vlak ophef.  Baie Christene vertolk verkeerdelik dat hier ‘n nuwe gebod gegee word, en dat dit dus die Ou Testamentiese wet met die Nuwe Testamentiese evangelie vervang.  Maar die feit is dat wat Jesus hier leer, op die Ou Testamentiese wet gegrond is.  Christus het die wet verder ontsluier en geopenbaar sodat “ ‘aan hierdie twee gebooie’ ” (opsommenderwys dat die eerste vier gebooie op die mens en sy verhouding met God fokus, en die tweede ses gebooie op menseverhoudings [met mekaar]), “ ‘die hele wet en die profete [hang].’ ” (Matthé 22:40). Sodoende het Jesus die hele Ou Testament verhef toe Hy gesê het, “die wet en die profete”, want dit is ‘n kort manier om na die wet, die profete en die Skrifte, of aldrie afdelings van die Ou Testament, te verwys.

“Hy [Christus] het die Skrifte as onteenseglike gesag aanvaar, en ons moet dit ook doen. Die Bybel moet as die Woord van die ewige God, as die einde van alle geskille en die grondslag van alle geloof voorgehou word.” — Ellen G. White, Gelykenisse van Christusse, bl. 39-40.

`Watter (indien enige) mededingende bronne van outoriteit (gesin of familie,filosofie, kultuur) mag dalk jou onderwerping aan die Woord van God teenwerk?`