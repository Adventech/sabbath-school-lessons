---
title:  Hoe Jesus en die Apostels die Bybel verstaan het
date:  11/04/2020
---

### Skrifverwysings vir hierdie week se studie
Matthé 4:1–11;  Matthé 22:37–40; Lukas 24:13–35, 44, 45; Lukas 4:25–27; Handelinge 4:24–26.

> <p>Geheueteks</p>
> “Maar Hy antwoord en sê: ‘Daar is geskrywe: Die mens sal nie van brood alleen lewe nie, maar van elke woord wat deur die mond van God uitgaan.’” (Matthé 4:4).

In hierdie post-moderne eeu word die Bybel ongelukkig in‘n groot mate deur die lensvan filosofie, wat die inspirasie en outoriteit daarvan in twyfel trek, herinterpreteer.

Die feit is dat die Bybel blootweg as die idees van mense wat in ‘n betreklike primitiewe kultuur gelewe het en wat glad nie die hedendaagse wêreld soos ons kon verstaan het nie, gesien word. Terselfdertyd word die bonatuurlike element  van minder belang gemaak,  selfs verwyder, wat dan die Bybel ‘n dokument maak wat God se sienswyse met die mens s’n vervang.  En die gevolg is dat die Bybel vir baie menseirrelevant geword het in ‘n tyd van Darwinistiese denke en moderne filosofie.

Ons verwerp hierdie sienswyse egter heeltemal. In plaas daarvan kan ons in die Nuwe Testament sien hoe die hele Skrif geïnspireer was deur te bestudeer hoe Jesus en die apostels die Ou Testament verstaan het, die enigste Bybel wat hulle op daardie stadium gehad het.  Hoe het hulle teenoor die mense, plekke en gebeurtenisse wat beskryf word, gereageer? Wat was hulle veronderstellings en metodes van interpretasie wat daaruitvoortgevloei het? Kom ons bestudeer hulle begrippe in teenstelling met die verkeerdeopvattings van mense wat nie geïnspireer is nie, en wie se aannames net tot skeptisisme en twyfel oor die Woord van God lei.

_*Bestudeer hierdie week se les as voorbereiding vir Sabbat, 18 April._