---
title:  Geloof en die geskiedenis
date:  04/06/2020
---

Ons leef nie in ‘n vakuum nie.  Ons keuses beïnvloed nie net onsself nie, maar ook andere. Net so het die lewens van baie van God se bybeltydse kinders ‘n groot invloed op die toekoms van ander mense gehad. In Hebreërs 11, die bekende “geloofshoofstuk”, sien ons ‘n opsomming van die invloed wat baie van hierdie geloofshelde gehad het.

**Lees Hebreërs 11:1–40.  Watter lesse kan ons van hierdie eertydse helde leer deur hulle lewensgeskiedenis te bestudeer?**

`Henog`

`Noag`

`Abraham`

`Sara`

`Josef`

`Moses`

`Ragab`

`Simson`

Geloof is nie net om in iets of iemand te glo nie;  dit is om daarop te reageer.  Dit is ‘n geloof wat werk; daardeur word jy regverdig verklaar.  Dit is so ‘n geloofsoptrede wat die geskiedenis verander.  Elkeen van hierdie handelinge is van God se Woord afhanklik.

Noag het die ark in geloof gebou, vertrouend op die Woord van God en nie op eie ondervinding en denkvermoë nie. Omdat dit nog nooit gereën het nie, het eie ondervinding en denkvermoë rede gegee om te glo dat ‘n vloed geen sin maak nie.  Maar Noag het God gehoorsaam, en die menseras het oorleef. Abraham, toe nog Abram, het Ur in die suide van Mesopotamië, die mees gesofistikeerde stad in die wêreld gedurende daardie tyd, verlaat,en getrek sonder om te weet waarheen God hom sou lei. Maar hy het gekies om op God se Woord te reageer.  Moses het gekies om eerder ‘n herder te word en God se volk na die Beloofde Land te lei as om die koning van Egipte, die grootste ryk in daardie dae, te word. Hy het die Almagtige se stem wat uit die brandende bos geroep het, vertrou. Ragab het besluit om die verslae oor God se verlossingsdade te vertrou en die twee spioene te beskerm, en het toe deel van die stamboom van Jesus geword.  Hoe min weet ons nie oor hoe ons besluite die lewens van ontelbare mense in ons geslag en toekomende geslagte sal raak nie!