---
title:  Die Bybel as geskiedenisboek
date:  30/05/2020
---

### Skrifverwysings vir hierdie week se studie
I Samuel 17; Jesaja 36:1–3, Jesaja 37:14–38; Daniël 1, 5; Matthé 26:57–67; Hebreërs 11:1–40.

> <p>Geheueteks</p>
> “Ek is die Here jou God wat jou uit Egipteland, uit die slawehuis, uitgelei het.” (Exodus 20:2 [ook Deuteronium 5:6]).

Die Bybel is in die geskiedenis geanker. Bybelse geskiedenis beweeg in ‘n lineêre (reguit) lyn vanaf ‘n bepaalde begin toe God alle dinge geskep het, tot en met ‘n uiteindelike doelwit, wanneer Hy die aarde by sy tweede koms herinbesit sal neem. Die historiese aard van die Skrif is een kenmerk wat dit van die heilige boeke van ander godsdienste onderskei. Die Bybel aanvaar die bestaan van ‘n God wat in die geskiedenis persoonlik optree;  dit probeer nie om dit te bewys nie.  In die begin spreek God;  en lewe op aarde word geskep (Génesis 1:1–31). Hy roep Abram uit Ur van die Chaldeërs.  Hy bevry sy volk uit slawerny in Egipte.  Hy skryf die Tien Gebooie op kliptafels met sy eie vinger (Exodus 31:18). Hy stuur profete. Hy stuur oordele.  Hy roep mense om sy Goddelike wet en die plan van verlossing uit te leef en met ander nasies te deel. Uiteindelik stuur Hy sy Seun, Jesus Christus, na die wêreld, om sodoende die geskiedenis vir ewig in twee te verdeel.

Hierdie week gaan ons na sommige van die hoofvraagstukke in die geskiedenis kyk soos wat dit in die Bybel uitgebeeld word, en ook na sommige van die argeologiese bewyse wat die geskiedenis, soos dit in die Bybel weergegee word, staaf.

_*Bestudeer hierdie week se les as voorbereiding vir Sabbat, 6 Junie._