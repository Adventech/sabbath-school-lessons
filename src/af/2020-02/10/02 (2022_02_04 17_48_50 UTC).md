---
title:  Dawid, Salomo en die monargie
date:  31/05/2020
---

Die monargie van Dawid en Salomo verteenwoordig die goue era in Israel se geskiedenis. Maar wat daarvan, soos sommige mense beweer, as Dawid en Salomo nie bestaan het nie? Of, soos sommige ook beweer, dat hulle koninkryk nie so omvangryk was soos die Bybel dit beskryf nie. Sonder Dawid sou daar geen Jerusalem, die hoofstad van die nasie, gewees het nie (II Samuel 5:6–10).  Sonder Dawid sou daar geen tempel wees, wat deur sy seun Salomo gebou sou wees nie (I Konings 8:17–20).  Laastens, sonder Dawid sou daar geen toekomstige Messias gewees het nie, want die belofte van ‘n Messias het voorspel dat Hy uit die geslagslyn van Dawid gebore sou word (Jeremia 23:5, 6; Openbaring 22:16). Israel se geskiedenis sou oorgeskryf moes word.  Dit is egter juis hierdie geskiedenis wat aan Israel en die kerk ‘n unieke rol en sending gegee het.

`Lees I Samuel 17. Hoe voorsien God ‘n beslissende oorwinning vir Israel?  Wie word vir hierdie oorwinning gebruik?  Waar vind die oorwinning plaas?`

Let op na die presiese geografiese beskrywing van die gevegslinies in I Samuel 17:1–3. Die terrein van Khirbet Qeiyafa is op die heuwels in die bepaalde gebied waar die Israelitiesekamp geleë was, soos in hierdie hoofstuk beskrywe word.  Onlangse uitgrawings daar het ‘n massiewe versterkte garnisoenstad onthul wat gedurende die tyd van Saul en Dawid bestaan het, en wat ‘n uitsig oor die vallei gebied het.  Twee poorthekke wat altwee uit dieselfde tydperk dateer, was ook daar opgegrawe.  Aangesien die meeste stede in antieke Israel neteen poort gehad het, kan hierdie inligting help om die terrein as Saäráïm te identifiseer (I Samuel 17:52), wat in Hebreeus “twee poorte” beteken. Indien dit so is, dan is hierdieantieke bybelse stad vir die eerstekeer geïdentifiseer. In 2008 en 2013 was daar tweeinskripsies ontdek wat, soos baie glo, die oudste Hebreeuse geskrifte verteenwoordig. Die tweede inskripsie verwys na die naam Esbáäl, dieselfde naam as wat een van Saul se seuns gehad het (I Kronieke 9:39). In 1993 het opgrawings by die noordelike stad, Tel Dan, ‘nmonumentale inskripsie opgelewer, wat deur Koning Hásael van Damaskus geskryf was,en wat verslag lewer van sy oorwinning oor die “koning van Israel” en die koning van die “huis van Dawid”. Hierdie stem ooreen met wat van die dinastie van Dawid in die Bybel geskryf staan, en dit voeg nog meer kragtige argeologiese bewys by, dat Dawid wel in die geskiedenis bestaan het, net soos die Bybel verklaar.

`Dink na oor die implikasies van wat dit vir ons geloof sou beteken het as Koning Dawid,soos sommige beweer, nie werklik bestaan het nie?`