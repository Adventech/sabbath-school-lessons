---
title:  Vir verdere studie
date:  05/06/2020
---

Ellen G. White, “Dawid en Goliat,” bl. 643–648, in Patriarge en Profete; “Hezekiah,” bl. 331–339; “Deliverance from Assyria,” bl. 349–366 in Prophets and Kings; Afdeling 4.k., in “Methods of Bible Study,” wat by die volgende webwerf gevind kan word: http://www. adventistbiblicalresearch.org/materials/ bible-interpretation-hermeneutics/methods-biblestudy. “Die Bybel is die oudste en die omvattendste geskiedenis wat die mens besit.  Dit het vars uit die fontein van ewige waarheid voortgeborrel, en deur die eeue heen het ‘n Goddelike hand sy reinheid bewaar. Dit verlig die verre verlede, waar menslike navorsing vergeefs probeer om in te dring. In Gods Woord alleen aanskou ons die mag wat die fondamente van die aarde gelê, en die hemele uitgestrek het. Net hier vind ons ‘n gesaghebbende verslag van die oorsprong van volke. Net hier word ‘n geskiedenis van ons geslag aangegee, onbevlek deur menslike trots of vooroordeel.” — Ellen G. White, Opvoeding, bl. 173. “Die persoon wat ‘n kennis van God en sy Woord het, se vertroue in die geloofwaardigheid van die Heilige Skrif, is vas.  So iemand toets nie die Bybel aan die mens se idees oor die wetenskap nie.  Hy toets sulke idees aan die onfeilbare Standaard.  Hy weet dat God se woord waarheid is, en waarheid kan nooit waarheid weerspreek nie; watter lering van die sogenaamde wetenskap ook al die waarheid van God se openbaring weerspreek, is suiwer menslike gissing. “Aan die wat waarlik wys is, wetenskaplike navorsing onthul eindelose wêrelde van stof tot nadenke en informasie.” — Ellen G. White, Testimonies for the Church, vol. 8, bl. 325, (vry vertaal).

**Vrae vir bespreking**:

`1. Werk deur die vraag wat aan die einde van Woensdag se studie gevra was. Ja, dit is goed wanneer ons argeologiese bewyse vind wat bybelse geskiedenis bevestig. Maar, wat gebeur wanneer argeologiese bewyse gevind word wat so geïnterpreteer word dat dit die Bybel se verhaal weerspreek?  Wat moet dit aan ons sê oor die feit dat ons op die Woord van God moet vertrou omdat dit die Woord van God is, afgesien van die aansprake wat die argeologie of enige ander menslike wetenskap maak?`

`2. Dink na oor al die bybelse profesieë wat in die verlede vervul was soos ons, weens ons gunstige posisie tans, kan sien dat dit vervul was. Dink byvoorbeeld aan die meeste van die koninkryke van Daniël 2 en 7.  Wat kan ons uit hierdie profesieë leer wat reeds in die geskiedenis vervul was, en dan die Here vertrou oor die profesieë wat nog in die toekoms vervul moet word?`