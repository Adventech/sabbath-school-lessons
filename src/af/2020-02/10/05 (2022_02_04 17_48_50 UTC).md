---
title:  Die historiese Jesus
date:  03/06/2020
---

`Lees Matthé 26:57–67, Johannes 11:45–53, en Johannes 18:29–31.  Wie was Kájafas, en wat het hy met Christus se dood te doen gehad?  Wie was Pontius Pilatus, en waarom was sy besluit vir die Sanhedrin so belangrik om hulle doel te bereik?`

Kájafas was die hoëpriester en die opstoker van die komplot om Jesus dood te maak. Diegeskiedenis van sy bestaan is ook deur Josephus, die Joodse geskiedskrywer wat namensdie Romeine geskryf het, aangeteken. “Bowendien het hy ook vir Josef wat ook Kájafasgenoem was, die hoëpriesterskap ontsê, en Jonathan, die seun van Annas, die vorige hoëpriester, aangestel om hom op te volg.” — Josephus Complete Works (Grand Rapids, MI: Kregel Publications, 1969), boek 18, hoofstuk 4, bl. 381, (vry vertaal).

In 1990 was daar ‘n familiegraf met twaalf beenderhuise of kiste suid van Jerusalem ontdek. Die muntstukkke en erdewerk wat uit die graf opgegrawe was, dateer ongeveer uit die middel van die eerste eeu n.C.  Die mees versierde kis met baie stelle bene daarin, bevat dienaam “Josef, seun van Kájafas.” Baie skrifgeleerdes glo dat dit die graf en kis van Kájafasdie hoëpriester is, wat direk by die dood van Jesus betrokke was.

In 1961 was daar ‘n inskripsie met die naam van Pontius Pilatus, die goewerneur van Judéa onder keiser Tibérius, op ‘n steen in die teater by Cesaréa Maritima, gevind.  Inbeide hierdie gevalle hierbo word die hooffigure rondom die dood van Christus deur diegeskiedenis bevestig.

Sekulêre geskiedkundiges van die eerste twee eeue verwys ook na Jesus van Násaret. Tacitus, die Romeinse geskiedkundige, skryf oor Christus se teregstelling deur Pontius Pilatus gedurende die bewind van Tibérius, en oor die vroeë Christene in Rome. Plinius, die jongere, ‘n Romeinse goewerneur, skryf in 112-113 n.C. aan keiser Trajanus, om uit te vind hoe hy die Christene moet behandel.  Hy skryf dat hulle op ‘n sekere dag voordat dit lig word bymekaar kom en liedere sing soos vir ‘n god.  Hierdie argeologiese ontdekkings en historiese bronne voorsien ‘n addisionele, nie-bybelse raamwerk vir die bestaan van Jesus wat gedurende die eerste 50 jaar na sy dood, aanbid was. Die evangelies is die hoofbronne oor Jesus, en ons moet dit versigtig bestudeer om meer oor Jesus en sy lewe te wete te kom.

`Alhoewel dit altyd vertroostend is om argeologiese bewyse te hê wat ons geloofversterk, waarom moet ons leer om nie ons geloof van hierdie dinge afhanklik temaak nie? Selfs al mag dit soms nuttig blyk te wees?`