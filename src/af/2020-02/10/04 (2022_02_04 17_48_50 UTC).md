---
title:  Daniël, Nebukadnésar en Babilon
date:  02/06/2020
---

In Julie 2007 was ‘n geleerde van die Universiteit van Vienna besig om aan ‘n projek in die Britse Museum te werk toe hy op ‘n tablet afgekom het wat uit Nebukadnésar, die koning van Babilon, se tyd dateer.  Op die tablet het hy die naam “Sársegim” (Nebusársekim) ontdek. Dit is die naam van ‘n Babiloniese amptenaar wat in Jeremia 39:3 genoem word.  Sársegim is een van baie indiwidue wat beide konings en amptenare insluit, en wat gedurende die tyd van Daniël en Nebukadnésar geleef het.

`Lees Daniël 1 en 5. Hoe stem die vroeëre besluite van Daniël met die handelinge van God ooreen, wat hom as sy dienskneg en profeet gebruik het om op miljoene mense se lewens deur die geskiedenis tot die hede,‘n kragtige indruk te maak?`

Daniël “het hom voorgeneem” (Daniël 1:8) om aan God getrou te bly met betrekking tot wat hy geëet het, en ook wat sy gebedslewe betref.  Hierdie goeie gewoontes wat hy vroeg in sy lewe aangeleer het, het ‘n lewenswyse geword wat aan hom krag vir sy lang lewe sou gee. Die gevolg was dat hy ‘n helder denkwyse ontwikkel het, om met wysheid van Bo en ‘n goeie verstand op te tree. Nebukadnésar en Bélsasar het dit agtergekom, en hom toe in die hoogste poste in die koninkryk aangestel. Maar, wat nog meer belangrik is, is dat dit totgevolg gehad het dat Koning Nebukadnésar self tot bekering gekom het (Daniël 4:34–37).

Nebukadnésar was die seun van Nabopolassar.  Saam het hulle ‘n glorieryke stad gebou wat onoortreflik in die antieke wêreld was (Daniël 4:30). Die stad Babilon was geweldig groot met oor die 300 tempels, en ‘n wonderskone paleis wat met twee kolossale mure van 12 en 22 voet elk omring was. Die mure het agt groot ingangspoorte gehad wat almal na die hoof-Babiloniese gode vernoem was.  Die mees bekende een was die Ishtarpoort of -hek wat deur die Duitsers herbou was in the Pergamom Museum in Berlyn.

In Daniël 7:4 word Babilon as ‘n leeu met arendsvlerke beskryf.  Die weg waarlangs optogte na die Ishtarpoort beweeg het, het 120 beelde van leeus langs die kante gehad. ‘n Beeld van ‘n kolossale leeu bo-op ‘n man was ook gedurende die opgrawings gevind en kan tans nog steeds net buite die stad gesien word. Al hierdie getuig dat die leeu ‘n toepaslike simbool vir Babilon, die Groot Ryk, is. Die Bybelse geskiedenis en sy profetiese boodskap word hierdeur bevestig.

`Daniel 1:8 sê dat Daniël “het hom voorgeneem”. Wat beteken dit?  Watter dingemoet jy in jou hart “voorneem” om te doen of nie te doen nie?`