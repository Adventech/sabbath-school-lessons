---
title:  ‘n Plat aarde?
date:  24/05/2020
---

Dit word algemeen aanvaar dat baie mense in die antieke wêreld gedink het dat die aarde plat was. Die meeste mense het egter, weens ‘n verskeidenheid goeie redes, verstaan dat die aarde rond is.  Selfs vandag nog beweer sommige dat die Bybel self geleer het dat die aarde plat is.

`Lees Openbaring 7:1 en 20:7, 8. Wat is die konteks van hierdie verse?  Wat nog meer noemenswaardig is, leer hierdie verse dat die aarde plat is?`

Johannes, die outeur van hierdie teks, pen die eindtydprofesie neer en beskryf die vier engele uit die hemel wat “op die vier hoeke van die aarde ... staan, en hulle het die vier winde van die aarde vasgehou” (Openbaring 7:1). Hy herhaal die woord “vier” drie keerom aan te dui dat die engele die vier hoeke van die aarde vashou. Kortliks, hy is net besig om figuurlike taal te gebruik, soos wat ons byvoorbeeld sal sê dat “die son is besig om tesak” of dat die wind “steek op uit die ooste.” Om op ‘n letterlike interpretasie van hierdieprofetiese teksverse aan te dring terwyl die konteks ‘n figuurlike gedagte van noord, suid,oos en wes aandui, is om hierdie Skriftuurplase buite konteks te lees en te maak dat dit iets leer wat nie waar is nie.  Buitendien, toe Jesus gesê het, “Want uit die hart kom daar slegte gedagtes, moord, egbreuk, hoerery, diewery, valse getuienis, lastertaal” (Matthé 15:19),het hy nie van die mens se fisiologie gepraat nie, of van die letterlike hart van die mens nie. Hy het figuurlike taal gebruik om ‘n morele les te leer.

`Lees Job 26:7–10; en Jesaja 40:21, 22. Wat leer dit ons oor die vorm van die aarde?`

In Job 26:7 word dit uitgebeeld dat die aarde in die ruimte hang: “ ‘wat die noorde uitspan oor die chaos, wat die aarde ophang oor ‘n niks’ ”.  Die aarde is ‘n “ ‘kring’ ” of sfeer (Job 26:10).  Jesaja 40:22 verklaar, “Hy sit bo die kring van die aarde, en die bewoners daarvan is soos sprinkane; Hy span die hemele uit soos ‘n dun doek ...”.

`Stel jouself in die posisie van iemand wat duisende jare gelede gelewe het.  Watter bewys sou jy hê dat die aarde beweeg? Of sou jy die bewys dat dit stilstaan, meer oortuigend vind? Of watter bewys sou jy vind dat dit plat of rond is?`