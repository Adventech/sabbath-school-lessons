---
title:  Die skeppingsverslag in antieke geskrifte
date:  25/05/2020
---

Argeoloë het geskrifte van Antieke Egipte en die Nabye Ooste ontdek wat oeroue geskiedenis van die skepping en die vloed bevat. Dit het meegebring dat sommige mense gewonder het of die Génesisverslag van hierdie kulture oorgeneem was, of op een of ander manier daarvan afhanklik was. Maar is dit werklik die geval?

`Lees Génesis 1–2:4, en lees dan hierdie uittreksels uit die Atra-Ḫasis Epiek: “Toe die gode in plaas van die mens, Die werk gedoen het, die laste gedra het, Die gode se laste was te groot,  Die werk te moeilik, die moeilikheid te veel . . . . ‘Laat die moederskootgodin ‘n kroos skep, En laat die mens die las van die gode dra!’ . . . Geshtu-e, ‘n god wat intelligent was, ‘n Slagting het in hulle midde plaasgevind. Nintu het klei gemeng, Met sy vlees en bloed. . . .” — Stephanie Dalley, Myths from Mesopotamia: Creation, the Flood, Gilgamesh, and Others (New York: Oxford University Press, 1989), bl. 9, 14, 15, (vry vertaal). Watter verskille neem jy hier waar?`

Alhoewel daar ooreenkomste tussen die verhale is (bv., die eerste mense word van klei gemaak), is die verskille baie meer ooglopend.

1. In Atra-Ḫasis werk die mens vir die gode sodat die gode kan rus. In Génesis skep Goddie aarde en alles daarin vir die mens, die hoogtepunt van die skepping, en dan rus Hy saam met hulle. In Génesis word die mens ook in ‘n tuin geplaas en genooi om met Godte wandel en vir Sy skepping te sorg — ‘n konsep wat nie in Atra-Ḫasis gevind word nie.
2. In Atra-Ḫasis word ‘n ondergeskikte god doodgemaak en dan word sy bloed met kleigemeng om sewe mans en vrouens te vorm. In Génesis word Adam deur God eerste op ‘n intieme wyse “geformeer”, en in sy neus die asem van die lewe geblaas, en toe word die vrou later “gemaak” as sy “‘hulp’ ” (Génesis 2:7 en 18). God het nie ‘n gesneuwelde god se bloed gebruik om Adam en Eva te skep nie.
3. Daar is geen teken van stryd of geweld in die Génesisverslag soos in die Atra Ḫasisverhaal nie.

Die bybelse verslag is verheffend deurdat dit uitbeeld dat ‘n Almagtige God aan die mensdom ‘n waardige lewensdoel in ‘n volmaakte wêreld voorsien het.  Hierdie radikale verskil het skrifgeleerdes tot die gevolgtrekking laat kom dat hierdie skeppingsverhale baie verskillend is.

`Sommige het geredeneer dat die skeppings- en vloedverhale wat deur die eeue van geslag tot geslag oorgedra was, losweg gebaseer was op wat werklik gebeur het (daarom is daar sommige ooreenkomste), maar met die tyd verdraaid geraak het. In teenstelling hiermee het Moses, onder die inspirasie van die Heilige Gees, geopenbaar wat werklik gebeur het.  Met inagneming van die paar ooreenkomste, waarom is hierdie verduideliking beter as die gevolgtrekking dat Moses sy inligting van die heidense verhale ontvang het?`