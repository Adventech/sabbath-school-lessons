---
title:  Vir verdere studie
date:  29/05/2020
---

Lees Gerald A. Klingbeil, Redakteur van The Genesis Creation Account and Its Reverberations in the Old Testament (Berrien Springs, MI: Andrews University Press, 2015). “Die Bybel is die mees omvattende en leersame geskiedenisverslag wat die mens besit. Dit kom uit die fontein van ewige waarheid, en ‘n Goddelike hand het die waarheid daarvan deur al die eeue bewaar . . . . Dis slegs hierin waar ons die geskiedenis van ons mensdom, wat nie deur die mens se hovaardigheid besmet is nie, kan vind.” — Ellen G. White, Testimonies for the Church, vol. 5, bl. 25, (vry vertaal). “Ek was getoon dat, sonder die Bybelse geskiedenis, die geologie niks kan bewys nie. Oorblyfsels wat in die aarde gevind was, gee bewys van ‘n toestand van dinge wat in baie opsigte van die teenswoordige verskil. Maar wanneer dit bestaan het, en hoe lank hierdie dinge in die aarde bewaar was, kan net deur die Bybelse geskiedenis opgeklaar word.  Daar mag moontlik onskuldige gissings buite die Bybel se geskiedenis wees, maar dan moet ons veronderstellings nie die feite wat in die heilige Skrif gevind word, weerspreek nie.  Maar, wanneer die mens die Woord van God se geskiedenis van die skepping verlaat en poog om God se skeppingswerk aan natuurlike beginsels toe te skryf, sal hy homself op ‘n eindelose oseaan van onsekerheid bevind. Hoe God die skeppingswerk in ses letterlike dae vermag het, het Hy nog nooit aansterflinge geopenbaar nie. Sy skeppingswerke is net so onbegryplik soos sy bestaan.” — Ellen G. White, Spiritual Gifts, boek 3, bl. 93, (vry vertaal).

**Vrae vir bespreking**:

`1. Wanneer wetenskaplike verduidelikings oor teenswoordige werklikhede – dit wat aangeraak, gehoor, gesien, getoets en weer getoets kan word — twisgesprekke en dispute bevat, waarom aanvaar so baie mense, sonder om te vra, al die wetenskaplike verklarings oor gebeure wat klaarblyklik miljoene of selfs biljoene jare gelede gebeur het?`

`2. Die moderne wetenskap veronderstel (op die oog af, nogal ‘n redelike seining) dat die bonatuurlike nie natuurlike gebeure kan verduidelik nie. Met ander woorde, jy kan nie byvoorbeeld ‘n droogtetoestand verduidelik deur daarop aanspraak te maak dat ‘n heks ‘n vloek oor die land uitgespreek het nie.  Maar, wat is die beperkinge van hierdie benadering met betrekking tot die skeppingsverslag soos dit in Génesis uitgebeeld word? Dit wil sê, die Génesisverslag was ‘n suiwer bonatuurlike gebeurtenis. Indien jy egter, outomaties, die bonatuurlike as die skeppingsmetode uitskakel, hoekom sal enige ander model waarmee jy tevoorskyn kom, noodwendig verkeerd wees?`