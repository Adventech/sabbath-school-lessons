---
title:  Génesis teenoor die heidendom
date:  26/05/2020
---

In plaas daarvan om van die antieke heidense skeppingsmites afhanklik te wees, lyk dit of Génesis op so ‘n wyse geskryf was dat dit daardie mites weerspreek en God as die Skepper uitsonder.

`Lees Génesis 1:14–19. Hoe word die hemelliggame wat op die vierde dag geskep is, beskryf; en wat is hulle funksies?`

Daar is geen twyfel dat die terme “son” en “maan” nie in die bybelse verslag gebruik was nie omdat, in die Hebreeus (of naby verwant daaraan), dit die name van die son- en maangode van die antieke Nabye Ooste en Egipte was.  Die gebruik van die woorde “grootlig” en “klein lig” toon dat hulle geskep was om spesifieke funksies te vervul, “ ‘as tekenssowel vir vaste tye, asook vir dae sowel as jare’ ” en om “ ‘lig te gee op die aarde’ ” (Génesis 1:14, 15). Met ander woorde, die teks toon baie duidelik dat die son en die maan nie godewas nie, maar geskep is as voorwerpe met spesifieke natuurlike funksies, net soos wat onsdit vandag nog verstaan.

`Lees Génesis 2:7, 18–24. Hoe nou-betrokke was God in die skepping van Adam en Eva?`

Die antieke Nabye Oosterse mites beeld die skepping van die mens eenparig as ‘n nagedagte uit wat plaasgevind het in ‘n poging om die gode van harde arbeid te onthef.  Hierdie mitiese opvatting word deur die bybelse verslag dat die mens oor die wêreld as God se viseregeerder moet heers, weerspreek. Die skepping van die mens was geensins ‘n nagedagte nie. Inteendeel, die teks dui aan dat hulle die hoogtepunt van die skeppingsdaad was, en toon duidelik hoe verskillend die heidense en bybelse verslae is.

Génesis bied dus ‘n korrektief teen die mites van die antieke wêreld.  Moses het sekere terme en gedagtes wat onverenigbaar met heidense konsepte is, gebruik.  En hy het dit gedoen deur doodeenvoudig die bybelse idee van die werklikheid en ook God se rol en doel met die skepping, te verklaar.

`Duisende jare gelede was die bybelse skeppingsverhaal nie eens met die heersende kultuur nie. Vandag is die bybelse skeppingsverhaal nie eens met die heersende kultuur nie.  Waarom moet ons nie daaroor verras wees nie?`