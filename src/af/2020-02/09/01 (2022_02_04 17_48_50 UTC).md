---
title:  'Die skepping: Génesis as grondslag (Deel 2)'
date:  23/05/2020
---

### Skrifverwysings vir hierdie week se studie
Job 26:7–10; Génesis 1–2; Génesis 5; Génesis 11;  I Kronieke 1:18–27;  Matthé 19:4, 5; Johannes 1:1–3.

> <p>Geheueteks</p>
> “Die hemele vertel die eer van God, en die uitspansel verkondig die werk van sy hande” (Psalm 19:1).

Baie van die groot denkers was al deur die Skrif geïnspireer om navorsing oor God se geskape wêreld te doen; as gevolg daarvan het die modernewetenskap tot stand gekom. Johannes Kepler, Isaac Newton, John Ray,

Robert Boyle en ander vroeëre groot wetenskaplikes het geglo dat hullewerk selfs meer van die handewerk van God se skepping onthul het. Na die Franse Rewolusie het die negentiende-eeuse wetenskap begin wegbeweeg van ‘n teïstiese wêreldsiening na naturalisme (waar die mens beskou word as ‘n willose produk vanerflikheid en omgewing) en materialisme, waar die bonatuurlike dikwels glad nie erkenword nie. Hierdie gedagtestrominge het deur Charles Darwin se boek, On the Origin of Species (1859), bekendheid verwerf.  Sedertdien het die wetenskap al hoe meer van die bybelse grondslag wegbeweeg, en die gevolg was ‘n radikale herinterpretasie van die Génesisverhaal. Leer die Bybel ‘n verouderde, onwetenskaplike siening van die heelal? Was die bybelse verslag uit die omliggende heidense nasies se oortuigings oorgeneem? Was die Bybel kultureel deur sy omgewing en tydvak gekondisioneer, of word ons siening bo die geïnspireerde volledige goddelike raamwerk vir oorspronge, verhef? Hierdie is sommige van die vraagstukke wat ons in hierdie week se les sal aanraak.

_*Bestudeer hierdie week se les as voorbereiding vir Sabbat, 30 Mei._