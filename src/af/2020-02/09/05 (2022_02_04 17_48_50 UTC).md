---
title:  Die skepping en tyd
date:  27/05/2020
---

`Lees Génesis 5 en 11.  Hoe verduidelik die Bybel die geskiedenis van die mensdom vanaf Adam tot en met Noag, en dan vanaf Noag tot en met Abraham?`

Daar is een element wat hierdie bybelse geslagsregisters uniek maak:  die tyd-element wat tot gevolg het dat sommige geleerdes dit “chronogenealogieë” noem, d.i., geslagsregisters wat in tydvolgorde geskryf is.  Dit is deurweef met afstammingsinligting wat oor lang tydperke strek, sodat “wanneer Persoon Een vir X jare geleef het, hy die vader van Persoon Twee geword het. En Persoon Een het, nadat hy die vader van Persoon Twee geword het, Y jare geleef, en ook dat hy die vader van ander seuns en dogters geword het.”  Génesis 5 voeg die voorgeskrewe frase, “So was dan al die dae van Persoon Een Z jare”, by.  Hierdie inmekaar-deurweefde stelsel het voorkom dat sekere geslagte uitgelaat of bygevoeg souword. Génesis 5 en 11 bevat ‘n deurlopende geslagslyn soos wat I Kronieke 1:18-27 ditbevestig, dat daar geen generasies bygevoeg of uitgelaat was nie.  Op hierdie wyse word die Bybel deur die Bybel self geïnterpreteer.  Vir amper 2,000 jaar het Joodse en Christen- Bybelvertolkers hierdie tekste gebruik om die geskiedenis te verteenwoordig en om die datum van die vloed en die ouderdom van die aarde akkuraat te bepaal, ten minste vanaf die sewe-dae Skeppingsverslag soos dit in Génesis 1-2 uitgebeeld word.

In die onlangse dekades was daar pogings om Génesis 5 en 11 te herinterpreteer om sodoende dit by die langer tydvakke te laat inpas, soos wat sommige argeologiese en historiese inligting (deur feilbare mense) vertolk word. Die gevolg hiervan is dat daar ernstige vrae oor die betroubaarheid van die bybelse verslag ontstaan het. Maar as ons God se begrip van tyd en die voortsetting daarvan deur die geskiedenis sou verstaan, moet ons erken dat hierdie twee hoofstukke, “beide histories en teologies, Adam met die res van die mensdom, en God met die mens, in die uitgestrekte sfeer van ruimte en tyd, verbind. Génesis 5 en 11:10–26 verskaf die raamwerk van tyd en die inligting van die opeenvolgende geslagte van mense wat God se volk met die man wat God as die hoogtepunt van die sesdag- skeppingsgebeurtenis geskep het, verbind”. — Gerhard F. Hasel, “The Meaning of the Chronogenealogies of Genesis 5 and 11,” Origins 7/2 [1980], bl. 69, (vry vertaal).

`Alhoewel hierdie teksverse in die Ou Testament vir goeie en belangrike redes ingesluit was, hoekom waarsku Paulus in I Time 1:4 en Titus 3:9 dat  ons versigtig moet wees wanneer ons sulke tekste bespreek?`