---
title:  Die Bybel en die geskiedenis
date:  01/04/2020
---

Die Bybel is uniek in vergelyking met ander “gewyde” boeke, want dit vorm deel van diegeskiedenis. Dit beteken dat die Bybel nie net die filosofiese gedagtes van ‘n mens (soos

Confucius of Boeddha) weergee nie, omdat dit die handelinge van God in die geskiedeniswat voortbeweeg na spesifieke doelwitte, beskryf. In die geval van die Bybel is daardie doelwitte 1) die belofte van ‘n Messias, en 2), die Tweede Koms van Jesus. Hierdievoortbeweging is uniek wat die Judaïstiese-Christelike geloof betref, in teenstelling met die siniese beskouing van baie ander godsdienste in die wêreld wat die godsdienste van antieke Egipte tot die moderne oosterse godsdienste insluit.

`Lees I Korinthiërs 15:3–5, 51–55;  Romeine 8:11;  en I Thessalonicense 4:14.  Wat leer hierdie skrifgedeeltes ons oor nie slegs die historiese waarhede van Christus se opstanding nie, maar ook wat dit vir ons persoonlik beteken?`

Die getuienis van die vier Evangelies en van Paulus vertel dat Jesus gesterf het, begrawe was, in lewende lywe uit die dood verrys het, en aan verskeie mense verskyn het. Dit word deur ooggetuies wat Hom in die graf neergelê het en later die leë graf gesien het, bevestig. Getuies het aan Jesus geraak, en saam met Hom geëet. Maria Magdalena, Maria (die moeder van Jesus), en ander vroue het Hom as die verrese Christus gesien. Die dissipels het met Hom op die pad na Émma gepraat.  Jesus het aan hulle verskyn om die Groot Evangelie Sendingopdrag aan hulle te gee.  Paulus skryf dat as die getuienis van die Skrif verwerp word, dan is ons prediking en ons geloof “vergeefs” (I Korinthiërs 15:14). Ander vertalings sê “sonder inhoud” of “sinloos”. Die dissipels verklaar, “ ‘Die Here het waarlik opgestaan’ ” (Lukas 24:34).  Die Griekse term ontos verwys na iets wat werklik plaasgevind het. Dit word as “waarlik,” “regtig,” of “inderdaad” vertaal.

Christus word ook as die “eersteling” (I Korinthiërs 15:20) van die wat ontslaap het, beskryf. Die historiese feit dat Christus in lewende lywe uit die dood verrys het en vandag lewe, is die waarborg dat die ontslapenes ook sal opstaan soos wat Hy opgestaan het.  Al die regverdiges sal “in Christus lewend gemaak word” (I Korinthiërs 15:22).  Die term wat hier gebruik word, impliseer ‘n toekomstige skeppingsdaad wanneer hulle “wat aan Christus behoort”, of wat aan Hom lojaal gebly het, “by sy koms” (I Korinthiërs 15:23) “by die laaste basuin” (I Korinthiërs 15:52), opgewek sal word.

`Waarom is dit so dat die belofte van die opstanding die kern van ons geloof is, veral omdat ons verstaan dat die wat dood is, slaap? Waarom is ons geloof daarsonder inderdaad “vergeefs”?`