---
title:  Die Bybel en profesie
date:  31/03/2020
---

Die Bybel is uniek in vergelyking met ander bekende godsdienstige geskrifte, want tot 30 persent van die inhoud daarvan bestaan uit profesieë en profetiese leesstof.  Die proses waardeur profesie en die uiteindelike vervulling daarvan die werklikheid beskryf, is die middelpunt van die Bybel se siening oor die wêreld, want die God wat in die geskiedenis optree, ken ook die toekoms en het dit aan sy profete geopenbaar (Amos 3:7). Die Bybel is nie alleen die lewende of die historiese Woord nie – dit is ook die profetiese Woord.

**Hoe openbaar die volgende teksverse die omstandighede van die komende Messias?**

`Génesis 49:8–12`

`Psalm 22:12–18`

`Jesaja 53:3–7`

`Daniël 9:2–27`

`Miga 5:2`

`Maleági 3:1`

`Sagaría 9:9`

Daar is ten minste 65 direkte Messiaanse voorspellings van die Messias in die Ou Testament, en daar is nog baie meer as ons die tipologie ook byvoeg (tipologie is die studie van hoe die Ou Testamentiese rituele soos die offerstelsel, miniprofesieë van Jesus was).  Daar is ‘nverwantskap tussen hierdie profesieë en spesifieke besonderhede soos “Die septer sal van

Juda nie wyk nie” (Génesis 49:10);  dat Hy in Betlehem in Juda gebore sou word (Miga 5:2);  dat Hy “verag en deur die mense verlaat” sou word;  geslaan, valslik beskuldig, en tog sy mond nie sou oopmaak om Homself te verdedig nie (Jesaja 53:3–7);  dat sy hande en voete deurgrawe sou word;  en dat hulle sy klere onder mekaar sou verdeel (Psalm 22:12– 18).  Die feit dat hierdie profesieë van die Ou Testament so presies in die lewe, die dood en opstanding van Jesus vervul was, getuig van die Goddelike inspirasie en openbaring daarvan.  Dit dui ook aan wie Jesus was en ook wat andere beweer het wie Hy was.  Jesus het net soos die profete van ouds sy dood en opstanding voorspel (Lukas 9:21, 22; Matthé 17:22, 23), Jerusalem se vernietiging (Matthé 24:1, 2), en sy Tweede Koms (Johannes 14:1–3). So word die vleeswording, die dood en opstanding voorspel, en die vervulling daarvan verseker die betroubaarheid daarvan.

`Aan watter redes almal kan jy dink waarom jy in Jesus en sy dood vir ons glo? Deel dit Sabbat met die klaslede en vra die volgende vraag:  Waarom is die bewysso onweerlegbaar?`