---
title:  Wie het die Bybel geskryf, en waar was dit geskryf?
date:  30/03/2020
---

Die verskeidenheid skrywers, waar hulle gewoon het en wat hulle agtergronde was, bied ‘n unieke getuienis van hoe God werk om die geskiedenis en Sy boodskap aan mense met uiteenlopende kulture te kommunikeer, soos die gehoor waarvoor dit bedoel was.

`Wat vertel die volgende teksverse ons oor die skrywers van die Bybel en hulle agtergronde? (Exodus 2:10, Amos 7:14, Jeremia 1:1–6, Daniël 6:1–5, Matthé 9:9, Filippense 3:3–6, Openbaring 1:9).`

Die Bybel was deur mense wat uit baie verskillende agtergronde gekom het en onder verskillende omstandighede geleef het, geskryf.  Sommige het vanuit paleise geskryf, andere terwyl hulle in gevangenskap en in ballingskap was, en andere terwyl hulle sendingreise onderneem het om die evangelie te versprei. Hierdie manne se opleiding en beroepe was verskillend.  Sommige, soos Moses, was bestem om ‘n koning te wees, of soos Daniël, in hoë poste te dien. Ander was eenvoudige herders.  Sommige was baie jonk en ander baie oud.  Ten spyte van hierdie verskille, het almal van hulle een ding in gemeen gehad:  hulle was deur God geroep en deur die Heilige Gees geïnspireer om boodskappe aan God se volk te skryf, en dit het nie saak gemaak wanneer of waar hulle geleef het nie. Sommige van die skrywers was ook ooggetuies van die gebeurtenisse waaroor hulle verslag gelewer het. Ander het versigtig navorsing oor die gebeurtenisse gedoen of bestaande dokumente versigtig nagegaan (Josua 10:13, Lukas 1:1–3). Maar, al die dele van die Bybel is geïnspireer (II Timhe 3:16). Dit is hoekom Paulus verklaar dat  “alles wat tevore geskrywe is, is tot ons lering . . . geskrywe, sodat ons deur . . . bemoediging van die Skrifte hoop kan hê” (Romeine 15:4). Die God wat die mens se taal geskep het, het gekose mense in staat gestel om geïnspireerde gedagtes op ‘n geloofwaardige en betroubare wyse deur middel van menslike woorde oor te dra.  “God was tevrede om Sy waarheid deur menslike werktuie aan die wêreld te bring, en Hy het self, deur sy Heilige Gees, die mens bemagtig en in staat gestel om sy werk te doen.  Hy het die verstand gelei om te kies wat om te sê en waaroor om te skryf. Die kosbare skat was aan aardse werktuie toevertrou, maar tog, nietemin, vanuit die Hemel toegerus.” — Ellen G. White, Selected Messages, book 1, bl. 26, (vry vertaal).

`So baie verskillende skrywers in so baie verskillende kontekste, en tog worddieselfde God deur hulle almal geopenbaar.  Hoe help hierdie verbasendewaarheid om die geloofwaardigheid van God se Woord te bevestig?`