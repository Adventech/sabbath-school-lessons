---
title:  Vir verdere studie
date:  03/04/2020
---

Lees Ellen G. White, “Die Skrifte - ‘n Bron van Veiligheid”, bl. 593–602 in Die Groot Stryd; en “Laat julle hart nie ontsteld word nie,” bl. 662–680 in Die Koning van die Eeue. “God het in Sy Woord aan mense die kennis toevertrou wat nodig is vir hulle saligheid. Die Heilige Skrifte moet aangeneem word as ‘n gesaghebbende, onfeilbare openbaring van Sy wil. Hulle is die maatstaf van karakter, die openbaarder van leerstellings en die toets van die geestelike lewe.” — Ellen G. White, Die Groot Stryd, bl. 9. Baie het al gesterf omdat hulle die Woord van God verdedig en daaraan getrou gebly het.  Dr. Rowland Taylor, die predikant van ‘n gemeente in Hadley, ‘n Engelse dorpie, was een van hulle.  Hy het die verpligting vandie Katolieke mis gedurende die heerskappy van Bloody Mary, teengestaan. Nadat hy uitdie kerk gegooi was en bespot was oor sy gehoorsaamheid aan die Skrif, het hy persoonlikby die biskop van Winchester, die Hoof-Kanselier van Engeland, appél aangeteken, maarlaasgenoemde het hom in die tronk gegooi en uiteindelik na die brandstapel gestuur.  Net voor sy dood in 1555 het hy die volgende woorde gespreek: “ ‘My goeie mense! Ek het julle niks anders as die Woord van God geleer nie, en daardie lesse het ek uit God se Heilige Boek, die Heilige Bybel, geneem. Vandag het ek gekom om dit met my bloed te verseël.’ ”— John Foxe, The New Foxe’s Book of Martyrs, oorgeskryf en vernieu deur Harold J. Chadwick (North Brunswick, NJ: Bridge-Logos Uitgewers, 1997), bl. 193. Net voor die vuur aangesteek was en hy gesterf het, het die omstanders gehoor hoe Dr. Taylor Psalm 51 hoorbaar herhaal het.

**Vrae vir bespreking**:

`1. Op watter wyse bevestig die profesieë die Bybel se Goddelike oorsprong?  Hoe kan hierdie vervulde profesieë ons geloof versterk?`

`2. Met verwysing na die vraag aan die einde van Dinsdag se studie, waarom is die bewys dat Jesus die Messias is, so kragtig?`

`3. Jesus en die apostels het onwrikbare geloof in die geloofwaardigheid en Goddelike gesag van die Heilige Skrif getoon.  Byvoorbeeld, hoeveel keer het Jesus nie self na die Skrif verwys en dat die Skrif “vervul” (baie keer verwysende na Homself) moes word nie? (Lees byvoorbeeld Matthé 26:54, 56;  Markus 14:49; Lukas 4:21; Johannes 13:18; Johannes 17:12). Daarom, as Jesus self die Skrif (in Sy geval die Ou Testament) so ernstig opgeneem het, veral met betrekking tot vervulde profesie, wat behoort ons gesindheid dan te wees, en ook teenoor die res van die Bybel?`