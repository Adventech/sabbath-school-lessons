---
title:  Die uniekheid van die Bybel
date:  28/03/2020
---

### Skrifverwysings vir hierdie week se studie
Deuteronium 32:45–47;  Génesis 49:8–12; Jesaja 53:3–7; I Korinthiërs 15:3–5, 51– 55; Romeine 12:2.

> <p>Geheueteks</p>
> “U Woord is ‘n lamp vir my voet en ‘n lig vir my pad” (Psalm 119:105).

Die Bybel wat uit 66 boeke bestaan, en wat oor ‘n periode van 1,500 jaar op drie verskillende kontinente (Asië, Afrika, en Europa) deur meer as veertig outeurs geskryf was, is uniek.  Daar is geen ander boek, gewyd of godsdienstig, soos hierdie boek nie. En geen wonder nie; dit is, per slot van rekening, die Woord van God.  Oor die 24,600 Nuwe Testamentiese manuskripte, wat uit die eerste vier eeue na Christus dateer, bestaan nog. Van Plato se oorspronklike manuskripte is daar nog sewe, van Herodotus agt, en Homer se Iliad ‘n bietjie meer, met 263 afskrifte wat behoue gebly het.  Ons het dus ‘n kragtige bevestigende bewys van die integriteit van die Nuwe Testament se teks.

Sover bekend, was die Bybel die eerste boek wat vertaal was, die eerste boek wat in die Weste in gedrukte vorm gepubliseer was, en die eerste boek wat steeds so wyd en syd in so baie tale versprei word dat dit deur 95 persent van die aarde se bevolking tans gelees kan word. Die Bybel is ook uniek met betrekking tot sy inhoud en boodskap wat op God se reddende handelinge in die geskiedenis fokus.  Daardie geskiedenis is deurvleg met profesieë wat die toekoms van God se planne en Sy ewige koninkryk voorspel. Dit is die lewende Woord van God, want dieselfde Gees van God wat die Skrif geïnspireer het (II Timhe 3:16, 17) word vandag aan gelowiges belowe om ons in die hele waarheid te lei terwyl ons die Woord bestudeer (Johannes 14:16, 17; Johannes 15:26; Johannes 16:13).

_*Bestudeer hierdie week se les as voorbereiding vir Sabbat, 4 April._