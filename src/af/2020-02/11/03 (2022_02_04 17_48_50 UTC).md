---
title:  Die jaar/dag-beginsel
date:  08/06/2020
---

Een van die sleutels van historiese interpretasie is die jaar/dag-beginsel.  Baie skrifgeleerdes het hierdie beginsel deur die eeue heen op die tydprofesieë van Daniël en Openbaring toegepas. Hulle het dié beginsel van verskeie sleuteltekste, en van die onmiddellike konteks van die profesieë self, afgelei.

`Lees Neri 14:34 en Esegiël 4:6. Hoe word die jaar/dag-beginsel deur God in hierdiespesifieke tekste uitgespel?`

In hierdie tekste sien ons die gedagte van die jaar/dag-beginsel baie duidelik. Maar hoe regverdig ons die gebruik van hierdie beginsel in sommige van die tydprofesieë soos Daniël 7:25 en 8:14, asook Openbaring 11:2,3;  Openbaring 12:6,14; en Openbaring 13:5?

Drie ander elemente ondersteun die jaar/dag-beginsel in hierdie profesieë van Daniël en Openbaring: die gebruik van simbole, lang tydperiodes en buitengewone uitdrukkings.

Eerstens dui die simboliek van diere en horings, wat koninkryke verteenwoordig, daarop dat waar tydvoorspellings gemaak word, dit ook simbolies verstaan moet word.  Die diere en horings moet nie letterlik vertolk word nie.  Dit is simbole van iets anders.  Daarom, omdat die res van die profesie simbolies en nie letterlik is nie, hoekom dan die tydprofesieë alleen letterlik vertolk? Die antwoord is natuurlik dat ons dit nie moet doen nie.

Tweedens, baie van die gebeure en koninkryke waarna daar in die profesieë verwys word, dek ‘n tydvak van baie eeue, wat onmoontlik sou wees indien die tydprofesieë wat dit aandui, letterlik vertolk sou word.  As die jaar/dag-beginsel toegepas word, pas die tyd merkwaardig akkuraat by die gebeure, wat nie die geval sal wees indien die tydprofesieë letterlik toegepas sou word nie.

Laastens, die buitengewone uitdrukkings wat gebruik word om hierdie tydperiodes te noem, dui op ‘n simboliese interpretasie.  Met ander woorde, die manier hoe tyd in hierdie profesieë uitgedruk word (bv., die “2,300 aandes en mes” van Daniël 8:14), word nie normaalweg so uitgedruk nie, en wys dus daarop dat die tydperiodes hier simbolies, en nie letterlik nie, vertolk moet word.

`Kyk na die 70 weke-profesie van Daniël 9:24–27.  Ons lees dat “van die uitgang van die woord af om Jerusalem te herstel en op te bou tot op ‘n Gesalfde, ‘n Vors” (Daniël 9:25), letterlik 69 weke sal wees, of net een jaar en vier maande en een week. Die profesie maak geen sin wanneer dit so vertolk word nie? Maar, wat gebeur wanneer ons die Bybel se eie jaar/dag-beginsel toepas, en die 70 weke dan 490 jaar word?`