---
title:  Die identifisering van die horinkie
date:  09/06/2020
---

Vir eeue lank het die Protestantse hervormers die horinkie van Daniël 7 en 8 as die kerk van Rome geïdentifiseer.  Waarom?

`Lees Daniël 7:1–25 en 8:1–13.  Wat is die gemeenskaplike kenmerke van die horinkiein beide hierdie hoofstukke? Hoe kan ons dit identifiseer?`

Daar is sewe gemeenskaplike kenmerke tussen die horinkie van Daniël 7 en 8: (1) beide word as ‘n horing beskryf; (2) beide is vervolgingsmagte (Daniël 7:21, 25; 8:10, 24); (3) beide tree selfverheffend en godslasterlik op (Daniël 7:8, 20, 25; 8:10, 11, 25); (4) beide teiken God se volk (Daniël 7:25, 8:24); (5) gedeeltes van beide se aktiwiteite word deur profetiese tyd uitgebeeld (Daniël 7:25; 8:13, 14);  (6) beide bestaan tot aan die einde van tyd (Daniël 7:25, 26; 8:17, 19); en (7) beide sal bonatuurlik vernietig word (Daniël 7:11, 26; 8:25). Die geskiedenis identifiseer die eerste koninkryk as Babilon (Daniël 2:38), die tweede as Medo-Persië (Daniël 8:20), en die derde as Griekeland (Daniël 8:21).  Die geskiedenis is dit eens dat na hierdie wêreldryke, Rome op die toneel sal verskyn. In Daniël 2 vorm die yster wat Rome verteenwoordig deel van die voete van yster wat met klei gemeng is; dit wil sê, tot aan die einde van tyd. Die horinkie van Daniël 7 kom tussen die horings van die vierde dier op, maar bly deel van hierdie vierde dier.  Watter mag het uit Rome ontstaan en sy politieke-godsdienstige invloed vir ten minste 1,260 jaar behou (sien Daniël 7:25)? Net een mag pas by beide die geskiedenis en die profesie in — die pousdom. Die pousdom het sy mag uit die barbaarse stamme van Europa verkry en het drie van hierdie stamme ontwortel (Daniël 7:24). Die pousdom was “ ‘ “verskillend ... van die voriges” ’ ” (Daniël 7:24) en dit dui sy uniekheid in vergelyking met die ander barbaarse stamme aan. Die pousdom het “ ‘ “woorde [gespreek] teen die Allerhoogste” ’ ” (Daniël 7:25) en “selfs tot by die Vors van die leër het dit groot geword” (Daniël 8:11) deur die rol van Jesus onregmatig oor te neem en dit met die pous te vervang.  Die pousdom het die voorspelling van vervolging vervul deur  “ ‘ “die heiliges van die Allerhoogste [te] mishandel” ’ ” (Daniël 7:25) en deur “sommige van die leër” op die aarde te laat val en hulle te vertrap (Dan 8:10) gedurende die Teen-Hervorming toe die Protestante doodgemaak was. Die pousdom het probeer “ ‘ “om tye en wet te verander” ’ ” (Daniël 7:25) deur die tweede gebod weg te laat en die Sabbat na Sondag te verander.

`In Daniël 2, 7, and 8, ontstaan nog een mag na Griekeland, en bly voortbestaan tot aan die einde van tyd. Watter mag anders as Rome, soos dit nou in sy pouslike vorm voorkom, kan dit wees? Maak nie saak hoe polities verkeerd dit mag wees nie, waarom is hierdie ‘n uiters belangrike lering van die drie-engeleboodskappe, en daarom ‘n uiters belangrike komponent van teenswoordige waarheid?`