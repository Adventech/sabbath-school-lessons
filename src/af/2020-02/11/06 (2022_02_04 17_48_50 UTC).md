---
title:  Tipologie as profesie
date:  11/06/2020
---

Die simbole van apokaliptiese profesieë soos dit in Daniël en Openbaring voorkom, het net een vervulling.  Byvoorbeeld, die bokram wat Griekeland gesimboliseer het, verteenwoordig net een koninkryk (Daniël 8:21). Die teksvers self sê dit immers vir ons! Duideliker kan dit nie wees nie! Tipologie fokus egter meer op persone, gebeure of stelsels van die Ou Testament wat histories werklik bestaan het, maar wat vooruitwys na die groter werklike vervulling in die toekoms. Die gebruik van tipologie as ‘n metode van interpretasie, dateer terug na Jesus en die Nuwe Testamentiese skrywers, en word selfs in die Ou Testament gevind. Die enigste manier om ‘n tipe en ‘n antitipe te erken, is wanneer die geïnspireerdebybelse skrywer dit identifiseer.

`Lees 1 Korinthiërs 10:1–13. Na watter gebeure in die geskiedenis verwys Paulus hier terwyl hy die kerk in Korinthe berispe? Hoe is dit vandag op ons van toepassing?`

Paulus verwys terug na die historiese werklikheid van die Uittog, en ontwikkel ‘n tipologie wat op die ondervinding van die antieke Hebreërs in die woestyn gegrond is.  Op hierdie manier toon Paulus dat God wat Moses geïnspireer het om hierdie gebeure neer te skryf,bedoel het “dat hierdie dinge ... voorbeelde vir ons” [moet wees] (I Korinthiërs 10:6), omsodoende geestelike Israel te waarsku om die versoekings in ons lewens in die laaste dae te weerstaan.

**Lees die skrifgedeeltes hieronder en maak ‘n nota van elke tipe en sy antitipiese vervulling soos dit deur Jesus en die Nuwe Testamentiese skrywers beskryf word.**

`Matthé 12:40`

`Johannes 19:36`

`Johannes 3:14, 15`

`Romeine 5:14`

`Johannes 1:29`

In elk van hierdie gevalle pas Jesus en die Nuwe Testamentiese skrywers die tipe en antitipiese verklaring so toe, dat dit die profetiese betekenis uitlig. Op hierdie manier beklemtoon hulle ‘n groter vervulling van die historiese werklikheid.