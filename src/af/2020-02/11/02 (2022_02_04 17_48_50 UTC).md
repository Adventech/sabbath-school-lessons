---
title:  Historisisme en profesie
date:  07/06/2020
---

Die grondliggende metode wat Sewendedag-Adventiste vir die bestudering van profesieë toepas, word historisisme genoem.  Die gedagte is dat baie van die hoofprofesieë in die Bybel ‘n ononderbroke lineêre vloei van die geskiedenis, vanaf die verlede tot die teenswoordige en die toekoms, volg.  Dit is soos jy geskiedenis op skool sou bestudeer.  Ons doen dit so want dit is hoe die Bybel self ook hierdie profesieë vir ons interpreteer.

`Lees Daniël 2:27–45. Watter aspek van die droom toon ‘n deurlopende, onafgebroke opeenvolging van magte dwarsdeur die geskiedenis?  Op watter manier wys die Bybel self hoe om apokaliptiese (eindtyd-) profesie te interpreteer?`

Let op dat Nebukadnésar se koninkryk as die hoof van goud erken word. Daaromidentifiseer Daniël Babilon as die eerste koninkryk (Daniël 2:38). Dan sê Daniël, “ ‘Enná u sal daar ‘n ander koninkryk opstaan, geringer as dié van u;  daarna ‘n ander, ‘n derde koninkryk ...’ ” (Daniël 2:39), “en die vierde koninkryk sal hard wees” (Daniël 2:40). Dit word deur die beeld self ook geïmpliseer dat hierdie koninkryke een na die ander, sonder enige onderbrekings, opmekaar volg, want elkeen van die koninkryke vorm deel van ‘n groter liggaam, van die kop af tot onder by die tone.  Hulle is aanmekaar verbind, net soos die tyd en die geskiedenis aanmekaar verbind is.  In Daniël 7 en 8 word daar, in plaas van ‘n beeld, spesifieke diere-simbole gebruik, maar wat dieselfde betekenis het. Daar wordaan ons ‘n ononderbroke volgorde van vier aardse koninkryke gegee (drie in Daniël 8). Hulle begin in die antieke beskawing, en volg deur die geskiedenis tot op die teenswoordige en tot in die toekoms wanneer Christus gaan terugkom om Sy ewige koninkryk te vestig. Sodoende voorsien die beeld van Daniël 2 en die opeenvolgende visioene van Daniël 7 en 8 die fondament van die Protestants-historiese interpretasie van profesie, wat Sewendedag-Adventiste vandag nog handhaaf.

`Lees Johannes 14:29. Wat beveel Jesus aan wat ons  kan help om te verstaan wat die doel van profesie is?`

`Watter groot voordeel het ons bo iemand wat dit nie gedurende die tyd van Babilon gehad het nie, omdat ons leef nadat soveel geskiedenis reeds ontvou het?`