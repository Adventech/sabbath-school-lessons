---
title:  Die Bybel en profesie
date:  06/06/2020
---

### Skrifverwysings vir hierdie week se studie
Daniël 2:27–45, Johannes 14:29, Neri 14:34, Daniël 7:1–25; 8:14, I Korinthiërs 10:1– 13.

> <p>Geheueteks</p>
> “En hy het vir my gesê: Tweeduisend-driehonderd aande en mores, dan sal die heiligdom in sy regte staat herstel word.” (Daniël 8:14).

Bybelprofesie is uiters belangrik vir ons identiteit en sending.  Profesie voorsien ‘n interne en eksterne meganisme om die akkuraatheid van God se Woord te bevestig. Jesus het gesê, “ ‘En nou het Ek dit aan julle gesê voordat dit gebeur, sodat julle kan glo wanneer dit gebeur’ ” (Johannes 14:29; sien ook Johannes 13:19).  Die uiters belangrike vraag is: Hoe word profesie deur ons korrek geïnterpreteer sodat ons weet wanneer die profesie inderdaad vervul was? Gedurende die Hervorming het die hervormers die historiese metode van interpretasie gebruik. Hierdie metode is dieselfde een wat Daniël en Johannes gebruik het as die sleutel vir hulle eie interpretasie. Die historiese metode sien profesie as ‘n progressiewe en deurlopende vervulling van geskiedenis wat in die verlede begin het en met God se ewige koninkryk sal eindig.

Hierdie week gaan ons die pilare van die historiese profetiese interpretasie bestudeer.  “Ons moet die vervulling van profesie in die geskiedenis sien, die Voorsienigheid se werking in die groot hervormingsbewegings, en die vordering van gebeure in die opstelling van dienasies vir die finale konflik van die groot stryd, bestudeer.” — Ellen G. White, Testimonies for the Church, vol. 8, bl. 307, (vry vertaal).

_*Bestudeer hierdie week se les as voorbereiding vir Sabbat, 13 Junie._