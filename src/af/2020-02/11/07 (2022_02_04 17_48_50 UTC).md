---
title:  Vir verdere studie
date:  12/06/2020
---

Lees Clifford Goldstein, 1844 Made Simple (Boise, ID: Pacific Press, 1988), een van baieplekke waar daar meer leesstof oor die 2,300 dae-profesieë gevind kan word.  Besoek ook: “1844 madesimple.org”.

|Daniël 7|Daniël 8|
|---|---|
|Babilon (leeu)|-|
|Medo-Persië (beer)|Medo-Persië (ram)|
|Griekeland (luiperd)|Griekeland (bokram)|
|Heidense Rome (vierde dier)|Heidense Rome (die horing beweeg horisontaal)|
|Pouslike Rome (klein horing)|Pouslike Rome (die horing beweeg vertikaal)|
|Die oordeel in die hemel|Die reiniging van die Heiligdom|

Die uiters belangrike punt hier is dat die oordeelstoneel in Daniël 7 wat ná die 1,260 jaar van vervolging gebeur (Daniël 7:25), op dieselfde gebeurlikheid van die reiniging van die Heiligdom in Daniel 8:14, dui.  En dat hierdie oordeelstoneel in die hemel uiteindelik na die totstandkoming van God se ewige koninkryk aan die einde van hierdie gevalle wêreld se hartseer geskiedenis, lei.  Daarom het ons ‘n kragtige bybelse bewys hoe die Skrif Daniël 8:14 en die gebeurtenis wat dit uitlig, as uiters belangrik beklemtoon.

**Vrae vir bespreking**:

`1. Gaan lees Daniël 2 weer.  Let op hoe duidelik die historiese metode hier onthul word: ‘n ononderbroke opeenvolging van wêreldryke, wat in die antieke tyd begin en by die totstandkoming van God se ewige koninkryk, eindig. God gee aan ons die sleutel hoe om hierdie profesieë te interpreteer.  Wat sê dit egter oor die toestand van die Christenwêreld waarvan baie min Christene vandag die historiese metode gebruik? Hoe help hierdie feit om die gepastheid van die Adventisteboodskap aan die wêreld tans te bevestig?`

`2. Hoe goed verstaan jy die 2,300 aande en mes profesie van Daniël 8:14?  Indien jy dit nie verstaan nie, hoekom spandeer jy nie tyd daaraan en deel dit dan met jou Sabbatskoolklas nie? Jy mag dalk verbaas wees om te sien hoe deeglik en diepgaande ons interpretasie van hierdie profesie werklik is.`

`3. Lees Daniël 7:18, 21, 22, 25, 27.  Let op hoe daar op wat met die heiliges gebeur, gefokus word. Wat doen hierdie mag wat deur die horinkie voorgestel word, met die heiliges?  In teenstelling hiermee, wat doen die Here vir die heiliges?  Wat is die goeie nuus vir die heiliges met betrekking tot die oordeel?  Wat beteken die oordeel uiteindelik vir hulle?`