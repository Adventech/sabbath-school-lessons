---
title:  Die ondersoekende oordeel
date:  10/06/2020
---

Die profetiese hooftrekke wat ons hierdie week bestudeer het, het oorweldigende steun onder Protestantse historici sedert die Hervorming gehad. Maar dit was eers tydens die beweging van die Milleriete in die vroeë 1800’s, dat die 2,300 dae en die ondersoekendeoordeel versigtig heroorweeg en bestudeer was. Kyk na die volgende tabel:

|Daniël 7 | Daniël 8|
|---|---|
|Babilon (leeu) | -|
|Medo-Persië (beer) | Medo-Persië (ram)|
|Griekeland (luiperd) | Griekeland (bokram)|
|Heidense Rome (vierde dier) | Heidense Rome (die horing beweeg horisontaal)|
|Pouslike Rome (klein horing) | Pouslike Rome (die horing beweeg vertikaal)|

`Lees Daniël 7:9–14; 8:14, 26. Wat gebeur in die hemel soos hierdie teksverse dit aandui?`

Na die middeleeuse vervolgingsperiode wat in 1798 geëindig het met die inhegtenisneming en gevangenisstraf van die pous deur Generaal Berthier (Openbaring 13:3), skryf Daniël in hoofstukke 7 en 8 oor oordeel.  Die oordeel moet in die hemel plaasvind waar “ ‘die gereg gaan sit [het]’ ” (Daniël 7:10) en “ ‘met die wolke van die hemel Een gekom [het] soos die Seun van ‘n mens . . . tot by die Oue van dae’ ” (Daniël 7:13). Hierdie is ‘n oordeelstoneelwat na 1798 en voor die Tweede Koms van Jesus gebeur. Hierdie oordeelstoneel in Daniël 7stem direk met die herstel van die heiligdom in Daniël 8:14 ooreen.  Dit praat van dieselfde gebeurtenis. Volgens Daniël 8:14 duur die tyd wat die “heiligdom in sy regte staat herstel word,” (Dag-van-Versoeningterminologie), 2,300 aande en mores, of dae.  Volgens die jaar/ dag-beginsel verteenwoordig hierdie dae 2,300 jaar.  Die beginpunt van die 2,300 jaar word in Daniël 9:24 gevind, waar die 70-weke (490 jaar) profesie chatak, “afgesny” (“bepaal” volgens Ou Vertaling) is van die 2,300-dae visioen (Daniël 9:24).  Die waarheid is dat baie skrifgeleerdes reg is deur die 2,300-dae (jaar) profesie van Daniël 8:14 en die 70 weke-profesie (490 jaar) van Daniël 9:24–27 as twee dele van een profesie te beskou.  Die volgende vers in die 70 weke-profesie, Daniël 9:25, gee die begin van die tydperiode as “ ‘van die uitgang van die woord af om Jerusalem te herstel en op te bou’ ”.  Die datum van hierdie gebeurtenis is “die sewende jaar van koning Artasásta” (Esra 7:7), of 457 v.C.  Deur 2,300 jaar vooruit te tel, kom ons by 1844 uit, wat nie lank na 1798 was nie, en voor die Tweede Koms van Jesus. Dit is toe dat Jesus die Allerheiligste vertrek binnegegaan het om Sy intreewerk te doen om die hemelse heiligdom te reinig.  Bestudeer die tabel in Vrydag se studie.