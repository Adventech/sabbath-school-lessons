---
title:  'Die skepping: Génesis as grondslag (Deel 1)'
date:  16/05/2020
---

### Skrifverwysings vir hierdie week se studie
Johannes 1:1–3, Génesis 1:3–5, Exodus 20:8–11, Openbaring 14:7, Matthé 19:3–6, Romeine 5:12.

> <p>Geheueteks</p>
> “In die begin was die Woord, en die Woord was by God, en die Woord was God.  Hy was in die begin by God. Alle dinge het deur Hom ontstaan, en sonder Hom het nie een ding ontstaan wat ontstaan het nie. In Hom was lewe, en die lewe was die lig van die mense.” (Johannes 1:1–4).

Die eerste hoofstukke van Génesis vorm die grondslag vir die res van die Skrif. Die oorsprong van die hoofleringe of leerstellings van die Bybelword in hierdie hoofstukke gevind. Hier vind ons uit hoe God die Vader, God die Seun (Johannes 1:1–3, Hebreërs 1:1,2), en God die Heilige Gees (Génesis 1:2) saamgewerk het om die wêreld en alles wat daarin is, te skep – met die skepping van die mens as hoogtepunt (Génesis 1:26–28). Génesis stel ons ook voor aan die Sabbat (Génesis 2:1–3), en vertel ons van die oorsprong van sonde (Génesis 3), die Messias en die verlossingsplan (Génesis 3:15), die wêreldwye, universele vloed (Génesis 6–9), die verbond (Génesis 1:28; 2:2, 3, 15–17; 9:9–17; Génesis 15), die verwarring van tale en die verstrooiing van die mense oor die aarde (Génesis 10, 11), en die geslagsregisters wat die raamwerk vir die chronologie van die Bybel vanaf die Skepping tot Abraham, vorm (Génesis 5 en 11). Laastens, die krag van God se gesproke Woord (Génesis 1:3, II Timhe 3:16, Johannes 17:17), die mens se natuur (Génesis 1:26–28), God se karakter (Matthé 10:29. 30), die huwelik tussen ‘n man en vrou (Génesis 1:27, 28; Génesis 2:18, 21–25), rentmeesterskap van die aarde en sy bronne (Génesis 1:26; 2:15, 19), en die beloofde hoop op ‘n nuwe skepping (Jesaja 65:17, 66:22, Openbaring 21:1), se grondslag word almal op hierdie eerste hoofstukke gebaseer, en dit gaan ons hierdie week en volgende week bestudeer.

_*Bestudeer hierdie week se les as voorbereiding vir Sabbat,  23 Mei._