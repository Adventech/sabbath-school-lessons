---
title:  Die skepping en die huwelik
date:  20/05/2020
---

Gedurende die laaste dekade het daar baie groot veranderinge in hoe die samelewing enregerings die huwelik definieer, plaasgevind. Baie nasies in die wêreld het huwelike tussendieselfde geslagte goedgekeur en vorige wette wat die gesin se struktuur van een man een vrou beskerm het, omvergewerp.  Dit is in baie opsigte ‘n ongehoorde verwikkeling wat nuwe vraagstukke oor die instelling van die huwelik laat ontstaan het, oor die kerk en staat se verwantskap, en ook oor die heiligheid van die huwelik en die gesin soos dit in die Skrifgedefinieer word.

`Lees Génesis 1:26–28; en Génesis 2:18, 21–24. Wat leer hierdie Bybelverse ons oor God se ideaal vir die huwelik?`

Op die sesde dag het God die hoogtepunt van sy skeppingshandeling bereik, die skepping van die mens. Dit is fassinerend dat die meervoud vir God vir die eerste keer in Génesis

1:26 gebruik word:  “ ‘Laat Ons mense maak na ons beeld.’ ” Al drie persone van die drieenige Godheid wat ‘n liefdevolle verhouding met mekaar het, skep nou hier twee persone met onderskeidelike geslagskenmerke, en begin die goddelike instelling van ‘n verbintenis tussen hierdie twee persone, naamlik die huwelik.  “En God het die mens geskape na sy beeld;  na die beeld van God het Hy hom geskape;  man en vrou het Hy hulle geskape” (Génesis 1:27). Adam verklaar, “ ‘Dit is nou eindelik been van my gebeente en vlees van my vlees’ ” (Génesis 2:23) en Adam noem haar “mannin.”  Die huwelik vereis dat “die man sy vader en moeder verlaat en sy vrou aankleef. En hulle sal een vlees wees” (Génesis 2:24). Die Skrif is duidelik dat hierdie verhouding tussen ‘n man en ‘n vrou wat self van ‘n vader en moeder, ook ‘n man en ‘n vrou, afkomstig is, moet plaasvind.  Hierdie konsep word verder in die instruksie wat aan die aarde se eerste ouers gegee was, opgeklaar: “En God het hulle geseën, en God het vir hulle gesê, ‘Wees vrugbaar en vermeerder en vul die aarde, onderwerp dit’ ” (Génesis 1:28).  In die vyfde gebod lees ons dat kinders (afstammelinge) hulle vader en hulle moeder moet eer (Exodus 20:12). Hierdie onderlinge verhouding kan net tussen indiwidue van die teenoorgestelde geslag plaasvind.

`Lees Jesus se woorde in Matthé 19:3–6. Wat leer dit ons oor die aard en heiligheid van die huwelik? Hoe kan ons ‘n ferm en getroue standpunt oor die bybelse beginsels van die huwelik inneem, in die lig van Jesus se woorde, en terwyl ons dink aan God se liefde vir die mensdom en dat ons almal sondaars is?`