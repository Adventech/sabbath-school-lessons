---
title:  In die begin . . . . .
date:  17/05/2020
---

`Lees Génesis 1:1. Watter diep waarhede word hier geopenbaar?`

Die Bybel begin met die mees verhewe en diepsinnige woorde, eenvoudige woorde, maar wat tegelykertyd by naderbeskouing, ‘n onmeetbare diepte bevat.  Die vernaamstefilosofiese vrae oor wie ons is, hoekom ons hier is, en hoe ons hier gekom het, wordinderdaad beantwoord in die eerste sin van die Bybel.  Ons bestaan omdat God ons op ‘n bepaalde tydstip in die verlede geskep het.  Ons het nie uit niks ontstaan nie; nog minder het ons per toeval sonder doel en ‘n beplande toekoms ontstaan, soos wat die kontemporêre wetenskaplike model van oorspronge tans leer.  Die Darwinistiese evolusieleer is in elke opsig teenstrydig met die Skrif, en pogings deur sommige mense om dit met die Bybel te verenig, maak ‘n bespotting van daardie Christene. Ons was ook deur God op ‘n voorafbepaalde tydstip geskep: “in die begin”.  Dit bevestig dat God reeds voor hierdie begin, bestaan het.  Dit wil sê, God het voor tyd en die daaglikse siklus van “aand en me”, en die maande en jare wat alles met die wêreld se verhouding teenoor die son en maan te doen het, bestaan.  Hierdie voorafbepaalde begin word deur ander skrifgedeeltes weergegee en ondersteun, en dit bekragtig voortdurend die aard en bronne van God se skeppingswerk (Johannes 1:1–3).

`Lees Johannes 1:1–3 en Hebreërs 1:1,2.  Wie was die skeppingsbewerker?  Dink na oor wat dit beteken dat Hy ook op die kruis gesterf het.`

Die Bybel leer dat Jesus die skeppingswerktuig was. Ons lees daarin “alle dinge het deur Hom ontstaan, en sonder Hom het nie een ding ontstaan wat ontstaan het nie” (Johannes 1:3), en “deur wie Hy ook die wêreld gemaak het” (Hebreërs 1:1, 2). Omdat alle dinge hulle oorsprong in Jesus in die begin gehad het, het ons die hoop dat Hy aan die einde dit wat Hy begin het, sal voltooi, want Hy is die “ ‘Alfa en die Oméga,’ ”, en “ ‘die begin en die einde’ ” (Openbaring 1:8, Openbaring 22:13).

`Watter verskil maak dit om te weet dat jy deur God geskep was?  Stel jou voor jy het dit nie geglo nie. Hoe anders sou jy jouself en andere beskou het, en hoekom?`