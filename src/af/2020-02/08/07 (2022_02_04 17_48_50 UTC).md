---
title:  Vir verdere studie
date:  22/05/2020
---

Lees Ellen G. White, “Die Skepping,” bl. 44–51;  “Die Letterlike Week,” bl. 111–116, in Patriarge en Profete. “Die toenemende bewys wat op vergelykbare literêre, taalkundige en ander oorwegings gegrond is, stem op elke vlak ooreen en lei tot die een gevolgtrekking dat die woord y, ‘dag,’ in Génesis 1 konsekwent ‘n letterlike 24-uur dag beteken. “Die outeur van Génesis 1 kon nie met meer omvattende en alles-ineensluitende maniere vorendag gekom het om die gedagte van ‘n letterlike ‘dag’ oor te dra nie.” — Gerhard F. Hasel, “The ‘Days’ of Creation in Genesis 1: Literal ‘Days’ or Figurative “Periods/Epochs’ of Time?” Origins 21/1 [1994], bl. 30, 31, (vry vertaal). “Die mees intellektuele en begaafde geleerdes wat nie deur die Woord van God gelei word nie, ondervind verwarring wanneer hulle die verwantskap tussen die wetenskap en openbaring navors.  Die Skepper en sy werke is ver bo hulle begrip verhewe; en omdat hierdie nie deur die natuurwette verduidelik kan word nie, word die Bybelse geskiedenis as ongeloofwaardig verklaar.” — Ellen G. White, Testimonies for the Church, vol. 8, bl. 258, (vry vertaal).

**Vrae vir bespreking**:

`1. Lees Ellen G. White se aanhaling hierbo.  Hoe dikwels, selfs nou, sien ons dit waaroor sy geskryf het, plaasvind – hoe belydende Christene wat voor die aansprake van die wetenskap te staan kom, outomaties die wetenskap se verklarings bo die bybelse verslag aanvaar wat, soos sy geskryf het, impliseer dat die bybelse verslag “ongeloofwaardig” is?`

`2. Waarom is dit onmoontlik om die Bybel ernstig op te neem terwyl die teïstiese evolusieleer aanvaar word? Indien jy ‘n teïstiese ewolusionis ken wat beweer dat hy ‘n Christen is, waarom vra jy hom nie om die kruis, volgens wat Paulus geskryf het (sien Romeine 5) t.o.v. die direkte verband tussen Adam se sondeval en gevolglike dood, en die kruis van Jesus, te verduidelik nie? Watter verduideliking word daar gegee?`

`3. Indien die Bybel deur God geopenbaar is, word die gelowige se vertroue dan nie versterk en sy of haar oë nie oopgemaak vir die groter werklikheid soos dit in die Skrif weergegee word nie?  Hoe kan Christene dan “kleingeestig” genoem word wanneer hulle hul verstand met die Skrif se waarhede wat deur ‘n Oneindige God geopenbaar is, vul?  Die feit staan: ‘n ateïstiese, materialistiese beskouing van die wêreld is baie meer bekrompe as ‘n Christen se wêreldbeskouing.`

`4. As ons as gelowiges getrou aan die Woord van God bly, hoe kan ons diegene bedien wat met vrae oor geslags-identiteit worstel?  Waarom moet ons nie soos diegene wees wat ander wil stenig nie, selfs indien hulle, soos die owerspelige vrou, skuldig is nie?`