---
title:  Om moeilike Skrifgedeeltes te verstaan
date:  13/06/2020
---

### Skrifverwysings vir hierdie week se studie
II Timhe 2:10–15, II Kronieke 29:17, Jakobus 4:6–10, Galásiërs 6:9, Handelinge 17:11.

> <p>Geheueteks</p>
>  “En ag die lankmoedigheid van onse Here as saligheid, soos ons geliefde broeder Paulus ook met die wysheid wat aan hom gegee is, aan julle geskryf het, net soos in al die briewe. Hy spreek daarin oor hierdie dinge, waarvan sommige swaar is om te verstaan, wat die ongeleerde en onvaste mense verdraai, net soos die ander Skrifte, tot hul eie verderf.” (II Petrus 3:15, 16).

Toe Petrus oor die apostel Paulus se briewe kommentaar gelewer het, het hy verduidelik dat “sommige” daarvan en ook ander skrifgedeeltes “swaar is om te verstaan” (II Petrus 3:16).  Hierdie woorde word deur “ongeleerde en onvaste mense” verwring en verdraai (II Petrus 3:16) tot hulle eie verderf. Petrus sê nie dat alle dinge moeilik is om te verstaan nie, maar net sommigedaarvan. En ons weet dit, nie waar nie? Watter eerlike leser van die Bybel het nog nie teksverse teëgekom wat lyk asof dit vreemd en moeilik is om te verstaan nie? Ons het almal sekerlik op een of ander tyd hierdie ondervinding beleef. Dit is waarom ons hierdie week juis, nie so seer na moeilike verse gaan kyk nie, maar na wat die redes vir hierdie uitdagings mag wees en hoe ons as getroue soekers na waarheid in God se Woord, daardeur kan werk. Uiteindelik kan sommige van hierdie moeilike stellings dalk nooit hier op aarde opgelos word nie. Terselfdertyd bied die oorgrote meerderheid van die teksverse in die Bybel geen probleme nie, en is daar geen rede om toe te laat dat ‘n paar moeilike verse jou vertroue in die betroubaarheid en gesag van God se Woord in die geheel, moet skend nie.

_*Bestudeer hierdie week se les as voorbereiding vir Sabbat, 20 Junie._