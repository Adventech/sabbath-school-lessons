---
title:  Hanteer moeilike Skrifgedeeltes eerlik ennoukeurig
date:  15/06/2020
---

Het jy al ooit ‘n teksvers of ‘n groep tekste teëgekom wat jy nie verstaan nie, of dit moeilik gevind om dit met ander tekste of die werklikheid oor die algemeen, te laat harmoniseer? Dit is ondenkbaar dat jy een of ander tyd nie hierdie probleem ondervind het nie. Die vraag is, hoe het jy gereageer? Of, wat selfs nog meer belangrik is, hoe moet jy reageer?

`Lees I Kronieke 29:17, Spreuke 2:7, I Timhe 4:16. Wat sê hierdie tekste wat van toepassing is op hoe ons moeilike skrifgedeeltes moet hanteer?`

Ons kan probleme net voldoende trotseer wanneer ons eerlik is.  Eerlikheid beskerm ons sodat ons geen moeilike situasies probeer vermy of wegsteek nie.  Eerlikheid sal ons ook weerhou om oppervlakkige antwoorde te gee wat nie regtig die toets van noukeurigheid slaag nie. God hou van eerlikheid en integriteit.  Daarom moet ons sy karakter navolg in alles wat ons doen, selfs wanneer ons Bybelstudie doen.

Eerlike mense sal moeilike Bybeltekste so versigtig hanteer om inligting nie buite die konteks aan te bied nie, die waarheid nie te verdraai met oordrewe taal nie, of andere nie te mislei deur middel van gemanipuleerde bewyse nie.  Dit is baie beter om vir ‘n voldoende antwoord te wag as om ‘n ontwykende of onbevredigende oplossing te probeer verskaf. ‘n Positiewe bykomstige gevolg van eerlik wees wanneer ons die  Bybel bestudeer, is dat dit vertroue bou, en vertroue is die kern van alle gesonde persoonlike verhoudinge.  Dit is meer oorredend as wat niksbeduidende antwoorde is. Dit is beter om te sê jy weet nie hoe om die vraag te beantwoord of die teks korrek te verduidelik nie, as om te probeer om dit te maak sê wat jy wil hê dit moet sê.

Noukeurige bybelstudente is gretig om die waarheid van God se Woord te wete te kom, en daarom tree hulle konsekwent op om seker te maak dat hulle nie tot haastige gevolgtrekkingskom wat op beperkte kennis of op flou bewyse gegrond is nie. Noukeurige studente isvasbeslote om nie ‘n punt of besonderheid wat belangrik mag wees, mis te kyk nie. Hulle is nie haastig in hulle denke nie, maar deeglik en ywerig in hulle studie van die Woord van God en alle ander verwante inligting.

`Wat doen jy, of wat moet jy doen met tekste wat jy nie ten volle verstaan of watnie by jou siening oor die waarheid inpas nie?`