---
title:  Vir verdere studie
date:  19/06/2020
---

Lees Ellen G. White, “Wat om met Twyfel te Doen?” bl. 105–113 in Skrede na Christus. Lees Afdeling 8 in die dokument “Methods of Bible Study,” op die volgende webwerf: http://www.adventistbiblicalresearch.org/materials/bible-interpretation-hermeneutics/methods-bible-study. In die Bybel is daar baie verborgenhede wat die sterflike mensdommoeilik vind om te verstaan en wat te verborge vir ons is om ten volle te verduidelik. Daarom moet ons nederig wees en moet ons gewillig wees om biddend uit die Skrif te leer. Getrouheid aan die Skrif laat die bybelse teks toe om te sê wat dit eintlik wil sê, al steek die ware betekenis ons dwars in die krop. Getrouheid aan die Skrif sal die teks respekteer liewer as om dit te verander (sommige gaan so ver om selfs die tekste te verander) of om die ware betekenis te vermy. “Wanneer die Woord van God sonder eerbied en gebed gelees word; wanneer die aandag en die hartsverlange nie op God gevestig, en in harmonie met Sy wil is nie;  die verstand deur twyfel benewel word, sal die studie van die Bybel juis aanleiding gee tot onsekerheid.  Die vyand voer beheer oor die gedagtes en doen verkeerde interpretasies aan die hand.  Wanneer mense, hoe geleerd hulle ook al mag wees, probeer om hulle woorde en dade met die wil van God te vereenselwig, loop hulle gevaar om die Skrif verkeerd te verstaan, en dis nie veilig om na hulle verduidelikings te luister nie. Diegene wat die Skrifte ondersoek om daarmee fout te vind, het nie geestelike insig nie. Hulle verwronge beskouings laat hulle twyfel aan beginsels wat inderwaarheid duidelik en eenvoudig is.” — Ellen G. White, Skrede na Christus, bl. 110, 111.

**Vrae vir bespreking**:

`1. Hoekom is die gesindhede teenoor die Bybel wat ons hierdie week bespreek het van die grootste belang vir ‘n regte begrip van die Skrif?  Watter ander gesindhede teenoor die Bybel is uiters belangrik om jou te help om dit beter te verstaan?`

`2. Hoekom moet jy nie verbaas wees om dinge in die Bybel teë te kom wat moeilik is om te verduidelik en te verstaan nie?  Hoeveel dinge van die sigbare wêreld is somtyds so moeilik om te verstaan?  Byvoorbeeld, tot vandag toe is water (ja, water!) ‘n verborgenheid vir ons.`

`3. Hoe kan ons as Adventiste die vraag in Lukas 23:43 beantwoord waar (volgens die meeste vertalings) Jesus aan die dief aan die kruis sê dat hy dieselfde dag saam met Hom in die hemel sal wees?  Hoe kan ons in alle eerlikheid hier reageer? Hoe, byvoorbeeld, kan tekste soos Johannes 20:17, Prediker 9:5 en I Korinthiërs 15:1620 ons help om hierdie skrifgedeelte te verstaan?`