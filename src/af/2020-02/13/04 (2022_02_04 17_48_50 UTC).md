---
title:  Jesus se gesindheid teenoor die Skrif
date:  23/06/2020
---

`Lees Johannes 5:45–47. Watter kragtige boodskap gee Jesus hier aan ons oor sy houding teenoor die Bybel?`

Sommige mense beweer dat wanneer Jesus gepraat het, Hy die woorde van die Skrif soos wat dit in die Ou Testament voorkom, heeltemal gekontrasteer het. Hulle sê dat die woorde van Jesus selfs bo die woorde van die Skrif verhewe is. In die Nuwe Testament lees ons dat Jesus gesê het: “ ‘Julle het gehoor dat daar gesê is . . . Maar Ek sê vir julle . . .’ ” (Matthé 5:43, 44; vergelyk met Matthé 5:21, 22, 27, 28, 33, 34, 38, 39). Toe Jesus hierdie bekende woorde in sy Bergrede gesê het, het Hy nie probeer om, soos sommige Bybelvertolkers beweer, met die Ou Testament weg te doen of dit af te skaf nie. In plaas daarvan het hy op verskeie interpretasies van die Skrif en mondelingse tradisies gereageer.  Sommige vertolkers van die Woord gedurende sy tyd se gebruik was om verkeerde optrede teenoor ander mense wat God nie goedgekeur het of beveel het nie, te regverdig, soos byvoorbeeld om jou vyand te haat (lees Matthé 5:43). Jesus het nie die Ou Testament enigsins herroep of die gesag daarvan ondermyn nie.  Die teenoorgestelde hiervan is wat waarheid is.  Dit was die Ou Testament wat inderdaad bewys het wie Hy is.  Hy het eerder die betekenis van die Ou Testamentiese verklarings bekragtig deur aan ons God se oorspronklike bedoelinge tetoon. Deur Jesus se gesag te gebruik om die Heilige Skrif te diskwalifiseer of om sommigedele van die Bybel nie as geïnspireerd te sien nie, is miskien een van die listigste en mees gevaarlike beoordelings van die Skrif, want dit word nogal in die Naam van Jesus gedoen. Ons het Jesus se voorbeeld van hoë agting vir die gesag van die Skrif, wat slegs uit die Ou Testament bestaan het toe Hy geleef het.  Hoeveel meer bewyse het ons nodig oor hoe ons ook die Ou Testament moet beskou?  Deur glad nie die gesag van die Skrif te verwater nie, het Jesus op konsekwente wyse die Skrif as gesaghebbend en betroubaar voorgehou. Hy het dit immers ondubbelsinnig in dieselfde Bergrede verklaar: “ ‘Moenie dink dat Ek gekom het om die wet of die profete te ontbind nie; Ek het nie gekom om te ontbind nie, maar om te vervul’ ” (Matthé 5:17). Hy sê dan verder dat “ ‘elkeen dus wat een van die geringste van hierdie gebooie verbreek, en ander mense sleer, sal die minste genoem word in die koninkryk van die hemele;’ ” (Matthé 5:19).

`Watter van die kernleerstellings vind vandag nog hulle grondslag in die Ou Testament?  Dink byvoorbeeld aan die skeppingsverhaal (Génesis 1–2) en die sondeval (Génesis 3). Watter ander uiters belangrike waarhede van die Christelike geloof vind ons in die Ou Testament wat later in die Nuwe Testament bevestig en beklemtoon word?`