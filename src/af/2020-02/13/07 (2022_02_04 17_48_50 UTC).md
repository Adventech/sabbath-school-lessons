---
title:  Vir verdere studie
date:  26/06/2020
---

Lees Ellen G. White, “Die Voorreg van Gebed,” bl. 93–104, in Skrede na Christus. “Van nature kan die mens nie die mooiheid en skoonheid van Christus peil nie. Die innerlike werking van die Heilige Gees wat aan die siel sy ware hopelose en hulpelose toestand openbaar, saam met die Sondedraer - die algenoegsame Christus - se genade en kwytskelding, is alleen in staat om aan die mens Christus se oneindige genade, sy onmeetbare liefde, welwillendheid en heerlikheid te toon.” — Ellen G. White, The Upward Look, bl. 155, (vry vertaal). “Skrifgedeeltes, selfs hele hoofstukke, kan gememoriseer word om herhaal te word wanneer Satan met sy versoekings opdaag .... Wanneer die Satan die gedagtes lei om op aardse en vleeslike dinge te fokus, kan hy baie doeltreffend weerstaan word met: ‘Daar is geskrywe.’ ” — The Advent Review and Sabbath Herald, 8 April, 1884, (vry vertaal).

**Vrae vir bespreking**:

`1. Hoe speel die realiteit van ‘n vrye wil en vrye keuse ‘n rol in al ons besluite wat getrouheid en gehoorsaamheid betref?  Alhoewel ons lewens op baie gebiede met betrekking tot die belangrikste dinge, die dinge wat met die ewige lewe te doen het, buite beheer is, het ons nog ‘n vrye keuse.  Wat doen jy met die vrye wil wat God aan jou gegee het? Watter geestelike keuses maak jy?`

`2. Dink na oor die rol van Sabbat ten opsigte van jou stiltetyd met die Here. Hoe beskerm Sabbatonderhouding jou teen die feit dat jy so vasgevang is in ‘n werksprogram en aktiwiteite, dat jy nie tyd met God kan deurbring wat jy veronderstel is om te doen nie? Hoe kan jy leer om die Sabbat ‘n groter geestelike seën te maak as wat dit bedoel was om te wees?`

`3. Vertel meer van jou ondervinding om saam met God alleentyd in gebed en studie deur te bring? Watter invloed het hierdie geestelike gewoonte op jou geloof? Watter invloed behoort dit op jou geloof hê?  Indien jy gemaklik daarmee voel, praat oor jou persoonlike tye van gebed en studie in die klas, en hoe jy daarby baat gevind het. Hoe kan ander mense baat vind by wat jy geleer het?`

`4. Wat is sommige van jou gunsteling teksverse wat jy gememoriseer het? Wat omtrent die teksverse maak dat jy so baie van die spesifieke verse hou? Hoe hetdie memorisering daarvan vir jou seën ingehou?`