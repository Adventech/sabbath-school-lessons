---
title:  Stiltetye met die Woord van God
date:  24/06/2020
---

Ons lewens neig  om baie besig, gespanne en vol stres te wees. Soms is ons genoodsaak om baie hard te werk ter wille van oorlewing en darem kos op die tafel te kan hê.  Ander tye, is ons lewens in rep en roer omdat ons nog meer wil hê – al het ons die nodige middele om van te lewe.  Ons wil al die dinge hê wat ons dink ons gelukkig sal maak en ons drome sal verwesenlik.  Maar, soos wat Salomo in die boek van Prediker waarsku, gebeur dit nie altyd nie. Wat ook al die rede, ons lewens kan oorweldigend aan die gang wees;  daarom is dit baie maklik om te midde van die besigwees, God uit te skakel sluit in ons lewens.  Dis nie omdat ons nie glo nie, maar net omdat ons nie tyd maak om te lees, te bid en tot God “ ‘in wie se hand u asem’ ” (Daniël 5:23) is, te nader nie. Ons aandag kan te veel afgetrek word deur ander dinge, in plaas daarvan om kwaliteit-tyd met God deur te bring.  Ons almal het nodig om doelbewus tot stilstand te kom om met ons Verlosser, Jesus, te verkeer. Hoe kan die Heilige Gees met ons praat as ons nie stil word om te luister nie?  Daardie kosbare stiltetyd-oomblikke met God terwyl ons sy Woord lees en met hom in gebed kommunikeer, is die bron van ons geestelike lewe.

`Lees Psalm 37:7; 46:10; en 62:1, 2, 5.  Wat leer hierdie verse ons oor stiltetyd met God? Waarom is stiltetyd met God so belangrik?`

Wanneer jy iemand liefhet, geniet jy dit om saam met daardie geliefde persoon tyd deurte bring. Kies ‘n plek waar jy sonder onderbrekings God se Woord kan lees en oordenk.

In ons besige lewe kan dit net suksesvol uitwerk indien jy doelgerig ‘n bepaalde tyd vir hierdie ontmoeting inruim.  Die eerste oorweging in die oggend is gewoonlik die beste tyd vir hierdie stilwees- en bepeinsingstondes. Sulke oomblikke voor die werkdag begin, kan die res van die dag geseënd maak, want die kosbare inspirasies wat jy verkry, sal jou vir baie ure dra.

Om deur gebed met die lewende God van die Bybel verbind te wees, kan jou lewe beïnvloed soos niks anders dit ooit sal kan doen nie.  Uiteindelik dra dit daartoe by dat jy meer soos Jesus word.

`Hoe vasberade is jy om tyd te vind om alleen met die Here te verkeer? Hoeondervind jy daardie tye, en hoe help dit jou om die wesenlike bestaan en liefdevan God selfs beter te leer ken?`