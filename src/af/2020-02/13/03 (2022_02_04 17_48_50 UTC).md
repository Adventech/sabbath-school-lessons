---
title:  Om van Jesus te leer
date:  22/06/2020
---

Daar is geen beter en meer geïnspireerde voorbeeld as die van Jesus Christus nie.  Hy het die Skrifte geken, en was gewillig om die geskrewe Woord van God te gehoorsaam en daarby te bly.

`Lees Lukas 4:4, 8, 10–12. Hoe gebruik Jesus die Skrif om Satan se versoekings te weerstaan? Wat sê dit aan ons oor hoe die Skrif die hoofsaak van ons geloof moet wees, veral wanneer ons versoek word?`

Jesus het die Skrifte goed geken. Hy was so intiem vertroud met die Woord van God dat Hy dit woord vir woord kon aanhaal.  Hierdie vertroudheid met God se geskrewe Woord sou die gevolg wees van kosbare kwaliteit-tyd saam met God, terwyl Hy die Skrif bestudeer het. As Hy nie die presiese woorde van die Skrif en die konteks waarin dit geskrywe was, geken het nie, kon Hy maklik deur die duiwel mislei gewees het. Selfs die duiwel het die Skrifaanhalings voorgehou en vir sy eie misleidende doelstellings misbruik.  Daarom is dit nie genoeg om die Skrif, soos die duiwel dit gedoen het, slegs aan te haal nie. Daar moet kennis gedra word oor wat die Skrif meer oor die onderwerp inhou, en wat die regte betekenis daarvan is.  Jesus se vertroudheid met God se Woord is die enigste manier wat kan verhoed dat ons nie deur die teëstander van God mislei word nie, maar om die aanvalle van Satan te weerstaan.  Ons lees telkens hoe Jesus sy volgelinge insig aangaande die Skrif gegee het deur te sê, “so is dit geskrywe” (Lukas 24:45, 46; Matthé 11:10;  Johannes 6:45). Hy het aanvaar dat diegene wat die Skrifte lees tot ‘n korrekte begrip van die betekenis daarvan sal kom: “ ‘Wat is in die wet geskrywe?  Hoe lees jy?’ ” (Lukas 10:26). Vir Jesus is dit wat in die Skrif geskrywe staan, die maatstaf waarby ons moet lewe.

In Johannes 7:38 het Jesus — die Woord van God wat vlees geword het — sy volgelinge na wat die Skrif sê, verwys.  Dit is alleenlik die Bybel wat ons leer dat Jesus die beloofde Messias is. Dit is die Skrif wat oor Hom getuig (Johannes 5:39).  Jesus self was gewillig om die Skrif, God se geskrewe woord, te gehoorsaam. As Hy gewillig was om dit te doen, wat sê dit aan ons oor wat ons ook moet doen?

`Wat het jy ondervind toe jy die Skrif gebruik het om versoeking te weerstaan? Met ander woorde, toe jy versoek was, het jy die Bybel begin lees of die Skrif aangehaal? Wat was die gevolg daarvan, en wat het jy uit daardie ondervinding geleer?`