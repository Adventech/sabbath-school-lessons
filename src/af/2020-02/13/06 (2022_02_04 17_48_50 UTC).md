---
title:  Memorisering en sang
date:  25/06/2020
---

“Ek het u woord in my hart gebêre, dat ek teen U nie sal sondig nie” (Psalm 119:11).

Om die Skrif te memoriseer, bring talryke seëninge. Wanneer ons kosbare gedeeltes van God se Woord in ons geheue bewaar, kan ons dit wat ons gememoriseer het, herroep en op nuwe of ander omstandighede toepas. Op hierdie manier het die Bybel ‘n direkte invloed op ons gedagtes en besluite.  Dikwels word ons waardes en ons optrede daardeur beïnvloed. Om die Skrif te memoriseer, maak die Bybel lewend in ons daaglikse ondervinding. Boonop help dit ons om God te aanbid en om gehoorsaam aan die Skrif te lewe. Om die Skrif woord vir woord te onthou, is ‘n gedugte beskerming teen misleidings en valse voorstellings. Om die Skrif te memoriseer, stel ons in staat om die Skrif aan te haal, selfs wanneer ons nie ‘n Bybel beskikbaar het nie. Dit kan ten goede meewerk as ‘n grootse krag teen versoekings; of wanneer ons voor ongunstige omstandighede of uitdagings te staan kom. Deur ons op God se beloftes te beroep, of om eerder op Sy Woord as op ons probleme te fokus, rig ons ons gedagtes op God wat ‘n duisend maniere sal voorsien om ons te help, waarvoor onsself geen uitkomste sien nie.

`Lees Efésiërs 5:19 en Kolossense 3:16. Hoe kan die sing van verse uit God se Woord Sy beloftes vestig in ons harte en ons sodoende bemoedig?`

Deur die woorde van die Bybel te sing, kan ook grootliks help om die teks van die Skrif te memoriseer.  Deur te sing, kan die woorde in die Skrif makliker onthou word.  Deur die woorde van die Skrif met pragtige melodieë te kombineer, word dit in ons gedagtes gevestig, en word ‘n effektiewe manier gekweek om van angstigheid ontslae te raak. Skriftuurgedeeltes wat met eenvoudige harmonieuse melodieë gekombineer word, kan maklik deur kleutertjies sowel as volwassenes gesing en gememoriseer word.  Die Skrif was die inspirasie vir baie wêreldbekende oratoriums, simfonieë en ander musiek watdie Christenkultuur dwarsdeur die eeue gevorm en beïnvloed het. Komposisies wat onsgedagtes ophef en op God en sy Woord vestig, is ‘n wonderlike seën en positiewe invloed in ons lewens. “Musiek is deel van die aanbidding van God in die hemelhowe, en ons moetstreef om in ons lofliedere so na as moontlik aan die harmonie van die hemelse kore tekom.” —Ellen G. White, Patriarge en Profete, bl. 594.