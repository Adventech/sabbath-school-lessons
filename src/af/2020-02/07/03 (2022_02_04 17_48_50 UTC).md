---
title:  Woorde en hulle betekenisse
date:  11/05/2020
---

In elke taal is daar woorde wat so ‘n ryk en diep betekenis het, dat dit moeilik is om dit voldoende met ‘n enkele woord in ‘n ander taal te vertaal. Sulke woorde vereis ‘n wyer studie van die gebruik daarvan in die Bybel om die omvang van hulle betekenis te verstaan.

`Lees I Konings 3:6, Psalm 57:4, Psalm 66:20, Psalm 143:8, and Miga 7:20.  Hoe stuur God sy genade en goedertierenheid aan sy geskape wesens?`

Die Hebreeuse woord chesed (genade) is een van die rykste en die mees diepgaande woorde in die Ou Testament. Dit beskryf God se liefde, sy goedertierenheid, genade en verbondsverhouding met sy volk.  In hierdie paar skrifgedeeltes het ons gesien hoe Hy “ ‘aan u kneg, my vader Dawid, ‘n groot guns (chesed) bewys . . .;  U het vir hom hierdie groot guns (chesed) bewaar’ ” (I Konings 3:6).  Hy “sal sy goedertierenheid (chesed) en sy trou stuur” (Psalm 57:4). Met betrekking tot Israel: Hy sal “trou bewys aan Jakob, goedertierenheid (chesed) aan Abraham” (Miga 7:20). Boeke was al oor die woord chesed geskryf met die doel om die diepte van God se genade en liefde vir ons uit te beeld.

`Lees Neri 6:24–26, Job 3:26, Psalm 29:11, Jesaja 9:6, and Jesaja 32:17.  Wat is die “vrede” of shalom waaroor daar in hierdie Skriftuurplase gepraat word?`

Die Hebreeuse woord shalom word dikwels as “vrede” vertaal.  Maar die betekenis van die woord is baie meerdiepsinnig en breër as dit. Dit kan as “onverdeeldheid of ongeskondenheid, volledigheid, en welstand” vertaal word. God se seën en goedgunstigheid bewaar ons sodat ons shalom ondervind, ‘n gawe van God (Neri 6:24–26).  In teenstelling hiermee veroorsaak Job se ondervinding met teëspoed ‘n situasie waar hy “ ‘geen kalmte’ ” of geen “ ‘stilte,’ ” ondervind nie omdat hy shalom kortkom.  In hierdie woeste wêreld is dit ‘n groot seën om die Sabbatdag met die woorde Shabbat shalom welkom te heet, want ons samesyn met God voorsien die grootste vrede en volledigheid wat ons moontlik kan begeer.

`In watter taal ons ook al praat en lees — selfs sonder dat ons die oorspronklikebetekenis van hierdie woorde ken — hoe kan ons die werklikheid van wat hierdiewoorde beteken, na die beste van ons vermoë, ondervind?`