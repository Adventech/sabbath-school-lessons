---
title:  Die Bybelboeke se boodskappe
date:  14/05/2020
---

Die grootste eenheid in die Skrif is die boeke van die Bybel. Die Bybel se boeke was vir verskillende doeleindes geskryf en het verskillende agtergronde gehad.  Sommige het as profetiese boodskappe gedien; ander was versamelings, soos die Psalms. Daar is historieseboeke soos I en II Konings, en daar is briewe aan verskeie kerke, soos die van Paulus en ook ‘n paar ander skrywers.  Wanneer ons probeer om die betekenis van ‘n Bybelboek en die boodskap daarvan te verstaan, is dit belangrik om met die outeurskap en die agtergrond te begin. Baie van die boeke van die Bybel word aan sekere skrywers toegewys.  Moses wordgeïdentifiseer as die outeur van die eerste vyf boeke van die Ou Testament (Joshua 8:31, 32; I Konings 2:3; II Konings 14:6; 21:8; Esra 6:18;  Nehemía 13:1; Daniël 9:11–13; Maleági 4:4).  Dit word deur Jesus bevestig (Markus 12:26; Johannes 5:46, 47;  Johannes 7:19) en ook deur die Apostels (Handelinge 3:22, Romeine 10:5). In ander gevalle wordsommige van die Bybel se outeure nie geïdentifiseer nie. (Byvoorbeeld, die outeure vandie boeke Ester en Rut, en ook die van baie van die historiese boeke soos Samuel en die Kronieke, word nie geïdentifiseer nie.)

`Lees Génesis 15:1–5 en 22:17, 18. Van watter belang is dit vir ons dat Moses die boek Génesis geskryf het?`

Die boeke van Exodus tot Deuteronium was deur Moses geskryf, natuurlik ná die Uittog. Maar omdat Génesis die grondslag van die geskiedenis van God se handelinge vanaf die Skepping tot die patriargale periode vorm, is dit logies dat hierdie boek voor die Uittog geskryf was.  “Terwyl die jare verbygegaan en hy met sy kuddes in die eensame plekke geswerf en oor die onderdrukking van sy volk gepeins het, het hy onthou hoe God met sy voorvaders gehandel het, en hy het hom aan die beloftes herinner wat die erfdeel van die uitverkore volk was, en dan het hy dag en nag vir Israel gebid.  Engele van die hemel het hulle lig rondom hom laat skyn.  Daar het hy, onder die ingewing van die Heilige Gees, die boek Génesis geskryf.” — Ellen G. White, Patriarge en Profete, bl. 254. In die boek van Génesis word ons nie net van ons oorspronge vertel nie, maar ook van die plan van verlossing, of hoe God die gevalle mensdom gaan red.  Hierdie plan word selfs meer duidelik met die verbond wat God met Abraham sluit, wat sy belofte om Abraham se nageslag “ ‘soos die sterre van die hemel en soos die sand wat aan die seestrand is’ ” te vermeerder, insluit (Génesis 22:17).

`Watter ander groot waarhede is daar aan ons deur die boek van Génesis geleer,waarhede waarvan ons andersins nie van sou geweet het nie? Wat leer dit ons oorhoe belangrik die Woord van God vir ons geloof is?`