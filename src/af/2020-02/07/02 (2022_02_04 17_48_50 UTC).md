---
title:  Om die Skrifte te verstaan
date:  10/05/2020
---

`Lees II Timhe 3:16, 17.  Vir watter doel was die Bybel aan ons gegee?`

Die Bybel was as ‘n getuie van God se werk in die geskiedenis gegee; dit was God se plan om die gevalle mensdom te red en om ons in die weë van geregtigheid te onderrig.  Die Here het gekies om dit in die mens se taal doen, deur Sy gedagtes en idees met behulp vanmenslike woorde sigbaar te maak. Deur Israel uit Egipte te verlos, het God hulle spesifiekgekies om sy boodskap aan alle mense oor te dra.  Hy het daardie nasie toegelaat om sy Woord deur middel van hulle taal, Hebreeus (en ‘n paar gedeeltes in Aramees wat aan Hebreeus verwant is), te kommunikeer.

Die opkoms van die Griekse kultuur het ‘n nuwe geleentheid geskep om toe te laat dat die Nuwe Testament deur middel van die universele taal, Grieks (wat algemeen in daardie deel van die wêreld gepraat was), gekommunikeer word.  (Daar is inderwaarheid selfs ‘n Griekse vertaling van die Ou Testament wat ook tot stand gekom het.)  Hierdie “universele” taal het die apostels en die vroeë kerk in staat gestel om die boodskap wyd en syd met nuwe sendingywer ná die dood van Christus, te versprei.  Later het die apostel Johannes “getuig ... van die woord van God en die getuienis van Jesus Christus – alles wat hy gesien het” (Openbaring 1:2). Op hierdie manier dui die Bybel die kontinuïteit van hierdie geïnspireerde “getuie” en “getuienis” aan, vanaf die eerste tot die laaste skrywer van die Skrif.

`Lees Deuteronium 32:46, 47. Waarom was dit so belangrik vir die kinders van Israel om op “al die woorde van hierdie wet” (Deuteronium 32:46), die Tora, of “instruksies”, ag te slaan?  Hoe “verleng” God se Woord ons dae?  Wat kan dit vir ons in die konteks van ons tyd beteken?`

Sommige mense het nie net ‘n vertaling van die Bybel in hulle eie taal nie, maar selfs verskeie vertalings daarvan. Ander het net een vertaling, of selfs nie eers een nie. Maar afgesien van wat jy het, die hoofgedagte is dat jy dit as die Woord van God moet koester – en die belangrikste is om dit wat dit leer, te gehoorsaam.

`Waarom is dit nooit ‘n “vergeefse woord vir julle nie” (Deuteronium 32:47) om die Woord van God te gehoorsaam nie, en ook, om jou kinders daaruit te onderrig nie?`