---
title:  Vir verdere studie
date:  15/05/2020
---

Lees Ellen G. White, “John Wycliffe,” bl. 79–96; “Luther voor die Ryksdag,” bl. 145–170 in Die Groot Stryd; Lees ook Afdeling 4.a.–j. in die dokument “Methods of Bible Study,” wat gevind kan word by: www.adventistbiblicalresearch.org/materials/bible-interpretationhermeneutics/methods-bible-study. “God het in Sy Woord aan mense die kennis toevertrou wat nodig is vir die saligheid. Die Heilige Skrifte moet aangeneem word as ‘n gesaghebbende, onfeilbare openbaring van Sy wil.  Hulle is die maatstaf van karakter, die openbaarder van leerstellings en die toets van die geestelike lewe. . . .  Maar die feit dat God sy wil aan die mens deur sy Woord geopenbaar het, het nie die gedurige teenwoordigheid en leiding van die Heilige Gees oorbodig gemaak nie.  Inteendeel, die Gees is deur ons Heiland belowe om die Woord aan Sy diensknegte te openbaar, en om die leerstellings daarvan te verduidelik en toe te pas.  En aangesien dit die Gees van God is wat die Bybel ingegee het, is dit onmoontlik vir die Gees om ooit in stryd met die Woord te wees.” — Ellen G. White, Die Groot Stryd, bl. 9.

**Vrae vir bespreking**:

`1. Ongeag hoeveel vertalings van die Bybel in jou taal bestaan, wat kan jy doen om die beste voordeel uit wat tot jou beskikking is, te trek?  Hoe kan jy leer om die Bybel as die Woord van God te koester en om, deur geloof, te probeer om gehoorsaam te wees aan dit wat jy daaruit leer?`

`2. Dink na oor die verskil tussen wat die Woord van God oor die mens se oorsprong leer (dat ons deur God op die sesde dag geskep was), en oor wat die mens self, onder die vaandel van “wetenskap” leer, dat ons oor ‘n tydperk van biljoene jare ontstaan het. Wat behoort hierdie groot kontras tussen die twee aan ons te sê oor hoe belangrik dit is om by dit te bly wat die Bybel leer. Hoe ver die mens kan afdwaal wanneer hy van die Woord van God en wat dit duidelik leer, wegbeweeg?`

`3. Watter bybelse hulpmiddels, indien enige, is tot jou beskikking wat jou kan help om die Bybel beter te verstaan? En selfs indien jy geen addisionele hulpmiddels het nie, hoe kan jy leer om sommige van die lesse wat jy hierdie week geleer het oor hoe om die Bybel te interpreteer, toe te pas?`

`4. Aan die kinders van Israel was gesê om aan hulle kinders die groot waarhede te leer wat aan hulle toevertrou was, en om die verhale oor hoe God in hulle lewens gelei het, oor te vertel (Deuteronium 4:9). Afgesien van die vanselfsprekende voorreg om die geloofsleer te kan oordra, wat is dit oor die onderrig en die vertel van die verhale oor hoe God in ons lewens gelei het, wat bydra om ons geloof te versterk? Met ander woorde, waarom is die oordra van bybelse waarheid aan ander ook vir onsself voordelig?`