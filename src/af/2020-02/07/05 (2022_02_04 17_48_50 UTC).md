---
title:  Woordinhoud en konteks
date:  13/05/2020
---

Woorde in die Skrif vorm altyd deel van ‘n kerngedagte. Alleen het hulle geen betekenis nie. ‘n Woord se onmiddellike konteks is deel van die sin, en dit is hierdie eenheid wat eerste verstaan moet word. Daarna volg die groter konteks van die algehele eenheid waarvan die sin deel uitmaak.  Dit kan ‘n afdeling van die skrifgedeelte, ‘n hoofstuk of ‘n reeks van hoofstukke wees. Dit is noodsaaklik om die konteks van woorde en sinne so goed as moontlik te verstaan om te voorkom dat foutiewe gevolgtrekkings gemaak word.

Vergelyk Génesis 1:27 met Génesis 2:7.  Lees dan Génesis 2:15–23. Hoe kan ons uithierdie verskillende teksverse en kontekste die definisie van adam, die Hebreeusewoord vir “man”, verstaan?

Ons het alreeds gesien dat die herhaling van die woord ‘bara’ in Génesis 1:27 die skepping van die mens benadruk.  Nou sien ons dat die woord mens in die konteks van hierdie versas “man en vrou” gedefinieer word. Dit beteken dat die Hebreeuse term adam in hierdiegedeelte as ‘n algemene verwysing na die mens of mensdom verstaan moet word.

Maar, in Génesis 2:7 word dieselfde woord adam gebruik om na die vorming van Adam uit die stof van die “aarde” te verwys (in Hebreeus adamah — let op na die woordspeling). Hier word daar net na die man Adam verwys, want Eva sou eers later op ‘n heeltemal ander wyse geskep geword het.  Dus, in elke skrifgedeelte, selfs binne die konteks van twee hoofstukke, sien ons ‘n onderskeid tussen die definisie van adam as “mensdom” (Génesis 1:27) en die man, Adam (Génesis 2:7). Adam word later in die geslagsregisters as ‘n persoon bevestig (Génesis 5:1–5, I Kronieke 1:1, Lukas 3:38), en met verwysing na Jesus, wat die “tweede Adam” genoem word (Romeine 5:12–14).

Net soos die woord Adam in ‘n spesifieke teksvers voorkom, so word die konteks van dieskepping van Adam en Eva in die uitgebreide Skeppingsverhaal soos in Génesis 1-2, gevind. Dit is hoe die groter eenheid verstaan moet word.  Dit gee aan die interpreteerder addisionele temas, gedagtes en situasies. Génesis 2:4–25 word soms die tweede skeppingsverhaal genoem, maar eintlik is daar net ‘n verskil in aksentuering (sien volgende week).  In beideverhale sien ons eintlik die definitiewe oorsprong van die mensdom.

`Soos wat ons kan sien, is die man en vrou – die mensdom – direk deur God geskape. Wat vertel dit aan ons oor hoe dwaas die “wysheid van hierdie wêreld” (I Korinthiërs 1:20) waarlik is deur ons te leer dat ons per toeval ontstaan het?`