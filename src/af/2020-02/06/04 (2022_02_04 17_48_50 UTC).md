---
title:  Die Bybel en kultuur
date:  05/05/2020
---

`Lees Handelinge 17:16–32. In Handelinge 17 het Paulus probeer om dieevangelieboodskap in ‘n nuwe konteks te verduidelik: die filosofie van die Grieksekultuur.  Hoe werk verskillende kulturele agtergronde in op hoe ons die belangrikheid van verskillende idees evalueer?`

‘n Agtergrond-kennis van die Nabye Ooste se kultuur kan baie help om sommige bybelse skriftuurplase te verstaan. “Die Hebreeuse kultuur, byvoorbeeld, het ‘n indiwidu verantwoordelik gehou vir handelinge wat hy nie uitgevoer het nie, maar wat hy toegelaat het om te gebeur.  Daarom word daar deur die geïnspireerde outeurs van die Skrif gewoonlik aktiwiteite aan God toegedig wat, volgens Westerse denke, deur God toegelaat was of nie voorkom is nie. Die verharding van Farao se hart, is so n voorbeeld” — “Methods of Bible Study,” Afdeling 4, (vry vertaal).

Kultuur gee aanleiding tot sommige belangrike vrae oor bybelse uitlegkunde (hermeneutiek).

`Is die Bybel kultuurgebonde en dus net op daardie kultuur van toepassing met betrekking tot wat dit verklaar? Of oortref die Goddelike boodskap die besondere kultuur om alle mense te bereik? Wat gebeur as ons eie kultuurondervinding die basis en lakmoestoets vir ons interpretasie van die Skrif word?  In Handelinge 17:26, gee die apostel Paulus ‘n interessante perspektief op die werklikheid wat dikwels oor die hoof gesien word wanneer hierdie teks gelees word. Hy verklaar dat God ons almal uit een bloed gemaak het. Terwyl ons kultureel baie uiteenlopend is, is daar dus, volgens die Bybel, ‘n band wat alle mense verenig, ten spyte van hulle kulturele verskille, omdat God die Skepper van die ganse mensdom is. Ons sondigheid en ons behoefte om gered te word, is nie tot een kultuur beperk nie. Ons het almal verlossing deur die dood en opstanding van Jesus Christus nodig.`

Alhoewel God met spesifieke generasies gepraat het, het Hy gesorg dat die toekomstigegeslagte wat die Woord van God sou lees, sou verstaan dat daardie waarhede verder as die plaaslike en beperkte omstandighede waartydens die Bybeltekste geskrywe was, sou strek. Dink aan algebra, by vergelyking, wat aanvanklik in die negende eeu v.C. in Baghdad uitgevind was. Beteken dit dan dat die waarhede en beginsels van daardie afdeling van wiskunde net tot daardie tyd en plek beperk is? Natuurlik nie.

Dieselfde beginsel is op die waarhede van God se Woord van toepassing. Alhoewel die Bybel baie lank gelede in kulture wat baie anders as ons s’n is, geskryf was, is die waarhede wat dit bevat vir ons nou net so relevant soos dit vir hulle was aan wie dit eerste geskryf was.