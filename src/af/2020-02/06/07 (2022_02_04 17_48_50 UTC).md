---
title:  Vir verdere studie
date:  08/05/2020
---

Lees Ellen G. White, “Wat om met Twyfel te Doen,” bl. 105–113, in Skrede na Christus, en ook die volgende dele van die dokument “Methods of Bible Study”, Afdeling 1: “Bible Study: Presuppositions, Principles, and Methods”, Afdeling 2: “Presuppositions Arising from the Claims of Scripture” en Afdeling 3: “Principles for Approaching the Interpretation of Scripture.” (Methods of Bible Study kan gevind word by www.adventistbiblicalresearch. org/materials/bible-interpretation-hermeneutics/methods-bible-study). “Jy moet jou vooropgestelde opinies, jou oorgeërfde en aangeleerde idees aan ondersoek onderwerp. As jy die Skrifte ondersoek om jou eie opinies te staaf, sal jy die waarheid nooit vind nie.  Laat staan jou eie opinies en benader die Here met ‘n berouvolle hart om te hoor wat Hy vir jou wil sê.  Terwyl die nederige soeker by die voete van Christus sit en van Hom leer, sal die Woord van God vir hom duidelik word.  Aan hulle wat so wysneusig is dat hulle nie die Bybel wil bestudeer nie, sê Christus, julle moet sagmoedig en nederig van hart word om die wysheid van verlossing te bekom. “Moenie die Woord teen die agtergrond van vorige opinies lees nie;  maar ondersoek dit versigtig en biddend sonder vooroordeel. As jy oortuig word terwyl jy lees en sien dat jou gekoesterde opinies nie met die Woord ooreenstem nie, moenie probeer om die Woord met jou opinies te laat ooreenstem nie. Laat jou opinies met die Woord ooreenstem.  Moenie toelaat dat wat jy in die verlede geglo of beoefen het, jou begrip oorheers nie. Laat toe dat jou verstand die wonderbare lig van die wet aanskou. Vind uit wat geskrywe is, en staan vas op die ewige Rots.” — Ellen G. White, Messages to Young People, bl. 260, (vry vertaal).

**Vrae vir bespreking**:

`1. Hoe beïnvloed ons wêreldsiening, ons opvoeding en ons kultuur ons interpretasie van die Skrif? Waarom is dit so belangrik vir ons om van die invloede van buite wat ons interpretasie van die Bybel onvermydelik beïnvloed, bewus te wees?`

`2. Ons stem almal saam dat ons sondig is en dat die sonde negatief op ons inwerk. Op watter maniere het sonde ‘n invloed op hoe ons die Bybel lees?  Met ander woorde, wat doen sonde aan ons wat kan veroorsaak dat ons die Woord van God verkeerd interpreteer?  Byvoorbeeld, hoe kan ‘n begeerte om iets te doen wat die Bybel verbied, veroorsaak dat ons die Bybel verdraaid lees?  Op watter ander maniere sypel sonde deur na hoe ons die Bybel interpreteer?`

`3. Hoe kan ‘n beter begrip van die bybelse tye en kultuur ons help om sommige verse in die Skrif beter te verstaan?  Gee ‘n paar voorbeelde.`