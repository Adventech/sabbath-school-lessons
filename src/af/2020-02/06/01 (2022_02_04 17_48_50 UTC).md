---
title:  Waarom is dit nodig om die Skrif te interpreteer?
date:  02/05/2020
---

### Skrifverwysings vir hierdie week se studie
Lukas 24:36–45; I Korinthiërs 12:10, I Korinthiërs 14:26; Handelinge 17:16–32; Johannes 12:42, 43.

> <p>Geheueteks</p>
> “En sonder geloof is dit onmoontlik om God te behaag; want hy wat tot God gaan, moet glo dat Hy is en ‘n beloner is van die wat Hom soek.” (Hebreërs 11:6).

Om die Bybel te lees, beteken ook om die Bybel te interpreteer.  Maar hoekom doen ons dit? Watter beginsels gebruik ons?  Hoe, byvoorbeeld, hanteer ons die verskillende skryfwyses wat ons daarin vind?  Byvoorbeeld, is die leesgedeelte ‘n gelykenis, ‘n profeties-simboliese droom, of ‘n historiese vertelling?  Selfs die antwoord op so ‘n belangrike vraag oor die konteks van die Skrif sluit ‘n handeling van interpretasie in.  Somtyds gebruik sommige mense die Bybel as ‘n godspraak: hulle maak die Bybel oop om ‘n Bybelversie toevallig te kry met die hoop dat dit aan hulle leiding sal verskaf.  Maar om die Bybelverse aan toeval te koppel soos wat jy dit teëkom, kan tot baie vreemde en verkeerde gevolgtrekkings lei.

Byvoorbeeld, toe ‘n man sy vrou vir ‘n ander een verruil het, het die eerste vrou groot vertroosting ontvang toe sy die volgende vers ontdek het: “En Ek sal vyandskap stel tussen jou en die vrou ...” (Génesis 3:15). Sy was deur daardie vers oortuig dat haar man se verhouding met die ander vrou tot ‘n einde sou kom!  Enige skriftuurplaas sonder ‘n konteks word gou ‘n ekskuus vir ‘n mens se eie agenda en idees.  Daarom is dit noodsaaklik vir ons om nie net die Bybel te lees nie, maar om dit ook korrek te interpreteer.

_*Bestudeer hierdie week se les as voorbereiding vir Sabbat, 9 Mei._