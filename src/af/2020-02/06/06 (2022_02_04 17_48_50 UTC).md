---
title:  Waarom is interpretasie belangrik?
date:  07/05/2020
---

`Lees Nehemía 8:1–3, 8. Waaromom is dit vir ons so belangrik om die Skrif reg te verstaan, nie net as indiwidue nie, maar ook as ‘n kerk?`

Die belangrikste vraag in die Bybel is die vraag oor verlossing en hoe ons gered word. Wat is immers ten einde laaste die belangrikste? Wat baat dit ‘n mens, het Jesus self gesê, as hy die hele wêreld win, maar aan sy siel skade ly (Matthé 16:26)? Maar om te weet wat die Bybel oor verlossing leer, hang baie af hoe dit geïnterpreer word.  Wanneer ons die Bybel verkeerd benader en interpreteer, sal ons waarskynlik tot verkeerde gevolgtrekkings kom - nie net hoe ons verlossing verstaan nie, maar ook in al die ander dinge wat die Bybel leer. Selfs gedurende die tyd van die apostels het teologiese foute reeds die kerk binnegedring, en daar is geen twyfel dat dit deur valse interpretasies van die Skrif gerugsteun was nie.

`Lees II Petrus 3:15, 16.  Wat vertel dit aan ons oor hoe belangrik dit is om die Skrif reg te vertolk?`

Inderdaad, as ons mense van die Boek is wat volgens die Bybel en die Bybel alleen wil leef — en ons nie ander gesaghebbende bronne soos tradisie, geloofsbelydenisse of die leerstellige outoriteit van die kerk het om die Bybel vir ons te vertolk nie — dan is die vraagstuk van korrekte bybelse hermeneutiek belangrik omdat ons slegs die Bybel het om ons te rig oor wat ons moet glo en hoe ons moet leef. Die vraagstuk van die interpretasie van die Skrif is essensieel vir die teologiese en missiologiese welstand van die kerk. Sonder die akkurate interpretasie van die Bybel kan daar geen leerstellige eenheid of onderrig en dus geen kerkeenheid en -sending wees nie.  ‘n Vals en verdraaide teologie lei onvermydelik tot ‘n gebrekkige en verwronge sending.  Om die waarheid te sê, as ons ‘n boodskap het om aan die wêreld te bring, maar die betekenis van ons boodskap is deurmekaar, hoe bekwaam sal ons wees om daardie boodskap aan hulle wat dit moet hoor, te bring?

`Lees die drie-engele boodskappe van Openbaring 14:6-12.  Wat is die teologiesevraagstukke hier, en waarom is ‘n korrekte begrip daarvan so belangrik vir onssending?`