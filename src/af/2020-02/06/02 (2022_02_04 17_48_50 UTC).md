---
title:  Veronderstellings
date:  03/05/2020
---

`Lees Lukas 24:36–45. Wat het verhoed dat die dissipels, wat baie goed met die Skrif bekend was, die ware betekenis van die Woord van God raakgesien het, selfs toe die gebeurtenisse wat daarin voorspel was, voor hulle ontvou het?`

Niemand benader die Skrif sonder om te dink nie.  Elke leser, elke student van die Skrif, leesdie Bybel vanuit ‘n spesifieke agtergrond en persoonlike ondervinding wat onvermydelik opdie proses van interpretasie inwerk.  Selfs die dissipels het hulle eie besondere idees gehad oor wie die Messias was en wat Hy veronderstel was om te doen; en daarby was al hierdie gebaseer op die verwagtinge van die tyd waarin hulle geleef het. Hulle sterk oortuigings het verhoed dat hulle die bybelse teks beter verstaan het, wat aandui waarom hulle so dikwels Jesus en die gebeure rondom sy lewe, dood en opstanding, verkeerd verstaan het.

Ons het almal ‘n aantal opvattings van die wêreld, van die wesenlike werklikheid, van God, ens., wat ons vooraf – selfs onwetend of onbewustelik – aanneem of aanvaar wanneer ons die Bybel interpreteer.  Niemand benader die bybelse teks met ‘n leë denkbeeld nie, byvoobeeld, as iemand se wêreldsiening enige bonatuurlike ingryping deur God kategories uitsluit, sal daardie persoon nie die Skrif lees en verstaan as ‘n ware en betroubare verslag van wat God in die geskiedenis gedoen het nie, maar dit baie anders interpreteer as iemand wat die werklikheid van die bonatuurlike aanvaar.

Interpreteerders van die Bybel kan nie hulleself van hulle eie verlede, hulle ondervindinge, vaste idees en vooropgesette opvattings en opinies ontdoen nie. Totale onpartydigheid of volkome onbevooroordeeldheid kan nie verwerf word nie.  Bybelstudie en teologiese oordenking vind altyd plaas teen die agtergrond van veronderstellings oor die toestand van die wêreld en die karakter van God. Maar die goeie nuus is dat die Heilige Gees ons beperkte perspektiewe en veronderstellings kan verlig en korrigeer as ons die woorde van die Skrif met ‘n oop gemoed en opregte hart lees. Die Bybel bevestig herhaaldelik dat mense met ‘n wye verskeidenheid agtergronde in staat was om die Woord van God te verstaan en dat die Heilige Gees ons in die “hele waarheid” sal lei (Johannes 16:13).

`Wat is sommige van jou eie veronderstellings van die wêreld?  Hoe kan jy dit allesaan die Woord van God oorgee sodat die Woord self jou idees kan herskep ommeer met wat die Bybel werklik leer, ooreen te stem?`