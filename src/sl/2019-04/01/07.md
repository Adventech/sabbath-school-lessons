---
title:  Za globlje proučevanje
date:   04/10/2019
---

Preberi poglavje »Duhovnik in pismouk Ezra« v knjigi Preroki in kralji, str. 364.

Razmisli o marljivem Ezrovem delovanju: »Ezra je postal Božji glasnik, poučeval je ljudi o načelih, ki vladajo v nebesih. V preostanku življenja je bilo njegovo najpomembnejše delo poučevanje, ne glede na to, ali je bil blizu dvora medo-perzijskega kralja ali pa v Jeruzalemu. Ko pa je drugim govoril o resnicah, ki jih je spoznal, je postajal vse bolj sposoben za to delo. Postal je pobožen in goreč človek. Bil je Gospodova priča svetu o moči svetopisemske resnice, ki oplemeniti vsakodnevno življenje.« /Ellen G. White, Preroki in kralji, str. 365/

»Za prenovo, ki bi jo bilo treba opraviti danes, potrebujemo ljudi, ki podobno Ezru in Nehemiju ne bodo prikrivali ali opravičevali greha, in se ne bodo bali zagovarjati Božje časti. Ljudje, na katerih počiva breme tega dela, ne smejo biti mirni, ko vidijo greh, in si ne smejo prizadevati prikriti zla s plaščem lažne ljubezni. Vedeti morajo, da Bog ne gleda na osebo in da se lahko strogost do nekaterih izkaže kot usmiljenje za mnoge. Prav tako morajo vedeti, da naj ta, ki graja zlo, vedno kaže Kristusovega duha.« /Ellen G. White, Preroki in kralji, str. 404/

**Vprašanja za pogovor**

`1. 	Gospod nam je dal veliko čudovitih obljub. A vendar se nam ne vsiljuje. Katere naše odločitve so lahko ovira za izpolnitev njegovih obljub?`

`2. 	Preberi Danielovo molitev v Dan 9,1-23. Katera tukajšnja načela bi lahko uporabil v svojih izkušnjah? Kaj je počel Daniel, kaj je bilo njegovo stališče in za kaj je prosil? Kaj iz te molitve bi bilo še danes uporabno?`

`3. 	V četrtkovi lekciji beremo, kaj piše Duh preroštva, kako osrednja je bila Božja beseda za Ezrovo delovanje in kako marljivo jo je širil med ljudstvom. Kateri očitni in pomembni nauk o osrednjosti Božje besede v našem življenju in cerkvi lahko iz tega povzamemo?`