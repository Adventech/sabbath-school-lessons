---
title:  "Smiselna zgodovina: Zerubabel in Ezra"
date:   28/09/2019
---

### Preberi pred proučevanjem
Jer 25,11-12; Dan 9,1-2; Ezr 4,1-7; Iz 55,8-9; Ezr 7,1-28

> <p>Ključno besedilo</p>
> Tako pravi Cir, kralj Perzije: »Vsa kraljestva zemlje mi je dal Gospod, Bog nebes, in mi je naročil, naj mu zgradim hišo v Jeruzalemu, ki je na Judovem.« Ezr 1,2

Bog je po Jeremiju obljubil, da se bo njegovo ljudstvo vrnilo na svoje domove po 70 letih sužnosti v Babilonu. Kralj Cir je bil Božje orodje, ki je omogočilo to vrnitev. Bil je Božji maziljenec (Iz 45,1) in je odlok izdal okoli leta 538 pr. n. št., s čimer je osvobodil Božje ljudstvo, da se je lahko vrnilo v svojo deželo in obnovilo tempelj.

Bog (in ne Cir) je spregovoril o Jeruzalemu: »Bodi sezidan!« in: »Ustanovi se!« (Iz 44,28) Bog je bil porok, da bo Jeruzalem obnovljen, in On je bil ta, ki je spodbudil Cirovo srce, da je izdal dovoljenje za pozidavo templja.

Vedno je spodbudno videti, ko se Božje ljudstvo pozitivno odzove na Gospodova dejanja: »Nato se dvignejo prvaki Judovih in Benjaminovih očetovin ter duhovniki in leviti, vsi, katerih duha je obudil Bog, da pojdejo gor gradit Gospodovo hišo, ki je v Jeruzalemu.« (Ezr 1,5)

To je primer ljudstva, ki se je pozitivno odzvalo na Božja mogočna in milostna dejanja. Najbolje delujemo, kadar spoznamo, kdo je Bog in kaj je naredil, iz zavedanja, da ljubeče ukrepa v korist svojega ljudstva.