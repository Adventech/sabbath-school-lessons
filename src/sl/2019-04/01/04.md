---
title:  Vrnitev drugih ujetnikov
date:   01/10/2019
---

V Ezr 7,1-10 in 8,1-14 vidimo, da je kralj Artakserks I. dovolil Ezru, da se vrne v Jeruzalem (piše se leto 457 pr. n. št.) in s seboj popelje vsakogar, ki si to želi. Ni veliko znanega o odnosu med kraljem in Ezrom ali o tem, ali je Ezra delal na dvoru. V Ezr 8 je zapis poglavarjev družin, ki so se vrnile, začenši z duhovniki, kraljevimi potomci ter nazadnje z judovskim ljudstvom. 12 družin je imenovanih prav posebej, kar daje vtis, da gre za nameren opomnik o dvanajstih Izraelovih rodovih.

V besedilu je omenjenih okoli 1500 moških, kar pomeni skupaj približno 5000 ali 6000 z ženskami in otroki. Gre za znatno manjšo skupino, kakor je bila prva, ki se je vrnila z Zerubabelom in Jozuetom.

`Kaj zvemo o Ezru iz Ezr 7,1-10?`

Ezra je pismouk z duhovniškim ozadjem. Po tej liniji je bil potomec Arona, Mojzesovega brata, ki je bil prvi duhovnik izraelskega ljudstva. Po zapiskih v Ezru, pa tudi po judovskem izročilu, uživa njegovo ime še danes velik ugled. Ni znano, ali je bil Ezra pisar na dvoru kralja Artakserksa; tako da se lahko opis Ezra kot pisarja nanaša na njegove prejšnje dolžnosti ali njegove sposobnosti, ki jih je začel uporabljati po prihodu v Judejo. Je pa moral delati za Artakserksa, da ga je kralj poslal kot vodja odprave.

V Ezr 7,6.10 je imenovan kot »izurjen« ter »predan« pisar ali učitelj. Beseda izurjen dobesedno pomeni »hiter« in opisuje človeka, ki hitro dojema in razumsko obdela podatke. Ezra je bil bistroumen – slovel je po znanju in duševni bistrosti glede Božje postave. In še več – dejstvo, da je kralj izbral Ezra, da popelje Izraelce v Judejo, pričuje o njegovem pogumu in voditeljskih sposobnostih.

`Ezra je pripravil srce za preiskovanje »Gospodove postave«. (Ezr 7,10) Kako bi uporabili to načelo v lastnem življenju?`