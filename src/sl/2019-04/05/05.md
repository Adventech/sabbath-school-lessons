---
title:  Prisega
date:   30/10/2019
---

`Zakaj je Nehemija priklical prekletstvo nad vsakogar, ki se ne bi držal dogovora? Neh 5,12-13`

Četudi so se voditelji strinjali, da bodo povrnili, kar so zasegli, Nehemija ni bil zadovoljen zgolj z besedami. Potreboval je trden dokaz; zato jih je zaprisegel pred duhovniki. S tem dejanjem je bil postopek pravno veljaven, da bi se moral kasneje sklicevati na sporazum.

A čemu prekletstvo? Nehemija je simbolično iztresel svoja oblačila, kakor da bi imel kaj v njih, kar je bilo znamenje izpraznitve. Tako naj bi vsi, ki se ne bi držali zaprisege, izgubili vse. Takrat je bilo običajno priklicati prekletstvo, da bi vtisnil pomen določenega predpisa ali pravila. Prav tako je bilo manj možnosti, da bodo ljudje prekršili zakon, če je bilo z njim povezano prekletstvo. Nehemiju se je očitno zdelo, da gre za tak pomemben primer, da je moral narediti nekaj skrajnega, da bi okrepil možnost uspeha.

`Česa nas starozavezna besedila učijo o svetosti zaprisege teh ljudi? 4 Mz 30,2; 5 Mz 23,21-23; Prd 5,4-5; 3 Mz 19,12; 1 Mz 26,31`

Govor je mogočen dar, ki ga je Bog podaril ljudem; je nekaj, kar nas povsem ločuje od živali. Besede nosijo moč – celo življenje in smrt. Zato moramo izredno paziti, kaj govorimo, kaj obljubimo in kaj s prisego izgovorimo. Prav tako je pomembno, da dejanja ustrezajo besedam. Koliko ljudi je krščanstvo odvrnilo zaradi takšnih, ki so z besedami zveneli krščansko, dejanja pa niso ustrezala.

`Premislimo o tem, koliko naše besede vplivajo na druge. Kako se lahko naučimo biti zelo previdni, kaj, kdaj in kako govorimo?`