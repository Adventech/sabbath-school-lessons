---
title:  Pritožbe ljudstva
date:   27/10/2019
---

`Kaj se je zgodilo? Zakaj je ljudstvo vpilo? Neh 5,1-5`

Očitno je, da so se Judje pod Nehemijevim vodstvom združili proti zunanjim pritiskom. Toda ni bilo vse dobro sredi ljudstva, ki se je uprlo preganjanju in se branilo pred napadi tujcev. Čeprav je bila skupnost na zunaj močna in povezana proti sovražniku, so bili na znotraj strti. Voditelji in bogataši so uporabili revne in neprivilegirane za lasten dobiček, razmere pa so se tako poslabšale, da so družine jokale in prosile za pomoč. Nekateri so poročali, da nimajo hrane, da bi nahranili otroke; drugi so vpili, ker so zaradi lakote zastavili imetje in ostali brez vsega; spet tretji so jokali, da so si morali izposoditi denar za perzijski davek in so celo otroci postali sužnji.

Zdi se, da so bili krivci težav lakota in davki, zaradi česar so revnejše družine iskale pomoč pri bližnjih. Perzijska vlada je letno zahtevala od Judeje 350 talentov srebra. (Glej zapis o Neh 5,1-5 v Andrews Study Bible, str. 598) Če kdo ni mogel plačati določenega zneska predpisanega davka, si je najprej sposodil denar ali zastavil imetje. Če ni mogel zaslužiti denarja naslednje leto, je moral narediti nekaj glede obstoječega dolga. Naslednja možnost je bila sužnost. Bil je že ob zemljo in je moral poslati koga iz družine, po navadi otroke, da bo služil upniku in oddelal dolg.

V življenju zatavamo v težave zaradi posledic svojih dejanj, zgodi se pa tudi, da zbolimo ali pa se znajdemo v finančni stiski ne po svoji krivdi. Zgodba pripoveduje o času, ko je vladna politika prikrajšala ljudstvo, kar je vodilo v vedno večjo revščino. Ujeli so se v spiralo vedno hujše brezizhodne revščine.

`Kako osupljivo, da so se ljudje takrat in še danes borili z gospodarskim zatiranjem. Kaj sporoča dejstvo, da je to pogosta tema v Svetem pismu?`