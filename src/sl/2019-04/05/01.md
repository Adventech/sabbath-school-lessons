---
title:  Kršenje Duha postave
date:   26/10/2019
---

### Preberi pred proučevanjem
Neh 5,1-5; 2 Mz 21,2-7; Mih 6,8; Neh 5,7-12; 5 Mz 23,21-23; Neh 5,14-19

> <p>Ključno besedilo</p>
> Povrnite jim, prosim, še danes njihove njive in vinograde, njihove oljkove vrte in hiše in stotnino denarja in žita, vina in olja, ki ste jim ga posojali na obresti. Neh 5,11

Ljudje se še vedno borimo z bogastvom, revščino ter prepadom med bogatimi in revnimi in kaj bi lahko naredili glede tega. Jezus je rekel: »Uboge imate namreč vselej pri sebi,« (Mt 26,11) vendar to ni izgovor, da jim ne bi z ničimer pomagali. Prav nasprotno, Sveto pismo nas spodbuja, da nekaj naredimo, da bi jim pomagali. Drugače se res ne moremo imenovati kristjani.

Kako presenetljivo, da se ta tematika pojavi tudi sredi preskušenj in stisk povratnikov: pa ne samo o revščini in ubogih, marveč še bolj problematično vprašanje, ko bogati zatirajo revne. To je bila težava pred ujetništvom in znova se je pojavila tudi zdaj, ko so se vrnili v domovino.

Ta teden bomo proučevali še en pojav te starodavne tematike in kako se je Nehemija trudil kaj spremeniti. Spoznali bomo, da so to zatiranje še poslabšali, ker so po njihovem mišljenju vse počeli znotraj »črke postave« – kar je mogočen primer tega, kako previdni moramo biti, da ne prepustimo pravilom in uredbam postati naš cilj, marveč morajo postati sredstvo za odsevanje Jezusovega značaja.