---
title:  Nehemijev zgled
date:   31/10/2019
---

`Katere razloge je podal Nehemija, da od ljudstva ni zahteval živeža »deželnega oblastnika«? Neh 5,14-19`

Nehemija je najverjetneje napisal to poročilo po vrnitvi na dvor kralja Artakserksa, po 12 letih upraviteljstva v Judeji. Četudi so bili deželni upravitelji upravičeni do živeža svojih podložnikov, Nehemija ni nikoli zahteval izpolnitve te pravice, temveč si je raje sam kupoval potrebščine. Ne samo da je sam plačeval svoje stroške, marveč je tudi skrbel za svojo družino in ves dvor. Zerubabel, prvi upravitelj, je edini, čigar ime poznamo. Ko je Nehemija uporabil izraz »prejšnji upravitelji«, je verjetno mislil na upravitelje med Zerubabelom in seboj. Zaradi tega je v času, ko je opravil mandat, zelo verjetno izgubil denar. Namesto da bi pridobil bogastvo – kakor bi pričakovali na prestižnem položaju, je verjetno bogastvo in imetje porabil. Nehemija je bil bogat, prav zato je lahko priskrbel vsakodnevno hrano mnogim – in bil je radodaren, saj je mnogo nudil tudi drugim. (Neh 5,17-18)

Čeprav ni bilo enako kakor tisto, kar je Abraham naredil, ko je rešil ujete okoliških narodov, (1 Mz 14) pa to, kar je naredil Nehemija, vseeno razkriva isto ključno načelo.

`Preberi Neh 5,19. Kaj piše tukaj in kako razumeti to znotraj bistva evangelija?`

Nehemija je primer človeka, ki je Gospoda in njegovo delo postavil pred lastne koristi in dobiček. To je odličen nauk za vse nas ne glede na naše trenutne razmere. Ni težko delati za Gospoda, če nas to nič ne stane.

`Kako lahko prav sedaj pokažeš načela požrtvovalnosti, ki so opisana v Flp 2,3-8?`