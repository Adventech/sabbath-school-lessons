---
title:  Za globlje proučevanje
date:   01/11/2019
---

Preberi v knjigi Preroki in kralji poglavje »Graja zoper oderuštvo«, str. 387.

»Ko je Nehemija slišal za to okrutno odiranje, se je njegovo srce napolnilo ogorčenja. Piše: ›Ko sem slišal njihovo vpitje in take besede, sem se silno razsrdil.‹ (Neh 5,6) Dojel je, da se mora odločno potegniti za pravico, če želi prekiniti zatiralsko oderuško navado. Z njemu značilno vnemo in odločnostjo je ukrepal za olajšanje svojim bratom.« /Ellen G. White, Preroki in kralji, str. 388/

»Jezus je naprej razlagal načelo, po katerem prisega postane nepotrebna. Uči, da je natančna resnica zakon govorjenja. ›Vaš govor naj bo 'da', 'da', 'ne', 'ne'; kar je več kot to, je od hudega.‹ (Mt 5,37)

Te besede obsojajo vse tiste besedne zveze brez pomena in puhlice, ki mejijo na nespodobno govorjenje. Obsojajo neresnične pohvale, izogibanje resnici, laskave besedne zveze, pretiravanja, lažno predstavljanje pri trgovanju, ki se jih danes poslužujejo v družbi in poslovnem svetu. Učijo, da ni resnicoljuben, kdor koli si prizadeva pustiti vtis, da je tisto, kar ni, ali katerega besede ne izražajo njegovih dejanskih občutkov.« /Ellen G. White, Thoughts From the Mount of Blessing, str. 67-68/

**Vprašanja za pogovor**

`1. 	Zakaj je sebičnost bistvo človeških težav, kadar gre za finance in medosebne odnose?`

`2. 	Kako se lahko Božje ljudstvo ogne pohlepu? Kaj je Bog naredil proti temu? Prouči naslednja besedila: Iz 58,3-12; Mih 6,6-8.`

`3. 	Globlje razmisli o daru govora in moči naših besed. Kaj naj bi pomenilo besedilo v Jn 1,1-2, ko Jezusa imenuje »Beseda«? Kako to pomaga razumeti pomembnost besed in kaj je njihov pomen?`

`4. 	Osupljivo je, da je Jezus pred tisočimi leti rekel, da bodo ubogi vedno med nami. Spodbujeni smo tudi pomagati ljudem v potrebi. Kako ti zamisli spadata skupaj v spodbujanju kristjanov, da delajo za manj srečne?`