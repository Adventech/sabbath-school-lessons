---
title:  Nehemija deluje
date:   29/10/2019
---

Na videz graja plemenitašev in poglavarjev: »Vi lihvarite vsak proti svojemu bratu!« (Neh 5,7) ni prinesla želenih sadov. Zato se Nehemija pri tem ni ustavil, temveč se je dalje boril za zatirane. Lahko bi rekel, da se je trudil poučiti plemenitaše in poglavarje, pa ni delovalo, zato je bil prisiljen zadevo opustiti.
 Navsezadnje so bili to bogati in mogočni, proti katerim se je boril. Nehemija pa ni bil zadovoljen, dokler ni našel rešitve za težavo, četudi si je v tem postopku nakopal močne sovražnike.

`Kaj so bili Nehemijevi dokazi proti dogajanju? S čim je prepričal ljudstvo, da popravi zlo? Neh 5,7-12`

Nehemija je sklical zbor – vsi v Izraelu so se zbrali, da bi prisluhnili zadevi. Verjetno se je zanašal na možnost, da bo voditelje sram pred vsem ljudstvom, morda bi celo opustili zatiranje.

Prvotno se je Nehemija osredotočil na suženjstvo. Mnogi Judje – verjetno tudi Nehemija – so kupili svobodo drugim Judom, ki so služili tujcem. Zdaj je vprašal plemenitaše in poglavarje, ali se jim zdi sprejemljivo, da kupujejo in prodajajo lastno ljudstvo. Ali je smiselno, da Izraelci kupujejo Jude in jih osvobajajo, da potem končajo v sužnosti lastnega ljudstva?

Voditelji niso hiteli z odgovorom, ker so spoznali, da je dokaz razumen; zato je Nehemija nadaljeval. Zastavil je vprašanje: »Ali ne bi imeli hoditi v strahu našega Boga, da ne bomo v zasmeh poganom, svojim sovražnikom?« (Neh 5,9) Potem sam Nehemija prizna, da je posojal denar in žito. Z izjavo »odpustimo jim te obresti« (Neh 5,10 niv) je potrdil zakon, ki je prepovedoval to početje med Izraelci, in pokazal, da bi rad pod svojim vodstvom videl ljudi, ki skrbijo drug za drugega. Na presenečenje je bil odziv enoten. Voditelji so se strinjali, da vse povrnejo ljudstvu.

`Ali si komu naredil kaj slabega? Če smo iskreni, bi nas večina odgovorila da. Kaj te ovira, da bi zdaj vsaj do neke mere popravil storjeno zlo?`