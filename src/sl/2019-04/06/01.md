---
title:  Branje besede
date:   02/11/2019
---

### Preberi pred proučevanjem
Neh 8,1-8; 5 Mz 31,9-13; Mt 17,5; Apd 8,26-38; Neh 8,9-12; 3 Mz 23,39-43

> <p>Ključno besedilo</p>
> Čitali so knjigo, Božjo postavo, razumljivo in razložili pomen, da se je prečitano razumelo. Neh 8,8

Jeruzalemsko obzidje je bilo dokončano. Izraelci so pod Nehemijevim vodstvom dodali še vrata in s tem zaključili glavno nalogo. Ko je bil zid dokončan, so se okoliški narodi zbali in spoznali, da je »to delo dognal Bog«. (Neh 6,16) Sovražniki so spoznali, da je Izraelov Bog resničen, kajti kljub neverjetnemu nasprotovanju in sovraštvu, ki so ga Izraelci doživljali, jim je uspelo dokončati delo, ki so se ga namenili.

Ko so dokončali obzidje, je Nehemija določil svojega brata Hanana za upravitelja v Jeruzalemu ter Hananija za vodja trdnjave. Oba sta bila izbrana zaradi poštenosti, zanesljivosti in spoštovanja Boga (Neh 7,2) in ne zaradi sorodstvenih vezi. Zid je bil dokončan v mesecu elulu. (6. mesec, Neh 6,15)

Česa se bodo sedaj lotili? Naslednja poglavja Nehemijeve knjige (Neh 8 do 10) opisujejo pomemben niz dogodkov v mesecu tišriju, v sedmem mesecu. (Neh 8,2) V teh besedilih vidimo primer, kako so se Izraelci odločili biti poslušni Božji besedi in kako so se v tem veselili.