---
title:  Gospodova radost
date:   07/11/2019
---

»Gospodova radost je vaša moč« (Neh 8,10) nas spomni, da je Božja volja, da se veselimo in uživamo življenje. Predvsem ne gre za katero koli radost, temveč za radost, ki pride iz poznavanja Boga in resničnosti njegove ljubezni. Veselje v Bogu, njegovi dobroti in preprosto veselje zaradi vsega, kar je Bog priskrbel za nas, je nekaj, za kar bi si morali prizadevati vsak dan. Veselje v Bogu nam daje moč, da se spopadamo z vsakim dnem in s tem, kar prinaša.

`Kaj se je zgodilo ter kaj nam pove o ljudeh in njihovih voditeljih tistega časa? Neh 8,13-18`

Naslednji dan so voditelji prišli k Ezru, da bi izvedeli še več iz Božje knjige. Njihova spodbuda kaže željo, da bi skupnost vodili k Bogu. Razumeli so, da je vodenje ljudstva po pravi poti nekaj, do česar ne bo prišlo, če ne bodo sami iskali Boga in spoznanja.

`Kaj je bilo Izraelcem zapovedano narediti in zakaj? 3 Mz 23,39-43`

Ne spreglej, da se besedilo v Neh 8,15 nanaša na dejstvo, da je bilo njihovo početje skladno s »pisano je«. To je še en primer, kako zelo so si zdaj želeli biti poslušni Božji besedi, saj so po desetletjih v ujetništvu dojeli nauk o neposlušnosti. Iz besedil v 3 Mz 23,39-43 izvemo, da jim je bilo rečeno praznovati praznik in »veseliti se pred Gospodom, svojim Bogom, sedem dni«. (3 Mz 23,40) Ko so se spominjali Božjih dejanj milosti, usmiljenja in zveličanja, so se veselili v tem, kar je Gospod naredil zanje.

`Pomisli, kaj vse nam je bilo dano v Jezusu, ki je simbol vseh starodavnih Izraelovih praznovanj. Kako se lahko naučimo veseliti v Gospodu tudi sredi težkih in bolečih preizkušenj? Zakaj je še posebej v takšnih primerih nujno, da se veselimo?`