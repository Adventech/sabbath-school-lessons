---
title:  Branje in poslušanje postave
date:   04/11/2019
---

Ezra je »prinesel postavo« pred zbrano množico, da bi bral. Kaj jim je bral? Polovico dneva vedno znova deset zapovedi? Knjigo postave je treba razumeti kot prvih pet Mojzesovih knjig, ki so znane kot Tora. Postava torej pokriva samo del tega, kar so brali; bolje bi bilo, če bi to prevedli kot navodila. Gre za Božja navodila, ki nam omogočajo poznati pot, po kateri bi morali hoditi, da ne zgrešimo cilja. Ko je Ezra bral, je ljudstvo poslušalo o svoji zgodovini, zgodovini Božjega ljudstva, začenši s stvarjenjem pa vse do Jozueta. Zgodbe, pesmi, poezija, blagoslovi in zakoni so jih spomnili na njihove boje v hoji za Bogom in na Božjo zvestobo do njih. Tora vključuje »postavo«, a je več kakor to; zajema zgodovino Božjega ljudstva in še posebej razodeva Božje vodstvo. Od tod skupnosti korenine in istovetnost.

`Česa nas ta besedila učijo o tem, kako sodelovati z Božjo besedo? Neh 8,3; 5 Mz 4,1; 6,34; Joz 1,9; Ps 1,2; Prg 19,20; Ezk 37,4; Mt 17,5`

Da so si ljudje zaželeli slišati Božjo besedo, je bil verjetno sad Ezrovega branja in poučevanja besede, odkar je prišel v Jeruzalem pred 13 leti. Bil je predan Božjemu delu in odločen, da nekaj spremeni. Ko je ljudstvo poslušalo Božjo besedo od Ezra, jim je postala resnična. Tako so prišli do zavestne odločitve, da bi jo poslušali in se po njej ravnali, saj so želeli poslušati o Bogu. Ob tej priložnosti so torej pristopili k Tori s spoštovanjem in željo, da bi se učili.
Nasičenost z Besedo ustvarja še globljo željo po Bogu.

`Kakšen je tvoj odnos do Besede? Čeprav trdiš, da veruješ, povej, kako to trditev kažeš – kako si prizadevaš ubogati, kar uči? Ali bi živel drugače, če ne bi bil poslušen Svetemu pismu?`