---
title:  Za globlje proučevanje
date:   08/11/2019
---

Preberi v knjigi Preroki in kralji poglavje »Poučen v Božji postavi«, str. 397.

»Sedaj pa so morali pokazati vero v njegove obljube. Bog je sprejel njihovo spokorjenje, zdaj so se lahko veselili v zagotovilu, da so jim grehi odpuščeni in da so znova pridobili Božjo naklonjenost. …

Vsaka prava spreobrnitev h Gospodu prinaša radost v življenju. Ko se grešnik podredi vplivu Svetega Duha, dojame lastno krivdo in omadeževanost v primerjavi s svetostjo vzvišenega Preiskovalca srca. Spozna, da je obsojen kot prestopnik. Vendar naj zaradi tega ne obupuje, kajti odpuščanje mu je že zagotovljeno. Lahko se veseli spoznanja, da so mu odpuščeni grehi v ljubezni prizanesljivega nebeškega Očeta, Božja slava obdaja grešna in spokorjena človeška bitja v naročju njegove ljubezni ter obvezuje njihove rane, jih čisti greha in odene z oblačilom zveličanja.« /Ellen G. White, Preroki in kralji, str. 400/

**Vprašanja za pogovor**

`1. 	Pod katerimi pogoji lahko izkusiš Gospodovo radost« kot svojo moč? (Neh 8,10) Ali moramo kaj narediti, da bi izkusili Božjo moč in njegovo odpuščanje? Kaj?`

`2. 	Kako najti pravo ravnovesje med obžalovanjem svojih grehov in se hkrati veseliti v Gospodu? Ali ni to nasprotujoče si? Kako nam na to skupaj odgovorita postava in evangelij? (Rim 3,19-24)`

`3. 	Preberi Neh 8,10, kjer Nehemija pravi ljudstvu: »Pojdite, jejte tolsto in pijte sladko in pošljite tudi darila tem, ki niso ničesar zase pripravili, zakaj ta dan je svet našemu Gospodu; zato se ne žalostite, kajti Gospodova radost je vaša moč.« Jejte tolščo, pijte sladko in poskrbite za tiste, ki nimajo – vse to počnite, kajti dan je svet našemu Gospodu? Česa nas to uči o tem, kako se veseliti v Gospodu? Kaj v tem okviru pomeni, da je »svet«?`