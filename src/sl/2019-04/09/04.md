---
title:  Kje so duhovniki?
date:   26/11/2019
---

Včeraj smo videli, da je bila nedvomno izpolnitev prerokbe ta, ki je Jude vrnila iz Babilona.

A kakor je običajno, če so vpleteni ljudje, se pojavijo težave. Ena izmed velikih je bila, da se mnogi Judje kljub čudovitim obljubam o obnovi po izgnanstvu niso hoteli vrniti v deželo svojih prednikov. Raje bi ostali v Babilonu.

Le zakaj?

`Preberi Ezr 8,1-15. Še posebej se ustavi ob Ezr 8,15. Za kaj gre in zakaj bi to moralo skrbeti koga, ki je želel obnoviti izraelski narod v prejšnji domovini?`

Dejstvo je, da se niso hoteli vrniti vsi Judje v Babilonu, in tudi leviti ne. K temu je prispevalo kar nekaj dejavnikov. Mnogi so se rodili in odrasli v novi deželi in ta je bila vse, kar so poznali. Mnogi niso hoteli na dolgo in nedvomno nevarno potovanje nazaj v deželo, ki je ne poznajo. Vemo, da so sčasoma kljub težavam pripeljali nazaj dovolj levitov, da so služili v templju (glej lekcijo za četrtek).

»Do tega časa so bili Judje, ki so ostali v ujetništvu, tam skoraj stoletje in pol. Izkopavanja v Nipurju so razkrila številne listine, ki kažejo, da je veliko bogatih Judov živelo na področju Mezopotamije med kraljevanjem kralja Artakserksa I. Zato je bilo zahtevno Ezru in Nehemiju in sovoditeljem prepričati ljudi, naj se jih čimveč vrne in ga spremlja. Vračajoči se kolonisti so lahko v stari domovini pričakovali samo težko pionirsko delo z veliko manj udobja kakor v Babilonu. S tem v mislih je presenetljivo, da je Ezru uspelo prepričati skoraj 2000 družin, da so delili svojo usodo z brati v stari domovini.« /SDA BC III, str. 376/

`»Da nam je treba po mnogih stiskah priti v Božje kraljestvo.« (Apd 14,22) Kaj nam to pove o resničnosti stisk in težav teh, ki želijo zvesto služiti Gospodu?`