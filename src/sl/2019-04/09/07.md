---
title:  Za globlje proučevanje
date:   29/11/2019
---

Preberi poglavje »Kristusovi učenci« v knjigi Pot h Kristusu, str. 64.

»So tudi takšni, ki so spoznali Kristusovo odpuščajočo ljubezen in zares želijo postati Božji otroci, vendar se zavedajo, da je njihov značaj nepopoln in njihovo življenje pomanjkljivo, in so pripravljeni dvomiti, ali je njihovo srce sploh obnovljeno s Svetim Duhom. Takšnim pravim: Ne umikajte se v obup. Pogosto bomo morali pasti na kolena in pred Jezusovimi nogami objokovati svoje pomanjkljivosti in napake, toda poguma ne smemo izgubiti. Tudi takrat, ko nas bo sovražnik premagal, nas Bog ne bo zavrgel, pozabil ali zapustil. Ne; Kristus sedi na Božji desnici in se poteguje za nas. … Želi vas obnoviti v svojo podobo, da bi videl v vas odsev svoje čistoti in svetosti. Če se mu le hočete podrediti, bo delo, ki ga je začel v vas, nadaljeval do dneva Jezusa Kristusa. Molite bolj goreče, verujte močneje. Ko izgubimo zaupanje v svojo moč, zaupajmo moči našega Odrešenika, in slavimo njega, ki je zdravje našega obličja.« /Ellen G. White, Pot h Kristusu, str. 72-73/

**Vprašanja za pogovor**

`1. 	Spomni se Dan 2 in kako je prerok pred tisočimi leti tako natančno napovedal vzpon in padec kraljestev – opisal je celo (zelo natančno) razkol današnje sodobne Evrope. Kako se lahko naučimo črpati tolažbo iz tega prerokovanja, ki nam izredno mogočno pokaže, da Bog celo sredi kaosa ve za vse, kar se dogaja, in je to celo napovedal?`

`2. 	Bog nas pozna do potankosti. To je tolažilno in nam daje občutek varnosti in zagotovila, da smo v njegovi oskrbi. »Sedaj pa pravi tako Gospod, ki te je ustvaril, Jakob, in ki te je upodobil, Izrael: Ne boj se! Kajti odkupil sem te, poklical sem te po imenu tvojem; ti si moj!« (Iz 43,1) Kako lahko drugim zagotoviš, da je Bog tukaj in skrbi zanje, ko prestajajo čustveno, socialno ali finančno stisko?`

`3. 	Razmisli o lekciji za sredo, kjer Ezra ni hotel prositi kralja za pomoč, ker se je bal, da bodo zvodenele njegove besede o Božji zaščiti? Vemo, da Bog zdravi. Ali to potem pomeni, da kažemo pomanjkanje vere vanj, ko se odpravimo k zdravniku? O tem se pogovorite v razredu.`