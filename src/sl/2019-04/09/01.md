---
title:  "Preskušnje, stiske in seznami"
date:   23/11/2019
---

### Preberi pred proučevanjem
Ezr 1,9-11; Dan 1,1-2; 5; 5 Mz 30,1-6; Ezr 8,1-23; Neh 11,1-2; 12,1-26

> <p>Ključno besedilo</p>
> Oklenili so se svojih bratov, svojih plemenitnikov, in so vzeli nase prekletje in prisego, da bodo živeli po Božjem zakonu, ki je bil dan po Mojzesu, Božjem hlapcu, in da bodo hranili in izpolnjevali vse zapovedi Jehove, našega Gospoda, in njegove sodbe in postave. Neh 10,30 (10,29 ssp)

Običajno med prebiranjem Svetega pisma preskočimo rodovnik in dolgo naštevanje. A Gospod je to vključil z razlogom. Svetopisemski Gospod je Bog podrobnosti. Pozoren je na malenkosti, kar nam zagotavlja, da nas ne bo nikoli pozabil.

Teh nekaj primerov rodovnikov kaže, da Bog ve vse o naših družinah, seznami pa nam povedo, da mu je mar celo to, kar bi se drugim zdelo nepomembno. Jezus je rekel, da Bog skrbi tudi za vrabce in ima preštete lase na naši glavi: »Ali ne prodajajo pet vrabcev po dva vinarja? In ne eden izmed njih ni pozabljen pred Bogom. A vam so tudi lasje na glavi vsi prešteti. Ne bojte se torej; boljši ste od mnogo vrabcev.« (Lk 12,6-7) Bog, ki skrbi za te podrobnosti, skrbi tudi za nas in pozna vse podrobnosti o težavah, ki nas pestijo.

Zato lahko z vsem srcem zaupamo, gojimo zaupanje in počivamo z zagotovilom, da Gospod skrbi za vsa področja našega življenja. To je odlična tolažba, a hkrati nam pove, da moramo tudi mi skrbeti za vsa področja.