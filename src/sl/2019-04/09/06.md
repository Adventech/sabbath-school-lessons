---
title:  V svetem mestu
date:   28/11/2019
---

`Zakaj so morali žrebati, da vidijo, kdo bo živel v Jeruzalemu ali kdo bo živel v drugih mestih? Neh 11,1-2`

Česa se naučimo iz Neh 11? Treba je bilo pridobiti nove prebivalce Jeruzalema izmed novincev, ki so se vrnili iz dežele ujetništva.

Očitno je bilo laže živeti na podeželju kakor v mestu. Ljudje so bili lastniki zemljišč, podedovali so jih od očetov. Zapustiti jih in se podati v Jeruzalem je bila žrtev, in mnogi so z vso pravico čutili, da bi se s takšnim dejanjem izkoreninili. Življenje bi prineslo nove težave, in življenje v mestu je bilo povsem drugačno od življenja na podeželju. Selitev v novo in neznano deželo je vedno težka.

Kako težavno se je odseliti v novo mesto ali državo, kjer je treba oznaniti evangelij? Poslanstvo mestom zahteva pripravljenost, da se lotimo novih nalog in težav.

»Naši delavci ne odhajajo v svet, kakor bi morali. Naši voditelji niso kos delu, ki ga je treba dokončati. Ko pomislim na mesta, v katerih je bilo narejeno tako malo, kjer je na tisoče ljudi, ki jih je treba opozoriti na skorajšnji Zveličarjev prihod, čutim močno željo, da bi videla može in žene, ki se odpravljajo na delo v moči Duha in polni Kristusove ljubezni do ljudi v pogubi.« /Ellen G. White, Testimonies for the Church VII, str. 40/

`Zakaj je v Neh 12,1-26 omenjen dolg seznam duhovnikov in levitov? Kakšna je povezava med njimi in posvetitvijo jeruzalemskega obzidja, ki je opisana v drugem delu tega poglavja? Neh 12,27-47`

Bog želi, da so stvari pravilno opravljene. Preden lahko dosežemo velike reči, potrebujemo predane in posvečene ljudi. Te duhovniške družine so pomagale Nehemiju postaviti obzidje, da bi lahko varno častili živega Boga v templju brez posredovanja od zunaj. Obzidje je bilo pomembno za varnost, brez predanih duhovnikov pa bi bilo ogroženo pravo bogoslužje. Zato so morali svoje naloge opraviti vsi ljudje v svojih raznolikih vlogah.