---
title:  Voditelji v Izraelu
date:   21/12/2019
---

### Preberi pred proučevanjem
1 Kr 12,1-16; Apd 15,7-11; Jn 11,46-53; Neh 4,7-23; Ezr 8,21-23.31-32

> <p>Ključno besedilo</p>
> Šlo je vse ljudstvo, da bi jedli in pili in darila pošiljali in napravili veliko veselico; kajti razumeli so besede, ki so jim jih bili oznanjali. Neh 8,12

Ezra in Nehemija sta primer velikih Bogu posvečenih vodij, ki sta opravljala naloge, za katere ju je poklical Gospod. Njuna ljubezen do Boga je v njiju zanetila željo biti zvesta služabnika. Njuna zvestoba je dejansko osrednji del našega proučevanja.

Proučili bomo primere vodstva iz Svetega pisma in med njimi bosta tudi Nehemija in Ezra. Ti nauki nikakor niso izčrpani in resnično jih je še veliko, o katerih je treba razpravljati. A nauki, ki smo jih izbrali, so nujni za vsakega voditelja. Morda se ti v tem trenutku ne zdi, da si vodja, vendar imamo vsi vpliv na bližnje in je torej ta nauk uporaben za vsakogar.

Osrednja v tej zgodbi o voditeljih je Božja beseda. Preoblikovala je njihovo razmišljanje in sad tega je bilo prerojeno in poživljeno življenje. Povsem so se zavezali Božji besedi in naukom, ki so jih našli v njej. Ne glede na to, kdo smo ali kaj je naša vloga, moramo tudi mi kot adventisti Božjo besedo ohranjati za osrednjo.