---
title:  Vpliv voditeljev
date:   22/12/2019
---

Po vsem Svetem pismu najdemo primere dobrega in slabega vodstva in včasih celo mešanico obojega. Slabi voditelji so kdaj naredili tudi kaj dobrega in dobri voditelji so kdaj naredili kaj slabega. Navsezadnje so vsi ljudje in kot takšni zmožni dobrega in slabega, delati prav in narobe. Kdo pa še ni sam doživel te resničnosti?

Težava nastopi, ker kot voditelj širiš velik vpliv ali za dobro ali slabo. Že to je dovolj, da na slabo vplivaš v lastnem domu ali na delovnem mestu oziroma kjer koli se znajdeš. Ko pa si na vodstvenem položaju, naj gre za duhovnega, političnega ali oboje, se ta vpliv izjemno pomnoži. Kako nujno je torej, da v svoji vlogi – še zlasti vodstveni – odsevaš svetopisemska načela in nauke.

**Preberi naslednja besedila. Katere primere vodenja najdeš v njih? Če dobre, pojasni, zakaj so bili dobri? In če slabe, pojasni, zakaj so bili slabi.**

`Roboam (1 Kr 12,1-16)`

`Peter (Apd 15,7-11)`

`Josija (2 Kr 23,1-10)`

`Debora (Sod 4,1-16)`

`Ahab (1 Kr 21,1-16)`

`Katere nauke lahko povzamemo iz teh poročil o dobrem in slabem vodstvu in kako lahko naučeno uporabimo zase?`