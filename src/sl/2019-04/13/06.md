---
title:  Ponižnost in stanovitnost
date:   26/12/2019
---

`Ali se ti zdi Ezrova odločitev, da ne bo govoril s kraljem, nespametna ali pogumna? Kako sta Ezra in ljudstvo pokazala ponižnost? Ezr 8,21--23.31-32`

Nekoliko pozneje je Nehemija sprejel kraljevo spremstvo za zaščito. A v Ezrovem primeru je ta verjel, da se Bog lahko najbolje izkaže, če ne bodo ničesar prosili od kralja. Ko so brez težav prispeli v Judejo, so to pripisali Bogu. Morda se v nekaterih razmerah preveč zanašamo na druge in ne dovolj na Boga. Ezra se je odločil, da bo Bogu dopustil opraviti njegovo delo, in kralju je dokazal, da je Bog dejansko mogočni Bog.

Nikakor pa Ezra ni bil domišljav. Sklical je ljudstvo, da so se postili in molili glede tega vprašanja. Na pot niso šli, dokler se niso resno posvetili času z Bogom. Predenj so prišli ponižno in ga prosili za zaščito, ki bi bila znamenje njegove moči – Bog pa je uslišal to molitev.

`Kako je Nehemija pokazal ponižnost? Neh 5,14-19`

Pravi voditelji se morajo biti pripravljeni ponižati in biti služabniki. Sposobni voditelji ne zahtevajo ali potrebujejo naslova, da bi postali prepoznavni.

Nehemiju so se odprla vrata, in je bil radodaren z ljudstvom. Pokazal je svojo vero v Boga, njegova neverjetna predanost njemu pa je bila zgled ljudstvu. Imel je močno osebnost in značaj, ki ni trpel nesmislov, nikakor pa se ni povzdigoval nad druge. Užival je najvišji položaj med judovskim narodom, pa vendar je bil darežljiv. S tem je odseval Jezusovo življenje in nauke, kajti Jezus nas uči, da je najboljši način vodenja drugih, tako da jim služimo. Jezus je to počel, in mi naj to počnemo enako, ne glede na svoj položaj.

`»Ko sede, pokliče dvanajstere in jim reče: Če kdo hoče biti prvi, bodi najzadnji od vseh in vsem služabnik.« (Mr 9,35) Česa nas Jezusove besede učijo o tem, kakšen je pravi vodja v Božjih očeh?`