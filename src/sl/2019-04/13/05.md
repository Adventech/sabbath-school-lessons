---
title:  Namen in gorečnost
date:   25/12/2019
---

`Česa nas naslednja besedila učijo o gonilni sili v življenju Ezra in Nehemija? Neh 2,1-10; Ezr 7,8-10`

Ezra in Nehemija sta v svojem početju želela, da se v življenju Božjega ljudstva izpolni njegova volja. Pa vendar so ljudje odpadli; da, tudi trpeli so za to. Bog, zvest obljubam o obnovi, pa je odprl pot ljudstvu, da se je lahko vrnilo v Obljubljeno deželo in, če bodo zvesti, jim bo izpolnil cilje, ki jim jih je postavil. Gospod je v modrosti izbral dva zelo predana človeka, ki sta nekako podobna Mojzesu in sta opravila osrednje delo v njegovi obnovi, kakor je uporabil Mojzesa za rodove poprej, da je zanj opravil posebne naloge.

Veliki voditelji, kakor sta bila ta dva, imajo cilj. Imajo smisel življenja, ki poganja prav vsako njihovo dejanje. Lahko bi rekli, da sta Ezra in Nehemija poznala namen svojega življenja. Imela sta videnje za Božje ljudstvo in vsak drobec sta vložila v dosego tega cilja.

Ezra je to zmogel po proučevanju Pisem in poučevanju ljudstva iz Besede. Nehemija je spodbujal ljudstvo, naj dela, kar je prav, in pogumno stoji za Boga. Oba sta si želela obnovljen Jeruzalem, a ne samo materialno. Prav tako sta hotela videti prerod in prenovo v duhovnem življenju njegovih prebivalcev. Zato sta popravljala, karala in včasih zahtevala spremembo dejanj. Veliki voditelji verjamejo v nekaj večjega od običajnih in povprečnih. Ezra in Nehemija sta verjela v ljubečega in mogočnega Boga, ki lahko naredi čudeže – želela sta, da bi vsak užival z njim tesno vez.

Že v prvem poglavju Nehemija bralca prevzame njegova predanost Božji stvari in tudi njegova žalost ob prošnji ljudstva. V prvem poglavju joče, ko mu povedo o težavah Izraelcev v Judeji. Spusti se na kolena in se zaobljubi, da bo naredil, kar koli ga Bog pokliče naredit. Očitno je, da je Nehemija vodila zamisel o spremembi v svetu. Bil je človek dejanj, dejanj za Boga. Ni se odločil sprememb doseči z največjo plačo ali izvrstnim položajem (čeprav je v Perziji užival oboje), to je naredil z odhodom v Judejo, med ne preveč obetaven narod, kjer se je na vsakem koraku srečeval z nasprotovanjem. Naredil je korak v veri, ne glede na ovire pred seboj.