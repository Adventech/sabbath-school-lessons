---
title:  Razreševanje slabih odločitev
date:   14/12/2019
---

### Preberi pred proučevanjem
Neh 13,23-25; 5 Mz 7,3-4; 2 Kor 6,14; Ezr 9,10; 1 Kor 7,10-17

> <p>Ključno besedilo</p>
> O moj Bog, sramujem se in bojim se povzdigniti obličje k tebi, moj Bog; zakaj naše krivice so nam zrasle nad glavo in naša krivda je dospela do neba! Ezr 9,6

Ezra in Nehemija sta postala vodji v skupnostih, kjer je poroka z Neizraelci postala pravilo. Oba je to močno skrbelo, saj sta želela ljudstvo pripeljati v tesen odnos z Bogom. Zavedala sta se negativnega vpliva, ki bi ga lahko imeli neverniki ali malikovalci na Izraela, saj sta videla strašne posledice v njihovi zgodovini. Kanaanska vera se je razširila po Izraelu, dokler niso Baala in Ašero molili na vsakem hribu. Vpliv poganskih zakoncev na izraelske družine je bil poguben. Balaam je svetoval Moabcem, naj k Izraelcem pošiljajo svoje ženske, da se bo Izrael zaljubil vanje in odvrnil od Boga. Žal je imel prav. Ne samo da so zakonci vplivali drug na drugega, marveč so vplivali tudi na vero otrok.

In kaj bosta s takšnimi razmerami naredila Ezra in Nehemija? Ali bosta vse skupaj pustila ali se temu uprla? Ta teden bomo proučevali, kako sta se ta voditelja tega lotila.