---
title:  Današnje zakonske zveze
date:   19/12/2019
---

Iz tega, kar smo razbrali iz Ezrove in Nehemijeve knjige o mešanih zakonih, je jasno, da Bog jemlje zakonsko zvezo resno in bi jo morali tudi mi. V molitvi bi morali razmisliti o možnem zakoncu ter v odločanje vključiti Boga. Odločiti bi se morali ostati zvesti Božjim načelom, kar nas obvaruje veliko žalosti in bede.

`Poglej, kako se je s tem ubadal apostol Pavel, ko je imel kristjan neverno ženo. Natančno prouči 1 Kor 7,10-17. Kako danes ravnati z mešanimi zakonskimi zvezami?`

Ker v Svetem pismu ni jasnega navodila, kako ravnati pri versko mešanem zakonu, bi bilo izredno nespametno in proti besedam besedila in njegovim načelom vztrajati in priporočati na podlagi Ezrovega poročila, da je pravi pristop ločitev od nevernega. Razmere Ezra in Nehemija so bile enkraten dogodek in v skladnosti z Božjo voljo, (Ezr 10,11) saj je bila na kocki Izraelova prihodnost in bogoslužje. Izgubljali so svojo istovetnost, ki so jo imeli kot častilci živega Boga.

Vemo, da so v judovski naselbini v Egiptu (sodobniki Ezra in Nehemija) voditelji dovoljevali mešane zakone in v kratkem razvili mešano vero z Jehovo in pogansko boginjo Anato. Ogrožena je bila mesijanska linija. Zato tega enkratnega dogodka ne bi smeli jemati kot predpis za prekinitev zakonov in družin, kadar je vernik poročen z nevernim. Poročilo nam pokaže, kako visoko Bog ceni enaka zakonca. Satan se veseli, ko se poročimo s človekom, ki ne spodbuja predanosti Bogu, saj ve, da bi bila zakonca močnejša v misijonskem delu za Boga, če delita isto prepričanje, kakor pa če je zvest samo eden.

Sveto pismo odsvetuje mešane zakone, (2 Kor 6,14) najdemo pa besedila razprostrte milosti do njih, ki so se odločili drugače. Bog daje moč ljudem, ki so se poročili z nevernim, da ostanejo zvesti Bogu in zakoncu. Bog nas ne zapusti, četudi se odločimo proti njegovi volji in če ga prosimo za pomoč, nam jo bo dal. To pa ne pomeni, da počnemo, kar nas je volja, in potem pričakujemo, da bo to Bog blagoslovil, temveč da nas vedno sliši, kadar pridemo k njemu s potrebo in ponižnim srcem. Brez Božje milosti ne bi imeli upanja, saj smo vsi grešniki.