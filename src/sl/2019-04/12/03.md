---
title:  Očitek
date:   16/12/2019
---

`Kako pomembna je svetopisemska zgodovina, ki poroča o nevarnosti odstopanja od prave poti? Neh 13,26-27`

Salomona so lastne odločitve vodile vse globlje v greh. Lahko bi rekli, da je povzročil svojo pogubo z neposlušnostjo Božji zapovedi, ki je veljala za kralje v Izraelu: »Tudi ne imej mnogo žen, da se ne bi odvrnilo njegovo srce.« (5 Mz 17,17) Salomonovo življenje je negativen primer: ne samo da se je poročil z več kakor eno ženo, temveč je izbiral ženske, ki niso častile Boga.

`Zakaj je imel Nehemija prav, ko je grajal ljudstvo zaradi porok s pogankami? 1 Mz 6,1-4; 24,3-4; 28,1-2; 5 Mz 7,3-4; 2 Kor 6,14`

Pri zapovedi o neporočanju s pogani ni šlo za nacionalizem, temveč malikovanje. Ljudje Svetega pisma so se poročali z Neizraelci. Mojzes se je poročil z Ziforo, Madianko, Boaz z Ruto, Moabko. Pri teh zadevah gre za poroko s kom, ki je drugačne vere ali brez vere. Težava je, da se ljudje v Ezrovem in Nehemijevem času niso odločali za poroko z ženskami, ki verujejo v Boga. »Edenski načrt za poroko … je pozival k dopolnilni celovitosti dveh partnerjev v duhovnosti in tudi drugih pomembnih vrednotah.« /Richard M. Davidson, Flame of Yahweh, str. 316/ Poganke v tem poročilu se niso odločile odreči malikovanju. Zato je bil Nehemija morda bolj žalosten kakor pa besen ob izbirah ljudstva, saj mu je to kazalo na pomanjkanje prave predanosti Bogu.

Sveto pismo nam nudi obrazce, ki nas bodo ohranili ukoreninjene v Bogu in okrepili našo srečo. Enako naj bi zapoved o poroki z enakimi vodila v boljše življenje in spodbujala vzajemno predanost Bogu.

`Katera načela iz teh poročil lahko uporabimo za zaščito svoje vere in vere svoje družine?`