---
title:  Za globlje proučevanje
date:   20/12/2019
---

uPreberi poglavje »Prenova« v knjigi Preroki in kralji, str. 401.

»Marljivost pri opravljanju dolžnosti, ki nam jo določi Bog, je pomemben del prave vere. Ljudje bi morali izrabiti okoliščine kot Božje sredstvo za izvršitev njegove volje. Hitro in odločno ukrepanje o pravem času bo zagotovilo veličastno zmago, zamuda in zanemarjanje dolžnosti pa bosta povzročila neuspeh in osramotila Boga. Če voditelji v delu resnice niso vneti, če so brezskrbni in neodločni, bo cerkev nemarna, mlačna in željna užitka. Če pa so prežeti s sveto težnjo služiti Bogu in samo njemu, bo ljudstvo navdušeno, polno upanja in vneto.

Božja beseda je polna ostrih in očitnih nasprotij. Greh in svetost stojita drug ob drugem, da bi se ob pogledu nanju lahko ognili enemu in sprejeli drugo. Strani, ki opisujejo Sanbalatovo in Tobijevo sovraštvo, laži in izdajstvo, prav tako opisujejo Ezrovo in Nehemijevo plemenitost, predanost in požrtvovalnost. Svobodno se lahko odločimo, koga bomo posnemali. Strašne posledice prestopanja Božjih zapovedi so postavljene nasproti blagoslovom, ki so sad poslušnosti. Sami pa se moramo odločiti, ali bomo trpeli eno ali uživali drugo.« /Ellen G. White, Preroki in kralji, str. 405/

**Vprašanja za pogovor**

`1. 	Med branjem teh poročil postane jasno, da mnogi niso bili predani Bogu in so si prav zato izbrali poganske žene. Ezra jih ni samo prepustil samim sebi, temveč jih je grajal in se jih trudil spraviti na pravo pot v upanju, da se bodo spremenili. Ali je do te spremembe prišlo? Ali je sprememba vedenja spremenila tudi notranjost? Ali je njihova predanost Bogu resnično rastla? Katere dokaze imamo, da se nekateri med njimi niso dejansko spremenili? Česa se naučimo iz njihovih napak o tem, kako pomembna je resnična sprememba srca?`

`2. 	Kako pomagati ljudem v cerkvi, ki se bojujejo s težavami mešanega zakona?`

`3. 	Božja načela so večna in absolutna, kulture na zemlji pa raznolike. Zakaj je pomembno imeti te razlike v mislih, ko uporabljamo Božja načela v svojem življenju in v svojih razmerah?`