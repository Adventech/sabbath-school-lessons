---
title:  Ezrov odziv
date:   17/12/2019
---

`Preberi Ezr 9. Kako se je Ezra odzval, ko je slišal, da se Izraelci poročajo s tujkami? Ezr 9,1-2 poroča, da »se niso ločili«. Beseda »ločiti« se uporabi tudi v naslednjih besedilih: 3 Mz 10,10; 11,47; 2 Mz 26,33; 1 Mz 1,4.6 - 7.14.18. Kaj uporaba te besede pove o vprašanju vernega, ki se poroči z nevernim?`

Ljudstvo je pristopilo k Ezru z vprašanjem poročanja s tujci. Izrazje, ki so ga uporabili pri naštevanju narodov, ki so sodelovala v gnusobi, kaže, da so poznali Toro, saj je seznam vzet neposredno iz svetopisemskih poročil. Zanimivo je, da so Ezra o tem obvestili poglavarji, saj so bili tega prestopanja krivi tudi duhovni voditelji, duhovniki in leviti.

»Ezra je raziskoval vzroke, ki so povzročili babilonsko ujetništvo, in spoznal, da je Izraelovo odpadništvo predvsem posledica mešanja s poganskimi narodi. Dojel je, da bi jim bilo prizaneseno mnogo žalostnih in ponižujočih izkušenj, če bi bili poslušni Božji zapovedi in bi se ločili od okoliških narodov. Ko je sedaj izvedel, da si kljub naukom iz preteklosti ugledni možje upajo prestopati zakone, ki so bili dani kot zaščita pred odpadništvom, je bilo njegovo srce vznemirjeno.

Pomislil je na Božjo dobroto, ko je svoje ljudstvo znova postavil na trdna tla v njihovi domači deželi. Prevzela ga je pravična jeza in žalost zaradi njihove nehvaležnosti.« /Ellen G. White, Preroki in kralji, str. 372/

Beseda »ločiti« se uporablja za nasprotja. Pomeni dejansko popolni nasprotji. S to izjavo je ljudstvo priznalo, da je poprej razumelo in poznalo Božjo zapoved, da se bo ogibalo lažnih ver. Razumeli so, da ne more nihče reči, da bo vzel zakonca, ki veruje drugače, in da to ne bo vplivalo na zakonski odnos ali vzgojo njunih otrok. Spoznali so, kako resne so postale te razmere.

`Kako lahko svojo vero ohranimo živo v svojem domu in družini, četudi smo se v preteklosti napačno odločili?`