---
title:  Začetek nasprotovanja
date:   20/10/2019
---

`Kaj misliš, zakaj izraelski ostanek ni hotel pomoči drugih ljudstev pri pozidavi templja? Ezr 4,1-5`

Na prvi pogled se je ponudba zdela prijazna in prijateljska poteza, zakaj bi torej odklonili pomoč? Odgovor najdemo že v samem besedilu. »Nasprotniki« so prišli ponudit pomoč. Nasprotniki? Že to nam močno namigne, zakaj so se Izraelci tako odzvali.

Zakaj so bili ti imenovani nasprotniki? 2 Kr 17,24-41 pojasni, da so bili priseljeni od drugod v Samarijo in okolico po tem, ko so izselili Izraelce iz severnega kraljestva. Asirski kralj jim je poslal duhovnike, ki so jih učili, kako častiti Boga dežele, torej Izraelovega Boga. Zgodilo pa se je, da so v to vero vključili še kanaanske bogove. Izraelci so se kot ostanek bali, da bodo to vero prinesli v njihovo svetišče. Najbolje in tudi najpametneje je torej bilo, da so se odzvali z »ne, hvala«.

Seveda ne smemo pozabiti, zakaj se je vse to sploh dogajalo. Stalno sklepanje kompromisov njihovih očetov s poganskimi verami okoli njih je pripeljalo do uničenja templja in tudi do ujetništva. Zato je bilo zadnje, kar so si želeli pri obnavljanju templja, da bi se znova preveč povezali z okoliškimi ljudstvi.

`Kaj v teh besedilih še kaže, da je bila zavrnitev pravilna? Ezr 4,4-5`

`Pomisli, kako hitro bi lahko upravičili sprejetje ponujene pomoči. Kaj 2 Kor 6,14 pove v tem okviru?`