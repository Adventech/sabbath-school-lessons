---
title:  Za globlje proučevanje
date:   06/12/2019
---

Preberi poglavje »Rast v Kristusu« v knjigi Pot h Kristusu, str. 79.

»Kristusov križ bo glavni predmet proučevanja in pesem odrešenih skozi vso večnost. V poveličanem Kristusu bodo gledali križanega Kristusa. Nikoli ne bodo pozabili, da je ta – čigar moč je ustvarila in vzdržuje neštete svetove v vesolju, dragi Božji Sin, veličanstvo nebes, On, ki so se mu klanjali kerubi in sveti serafi – ponižal samega sebe za dvig padlega človeštva; da je vzel nase krivdo in sramoto greha in pretrpel, da se je Očetovo obličje skrilo pred njim, dokler bolečina po izgubljenem svetu ni strla njegovega srca na golgotskem križu. Spoznanje, da je Stvarnik vseh svetov in Sodnik vseh ljudi zapustil slavo in se ponižal iz ljubezni do človeka, bo vedno zbujalo začudenje in občudovanje vesolja. Ko bodo zveličani opazovali Odrešenika in na njegovem obličju zagledali večno Očetovo slavo; ko bodo gledali njegov prestol, ki je utemeljen od večnosti, in ko bodo pomislili na to, da njegovemu kraljestvu ne bo konca, bodo navdušeno zapeli: ›Vredno, vredno je Jagnje, ki je bilo zaklano ter nas je spravilo z Bogom s svojo dragoceno krvjo.‹« /Ellen G. White, Veliki spopad, str. 415/

**Vprašanja za pogovor**

`1. 	V razredu se pogovarjajte o tem, kako najti znotraj bogoslužja pravo ravnovesje med spoštovanjem in radostjo. Ali pa odgovorite na vprašanje: Ali se spoštovanje in radost izključujeta?`

`2. 	Izraelci so jeruzalemsko obzidje zaupali božanski zaščiti v obredu posvetitve in s tem priznali, da je obzidje neuporabno, če ga ne brani Bog. Salomon je to podal takole: »Če Gospod ne zida hiše, zaman se trudijo, ki jo zidajo. Če Gospod ne varuje mesta, zaman bedi priden čuvaj.« (Ps 127,1) Kaj to pove o našem trudu za Gospoda?`

`3. 	Katero vlogo ima glasba v tvoji cerkvi in pri vašem bogoslužju?`

`4. 	Sveto pismo je jasno: Jezus je naš veliki duhovnik v nebeškem svetišču. Kaj natanko počne tam za nas? Česa nas lahko delovanje duhovnikov v pozemskem svetišču nauči o tem, kaj počne Jezus za nas v nebeškem?`