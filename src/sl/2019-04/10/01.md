---
title:  Češčenje Gospoda
date:   30/11/2019
---

### Preberi pred proučevanjem
Neh 12,27-47; 1 Let 25,6-8; 1 Jn 1,7-9; Jn 1,29.36; 1 Kor 5,7; Heb 9,1-11

> <p>Ključno besedilo</p>
> Odpevali so drugi drugim, hvaleč in zahvaljujoč Gospoda, ker je dobrotljiv, ker vekomaj traja njegova milost nad Izraelom. Ezr 3,11

Ključno besedilo tega tedna nam nudi vpogled v izraelsko bogoslužno prakso, ker pokaže, kako je hvaležnost do Boga prekipevala v hvali njemu. Leta 515 pr. n. št. so praznovali posvetitev novega templja (Ezr 6,15-18) in potem, okoli 60 let kasneje, so ljudje praznovali še posvetitev jeruzalemskega obzidja. (Neh 6,15 do 7,3; 12,27 in dalje)

Po seznamu rodovnikov v Neh 11 in 12 pisec preide v čas, ko so praznovali posvetitev mestnega obzidja. Običaj je bil, da je ljudstvo reči posvečalo Bogu: tempelj, mestno obzidje ali celo hiše in javne stavbe. Takšno posvetitev so skrbno načrtovali, spremljalo pa jo je petje, glasba, slavje, darovanje, radovanje, veselje in očiščevanje ljudstva. David je vzpostavil darovanje med posvečevanjem, izraelski voditelji pa so sledili temu zgledu, začenši s Salomonom, ko je prinesel skrinjo v tempelj. (1 Kr 8,5)

Ta teden bomo proučevali, kako so slavili Gospoda v tem času, in spoznali, kaj lahko uporabimo mi, ki prav tako častimo istega Gospoda.