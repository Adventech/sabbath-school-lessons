---
title:  Peti Gospodove pesmi
date:   01/12/2019
---

`Katere ključne besede kažejo, kakšno je bilo njihovo bogoslužje in slavje? Kako bi to opisal? Neh 12,27-29`

Izraelci so pooblastili posebno skupino levitov za pevce in glasbenike v svetiščnih službah. Bog je ukazal to delovanje in podal navodila za službo, saj naj bi bilo bogoslužje lepo in strokovno izvedeno.

Kralj David je organiziral to prakso v bolj spopolnjen in veličasten ustroj, kakor je bilo poprej. Zato so bili potomci Asafa, ki ga je David določil za vodja bogoslužja v templju, še vedno »pevci za službo Božje hiše«. (Neh 11,22)

`Kaj izvemo o osrednjosti in pomembnosti glasbe v njihovem bogoslužju ter petju »Gospodovih pesmi«? 1 Let 25,6-8`

Pevci so bili leviti in zatorej uradno določeni za tempelj. Priprava glasbe za svetiščne službe je bila njihova plačana služba. V času kralja Davida so organizirali glasbeno akademijo, katere nadzornik je bil on sam. Imela je učitelje in študente, mlade in starejše, ki so v izmenah delali v templju in skrbeli za glasbo. Nekateri so bili instrumentalisti, drugi pevci, tretji so skrbeli za glasbila in oblačila, ki so se uporabljala pri bogoslužju. Kaj pa je bil namen takšne strokovne organizacije? Služila je za razvoj talentov in viziji odličnosti v bogoslužju. Odličnost mora biti vedno cilj pri bogoslužju.

Hvale se morajo dvigati iz srca in biti podane na najboljši način, da bo ljudstvo duhovno dvignjeno. Predvidevamo lahko, da so pevce in glasbenike, ki so služili v templju, skrbno izbrali za vodenje svetiščnih služb.

`Kako lahko z glasbo doživiš radost bogoslužja? Kako je to pomembno zate?`