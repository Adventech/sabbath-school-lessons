---
title:  Očiščevanje
date:   02/12/2019
---

Potem ko Sveto pismo govori o posvetitvi obzidja in zboru pevcev, Nehemija spregovori o očiščevanju. »Duhovniki in leviti so se očistili, in očistili so ljudstvo in vrata in obzidje.« (Neh 12,30)

Hebrejska beseda za »očistiti« thr pomeni biti čist, očiščen in je uporabljena v veliko besedilih v Stari zavezi vključno z zamislijjo, da je treba biti moralno čist in brezmadežen pred Bogom.

»Če pa živimo v luči, kakor je On v luči, imamo deleštvo med seboj, in kri Jezusa Kristusa, njegovega Sina, nas očiščuje slehernega greha. Če pravimo, da nimamo greha, sami sebe slepimo, in resnice ni v nas. Če pripoznavamo svoje grehe, je zvest in pravičen, da nam odpusti grehe in nas očisti sleherne krivice.« (1 Jn 1,7-9)

`Česa nas to besedilo uči 1) o človeški naravi; 2) o Božjem odpuščanju ter  3) o Božji moči v našem življenju?`

Tempelj in njegove službe so bili nujne sestavine vere starega Izraela. Bili pa so sredstvo z namenom in ne cilj samemu po sebi. Ta cilj pa je bil pripeljati ljudstvo v zveličavni odnos z njihovim zaveznim Bogom, Gospodom Jezusom Kristusom, ter spoznati njegovo očiščujočo moč v njihovem življenju. Prav spoznanje o tem, kaj je naredil Bog, česa nas je rešil Gospod – nas pripelje do ljubezni do njega in da ga častimo. Prav zato so se starodavni Izraelci vedno znova spominjali, kaj je Bog naredil zanje. To jim je pomagalo poznati Gospodovo dobroto in ljubezen, ki je bila središče radosti in zahvaljevanja, ki naj bi prežemala njihovo bogoslužno izkušnjo.

Nas pa naj bi v izražanje hvaležnosti Bogu in občutek upanja in radosti vodila izkušnja in hvaležnost za odpuščanje grehov. V takem primeru je preprosto hvaliti Gospoda in izražati hvaležnost za lepoto njegovega značaja. Le kaj bi lahko bilo večje razodetje Božjega značaja kakor videti Jezusa na križu, ko nosi kazen za naše grehe, da je ni treba nositi nam samim?

`Ob križu lahko prejmeš prav sedaj tudi ti ne glede na svoje pretekle grehe ali svoj sedanji značaj popolno odpuščanje. Zakaj si ne bi prilastil tega odpuščanja, ki ti ga prav sedaj ponuja Jezus?`