---
title:  Žrtvovanje kot del bogoslužja
date:   04/12/2019
---

`Kaj je bilo posebnega v žrtvovanju »velikih žrtev« v njihovem bogoslužju? Neh 12,43`

Žrtve so bile najpomembnejši vidik bogoslužja med delovanjem templja. Uporabili so nekaj različnih žrtev ali za obljubo odpuščanja ali za izražanje veselja ob občestvu z Bogom ali zaradi hvaležnosti njemu.

Žrtve so bile tema bogoslužja, saj so častilce spomnile na resnico o Bogu in kdo je ter kazale na obljubljenega Potomca, Mesija, ki bo zanje daroval življenje, saj je Božje Jagnje.

`Na kaj so kazale žrtve? Koliko več razlogov imamo za veselje kakor stari Izraelci, ki so se veselili smrti živali – smrti, ki je lahko razodela le toliko resnice? Jn 1,29.36; 1 Kor 5,7; Raz 5,6.12-13`

Poglejte, kolikokrat se samo v Neh 12,43 pojavi misel o radosti in veselju. Sredi češčenja in pobožnega strahu, ki so ga ljudje doživljali v svojem bogoslužju, je bilo tudi veselje in radost. Ko se približamo Bogu, storimo to v strahospoštovanju in z veseljem. Ps 95 kaže, da pravo dejanje češčenja vsebuje petje, veselo vzklikanje in glasbo za poveličevanje Boga (Ps 95,1) ter priklanjanje glave in poklekanje pred Gospodom. (Ps 95,6) Prizadevanje za doseganje ravnotežja med radostjo in spoštovanjem je ključnega pomena za oboževanje, poveličevanje in češčenje našega Stvarnika.

`Katero čustvo nas najprej prevzame, ko pomislimo na Stvarnika vsega ustvarjenega, kako visi na križu in umre za grehe svojega stvarstva? (Jn 1,1-3) Katero vlogo naj bi imelo veselje v naši izkušnji ob križu?`