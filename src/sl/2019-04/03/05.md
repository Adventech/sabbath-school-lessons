---
title:  Božja izbira
date:   16/10/2019
---

Veliko se govori o tem, da nas Bog izbere ali izvoli, da kaj naredimo. Ljudje imajo različne zamisli, kaj pomeni izvolitev. Kaj pa Sveto pismo pravi o izvolitvi?

`K čemu nas vabi Bog? Za kaj nas je izbral? Rim 8,28-29`

To besedilo izrecno pravi, da je Bog vnaprej določil ljudi, da so podobni podobi njegovega Sina. To ne pomeni, da je Bog vnaprej določil, ali bomo rešeni ali obsojeni in da pri tem nimamo svoje volje. Namen izvolitve je naša preobrazba. Spremeniti se moramo, da bi odsevali Božjega Sina. Ta preobrazba je obljubljena v Rim 8,30, kjer pisec Pavel pove, da te, ki jih Bog pokliče, tudi opraviči (naredi pravične) in poveliča (posveti). Tako preobrazba ni odvisna od nas samih, temveč Bog obljublja, da bo to preobrazbo dokončal po svoji moči.

`Katera Božja izvolitev ali poklic je opisana v Rim 9?`

Pavel v Rim 9 razpravlja o Božji izvolitvi za posebno nalogo. Izraelci so bili izvoljeni, da oznanijo veselo sporočilo o Bogu vsemu svetu. Besede »Jakoba sem ljubil, a Ezava sovražil« (Rim 9,13) se običajno napačno razlagajo, kakor da bi pomenile, da je Bog ljubil samo enega od bratov. V okviru tega besedila Pavel pravi, da je bil Jakob izvoljen, Ezav pa ne. Za kaj je bil izvoljen Jakob? Za očeta izraelskega naroda. Tako obstajata dve vrsti izvolitve. Prva – Bog je vsakogar med nami izvolil za zveličanje in želi, da se preobrazimo v Jezusovo podobo. Druga – Bog izbere različne ljudi za določene naloge.

`Zakaj naj bi bilo spodbudno vedeti, da si bil vnaprej izbran za zveličanje? Zakaj to ne pomeni, da s svojimi odločitvami ne moreš izgubiti zveličanja, ki ga ponuja Bog?`