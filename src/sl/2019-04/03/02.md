---
title:  Vabilo Ezru in Nehemiju
date:   13/10/2019
---

n iti; 2) bil je vodja; 3) bil je izučen pisar in učitelj. Lahko bi našli še druge razloge. Obstaja pa besedilo, ki verjetno najbolje opiše, zakaj je Ezra prejel to nalogo.

`Kaj Ezr 7,10 pove o Ezru? Kako je »pripravil« svoje srce, da bo »preiskoval Gospodov zakon« in ga izvrševal?`

Beseda pripravil je v hebrejščini kun. Lahko jo prevajamo kot »pripravljen, odrejen, biti odločen, uveljavljen, trden ali zanesljiv«. Zato se zdi pravi pomen te izjave to, da se je Ezra v srcu trdno odločil ali namenil iskati Boga.

Ko je Ezra prispel v Jeruzalem, je bil zgled tega, kaj pomeni biti predan Bogu, in Božjo besedo je tam poučeval 13 let. Morda se mu je zdelo, da v teh 13 letih ni bilo videti kakšne spremembe, a navsezadnje je bilo postavljeno obzidje, ljudje so sklicali zbor. Ampak k temu jih nihče ni prisilil, temveč so to želeli. Božja beseda, ki so jo poslušali od Ezra, je obrodila sadove.

`Zakaj je bil izbran Nehemija? Neh 1,1-11`

Nehemija je ljubil Boga in ljudstvo. Prevzela ga je žalost, ko je odkril, da se je delo v Jeruzalemu ustavilo. Nehemija je bil vnet za delo in se je tudi sam javil zanj kakor Ezra. Bog je uslišal njune molitve in želje. Včasih si mislimo, da to že ni od Boga, če nam je kaj všeč, saj nam Bog zadaja samo težke naloge, ki si jih ne želimo izpolniti. Če pa hodimo z Bogom, so želje, da bi naredili kaj, kar ljubimo, pogosto od Boga. Bog si želi, da smo goreči do tega, kar počnemo zanj.

`Ali si že doživel resničnost izjave, da te Bog vabi zanj opravit nekaj, kar ti je všeč?`