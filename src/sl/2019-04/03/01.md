---
title:  Božji klic
date:   12/10/2019
---

### Preberi pred proučevanjem
Ezr 7,10; Neh 1,1-11; Dan 9,24-27; 8; Rim 8,28-29; 9; 2 Mz 3,4

> <p>Ključno besedilo</p>
> Hvaljen bodi Jehova, Bog naših očetov, ki je to dal kralju v srce, da se odiči Gospodova hiša, ki je v Jeruzalemu. Ezr 7,27

Ali Bog vsakogar pokliče na posebno nalogo? Ali obstajajo merila, po katerih je kdo bolj pripravljen za določeno nalogo od drugega? Ali se ta merila razlikujejo v človeških in Božjih očeh? Večina nas bi verjetno odgovorila da, še posebej na zadnji vprašanji. Je čas, ko nas Bog s poučevanjem ali izkušnjami pripravlja na določeno nalogo; spet drugič nas izbere, da služimo, preprosto ker smo pripravljeni in ponižni. Ni vedno preprosto vedeti, kaj je v našem življenju Božji poziv. Sveto pismo je polno poročil ljudi, ki jih je Bog izbral za določeno nalogo.

Zanimivo je, da je Bog poklical Ezra in Nehemija za določeno nalogo: Naj pozidata to, kar je bilo porušeno. Obnova je v tem primeru zahtevala različne naloge. Zaradi tega naj bi se Izraelci vrnili v Jeruzalem ter obnovili tempelj in mesto. Hkrati pa naj bi se ljudstvo poučilo o Bogu in predvsem vrnilo v predan odnos z njim. To vabilo od Boga je bilo resnično pomembno.