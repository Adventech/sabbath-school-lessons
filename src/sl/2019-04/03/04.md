---
title:  Sedemdeset tednov in 2300 dni
date:   15/10/2019
---

Beseda »odločenih« iz Dan 9,24 »sedemdeset tednov je odločenih«, dobesedno pomeni »sedemdeset tednov je oddeljenih«. Čeprav beseda »odločenih« ni uporabljena nikjer drugod v Svetem pismu, jo najdemo v judovski literaturi in pomeni »odsekati« ali »vzeti« od česa daljšega. Ker Dan 8 predstavlja 2300-letno prerokovanje, katerega začetek v Dan 8 ni podan, je logično, da je 490 let, ki so »odločena« ali »oddeljena«, o čemer govori Dan 9, lahko »vzetih« samo od 2300 preroških let iz prejšnjega poglavja. Od česa bi drugače lahko bilo oddeljeno to obdobje, če ne od daljše časovne prerokbe?

`Preberi Dan 8. Kateri del videnja ni bil pojasnjen? Dan 8,14.26-27`

Obstaja več razlogov, zakaj 70-tedensko prerokovanje iz Dan 9,24-27 in 2300 večerov in juter iz Dan 8,14 spada skupaj: 1) obe sta časovni prerokbi; 2) povezuje ju posebno izrazje »videnje« in »razumevanje«; (Dan 8,26-27; 9,23) 3) obe razlagi prerokovanj je podal Gabriel; (Dan 8,16; 9,21) 4) edini del videnja, ki v Dan 8 ni pojasnjen, je videnje o 2300 večerih in jutrih (včasih prevedeno kot »dneh«) v Dan 8,14; 5) Dan 8 vsebuje videnje in potem delno razlago, Dan 9 pa vsebuje zgolj razlago; v tem primeru razlago edinega dela Dan 8, ki ni pojasnjen – prerokovanje o 2300 dneh v Dan 8,14; del videnja, ki ga Daniel ni razumel. (Dan 8,27)

Podatki iz Ezra zapolnijo manjkajoče delce preroških napovedi iz Daniela bolj natančno, kdaj začeti zgodovinsko šteti preroški čas pomembnih mejnikov Kristusovega dela in službe v naše dobro.

![](https://sabbath-school.adventech.io/api/v1/sl/quarterlies/2019-04/lessons/03/days/prorocanstvo.jpg)