---
title:  Zaobljube
date:   20/11/2019
---

`Katere štiri stvari so se zaobljubili narediti Izraelci kot del obnovljene zaveze? Neh 10,30-39`

Ljudstvo se je zaobljubilo narediti naslednje:

1. 	Nobenih mešanih porok (nobene sklenitve poroke, ki bi vodila v malikovanje);
2. 	Pravo posvečevanje sobote (nobenih motenj zaradi poslov);
3. 	Odpis dolgov in sobotno leto, ko bodo poskrbeli za uboge in jih osvobodili;
4. 	Finančna podpora templja, njegovih služb in osebja – kar pomeni prinašati prvine, prvorojenca in desetino ter s tem zagotoviti stalno pravo bogoslužje.

Prve tri zaobljube so se nanašale na odnose z drugimi (poroka in odpis dolgov) ter z Bogom (sobota), zadnja (Neh 10,32-39) pa na tempeljske uredbe.

Cilj skupnosti je bil pokazati, da so predani zavezi, kar pomeni praktične načine izgradnje odnosa z Bogom in drugimi. Četudi niso vedno popolnoma izpolnjevali zaveze, so razumeli, da bodo prave navade in dejanja vplivali na prihodnost. Če naj bi izraelski narod stopal po pravi poti, morajo pridobiti navade in delovati tako, da bo to skladno s ciljem, kamor želijo priti. Če so hoteli hojo z Bogom, potem sta sobota in skrb za tempelj pomembna koraka v to smer.

Žal se niso zelo dobro držali zaobljub, kakor vidimo v poslednjih poglavjih Nehemijeve knjige. Četudi se niso vsi držali tega, se nekateri so. Z Božjo pomočjo in pogledom, osredotočenim nanj, lahko razvijemo prave navade in se držimo prave poti.

`»Če pravilno uporabite svojo voljo, bo lahko v vašem življenju nastopila popolna sprememba. Če svojo voljo izročite Kristusu, se boste združili z močjo, ki je nad vsemi poglavarstvi in oblastmi. Imeli boste moč od zgoraj, da boste ostali stanovitni; ko se boste tako stalno izročali Bogu, boste usposobljeni živeti novo življenje, življenje vere.« /Ellen G. White, Pot h Kristusu, str. 54/ Kaj te zadržuje, da ne bi izkusil tukaj opisanega?`