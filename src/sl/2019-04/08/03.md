---
title:  Zaveze skozi zgodovino
date:   18/11/2019
---

Po potopu je Bog začel znova – tokrat z Noetom in ljudmi, ki so sledili. Tudi z njimi je želel imeti odnos, osrednje temu odnosu pa je bila zasnova o zavezi. Sveto pismo omenja 7 glavnih zavez, ki jih je Bog sklenil z ljudmi:

1. zaveza – Adam (1 Mz 1 do 3)
2. zaveza – Noe (1 Mz 6 do 9)
3. zaveza – Abraham (1 Mz 12,1-3)
4. zaveza – Mojzes in Izraelci (znana kot sinajska zaveza; 2 Mz 19 do 24)
5. zaveza – Pinehas (4 Mz 25,10-13)
6. zaveza – David (2 Sam 7,5-16)
7. zaveza – nova zaveza (Jer 31,31-34)

`Preberi naslednja besedila. Kaj pomeni »večna zaveza«? 1 Mz 9,16; 17,7; Iz 55,3; Heb 13,20`

Sveto pismo besedno zvezo »večna zaveza« uporabi 16-krat. 13 se jih posebej nanaša na zaveze z Abrahamom, z Izraelom na Sinaju in z Davidom. Vsaka od zgoraj omenjenih zavez je edinstvena, a nosi pečat »večne zaveze«. Kakor je večni evangelij prvič imenovan v 1 Mz 3,15, potem pa se postopoma razodeva skozi Sveto pismo, isto velja za večno zavezo. Vsaka naslednja je služila za razširitev in poglobitev našega razumevanja večne zaveze ljubezni, ki se je najpopolneje razodela v načrtu zveličanja. Nova in stare zaveze, kot se jih pogosto poimenuje, vsebujejo iste prvine.

1. 	Posvečenje: »Svojo postavo dam v njihovo osrčje in v srce jim jo zapišem.« (Jer 31,33; Heb 8,10)
2. 	Sprava: »Bom jim Bog in oni mi bodo ljudstvo.« (Jer 31,33; Heb 8,10)
3. 	Poslanstvo: »Ne bodo več učili vsak svojega prijatelja in vsak svojega brata, govoreč: Spoznajte Gospoda! Zakaj kolikor jih bo, me bodo spoznali vsi, od najmanjšega do največjega.« (Jer 31,34; Heb 8,11)
4. 	Opravičenje: »Odpustim njihovo krivico in ne bom se več spominjal njihovih grehov.« (Jer 31,34; Heb 8,12)