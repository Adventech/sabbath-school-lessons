---
title:  Za globlje proučevanje
date:   22/11/2019
---

V knjigi Pot h Kristusu preberi poglavje z naslovom »Posvečenje«, str. 51.

»Služba pozemskega svetišča je bila iz dveh delov. Duhovniki so vsak dan služili v svetem, a veliki duhovnik je enkrat na leto opravljal v najsvetejšem posebno delo sprave za očiščenje svetišča. Spokorjeni grešniki so vsak dan vodili svoje daritve pred vrata shodnega šotora, položili roke na glavo daritvene živali in priznavali grehe. Tako so jih simbolično prenesli s sebe na nedolžno daritev. Potem je bila žival zaklana. Apostol pravi: ›Brez prelitja krvi se ne zgodi odpuščanje. Zakaj duša mesa je v krvi.‹ (Heb 9,22; 3 Mz 17,11) Kršitev Božjih zapovedi je zahtevala prestopnikovo življenje. Kri je predstavljala grešnikovo življenje. Njegovo krivdo je nosila daritvena žival. Duhovnik jo je odnesel v svetišče in z njo poškropil pred zaveso; za njo je stala skrinja zaveze, v njej pa zapovedi, ki jih je grešnik prekršil. Greh je bil s tem obredom simbolično prenesen v svetišče. V nekaterih primerih je bil postopek drugačen. Tedaj je duhovnik jedel meso daritve, kakor je Mojzes naučil Aronove sinove, rekoč: … ›Dal vama jo je,‹ (za jed) ›da odvzameta krivdo skupnosti.‹ (3 Mz 10,17) Oba obreda sta predstavljala prenos grehov s spokorjenca na svetišče.« /Ellen G. White, Veliki spopad, str. 268-269/

**Vprašanja za pogovor**

`1. 	Spomni se obljub, ki si jih prekršil, čeprav si imel iskren in goreč namen, da jih boš izpolnil. Česa si se iz tega naučil, da ne boš ponavljal napak?`

`2. 	Zaveza je pravni dogovor o odnosu. Z Bogom smo ga prekršili, a On je vedno zvest svojemu delu dogovora; četudi mi nismo. Kako lahko to razumevanje Božje dobrote in zvestobe ljudi pritegne v tesnejši odnos z njim in nam tako pomaga živeti, kakor bi morali?`

`3. 	Spomni se, kolikokrat si bil nezvest Bogu in obljubam, ki jih imamo v »novi zavezi«. (Lk 22,20; Heb 8,13; 9,15) Zakaj je tako pomembno razumeti načrt zveličanja ter obljube o odpuščanju, ki so nam dane zaradi Jezusove daritve, saj je On s svojo krvjo zapečatil »novo zavezo« za nas?`