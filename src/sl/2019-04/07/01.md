---
title:  Odpuščajoči Bog
date:   09/11/2019
---

### Preberi pred proučevanjem
Neh 9,1-3; Dan 9,4-19; Neh 9,4-8; Kol 1,16-17; Neh 9,9-38; Rim 5,6-8

> <p>Ključno besedilo</p>
> Kdor prikriva svoje pregrehe, ne bo imel sreče, kdor pa se jih obtoži in jih zapusti, doseže usmiljenje. Prg 28,13

Po prazniku šotorov (sukot) so voditelji znova zbrali ljudstvo. Nekaj časa so praznovali in zdaj je nastopil čas, da se povrnejo k nedokončanemu priznavanju grehov in spokorjenju pred Bogom.

Prej so jim voditelji naročili, naj prenehajo žalovati in se žalostiti zaradi svojih napak, kar pa ne pomeni, da to dvoje ni pomembno. Zdaj, ko so končali praznovanje praznikov, je bil čas, da se lotijo pravega priznanja.

Tukaj predstavljeni vrstni red dogodkov ne pomeni, da je bilo to zaporedje, po katerem naj se vedno opravlja radovanje in priznavanje; prav tako to ne pomeni, da naj bi se ravnali po obrnjenem vrstnem redu. Morda bi se po nekem naravnem vzgibu res odločili najprej priznati in potem slaviti, a morda bi slavljenje Boga moralo biti v našem življenju na prvem mestu. V Rim 2,4 je rečeno, da »Božja dobrota« vodi k spokorjenju. Njegova »dobrota« naj bi izzvala hvalo in praznovanje in nas hkrati spomnila, da potrebujemo Boga, da nam odpusti, nas očisti in na novo ustvari.