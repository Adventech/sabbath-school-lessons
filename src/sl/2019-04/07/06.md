---
title: Hvala in prošnja
date:   14/11/2019
---

`Kaj je osrednje v sklepu molitve priznanja? Neh 9,32-38`

Molitev se je znova obrnila v hvaljenje Boga, ker je velik, mogočen in strašen, ker spolnjuje zavezo in je usmiljen. Zdeli so se iskreni v priznanju Božje dobrote do njih.

Prosili pa so tudi za zavezo z Bogom, kar je podrobno opisano v Neh 10. Kaj so prosili?

»Sedaj, o naš Bog, mogočni Bog, veliki, silni in grozni, ki hraniš zavezo in milost, naj se ti ne vidi majhna vsa tista težava, ki je zadela nas.« (Neh 9,32)

Skupnost je morala plačati davke kraljem, ki so jim vladali. Majhno skupnost Izraelcev so z vseh strani stiskale težave in bili so že utrujeni. Morali so preživljati eno tiranijo za drugo in upali so na premor.

Zanimivo je, da so sami sebe imenovali »hlapce«. Po opisu nezvestobe, ki so jo zagrešili kot narod, so končali s to besedo. Hlapci ubogajo tiste, ki so nad njimi. Uporaba te besede pomeni, da se zavedajo, da je treba biti poslušen Gospodu, kar tistim pred njimi ni uspelo. Gre za izraz njihove želje biti zvesti Gospodu in njegovim zapovedim. Kot Božji hlapci prosijo Boga, naj poseže v njihovo dobro.

Nehemijeva in Ezrova skupnost je trenutno izkušnjo opisala kot »veliko nadlogo«, (Neh 9,37) ki jo gre primerjati s stisko, ki so jo Izraelci doživeli v Egiptu. (Neh 9,9) V molitvi hvalijo Boga, ker je videl njihovo stisko v Egiptu in je ni spregledal. Zdaj pa prosijo Boga, naj poseže vmes kakor je to naredil v preteklosti, četudi si tega ne zaslužijo, kajti nihče: ne kralji, ne knezi, ne duhovniki in ne preroki ali očetje niso bili zvesti. Zato se lahko zanesejo zgolj na Božjo milost in usmiljenje do njih, ne pa nase ali na dela prednikov – ter upajo, da bo Gospod deloval v njihovo dobro.

`Kako besedila odsevajo prošnje Izraelcev? Kakšno tolažbo lahko črpamo iz tega, kar so prosili Izraelci in kar pravi Pavel v pismu Rimljanom? Rim 5,6-8`