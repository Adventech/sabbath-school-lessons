---
title:  Za globlje proučevanje
date:   11/10/2019
---

Preberi poglavje »Človek priložnosti« v knjigi Preroki in kralji, str. 377.

Nehemija je bil človek molitve: »Pogosto je izlival svoje srce za svoje ljudstvo. Ko pa je sedaj molil, je v njegovih mislih nastajal svet načrt. Sklenil je, da se bo s kraljevim privoljenjem in potrebno pomočjo za nabavo sredstev in materiala sam lotil obnove jeruzalemskega obzidja ter povrnil Izraelovo narodno moč. Gospoda je prosil, naj mu zagotovi naklonjenost v kraljevih očeh, da bi tako lahko sam izvršil svoj načrt. Prosil je: ›Dodeli danes uspeh svojemu hlapcu ter mu daj usmiljenje v očeh tega moža.‹ (Neh 1,11)

Nehemija je čakal štiri mesece na ugodno priložnost, da bi svojo prošnjo povedal kralju.« /Ellen G. White, Preroki in kralji, str. 378/

**Vprašanja za pogovor**

`1. 	Kaj pomeni, da so se v vsem Svetem pismu ti, ki jih je imenoval Bog, spopadali s strašanskim nasprotovanjem? Kaj pomeni, da so skoraj v vsakem primeru naleteli na nasprotovanje? Mogoče bi bilo bolje vprašati: Ali najdeš primere, ko je Bog koga poklical izvršit njegovo voljo, pa ta ni naletel na nasprotovanje? Kaj nam to pove o malodušnosti, ki naj nas ne bi prevzela, ko opravljamo Božjo voljo ter se srečujemo z velikimi ovirami med izvrševanjem tega, kar nas je po naši veri poklical dokončat Gospod?`

`2.  	Kaj Neh 2,18 govori o moči, ki jo imajo osebna pričevanja, in kako nujno je bilo prejeti pozitiven odziv, ki ga je prejel Nehemija od Sojudov?`

`3. 	Niti Ezra niti Nehemija ne bi mogla ničesar dokončati brez kraljeve pomoči. Ta Božja moža sta sodelovala s političnimi silami, ki so bile poganske. Česa se naučimo iz tega o tem, kdaj in kako lahko kot cerkev sodelujemo s političnimi silami, kakršne koli že so? Zakaj pa mora biti cerkev hkrati ob tem izredno previdna?`

`4. 	V razredu preberite Nehemijevo molitev. (Neh 1,1-11) Kaj iz nje lahko poglobi tvoj odnos z Bogom? Česa nas uči o izročitvi, priznanju in sklicevanju na obljube?`