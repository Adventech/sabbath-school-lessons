---
title:  Nehemija je poslan
date:   09/10/2019
---

Kralj je poslal pisma po Nehemiju k Horončanu Sanbalatu in Amoncu Tobiju, visokima uradnikoma področja onkraj reke, da bi pripravil pot temu, kar ima dokončati Nehemija. Kralj je prav tako zapovedal Asafu, čuvaju kraljevega gozda, naj Nehemija oskrbi z vsem lesom, kar ga potrebuje za pozidavo mesta, zidov in tempeljskih vrat.

`S katerim nasprotovanjem so se morali spopasti Nehemija in Judje na splošno?`

Nehemija je v Jeruzalem prispel med letoma 445/444. Nasprotovanje pa se je pojavilo, še preden je Nehemija kaj naredil, ko je prošnja poveljnikom zanetila težave. Tobija je res judovsko ime in pomeni »Gospod je dober« (njegov sin Jehohanan je prav tako nosilec judovskega imena »Gospod je milostljiv«), vendar je služil kot upravitelj Amona. Jeruzalem so obdajali nasprotniki: Sanbalat, upravitelj Samarije na severu, Tobija, upravitelj Amona na vzhodu, ter Arabec Gesem na jugu, (Neh 2,18) ki je zajel Edom in Moab. Žalostno je, da se je vodstvo v tej pokrajini izogibalo Nehemiju, ker jih je skrbela »blaginja« zatiranih. Nasilneži se ne veselijo sreče tistih, katere ustrahujejo.

Nehemijev »prihod v Jeruzalem z vojaškim spremstvom je kazal, da ima pomembno nalogo; to je izzvalo zavist poganskih plemen, ki so živela blizu mesta ter so si pogosto dajala duška sovraštvu do Judov tako, da so jih napadala in žalila. V tem hudobnem dejanju so se predvsem izkazali nekateri poglavarji plemen: Horončan Sanbalat, Amonec Tobija in Arabec Gesem. Že od samega začetka so ti voditelji zlonamerno opazovali Nehemijeve dejavnosti ter si z vsemi močmi prizadevali preprečiti njegove načrte in ovirati njegovo delo.« /Ellen G. White, Preroki in kralji, str. 381/

`Katera svetopisemska poročila še najdeš, ko so se spopadli z nasprotovanjem ti, ki jih je Bog poklical izvršit njegovo voljo? Podaj odgovor v sobotnošolskem razredu.`