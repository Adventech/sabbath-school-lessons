---
title:  Nehemija
date:   05/10/2019
---

### Preberi pred proučevanjem
Neh 1 do 2; 5 Mz 7,9; Ps 23,1-6; 4 Mz 23,19

> <p>Ključno besedilo</p>
> Ko sem zaslišal te besede, sem sedel in jokal in žaloval nekoliko dni, in postil sem se ter molil pred Bogom nebes in rekel: Prosim te, o Gospod, Bog nebes, mogočni, veliki in grozni Bog, ki hraniš zavezo in milost tistim, ki te ljubijo in izpolnjujejo tvoje zapovedi! Neh 1,4-5

Do tega dne sta se v Judejo vrnili dve skupini ujetnikov kot delna izpolnitev Božjih obljub izraelskemu ljudstvu.

Bog pa je pripravljal še eno skupino povratnikov. Poslednji skupini je naročil, naj uredijo težavo. Čeprav sta se prvi skupini vrnili pozidat Jeruzalem in dokončat obnovo templja, se je pojavilo nasprotovanje okoliških narodov, in zato so popravila opustili. Ljudje iz okoliških krajev niso hoteli, da Izraelci pozidajo mesto z njegovim obzidjem, saj so se bali, da bodo postali mogočen narod, kar so nekoč že bili. (Ezr 4,6-24) Vrnitev Izraelcev jim je predstavljala grožnjo, ki so se jo odločili ustaviti. Bog pa ni poklical svojega ljudstva, da bi jih pustil same pri opravljanju tega, kar jih je povabil narediti.

Pripravljal je še enega moža, ki bo izvršil njegovo voljo in izpolnil njegove namene. Ime mu je bilo Nehemija in k njemu ter njegovemu delu za Gospoda se obračamo.