---
title:  Odpadlo ljudstvo
date:   07/12/2019
---

### Preberi pred proučevanjem
Neh 13,1-9; 5 Mz 23,3-6; Neh 13,10-14; 4 Mz 18,21-24; Neh 13,15-22; Jn 5,5--16

> <p>Ključno besedilo</p>
> Ukazal sem levitom, naj se očistijo in pridejo stražit vrata, da bi se sobotni dan posvečeval. Tudi tega se mi spominjaj, o moj Bog, in prizanesi mi po svoji veliki milosti! Neh 13,22

V času med poglavjema 12 in 13 se Nehemija vrne v Babilon. Ne vemo, koliko časa ga ni bilo, a ko se je vrnil (verjetno okoli leta 430-425 pr. n. št.) so ljudje spet zabredli v greh. Kljub zavezi z Bogom glede tega: da se ne bodo poročali z malikovalci, da bodo skrbno posvečevali soboto in skrbeli za tempelj in njegovo osebje z desetinami in darovi, (Neh 10) so kršili vse te obljube.

Ko se je Nehemija vrnil, so bili zelo površni v predanosti Bogu. Ljudstvo je prenehalo vračati desetine in darove, svetiščne prostore so uporabljali za druge namene, prenehali so pravilno posvečevati soboto in se celo povrnili k sklepanju zakonskih zvez z okoliškimi narodi. Najhuje od vsega pa je bilo, da je prav vodstvo prispevalo k slabljenju odnosa z Bogom. Nič čudnega, da je bil Nehemija obupan, ko je odkril, koliko se je spremenilo. Namesto da bi to sprejel, je njegov značaj znova zahteval, da deluje na slavo Bogu.