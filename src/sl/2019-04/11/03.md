---
title:  Leviti na poljih
date:   09/12/2019
---

`Kaj je hotel popraviti Nehemija? Neh 13,10-14`

Pevci, vratarji in drugi svetiščni uslužbenci so se morali vrniti k delu na svojih poljih, da bi lahko nahranili družine, saj ni bilo več podpore dela za Boga. Ustroj desetin in darov, ki so ga z muko vzpostavili, je bil pozabljen. Nehemija je moral začeti znova. Da je vse vrgel iz prostora, kaže na obup.

»Vendar ni bil oskrunjen samo tempelj, temveč so bili tudi darovi nepravilno uporabljeni. To bi lahko ogrozilo radodarnost ljudstva. Ni bilo več njihove vneme in gorečnosti – desetine so prinašali nejevoljno. Zakladnica Gospodove hiše je bila slabo založena. Mnogi pevci in drugi, ki so bili zaposleni v svetiščni službi, pa niso prejemali zadostne podpore, in so zapustili Božje delo, da bi delali drugod.« /Ellen G. White, Preroki in kralji, str. 402/

Osupljivo je videti, da se je ves Juda znova združil in pozidal ruševine. Ljudstvo je bilo spet na Nehemijevi strani proti Tobiju in Eliasibu, saj so verjetno dojeli, da se je Nehemija po svojih močeh trudil za blagor ljudstva. Nehemija je nadzorništvo nad templjem zaupal ljudem, ki so veljali za zveste in zaupanja vredne. Naložena jim je bila naloga zbiranja desetin in darov ter pravilno shranjevanje in razdeljevanje primernim prejemnikom. Nehemija je izkoreninil pokvarjen sistem vodstva z enim samim udarcem.

Četudi je Nehemija določil zveste ljudi za organizacijo templja, pa pokvarjen veliki duhovnik Eliasib ni izgubil položaja, saj je ta prehajal na Aronove potomce. Njegovo delo v templju bi lahko bilo zaradi Nehemijevih ukrepov imenovanja drugih nad nekaterimi odgovornostmi velikega duhovnika oslabljeno, vendar je bil še vedno veliki duhovnik.

`Nehemija je molil: »Spominjaj se mi tega, o moj Bog, in ne izbriši mojih del usmiljenja, ki sem jih storil pri hiši svojega Boga in za postrežbo pri njej.« (Neh 13,14) Kaj je v tej molitvi tako človeškega?`