---
title:  Pokvarjeno tempeljsko vodstvo
date:   08/12/2019
---

Neh 13 opisuje zaskrbljenost zaradi Amoncev in Moabcev/tujcev v svoji sredi. (Neh 13,1-3) To besedilo ne govori o tem, da naj bi odgnali posameznike drugačne narodnosti ali rase, ki sledijo Bogu, marveč se nanaša na to, da odpošljejo iz svoje srede te, ki so druge vere: niso spreobrnjeni, marveč malikovalci. (5 Mz 23,3-6)

`Kdo sta bila Eliasib in Tobija? Zakaj je njuno dejanje nesprejemljivo? Neh 13,1-9; 2,10.19; 3,1; 12,10.22; 13,28`

Eliasib in Tobija sta znani osebi v Nehemijevi knjigi. Eliasib je bil veliki duhovnik in odgovoren za tempelj. Tobija pa je omenjen kot amonski Nehemijev nasprotnik, ki je silovito nasprotoval njegovemu delu v Jeruzalemu. Naveza Eliasib – Tobija daje slutiti, da je šlo za odnos s poroko.

Četudi se zapisi o povezavi s poroko niso ohranili, vemo, da je imel Tobija judovsko ime (pomeni Gospod je dober) in je najverjetneje izhajal iz Judovih potomcev. Družina njegove soproge, ki so potomci Araha, naj bi bili povezani z Eliasibovo družino. Drugi Nehemijev nasprotnik, Horonec Sanbalat, je imel hčer, ki se je poročila z Eliasibovim vnukom. Zato je moral biti krog spletk okoli Nehemija intenziven, saj so bili najvišji uradniki v deželi povezani in v zavezništvu proti Nehemijevemu vodstvu.

Med upraviteljevo odsotnostjo je eden velikih duhovnikov Tobiju oddal enega izmed prostorov v templju, kjer so hranili desetine, darove in darila. Tobiju je bilo zagotovljeno, da lahko vedno ostane v templju, s čimer so ga postavili za enega izmed voditeljev naroda. Nehemijevi nasprotniki so končno dosegli, kar so ves čas hoteli: odstaviti Nehemija in biti sami na položaju. Na srečo pa Nehemija ni sedel križemrok.

`Ali Božje ljudstvo skozi sveto zgodovino – Judje v starem Izraelu ali pa kristjani, ki so jim sledili po novozaveznih časih – tako zlahka dovoli, da se ga spelje s poti? Kako se lahko izognemo njihovim napakam?`