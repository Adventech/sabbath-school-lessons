---
title:  Za globlje proučevanje
date:   13/12/2019
---

Preberi poglavje »Veselje v Gospodu« v knjigi Pot h Kristusu, str. 138.

»Ko jim je ponovil Božje zapovedi, grožnje in strašne sodbe, ki so prizadele Izraela v preteklosti prav zaradi istega greha, se je prebudila njihova vest. Začelo se je delo prenove, ki je odvrnilo pretečo Božjo jezo in zagotovilo njegovo odobravanje in blagoslove.

V sveti službi pa so bili nekateri, ki so zagovarjali svoje poganske žene in dejali, da se ne morejo ločiti od njih Vendar niso delali razlike; niso se ozirali na ugled ali položaj. Kdor koli od duhovnikov ali poglavarjev ni hotel pretrgati zveze z malikovalci, je bil takoj odstavljen iz službe Gospodu. Vnuk velikega duhovnika, ki se je poročil s hčerjo zloglasnega Sanbalata, ni bil samo odstavljen s položaja, marveč je bil takoj tudi izgnan iz Izraela. Nehemija je molil: ›Spominjaj se jih, o, moj Bog, da so onečistili duhovništvo in zavezo duhovništva in levitov!‹ (Neh 13,29)« /Ellen G. White, Preroki in kralji, str. 403-404/

**Vprašanja za pogovor**

`1. 	Preberi gornji navedek Duha preroštva. V razredu se pogovarjajte, kaj mislite o Nehemijevem dejanju in tem, da ni delal izjem niti s tistimi, ki so se zdeli res zaljubljeni v svoje žene in se niso hoteli ločiti od njih. Ali misliš, da je bil Nehemija prestrog, preveč nepopustljiv in bi lahko naredil kakšno izjemo? Zakaj da ali zakaj ne? Kako v enakem okviru disciplino izvaja cerkev z ljubeznijo in razumevanjem in je hkrati dosledna ter ne znižuje Božjih meril resnice?`

`2. 	Čeprav vemo, da ni ničesar legalističnega v posvečevanju sedmega dne sobote – enako kakor ni legalistično si ne poželeti, krasti ali lagati – moramo vseeno paziti, da posvečevanje sobote (ali poslušnost kateri drugi zapovedi) ne postane nekaj legalističnega – kako to doseči? Zakaj je ohraniti križ pred seboj in to, kar je Kristus naredil za nas na križu, najboljša zaščita pred pastjo legalizma?`

`3. 	Kako se hkrati zaščititi pred nevarnostjo, ki se prikrade s počasnim, a preudarnim kompromisom, s kakršnim se je spopadel Nehemija?`