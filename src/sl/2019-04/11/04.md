---
title:  Desetine in darovi
date:   10/12/2019
---

Nehemijeva prenova svetiščnih služb je zajemala tudi desetine in darove.

`Česa nas ta besedila učijo o pomembnosti desetin in darov ne samo v svetiščni službi, marveč tudi danes? 4 Mz 18,21-24; Mal 3,10; Mt 23,23; 1 Kor 9,7-14; 2 Kor 9,6-8; Heb 7,1-2`

Tempelj ni mogel delovati brez zbiranja desetin in darov. Ko so desetine prenehale prihajati, so prenehale tudi svetiščne službe in ogrožen je bil celoten bogoslužni ustroj. Ko si je osebje svetišča iskalo druge službe, da bi nahranili družine, se niso mogli osredotočiti na oskrbo svetišča. Posledično je usahnilo češčenje Boga.

»Desetinjenje je prečudovito v svoji preprostosti. Njegova pravičnost se razodeva v sorazmernih zahtevah do bogatih in revnih. Sorazmerno s tem, kar nam je Bog dal v uporabo, mu moramo vrniti desetino.

Ko nas Bog vabi k vračanju desetin, (Mal 3,10) ne pravi, naj bomo radodarni ali hvaležni. Čeprav naj bi bila hvaležnost del naše naravnanosti do Boga, desetine vračamo, ker je Bog tako zapovedal. Desetina pripada Gospodu in On zahteva, da mu jo vrnemo.« /Seventh-day Adventists Believe ... (2nd ed.) (Boise, Idaho: Pacific Press ® Publishing Association, 2005), str. 304/

Tudi naša cerkev bi razpadla kakor izraelski tempelj, ko bi verniki prenehali prinašati desetine in darove. Naše cerkvene službe ne bi delovale brez ljudi, ki so plačani, da porabijo čas za kakovostno službo, načrtovanje in upravo cerkve za Boga. Tudi kakovost bogoslužja bi upadla. Najpomembneje pa je, da brez desetin in darov ne bi bilo misijonstva.

Desetine vračamo, ker je tako določil Bog v svoji besedi. So časi, ko Bogu ni treba pojasnjevati, čemu je kaj določil. Pričakuje, da mu zaupamo vodstvo. Ugotoviti moramo in se pozanimati o tem, kako ustroj deluje, potem pa ga zaupati njegovim rokam.

`Zakaj so desetine tako pomembne za našo duhovnost kot merilo zaupanja v Boga?`