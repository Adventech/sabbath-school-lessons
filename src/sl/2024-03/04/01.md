---
title:  Prilike
date:   20/07/2024
---

### Preberi pred proučevanjem
Ps 104,12; Iz 6,1-13; Dan 4,10–12; Mr 4,1-34; Jak 1,21

> <p>Ključno besedilo</p>
> In govoril jim je: »Pazíte, kaj poslušate! S kakršno mero merite, s takšno se vam bo merilo in še navrglo se vam bo. Kdor namreč ima, se mu bo dalo, in kdor nima, se mu bo vzelo tudi to, kar ima.« Mr 4,24.25

Ta teden se bomo poglobili v Jezusove prilike v Mr 4. V primerjavi z drugima dvema sinoptičnima evangelijema je v Evangeliju po Marku najmanj prilik.

Učenjaki že mnogo let razpravljajo o pomenu in razlagi Jezusovih prilik. Kako jih razložiti? Kaj pomenijo? Zakaj jih je Jezus sploh uporabljal? Katere nauke naj bi podale? Kako dobesedno jih moramo brati? Ali gre zgolj za prispodobe?

V enem tednu ne bomo mogli odgovoriti na vsa ta vprašanja. Vseeno pa si bomo prilike podrobno ogledali in poskušali razumeti sporočila, ki jih je Jezus izpostavil v njih.

V Mr 4 je samo pet prilik: prilika o sejalcu, svetilki, tehtnici, žitu in gorčičnem zrnu. Večina poglavja govori o priliki o sejalcu. Jezus je najprej povedal priliko, potem je podal razlog zanjo in nato še razlago. Ti trije koraki bodo v središču naše pozornosti v nedeljo, ponedeljek in torek. Preostale prilike bomo obravnavali v sredo in četrtek.