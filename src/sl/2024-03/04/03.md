---
title:  Jezusova razlaga
date:   22/07/2024
---

Ko je Jezus končal priliko o sejalcu, ni takoj podal razlage. Besedilo pravi, da je priliko povedal »veliki množici« (Mr 4,1), toda njen pomen je kasneje razložil manjši skupini ljudi (Mr 4,10).

`Kako je Jezus razložil priliko o sejalcu? Mr 4,13-20`

Jezus je priliko razložil tako, da je najprej opredelil zunanje elemente zgodbe, ki so jih označevale številne podrobnosti zgodbe. Razlaga nakazuje, da je prilika ohlapna in ne podrobna prispodoba resničnega sveta.

Jezus je seme opredelil kot »besedo«. Seme predstavlja Božjo besedo, kakor jo je učil Jezus. »Zato odpravite vso umazanost in odvečno zlo ter s krotkostjo sprejmite besedo, ki je v vas vrojena in ima moč, da reši vaše duše.« (Jak 1,21)

Različna zemlja so različni poslušalci. V Jezusovi razlagi so vsi slišali besedo, kar pomeni, da je bilo seme posejano v vsa tla. Toda odziv je bil različen. Tla ob cesti so bila trda; ptice so pozobale seme, ki je padlo tja. Jezus je to povezal s Satanom, ki krade resnico. Kamnita tla nimajo globine. Jezus je to povezal z ljudmi, ki niso zares predani in niso zares razmislili o ceni učenstva. Plevelna tla zadušijo seme, ki pade tja. Jezus je pojasnil, da trnje predstavlja skrbi tega življenja in bogastvo, ki zaduši Božjo besedo. Toda dobra tla predstavljajo tiste, ki slišijo besedo in jo sprejmejo; beseda nato raste in prinese bogato žetev.

Najdaljša razlaga je namenjena kamnitim tlom in tlom, kjer raste trnje. Jezus je kamnita tla primerjal s poslušalci, za katere sta značilna nasprotujoča si elementa: besedo sprejmejo z veseljem, toda učenci so samo kratek čas. Ko nastopi preganjanje, odpadejo. Njihovo nasprotje so poslušalci, ki so primerjani s tlemi, kjer raste trnje. Ti ljudje ne odpadejo, ko nastopijo težki časi, temveč ko gre vse dobro. Namesto na Božje kraljestvo se osredotočajo na stvari tega sveta. Njihove skrbi se vrtijo okoli tega, kar jim ponuja svet.

`Razmisli o sebi. Ali so v tvojem življenju katere značilnosti kamnitih tal ali tal, na katerih raste trnje? Do tega lahko pride bolj neopazno, kot se morda zavedaš. Katere spremembe lahko uvedeš, če so potrebne?`