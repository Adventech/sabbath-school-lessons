---
title:  Gnusoba opustošenja
date:   03/09/2024
---

`Na kaj se nanaša izraz »gnusoba opustošenja«? Mr 13,14-18`

Jezus je v Mr 13,14 izpostavil osrednjo točko padca Jeruzalema. Omenil je »gnusobo opustošenja« in rekel, da bi bralec moral razumeti, kaj je mišljeno s tem. Učence je usmeril na Danielovo knjigo, kjer je zapisan omenjeni izraz (Dan 9,27; Dan 11,31 in Dan 12,11).

`Kdo je »maziljenec« in kdo »pustošnik« v Dan 9,26.27 (CHR)?`

Hebrejska beseda za »maziljenca«, zapisana v Dan 9,26, je māšiaḥ, kar pomeni Mesija. Če natančno proučimo Dan 9,24-27, ugotovimo, da se beseda »maziljenec« nanaša na prihod Jezusa Kristusa.

Toda, kdo je »pustošnik« (CHR), ki bo opustošil Jeruzalem? Mesto je uničil rimski general Tit, zato se zdi logično, da je on ta »pustošnik«, o katerem govori Dan 9,26.27. Ta dva posameznika sta povezana: način, kako so ljudje ravnali z Jezusom, je prinesel pogubo mestu.

Kaj pomeni »gnusoba opustošenja«, ki jo je omenil Jezus? Na žalost veliko učenjakov verjame, da se gnusoba nanaša na Antioha Epifana, ki je oskrunil tempelj v drugem stoletju pred našim štetjem. Toda to se ne izide. Jezus je »gnusobo opustošenja« opisal kot nekaj, kar se bo zgodilo po njegovem času na zemlji, zato se ta izraz težko nanaša na nekaj, kar se je zgodilo dve stoletji pred začetkom njegovega poslanstva.

Namesto tega se »gnusoba opustošenja« verjetno nanaša na vzpostavitev rimskih poganskih načel v Izraelu med obleganjem Jeruzalema v poznih šestdesetih letih prvega stoletja. To je bilo znamenje za kristjane, da morajo pobegniti iz mesta, kar so tudi naredili.

`Kot je napovedal Jezus, je Jeruzalem zares padel. Kako se lahko naučimo zaupati vsem Jezusovim in drugim svetopisemskim prerokovanjem?`