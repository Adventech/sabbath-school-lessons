---
title:  Zadnji dnevi
date:   31/08/2024
---

### Preberi pred proučevanjem
Dan 7,25; Dan 9,24-27; Mr 12,41-44; Mr 13,1-32; 1 Tes 4,13-18

> <p>Ključno besedilo</p>
> Tedaj bodo videli Sina človekovega priti na oblakih z veliko močjo in slavo. In takrat bo poslal angele in zbral svoje izvoljene od štirih vetrov, od konca zemlje do konca neba. Mr 13,26.27

Na začetku nauka tega tedna se bomo dotaknili zelo kratke zgodbe na koncu Mr 12, s katero je Jezus podal globok nauk v povezavi z dejanjem neke vdove. Najdlje se bomo zadržali v Mr 13, kjer se bomo poglobili v osupljivo prerokovanje o jeruzalemskem templju. To poglavje vključno z vzporednimi zapisi v Mt 24 in Lk 21 govori o padcu Jeruzalema in dogodkih, ki bodo vodili h koncu sveta.

V Mr 13 jasno piše, da se prerokovanje nanaša na čas od preroka, Jezusa, do konca sveta, torej do njegovega drugega prihoda. Ta vzorec sledi tako imenovani »zgodovinski razlagi preroštva o času konca« v nasprotju s poskusi, da bi ta prerokovanja umestili v preteklost ali v daljno prihodnost.

Tako kot številni Jezusovi nauki v Evangeliju po Marku so tudi tukaj Gospodova navodila odgovor na vprašanje ali pa na napačno razumevanje učencev. Okoliščine so Jezusu dale priložnost za poučevanje resnic, ki so bistvenega pomena za krščansko izkušnjo in življenje. Jezus ni le napovedal prihodnosti, temveč je takratnim in današnjim učencem dal navodila, kako naj se pripravijo na prihajajoče preizkušnje.