---
title:  Velika stiska
date:   04/09/2024
---

`Na kaj se nanaša Mr 13,19?`

Mr 13,14, ki govori o gnusobi opustošenja, je osrednja točka, okoli katere se vrti celotno poglavje (glej torkov nauk). Mr 13,19 pa predstavlja prehodno točko. Nanaša se na veliko stisko, ki ji ni para vse od stvarjenja sveta. To preganjanje bo večje in obsežnejše kot tisto ob obleganju Jeruzalema. Mr 13,19 govori o prihodnjem času in usmerja na dogodke, ki se bodo zgodili po Jezusovem vnebohodu.

Kakor v Mr 13,14 odmeva prerokovanje iz Dan 9, je tudi veliko preganjanje, opisano v Mr 13,19-23, odmev prerokovanj iz Dan 7 in 8, kjer mali rog preganja Božje ljudstvo »čas, dva časa in polovico časa« (Dan 7,25). Preroško obdobje 1260 dni je enako 1260 dobesednim letom (4 Mz 14,34; Ezk 4,6). To obdobje se je raztezalo od leta 538 pr. n. št. do leta 1798 n. št. Leta 1798 je Napoleon ukazal svojemu generalu, naj ugrabi papeža. Med obdobjem 1260 let je mali rog preganjal in ubijal tiste, ki se niso strinjali s cerkveno oblastjo.

`Kakšno upanje Bog daje svojemu ljudstvu v času stiske in pred čim ga svari? Mr 13,20-23`

Mr 13,20 govori o tem, da bo čas preganjanja skrajšan zavoljo Božjega ljudstva. Zgodovinsko gledano se je moč preganjanja zmanjšala po razmahu protestantske reformacije, kar je skrajšalo čas stiske. Ko se je moč malega roga zmanjšala, se je reformam pridružilo več ljudi. Toda prerokovanje iz Raz 13 pravi, da bo mali rog spet dobil moč.

V Mr 13,21-23 Jezus svari pred še eno nevarnostjo, in sicer pred lažnimi preroki in lažnimi kristusi, ki se bodo pojavili pred njegovim drugim prihodom. Jezus opozarja svoje sledilce, naj se jih pazijo.

`V času, ko je Jezus svaril pred lažnimi kristusi, se je njegovo gibanje komaj začelo, a je kljub temu lahko podal tako neverjetno napoved, ki se je uresničila (celo danes nekateri ljudje trdijo, da so Jezus). Kako lahko ta napoved okrepi naše zaupanje v Božjo besedo?`