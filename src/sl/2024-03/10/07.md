---
title:  Za globlje proučevanje
date:   06/09/2024
---

V knjigi _Jezusovo življenje_ preberi poglavje »Na Oljski gori«.

Na svetu se dogaja veliko skrb vzbujajočih stvari. Ljudi je resnično strah tega, kar se dogaja. Kako lahko adventisti sedmega dne izkoristimo te dogodke, da usmerimo ljudi na upanje, ki ga imamo v Jezusu, in na obljubo njegovega prihoda?

»Ker ne vemo natančnega časa njegovega prihoda, nam je bilo naročeno, naj bomo budni. ›Blagor tistim služabnikom, ki jih bo gospodar ob svojem prihodu našel budne‹ (Lk 12,37). Tisti, ki čakajo Gospodov prihod, ne bodo čakali nedelavni. Pričakovanje Kristusovega prihoda mora ljudi spodbuditi, da se bodo bali Gospoda in njegovih sodb nad grehom. Prebuditi jih mora, da se zavedo, kako velik greh je zavračanje dara njegove milosti. Ti, ki čakajo na Gospoda, čistijo svoje srce tako, da so poslušni resnici. Svojo oprezno budnost združujejo z marljivim delom. Vedo, da je Gospod pri vratih, zato so spodbujeni, da navdušeno sodelujejo z nebeškimi bitji pri delu za zveličanje ljudi. To so zvesti in modri oskrbniki, ki dajejo Gospodovi družini ›hrano ob pravem času‹ (Lk 12,42). Oznanjajo resnico, ki je posebno primerna za sedanji čas. Kakor so Enoh, Noe, Abraham in Mojzes oznanjali resnico za svoj čas, tako bodo sedaj Kristusovi služabniki podali poseben opomin svojemu rodu.« (Ellen G. White: _Jezusovo življenje_, str. 559)

**Vprašanja za pogovor**

`Eno je dajati za Gospodovo delo, nekaj povsem drugega pa je požrtvovalno dajanje. V čem je razlika in zakaj je ta razlika tako pomembna?`

`Zakaj Bog v preteklosti (in danes) ni preprečil preganjanja svojega ljudstva? Kako nam motiv velikega spopada pomaga razumeti, zakaj se dogajajo preganjanja?`

`Katera znamenja Kristusovega prihoda se ti v sedanjem času zdijo še posebej vidna?`

`Razmisli o stanju mrtvih in dejstvu, da mrtvi spijo do Kristusovega prihoda. Ljudje ob smrti zaprejo oči, in kaj je naslednja stvar, ki se je bodo zavedali? Kako nam ta misel pomaga razumeti, da je vsem nam Kristusov prihod vedno zelo blizu?`