---
title:  Evangelij po Jezusu
date:   04/07/2024
---

`Katere tri dele evangeljskega sporočila je oznanjeval Jezus? Mr 1,14.15`

Na tem mestu evangelist Marko povzame Jezusovo preprosto in neposredno sporočilo. Trije deli tega sporočila so predstavljeni v spodnji tabeli.

| Kategorija | Vsebina |
| --- | --- |
| Prerokovanje o času | Čas se je dopolnil. |
| Zavezna obljuba | Božje kraljestvo se je približalo. |
| Vabilo k učenstvu | Spreobrnite se in verujte evangeliju. |

Prerokovanje o času, o katerem je govoril Jezus, je prerokovanje o 70 tednih iz Dan 9,24-27. Izpolnilo se je ob Jezusovem krstu, ko je bil maziljen s Svetim Duhom in je začel svoje poslanstvo (Apd 10,38). Spodaj je ponazorjeno osupljivo prerokovanje o 70 tednih.

![Chart](https://sabbath-school-resources-assets.adventech.io/sl/ss/2024-03/01/chart.png)

V tem prerokovanju en dan pomeni eno leto (4 Mz 14,34; Ezk 4,6). Prerokovanje se je začelo leta 457 pr. n. št., ko je perzijski kralj Artakserks izdal odlok o dokončanju obnove Jeruzalema (Ezr 7).

69 preroških tednov sega do leta 27, torej v čas Jezusovega krsta in posvetitve s Svetim Duhom, ki sta naznanila začetek njegovega poslanstva.

Čez 3,5 leta je bil križan.

Sedemdeset tednov se je izteklo leta 34, ko je bil Štefan kamnan; takrat se je evangelij začel širiti med pogani in Judi.

`Kdaj si nazadnje proučeval prerokovanje o 70 tednih? Kako lahko poznavanje tega prerokovanja okrepi tvojo vero v Jezusa in v zanesljivost preroške besede?`