---
title:  Začetek evangelija
date:   29/06/2024
---

### Preberi pred proučevanjem
Iz 40,3; Dan 9,24-27; Mr 1,1-15; Apd 13,1-5.13; Apd 15,36-39

> <p>Ključno besedilo</p>
> Ko pa je bil Janez izročen, je šel Jezus v Galilejo. Oznanjal je Božji evangelij in govoril: »Čas se je dopolnil in Božje kraljestvo se je približalo. Spreobrnite se in verujte evangeliju!« Mr 1,14.15

Kdo je napisal Markov evangelij in čemu ga je napisal? V nobenem evangeliju ni navedeno ime avtorja. Najbližje razkritju imena je Evangelij po Janezu, ki omenja ljubljenega učenca (Jn 21,20.24).

Toda od zgodnjih dni so ljudje kanonične evangelije povezovali bodisi s katerim od apostolov (Matej in Janez) bodisi z njegovimi spremljevalci. Evangelij po Luku je povezan s Pavlom (Kol 4,14; 2 Tim 4,11; Flm 1,24), Evangelij po Marku pa s Petrom (1 Pt 5,13).

Čeprav avtor Evangelija po Marku nikoli ne razkrije svojega imena, zgodnja cerkvena tradicija namiguje, da je bil pisec evangelija Janez Marko, nekdanji Pavlov in Barnabov spremljevalec na potovanjih (Apd 13,2.5) in kasneje Petrov sodelavec (1 Pt 5,13).

Ta teden se bomo poglobili v to, kar pravi Sveto pismo o Marku. Opazili bomo, da mu je sprva spodletelo, a si je kasneje opomogel. Nato se bomo posvetili uvodu v Evangelij in si ogledali smer zgodbe. Razmislili bomo tudi o tem, zakaj je misijonar, ki mu je nekoč spodletelo, a se je nato pobral, napisal takšno besedilo.