---
title:  Poučevanje učencev, 1. del
date:   10/08/2024
---

### Preberi pred proučevanjem
Mal 3,23.24 (Mal 4,5.6 CHR); Mt 20,29-34; Mr 8,22-38; Mr 9,1-50; Lk 9,30.31; Jn 12,25

> <p>Ključno besedilo</p>
> Tedaj je poklical k sebi množico skupaj z učenci in jim rekel: »Če hoče kdo hoditi za menoj, naj se odpove sebi in vzame svoj križ ter hodi za menoj.« Mr 8,34

Prva polovica Evangelija po Marku govori o tem, kdo je Jezus. Njegovi mogočni nauki in čudeži kažejo v isto smer: Jezus je Mesija. Na tej ključni točki zgodbe je Jezus vprašal učence, kdo mislijo, da je On.

Peter je podal jasen odgovor na to vprašanje in Jezus je takoj začel pojasnjevati, po kateri poti bo šel kot Mesija. Čaka ga križ.

Od zadnjega dela Mr 8 do Mr 10 se je Jezus osredotočil na poučevanje učencev o svoji poti. V teh poglavjih je napovedal svojo smrt na križu in dal posebna navodila o učenstvu. Ti mogočni nauki so aktualni tudi danes.

Ta del Evangelija po Marku zaznamuje ozdravljenje dveh slepih moških. Prvo ozdravljenje se zgodi v sredini Mr 8, drugo pa na koncu Mr 10. Ta čudeža na dramatičen način ponazarjata, da učenstvo vključuje duhovni vpogled v to, kdo je Jezus in kam gre. Kakor so Jezusovi nauki predstavljali izziv dvanajsterici pred 2000 leti, se tudi sodobni učenci soočajo z visoko ceno in velikimi prednostmi hoje za Jezusom.