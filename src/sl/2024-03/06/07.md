---
title:  Za globlje proučevanje
date:   09/08/2024
---

V knjigi _Jezusovo življenje_ preberi poglavja »Izročilo«, »Podiranje pregrad« in »Pravo znamenje«.

»Ta zahrbtni in zapeljivi greh je še kako razširjen med današnjimi sledilci našega Gospoda enako, kakor je bil v starih časih! Kolikokrat sta naša služba Kristusu in naše medsebojno občestvo skaljena zaradi skrivne želje po povišanju našega jaza! Kako lahko se pojavi misel po samohvali in želja po odobravanju ljudi! Samoljubje, želja po neki lažji poti od te, ki jo je določil Bog, vodi k zamenjavi božanskih predpisov s človeškimi nauki in izročili. Kristus je besede opomina: ›Varujte se farizejskega kvasa,‹ izgovoril učencem.

Kristusova vera je sama iskrenost. Gorečnost za Božjo slavo je nagib, ki ga Sveti Duh vsadi v srce. Samo močno delovanje Duha lahko vsadi ta nagib. Samo Božja moč lahko odpravi sebičnost in hinavščino. Ta sprememba je znamenje njegovega delovanja. Ko vera, ki smo jo sprejeli, uniči sebičnost in hinavščino, ko nas spodbuja, da iščemo Božjo slavo namesto svoje, smo lahko prepričani, da gre za pravo pot. ›Oče, poveličaj svoje ime!‹ (Jn 12,28) je bilo temeljno načelo Kristusovega življenja, in če hodimo za njim, bo tudi temeljno načelo našega življenja. Ukazuje nam, da moramo ›živeti, kakor je On živel. Po tem vemo, da ga poznamo, če spolnjujemo njegove zapovedi‹ (1 Jn 2,6.3 EKU).« (Ellen G. White: _Jezusovo življenje_, str. 359)

**Vprašanja za pogovor**

`Katere krščanske prakse ti pomagajo ohranjati čisto srce?`

`Kdo so »nečisti« ljudje v tvoji skupnosti? Kaj lahko narediš, da bi jih navdušili za evangelij?`

`V sobotnošolskem razredu se pogovorite o tem, kako na preprost način oznanjevati evangelij svojim sosedom.`

`V Mr 8,1-10 preberi dogodek, ko je Jezus nahranil 4000 ljudi. Kako dejstvo, da so bili ti ljudje najverjetneje pogani, spremeni razumevanje tega odlomka? Zakaj to dejstvo ne bi smelo spremeniti ničesar?`

`Kako se lahko zaščitimo pred prirojeno željo, ki jo imamo kot padla bitja, da povzdigujemo sami sebe?`