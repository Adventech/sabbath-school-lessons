---
title:  Za globlje proučevanje
date:   23/08/2024
---

V knjigi _Jezusovo življenje_ preberi poglavji »Blagoslavljanje otrok« in »Eno ti manjka«.

»Jezus je vedno imel rad otroke. Sprejemal je njihovo otroško naklonjenost in odkritosrčno, iskreno ljubezen. Hvalnice iz njihovih ust so zvenele kakor glasba v njegovih ušesih in poživile njegovega duha, kadar je bil izmučen zaradi stika s prekanjenimi in hinavskimi ljudmi. Kjer koli je Zveličar hodil, povsod sta njegov blagi obraz in prijaznost osvojila ljubezen in zaupanje otrok.« (Ellen G. White: _Jezusovo življenje_, str. 448)

»Njim, ki zasedajo visoke zaupne položaje in imajo veliko bogastvo kakor mladi poglavar, se zdi prevelika žrtev, da bi zaradi Kristusa zapustili vse. Ampak to je pravilo življenja za vse, ki želijo postati njegovi učenci. Nič manj kakor poslušnost ne more biti sprejemljivo. Samoodpoved je jedro Kristusovih naukov. Mnogokrat je bilo podano in zabičano z besedami, ki se zdijo stroge, ker ni druge poti za rešitev ljudi kakor zavreči vse, kar bo pokvarilo celotno bitje, če bi to obdržali.« (Ellen G. White: _Jezusovo življenje_, str. 457)

**Vprašanja za pogovor**

`Kako lahko pomagaš otrokom in mladim ostati povezani s Kristusom in cerkveno skupnostjo? Zakaj si je tako pomembno prizadevati za to?`

`Včasih kdo reče, da mu ni mar za denar. Toda to ni res. Vsakomur je mar za denar in s tem ni nič narobe. V čem je torej težava denarja in zakaj morajo biti kristjani – revni in bogati – previdni v odnosu do denarja?`

`Kaj bi odgovoril, če bi te Jezus vprašal: »Kaj hočeš, da ti storim?«`

`Poglobljeno razmisli o Jezusovih besedah v Mr 10,43-45. Kaj pomeni živeti tako? Kako se lahko naučimo služiti v nasprotju s tem, da se služi nam? Kaj to pomeni za naš življenjski slog in odnos z drugimi?`