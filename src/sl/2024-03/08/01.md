---
title:  Poučevanje učencev, 2. del
date:   17/08/2024
---

### Preberi pred proučevanjem
1 Mz 1,27; 1 Mz 2,24; Iz 11,1-16; Mr 10; Rim 6,1-11; Gal 4,1.2

> <p>Ključno besedilo</p>
> Saj tudi Sin človekov ni prišel, da bi mu stregli, ampak da bi stregel in dal svoje življenje v odkupnino za mnoge. Mr 10,45

Ta teden bomo do konca proučili Mr 10. V tem delu poglavja Jezus pripravlja učence na dogodke, ki ga bodo privedli na križ. Približno polovica poglavja govori o učencih, druga polovica pa obravnava vprašanja, ki so pomembna za učenstvo, vendar so predstavljena skozi prizmo ljudi, ki srečajo Jezusa. Farizeji so se prišli prepirat z njim o ločitvi. Starši so svoje otroke pripeljali k Jezusu, da bi jih blagoslovil. Bogataš ga je vprašal glede večnega življenja in slepi človek ga je prosil za vid.

To poglavje vsebuje pomembne nauke o tem, kaj pomeni slediti Jezusu, še posebej v kontekstu življenja tukaj in zdaj (zakonska zveza, otroci, odnos do denarja, nagrada in cena hoje za Jezusom). Vrhunec tega poglavja predstavlja ozdravitev drugega slepega človeka (Mr 10,46-52; primerjaj z Mr 8,22-26), kar je zaključek tega dela (Mr 8,22–10,52) ter čudovita ponazoritev cene in cilja hoje za Jezusom.

Te lekcije pripravijo Jezusovega sledilca – bodisi učence 1. stoletja bodisi učence 21. stoletja – na izzive, ki jih prinaša učenstvo.