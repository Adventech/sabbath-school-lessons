---
title:  Vstali Gospod
date:   21/09/2024
---

### Preberi pred proučevanjem
Dan 9,42-47; Mr 15,42-47; Mr 16; Jn 20,11-18; 1 Kor 15,1-8; Kol 2,10-12

> <p>Ključno besedilo</p>
> On pa jim je rekel: »Ne čudite se! Jezusa iščete, Nazarečana, križanega. Bil je obujen. Ni ga tukaj. Poglejte kraj, kamor so ga položili.« Mr 16,6

Jezusovo križanje je uničilo upanje in vero njegovih učencev. To je bil zanje temačen konec tedna, saj jih ni doletela le smrt njihovega Učitelja, temveč so trepetali tudi za svoje življenje (Jn 20,19).

Ta teden se bomo poglobili v zadnje poglavje Evangelija po Marku, ki govori o dogodkih po Jezusovi smrti.

Najprej si bomo ogledali čas Jezusovega vstajenja in zakaj so ženske v nedeljo zjutraj prišle h grobu. Adventisti se včasih izogibamo pogovoru o Jezusovem vstajenju v nedeljo zjutraj, ker druge verske skupnosti s tem dogodkom upravičujejo svetost nedelje. Videli bomo, da se v resnici lahko veselimo Jezusovega vstajenja v nedeljo kljub lažnemu nauku, ki je na žalost nastal iz tega.

Drugič, v nauku tega tedna so razložene prve vrstice Mr 16; povezane so s temo celotnega Evangelija po Marku. Te koncepte si bomo ogledali v ponedeljkovem in torkovem nauku.

Tretjič, v sredo in četrtek bomo proučili preostanek Mr 16 in razmislili o poslanstvu, ki ga postavlja pred nas. Nauk se zaključi z izzivom bralcu, naj ponese evangelij svetu.