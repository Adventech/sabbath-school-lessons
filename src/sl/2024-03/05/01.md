---
title:  Čudeži ob jezeru
date:   27/07/2024
---

### Preberi pred proučevanjem
4 Mz 27,17; Ps 104,1-9; Mr 4,35-41; Mr 5,1-43

> <p>Ključno besedilo</p>
> Vendar mu ni dovolil, temveč mu je rekel: »Pojdi domov k svojim ljudem in jim naznani, kako velike reči ti je storil Gospod in se te usmilil.« Mr 5,19

Jezusovo poslanstvo se je v veliki meri odvijalo v Galileji, še posebej v okolici Galilejskega jezera. To jezero je bilo dolgo približno 21 km in široko približno 13 km ter je bilo največji vodni vir tistega področja in središče življenja okoliških prebivalcev.

Mr 4 se konča s poročilom o Jezusu in učencih na jezeru. Naenkrat je nastal vihar, ki ga je Jezus pomiril tako, da je zapretil vetru in valovom. Mr 6 se konča s podobnim prizorom, le da je Jezus tokrat hodil po vodi proti svojim učencem v čolnu. Med tema prizoroma na jezeru je Jezus naredil veliko čudežev na kopnem; učenci so dobili svojo prvo misijonsko nalogo. V nauku tega tedna se bomo osredotočili na te dogodke.

Glavna vloga teh dramatičnih zgodb je bralcu pokazati, kdo je Jezus. On je ta, ki lahko pomiri vihar, ozdravi obsedenca in žensko, ki se dotakne njegovega oblačila. On je ta, ki je obudil mrtvo deklico, hodil po vodi, oznanjeval evangelij v svojem domačem mestu, dal učencem misijonsko nalogo, nahranil 5000 mož z nekaj hlebi kruha in ribicami … Ti neverjetni prikazi moči so učence vodili k spoznanju, da je Jezus Božji Sin.