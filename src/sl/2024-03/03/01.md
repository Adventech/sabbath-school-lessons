---
title:  Trenja
date:   13/07/2024
---

### Preberi pred proučevanjem
1 Sam 21,1-6; Mih 6,6-8; Mr 2,1-3,6; Mr 3,20-35; Lk 12,53; Lk 14,26

> <p>Ključno besedilo</p>
> Nato jim je govoril: »Sobota je ustvarjena zaradi človeka in ne človek zaradi sobote. Zato je Sin človekov gospodar tudi sobote.« Mr 2,27.28

V Evangeliju po Marku je zapisanih pet zgodb, iz katerih je razvidno nasprotje med Jezusovimi nauki in nauki verskih voditeljev. Te zgodbe imajo določen vzorec: vsaka naslednja se navezuje na prejšnjo prek tematske vzporednice. Zadnja zgodba se navezuje na prvo in se tako poveže z njo.

Vsaka od teh zgodb ponazarja vidike tega, kdo je Jezus, kar je razvidno iz izjav v Mr 2,10.17.20.28. V nedeljo, ponedeljek in torek se bomo poglobili v pomen teh dogodkov in Jezusovih izjav. V sredo in četrtek bomo obravnavali odlomek v Mr 3,20-35.

Opazili bomo posebno tehniko, ki jo je uporabil pisec evangelija; imenuje se »sendvič zgodba«. Ta vzorec se v Evangeliju po Marku pojavi vsaj šestkrat. V vsakem od teh primerov je v središču določen vidik Jezusove narave in njegove mesijanske vloge.

Ta teden bomo proučili nekaj zgodb o Jezusu in razmislili, česa se lahko naučimo iz njih.