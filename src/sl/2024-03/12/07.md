---
title:  Za globlje proučevanje
date:   20/09/2024
---

V knjigi _Jezusovo življenje_ preberi poglavja »V Pilatovi sodni dvorani«, »Golgota« in »Dopolnjeno je«.

»Pilat je želel izpustiti Jezusa. Dojel je, da tega ne more narediti in hkrati ohraniti svoj položaj in čast. Raje je žrtvoval nedolžno življenje, kakor da bi izgubil posvetno moč. Koliko ljudi enako žrtvuje načela, da bi se izognili trpljenju in izgubi. Vest in dolžnost kažeta eno pot, sebične želje pa drugo. Tok se močno premika v napačni smeri, kdor pa popušča zlu, bo potegnjen v gosto temo krivde.« (Ellen G. White: _Jezusovo življenje_, str. 651)

»Na Kristusa kot našo zameno in poroka je bila položena krivda vseh nas. Bil je prištet med prestopnike, da bi nas lahko odrešil prekletstva zakona. Krivda vseh Adamovih potomcev je bremenila njegovo srce. Božja jeza nad grehom, strašno izražanje njegovega nezadovoljstva zaradi krivičnosti, je z grozo napolnila dušo njegovega Sina. Kristus je vse svoje življenje padlemu svetu oznanjal dobro sporočilo o Očetovi milosti in odpuščajoči ljubezni. Njegov najpomembnejši cilj je bil zveličanje tudi največjega grešnika. Ampak sedaj, ko je nosil strašno breme greha, ni mogel videti Očetovega milostnega obraza. Umik božanske naklonjenosti od Zveličarja v tej uri najhujšega trpljenja je prebodel njegovo srce s tako žalostjo, ki je človek nikoli ne bo mogel popolnoma razumeti. Ta muka je bila tako velika, da je komaj čutil telesne bolečine.« (Prav tam, str. 663)

**Vprašanja za pogovor**

`Nauk o zamenjavi je osrednjega pomena tako v delih Ellen White kakor v Svetem pismu (npr. v Iz 53). Zakaj je vsak nauk, ki podcenjuje osrednjo vlogo zamenjave in Kristusove smrti namesto nas, lažen?`

`Kdo ali kaj je v današnjem svetu »Baraba« oziroma nekaj, kar ljudje zahtevajo namesto Jezusa?`

`Kaj nam zgodba o Jožefu iz Arimateje govori o tem, da ne smemo soditi po zunanjosti?`

`Zakaj bi morali znati z vsakim človekom, ki nas prosi za to, proučiti Dan 9,24-27? Ali smo to sposobni izpeljati?`