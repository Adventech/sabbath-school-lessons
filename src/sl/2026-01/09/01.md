---
title:  Sprava in upanje
date:   21/02/2026
---

### Preberi pred proučevanjem

Kol 1,20-29; Ef 5,27; Ef 3,17; Rim 8,18; Ef 1,7-10; Ef 3,3-6; Prg 14,12

> <p>Ključno besedilo</p>
> Njega, ki ni poznal greha, je zavoljo nas storil za greh, da bi mi postali Božja pravičnost v njem. 2 Kor 5,21

Pavel nadaljuje temo sprave, ki jo je tako nazorno poudaril v Kol 1,20, kjer je opisal njeno kozmično razsežnost, zdaj pa se dotakne osebnega in individualnega vidika. Po svoji smrti na križu je Jezus dosegel spravo za vsakogar in za vse, še posebej pa za ljudi, ki so se odtujili od Boga zaradi greha, vendar so zdaj po Jezusu spravljeni z njim po veri.

Ta teden bomo razmišljali o spravi posameznika. Tako vesoljna kakor individualna sprava sta mogoči zaradi Kristusove smrti. Na individualni ravni križ, ki nikakor ni pasiven simbol, postane aktivna resničnost, kjer Božja ljubezen spreminja ljudi, ko slišijo evangelij in sprejmejo Kristusa, upanje slave.

Poleg tega Pavel govori tudi o skrivnosti, »ki je bila skrita pred veki in rodovi« (Kol 1,26). Kaj je ta skrivnost in kaj vse predstavlja – tako za posameznika kot za vesolje? Kako se ta »skrivnost« nanaša na evangelij, ki ga je Pavel tako vneto oznanjal?