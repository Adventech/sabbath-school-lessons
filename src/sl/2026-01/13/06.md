---
title:  Sporočilo Laodikeji
date:   26/03/2026
---

`Preberi Kol 4,16-18 in to besedilo primerjaj s Kol 2,1-3. Kakšno povezavo vidiš med Jezusovim sporočilom Laodikeji in sporočilom Pisma Kološanom, ki naj bi se prav tako bralo v laodikejski cerkvi v Pavlovem času?`

V zgodovini Božjega ljudstva so se pojavljale iste težave. Preroki so grajali Izraelce, ker so želeli malikovati kakor preostali svet. Vneto so jih spodbujali, naj se pokesajo, preden bo prepozno. Izaija je celo objokoval: »Kako se je sprevrgla v vlačugo zvesta prestolnica!« (Iz 1,21) Ljudstvo je vabil, naj se vrne k Bogu in ga prosi, naj mu odpusti in ga očisti (Iz 1,16-20). Tako Janez Krstnik (Mt 3,2.8-10) kakor Jezus (Mt 12,33-37) sta vabila Izraelce, naj se spokorijo in obrodijo sad, ki bo prestal preizkušnjo sodbe zadnjega časa. Tudi apostoli so ljudem posredovali podobno sporočilo (Apd 2,38; Apd 3,19; Apd 17,30; 2 Kor 7,9.10).

`Primerjaj naslednje odlomke: Iz 60,1-3 in Raz 18,1-4; Iz 62,1-5 in Raz 19,7.8. Katere podobnosti opaziš v sporočilu obeh svetopisemskih knjig?`

Bog bo združil nebesa in zemljo. Toda zaradi velikega spopada to poteka po več stopnjah.

Na Golgoti je Satan izgubil še zadnji drobec sočutja, ki so ga morda nebeška bitja še gojila do njega (Jn 12,31).

Po Kristusovi službi v nebeškem svetišču je Božje ljudstvo usposobljeno za vsako dobro delo, prav tako je usposobljeno, da izpolni njegovo voljo (Heb 13,21) ter je primerno za nebesa.

Med tisočletno sodbo in končno sodbo po tisočletju bodo vsa preostala vprašanja za večno rešena. Greh in nespokorjeni grešniki bodo uničeni v jezeru večnega ognja, ki bo očistilo zemljo (Raz 21,8).

Šele ob koncu greha bodo nebesa in zemlja končno združena (Raz 21,3).

`Kaj lahko narediš sam (ne da bi se pri tem oziral na druge), da bi ostal zvest Bogu in resnici, ki nam jo je zaupal? Kako s svojimi odločitvami razkrivaš, komu pravzaprav pripada tvoje srce?`