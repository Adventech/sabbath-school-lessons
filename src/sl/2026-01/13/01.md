---
title:  Stati v vsej Božji volji
date:   21/03/2026
---

### Preberi pred proučevanjem

Kol 4,7-18; Ef 6,21; Apd 15,36-40; 2 Tim 4,10.11; 2 Pt 3,10-14; Iz 60,1-3

> <p>Ključno besedilo</p>
> V vsem se zahvaljujte: kajti to je Božja volja v Kristusu Jezusu glede vas. 1 Tes 5,18

Zadnji del Pisma Kološanom razkriva širšo mrežo Pavlovih sodelavcev. V Apostolskih delih beremo, da se je najprej povezal z Barnabo, nato pa še s Silo. Zatem beremo poročilo o treh misijonskih potovanjih.

Ta teden si bomo ogledali Pavlovo misijonsko strategijo. Pavel je pri širjenju evangelija v glavnih središčih Rimskega cesarstva zelo učinkovito uporabljal čas in vire. Poleg tega je usposabljal obetavne laike, da bi dosegali mesta in vasi, ki jih sam ni mogel obiskati, na primer Kolose, Laodikejo in Hierapolo.

Pavel je nenehno povezoval vernike in cerkve. Osebno jih je obiskoval na svojih potovanjih in jim pisal pisma iz zapora. Zavedal se je, da je uspeh evangeljskega poslanstva odvisen od sodelovanja med judovskimi in poganskimi kristjani; med moškimi in ženskami; med ljudmi različnih značajev, kot so bili Tihik, Aristarh, Just, Epafra, Luka in Nimfa. Zanimivo je, da omeni tudi pismo, ki ga je napisal Laodikeji, vendar se ni ohranilo za nas. Pavel v zadnjih vrsticah Pisma Kološanom pove veliko. Osebno spodbudi tudi moškega po imenu Arhip. Naredi vse, kar je v njegovi moči, da bi okrepil cerkve, dokler še lahko.