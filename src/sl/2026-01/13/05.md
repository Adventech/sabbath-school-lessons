---
title:  Živeti na svetu, a ne biti od sveta
date:   25/03/2026
---

`V čem se Luka razlikuje od Demaja? Kol 4,14.15; 2 Tim 4,10.11`

Apostol Janez pravi: »Ne ljubite sveta in tudi ne tistega, kar je v svetu! Če kdo ljubi svet, v njem ni Očetove ljubezni.« (1 Jn 2,15) Ljubezen do Jezusa in njegovega kraljestva je Luka spodbudila, da je stal ob Pavlu do konca ne glede na vse; Dema pa je ljubil ta svet bolj kot prihodnjega.

**Preberi naslednje odlomke. Kaj Sveto pismo svetuje njim, ki pričakujejo drugi Jezusov prihod?**

`Mr 13,32-37`

`Tit 2,11-14`

`2 Pt 3,10-14`

`Raz 3,17-21`

Jezus in apostoli so nas večkrat posvarili, naj pazimo in ostanemo budni ter smo vedno pripravljeni na Gospodarjev prihod, da nas ne bo presenetil. Na žalost se bo mnogim zgodilo, da se ne bodo ustrezno pripravili – kakor učenci niso izpolnili Jezusovega ukaza, naj bedijo in molijo (Mr 14,38). Vse je odvisno od tega, komu ali čemu pripada naše srce. Ne moremo služiti dvema gospodarjema.

V sporočilu Laodikeji nam Jezus daje zelo jasna navodila. Prvič, pokesajmo se svojih grehov. Drugič, odprimo svoje srce Jezusu in mu dovolimo prevzeti nadzor. In tretjič, ko to naredimo, premagamo skušnjave ter pridobimo »zlato« vere in ljubezni, prečiščeno v preizkušnjah.

`Ali obstajajo določena področja v tvojem življenju, kjer te Jezus kliče, da se vrneš k njemu? Kateri vidik njegovega zdravljenja in vodstva trenutno najbolj potrebuješ?`