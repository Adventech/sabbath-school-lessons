---
title:  Starši in otroci
date:   16/03/2026
---

Otroci imajo osrednjo vlogo v »družinskem podjetju«. Vedeti morajo, da so ljubljeni in cenjeni del družine ter prebivalci nebeškega kraljestva. Družinsko bogoslužje je pomembno. Poteka naj zjutraj in zvečer ter naj bo preprosto in redno. Otroci lahko že zelo hitro začnejo pomagati pospravljati in dobijo tudi druge odgovornosti. Najpomembneje pa je, da upoštevajo Pavlov nasvet: »Otroci, ubogajte svoje starše v vsem, kajti to je všeč Gospodu.« (Kol 3,20)

**Katera načela o vzgoji otrok so zapisana v naslednjih odlomkih?**

`Prg 22,6.15`

`Mt 19,14`

`5 Mz 6,6.7`

`Prg 1,8.9`

Otroci, ki so vzgojeni po Gospodovih načelih, bodo blagoslov za družino, cerkev in družbo. Pavlovo navodilo staršem je kakor njegovo navodilo možem in ženam uravnovešeno in vzajemno: »Očetje, ne grenite svojih otrok, da ne zapadejo v malodušje.« (Kol 3,21) Način, na katerega se starši, še posebej očetje, sporazumevajo z otroki in kako jih vzgajajo, ima močan vpliv na njihovo duhovno vzgojo.

Raziskave kažejo, da je večja verjetnost, da bo otrok ostal v cerkvi, če oba starša hodita v cerkev, kakor če hodi en sam. Še bolj presenetljivo pa je, da ima veliko večji vpliv na to, ali bo otrok ostal v cerkvi, če cerkev redno obiskuje oče (mamin vpliv pri tem naj bi bil manjši). Zato nikakor ne bi smeli podcenjevati očetove vloge pri duhovni vzgoji otrok. Kako pomembno je, da očetje svojo vlogo vzamejo resno!

`Žal niso vsi očetje dober zgled svojim otrokom. Kako lahko poznavanje Boga kot našega Očeta pomaga prinesti ozdravljenje tja, kjer je potrebno, še posebej kadar so zemeljski očetje povzročili veliko škodo?`