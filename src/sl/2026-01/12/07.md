---
title:  Za globlje proučevanje
date:   20/03/2026
---

»Vsak družinski član bi se moral zavedati, da ima odgovornost opraviti svoj del pri zagotavljanju udobja in reda v družini. Noben družinski član ne sme delovati proti drugemu. Vsi morajo sodelovati pri dobrem delu spodbujanja drug drugega; naj bodo nežni, potrpežljivi in strpni; govorijo naj s tihim in mirnim glasom ter se izogibajo zmedi; naj vsak da vse od sebe, da bi olajšal mamino breme. /…/

Vsak družinski član mora razumeti, kakšno vlogo mora opravljati v sodelovanju z drugimi. Vsi od šestletnega otroka naprej bi morali razumeti, da se od njih zahteva, da nosijo svoj del življenjskih bremen.« (Ellen White: The Adventist Home, str. 179.180)

»Da bi hodili v luči, moramo pustiti Kristusa v svoje srce in v svoj dom. Dom je treba narediti takšen, da bo vreden te besede. Dom mora biti mala nebesa na zemlji, prostor, kjer je treba negovati ljubezen in naklonjenost, ne pa da se ju namerno duši. Od tega, koliko v družini negujemo ljubezen, sočutje in vzajemno naklonjenost, je odvisna naša sreča. /…/

Moramo pozabiti nase in vedno gledati, da celo v majhnih podrobnostih pokažemo hvaležnost za vse, kar prejmemo od drugih. Vedno si prizadevajmo, da bi našli način, kako razveseliti druge in olajšati njihove skrbi in bremena z nežno ljubeznivostjo in drobnimi dokazi ljubezni. Seštevek takšnih pozornosti in ljubeznivosti, ki se začnejo v družini in se širijo kasneje tudi izven družinskega kroga, sestavlja življenjsko srečo, medtem ko se z zapostavljanjem teh navideznih malenkosti stalno dopolnjuje čaša grenkobe in življenjskega trpljenja.« (Ellen White: Testimonies for the Church, vol. 3, str. 539.540)

**Vprašanja za pogovor**

`Vprašanja za poročene pare: Katera načela so vama pomagala v vajinem odnosu? Kaj bi svetovala neporočenim? Kako naj se pripravijo na izzive, ki jih prinaša zakonsko življenje?`

`Številnim ljubečim in skrbnim staršem, ki so svoje otroke vzgajali v prijetnem krščanskem domu, se zgodi, da njihovi otroci zavrnejo vero, ko odrastejo. Kakšen nasvet ali tolažbo jim lahko ponudiš? Kaj bi bilo bolje ne reči?`

`Pogovorite se o svarilu, naj hodimo v modrosti. Kaj v nasprotju s tem pomeni hoditi v neumnosti? Kaj si se naučil iz različnih izkušenj, ko si morda hodil v modrosti ali pa v neumnosti?`