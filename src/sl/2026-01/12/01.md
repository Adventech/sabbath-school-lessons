---
title:  Živeti drug z drugim
date:   14/03/2026
---

### Preberi pred proučevanjem

Kol 3,18–4,6; Ef 5,22-25.33; Prg 22,6.15; 1 Pt 2,16; 1 Tes 5,17

> <p>Ključno besedilo</p>
> Vaše govorjenje naj bo zmeraj ljubeznivo, začinjeno s soljo, da boste vedeli, kako morate odgovarjati komur koli. Kol 4,6

Kadar ljudje živijo in delajo skupaj, se srečujejo z različnimi izzivi. Razlike v mnenjih lahko povzročijo napetosti, iz česar se morda razvijejo spori. Tesnejši kot je odnos, pomembneje je, da se vsi v tem odnosu razumejo.

Najtesnejši odnosi so seveda družinski. Domu včasih rečemo kar »družinsko podjetje«. To je zanimiv opis delovanja družine. Med vodenjem podjetja in vodenjem družine so določene podobnosti. V obeh primerih se morajo ljudje strinjati glede vrednot, ciljev in namenov. Vsi morajo dobro sodelovati in opravljati svoj del, da bi stvari tekle gladko. Enaka načela veljajo tudi za cerkev, ki je pravzaprav velika družina.

V ključnem besedilu nauka tega tedna Pavel poda nekatera pomembna načela za kar se da dobro delovanje krščanske družine. Ker bi morala krščanski dom usmerjati svetopisemska načela, je bilo nujno, da krščanski dom deluje drugače od običajnega rimskega doma. Poleg tega je Pavel podal še druga dragocena načela, ki so koristna v številnih drugih odnosih, tako znotraj kakor zunaj doma.