---
title:  Živeti s Kristusom
date:   07/03/2026
---

### Preberi pred proučevanjem

Kol 3,1-17; Rim 1,18; Rim 6,1-7; Ef 4,22-24; 5 Mz 7,6-8; 1 Sam 16,23

> <p>Ključno besedilo</p>
> Nad vsem tem pa naj bo ljubezen, ki je vez popolnosti. Kol 3,14

Večkrat slišimo opomin, naj z mislimi ne bomo preveč osredotočeni na nebesa, sicer ne bomo koristni na zemlji. Čeprav to do določene mere drži, obstaja enako pomemben koncept, ki ga Pavel izpostavi v Kol 3: če smo z mislimi preveč pri zemeljskih rečeh, svojemu Gospodu ne moremo prinesti nobene nebeške koristi.

Pavel našo pozornost usmerja na številna praktična in življenjska načela, ki izvirajo iz nebes in jih lahko razumejo samo tisti, ki so »vstali s Kristusom« (Kol 3,1). Pavlovi nasveti so zelo praktični. Izboljšajo lahko naše odnose, vključno z odnosi v cerkvi.

Jezus je rekel: »Ljubíte svoje sovražnike in molíte za tiste, ki vas preganjajo, da boste postali sinovi svojega Očeta, ki je v nebesih. On namreč daje svojemu soncu, da vzhaja nad hudobnimi in dobrimi, ter pošilja dež pravičnim in krivičnim.« (Mt 5,44.45)

Zveni nemogoče? S človeškega vidika morda res. Preden lahko resnično živimo za Boga, moramo najprej umreti sebi. Če želimo biti koristni svojemu nebeškemu Očetu na zemlji, morajo biti naše misli osredotočene na to, »kar je zgoraj«.

Ta teden si bomo ogledali, kako lahko življenje s Kristusom spremeni naše življenje zdaj in za vedno.