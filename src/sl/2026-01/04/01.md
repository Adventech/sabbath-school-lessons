---
title:  Enotnost v ponižnosti
date:   17/01/2026
---

### Preberi pred proučevanjem

Flp 2,1-11; Jer 17,9; Flp 4,8; 1 Kor 8,2; Rim 8,3; Heb 2,14-18

> <p>Ključno besedilo</p>
> Dopolníte moje veselje s tem, da ste istih misli in iste ljubezni, ene duše in enega mišljenja. Flp 2,2

V enotnosti je moč. Vendar samo vedeti to, kar je prav, ni isto kot živeti tako. Vsem nam kdaj spodleti kljub našim prizadevanjem za enotnost. Vendar to ni isto kot namerno rušenje enotnosti. Nič nenavadnega, da si je Pavel v nadaljevanju Pisma Filipljanom želel, da bi bili verniki »istih misli«.

Pavel je pojem enotnosti utemeljil na Jezusovem nauku in zgledu. Ta tema je prisotna v celotni Novi zavezi, še posebej pa v pismih. Neenotnost v vesolju izvira iz ponosa in želje po položaju in moči enega samega nebeškega angela; njegovo stališče se je hitro razširilo celo v popolnem nebeškem okolju (glej Iz 14,12-14). Nato se je zasidralo v Edenu, kjer je prav tako vzbudilo nezadovoljstvo s pravili, ki jih je postavil Bog, in hrepenenje po vzponu na višjo raven od tiste, ki jo je načrtoval Bog (1 Mz 3,1-6).

Ta teden si bomo ogledali svetopisemsko podlago za enotnost v cerkvi in se osredotočili na osupljivo Jezusovo ponižnost, na nauke, ki jih lahko izluščimo iz njegovega zgleda, in na to, kako ga lahko posnemamo.