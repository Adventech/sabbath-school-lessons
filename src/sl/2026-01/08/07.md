---
title:  Za globlje proučevanje
date:   20/02/2026
---

»Človek, ki bi bil le človek in bi govoril reči, kakršne je govoril Jezus, ne bi bil velik moralni učitelj. Bil bi bodisi norec – na isti ravni s človekom, ki se ima za mehko kuhano jajce – bodisi peklenski hudič. Odločiti se morate. Ali je ta človek bil in je Božji sin ali pa je bil norec, če ne kaj hujšega. Lahko ga utišate kot navadnega tepca; lahko ga popljuvate in umorite kot demona; lahko pa mu padete pred noge in ga imenujete Gospoda in Boga. Samo nehajmo že s tem pokroviteljskim nesmislom, da je bi velik učitelj človeštva. Tega mnenja nam ni dal na izbiro. To ni bil njegov namen.« (C. S. Lewis: Golo krščanstvo, str. 62).

»Oče je vsa polnost Božanstva telesno in je neviden smrtnim očem.

Sin je vsa polnost Božanstva, ki se je razodela. Božja beseda razglaša, da je [Sin] ›podoba njegovega bitja‹ (Heb 1,3 EKU).« (Ellen White: Evangelism, str. 614)

»Kristus je predobstoječi, samoobstoječi Božji Sin. /…/ Ko govori o svojem predobstoju, popelje naš um nazaj v pradavna obdobja. Zagotavlja nam, da nikoli ni bilo časa, ko ne bi bil v tesnem občestvu z večnim Bogom. /…/

Bil je enak Bogu, neskončen in vsemogočen. /…/ On je večni, samoobstoječi Sin.« (Ellen White: Evangelism, str. 615)

**Vprašanja za pogovor**

`Razmisli o vprašanju Jezusove večne božanskosti. Pomisli na posledice za celotni načrt zveličanja in pomen žrtve na križu, če bi bil Jezus kar koli drugega kot večni Bog ali če ne bi bil neustvarjeno Bitje, ki obstaja vso večnost. Zakaj je ta nauk tako pomemben? V razredu se pogovorite o tem, kaj bi pomenilo, če Jezus ne bi bil večen, temveč bi bil na neki način ustvarjen. Vprašajte se, kaj vse se izgubi v takšnem načinu razmišljanja.`

`Zakaj moramo imeti v mislih koncept vključenosti in zanimanja celotnega vesolja za to, kar je Jezus naredil na zemlji, kadar razmišljamo o Jezusu, evangeliju in načrtu zveličanja? Le kaj so si mislila nepadla bitja, ko so videla svojega večnega Stvarnika viseti na križu? Eno je, da se mi čudimo tej žrtvi, toda koliko bolj se je čudilo nepadlo vesolje, ki ga je videlo v njegovi večni slavi! Le kaj jim je rojilo v mislih, ko so opazovali na križu umirati njega, ki so ga častili v nebesih?`

`Kaj bi rekel človeku, ki ne veruje, da Oče in Sin od nekdaj obstajata skupaj? Zakaj je to tako pomembna resnica? Kako bi pojasnil, da nikoli ni bilo časa, ko bi bil Oče brez Sina razen na križu, ko je prišlo do začasne »ločitve božanskih moči«? (Glej Ellen White Comments, The SDA Bible Commentary, vol. 7, str. 924.)`