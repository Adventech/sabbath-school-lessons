---
title:  Kristusova vzvišenost
date:   14/02/2026
---

### Preberi pred proučevanjem

1 Mz 1,26.27; Kol 1,13-19; Jn 1,1-3; Ef 1,22; 1 Kor 12,12-27; 1 Kor 4,9; Rim 6,3.4

> <p>Ključno besedilo</p>
> Ta je podoba nevidnega Boga, prvorojenec vsega stvarstva, kajti v njem je bilo ustvarjeno vse, kar je v nebesih in kar je na zemlji, vidne in nevidne stvari, tako prestoli kakor gospostva, tako vladarstva kakor oblasti. Vse je bilo ustvarjeno po njem in zanj. On je obstajal pred vsemi stvarmi in v njem je utemeljeno vse. Kol 1,15-17

V nauku tega tedna nadaljujemo proučevanje Pavlovega Pisma Kološanom (glej 1. in 2. nauk). V drugem nauku smo omenili Pavlovo molitev za vernike v Kolosah, da bi živeli tako, kot je po volji Gospodu (Kol 1,9-12). V Kol 1,12.13 primerja dva svetova: kraljestvo luči in kraljestvo teme. Bog Oče nam je dal pravico do večne dediščine sveta luči, saj nas je rešil oblasti teme ter »nas prestavil v kraljestvo svojega ljubljenega Sina, v katerem imamo odkupitev, odpuščanje grehov« (Kol 1,13.14).

Z drugimi besedami, v Jezusu, ki je tudi naš Bog in Stvarnik, imamo odrešenje. Za nas je dosegel odrešenje in po veri vanj smo bili prestavljeni iz oblasti teme v kraljestvo Božjega ljubljenega Sina.

Ta teden si bomo ogledali eno najbolj izčrpnih in čudovitih novozaveznih izjav o Jezusu. Kaj pomeni, da je Jezus »podoba nevidnega Boga« in tudi »prvorojenec vsega stvarstva« (Kol 1,15)?