---
title:  Razlogi za zahvaljevanje in molitev
date:   03/01/2026
---

### Preberi pred proučevanjem

Flp 1,1-18; 1 Kor 13,1-8; Jer 17,9; Kol 1,1-12; 1 Pt 1,4; Ps 119,105; Iz 30,21

> <p>Ključno besedilo</p>
> Prepričan sem, da bo on, ki je začel v vas dobro delo, to delo dokončal do dneva Kristusa Jezusa. Flp 1,6

Pavel je svoja pisma namenoma začel s pozdravom in besedami hvaležnosti. »Milost vam in mir od Boga, našega Očeta. Kadar molimo za vas, se zmeraj zahvaljujemo Bogu, Očetu našega Gospoda Jezusa Kristusa.« (Kol 1,2.3)

Kakor Pavel imamo tudi mi številne razloge za hvaležnost. Božjo milost smo doživeli na globoke načine, ki jih niti angeli ne morejo dojeti. Enako velja za Božji dar miru, ki vključuje skladnost z Bogom in upanje, ki teče iz Božje ljubezni.

Ljudje znamo pokazati hvaležnost drugim in upamo, da cenijo to, kar delamo zanje. Starši molijo, da bi njihovi otroci ljubili Boga in nekega dne cenili vse, čemur so se morali odpovedati, ko so jih vzgajali po svojih najboljših močeh. Toda ljudje naredimo tudi veliko napak, iz katerih se, upamo, tudi kaj naučimo.

Ta teden bomo razmišljali o Pavlovih uvodnih besedah hvaležnosti in molitve v pismih Filipljanom in Kološanom, kar lahko obogati in okrepi tudi naše molitveno življenje.