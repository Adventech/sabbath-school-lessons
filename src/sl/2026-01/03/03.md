---
title:  Umreti je dobiček
date:   12/01/2026
---

Vsi smo del velikega spopada, ki besni okoli nas in v nas. Tako ali drugače vsi doživljamo resničnost vesoljnega spopada. Tako bo, dokler ne umremo, kadar koli in kakor koli že se bo to zgodilo.

`Na čem temelji naša duhovna vojna in kaj je naše orožje? 2 Kor 10,3-6`

Najhujše duhovno orožje so ideje, bodisi dobre bodisi slabe. Satan uporablja kritiko, izdajo, sramotenje, strah, pritisk vrstnikov in številne druge podobne pripomočke, ki jih kristjani nikoli ne bi smeli uporabiti. Namesto tega bi morali uporabljati ljubezen, usmiljenje, mir, blagost, potrpežljivost, dobrotljivost in samoobvladanje. Naše najmočnejše orožje, če ga uporabljamo razumno, je »Božja beseda«, ki jo izreka Sveti Duh (Ef 6,17), kajti samo Bog lahko prinese resnico v človeško srce. Smo zgolj orodje, ki ga Bog uporablja za uresničitev svojih namenov.

`Kako naj v kontekstu velikega spopada razumemo Pavlove besede v Flp 1,21.22?`

Ker gre za duhovni boj, smo v vojni idej in vrednot. Toda Kristus je na križu dosegel zmago za nas in dokler bomo povezani z njim, nas ne more premagati niti smrt. Pavel je svoje življenje zaupal Kristusu v vseh okoliščinah, ne glede na to, kako nepravične so bile. Svojo prihodnost je položil v Božje roke.

Kot kristjani se ne bi smeli toliko bojevati za svoje pravice, kakor pa za to, kar je pravično. Ni moč tista, ki prinaša pravičnost, temveč pravičnost prinaša moč. Podreditev Božji volji je častna; pravzaprav je to edini način, kako zmagati v velikem boju. Jezus je najboljši primer podrejenosti Božji volji, kar je Pavel poudaril v Flp 2.

`Na kakšne načine prav zdaj doživljaš resničnost velikega spopada? Kako lahko črpaš moč in tolažbo iz dejstva, da je Kristus že dosegel zmago za nas?`