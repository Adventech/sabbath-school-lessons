---
title:  Življenje in smrt
date:   10/01/2026
---

### Preberi pred proučevanjem

Flp 1,19-30; 1 Kor 4,14-16; 2 Kor 10,3-6; Jn 17,17-19; Mih 6,8; Apd 14,22

> <p>Ključno besedilo</p>
> Kajti živeti je zame Kristus in umreti dobiček. Flp 1,21

Pogosto slišimo, da je smrt samo del življenja. To je laž. Smrt je nasprotje življenja, sovražnik življenja. Smrt nikakor ni bila vgrajena v življenje. Pavel poudarja, da je Kristus umrl, »da bi s smrtjo onemogočil tistega, ki je imel smrtonosno oblast, to je hudiča, in odrešil tiste, ki jih je strah pred smrtjo vse življenje vklepal v sužnost« (Heb 2,14.15).

Čeprav je bil Pavel pripravljen umreti za Kristusa, je bil prepričan o svoji dolgoročni usodi. Zanj je bilo najpomembneje, da s svojim življenjem ali smrtjo počasti Kristusa in oznani evangelij čim večjemu številu ljudi. Morda je prav to eden od razlogov, zakaj toliko pisem nosi njegovo ime. S svojimi pismi je lahko dosegel veliko ljudi in krajev, tudi tistih, ki jih nikoli ni obiskal.

Življenje je kratko in pomembno je, da v času, ki nam ga je podaril Bog, naredimo čim več za napredek njegovega kraljestva. Pomemben del tega je povezan z našimi prizadevanji za »enotnost vere«. Kakor bomo videli na začetku tega tedna, je bila prav ta tema pomemben razlog, zakaj je Pavel napisal Pismo Filipljanom.