---
title:  Za globlje proučevanje
date:   16/01/2026
---

»Z natezalnice, droga, ječe, iz votlin in zemeljskih jam je prihajalo v njegova [Zveličarjeva] ušesa zmagoslavno vpitje mučencev. Slišal je pričevanje stanovitnih ljudi, ki kljub zapuščenosti, stiski, mučenju še vedno neustrašno pričajo za vero z besedami: ›Vem namreč, komu sem veroval‹ (2 Tim 1,12). Z izročanjem svojega življenja zaradi vere so objavili svetu, da je On, v kogar zaupajo, zmožen rešiti.« (Ellen White: Dejanja apostolov, str. 323 [v izvirniku str. 512])

»V krščanstvu še nikoli ni bilo toliko raznolikosti v veri kot danes. Če so bili darovi [apostolov, prerokov, evangelistov, pastorjev in učiteljev (Ef 4,11-13)] nujni za ohranitev enotnosti prve cerkve, koliko bolj so potrebni za obnovo enotnosti danes! Iz prerokovanj je jasno razvidno, da je Božji namen v poslednjih dneh obnoviti enotnost cerkve. Zagotovljeno nam je, da bodo stražarji gledali iz oči v oči, ko se bo Gospod vrnil na Sion [Iz 52,8]. Modri bodo ob času konca razumeli. Ko se bo to izpolnilo, bo prišlo do enotnosti vere pri vseh, ki jih Bog šteje za modre; kajti tisti, ki razumejo pravilno, morajo nujno razumeti enako. /…/ Iz takšnega premisleka je razvidno, da je popolno stanje cerkve, ki je tukaj napovedano, še vedno v prihodnosti; posledično tudi ti darovi še niso dosegli svojega namena.« (R. F. Cottrell, »Introduction,« v Ellen White, Early Writings, str. 140)

**Vprašanja za pogovor**

`Kaj je v luči zgornjega navedka R. F. Cottrella potrebno, da bi Sveti Duh v Božjo cerkev prinesel enotnost? Kako pomembno je za cerkveno enotnost upoštevanje nasvetov, ki so bili dani po daru preroštva?`

`Kako bi svetopisemski nauk o mrtvih pojasnil prijatelju, ki verjame, da so apostol Pavel in drugi kristjani, ki so umrli, zdaj s Kristusom v nebesih?`

`Kako naj razumemo grozljivo resničnost trpljenja na tem svetu? Zakaj je motiv velikega spopada tako koristen za razumevanje vsega tega? Zakaj moramo Jezusa na križu razumeti kot največji možni izraz Očetove ljubezni in se mu naučiti zaupati celo takrat, ko se znajdemo v hudih časih?`