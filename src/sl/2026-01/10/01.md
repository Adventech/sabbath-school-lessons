---
title:  Dopolnjeni v Kristusu
date:   28/02/2026
---

### Preberi pred proučevanjem

Kol 2; Heb 7,11; Iz 61,3; 1 Kor 3,6; 5 Mz 31,24-26; Rim 2,28.29; Rim 7,7

> <p>Ključno besedilo</p>
> Naj vas potemtakem nihče ne obsoja zaradi jedi in pijače ali zaradi praznikov, mlajev in sobot. Kajti vse te reči so senca prihodnjih, telo pa je Kristusovo. Kol 2,16.17

Ali te je že kdo kdaj vprašal, čemu posvečuješ soboto? Morda je kdo uporabil prav ključno besedilo tega nauka kot »dokaz« proti posvečevanju sobote. Toda te besede se ne nanašajo na četrto zapoved, temveč so bile napisane kot odziv na zmote, ki so jih v cerkvi širili nekateri lažni učitelji. Katere so bile te zmote?

Prvič, lažni nauk je opisan kot »filozofija«, »človeška tradicija«, »ravnanje po človeškem izročilu«, »ne pa po Kristusu« (Kol 2,8).

Vključeval je tudi obrezo in obhajanje judovskih praznikov (Kol 2,11.16), vključno z judovskimi obredi očiščevanja in predpisi v zvezi s hrano (Kol 2,16.21). Zajemal je še čaščenje angelov ali čaščenje z angeli oziroma poskus posnemanja čaščenja angelov (Kol 2,18).

Temeljil je na človeških zapovedih in naukih ter verjetno vključeval tudi asketske navade (Kol 2,22.23).

Ti lažni učitelji so bili verni in iskreni, vendar so napačno razumeli evangelij. Ta teden si bomo ogledali, zakaj je bilo tako. Videli bomo, zakaj ključno besedilo tega nauka ni povezano s posvečevanjem sedmega dne, sobote.