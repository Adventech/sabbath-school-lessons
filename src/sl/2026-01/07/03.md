---
title:  Naša domovina je v nebesih
date:   09/02/2026
---

`Kako je Pavel opisal krščansko »državljanstvo«? Flp 3,20.21`

V nasprotju s sovražniki križa, ki »premišljujejo zemeljske stvari« in je njihov bog trebuh (Flp 3,19), imajo kristjani nebeško državljanstvo, njihov vladar pa je sam Jezus Kristus. Da bi poudaril to misel, Pavel izpostavi potrebo po tem, da se naša bedna telesa, ki so podvržena boleznim, propadanju in smrti, preobrazijo v telo, ki bo podobno slavnemu telesu vstalega Kristusa (Flp 3,21).

**Kako naslednji odlomki opisujejo poveličano stanje?**

`Job 19,25-27`

`Lk 24,39`

`1 Kor 15,42-44`

`1 Kor 15,50-54`

`Kol 3,4`

Jezus je s svojo smrtjo in vstajenjem dosegel, da bo na koncu uničen še »zadnji sovražnik« (1 Kor 15,26). To je naše največje upanje, dokončna obljuba, ki smo jo prejeli v Jezusu – ne le konec smrti, temveč popolnoma novo, poveličano telo (Flp 3,21).

V knjigi, ki govori o tem, da smo lahko »zveličani« brez Boga, če premagamo strah pred smrtjo, avtor Luc Ferry priznava, da nam krščanstvo »omogoča ne le premagati strah pred smrtjo, temveč tudi smrt sámo. Krščanstvo izstopa po obljubi osebne nesmrtnosti – ne v abstraktnem ali neosebnem smislu, temveč kot nadaljevanje posameznikove identitete. Krščanstvo je edini sistem verovanja, ki ponuja popolno in osebno zmago nad smrtnostjo« (Luc Ferry, A Brief History of Thought [New York: HarperCollins, 2011, Kindle], str. 90). Kar osupljivo priznanje za ateista!

Pavel pravi, da naše nebeško državljanstvo zajema obljubo o vstajenju in večnem življenju v povsem novem obstoju, ki si ga zdaj komaj lahko predstavljamo.

`Zakaj je obljuba večnega življenja tako pomembna za vse, ki verujejo? Le kaj nam svet lahko ponudi, zaradi česar bi bilo vredno zapraviti to, kar nam ponuja Kristus?`