---
title:  Nebeško državljanstvo
date:   07/02/2026
---

### Preberi pred proučevanjem

Flp 3,17–4,23; 1 Kor 15,42-44; Jn 14,27; Ps 119,165; Job 1,21; 1 Tim 6,7

> <p>Ključno besedilo</p>
> Nič ne skrbite, ampak ob vsaki priložnosti izražajte svoje želje Bogu z molitvijo in prošnjo, z zahvaljevanjem. Flp 4,6

Ta teden zaključujemo proučevanje Pisma Filipljanom, ki je polno dragocenih naukov in življenjskih smernic za naše vsakodnevno življenje. V zaključnih vrsticah pisma so naštete visoke moralne vrednote, ki so vodile Pavlovo življenje. Podobno kot Jezus v svojih naukih, ki se osredotočajo na notranjega človeka, tudi Pavel razkrije skrivnosti veselega krščanskega življenja.

Tudi takrat, ko stvari ne potekajo tako, kot bi radi (kar se zgodi pogosteje, kot si želimo), nam ni treba biti v skrbeh ali potrti. Obstajajo načela, ki nam lahko pomagajo najti notranjo moč za spopadanje z izzivi, ki jih prinaša življenje. Tako bomo doživeli trajni mir, ki ga lahko da samo Bog. Sedanjost in prihodnost sta v njegovih rokah. On bo poskrbel za vse naše potrebe.

Najpomembneje pa je, da nam ni treba zaupati v zemeljske sisteme vladanja, ki nas pogosto razočarajo. Kristjani smo državljani Božjega nebeškega kraljestva. Nebeško državljanstvo prinaša čudovite prednosti in odgovornosti.