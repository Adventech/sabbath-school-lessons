---
title:  Za globlje proučevanje
date:   02/01/2026
---

»Bog te je izbral za zveličanje po posvečenosti Duha in po veri v resnico. Zato bodi neomajen. /…/ Če zvesto služiš Bogu, se boš srečal s predsodki in nasprotovanjem; toda ne razburjaj se, kadar po krivem trpiš. Ne maščuj se. Ohrani svojo integriteto v Jezusu Kristusu. Naredi svoj obraz kakor kremen (Iz 50,7) in glej proti nebesom. Pusti drugim govoriti svoje besede in slediti svojim načrtom, ti pa vztrajaj v Kristusovi krotkosti in ponižnosti. Svoje delo opravljaj z neomajnim namenom, čistim srcem, z vso svojo močjo in se nasloni na Božjo roko. Morda nikoli ne boš spoznal resnične in vzvišene narave svojega dela. Vrednost svojega življenja lahko meriš samo z življenjem, ki je bilo dano, da bi te rešilo. /…/

Vsak človek, ki raste v Kristusu, bo doživel čase resnih in dolgih težav, saj sile teme odločno nasprotujejo poti napredka. A kadar gledamo Kristusov križ, da bi tam našli milost, nam ne more spodleteti. Odrešenikova obljuba se glasi: ›Nikakor te ne bom pustil samega, nikakor te ne bom zapustil‹ (Heb 13,5). In: ›Jaz sem z vami vse dni do konca sveta‹ (Mt 28,20).« (Ellen White: The Youth’s Instructor, 9. 11. 1899)

**Vprašanja za pogovor**

`Pavel je bil večkrat v zaporu, zmeraj po krivem. Kako se odzoveš, kadar s tabo ravnajo krivično? Katere svetopisemske obljube so ti lahko v pomoč v takšnih situacijah?`

`Zgodnji cerkveni voditelj Tertulijan je o preganjanju kristjanov dejal: »Bolj kot nas ubijate, več nas je. Kri kristjanov je seme …« (Alexander Roberts in James Donaldson, ur., Ante-Nicene Fathers [Peabody, MA: Hendrickson Publishers, Inc., 1999], vol. 3, str. 55) Preganjanje je na nekaterih krajih in v določenih zgodovinskih obdobjih močno oviralo delo cerkve. Kako lahko pomagamo tistim, ki danes doživljajo preganjanje zaradi svoje vere?`

`V luči težav, ki jih je pretrpel Pavel, razmisli o ključnem svetopisemskem besedilu tega tedna: »Veselite se v Gospodu zmeraj.« Kaj to pomeni? Kako nam to sploh lahko uspe? Nekdo, ki ga imaš rad, je bolan ali celo umre. Izgubiš službo. Zaradi bolezni ali poškodbe trpiš hude bolečine. Morda je ključ za razumevanje teh besed vprašanje, v čem naj se zmeraj veselimo. Ali drugače: V čem naj se zmeraj veselimo ne glede na svoje razmere?`