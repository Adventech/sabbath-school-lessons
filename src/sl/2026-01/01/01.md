---
title:  Preganjan, a ne pozabljen
date:   27/12/2025
---

### Preberi pred proučevanjem:

Ef 3,1; 2 Kor 4,7-12; Apd 9,16; Flm 1,15.16; Kol 4,9; Flp 1,1-3; Kol 1,1.2

> <p>Ključno besedilo</p>
> Veselite se v Gospodu zmeraj; ponavljam vam, veselite se. Flp 4,4

Neki adventistični pastor je bil po krivem obtožen in je skoraj dve leti preživel za rešetkami. Čeprav je bil sprva zelo zbegan, je sčasoma spoznal, da mu je Bog dal zapor kot misijonsko polje. Ko so njegovi sojetniki izvedeli, da je pastor, so ga prosili, naj pridiga. Res je začel pridigati in jim deliti literaturo. Nato je nekaj zapornikov celo krstil in vodil obred spomina Gospodove večerje. Priznal je: »Delo v zaporu je bilo včasih težko, vendar sem doživel tudi veselje, še posebej takrat, ko so bile moje molitve uslišane in se je življenje nekaterih zapornikov spremenilo.«

Apostol Pavel je Filipljanom in Kološanom pisal iz zapora (glej Flp 1,7; Kol 4,3). Pravzaprav sta bila Pavel in Sila prav v Filipih po krivem obtožena. Ječar ju je »vrgel v najglobljo temnico, nogé pa jima je vklenil v klado« (Apd 16,24). Opolnoči sta »molila in pela Bogu hvalnice, drugi jetniki pa so ju poslušali« (Apd 16,25). Ta dva moža sta resnično vedela, kako se zmeraj veseliti v Gospodu!

Ta teden si bomo ogledali okoliščine, s katerimi se je soočal Pavel. V tem, kar se mu je zgodilo, je prepoznal večji namen. Morda nam je njegova naravnanost lahko v pomoč, ko se tudi sami spopadamo z lastnimi preizkušnjami, ki so neizogibne.