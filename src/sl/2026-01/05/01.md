---
title:  Žareti kakor zvezde
date:   24/01/2026
---

### Preberi pred proučevanjem

Flp 2,12-30; Rim 3,23.24; Rim 5,8; 2 Tim 4,6; 1 Kor 4,17; 2 Tim 4,13.21; Lk 7,2

> <p>Ključno besedilo</p>
> Vse delajte brez godrnjanja in preračunljivosti, da boste neoporečni in nepokvarjeni, brezgrajni Božji otroci sredi sprijenega in pokvarjenega rodu, med katerim žarite na svetu kakor zvezde. Flp 2,14.15

Bog je Hebrejcem ukazal, naj bodo poslušni, ker je poslušnost »vaša modrost in razumnost vpričo ljudstev, ki bodo slišala vse te postave, tako da poreko: Res, modro in razumno ljudstvo je ta veliki narod!« (5 Mz 4,6 CHR)

Čez mnogo stoletij je Jezus rekel: »Jaz sem luč sveta. Kdor hodi za menoj, ne bo hodil v temi, temveč bo imel luč življenja.« (Jn 8,12) Rekel je tudi: »Vi ste luč sveta. Mesto, ki stoji na gori, se ne more skriti.« (Mt 5,14) Kako smo lahko luč? Samo tako, da smo tesno povezani z Jezusom, ki je »resnična luč, ki razsvetljuje vsakega človeka« (Jn 1,9). V Pismu Filipljanom piše, da je Bog Oče Jezusa »povzdignil nad vse in mu podaril ime, ki je nad vsakim imenom, da se v Jezusovem imenu pripogne vsako koleno /…/ in da vsak jezik izpove, da je Jezus Kristus Gospod« (Flp 2,9-11).

Nebeška luč in moč sta na voljo vsem, ki izročijo svoje življenje Jezusu. Toda prepogosto pričakujemo, da bo Bog naredil vse, ali pa nas pri tem ovirajo naše zamisli in načrti. Zato so Pavlove besede Filipljanom še kako aktualne tudi danes.