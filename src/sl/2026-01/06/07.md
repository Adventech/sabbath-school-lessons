---
title:  Za globlje proučevanje
date:   06/02/2026
---

»Kdor želi izoblikovati močan, somerno razvit značaj, kdor želi biti uravnovešen kristjan, mora vse izročiti Kristusu in vse delati zanj, saj Odrešenik ne bo sprejel razdeljene službe. Vsak dan mora spoznavati pomen samoodpovedi. Proučevati mora Božjo besedo, spoznavati njen pomen in ubogati njene predpise. Tako lahko doseže merilo krščanske popolnosti. Dan za dnem Bog sodeluje z njim in izpopolnjuje značaj, ki bo moral obstati v času končne preizkušnje. Dan za dnem vernik pred ljudmi in angeli opravlja vzvišeni preizkus ter kaže, kaj lahko evangelij naredi za padla človeška bitja.« (Ellen White: Dejanja apostolov, str. 303 [v izvirniku str. 483])

»Tisti, ki pričakujejo Ženinov prihod, morajo reči ljudem: ›Glejte, vaš Bog!‹ (Iz 40,9) Zadnji žarki luči usmiljenja, zadnje sporočilo milosti, ki mora biti dano svetu, je razodetje njegovega značaja ljubezni. Božji otroci morajo oznanjati njegovo slavo. Z življenjem in značajem morajo kazati, kaj je zanje naredila Božja milost. Luč Sonca pravičnosti mora zasijati v dobrih delih – v besedah resnice in v dejanjih svetosti.« (Ellen White: Kristusove prilike, str. 291 [v izvirniku str. 215.216])

**Vprašanja za pogovor**

`Razmisli o pomenu veselja v Gospodu. Upoštevaj dejstvo, da vrstica ne govori o tem, da naj bi se veselili v svojih težavah (čeprav Sveto pismo pravi tudi to), temveč v Gospodu. Zakaj je tako pomembno, da imamo vedno pred očmi Gospoda, njegovo dobroto, moč, ljubezen in odrešenje? Kako ti to lahko koristi v življenjskih preizkušnjah, ki se jim nihče od nas ne more izogniti?`

`Zgornja navedka opisujeta vlogo milosti pri »dobrih delih«, ki jih opravljamo kot kristjani. Zakaj je vloga milosti tako pomembna med pričakovanjem skorajšnjega Kristusovega prihoda? Povedano drugače: ali smo resnično zveličani, če ne delamo dobrih del, čeprav nas ta ne zveličujejo?`

`Zakaj ne bi smeli zaupati v meso? Kaj to pomeni? Ali ni naše meso Božji dar?`