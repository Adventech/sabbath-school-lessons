---
title:  Zaupati samo Kristusu
date:   31/01/2026
---

### Preberi pred proučevanjem

Flp 3,1-16; Rim 2,25-29; Jn 9,1-39; Ef 1,4.10; 1 Kor 9,24-27

> <p>Ključno besedilo</p>
> /…/ da bi spoznal njega in moč njegovega vstajenja ter delež pri njegovem trpljenju, pri tem pa postajam podoben njegovi smrti, da kako pridem do vstajenja od mrtvih. Flp 3,10.11

Morda se nam zdi nenavadno, da se lahko zveličamo samo po veri brez del postave. Iz nekega razloga smo vsi nagnjeni k temu, da se zanašamo na svoja dela, kakor da bi lahko kaj pridodala našemu zveličanju. Pavel se je na osupljiv način spopadel s tem v živahni razpravi s kristjani, ki so vztrajali, da je obreza nujna za zveličanje.

Pavel je jasno poudaril, da nam Kristus svojo pravičnost daje v dar, ki ga sprejmemo po veri, ne po postavi. Zatorej naša dela, kot je na primer obreza, ne morejo ničesar pridodati zveličanju. Čeprav obreza danes morda ni več pomembna, pa je načelo, ki ga obravnava, še vedno zelo aktualno.

Protestantska reformacija se je začela prav zaradi tega načela – vloge vere in del v izkušnji Kristusovega sledilca. Konec koncev nam je Kristus vse; On je začetnik in dovrševalec vere (Heb 12,2 CHR). Če imamo prave prednostne naloge, bomo živeli z zagotovilom Božje ljubezni in že zdaj uživali obljubo zveličanja, pri čemer ne bomo zaupali v meso (Flp 3,3).