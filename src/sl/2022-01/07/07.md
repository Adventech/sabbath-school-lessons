---
title:  Za globlje proučevanje
date:   11/02/2022
---

V knjigi Dejanja apostolov preberi poglavje »Ljubljeni Janez«, v knjigi Jezusovo življenje pa poglavje »Juda«.

»Boj s samim seboj je največji boj, ki se je kdaj bil. Odreči se samemu sebi in vse podrediti Božji volji zahteva boj; toda človek se mora ponižati pred Bogom, preden je lahko obnovljen in postane svet.« (Ellen G. White, 2014: Pot h Kristusu, str. 37)

»Janez je želel postati podoben Jezusu in pod vplivom Kristusove ljubezni je postal krotek in ponižen. Njegov jaz je bil skrit v Jezusu. Janez se je podredil moči čudovitega življenja bolj kakor vsi drugi njegovi družabniki. /…/

Janeza je globoka ljubezen do Kristusa vodila, da je želel biti čisto blizu njega. Zveličar je ljubil vseh dvanajst, toda Janez je bil najbolj dojemljivega duha. Bil je mlajši od drugih in je svoje srce odprl Jezusu s popolnim otroškim zaupanjem. Tako se je še bolj uglasil s Kristusom, po njem pa je Zveličar ljudem sporočil najgloblje duhovne nauke. /…/

Lepota svetosti, ki ga je preobrazila, je s Kristusu podobnim sijajem odsevala z njegovega obličja. V občudovanju in ljubezni je opazoval Zveličarja, dokler ni postala njegova edina želja biti podoben Kristusu in biti z njim v občestvu, njegov značaj pa je odseval značaj njegovega Učitelja.« (Ellen G. White, 1999: Dejanja apostolov, str. 342–343)

**Vprašanja za pogovor**

`1.	Življenje ljubljenega učenca Janeza in Juda Iškarijota predstavljata pomembno nasprotje. Ko je Jezus zagledal Janeza in njegovega brata, ju je imenoval Boanergés, sinova groma. Janez je imel resne napake. Tudi Juda jih je imel, toda niso bile bolj dramatične ali resnejše od Janezovih. Kako torej, da se je Janez preobrazil v podobnost Kristusu, medtem ko je Juda zagrešil greh proti Svetemu Duhu? V čem je bila razlika?`

`2.	Jezus vabi vernike, naj vzamejo nase svoj križ in mu sledijo. Kakšna je razlika med tem, da nosimo svoj križ, in tem, da tiho prenašamo žaljivke in zlorabe?`

`3.	Zakaj Bog zahteva, da mu popolnoma predamo svoje življenje? Kakšna je povezava med svobodno voljo in odrešenjem?` 