---
title:  "Jezus, naš zvesti Brat"
date:   15/01/2022
---

### Preberi pred proučevanjem
3 Mz 25,25-27; Heb 2,14-16; Heb 11,24-26; 1 Kor 15,50; Heb 5,8-9; Heb 12,1-4

> <p>Ključno besedilo:</p>
> Ker pa so otroci deležni krvi in mesa, je prav tako tudi on privzel oboje, da bi s smrtjo onemogočil tistega, ki je imel smrtonosno oblast, to je hudiča. Heb 2,14

Heb 1 govori o Jezusu kot o Božjem Sinu in vladarju nad angeli. »On je odsvit njegovega veličastva in odtis njegovega obstoja« (Heb 1,3). V Heb 2 je predstavljen kot Sin človekov, ki je postal nižji od angelov in nase prevzel človeško naravo z vsemi šibkostmi, vključno z umrljivostjo (Heb 2,7).

V Heb 1 je Bog o Jezusu dejal: »Ti si moj sin« (Heb 1,5). V Heb 2 Jezus človeške otroke imenuje svoje »brate« (Heb 2,12).

V Heb 1 Oče naznani Sinovo božansko nadvlado (Heb 1,8-12), v Heb 2 pa Sin potrdi svojo zvestobo Očetu (Heb 2,13).

V Heb 1 je Jezus predstavljen kot vzvišeni Gospod, Stvarnik, Vzdrževalec in Vladar. V Heb 2 je človeški veliki duhovnik, usmiljen in zvest.

Če povzamemo, Jezus je kot zvesti in usmiljeni brat prikazan v opisu Sina, ki je najboljše razodetje večnega Boga stvarnika (Heb 1,1-4).