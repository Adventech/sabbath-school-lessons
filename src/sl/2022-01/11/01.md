---
title:  "Jezus, začetnik in dopolnitelj naše vere"
date:   05/03/2022
---

### Preberi pred proučevanjem
Heb 10,35-39; Rim 1,17; Heb 11; Joz 2,9-11; Heb 12,1-3

> <p>Ključno besedilo:</p>
> Uprimo oči v Jezusa, začetnika in dopolnitelja vere. On je zaradi veselja, ki ga je čakalo, pretrpel križ, preziral sramoto in sédel na desnico Božjega prestola. Heb 12,2

Hebrejcem 11 in 12 sta verjetno najbolj priljubljeni poglavji te svetopisemske knjige. V njiju je krščansko življenje opisano kot tekma, na kateri sodelujemo vsi; tisti, ki bodo ostali zvesti, bodo prejeli nagrado. Tudi drama odrešenja je opisana kot tekma, na kateri so tekli in kljub stiskam vztrajali verni iz preteklosti, toda nagrade še niso prejeli.

Tako je, ker zgodba vključuje tudi nas, ne le njih. Mi smo zaključno dejanje v tej drami, ki dosega svoj vrhunec z našo odločitvijo za sodelovanje v teku zadnjega dela tekme in z Jezusovo posaditvijo na ciljno črto, na Božjo desnico. Jezus je naš navdih in največji zgled tega, kako je treba preteči tekmo. Je najboljša priča tega, da je nagrada resnična; poleg tega je tudi naš predhodnik, ki nam je utrl pot (Heb 6,19-20; Heb 10,19-23).  

V Heb 11 piše, da je vera zaupanje Božjim obljubam, čeprav za zdaj še ne vidimo njihove uresničitve. V nauku tega tedna bomo raziskali, kaj je vera in kako jo lahko utrdimo s primeri iz preteklosti, še posebej z zgledom Jezusa, ki je začetnik in dopolnitelj naše vere (Heb 12,2).