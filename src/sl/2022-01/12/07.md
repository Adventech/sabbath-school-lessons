---
title:  Za globlje proučevanje
date:   18/03/2022
---

»V času tisoč let, med prvim in drugim vstajenjem, poteka sodba nad grešniki. Apostol Pavel opozarja na to sodbo kot na dogodek, ki se zgodi po ponovnem prihodu. 'Ne sodite torej pred časom, preden pride Gospod, ki bo tudi osvetlil, kar je skrito v temi, in razkril namene src' (1 Kor 4,5). Daniel pravi, da bo po prihodu Predvečnega sodba izročena svetnikom Najvišjega  (Dan 7,22 chr). Takrat bodo pravični vladali kot Božji kralji in duhovniki. Janez je v Razodetju napisal: 'Nato sem videl prestole: tistim, ki so sedli nanje, je bila dana oblast, da so sodili. /…/ Božji in Kristusovi duhovniki bodo postali ter bodo kraljevali z njim tisoč let' (Raz 20,4.6). Za ta čas je Pavel napovedal, 'da bodo svetu sodili sveti' (1 Kor 6,2). Skupaj s  Kristusom bodo sodili grešnikom. Primerjali bodo njihova dela s knjigo zapovedi, s Svetim pismom, in odločali za vsak primer človeka po delih, ki jih je naredil. Tedaj bo kazen, ki jo bodo morali grešniki zdržati, odmerjena na podlagi del in pripisana poleg njihovega imena v knjigo smrti. Kristus in njegovo ljudstvo bosta sodila tudi Satanu in njegovim hudobnim angelom. Pavel pravi: 'Mar ne veste, da bomo sodili angelom?' (1 Kor 6,3). Apostol Juda izjavlja: 'Tudi angele, ki niso obvarovali svoje oblasti, ampak zapustili svoje bivališče, hrani večno vklenjene v temi za sodbo vélikega dne' (Jud 1,6).« (Ellen G. White, 2014: Veliki spopad, str. 421–422)

**Vprašanja za pogovor**

`1.	Kaj sodelovanje svetih pri sojenju hudobnim (1 Kor 6,3; Jud 1,6) pove o Bogu in o tem, kako odkrito bo ravnal z nami, ko nam bo pokazal svojo dobroto in poštenost pri ravnanju z grehom in zlom?`

`2.	Preberi naslednje omembe Božjih nebeških knjig: 2 Mz 32,32; Ps 56,9 (Ps 56,8 chr); Ps 69,29 (Ps 69,28 chr); Ps 139,16; Iz 4,3; Dan 12,1; Mal 3,16; Lk 10,20; Raz 13,8; Raz 17,8. Kaj vse se beleži v teh knjigah? Zakaj je na primer pomembno, da Bog vodi evidenco o naših solzah (Ps 56,9; Ps 56,9 chr)? Če je Bog vseveden, kaj je potem namen teh knjig oziroma zapisov?`

`3.	Zakaj je pomembno, da se argument Pisma Hebrejcem konča z navezavo na obljubo, zapisano v Dan 7? Zakaj je ta povezava pomembna v kontekstu Jezusove službe v nebesih? Česa nas Dan 7 uči o koncu vseh zemeljskih in zlih stvari?` 