---
title:  "Jezus, popolna Daritev"
date:   19/02/2022
---

### Preberi pred proučevanjem
Heb 9,15; 1 Mz 15,6-21; Jer 34,8-22; Ef 3,14-19; Heb 7,27; Heb 10,10; Heb 9,22-28

> <p>Ključno besedilo:</p>
> Z eno samo daritvijo je torej za vselej naredil popolne tiste, ki so posvečeni. Heb 10,14

Zamisel, da bi morali človeka, ki je bil spoznan za krivega in obtožen na smrt na križu, častiti kot Boga, je bila za ljudi takratnega časa žaljiva. Redke omembe križa v rimski književnosti so dokaz nenaklonjenosti takšni miselnosti. Judovski zakon je narekoval, da je Bog preklel človeka, ki visi na lesu (5 Mz 21,23).

Zato so bili prvi motivi, ki so jih odkrili na poslikavah krščanskih katakomb, naslednji: pav, ki je domnevno simboliziral nesmrtnost, golob, palmova veja v rokah zmagovalnega atleta in pa riba. Kasneje so se pojavili še drugi motivi: Noetova ladja; Abraham, ki namesto Izaka žrtvuje ovna; Daniel v levji jami; Jona, ki ga je riba izbljuvala na kopno; pastir, ki nosi jagnje; ali pa prikaz čudežev, npr. kako je Jezus ozdravil hromca in obudil Lazarja. To so bili simboli zveličanja, zmage in skrbi. Križ je po drugi strani vzbujal občutek poraza in sramu. Toda prav ta je postal simbol krščanstva. Apostol Pavel je evangeliju preprosto rekel »beseda o križu« (1 Kor 1,18).

Ta teden si bomo ogledali koncept križa v Pismu Hebrejcem.