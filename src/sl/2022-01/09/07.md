---
title:  Za globlje proučevanje
date:   25/02/2022
---

V knjigi Jezusovo življenje preberi poglavji »Golgota« in »Dopolnjeno je!«.

Profesor Jii Moskala je pojasnil naravo predadventne sodbe. Bog »ni tu, da bi razstavil moje grehe kakor v izložbi. Nasprotno; najprej bo pokazal na svojo čudovito in mogočno milost, ki ima moč spremeniti ljudi. Pred celotnim vesoljem bo kot resnična Priča mojega celotnega življenja pojasnil moje stališče do njega, moje motive, misli, dejanja, mojo življenjsko naravnanost in usmeritev. Vse bo predstavil. Jezus bo pričeval o tem, da sem naredil mnogo napak, da sem prestopil njegov sveti zakon, toda pričal bo tudi, da sem se spokoril, prosil za odpuščanje in dovolil, da me spremeni njegova milost. Rekel bo: 'Moja kri zadošča za grešnika Moskalo; v svojem življenju je osredotočen name; njegova drža do mene in drugih ljudi je topla in nesebična; nanj se lahko zaneseš; je moj dobri in zvesti služabnik.'« (»Toward a Biblical Theology of God’s Judgment: A Celebration of the Cross in Seven Phases of Divine Universal Judgment,« Journal of the Adventist Theological Society (Spring 2004): str. 155)

»Kristusov križ bo tako za odrešene kakor tudi za bitja, ki nikoli niso padla, predmet njihovega raziskovanja in njihova pesem. Videlo se bo, da je slava, ki sije z Jezusovega obličja, slava požrtvovalne ljubezni. V luči z Golgote se bo videlo, da je zakon te samoodpovedovalne ljubezni življenjski zakon za zemljo in nebesa; da ima ljubezen, ki 'ne išče svojega' (1 Kor 13,5), svoj vir v Božjem srcu; da se je v Krotkem in Ponižnem (Mt 11,29) razodel značaj njega, ki prebiva v svetlobi, kateri se ne more približati noben človek.« (Ellen G. White, 2020: Jezusovo življenje, str. 11)

**Vprašanja za pogovor**

`1.	Ljudje že od nekdaj poskušamo Bogu ponuditi različne daritve v zameno za odpuščanje ali zveličanje. Nekateri mu ponudijo junaška dejanja pokore (npr. dolga romanja), drugi mu ponudijo življenje služenja ali požrtvovalna dela. Kako bi morali razumeti takšno ravnanje, če imamo v mislih Jezusovo žrtev in svetopisemsko trditev, da so se s križem končale vse daritve (Dan 9,27; Heb 10,18)?`

`2.	Toda katero vlogo imajo potem daritve v vernikovem življenju? Kaj je Jezus mislil, ko je rekel, da moramo vzeti svoj križ in iti za njim (Mt 16,24)? In kaj je mislil apostol Pavel, ko je rekel, da moramo svoja telesa darovati »v živo, sveto in Bogu všečno žrtev« (Rim 12,1)? Kakšna je povezava med Jezusovim in Pavlovim navodilom (Mt 16,24; Rim 12,1) in Heb 13,15-16?`