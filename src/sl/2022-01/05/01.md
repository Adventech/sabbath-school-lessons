---
title:  Jezus nam daje počitek
date:   22/01/2022
---

### Preberi pred proučevanjem
1 Mz 15,13-21; Heb 3,12-19; Heb 4,6-11; Heb 4,1.3.5.10; 5 Mz 5,12-15; Heb 4,8-11

> <p>Ključno besedilo:</p>
> Torej ostaja še sobotni počitek Božjemu ljudstvu. Heb 4,9 (chr)

Heb 1 in 2 se osredotočata na ustoličenje Jezusa kot vladarja in osvoboditelja Božjega ljudstva. V Heb 3 in 4 je Jezus predstavljen kot tisti, ki nam bo prinesel počitek. Takšno zaporedje je smiselno, Bog je namreč v zavezi z Davidom zagotovil, da bo svojemu ljudstvu dal obljubljenega kralja in »počitek« od njihovih sovražnikov (2 Sam 7,10-11). Zdaj, ko Jezus sedi na Božji desnici, nam je na voljo obljubljeni počitek.

V Pismu Hebrejcem je počitek opisan kot nekaj, kar pripada Bogu, pa tudi kot sobotni počitek (Heb 4,1-11). Bog ga je dal na voljo Adamu in Evi. Prva sobota je bila izkušnja popolnosti z njim, ki je omogočil to popolnost. Poleg tega je Bog sobotni počitek obljubil tudi zato, ker ustrezno posvečevanje sobote uteleša obljubo, da bo Bog znova vzpostavil popolnost.

Kadar posvečujemo soboto, se spominjamo, da je Bog popolnoma poskrbel za nas, ko je ustvaril ta svet in ko nas je odkupil na križu. Poleg tega, da nas usmerja na stvarjenje, nam pravo posvečevanje sobote v tem nepopolnem svetu daje predokus prihodnosti, ki nam jo obljublja Bog. 