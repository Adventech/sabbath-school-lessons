---
title:  Stopiti v njegov počitek
date:   26/01/2022
---

`Kako je Bog označil počitek, v katerega nas vabi? Heb 4,1.3.5.10`

Tako zapoved o soboti v 2 Mz 20,8-11 kakor Mojzesova ponovitev teh besed v 5 Mz 5,12-15 nas vabita, da se spominjamo tega, kar je Bog naredil za nas. Kakor smo videli, nas Božje besede na kamnitih ploščah usmerjajo na konec njegovega dejanja stvarjenja (2 Mz 31,18; 2 Mz 34,28). V 5. Mojzesovi knjigi je Bog Izraelcem ukazal, naj posvečujejo soboto v luči njegovega dejanja osvoboditve iz egiptovske sužnosti. Izhod iz Egipta je bil slika končne rešitve od greha, kar je Kristus kasneje dosegel na križu, ko je rekel »Izpolnjeno je« (Jn 19,30). Sobota je torej dvakrat blagoslovljena in je za kristjane izrednega pomena.

`K čemu smo poklicani? Heb 4,9-11.16`

Sobotni počitek slavi dejstvo, da je Bog dokončal svoje delo stvarjenja (1 Mz 2,1-3; 2 Mz 20,8-11) in odrešenja (5 Mz 5,12-15). Podobno tudi Jezusovo ustoličenje v nebeškem svetišču slavi dejstvo, da je Jezus uspešno daroval popolno daritev za naše zveličanje (Heb 10,12-14).

Bodi pozoren na to, da je Bog počival šele takrat, ko nam je zagotovil blaginjo. Ob stvarjenju zemlje je počival, ko je dokončal to delo. Kasneje je v svetišču počival šele takrat, ko je Izrael po Davidovih zmagah osvojil deželo, ki jo je obljubil Abrahamu, in sta Izrael in Juda »prebivala na varnem« (1 Kr 5,1-5; 1 Kr 4,21-25 chr; primerjaj z 2 Mz 15,18-21; 5 Mz 11,24; 2 Sam 8,1-14). Bog je dovolil, da se mu zgradi tempelj, ko so si Izraelci in njihov kralj že zgradili svoje hiše.

`Kako lahko že zdaj stopimo v njegov počitek? Kako lahko z vero počivamo v njegovi obljubi o zveličanju, ki ga imamo samo v in po Kristusu? `