---
title:  "Jezus, zvesti Duhovnik"
date:   29/01/2022
---

### Preberi pred proučevanjem
Heb 5,1-10; 1 Mz 14,18-20; 1 Pt 2,9; Heb 7,1-3; Heb 7,11-16.22.26

> <p>Ključno besedilo:</p>
> Takšen véliki duhovnik je bil za nas tudi primeren: svet, nedolžen, brez zla; tak, ki je ločen od grešnikov in je postal višji od nebes. Heb 7,26

Greh je povzročil prepad med nami in Bogom. Težava je naraščala, saj je greh pokvaril tudi naš značaj. Bog je svet; greh v njegovi navzočnosti ne more obstati. Od Boga nas je ločila naša grešna narava. Poleg tega nam onemogoča, da bi bili poslušni Božjemu zakonu. Greh je povezan tudi z napačnim razumevanjem. Ljudje smo Božjo ljubezen in usmiljenje izgubili izpred oči, Boga pa začeli dojemati kot jeznega in zahtevnega.

Ta teden bomo proučevali osupljive reči, ki sta jih naredila Oče in Sin, da bi premostila ta prepad. V Heb 5–7 najdemo temeljito analizo Jezusove duhovniške službe. Pisec je analiziral njen izvor in namen (Heb 5,1-10), nato pa bralce pozval, naj ne bodo ravnodušni do nje (Heb 5,11–6,8), temveč naj se oklenejo upanja, ki ga prinaša (Heb 6,9-20). Poleg tega je razložil tudi značilnosti te službe (Heb 7,1-10) in globlji pomen, ki ga ima za odnos med Bogom in verniki (Heb 7,11-28). Ta teden se bomo še posebej osredotočili na Heb 5,1-10 in Heb 7,1-28.