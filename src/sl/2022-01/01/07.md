---
title:  Za globlje proučevanje
date:   31/12/2021
---

David A. deSilva je pojasnil, zakaj so prvi kristjani trpeli preganjanje: »Njihov življenjski slog je bil /…/ v očeh takratne družbe škodljiv in celo prevratniški. Zvestoba bogovom, ki se je izražala s pobožno navzočnostjo pri žrtvovanju in podobnih obredih, je bila simbol zvestobe deželi, avtoritetam, prijateljem in družini. Čaščenje božanstev je bilo nekakšen simbol posameznikove predanosti odnosom, zaradi katerih je bila družba stabilna in uspešna. Ker so se kristjani (kakor tudi judje) tega vzdržali, so nanje gledali s sumničavostjo – kakor na potencialne prestopnike zakonov in prevratniške elemente kraljestva.« (Perseverance in Gratitude (Grand Rapids, MI: Eerdmans Publishing Company, 2000), str. 12)

»Za malodušne obstaja zanesljivo zdravilo – vera, molitev in delo. Vera in delo bosta obrodila gotovost in zadovoljstvo, ki bosta iz dneva v dan vse bolj rastla. Ali ste v skušnjavi, da bi se prepustili občutkom mučnih slutenj ali skrajnemu malodušju? V najtemnejših dneh, ko se vse zdi narobe, se nikar ne bojte. Verujte v Boga. On pozna vaše potrebe. Je vsemogoč. Njegova neskončna ljubezen in sočutje nikoli ne opešata. Nikar se ne bojte, da ne bo izpolnil svoje obljube. On je večna resnica. Nikoli ne bo spremenil zaveze, ki jo je sklenil z njimi, ki ga ljubijo. Svojim zvestim služabnikom bo podaril toliko moči, kolikor je potrebujejo. Apostol Pavel je pričal: 'A mi je rekel: Dovolj ti je moja milost. Moč se dopolnjuje v slabotnosti. /…/ Vesel sem torej slabotnosti, žalitev, potreb, preganjanj in stisk za Kristusa. Kajti močan sem tedaj, ko sem slaboten' (2 Kor 12,9-10).« (Ellen G. White, 2002: Preroki in kralji, str. 103)

**Vprašanja za pogovor**

`1.	Ali je mogoče biti »drugačen« zaradi predanosti krščanski veri in obenem ne biti obtožen »ločitve« od drugih in ravnodušnosti do njih? Pojasni svoj odgovor.`

`2.	Beseda »spodbuda« lahko v Svetem pismu pomeni tudi »opomin« ali »svarilo«. Na kaj moramo biti pozorni, kadar svarimo osebo, ki je malodušna?`  

`3.	Katere podobnosti opaziš v izkušnji bralcev Pisma Hebrejcem in bralcev pisma laodikejski cerkvi (Raz 3,14-22)? V katerih pogledih je naša izkušnja podobna njihovi? Česa se lahko naučimo na podlagi teh podobnosti?`