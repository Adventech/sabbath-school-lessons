---
title:  Pismo Hebrejcem je namenjeno tudi nam
date:   25/12/2021
---

### Preberi pred proučevanjem
Heb 2,3-4; 1 Pt 4,14.16; Heb 13,1-9.13; 1 Kr 19,1-18; Heb 3,12-14; 4 Mz 13

> <p>Ključno besedilo:</p>
> Kajti stanovitnost vam je potrebna, pa boste izpolnili Božjo voljo in tako dosegli, kar je obljubljeno. Heb 10,36

Ali si kdaj razmišljal o tem, kako bi bilo, če bi Jezusa ali enega od apostolov slišal pridigati v živo? Na voljo so nam zapisani odlomki in povzetki nekaterih njihovih pridig, toda vse to vsebuje omejeno zamisel o tem, kako jih je bilo v resnici poslušati. Toda Bog je v Sveto pismo za nas »shranil« vsaj eno pridigo v celoti; to je Pavlovo Pismo Hebrejcem.

Pavel, avtor tega pisma, je to svoje delo poimenoval »beseda spodbude« (Heb 13,22). Ta izraz za pridige so uporabljali tudi v sinagogah (Apd 13,15), pa tudi pri krščanskem bogoslužju (1 Tim 4,13). Iz tega razloga nekateri trdijo, da je Pismo Hebrejcem najstarejša »v celoti zapisana krščanska pridiga«, ki jo imamo. Naslovljena je bila na vernike, ki so sprejeli Jezusa, toda potem doživeli številne težave. Nekatere so javno sramotili in preganjali (Heb 10,32-34). Drugi so se spopadali s finančnimi težavami (Heb 13,5-6). Mnogi so bili utrujeni in so se pričeli spraševati o smiselnosti svoje vere (Heb 3,12-13). Ali se lahko poistovetimo s tem?

Apostol jih je v ganljivi pridigi pozval – poziva pa tudi nas – naj vztrajajo v veri v Jezusa in oči uprejo vanj, ki je zdaj v nebeškem svetišču. 