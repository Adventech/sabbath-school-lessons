---
title:  Sporočilo Pisma Hebrejcem
date:   01/01/2022
---

### Preberi pred proučevanjem
Heb 1,5-14; Lk 1,30-33; Ps 132,1-5; Heb 2,14-16; Heb 5,1-4; 1 Pt 2,9; Heb 8,8-12

> <p>Ključno besedilo:</p>
> Poglavitno pri tem, o čemer govorimo, pa je tole: takšnega vélikega duhovnika imamo, ki je sédel na desno prestola veličastja v nebesih. Heb 8,1

Neki judovski dokument, napisan nekaj desetletij po Pismu Hebrejcem (okoli leta 100), vsebuje naslednjo molitev: »Vse to sem govoril pred teboj, o Gospod, ker si rekel, da si ta svet ustvaril za nas. /…/ Sedaj pa, o Gospod, poglej! Ti narodi, ki slovijo kot nič, gospodujejo nad nami in nas požirajo. Toda mi, tvoje ljudstvo, ki si nas imenoval za svoje prvorojence in edinorojene, mi, ki smo goreči zate in najdražji, smo dani v njihove roke.« (James H. Charlesworth, ur., The Old Testament Pseudepigrapha, vol. 1, [New York: Hendrickson Publishers, 1983], str. 536)

Verjetno so se tako počutili tudi bralci Pisma Hebrejcem. Če so res Božji otroci, zakaj morajo toliko trpeti?

Apostol Pavel jim je napisal pismo, da bi jim utrdil vero, medtem ko so se spopadali s preizkušnjami. Spomnil jih je – in tudi nas – da se bodo Božje obljube izpolnile po Jezusu, ki sedi na Očetovi desnici in ki nas bo kmalu vzel domov. Medtem pa nam Jezus posreduje Očetove blagoslove. Zato se moramo okleniti svoje vere in zdržati do konca. 