---
title:  Za globlje proučevanje
date:   07/01/2022
---

Kljub vsem dobrim in spodbudnim resnicam v Pismu Hebrejcem v njem najdemo tudi mnogo opozoril, ki dosežejo vrhunec v poglavjih 10–12. Skupna sta jim vsaj dva elementa. Prvič, generacija Izraelcev, ki je tavala po puščavi, je primerjana z bralci tega pisma. Drugič, spodbujajo nas, da se moramo okleniti vere.

Izraelci, ki so potovali po puščavi, so videli osupljivo Božjo moč, ki se je razodela po znamenjih in čudežih, s katerimi jih je izpeljal iz Egipta. Poleg tega so Boga s Sinaja slišali oznaniti deset zapovedi. Ponoči so videli ognjeni steber, oblakov steber, ki jim je nudil zaščito, pa podnevi. Jedli so mano – hrano iz nebes. Pili so vodo, ki je izvirala iz skale, kjer so se utaborili. Toda ko so prispeli do meje obljubljene dežele, je njihovo zaupanje v Boga splahnelo. Zmanjkalo jim je vere, ki je jedro Božjih zahtev. »Brez vere namreč ne moremo biti Bogu všeč /…/« (Heb 11,6)

Apostol Pavel je rekel, da smo tudi mi – kakor generacija Izraelcev v puščavi – na meji obljubljene dežele (Heb 10,37-39). Toda naše prednosti in odgovornosti so še večje. Čeprav Boga nismo slišali govoriti s Sinaja, pa smo po Svetem pismu lahko spoznali Božje razodetje, ki je veličastnejše od tistega na Sionu – Boga v telesu, tj. Jezusa Kristusa (Heb 12,18-24). Vprašanje se glasi: Ali bo tudi naša vera splahnela? Pisec nas spodbuja k posnemanju zgleda svetopisemskih junakov na veličastnem seznamu vernih, ki doseže vrhunec z Jezusom.

**Vprašanja za pogovor**

`1.	Spoznali smo, da je Jezus naš zastopnik oz. zmagovalec, ki gre pred nami v boj proti Hudiču. Kako se lahko kot cerkev zedinjeni bojujemo v senci svojega zastopnika? Kaj nam preprečuje, da bi bili zedinjeni? Na katere načine lahko Satan oslabi cerkev? Kako je v preteklosti oslabil Izraelce?`

`2.	Verniki smo skupnost duhovnikov pod Božjim vodstvom. Na katere načine lahko tvoja krajevna cerkev Bogu daruje boljše daritve čaščenja in dobrih del? Razmisli o specifičnih in praktičnih odgovorih.`

`3.	V katerih ozirih je naš položaj podoben položaju Izraelcev v puščavi, ko so bili tik pred obljubljeno deželo? Katerih naukov se lahko naučimo na podlagi teh podobnosti?`