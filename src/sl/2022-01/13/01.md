---
title:  Vztrajajte v bratski ljubezni
date:   19/03/2022
---

### Preberi pred proučevanjem
Heb 13; Rim 12,13; Ef 5,3-5; 1 Pt 5,1-4; Heb 2,9; Heb 4,16; Gal 2,20

> <p>Ključno besedilo:</p>
> Vztrajajte v bratski ljubezni. Heb 13,1

V Heb 13 je apostol zapisal svoj zadnji opomin: »Vztrajajte v bratski ljubezni.« (Heb 13,1) V celotnem pismu je zagovarjal stališče, da smo družina velikega Duhovnika in Kralja Jezusa, njegovi bratje in sestre. Svojih bralcev ni obravnaval le kot skupine posameznikov, ki se v odnosu z Jezusom trudijo za svoje zveličanje, temveč jih je videl kot družino oziroma skupnost, ki je rešena skupaj. Dejal je, da je za Jezusovo delo za nas značilna »bratska ljubezen«: Jezusa ni sram, da nas imenuje brate (Heb 2,11). Zato morajo verniki drug za drugega narediti to, kar je Jezus naredil zanje.

V Pismu Hebrejcem bratska ljubezen pomeni spodbujati drug drugega, da nihče ne bi ostal brez Božje milosti (Heb 3,13; Heb 10,24-25; Heb 12,15-17). V 13. poglavju je naštetih več elementov: gostoljubnost (Heb 13,2), obiskovanje in podpiranje zapornikov in zatiranih (Heb 13,3), spoštovanje zakonske zveze (Heb 13,4), izogibanje poželenju (Heb 13,5-6), spoštovanje in poslušnost cerkvenim vodjem (Heb 13,7-17) in molitev za pisca Pisma Hebrejcem (Heb 13,18-19). 