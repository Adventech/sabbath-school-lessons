---
title:  Znamenja, ki kažejo pot
date:   28/09/2024
---

### Preberi pred proučevanjem
Mt 12,9-14; Mr 3,22.23; Jn 2,1-11; Jn 4,46-54; Jn 5,1-47

> <p>Ključno besedilo</p>
> Jezus je vpričo svojih učencev storil še veliko drugih znamenj, ki niso zapisana v tej knjigi; ta pa so zapisana, da bi vi verovali, da je Jezus Mesija, Božji Sin, in da bi s tem, da verujete, imeli življenje v njegovem imenu. Jn 20,30.31

Zakaj je Janez napisal evangelij? Ali je želel poudariti Jezusove čudeže ali določene Jezusove nauke? Čemu je napisal to, kar beremo v njegovem evangeliju?

Po moči in delovanju Svetega Duha je Janez pojasnil svoj razlog. Čeprav bi lahko o Jezusovem življenju napisal še veliko stvari (Jn 21,25), so dogodki, ki jih je vključil v svoj evangelij, zapisani, »da bi vi verovali, da je Jezus Mesija, Božji Sin, in da bi s tem, da verujete, imeli življenje v njegovem imenu« (Jn 20,31).

Ta teden si bomo ogledali nekaj prvih Jezusovih čudežev, ki jih je zapisal evangelist Janez: od čudeža na svatbi v galilejski Kani do ozdravitve uradnikovega sina in bolnika v kopeli Betesda.

Janez tem čudežem pravi »znamenja«. S tem misli na čudežni dogodek, ki kaže na globljo resničnost – na Jezusa kot Mesija. V teh poročilih beremo o primerih ljudi, ki so se odzvali z vero. Njihov zgled nas vabi, da se tudi mi odzovemo tako.