---
title:  Za globlje proučevanje
date:   27/12/2024
---

Božja perspektiva se močno razlikuje od človeške. Bog svojo perspektivo deli z nami po svoji besedi, Svetem pismu, po moči Svetega Duha. Sami se moramo odločiti, ali si želimo hoditi v temi ali pa bomo sprejeli luč, ki prihaja od Jezusa Kristusa in je razodeta v Svetem pismu.

Sestavni del te odločitve je naša osebna izročitev Jezusu Kristusu, Božjemu Sinu in zveličarju človeštva. Po moči Svetega Duha nam je Bog Oče razodel globino svoje ljubezni po življenju, smrti in vstajenju Jezusa Kristusa. Za Jezusa vemo, ker so njegovo življenje, smrt in vstajenje zapisani v Božji besedi.

»Božji angeli stalno potujejo med zemljo in nebesi. Kristusovi čudeži za bolne in trpeče so bili narejeni z Božjo močjo po službi angelov. Vsak blagoslov pride od Boga k nam po Kristusu s službo nebeških poslancev. Ko je naš Zveličar vzel nase človeško naravo, je zedinil svoje koristi s koristmi padlih Adamovih otrok, s svojo božansko naravo pa se je oprijel Božjega prestola. Tako je Kristus posrednik za zvezo ljudi z Bogom in Boga z ljudmi.« (Ellen G. White: Jezusovo življenje, str. 113 [angl. 143])

**Vprašanja za pogovor**

`1. Katera zgodba iz Evangelija po Janezu ti najjasneje govori o Božji ljubezni in značaju? V sobotnošolskem razredu povej, zakaj se ti zdi ta zgodba tako prepričljiva.`

`2. Kaj v praksi pomeni iskati resnico?`

`3. Zakaj se je običajno težko odpovedati sebi kot razsodniku resnice? Ali to sploh lahko v celoti naredimo ali pa bo naša človeškost do neke mere vedno vplivala na naše razumevanje Svetega pisma? Kako nam ponižnost lahko pomaga, da svoje predsodke podredimo Božji besedi?`

`4. Zgodovina zahodnega krščanstva je polna grozljivih primerov tega, kaj se lahko zgodi, če Božja beseda postane podvržena politiki in človeškim predsodkom. Naštej nekatere od teh primerov. Kaj se lahko naučimo iz njih o nevarnosti tega, da človeška perspektiva postane prevladujoče sito za razlago Svetega pisma?`

`5. S svojimi besedami povzemi bistvo Evangelija po Janezu. Kaj je osrednje sporočilo Evangelija in kako se nanaša na nas?`