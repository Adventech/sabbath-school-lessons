---
title:  'Zaključek: poznati Jezusa in njegovo Besedo'
date:   21/12/2024
---

### Preberi pred proučevanjem
Jn 4,46-54; Jn 11,9.10; Jn 8,42-44; Jn 15,1-11; Jn 21; 2 Tim 3,16

> <p>Ključno besedilo</p>
> Preiskujete Pisma, ker mislite, da imate v njih večno življenje, a prav ta pričujejo o meni. Jn 5,39

Evangelij po Janezu in Evangelij po Marku se končata s srečanjem v Galileji. V zadnjem nauku tega četrtletja se bomo osredotočili prav na to srečanje in ga povezali s temo poznavanja Jezusa in Božje besede. Ta rdeča nit je značilna za celoten Evangelij po Janezu.

Čeprav so bili učenci z Jezusom več kot tri leta, so bili precej nepripravljeni na njegovo križanje in vstajenje, kljub temu da jim je vedno znova govoril o tem, kaj se bo zgodilo.

Na žalost niso zaupali njegovim besedam.

Tudi mi smo v nevarnosti, da naredimo enako. Slišimo in beremo Božjo besedo, vendar je ne poslušamo zares, ne vztrajamo v njej in je ne upoštevamo. Ne sprejmemo je kot luč, ki bi morala voditi naše misli in dejanja. Na žalost tako živi mnogo kristjanov in morda se tega niti ne zavedajo.

Ta teden si bomo ogledali nekatere ključne točke Evangelija po Janezu, ki nam lahko pomagajo preseči teoretično znanje o Jezusu in se osredotočiti na globlje in boljše poznavanje njega in njegove besede.