---
title:  Priče trdijo, da je Kristus Mesija
date:   19/10/2024
---

### Preberi pred proučevanjem
Iz 40,15; Jn 1,19-23.29-39.43-51; Jn 3,1-21, Rim 5,6

> <p>Ključno besedilo</p>
> Jezus odgovori in mu reče: »Resnično, resnično ti pravim: Če se kdo na novo ne rodi, ne more videti kraljestva Božjega.« Jn 3,3 CHR

Jezus je ljudem dal mogočne svetopisemske dokaze, s katerimi je podprl trditve o sebi. Rekel je: »Resnično, resnično, povem vam: Kdor veruje, ima večno življenje.« (Jn 6,47)

Toda to še ni vse. Jezus je spremenil vodo v vino; na tisoče ljudi je nahranil s samo nekaj hlebi kruha; ozdravil je uradnikovega sina in moškega v kopeli Betesda; od rojstva slepemu je povrnil vid in obudil Lazarja od mrtvih. Evangelist Janez poroča o številnih dogodkih in ljudeh – Judih, poganih, bogatih, revnih, moških, ženskah, uradnikih, preprostih ljudeh, izobraženih in neizobraženih – ki so pričali o tem, kdo je Jezus.

Janez bralca usmeri celo na samega Očeta in Sveto pismo, ki prav tako pričata o Jezusovi identiteti.

Nauk tega tedna se začne z mogočnim pričevanjem Janeza Krstnika. Izpostavljene so tudi druge priče: Andrej in Simon Peter, Filip in Natanael ter nepričakovana priča – farizej Nikodem. V senci pa stoji še ena priča, neimenovan učenec – Janez, pisec evangelija (Jn 1,35.40).