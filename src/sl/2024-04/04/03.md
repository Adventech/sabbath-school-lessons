---
title:  Božje Jagnje
date:   21/10/2024
---

Hebrejski narod je pričakoval Mesija, ki jih bo rešil Rima. Vloga Evangelija po Janezu je bila spremeniti njihovo razumevanje Mesija, da bi v Jezusu lahko prepoznali izpolnitev prerokovanj o prihajajočem kralju. Mesija ni bil zemeljski vladar. Prišel je izpolnit vse starozavezne obljube o njem, tudi tiste o žrtvovanju samega sebe za svet, in obnovit odnos med Bogom in njegovim ljudstvom.

`Kaj je o Jezusu razglašal Janez Krstnik? S kakšno podobo ga je predstavil in zakaj je bilo to tako pomembno za razumevanje tega, kdo je bil Jezus in kaj je bilo njegovo poslanstvo? Jn 1,29-37`

Trditev Janeza Krstnika, da je Jezus Božje Jagnje, podpira namen Evangelija po Janezu, ki je osvetliti Mesijevo delo in značaj. Jezus je izpolnil obljubo o Odrešeniku, ki je bila prvič dana v 1 Mz 3,15.

»Ko je pri Jezusovem krstu Janez pokazal nanj kot na Božje Jagnje, je nova luč osvetlila Mesijevo delo. Prerokove misli so bile usmerjene na Izaijeve besede: ›Kakor jagnje, ki ga peljejo v zakol‹ (Iz 53,7).« (Ellen G. White: Jezusovo življenje, str. 107 [angl. 136])

`Kako nam naslednje vrstice pomagajo razumeti vlogo Jezusa kot »Božjega Jagnjeta«? Mr 10,45; Rim 5,6; 1 Pt 2,24`

Čeprav se je Janez Krstnik imel še veliko za naučiti o Jezusovem poslanstvu, je bil prepričan, da je bil Jezus obljubljeni Mesija, tisti, ki je prišel izpolnit prerokovanja.

`Premišljuj o Jezusu kot o »Božjem Jagnjetu«. Kakšne podobe ti pridejo na misel in kako ti povezava s starozaveznim žrtvenim sistemom pomaga ceniti visoko ceno našega zveličanja?`