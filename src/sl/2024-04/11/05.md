---
title:  Sveti Duh
date:   11/12/2024
---

V Evangeliju po Janezu Sveti Duh ni tako pogosto omenjen kakor sta Oče in Sin. Toda njegova vloga je ključnega pomena za uspeh Jezusovega poslanstva.

`Kaj nas naslednje besedilo uči o pomenu dela Svetega Duha za naše spreobrnjenje? Jn 1,10-13`

Že v prvem poglavju Evangelija po Janezu lahko opazimo osrednjo vlogo Svetega Duha. Evangelist Janez pravi, da so vsi, ki so sprejeli Besedo, torej vsi, ki so verovali vanj, postali Božji otroci. To so ti, ki »se niso rodili iz krvi ne iz volje mesa ne iz volje moža, ampak iz Boga« (Jn 1,13). To se lahko zgodi samo po delovanju Svetega Duha.

`Kaj nam naslednji odlomki povedo o delovanju Svetega Duha? Jn 3,5-8; Jn 6,63; Jn 14,26; Jn 15,26; Jn 16,7-11`

»Ko je Jezus učencem opisal službo Svetega Duha, jih je skušal navdati z veseljem in upanjem, ki sta navdihovala njegovo srce. Veselil se je obilne podpore, ki jo je zagotovil svoji cerkvi. Sveti Duh je bil najdragocenejši od vseh darov, ki jih je izprosil od Očeta za izpopolnitev svojega ljudstva. Duh je bil dan kot prenavljajoča moč, brez katere bi bila Kristusova daritev nekoristna. Moč zla se je v stoletjih krepila in podrejanje ljudi Satanovemu sužnjevanju je bilo osupljivo. Grehu se lahko upremo in ga premagamo samo z mogočnim delovanjem tretje osebe Božanstva, ki ne bo prišla v omejeni moči, temveč v polnoti božanske moči.« (Ellen G. White: Jezusovo življenje, str. 592.593 [angl. 671])

Kako velik blagoslov je sprejeti Svetega Duha, ki pričuje, da je Bog resničen (Jn 3,33). Duh svet prepričuje glede greha, pravičnosti in sodbe (Jn 16,8-11). Če želimo vedeti, kaj je pravično, resnično in dobro, moramo svoj razum in življenjske izkušnje po moči Svetega Duha podrediti Božji besedi.