---
title:  Za globlje proučevanje
date:   13/12/2024
---

V knjigi Jezusovo življenje preberi poglavje »Vaše srce naj se ne vznemirja«.

Nasprotniki so Jezusa ocenjevali s človeškimi merili, »po mesu« (Jn 8,15). To je verjetno huje od sojenja »po videzu« (Jn 7,24). Zatekli so se k merilom mesa, merilom človeštva v padlem svetu brez prepričljivega vodstva Duha (glej Jn 3,3-7). Jezusovo »meso« so videli takšno, kakršno je bilo, in nikoli niso razmislili o možnosti, da bi lahko bil prav On Beseda, ki je postala meso (Jn 1,14). Če Kristusa obravnavamo s svojimi omejenimi merili, pomeni, da ga tehtamo s posvetnega vidika (2 Kor 5,16).

»Tolažnik se imenuje ›Duh resnice‹. Njegova naloga je razložiti in obvarovati resnico. Najprej prebiva v srcu kot Duh resnice in tako postane Tolažnik. Resnica prinaša tolažbo in mir, v zmoti pa ni najti pravega miru ali tolažbe. Satan si pridobi oblast nad umom po lažnih teorijah in izročilih. Z usmerjanjem ljudi k lažnim merilom popači njihov značaj. Sveti Duh govori umu po Svetem pismu in vtisne resnico v srce. Tako razkrinka zmoto in jo prežene iz duše. Po Duhu resnice, ki deluje po Božji besedi, Kristus vodi svoje izvoljeno ljudstvo.« (Ellen G. White: Jezusovo življenje, str. 592 [angl. 671])

**Vprašanja za pogovor**

`1. Večno življenje pomeni spoznati Boga (Jn 17,3 CHR). Kaj pomeni spoznati Boga v nasprotju s tem, da zgolj poznamo nekaj dejstev o njem (npr. da je mogočen ali ljubeč ali pravičen)? Kaj bi odgovoril, če bi te kdo vprašal, ali poznaš Boga? Kako bi v svoj odgovor vpletel Jezusa?`

`2. Kaj v praktičnem in vsakdanjem smislu pomenijo Jezusove besede »tvoja beseda je resnica« (Jn 17,17)?`

`3. Jezus je molil: »Ne prosim, da jih vzameš s sveta, ampak da jih obvaruješ hudega.« (Jn 17,15) Kako naše odločitve vplivajo na to, kako bo ta molitev uslišana v našem življenju?`