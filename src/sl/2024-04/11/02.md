---
title:  Nebeški Oče
date:   08/12/2024
---

Evangelij po Janezu je napisan z vidika celotne svetopisemske pripovedi; začne se z našim nastankom: »V začetku je Bog ustvaril nebo in zemljo.« (1 Mz 1,1) Ali: V začetku so Oče, Sin in Sveti Duh ustvarili nebo in zemljo. Trojica je vir vsega, kar obstaja. Ustvarila je vesolje, vključno z bitji, ki ga naseljujejo. Na našem planetu se je v šestih dneh odvilo posebno stvarjenje, najbolj posebno stvarstvo pa je bilo človeštvo. Bog je človeštvo ustvaril zato, da bi živelo v ljubeči skladnosti z njim in drug z drugim.

Na žalost je Lucifer na svet prinesel greh, ki je motnja v našem odnosu z Bogom. Ker greh napačno predstavlja Boga, je Jezus postal človek, da bi obnovil naše poznavanje Boga in nam prinesel zveličanje.

Med svojim življenjem na zemlji se je Jezus podredil Očetu in živel skladno z Očetovim vodstvom. Rekel je: »Jaz in Oče sva eno.« (Jn 10,30) »Oče [je] v meni in jaz v Očetu.« (Jn 10,38) »Če ne vršim del svojega Očeta, mi nikar ne verujte.« (Jn 10,37 EKU)

**O katerih Očetovih vlogah govorijo naslednji odlomki?**

`Jn 3,16.17; Jn 6,57`

`Jn 5,22.30`

`Jn 6,32; Jn 14,10.24`

`Jn 6,45`

`Jn 15,16; Jn 16,23`

`Te vrstice kažejo, da je Oče tesno povezan s Sinom Jezusom Kristusom. Poleg tega je tudi tesno povezan z našim svetom in je popolnoma vključen v načrt zveličanja človeštva. Kaj nam ta resnica govori o Božji ljubezni do nas?`