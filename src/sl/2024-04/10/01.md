---
title:  Pot, resnica in življenje
date:   30/11/2024
---

### Preberi pred proučevanjem
Dan 7,27; Jn 1,14; Jn 5,38-40; Jn 13,1-20; Jn 14,1-3.5-11; Kol 1,16.17

> <p>Ključno besedilo</p>
> Boga ni nikoli nihče videl; edinorojeni Sin, ki je v naročju Očetovem, on ga je oznanil. Jn 1,18 CHR

Evangelij po Janezu je razdeljen na štiri glavne dele: uvod (Jn 1,1-18), knjigo znamenj (Jn 1,19-12,50), knjigo slave (Jn 13,1-20,31) in zaključek (Jn 21,1-25). Do zdaj smo se med proučevanjem v glavnem osredotočili na uvod in knjigo znamenj, kjer poročila o Jezusovih čudežih (znamenjih), pogovorih in naukih govorijo o tem, kdo je Jezus. Zdaj se bomo posvetili tretjemu delu Evangelija po Janezu, knjigi slave.

Zanimivo je, da sedem znanih stavkov »JAZ SEM« tvori nekakšen most med knjigo znamenj in knjigo slave. Jezus je »kruh življenja« (Jn 6,35.41.48.51), »luč sveta« (Jn 8,12; Jn 9,5), »vrata« (Jn 10,7.9), »dobri pastir (Jn 10,11.14), »vstajenje in življenje« (Jn 11,25), »pot, resnica in življenje« (Jn 14,6) in »resnična vinska trta« (Jn 15,1.5).

Ta teden bomo najprej proučili Jezusov poslovilni govor in se nato posvetili izredno pomembnemu dogodku – Jezusovemu umivanju nog učencem. Potem se bomo osredotočili na stavek »JAZ SEM« (»Jaz sem pot, resnica in življenje«; Jn 14).