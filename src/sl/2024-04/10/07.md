---
title:  Za globlje proučevanje
date:   06/12/2024
---

V knjigi Jezusovo življenje preberi poglavje »Luč življenja«.

»Ko je Jezus izgovoril te besede [Jaz sem luč sveta], je bil v tempeljskem preddverju in je s posebnim namenom sodeloval v službi na prazniku šotorov. Sredi tega preddverja sta stala visoka stebra s stojali za svetilke. Po večerni daritvi so prižgali vse svetilnice, da so osvetljevale Jeruzalem. Ta obred je bil spomin na ognjeni steber, ki je Izraelce vodil v puščavi, imeli pa so ga tudi za simbol, ki kaže na Mesijev prihod. Zvečer, ko so prižgali svetilke, je bilo preddverje kraj velikega veselja. /…/

Z razsvetljavo Jeruzalema je ljudstvo izražalo upanje, da bo Mesijev prihod razsvetlil Izraela. Toda za Jezusa je imel ta prizor globlji pomen. Kakor so tempeljske svetilke širile luč povsod okrog sebe, tako bo Kristus, vir duhovne luči, razsvetlil temo sveta. Vendar ta prispodoba ni bila popolna. Velika luč, ki jo je On postavil na nebo, je bila pristnejša prispodoba slave njegovega poslanstva.

Bilo je jutro. Sonce je vzhajalo nad Oljsko goro in njegovi žarki so z zaslepljujočim sijajem razsvetljevali marmorne palače in pozlačene tempeljske zidove. Jezus je pokazal nanj in rekel: ›Jaz sem luč sveta‹ (Jn 8,12).« (Ellen G. White: Jezusovo življenje, str. 406 [angl. 463.464])

**Vprašanja za pogovor**

`1. V sobotnošolskem razredu se pogovorite o vaših odgovorih na zadnje vprašanje četrtkovega nauka. Katerih ključnih resnic, ki jih uči Sveto pismo, nam znanost nikoli ne bi mogla posredovati? Na primer resnice o križu ali vstajenju in drugem Jezusovem prihodu. Katere druge pomembne resnice so nam morale biti razodete, sicer nikoli ne bi izvedeli zanje?`

`2. Lucifer je bil popolno bitje. Imel je ogromno znanja o Bogu in o tem, kakšen je Bog, a se mu je kljub temu uprl. Kaj nam to pove o resničnosti svobodne volje, ki jo imamo tudi mi, in zakaj jo moramo izročiti Bogu?`