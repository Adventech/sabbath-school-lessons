---
title:  Pričevanje množice
date:   07/11/2024
---

»Na zadnji, veliki dan praznika je Jezus vstal in zaklical: ›Če je kdo žejen, naj pride k meni in naj pije. Kdor veruje vame, bodo, kakor pravi Pismo, iz njegovega osrčja tekle reke žive vode‹.« (Jn 7,37.38)

Evangelist Janez je zapisal več odločnih Jezusovih izjav o tem, kdo je in zakaj je prišel na svet.

V Jn 7,37.38 je zapisan še en primer tega, kar je Jezus trdil o sebi in kaj bo naredil za tiste, ki bodo prišli k njemu. Tudi to so bile pretresljive besede.

`Kako so se odzvali številni Judje, s katerimi se je pogovarjal Jezus ob prazniku šotorov? Jn 7,37-53`

Nekateri so rekli, da je prerok, ki ga je Mojzes napovedal pred davnimi leti (glej 5 Mz 18,15-19). Drugi so menili, da Jezus je Mesija. Toda zaradi tega stališča se je vnel prepir, češ da Mesija ne more priti iz Galileje, da mora biti Davidovega rodu in se mora roditi v Betlehemu. Vse to je držalo za Jezusa (primerjaj z Mt 1–2), a očitno mnogi tega niso vedeli.

Celo služabniki, ki so jih farizeji poslali aretirat Jezusa, so se čudili Jezusovim besedam. Ko so se k farizejem vrnili brez Jezusa, so jih ti vprašali: »Je kdo izmed voditeljev ali farizejev sprejel vero vanj?« (Jn 7,48) Ob tej priložnosti je evangelist Janez spet omenil Nikodema, ki si je po skrivnem srečanju z Jezusom prizadeval zaščititi Jezusa pred spletkami farizejev: »Ali naša postava koga sodi, če ga prej ne zasliši in ne spozna, kaj dela?« (Jn 7,51)

Čeprav ta dogodek ne dokazuje, da je Nikodem sprejel Jezusa za Mesija, nam Sveto pismo daje močne dokaze, da je v resnici veroval vanj (Jn 19,39.40).

Odgovor na vprašanje farizejev je torej bil: Da, nekdo izmed farizejev je zares sprejel vero vanj.

`Kako so voditelji pokazali prezir do množice, ki je sledila Jezusu? Kaj se lahko iz tega naučimo mi? Jn 7,49`