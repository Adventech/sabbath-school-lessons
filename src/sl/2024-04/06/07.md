---
title:  Za globlje proučevanje
date:   08/11/2024
---

V knjigi Jezusovo življenje preberi poglavji »Težava v Galileji« in »V tempeljskem preddverju«.

»›H komu naj gremo?‹ Učitelji v Izraelu so sužnjevali formalizmu. Farizeji in saduceji so se stalno prepirali. Zapustiti Jezusa bi pomenilo znajti se med njimi, ki so se oprijeli obredov, in med slavoljubnimi ljudmi, ki iščejo svojo slavo. Učenci so našli več miru in veselja, odkar so sprejeli Kristusa, kakor so ju imeli vse svoje dotedanje življenje. Kako bi se lahko vrnili mednje, ki so zaničevali in preganjali Prijatelja grešnikov? Dolgo so pričakovali Mesija. Zdaj je prišel, zato se niso mogli odvrniti od njega k tem, ki so zahtevali njegovo življenje in jih preganjali zato, ker so postali njegovi sledilci.

›H komu naj gremo?‹ Ne od Kristusovega nauka, od njegovih lekcij o ljubezni in usmiljenju v temo nevere, v pokvarjenost sveta. Medtem ko so Zveličarja zapustili mnogi, ki so bili priče njegovih čudežnih del, je Peter izrazil vero učencev: ›Ti si Kristus, Božji Sin.‹ Že sama misel, da bi izgubili to sidro svoje duše, jih je prežela s strahom in bolečino. Ostati brez Zveličarja je pomenilo, kakor da bi jih na slepo srečo gnalo temno in razbesnelo morje.« (Ellen G. White: Jezusovo življenje, str. 341.342 [angl. 393])

**Vprašanja za pogovor**

`1. V razredu se pogovorite o težkem vprašanju, zakaj nekateri ljudje, ko slišijo dokaze za krščanstvo in Jezusa, z veseljem sprejmejo vero, drugi pa ne.`

`2. Le katera resnica bi lahko bila pomembnejša od te, da je Jezus Kristus umrl za naše grehe? Toda kako smo jo sploh spoznali? Z znanostjo, naravnimi zakoni, naravno teologijo, logiko in razumom? Čeprav nas vse to lahko pripelje do vere v Boga Stvarnika, pa nas nobena izmed njih sama po sebi ne more naučiti najpomembnejše resnice, ki jo moramo poznati: Kristus je umrl za naše grehe. Kaj bi nam moralo dejstvo, da nas nobeno področje ne more pripeljati do tega, kar resnično moramo vedeti, povedati o tem, kako pomembno je imeti Sveto pismo za svoje končno in najvišje merilo v zadevah vere?`

`3. Zakaj je za našo vero tako pomembno, da se spominjamo stvari, ki jih je Bog naredil v našem življenju?`