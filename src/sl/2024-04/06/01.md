---
title:  Še več pričevanj o Jezusu
date:   02/11/2024
---

### Preberi pred proučevanjem
Dan 7,18; Jn 1,32-36; Jn 3,25-36; Jn 5,36-38; Jn 6,51-71; Jn 7,37-53

> <p>Ključno besedilo</p>
> Ko bom povzdignjen z zemlje, bom vse pritegnil k sebi. Jn 12,32

Poleg tega da je Jezus govoril presenetljive stvari o sebi, o tem, kdo ga je poslal in od kod je prišel, je s čudeži in znamenji tudi pokazal, kdo je. Nekateri so odkrito pričali o njem: »Bo mar Mesija, kadar pride, storil več znamenj, kakor jih je storil ta?« (Jn 7,31)

Svoje besede je podprl z dejanji, ki so dokazala resničnost njegovih besed.

Drama se je nadaljevala in med ljudstvom so se pojavile delitve. Ozdravitev človeka v kopeli Betesda je vzbudilo ogorčenje nekaterih voditeljev. Razprava v Kafarnaumu po tem, ko je Jezus nahranil pet tisoč mož, je povzročila, da je mnogo ljudi zavrnilo Jezusa. Zaradi obuditve Lazarja od mrtvih so nekateri začeli verovati, drugi pa so se napolnili s sovraštvom, ki je na koncu privedlo do Jezusovega sojenja in usmrtitve.

Ta teden si bomo ogledali nekaj oseb, ki so pričale o Jezusu. V vsakem od teh primerov je razkritih nekaj vidikov tega, kdo je Jezus. Skupaj ti primeri tvorijo globlji pogled na Jezusa Kristusa.