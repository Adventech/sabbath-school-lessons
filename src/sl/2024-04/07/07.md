---
title:  Za globlje proučevanje
date:   15/11/2024
---

V knjigi Očaki in preroki preberi poglavje »Preizkušanje vere«, v knjigi Jezusovo življenje pa poglavje »V Pilatovi sodni dvorani«.

Tomaž »se je vrgel k Jezusovim nogam in vzkliknil: ›Moj Gospod in moj Bog!‹ (Jn 20,28)

Jezus je sprejel njegovo priznanje, vendar ga je nežno pokaral zaradi njegove nevere: ›Ker si me videl, veruješ? Blagor tistim, ki niso videli, pa so začeli verovati!‹ (Jn 20,29). Tomaževa vera bi Kristusa bolj razveselila, če bi veroval pričevanjem svojih bratov. Če bi svet danes sledil Tomaževemu zgledu, nihče ne bi veroval v zveličanje, kajti vsi, ki sprejemajo Kristusa, morajo to narediti na podlagi pričevanja drugih.

Mnogi, ki so nagnjeni k dvomu, se opravičujejo z zatrjevanjem, da bi verovali, če bi dobili dokaz, kakršnega je dobil Tomaž od svojih prijateljev. Ne zavedajo se, da nimajo samo tega dokaza, marveč veliko več. Mnogi, ki čakajo kakor Tomaž, da bo odstranjen vsak vzrok za dvom, ne bodo nikoli doživeli izpolnitve svojih hrepenenj. Postopoma bodo postali zagrizeni neverniki. Kdor se navadi gledati samo temno stran, godrnjati in tarnati, se ne zaveda, kaj dela. Seje seme dvoma in bo moral žeti žetev dvoma. V času, ko sta vera in zaupanje najpomembnejša, mnogi ne bodo mogli upati in verovati.« (Ellen G. White: Jezusovo življenje, str. 708.709 [angl. 807.808])

**Vprašanja za pogovor**

`1. V čem je bila bistvena razlika med Abrahamovo in Tomaževo vero? Česa se lahko naučimo iz njune izkušnje?`

`2. V sobotnošolskem razredu naj tisti, ki želijo, pričujejo o Jezusu, kakor so pričevale osebe iz Evangelija po Janezu. Kaj ste povedali in kako ste pričevali o Gospodu, čeprav so bila vaša pričevanja različna?`

`3. Pilat je zastavil zelo filozofsko vprašanje: »Kaj je resnica?« Ko boste v razredu razmišljali o tem vprašanju, imejte v mislih vse, kar smo do zdaj proučili v Evangeliju po Janezu.`

`4. Prouči prerokovanja v Dan 2 in 7. Katero veliko prednost imamo mi, ki je ljudje Jezusovega časa niso imeli, čeprav so poznali ti dve poglavji?`