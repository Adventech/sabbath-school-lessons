---
title:  Starozavezna prerokovanja o Jezusu, 1. del
date:   19/11/2024
---

Med pogovorom z verskimi voditelji o svoji identiteti, je Jezus potrdil avtoriteto Svetega pisma. Na prvi pogled se morda zdi, da to ni pomembno, ker so verski voditelji že verovali v Pisma. Kljub temu je Jezus poudaril avtoriteto Svetega pisma, da bi jim pokazal, kdo je On – ne glede na to, kako trdo je bilo njihovo srce in kako močno so se bojevali proti dokazom.

Evangelist Janez je zapisal veliko navedkov in namigov na Staro zavezo, ki so kazali na Jezusa kot na izpolnitev starozavezne obljube o Mesiju.

**Kako so povezani naslednji odlomki iz Stare in Nove zaveze? Na kakšen način starozavezna besedila v Novi zavezi pričujejo o Jezusu?**

`Jn 1,23; Iz 40,3`

`Jn 2,16.17; Ps 69,9`

`Jn 7,38; Jer 2,13`

`Jn 19,36; 4 Mz 9,12`

Ne samo Janez, temveč tudi Peter, Pavel, Matej, Marko, Luka in drugi pisci Nove zaveze so pod navdihom Svetega Duha poudarjali, da so Jezusovo življenje, smrt, vstajenje in vnebohod izpolnitev starozaveznih prerokovanj.

Čeprav je Jezus učence neprestano usmerjal na Pisma, ki so napovedala njegovo poslanstvo, učenci dolgo niso razumeli, da govorijo o njegovi smrti in vstajenju. Šele po tem, ko je Jezus umrl in vstal ter se jim prikazal, so končno dojeli. »Ko je bil obujen od mrtvih, so se njegovi učenci spomnili, da je govoril o tem, in verovali so Pismu in besedi, ki jo je rekel Jezus.« (Jn 2,22; glej tudi Jn 20,9)