---
title:  Starozavezna prerokovanja o Jezusu, 2. del
date:   20/11/2024
---

Jezus je rekel verskim voditeljem: »Preiskujete Pisma, ker mislite, da imate v njih večno življenje, a prav ta pričujejo o meni.« (Jn 5,39) Kako neverjetna trditev!

Čeprav se ocene razlikujejo, nekateri poznavalci Svetega pisma trdijo, da je Jezus izpolnil na stotine starozaveznih prerokovanj. Ne glede na to, koliko jih je izpolnil, so možnosti, da bi en sam človek izpolnil le nekaj prerokovanj, osupljivo majhne. Tu in tam kdo uporabi naslednjo prispodobo: predstavljajte si, da območje v velikosti Teksasa napolnite s kovanci v višini 60 cm in nato en kovanec pobarvate roza ter premešate vse kovance. Nato dajte osebi z zavezanimi očmi eno priložnost, da najde roza kovanec. Kakšna je verjetnost, da ji ga bo uspelo najti?

Brez dvoma: Kristusovo rojstvo, življenje in smrt so bili napovedani v Stari zavezi, kar je osupljiv dokaz, da je bil Jezus dolgo pričakovani Mesija. Evangelist Janez vedno znova usmerja na ta starozavezna besedila, da bi poudaril, kdo je Jezus ter zakaj naj bi verovali vanj in sprejeli zveličanje, ki nam ga ponuja.

**Kaj naslednji odlomki iz Evangelija po Janezu razkrivajo o Jezusu kot izpolnitvi mesijanskih prerokovanj?**

`Jn 12,13; Ps 118,26`

`Jn 12,14.15; Zah 9,9`

`Jn 13,18; Ps 41,10 (Ps 41,9 CHR)`

`Jn 19,37; Zah 12,10; Zah 13,6`

`Kako trdno si zasidran v tem, kar veruješ? Če bi kdo izzval tvojo vero v Jezusa kot Mesija, kaj bi mu odgovoril? Kako bi branil svojo vero in na kaj bi se oprl?`