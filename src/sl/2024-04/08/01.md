---
title:  Izpolnitev starozaveznih prerokovanj
date:   16/11/2024
---

### Preberi pred proučevanjem
Jer 2,13; Zah 9,9; Jn 5,17.20.36-40.46.47; Jn 8,12-30; Jn 13,18; Jn 17,12

> <p>Ključno besedilo</p>
> Jaz imam pričevanje, ki je večje kakor Janezovo: dela namreč, ki mi jih je dal moj Oče, da jih izvršim, prav ta dela, ki jih opravljam, pričajo o meni, da me je poslal Oče. Jn 5,36

V Evangeliju po Janezu vedno znova beremo o tem, kaj je Jezus govoril in delal, da bi ljudem pokazal, da je On Mesija, Kristus, ki je prišel k Izraelcem. Prišel je kakor eden izmed njih, kot Jud, ki se je rodil v Betlehemu, kakor je napovedalo Pismo.

Pa vendar je Janez zapisal: »Na svetu je bil, in svet je postal po njem, a svet ga ni spoznal.« (Jn 1,10 CHR)

Prišel je na svet, svet je nastal po njem, pa vendar ga ni prepoznal. Kako neverjetna trditev! V vseh štirih evangelijih lahko vidimo, da ga mnogi ljudje niso spoznali, čeprav bi ga morali prepoznati zaradi vsega, kar je rekel in naredil, še bolj pa zaradi tega, ker so starozavezna Pisma kazala nanj.

Ta teden si bomo ogledali več načinov, kako je evangelist Janez pokazal, da je Jezus Mesija. Razmislili bomo o tem, zakaj so ga nekateri ljudje vztrajno zavračali kljub mogočnim dokazom, ki so potrjevali njegovo božanskost.

Česa se lahko naučimo iz njihovih napak?