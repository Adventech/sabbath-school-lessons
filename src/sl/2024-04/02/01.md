---
title:  Znamenja božanskosti
date:   05/10/2024
---

### Preberi pred proučevanjem
Iz 53,4-6; Jn 6,1-15.26-36; Jn 9,1-41; Jn 11; 1 Kor 1,26-29; 1 Kor 5,7

> <p>Ključno besedilo</p>
> Jezus ji je rekel: »Jaz sem vstajenje in življenje: kdor vame veruje, bo živel, tudi če umre; in vsakdo, ki živi in vame veruje, vekomaj ne bo umrl. Veruješ v to?« Jn 11,25.26

Sveto pismo jasno pravi, da je Jezus Kristus večni Sin, ki je eno z Očetom, ki nima začetka in ni bil ustvarjen (Jn 1,1-3). Jezus obstaja od nekdaj; nikoli ni bilo časa, ko ne bi obstajal. Čeprav je prišel na ta svet in postal človek, je obdržal svojo božanskost in ob določenih trenutkih rekel ali naredil kaj, s čimer je razkril svojo božansko naravo.

Ta resnica je bila za učenca Janeza zelo pomembna. O Jezusovih čudežih je pripovedoval, da bi bralce usmeril na njegovo božanskost. Jezus ni le govoril stvari, ki so kazale na njegovo božanskost, temveč je svoje besede okrepil z deli, ki so razodevala, da je Bog.

V nauku tega tedna si bomo ogledali tri največja znamenja Jezusove božanskosti. Presenetljivo je, da v vsakem od teh primerov najdemo ljudi, ki niso verjeli čudežu ali se niso zavedali njegovega pomena. Nekateri so se ob tej priložnosti odvrnili od Jezusa, drugi so poglobili svojo slepoto, tretji pa so začeli načrtovati Jezusovo smrt. Toda za nekatere je bila to priložnost za rast njihove vere v Jezusa kot Mesija.