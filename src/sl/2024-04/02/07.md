---
title:  Za globlje proučevanje
date:   11/10/2024
---

V knjigi Jezusovo življenje preberi poglavja »Težava v Galileji«, »Lazar, pridi ven« in »Duhovniška zarota«.

»Kristusovo življenje, ki daje življenje svetu, je v njegovi besedi. Jezus je z njo zdravil bolezni in izganjal hudobne duhove; z njo je pomiril jezero in obujal mrtve. Ljudstvo je pričalo, da je njegova beseda imela moč. Govoril je Božjo besedo, kakor je govoril po vseh prerokih in učiteljih v Stari zavezi. Vse Sveto pismo je razodetje Kristusa, zato je Zveličar želel usmeriti vero učencev na Besedo. Ko se bo njegova vidna navzočnost umaknila, mora biti beseda vir njihove moči. Kakor njihov Učitelj bodo tudi oni morali živeti ›od vsake besede, ki prihaja iz Božjih ust‹ (Mt 4,4).

Kakor se naše telesno življenje vzdržuje s hrano, tako se naše duhovno življenje vzdržuje z Božjo besedo. Vsak človek pa mora sam zase prejemati življenje iz Božje besede. Kakor moramo sami jesti, da bi dobili hranljive sestavine, tako moramo tudi besedo sprejeti zase. Ne bi je smeli sprejemati zgolj s posredovanjem drugega. Temeljito moramo proučevati Sveto pismo in prositi Boga za pomoč Svetega Duha, da bi lahko razumeli njegovo Besedo.« (Ellen G. White: Jezusovo življenje, str. 383 [angl. 390])

**Vprašanja za pogovor**

`1. Ta teden smo razmišljali o tem, kako je Jezus nahranil pet tisoč mož, povrnil vid od rojstva slepemu in obudil Lazarja od mrtvih. V vsakem od teh primerov je Jezus podal mogočen dokaz za svojo božanskost. Toda ti osupljivi čudeži so prinesli razdor. Nekateri so pokazali vero, drugi dvom. Zakaj se lahko ljudje kljub močnim dokazom odločijo proti Bogu?`

`2. Ti dogodki kažejo na Jezusa kot na Božjega Sina. Zakaj je Jezusova božanskost tako pomembna za vero vanj kot našega Zveličarja?`

`3. Še enkrat preberi 1 Kor 1,26-29. Kako to načelo deluje v 21. stoletju? V katere »neumnosti« verujemo kristjani, ki se jim modri posmehujejo in jih zavračajo? Katera naša verovanja sramotijo »tisto, kar je močno«?`