---
title:  Za globlje proučevanje
date:   01/11/2024
---

V knjigi Jezusovo življenje preberi poglavje »Pri Jakobovem studencu«.

»Brž ko je Samarijanka našla Zveličarja, je k njemu pripeljala druge. Pokazala je, da je bolj prežeta z misijonskim duhom kakor učenci. Ti v Samariji niso videli ničesar, kar bi kazalo, da gre za obetavno polje. Njihove oči so bile usmerjene na veliko delo, ki se mora opraviti v prihodnosti. Niso opazili, da je prav okrog njih pridelek, ki ga je treba požeti. Žena, ki so jo zaničevali, pa je pripeljala vse sokrajane, da so poslušali Zveličarja. Luč je takoj odnesla rojakom.

Ta žena kaže, kako deluje praktična vera v Kristusa. Vsak pravi učenec je v Božje kraljestvo pripeljan kot misijonar. Kdor pije živo vodo, tudi sam postane vir življenja. Prejemnik postane dajalec. Kristusova milost v srcu je kakor studenec v puščavi, ki privre na površje ter osveži vse in v teh, ki se bližajo smrti, zbudi žejo po vodi življenja.« (Ellen G. White: Jezusovo življenje, str. 158 [angl. 195])

**Vprašanja za pogovor**

`1. V razredu se pogovorite o odgovorih na zadnje vprašanje nedeljskega nauka. Bodite iskreni. Kateri predsodki, ki so del vaše kulture, lahko ovirajo vaše pričanje drugim?`

`2. Zakaj je bil Jezus tako toplo sprejet med Samarijani, med svojim ljudstvom pa ne?`

`3. Postavi se v Samarijankine čevlje. Popoln tujec ji pove, da pozna njene najtemnejše skrivnosti. Kako bi lahko kdor koli, še posebej pa tujec, vedel te stvari o njej? Nič nenavadnega, da je bila navdušena nad Jezusom. Kaj nam ta dogodek pove o tem, da Gospod ve vse o nas, celo naše najgloblje in najtemnejše skrivnosti, ki jih ne želimo razkriti nikomur? Kako Jezus ravna z nami, čeprav pozna naše skrivnosti? Kakšno tolažbo lahko črpamo iz te resnice?`

`4. Katere teme Evangelija po Janezu, ki smo jih proučili do zdaj, opaziš v Jezusovem ravnanju s Samarijanko?`