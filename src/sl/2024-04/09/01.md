---
title:  Vir življenja
date:   23/11/2024
---

### Preberi pred proučevanjem
4 Mz 13,23-33; Mt 4,1-4; Jn 1,4.12.13; Jn 6,61-68; Jn 10,10

> <p>Ključno besedilo</p>
> Jaz sem pot, resnica in življenje. Nihče ne pride k Očetu drugače kot po meni. Jn 14,6

Ko so Jezusa v Evangeliju po Janezu vprašali, kdo je, je odgovoril z besedama »jaz sem«, ki nedvomno spominjata na samega Gospoda, ki se je Mojzesu prikazal v gorečem grmu. Bog je Mojzesu rekel, da je »JAZ SEM, KI SEM« (2 Mz 3,14). Ta isti Bog, »JAZ SEM«, je Beseda, ki »je postala meso in se naselila med nami. Videli smo njeno veličastvo, veličastvo, ki ga ima od Očeta kot edinorojeni Sin, polna milosti in resnice« (Jn 1,14).

Tema »JAZ SEM« se prepleta skozi celoten Evangelij po Janezu. »Jaz sem pot, resnica in življenje« (Jn 14,6), »JAZ SEM« je luč sveta, kruh življenja, vrata ovcam, dobri pastir in resnična trta.

Tudi ta teden se bomo poglobili v Božje razodetje, ki ga je za nas napisal apostol Janez. Podrobneje bomo raziskali dogodke, ko so nekateri ljudje kljub mogočnim dokazom zavrnili Jezusa kot Mesija. To področje bomo proučili iz dveh razlogov: prvič, da ne bi ponovili njihovih napak, in drugič, da bi razmislili, kako lahko dosežemo tiste, ki so v nevarnosti, da naredijo isto napako.