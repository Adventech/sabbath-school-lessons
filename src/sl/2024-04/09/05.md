---
title:  Zavračanje vira življenja
date:   27/11/2024
---

V Evangeliju po Janezu najdemo eno izmed najbolj žalostnih poročil v Svetem pismu. »In luč sveti v temi, in tema se je ni polastila. Na svetu je bil, in svet je postal po njem, a svet ga ni spoznal. V svojo last je prišel, in svojci ga niso sprejeli.« (Jn 1,5.10.11) Mnogi Judje so zavrnili Jezusa, ki je »JAZ SEM«.

Nič nenavadnega, da je apostol Pavel kasneje opozoril: »Ne zavrzite torej svoje zaupnosti.« (Heb 10,35) Ljudje so zavrnili Kristusa in njegovo besedo.

»Sodobni humanistični način razmišljanja se začne z dvomom. Ljudje dvomijo o vsem, da bi spoznali, kaj je resnica. Tisto, kar preživi ogenj njihovega preverjanja, sprejmejo kot trdno znanje, nekaj, v kar lahko verjamejo. Nekateri enako pristopajo k Svetemu pismu. S filozofskega, arheološkega ali geološkega vidika dvomijo o vsem, da bi ugotovili, kaj je resnica Svetega pisma. Že sama metoda se začne z dvomom o resničnosti Božje besede in temelji na tej predpostavki. Kristus je vprašal: ›Toda ali bo Sin človekov, ko pride, našel vero na zemlji?‹ (Lk 18,8)« (E. Edward Zinke in Roland Hegstad, The Certainty of the Second Coming, [Hagerstown, MD: Review and Herald Publishing Association, 2000] str. 96)

`V čem je razlika med dvema poročiloma o kanaanski deželi, ki so ju podali ogledniki? 4 Mz 13,23-33`

Greh Hebrejcev v Kadeš Barnei je bil dvom v Božjo besedo. Bog jim je naročil, naj osvojijo deželo. V Kanaan so poslali dvanajst oglednikov, ki so se vrnili z dvema različnima poročiloma. Večina je podala negativno sliko kanaanske dežele. Tam so bili velikani, utrjena mesta, orožje, ki ga nikoli prej niso videli, in izurjeni vojščaki. V nasprotju s Kanaanci so bili Hebrejci sužnji v egiptovski deželi; njihovo vojaško znanje je bilo zelo omejeno. Deset oglednikov je zaradi dokazov, ki so si jih ustvarili na podlagi človeškega doživljanja, glasovalo proti. Dva oglednika pa sta na podlagi svoje vere v neskončno moč Božje besede glasovala za.

`Kako se izogniti napaki, ki jo je naredilo deset oglednikov? In kako se izogniti domišljavosti, ki nas lahko pripelje do tega, da naredimo kaj neumnega, misleč da nam ne more spodleteti, ker izpolnjujemo Božjo voljo?`