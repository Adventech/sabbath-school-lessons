---
title:  Obsodba
date:   28/11/2024
---

»Kdor vanj veruje, se mu ne sodi; kdor pa ne veruje, je že sojen, ker ne veruje v ime edinorojenega Božjega Sina. Sodba pa je v tem, da je prišla luč na svet in so ljudje bolj ljubili temo kakor luč, kajti njihova dela so bila hudobna. Kdor namreč dela húdo, sovraži luč in ne pride k luči, da se ne bi pokazala njegova dela. Kdor pa se ravna po resnici, pride k luči, da se razkrije, da so njegova dela narejena v Bogu.« (Jn 3,18-21; primerjaj z Jn 1,10)

`Zakaj se ljudem sodi? Jn 3,18.36; Jn 5,24.38; Jn 8,24; Jn 12,47`

Zaradi zavračanja Jezusa Kristusa, ki je luč sveta, postanemo dovzetni za dvom in hudičeve skušnjave. To pomeni, da se od luči obrnemo k temi.

Eva je prejela luč glede tega, kako ravnati z drevesom sredi vrta. Satan pa si je prizadeval v njej vzbuditi dvom o tej luči. Eva je Božje besede preizkušala s sklepanjem in se zanašala na svoje čute: Bog ljubezni nikoli ne bo uničil tega, kar je ustvaril. Kača je jedla sadež in govori z oblastjo. Morda ima prav. Če pojem sadež, bom morda postala kakor Bog. Tako prevarana se je obrnila stran od luči. Tudi njen mož je izbral isto pot.

`Katera načela je uporabil Kristus, ko je bil skušan v puščavi, da bi se ubranil Satanovih prevar? Mt 4,1-4`

Kristus bi lahko razmišljal tako kakor Adam in Eva, predpotopni ljudje in Izraelci v Kadeš Barnei. Lahko bi začel razmišljati o tem, zakaj je Bog ljubezni pustil svojega Sina samega v puščavi 40 dni in noči brez hrane in zaščite. Lahko bi se odločil, da bo dokazal svoje sinovstvo in spremenil kamne v kruh. Vendar je namesto tega odgovoril z Božjo besedo. Deloval je na ravni nebeških stvari in ne na ravni zemeljskega mišljenja. Kako enostavno bi lahko upravičil svojo pot do napačne odločitve, kar pogosto počne toliko ljudi, tudi vernikov.