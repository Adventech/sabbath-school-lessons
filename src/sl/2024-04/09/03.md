---
title:  Besede večnega življenja
date:   25/11/2024
---

`Kakšen je bil pomen Petrovega odgovora na Jezusovo vprašanje o tem, ali ga želijo tudi učenci zapustiti? Jn 6,61-68`

Petrove besede o »večnem življenju« se navezujejo na temo, ki je značilna za celoten Evangelij po Janezu. Ta besedna zveza se največkrat pojavi v Jn 6 v kontekstu čudeža s kruhom in ribami (Jn 6,27.40.47.54.68). Jezus je rekel, da je On kruh življenja (Jn 6,35), kar pomeni, da so njegovo življenje, smrt in vstajenje vir zveličanja.

Besedna zveza večno življenje ali njene sopomenke so v Evangeliju po Janezu zapisane vsaj 17-krat. Ta izraz se ne nanaša na obstoj duha ali na to, da postanemo del večnega bitja, ali na kakšen drug nebeški koncept. Nanaša se na moč, ki daje življenje ter prinaša zveličanje in smisel našemu sedanjemu obstoju in večnemu življenju ob vrnitvi našega Gospoda. Kakor je Jezus postal človek, tako se bo tudi vstajenje, o katerem je govoril, zgodilo v prostoru, času in telesu. To je vstajenje od mrtvih, obnovitev življenja, ki smo ga nekoč imeli v Edenu.

`Kako prejmemo večno življenje? Jn 3,15.16; Jn 5,24; Jn 6,40.47; Jn 8,31; Jn 12,46; Jn 20,31`

Po veri verujemo, da je Jezus Kristus prišel na svet živet in umret namesto nas. Ta vera je dar, čeprav se moramo zavestno odločiti, da se bomo izročili Jezusu, se pokesali ter se za odpuščanje in očiščenje naših grehov sklicevali na njegovo kri.

Ko je Jezus vprašal dvanajstere, ali ga bodo tudi oni zapustili, je Peter odgovoril: »Gospod, h komu naj gremo? Besede večnega življenja imaš.« (Jn 6,68) Petrov odgovor povzema bistvo zveličanja in način, kako ga lahko dosežemo. Zveličanje ne izvira iz človeških dis-
ciplin, kakršne so filozofija, zgodovina ali znanost, temveč prihaja od Jezusa, ki ima sam večno življenje in ga brezplačno daje vsem, ki ga bodo sprejeli po delovanju Svetega Duha.

`Kako obljuba večnega življenja vpliva na tvoj pogled na začasno življenje, ki ga živiš tukaj in zdaj?`