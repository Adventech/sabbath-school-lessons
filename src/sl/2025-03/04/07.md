---
title:  Za globlje proučevanje
date:   25/07/2025
---

V knjigi Očaki in preroki v poglavju »Egiptovske šibe« preberi strani 194–200 (v izvirniku str. 265–272).

»Njegovemu [Božjemu] ljudstvu je bilo dovoljeno izkusiti ostro egipčansko krutost, da bi jim bilo jasno glede ponižujočega vpliva malikovalstva. Gospod je v ravnanju s faraonom razodel svoje sovraštvo do malikovalstva in odločnost, da kaznuje krutost in zatiranje. /…/

Nobena nadnaravna moč ni vplivala na zakrknjenje kraljevega srca. Bog je dal faraonu najočitnejši dokaz o božanski moči, vladar pa je trmasto zavračal luč. Vsako razodetje neskončne moči, ki ga je zavrnil, ga je še odločneje pehalo v upor. Seme upora, ki ga je posejal, ko je zavrnil prvi čudež, je obrodilo žetev.« (Ellen White: Očaki in preroki, str. 196 [v izvirniku str. 268])

»Egipčani so častili sonce in mesec; s to skrivnostno temo je ljudi in njihove bogove enako prizadela sila, ki se je zavzela za stvar sužnjev. Ne glede na to, kako strašna je bila ta sodba, dokazuje Božje sočutje in njegovo nepripravljenost za uničevanje. Na ta način je ljudem dal čas za premislek in spokorjenje, preden je nanje poslal zadnjo in najstrašnejšo šibo.« (Ellen White: Očaki in preroki, str. 199 [v izvirniku str. 272])

**Vprašanja za pogovor**

`Razmisli o tem, zakaj je faraon zakrknil svoje srce, kljub temu da je vedel, kaj bi moral narediti (Pusti moje ljudstvo!). Kako lahko nekdo tako zelo slepi samega sebe? Kako lahko tudi mi zakrknemo svoje srce zaradi greha in posledično sprejmemo obupne odločitve, medtem ko so dobre odločitve in prava pot ves čas tik pred našimi očmi? Katere druge svetopisemske osebnosti so naredile enako napako? Pomisli na primer na Juda.`

`2. Faraon je sredi opustošenja, ki ga je povzročil svoji deželi in ljudstvu, naznanil: »Tokrat sem se pregrešil. Gospod je pravičen, jaz pa in moje ljudstvo smo krivi.« (2 Mz 9,27) Kako vemo, da to čudovito priznanje greha ni bilo pristno?`