---
title:  Za globlje proučevanje
date:   22/08/2025
---

V knjigi Očaki in preroki v poglavju »Izrael sprejema zakon« preberi strani 223–230 (v izvirniku str. 303–310) in celotno poglavje »Satanovo sovraštvo do zakona« (str. 246–255 [v izvirniku str. 331–342]).

»Bog je nameraval iz priložnosti, ko bo izgovoril svoj zakon, narediti prizor strašne imenitnosti skladno z njegovim vzvišenim značajem. Na ljudi naj bi se vtisnilo dejstvo, da se mora z največjim spoštovanjem ravnati z vsem, kar je povezano s službo Bogu.« (Ellen White: Očaki in preroki, str. 223 [v izvirniku str. 303])

To načelo spoštovanja velja še danes. Izvira iz razumevanja Božje veličine, vzvišenosti in veličastva. Ko vidimo Božjo slavo, to v nas zbudi hvaležnost in poniža naš ponos. Jasneje kot vidimo Božjo svetost, več nepopolnosti bomo zaznali v svojem življenju, zaradi česar bomo še bolj hrepeneli po Božji spreminjajoči navzočnosti in po tem, da bi mu bili še bolj podobni.

Ko se zavemo, kakšni smo v primerjavi z njim in njegovim svetim zakonom, spoznamo, da smo popolnoma odvisni od Kristusove nadomestne smrti za nas.

Jezus je rekel, da njegove zapovedi niso težke, če ponižno sprejmemo Boga za svojega Gospoda in kralja (Mt 11,28-30). Kristus je jasno pokazal, da ima božanski zakon večno veljavo (Mt 5,17-20). Ko Božje zakone izpolnjujemo iz ljubezni in hvaležnosti do njega zaradi zveličanja, ki nam ga daje brezplačno, lahko izkusimo polnost zveličavnega odnosa z njim. Medtem ko uživamo v prednostih izpolnjevanja zakona (pomislimo samo na bolečine in težave, ki jih prinaša kršenje zakona), lahko uživamo tudi v trdnem spoznanju, da se zveličujemo po Jezusu in ne z izpolnjevanjem zakona.

**Vprašanja za pogovor**

`Priprava na sprejem zakona je pomagala ljudstvu razumeti spoštovanje, ki so ga morali pokazati. Kje se danes v naši cerkvi in cerkvenem življenju kaže podoben občutek spoštovanja in strahospoštovanja Boga? Ali pa smo ta občutek postopoma izgubili?`

`Razmisli o zaveznem obrazcu: »Jaz bom njihov Bog in oni bodo moje ljudstvo.« Kaj nam to pomeni? Kako bi se te besede morale razodevati v nas kot posameznikih in kot skupini ljudi?`

`Kar nam Bog zapove, nam tudi pomaga narediti. Ellen White pravi: »Vse njegove zapovedi nas hkrati usposobijo, da jih lahko izvršujemo.« (Kristusove prilike, str. 228 [v izvirniku str. 333]). Kako lahko to obljubo prenesemo v prakso?`

`Kako naj se odzovemo na splošno razširjen argument, da je bil zakon odpravljen po križu? Za odpravo česa običajno gre?`