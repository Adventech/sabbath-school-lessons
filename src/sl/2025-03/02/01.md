---
title:  Goreči grm
date:   05/07/2025
---

### Preberi pred proučevanjem

1 Mz 17,10.11; 1 Mz 22,11.15-18; 2 Mz 3,1-22; 2 Mz 4,1-31; 2 Mz 6,3; 2 Mz 18,3.4; Jl 2,32

> <p>Ključno besedilo</p>
> Gospod je rekel: »Dobro sem videl stisko svojega ljudstva, ki je v Egiptu, in slišal, kako vpije zaradi priganjačev; da, poznam njegove bolečine. Zato sem stopil dol, da ga rešim iz rok Egipčanov in ga popeljem iz te dežele v lepo in širno deželo, v deželo, v kateri se cedita mleko in med.« 2 Mz 3,7.8

Ko nas Bog pokliče, to pogosto spremeni smer našega življenja. Če sledimo temu klicu, ugotovimo, da je Božja pot za nas vedno najboljša. Toda včasih ni enostavno poslušati Božji klic, vsaj na začetku ne.

Tako je bilo tudi v primeru, ko je Bog poklical Mojzesa. Gospod se je oglasil iz gorečega grma. Ker je Mojzes poznal zakone gorenja, je vedel, da je to, kar vidi, čudež, zato je prizor pritegnil njegovo pozornost. Nobenega dvoma ni bilo, da ga Gospod kliče opraviti določeno nalogo. Toda ali se bo odzval temu klicu, ki zahteva korenito spremembo njegovega življenja? Sprva se Mojzes ni zdel zelo dovzeten.

Morda se tudi ti spomniš primera, ko si imel določene cilje, a jih je Bog preusmeril. Res je, da smo lahko Bogu koristni na različne načine, vendar je upoštevanje Božjega poslanstva za naše življenje in opravljanje tega, kar zahteva od nas, gotovo najboljša pot do izpolnjenega življenja. Ne bo vedno lahko – tudi Mojzesu ni bilo enostavno – toda kako neumno bi bilo vztrajati na svoji poti, kadar nas Bog kliče v drugo smer!