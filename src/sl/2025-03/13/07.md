---
title:  Za globlje proučevanje
date:   26/09/2025
---

V knjigi Očaki in preroki v poglavju »Shodni šotor in njegove službe« preberi strani 263–267 (v izvirniku str. 353–358).

»Svetišče je bilo zgrajeno po božanskih delih odrešenja – po osvoboditvi Izraela iz egiptovskega suženjstva. Temu je sledila Božja pripravljenost, da s svojim ljudstvom sklene trajen zavezni odnos. On bo njihov Bog in oni njegovo ljudstvo (2 Mz 6,7). Zakon zaveze je določal način njihove povezave z Bogom in drug z drugim. Svetišče je bilo kraj srečanja, prostor, kjer so se srečevali Bog in ljudje. Šele po odrešenju in sklenitvi trajnega odnosa z Bogom z zavezo so ljudje imeli dostop do Boga v njegovem prebivališču.« (Andrews Bible Commentary: Old Testament, »Exodus« [Berrien Springs, MI: Andrews University Press, 2020], str. 226)

Ellen White je namen svetiščnih služb opisala tako: »Ljudje so bili vsak dan s službo v svetišču in v templju, ki je pozneje zasedel ta prostor, poučevani o velikih resnicah v zvezi s Kristusovo smrtjo in njegovo službo. Enkrat vsako leto so bile njihove misli usmerjene na sklepne dogodke velikega boja med Kristusom in Satanom, na končno očiščenje vesolja od greha in grešnikov.« (Ellen White: Očaki in preroki, str. 267 [v izvirniku str. 358])

**Vprašanja za pogovor**

`Osrednji del bogoslužja v svetišču je bilo prelivanje krvi. Žrtvovane so bile različne živali, njihova kri pa je bila uporabljena pri skoraj vseh svetiščnih obredih. Kaj je simbolizirala kri? Na koga so kazale žrtvovane živali?`

`Ne glede na to, kako osupljivo je, da je Bog, Stvarnik vsega vesolja, v svetišču prebival s svojim ljudstvom, je še bolj neverjetno, da je živel z nami kot človek. To je bil neverjeten izraz ljubezni. Toda nato je Bog samega sebe ponudil kot žrtev za naše grehe in umrl namesto nas. Kaj nam to pove o Božjem značaju in o tem, kako močno si Bog želi, da bi se zveličali in živeli v njegovem večnem kraljestvu?`

`Kako je zemeljsko svetišče odražalo to, kar Jezus zdaj dela za nas v nebeškem svetišču? Glej Heb 8,1-6.`