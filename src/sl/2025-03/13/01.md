---
title:  Shodni šotor
date:   20/09/2025
---

### Preberi pred proučevanjem

1 Mz 1,1; 2 Mz 35,1–39,31; 2 Mz 40,1-38; Jn 1,14; Heb 7,25

> <p>Ključno besedilo</p>
> Shodni šotor je tedaj pokril oblak in Gospodovo veličastvo je napolnilo prebivališče. /…/ Kajti Gospodov oblak je bil podnevi na prebivališču, ponoči pa je bil ogenj v njem pred očmi vse Izraelove hiše, dokler so bili na potovanju. 2 Mz 40,34.38

Glavna naloga Božjega ljudstva v Stari zavezi (in tudi naša danes) je bila živeti v tesnem občestvu z Gospodom, ga častiti in mu služiti ter drugim predstaviti pravilno sliko o njem (5 Mz 4,5-8).

V edenskem vrtu sta se Adam in Eva skrila pred Bogom, ker sta se ga bala zaradi svojega greha. Zaradi grešnosti se ljudje po naravi bojimo Boga, ta strah pa izkrivi naš pogled na njegov značaj. Dobra novica je, da Bog naredi prvi korak, da bi premostil to razdaljo. Na svojo pobudo zadela razpoko in popravi uničen odnos. Grešnika kliče nazaj k sebi z vprašanjem »Kje si?« (1 Mz 3,9).

Zato je naše glavno poslanstvo ljudem okoli nas pokazati pravi Božji značaj ter njegova ljubezniva in pravična dejanja. Ko so ljudje pritegnjeni k Bogu in se prepričajo o njegovi nesebični ljubezni do njih, mu bodo izročili svoje življenje in postali poslušni temu, kar zahteva od njih, vedoč, da je vse to za njihovo dobro.

Svetišče je pokazalo, da želi biti Bog blizu ljudem, in je razodelo največje resnice o tem, kako rešuje tiste, ki po veri pridejo k njemu.