---
title:  Skozi Rdeče morje
date:   02/08/2025
---

### Preberi pred proučevanjem

2 Mz 12,31-36; 2 Mz 13,1-14,31; 2 Mz 15,1-21; Heb 11,22; Jak 2,17-20; Raz 15,2-4

> <p>Ključno besedilo</p>
> Mojzes je rekel ljudstvu: »Nikar se ne bojte! Vztrajajte in videli boste rešitev, ki vam jo danes nakloni Gospod. Kajti kakor danes vidite Egipčane, jih ne boste videli nikdar več. Gospod se bo bojeval za vas, vi pa ostanite mirni!« 2 Mz 14,13.14

Izhod iz Egipta je najbolj dramatična in veličastna izkušnja Božjega ljudstva v Stari zavezi. Ta dogodek je božanski vzorec tega, kako je Bog premagal sovražnike svojega ljudstva in ga zmagoslavno pripeljal v obljubljeno deželo. Poleg tega je tudi simbol zveličanja in odrešenja po Kristusu.

S človeškega vidika so bili Izraelovi otroci v obupnih, celo nemogočih okoliščinah. Sami se niso mogli rešiti. Rešitev jim je lahko prinesel samo Bog. Enako je tudi z nami in grehom: sami po sebi smo v brezupni situaciji. Potrebujemo nekaj še bolj dramatičnega od izhoda iz Egipta. Pravzaprav smo to že dobili: Kristusov križ in to, kar je Kristus na njem naredil za vse nas.

Dogodki, ki so spremljali Izraelov odhod iz Gošena (2 Mz 12) do vesele Mojzesove pesmi (2 Mz 15), so osupljivi in neverjetni. Božja znamenja, čudeži in nadnaravna odrešenjska dela so na vrhuncu.

A celo to se ne more primerjati s tem, kar je Kristus naredil za nas na križu. Ta dogodek je nakazovala drama izhoda iz Egipta.