---
title:  Kruh in voda življenja
date:   09/08/2025
---

### Preberi pred proučevanjem

1 Mz 3,1-6; 2 Mz 15,22-16,36; 2 Mz 17,1-7; 2 Mz 18,1-27; 1 Kor 10,4.11

> <p>Ključno besedilo</p>
> Nato je Gospod rekel Mojzesu: »Do kdaj se boste branili izpolnjevati moje zapovedi in postave? Vidite, da vam je Gospod dal soboto; zato vam daje šesti dan kruha za dva dni. Vsak naj ostane doma, kjer je, nihče naj sedmi dan ne hodi iz svojega kraja!« Ljudstvo je torej sedmi dan počivalo. 2 Mz 16,28-30

Izrael se je ob izhodu iz Egipta podal na pot v neznano, na potovanje v obljubljeno deželo. Ljudstvo se je znašlo na težavni in dolgi poti; naučiti so se morali številnih naukov. Gospod jih bo vodil in skrbel zanje. Hrepenel je po tem, da jim pomaga rasti, vendar so se morali naučiti discipline, samoobvladovanja, požrtvovalnosti, nesebičnosti, zaupanja v Gospoda in še posebej poslušnosti.

Mojzes je bil njihov vodja, ljudstvo pa je moralo slediti njegovemu vodstvu, če je želelo zmagati. Ključno je bilo, da ostanejo skupaj in sodelujejo kot skupnost ter pomagajo drug drugemu. Pred njimi je bilo veliko ovir in izzivov. Velik del njihove duhovne rasti je bil odvisen od tega, kako se bodo spopadli s temi izzivi in kako se bodo odzvali na Mojzesa, zlasti ko bodo izzivi postali veliki.

`Znan kitajski pregovor, ki pravi, da se tisočkilometrsko potovanje začne z enim korakom, je veljal tudi v primeru Izraelcev. Na vsakem koraku so morali zaupati Gospodovemu vodstvu. Tragično je, da se tega nauka niso naučili tako zlahka. Toda kdo se ga sploh nauči hitro in zlahka?`