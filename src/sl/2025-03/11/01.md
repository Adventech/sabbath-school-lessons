---
title:  Odpadništvo in posredovanje
date:   06/09/2025
---

### Preberi pred proučevanjem

2 Mz 32,1-32; Ps 115,4-8; Iz 44,9.10; Iz 53,4; Rim 1,22-27

> <p>Ključno besedilo</p>
> Vrnil se je h Gospodu in rekel: »Oh, to ljudstvo je zagrešilo velik greh: naredili so si bogove iz zlata. Vendar zdaj, ko bi ti odpustil njihov greh! Če pa ne, izbriši, prosim, mene iz svoje knjige, ki si jo napisal!« 2 Mz 32,31.32

`Mojzes je odšel iz izraelskega tabora za samo 40 dni – in kaj se je zgodilo? Ljudstvo je obrnilo hrbet Bogu in začelo častiti malika, zlato tele, ki si ga je izdelalo samo. Kako so lahko naredili kaj takšnega kljub mogočnim znamenjem, izkušnjam in čudežem, ki so jih doživeli?`

Na to vprašanje obstaja veliko odgovorov in verjetno je v vsakem zrno resnice. Mar ljudstvo ni razumelo, kdo je pravzaprav Bog? Ali pa so njihova mesena in grešna poželenja zasenčila mogočne izkušnje z Bogom? Ali niso cenili tega, kar je Bog naredil zanje, in so vse to vzeli za samoumevno? Ali so njihovo razumevanje popačili in izkrivili njihovi vsakodnevni opravki ter staro, grešno mišljenje? Ali pa so bili preprosto nehvaležni za Božja milostna dejanja? Kako to, da so tako hitro pozabili mogočna Božja dela (Ps 106,13.21-23)? Ali pa je bilo za to krivo Aronovo neuspešno vodenje? »Tudi nad Aronom se je Gospod tako zelo razjezil, da ga je hotel pokončati.« (5 Mz 9,20)

Ne glede na razloge za to strašno odpadništvo pa lahko iz tega dogodka izluščimo nauke zase, vendar ne le naukov o človeški grešnosti, temveč o velikodušni Božji ljubezni do ljudi kljub naši grešnosti.