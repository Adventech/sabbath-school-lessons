---
title:  Pasha
date:   26/07/2025
---

### Preberi pred proučevanjem

2 Mz 11,1-10; 2 Mz 12,1-30; 2 Mz 13,14-16; Mih 6,8; 1 Kor 5,7; Heb 11,28

> <p>Ključno besedilo</p>
> In kadar vas vaši sinovi vprašajo: »Kaj pomeni ta obred?« recite: »To je daritev pashe za Gospoda, ki je šel mimo hiš Izraelovih sinov v Egiptu, ko je udaril Egipčane, naše hiše pa rešil.« Tedaj je ljudstvo pokleknilo in se priklonilo. 2 Mz 12,26.27

Deseta in zadnja šiba je tik pred vrati. Podano je še zadnje opozorilo; sprejeti je treba končno odločitev; gre za vprašanje življenja ali smrti. Na kocki ni le življenje posameznika, temveč blaginja družin in celotnega naroda. Faraon in njegovi uradniki so odgovorni za usodo številnih ljudi – bodisi za njihovo življenje bodisi za njihovo smrt. Faraonovo stališče o živem Bogu Izraelcev bo odločalo o njegovi usodi in usodi njegovega naroda.

Kako se počutimo in kaj naredimo, ko teža okoliščin pritiska na nas in moramo narediti naslednji korak ter izbrati smer, ta odločitev pa lahko močno vpliva na naše življenje in na življenje mnogih drugih?

Bog nam je vedno pripravljen dati modrost, razumevanje in moč, da bi delali, kar je prav (1 Kor 1,30; Flp 2,13).

Težava je, da naše trmasto srce pogosto noče delati, kar je prav. Vemo, kaj bi morali narediti, vendar nočemo ravnati tako. V poročilu o izhodu iz Egipta je odločitev enega človeka, da se ne bo podredil Bogu, prinesla tragedijo njemu in še mnogim drugim. Tako običajno to deluje.