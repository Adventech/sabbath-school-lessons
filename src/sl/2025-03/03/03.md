---
title:  Težek začetek
date:   14/07/2025
---

Čeprav je Mojzes že od samega začetka vedel, da naloga, ki mu jo je zaupal Gospod, ne bo enostavna (zato se ji je tudi poskušal izogniti), se mu verjetno ni niti sanjalo, kaj ga čaka.

`Kako se je izšlo prvo srečanje Mojzesa in Arona s faraonom? 2 Mz 5,3-23`

Preden sta Mojzes in Aron šla k faraonu, sta sklicala starešine in izraelsko ljudstvo, jim povedala Božje besede ter jim pokazala Božja znamenja. Izraelci so na podlagi tega verovali, da jih bo Gospod rešil sužnosti, zato so ga častili (2 Mz 4,29-31). Pričakovanja so bila visoka: Gospod bo Hebrejce končno rešil egiptovske sužnosti!

Mojzes je egiptovskemu kralju predstavil Božje zahteve in takrat so se stvari za Izraelce le še poslabšale. Njihovo trpljenje je postalo še hujše; njihovo vsakdanje delo je postalo še bolj obremenjujoče in zahtevno. Egipčani so jih obtožili lenobe in z njimi ravnali še bolj grobo; njihovo delo je bilo težje kot prej.

Izraelski voditelji niso bili srečni. Soočenje z Mojzesom in Aronom ni bilo nič kaj lepo ter je, kakor bomo videli kasneje, nakazalo, kakšne težave bo imel Mojzes s svojim ljudstvom v prihodnjih letih.

`Preberi 2 Mz 5,21 in se poskušaj vživeti v te može, ko so se soočili z Mojzesom in Aronom. Zakaj so jima rekli to, kar so jima rekli?`

Ni težko razumeti, zakaj so bili voditelji jezni na Mojzesa in Arona (»Gospod naj vaju pogleda in naj sodi,« so rekli.). Mislili so, da jih bo Mojzes osvobodil Egipčanov, ne pa da jim bo otežil življenje.

Tako sta se morala Mojzes in Aron poleg tega, da sta se ukvarjala z Egipčani, ukvarjati še s svojim ljudstvom.

`Kako lahko ti in drugi verniki bolje sodelujete z vodjo krajevne cerkve, ko se pojavijo nesoglasja, do česar neizogibno pride?`