---
title:  Za globlje proučevanje
date:   18/07/2025
---

V knjigi Očaki in preroki v poglavju »Egiptovske šibe« preberi strani 188–194 (v izvirniku str. 257–265).

Preberi, kako slabo je kazalo Mojzesu in njegovemu ljudstvu, ko je Mojzes prvič stopil pred faraona.

»Kralj se je zelo vznemiril, saj je pričakoval, da se nameravajo Izraelci upreti njegovi službi. Nezadovoljstvo je bilo nesmiselno, saj jim ni ostalo nič časa za nevarno kovanje načrtov. Takoj je sprejel ukrepe, da bi zategnil njihove spone in uničil njihovega svobodnega duha. Še isti dan je izdal ukaze, ki so naredili delo še bolj kruto in zatiralsko. Najbolj uporabljan gradbeni material te dežele so bile na soncu posušene opeke. Iz njih so bili narejeni zidovi najimenitnejših zgradb, ki so jih potem obdali s kamni. Izdelava opeke je zahtevala veliko množico sužnjev. Narezano slamo so mešali z glino, da jo je držala skupaj; zato so za delo potrebovali velike količine slame. Kralj pa je zdaj ukazal, naj sužnjev več ne oskrbujejo s slamo, temveč jo morajo delavci poiskati sami, hkrati pa ne sme upasti število izdelane opeke.

Ta zahteva je med Izraelci povsod po deželi povzročila veliko gorje. Egiptovski priganjači so določili hebrejske nadzornike za nadzorovanje dela, ti pa so bili odgovorni, da so pod njihovim nadzorom opravili delo. Ko je začela veljati kraljeva zahteva, so se po deželi razkropili ljudje, da bi zbirali strn namesto slame. Vendar je bilo nemogoče dosegati običajno količino dela. Zaradi tega neizpolnjevanja so bili hebrejski nadzorniki kruto pretepeni.« (Ellen White: Očaki in preroki, str. 189 [v izvirniku str. 258])

**Vprašanja za pogovor**

`Pomisli na primer, ko si bil poslušen Božjemu glasu, a se stvari niso odvile dobro ali se niso začele obetavno. Kaj vse si se sčasoma naučil iz te izkušnje?`

`Pripoveduj drugim, kako je Bog posredoval v tvojem življenju, ko si molil za njegovo pomoč ali pa je nisi pričakoval. Kako lahko verjamemo v Božjo dobroto tudi takrat, ko se slabe stvari zgodijo ljudem, ki zaupajo v Gospoda?`

`Kaj bi rekel človeku, ki bi omenil, da ne pozna Gospoda? Predpostavimo, da ta oseba tega ni rekla na kljubovalen način, temveč kot preprosto dejstvo o njenem življenju. Kaj bi lahko naredil, da bi tej osebi pomagal spoznati Gospoda? Kako bi ji pojasnil, zakaj je pomembno, da spozna Gospoda?`