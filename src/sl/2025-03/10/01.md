---
title:  Zaveza in vzorec
date:   30/08/2025
---

### Preberi pred proučevanjem

2 Mz 24,1-18; 2 Mz 25,1-9; 2 Mz 31,1-28; 3 Mz 10,1.2; Ezk 36,26-28; 1 Kor 11,23-29

> <p>Ključno besedilo</p>
> Mojzes je prišel in povedal ljudstvu vse Gospodove besede in odloke. In vse ljudstvo je odgovorilo z enim glasom; rekli so: »Vse besede, ki jih je govoril Gospod, bomo izpolnjevali.« 2 Mz 24,3

Kot njihov Bog, Stvarnik in Odrešenik je Gospod hrepenel po tem, da bi bil s svojim ljudstvom in bi prebival med njim. Bog nas je ustvaril za tesno občestvo z njim. Če želimo imeti smiselne odnose z drugimi, moramo v to vložiti čas in trud; enako velja tudi za naš odnos z Bogom. To je lahko navdihujoča izkušnja, polna rasti, vendar samo če bomo preživljali čas z njim. V praktičnem smislu to pomeni proučevati njegovo besedo (Bog nam govori po njej), moliti (odpreti svoje srce Bogu) ter pričati drugim o Kristusovi smrti, vstajenju in ponovnem prihodu (sodelovanje v Božjem poslanstvu). Ko nas Bog blagoslovi, postanemo prenosniki njegovih blagoslovov drugim.

Osredotočiti bi se morali na Boga, ne nase (Heb 12,1.2). Ko se povezujemo z njim, nam On daje moč za poslušnost njegovim naukom, kar pomeni, da poslušamo njegovo besedo. Nič nenavadnega, da je za zadnjo generacijo Kristusovih sledilcev značilno, da se drži Božjih zapovedi in Jezusove vere (Raz 14,12 CHR).

Pravzaprav je stvar preprosta: ker ljubimo Boga, smo mu poslušni.