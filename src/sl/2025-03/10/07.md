---
title:  Za globlje proučevanje
date:   05/09/2025
---

V knjigi Očaki in preroki v poglavju »Shodni šotor in njegove službe« preberi strani 256–264 (v izvirniku str. 343–353).

Svetišče je bilo poseben kraj, kjer se je dosegla sprava za priznane grehe Božjega ljudstva. To je bil kraj, kjer je bil Izraelcem v puščavi podrobno razodet celoten načrt zveličanja. Tam so se poučili o opravičenju, posvečenju in sodbi. Vsaka živalska žrtev je kazala na Jezusovo smrt, odpuščanje in končen izbris grehov. Ob žrtvah je bil navzoč tudi Božji zakon, merilo pravičnosti.

»Božji zakon, ki je bil spravljen v skrinji, je bil veliko pravilo pravičnosti in sodbe. Zakon je razglasil smrt prestopniku, toda nad zakonom je bil milostni prestol. Na njem se je razodevala Božja navzočnost in po njem je bilo z učinkovitostjo sprave zagotovljeno odpuščanje spokorjenemu grešniku. Tako je v Kristusovem delu za naše odrešenje s svetiščno službo predstavljeno tole: ›Milost in resnica se bosta srečevali, pravičnost in mir se poljubita‹ (Ps 85,10 CHR).« (Ellen White: Očaki in preroki, str. 259 [v izvirniku str. 349])

**Vprašanja za pogovor**

`Kolikokrat si rekel: »Naredil bom vse, kar mi naroča Gospod.« Kako uspešni so bili tvoji poskusi?`

`Na koncu Mojzesovega štiridesetdnevnega druženja z Gospodom na Sinaju je Bog poudaril, da morajo Izraelci posvečevati njegovo soboto, ker bo to znamenje med Bogom in njimi, da je Gospod tisti, ki jih posvečuje. Kakšno vlogo imata svetost in posvečenje pri spoštovanju sobote?`

`Gospod je želel, da ljudstvo naredi svetišče, da bo prebival med njimi. Kako osupljivo je, da je bil ta kraj središče zveličanja za Izrael! Prav v tem svetišču, kjer je Bog prebival s svojim ljudstvom, se je po podobah in sencah razodeval načrt zveličanja. Kaj nam to pove o naši popolni odvisnosti od Boga za svoje zveličanje?`

`Kaj pomeni, da so bili po krvi vsi grehi ljudstva preneseni v svetišče, v Božjo hišo? Kako ta čudovita resnica odraža to, kar je Jezus naredil za nas na križu in kar zdaj dela za nas v nebeškem svetišču?`