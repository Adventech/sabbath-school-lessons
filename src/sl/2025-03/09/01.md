---
title:  Živeti postavo
date:   23/08/2025
---

### Preberi pred proučevanjem

2 Mz 21,1-32; 2 Mz 22,16-23,33; 2 Kr 19,35; Mt 5,38-48; Mt 16,27; Rim 12,19

> <p>Ključno besedilo</p>
> Gospod je rekel Mojzesu: Tako reci Izraelovim sinovom: »Videli ste, da sem govoril z vami z neba. Ne delajte srebrnih bogov, da bi bili poleg mene, in ne delajte si zlatih bogov!« 2 Mz 20,22.23

Bog je hrepenel po tem, da bi bilo njegovo ljudstvo drugačno od okoliških narodov. Želel si je, da bi bili predana verska skupnost, ki bo živela pod Božjim vodstvom in avtoriteto ter bo poslušna postavi. Sodniki naj bi bili skrbniki zakona, duhovniki pa naj bi ga poučevali. Tudi starši so imeli ključno vlogo pri tem.

V vsaki kulturi zakoni razodevajo ideale, cilje, namene in značaj zakonodajalca. Faraon je na primer zapovedal, naj se ubije vse hebrejske novorojenčke moškega spola; ta zakon je razkrival faraonov hudoben značaj. A če bi neki kralj izdal zakon, da vsak 18-letnik v kraljestvu prejme brezplačno višje izobraževanje, bi mnogi to razumeli kot dokaz kraljeve dobrodušnosti in želje po tem, da njegova dežela uspeva.

Božji zakon razodeva Boga – njegovo dobroto, ljubezen, vrednote, pravičnost in njegovo omejevanje zla. Zakon je svet in pravičen – in takšen je tudi Bog. Zakon ustvarja prostor za obilno življenje in nas obenem varuje pred nevarnostmi in nesrečami. Spoštovanje do Boga, bližnjih in življenjskih vrednot so osnove Božje zakonodaje.