---
title:  Za globlje proučevanje
date:   29/08/2025
---

V knjigi Očaki in preroki v poglavju »Izrael sprejema zakon« preberi strani 230–233 (v izvirniku str. 310–314).

Ker živimo na sovražnikovem ozemlju, ni nič nenavadnega, da nas zadenejo njegovi spretni in prevarantski načrti. Le kdo med nami ne pozna bolečine in trpljenja, ki ju prinašata greh in padli, grešni svet, v katerem živimo? Žal je to del življenja, toda Bog nam daje moč za spoprijemanje s tem.

»Dragoceni Zveličar nam bo poslal pomoč prav tedaj, ko nam bo potrebna. Pot v nebesa je posvečena z njegovimi stopinjami. Vsak trn, ki rani naše noge, je ranil tudi njegove. Vsak križ, ki smo ga bili poklicani nositi, je nosil On pred nami. Gospod dovoljuje boje, da bi dušo pripravil za mir. Čas stiske je strašna ognjena preizkušnja za Božje ljudstvo; toda to je za vsakega pravega vernika čas, da pogleda navzgor in z vero uzre nad seboj mavrico obljube.« (Ellen White: Veliki spopad, str. 591 [v izvirniku str. 633]).

**Vprašanja za pogovor**

`Ljudje so se skozi stoletja borili s tem, da je Gospod poganske narode izgnal iz kanaanske dežele in nekatera ljudstva celo izbrisal. To je res zaskrbljujoča misel. Kako nam lahko spoznanje, da mora Božja ljubezen nujno zajemati tudi pravičnost, pomaga razumeti, da se je celo v teh dogodkih pokazala njegova ljubezen in ne le pravičnost?`

`Razmisli o pomenu tega, da Jezusovim besedam o ljubezni do drugih, celo do sovražnikov, sledijo besede »Bodite torej popolni, kakor je popoln vaš nebeški Oče« (Mt 5,48). Zakaj je Jezus to ukazal takoj za tem, ko je podal zapoved o ljubezni do sovražnikov? Kaj nam je želel sporočiti o tem, kaj pomeni biti »popoln«, celo tako popoln, kakor je naš nebeški Oče?`

`Apostol Pavel je imel pozitiven in spodbuden odnos do Božjega zakona in njegovih nalog, nasprotoval pa je zlorabi zakona. Kaj pomeni, da nismo pod postavo, ampak pod milostjo (Rim 6,14)? Na kakšne načine lahko zlorabimo postavo?`

`Kakšna je razlika med pravico in maščevanjem? Ali gre za popolnoma različna koncepta ali zgolj za različni obliki iste zamisli? Kako vemo, ali naše hrepenenje po pravici ni v resnici želja po maščevanju?`