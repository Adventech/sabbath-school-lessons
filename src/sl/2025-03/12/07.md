---
title:  Za globlje proučevanje
date:   19/09/2025
---

V knjigi Očaki in preroki v poglavju »Malikovalstvo pod Sinajem« preberi strani 243–245 (v izvirniku str. 327–330).

Nekega temačnega dne sta oče in sin obiskala katedralo. Ko sta si ogledovala vitraže s čudovitimi upodobitvami različnih svetopisemskih dogodkov, je sonce nenadoma posvetilo skozi sliko na steklu; osupljiva svetloba je močno osvetlila naslikane ljudi. Deček je očeta vprašal: »Očka, kdo so ti ljudje?« Oče ni veliko vedel o krščanstvu, Kristusu ali učencih, vendar je hitro odgovoril: »Ti ljudje so kristjani.« Ta bleščeča slika se je vtisnila v dečkov spomin. Nekoč je dečkova učiteljica vprašala učence: »Otroci, ali veste, kdo so kristjani?« Deček se je spomnil svetlega vitraža v katedrali in odgovoril: »Jaz vem! Kristjani so ljudje, ki žarijo.« Nekaj podobnega je rekel Jezus svojim sledilcem: »Takó naj vaša luč sveti pred ljudmi, da bodo videli vaša dobra dela in slavili vašega Očeta, ki je v nebesih.« (Mt 5,16) Samo ljudje, ki žarijo, so lahko nosilci sprememb.

**Vprašanja za pogovor**

`»Če bi se ponižali pred Bogom ter bili prijazni, ustrežljivi, nežnega srca in usmiljeni, bi se tam, kjer se zdaj spreobrne en človek, spreobrnilo sto ljudi.« (Ellen G. White: Pričevanja za cerkev, 9. zvezek, str. 189) Katero močno sporočilo je tu za nas o tem, kako naš značaj, dejanja in stališča vplivajo na naše pričanje?`

`2 Mz 34,6.7 se upravičeno imenuje Jn 3,16 Stare zaveze. Zakaj?`

`Kako lahko ljudem, ki te vprašajo, kdo je tvoj Bog, pojasniš lepoto Božjega značaja, temelječ na njegovem razodetju v 2 Mz 34,6.7?`

`V razredu se pogovorite o tem, kako značaj in dejanja ljudi, ki trdijo, da sledijo Kristusu, vplivajo na vašo hojo z Jezusom. Ali povedano drugače: Kakšen je po vašem mnenju vpliv tistih, ki so prijazni, milostljivi, ponižni in odpuščajoči? Kako pa so na vašo hojo z Jezusom vplivali neprijazni, zamerljivi in vzvišeni »kristjani«?`