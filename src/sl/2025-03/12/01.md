---
title:  »Pokaži mi, prosim, svoje veličastvo«
date:   13/09/2025
---

### Preberi pred proučevanjem

2 Mz 33,7–34,35; 5 Mz 18,15.18; Jn 3,16; Jn 17,3; Rim 2,4; 2 Kor 3,18

> <p>Ključno besedilo</p>
> Gospod je šel mimo njega in klical: »Gospod, Gospod, usmiljen in milostljiv Bog, počasen v jezi in bogat v dobroti in zvestobi, ki ohranja dobroto tisočem, odpušča krivdo, upornost in greh, toda nikakor ne oprosti krivde, ampak obiskuje krivdo očetov na sinovih in na sinov sinovih, na tretjih in na četrtih.« 2 Mz 34,6.7

Vsi moramo napredovati pri svoji hoji z Bogom. Brez rasti smo mrtvi. Apostol Peter je rekel: »Rastite pa v milosti in spoznanju našega Gospoda in Odrešenika Jezusa Kristusa. Njemu slava zdaj in do dneva večnosti! Amen.« (2 Pt 3,18) Rast si moramo želeti. Vsak dan smo na Božji fakulteti, kjer nikoli ne diplomiramo, temveč se nenehno učimo. Na vsaki stopnji rasti smo lahko popolni, če dovolimo Bogu, da nas oblikuje v osebo, za katero nas v Kristusu kliče, da postanemo.

Pomisli na šolo. Če se prvošolčki naučijo brati in šteti do sto, dobijo pozitivno oceno, saj je njihovo znanje na tej stopnji in lestvici rasti popolno. Toda če bi srednješolec ostal na enaki ravni znanja kot prvošolec, bi to pomenilo velikanski neuspeh pri njegovem šolanju. Podobno je tudi z našo rastjo v milosti in spoznanju Boga. Na vsaki stopnji svojega razvoja smo lahko na svojem področju tako popolni, kot je bil Kristus na svojem.

Ta teden bomo proučevali o tem, kako je Mojzes s poznavanjem in upoštevanjem Božjih navodil napredoval v svoji hoji z Gospodom.