---
title:  Zatiranje in Mojzesovo rojstvo
date:   28/06/2025
---

### Preberi pred proučevanjem

1 Mz 37,26-28; 1 Mz 39,2.21; 2 Mz 1,1-22; 2 Mz 2,1-25; Apd 7,6; Gal 3,16.17

> <p>Ključno besedilo</p>
> Izraelovi sinovi pa so vzdihovali zaradi tlake. Vpili so in njihov klic na pomoč se je od njihove tlake vzdigoval do Boga. Bog je slišal njihovo vzdihovanje in se spomnil svoje zaveze z Abrahamom, Izakom in Jakobom. Bog se je ozrl na Izraelove sinove in Bog se je zavzel zanje. 2 Mz 2,23-25

Druga Mojzesova knjiga je polna zgodb zatiranih, odrinjenih na rob, preganjanih, izkoriščanih in ponižanih. Zato lahko ljudje, ki se počutijo zavržene, pozabljene in zasužnjene, v teh zapisih najdejo upanje, saj je isti Bog, ki je rešil Hebrejce, zmožen rešiti tudi njih.

2\. Mojzesova knjiga govori o življenjskih bitkah ter o krivicah in preizkušnjah, ki so del življenja. Zgodbe o Božjem delovanju v korist njegovega trpečega ljudstva lahko opogumijo vsakogar. Bog sliši jok zatiranih, vidi njihove težave, šteje njihove solze ter jim pomaga v njihovem trpljenju.

Bog prevzame pobudo in pomaga tistim, ki zaupajo vanj. Z vero moramo sprejeti, kar nam ponuja. 2. Mojzesovo knjigo moramo proučevati, saj kaže na to, kar je Jezus naredil za nas. To je knjiga o odrešitvi, osvoboditvi in končnem zveličanju. Vse to je po veri naše zaradi Kristusa Jezusa in tega, kar nam je zagotovil.

Če so naše oči tudi sredi nemirov in teme osredotočene na Boga, bomo opazili njegovo navzočnost, skrb in pomoč, medtem ko nas vodi v večno obljubljeno deželo.