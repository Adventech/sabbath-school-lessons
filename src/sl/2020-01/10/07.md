---
title:  Za globlje proučevanje
date:   06/03/2020
---

V tabeli je prikazano, kako se prerokba o 70 tednih iz Dan 9,24-27 ujema z začetkom 2.300 večerov in juter iz Dan 8,14. Če letu 457 pr. n. št. prištejemo 2.300 let (ne pozabimo, da leto 0 ne obstaja), dobimo leto 1844. Tudi ko letu 34 n. št. prištejemo preostalih 1.810 let (2.300 minus prvih 490 let), pridemo do leta 1844. Zaradi tega lahko rečemo, da se je čiščenje svetišča (Dan 8,14) začelo leta 1844.

![](https://sabbath-school-stage.adventech.io/api/v1/sl/quarterlies/2020-01/lessons/10/days/2300.png)

Posvetimo pozornost temu, kako se leto 1844 ujema s tem, o čemer smo govorili v povezavi z Dan 7 in 8. Sodba (Dan 7) oziroma čiščenje svetišča (Dan 8) se odvija po preganjanju, ki traja 1.260 let, pa vendar pred drugim Jezusovim prihodom in ustanovitvijo večnega kraljestva.

**Vprašanja za pogovor**

`1.	Strokovnjaki pravilno sklepajo, da sta prerokbi o 2.300 večerih in jutrih ter 70 tednih ista prerokba. Zakaj menijo tako? Katere dokaze najdeš v korist te trditve?`

`2.	V čem nam je Danielova posredniška molitev za zgled pri naših posredniških molitvah? `

`3.	Jezusova daritev je naše edino upanje. Kako nas to upanje dela ponižne in, kar je še pomembneje, bolj ljubeče in pripravljene odpuščati drugim? K čemu nas nagovarja Lk 7,40-47?`

`4.	Bodi pozoren na to, kako pomembno mesto zavzemajo sveti spisi v Danielovi molitvi in upanju? Navsezadnje je bilo ljudstvo poraženo in odpeljano v ujetništvo, ozemlje je bilo opustošeno in prestolnica uničena. Kljub temu pa je prerok imel upanje, da se bodo vrnili domov. Od kod je črpal upanje? Kaj to pove o upanju, ki ga lahko tudi mi najdemo v svetopisemskih obljubah?`
