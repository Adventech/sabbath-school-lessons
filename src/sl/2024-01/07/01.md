---
title: 'Tvoja milost sega do nebes'
date: 10/02/2024
---

### Preberi pred proučevanjem
Ps 136; Ps 51; Ps 130; Ps 113; Ps 123

> <p>Ključno besedilo</p>
> Hvalil te bom med ljudstvi, o Gospod, opeval te bom med narodi, zakaj do nebes je velika tvoja dobrota, do oblakov tvoja zvestoba. Ps 57,9.10

Psalmisti se zavedajo svojega duhovnega siromaštva in tega, da Bogu ne morejo ponuditi ničesar dobrega, sami po sebi namreč nimajo ničesar takšnega, s čimer bi se lahko priporočili svetemu Bogu (Ps 40,18 [Ps 40,17 CHR]). Zavedajo se, da kakor vsi mi tudi oni potrebujejo Božjo milost.

Na kratko, potrebujejo evangelij.

Psalmi poudarjajo dejstvo, da so ljudje popolnoma odvisni od Božje dobrote. Na srečo je njegova dobrota večna, o čemer pričata njegovo stvarstvo in zgodovina Božjega ljudstva (Ps 136). V primerjavi z večnim Bogom je človeško življenje začasno kakor trava, toda Bogu se ljudje smilijo in obnavlja njihovo moč (Ps 103,3.5.15); v njem imajo obljubo o večnosti.  

Božje ljudstvo tolaži dejstvo, da Gospod ostaja zvest svoji zavezi. Njihove prošnje, čeprav so včasih zelo nujne, so polne upanja, ker so naslovljene na sočutnega nebeškega Očeta (Ps 103,13; Ps 68,6 [Ps 68,5 CHR]; Ps 89,27 [Ps 89,26 CHR]). Sveža izkušnja Božje dobrote in ljubezni utrjuje njihovo odločitev, da bodo častili Boga in služili samo njemu.