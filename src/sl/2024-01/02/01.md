---
title: 'Naúči nas moliti'
date: 06/01/2024
---

### Preberi pred proučevanjem
Ps 105,5; Kol 3,16; Jak 5,13; Ps 44; Ps 22; Ps 13; Ps 60,1-7 (Ps 60,1-5 chr)

> <p>Ključno besedilo</p>
> Nekoč je na nekem kraju molil. Ko je nehal, mu je eden izmed njegovih učencev dejal: »Gospod, naúči nas moliti, kakor je tudi Janez naučil svoje učence.« Lk 11,1

Med nekaterimi kristjani je razširjeno prepričanje, da je prava samo spontana, nenaučena molitev. Toda Jezusovi učenci so bili neizmerno nagrajeni, ko so ga prosili, naj jih nauči moliti. Bog je stvari vodil tako, da je molitvena knjiga – Psalmi – v samem središču Svetega pisma, a ne le zato, da bi nam pokazal, kako so molili ljudje v starih časih, temveč tudi zato, da bi nas naučil moliti.

Psalmi so od nekdaj vplivali na način, kako je Božje ljudstvo molilo, pa tudi na Jezusove molitve (1 Krn 16,7.9; Neh 12,8; Mt 27,46; Ef 5,19). Ta teden si bomo ogledali, kako so psalmi Božjemu ljudstvu pomagali potovati skozi življenje in rasti v njihovem odnosu z Bogom. Zapomniti si moramo, da so psalmi molitve. Kot takšni so dragoceni ne le zaradi svojega teološkega vpogleda, temveč tudi zaradi načinov, ki lahko obogatijo in spremenijo naše osebne in skupne molitve.

Mnogim vernikom je pri vzpostavitvi in ohranjanju rednega in izpolnjujočega molitvenega življenja pomagalo to, da so molili z besedami psalmov.

Ta teden bomo nadaljevali naše proučevanje psalmov, zlasti v kontekstu težavnih življenjskih obdobij.