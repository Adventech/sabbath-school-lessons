---
title: 'Gospod kraljuje'
date: 13/01/2024
---

### Preberi pred proučevanjem
Ps 8; Ps 100; Ps 97; Ps 75; Ps 105,7-10; Gal 3,26-29; Ps 25,10

> <p>Ključno besedilo</p>
> Gospod kraljuje, oblečen v veličastvo, Gospod je oblečen v moč, opasal se je, zares, trden je svet, ne bo omahnil. Ps 93,1

Psalmi neomajno potrjujejo temeljno verovanje o vrhovni Božji vladavini. Gospod je Stvarnik in vzdržuje vse, kar je ustvaril. Je vrhovni Kralj vsega sveta; svetu vlada s pravico in pravičnostjo. Njegovi zakoni in pravila so dobri in prinašajo življenje tistim, ki jih izpolnjujejo. Gospod je pravičen sodnik, ki ohranja red na svetu, in sicer tako da nagrajuje pravične ter ob svojem, ne našem, času kaznuje hudobne. \

Božja zaveza z Izraelom ima posebno vlogo pri varovanju sveta, ker naznanja Gospodovo rešitev. Gospod je posvojil Izraela kot svojo dragoceno lastnino; iz vseh ljudstev je prav njega naredil za svoje ljudstvo. Gospod je zvest svoji zavezi in še naprej skrbi za svojo čredo, čeprav mu je pogosto nezvesta in se mu včasih celo odkrito upira.
 
Zaradi njegove vrhovne oblasti je svet utrjen in varen. Psalmisti so želeli, da bi bralci razumeli to temeljno resnico, ki je bila njihov svetilnik. Prizadevali so si s popolno vdanostjo služiti Gospodu.