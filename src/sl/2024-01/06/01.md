---
title: 'Vzdignil se bom'
date: 03/02/2024
---

### Preberi pred proučevanjem
Ps 18,4-19 (Ps 18,3-18 CHR); Ps 41,2-4 (Ps 41,1-3 CHR); 5 Mz 15,7-11; Ps 82; Ps 96,6-10; Ps 99,1-4; Rim 8,34

> <p>Ključno besedilo</p>
> »Zaradi nasilja nad nesrečnimi, zaradi vzdihovanja ubogih se bom zdaj vzdignil,« govori Gospod, »naklonil bom rešitev njemu, ki si jo želi.« Ps 12,6 (Ps 12,5 CHR)

Naš čas ni edini, v katerem divjajo zlo, nepravičnost in zatiranje. Tudi psalmisti so živeli v takšnih časih. Poleg vsega drugega so psalmi tudi izraz Božjega – in psalmistovega – nasprotovanja nasilju in zatiranju na tem svetu.

Da, Gospod je potrpežljiv in kot takšen zadržuje svojo jezo, ker si ne želi, da bi se kdo pogubil, temveč da bi se vsi pokesali in spremenili svoje poti (2 Pt 3,9-15). Čeprav se čas, ki se Bogu zdi primeren za posredovanje in ukrepanje, ne ujema nujno s človeškimi pričakovanji, prihaja dan njegove sodbe (Ps 96,13; Ps 98,9). Do tistega dne moramo zaupati vanj in njegovim obljubam. Samo Stvarnik, čigar prestol temelji na pravičnosti in pravici (Ps 89,15 [Ps 89,14 CHR]; Ps 97,2), lahko po svoji vrhovni sodbi svetu zagotovi stabilnost in blaginjo. Božja sodba ima dva vidika: zajema osvoboditev zatiranih in uničenje hudobnih (Ps 7,7-18; [Ps 7,6-17 CHR]).

To nam je bilo obljubljeno in se bo nekega dne izpolnilo, toda ob Božjem, ne našem času. Prav to je bistvo, ki ga psalmist želi poudariti.