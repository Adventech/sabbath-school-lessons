---
title: 'Modrost za pravično življenje'
date: 17/02/2024
---

### Preberi pred proučevanjem
Ps 119,1-16; Ps 90; Ps 95,7-11; Ps 141; Ps 128; Jn 3,16

> <p>Ključno besedilo</p>
> Uči nas torej prav šteti naše dni, da si pridobimo srce modro. Ps 90,12 CHR

Kakor smo videli, Božja milost zagotavlja odpuščanje grehov in v spokorjenem grešniku, ki zdaj živi po veri, ustvarja novo srce.

Božja beseda nam daje navodila za pravično življenje (Ps 119,9-16). Izpolnjevanje Božjega zakona nikakor ni legalistično upoštevanje pravil, temveč bogato blagoslovljeno življenje v tesnem odnosu z Bogom (Ps 119,1.2; Ps 128).

Toda življenje pravičnega še zdavnaj ni brez skušnjav. Včasih pravičnega skuša zapeljiva narava greha (Ps 141,2-4) in včasih podleže skušnjavi. Bog dopušča tudi čas skušnjave, da se pokaže zvestoba (ali nezvestoba) njegovih otrok. Če Božji otroci ubogajo njegova navodila in svarila, bo njihova vera očiščena in zaupanje v Gospoda okrepljeno. Modrost za pravično življenje pridobimo skozi dinamiko življenja z Bogom med skušnjavami in izzivi. Zato molitev Bogu, naj nas nauči prav šteti naše dni, da bi pridobili modro srce (Ps 90,12), odseva nenehno predanost in zvesto hojo z Gospodom.  