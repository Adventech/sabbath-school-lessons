---
title: 'Čakaj Gospoda'
date: 23/03/2024
---

### Preberi pred proučevanjem
Ps 27,14; Ps 92; Ps 126; Ps 131; Mt 18,3; Mr 16,1-8; Rim 8,18-25; 2 Pt 1,19

> <p>Ključno besedilo</p>
> Čakaj Gospoda, bodi močan in naj se ohrabri srce tvoje, da, čakaj Gospoda! Ps 27,14 CHR

Prišli smo do zadnjega nauka v tem tromesečju. To duhovno potovanje nas je vodilo skozi izkušnjo strahospoštovanja našega veličastnega Stvarnika, Kralja in Sodnika; skozi veselje Božjega odrešenja, odpuščanja in zveličanja; skozi izročitev Bogu v trenutkih žalosti in joka; skozi veličastne obljube večne Božje prisotnosti in pričakovanje splošnega večnega čaščenja Boga. Toda potovanje se nadaljuje, saj še vedno živimo v upanju na Gospodov prihod; takrat se bo naše hrepenenje po Bogu končno izpolnilo. Končna misel, s katero želimo zaključiti naše proučevanje, je »čakaj Gospoda«.

Čakati Gospoda ni brezdelno in žalostno čakanje na pravi trenutek, temveč je dejanje popolnega zaupanja in vere, ki se razodevata v naših delih. Čakanje Gospoda spreminja naše mračne večere v pričakovanje svetlega jutra (Ps 30,6 [Ps 30,5 CHR]; Ps 143,8). Naše srce okrepča z novim upanjem in mirom. Spodbuja nas, da se še bolj trudimo in nosimo snope bogate žetve z Gospodovih misijonskih polj (Ps 126,6; Mt 9,36-38). Čakanje Gospoda nas nikoli ne bo osramotilo, temveč bo bogato nagrajeno, ker je Gospod zvest vsem svojim obljubam (Ps 37,7-11.18.34; Ps 71,1; Ps 119,137.138).