---
title: 'Za globlje proučevanje'
date: 26/01/2024
---

V knjigi Očaki in preroki preberi poglavje »Nočni boj«. Česa se lahko naučimo iz Jakobove izkušnje o moči vztrajne molitve in neomajnega zaupanja Bogu?

Psalmi utrjujejo našo vero v Boga, ki je večno zatočišče njim, ki svoje življenje zaupajo njegovim močnim rokam. »Bog bo delal velike stvari zanje, ki zaupajo vanj. Njegovi dozdevni ljudje nimajo večje moči zato, ker preveč zaupajo lastni modrosti in ne dajo Gospodu priložnosti, da bi razodel svojo moč v njihovo korist. Svojim vernim otrokom bo pomagal v vsaki težavi, če bodo vse zaupanje stavili vanj in ga zvesto ubogali.« (Ellen G. White: Očaki in preroki, str. 379)

Toda nekateri psalmi nam lahko predstavljajo resen izziv, kadar se obljube, zapisane v njih, in naše trenutne okoliščine ne ujemajo. V takšnih trenutkih se moramo naučiti zaupati Božji dobroti, ki se je na križu razodela na najmogočnejši način.

Zaradi napačne rabe lahko psalmi vzbudijo lažne upe. Jezusov odgovor na Satanovo popačeno rabo Psalma 91,11.12 kaže, da zaupanja v Boga ne smemo zamenjati s skušanjem Boga (Mt 4,5-7) ali s predrzno zahtevo, naj naredi kaj, kar je v nasprotju z njegovo voljo.

»Največje zmage Kristusove cerkve ali posameznega kristjana niso te, ki so pridobljene s talenti ali vzgojo, bogastvom ali naklonjenostjo ljudi. To so zmage, ki so pridobljene v izbi z Bogom, ko se goreča, odločna vera oprime mogočne roke moči.« (Ellen G. White: Očaki in preroki, str. 144)

**Vprašanja za pogovor**

`1.	V razredu se pogovorite o odgovoru na zadnje vprašanje torkovega nauka o zaupanju Bogu sredi težav in takrat, ko gredo stvari hudo narobe. Kako naj razumemo te stvari? Kako to, da nas težave doletijo kljub čudovitim obljubam o Božji zaščiti, ki so zapisane v psalmih? Ali ni tudi psalmist, ki je pisal o teh čudovitih obljubah, trpel stiske in poznal zvestih ljudi, ki jih je doletela nesreča? Razmisli o tem.`

`2.	Kako lahko razvijemo neomajno zaupanje v Boga v vseh okoliščinah (na primer Ps 91,14; Ps 143,8.10; Ps 145,18-20)? Zaradi česa lahko izgubimo zaupanje vanj? Zakaj je zaupanje v Boga v dobrih časih ključnega pomena za to, da se mu naučimo zaupati tudi v hudih časih?`  