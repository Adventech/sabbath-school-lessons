---
title: 'Gospod sliši in rešuje'
date: 20/01/2024
---

### Preberi pred proučevanjem
Ps 139,1-18; Ps 121; Ps 17,8; Mt 23,37; 1 Kor 10,1-4; Heb 4,15.16

> <p>Ključno besedilo</p>
> Vpili so, in Gospod je uslišal, iz vseh njihovih stisk jih je rešil. Ps 34,18 (Ps 34,17 CHR)

Psalmi vedno znova poudarjajo resnico, da se je Gospod, ki je stvarnik in vzdrževalec vesolja, ljudem razodel tudi kot osebni Bog, ki je pobudnik in vzdrževalec odnosa z njegovim ljudstvom.

Bog je blizu ljudem in vsemu stvarstvu tako v nebesih kakor na zemlji (Ps 73,23.25). Čeprav »je postavil svoj prestol v nebesih« (Ps 103,19) in »jezdi skozi puščavo« (Ps 68,5 [Ps 68,4 CHR]), je tudi »blizu vsem, ki ga kličejo, vsem, ki ga kličejo v zvestobi« (Ps 145,18). Psalmi neomajno zagovarjajo resnico o tem, da je Gospod živi Bog, ki deluje v korist njih, ki ga kličejo (Ps 55,17-23 [Ps 55,16-22 CHR]). Psalmi so smiselni ravno zato, ker jih je navdihnil Bog in ker so obenem naslovljeni na živega Boga, ki sliši molitve in odgovarja nanje.

Zapomniti si moramo, da sta primerna odziva na Gospodovo bližino življenje vere vanj in izpolnjevanje njegovih zapovedi. Zgodovina Izraela razkriva, da Gospodu ni sprejemljivo nič, kar je manj od vere in poslušnosti.