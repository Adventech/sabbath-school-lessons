---
title: 'Večno slavljenje'
date: 16/03/2024
---

### Preberi pred proučevanjem
Ps 15; Ps 96; Ps 101,1-3; Ps 134; Iz 42,10-12; Jn 4,23.24; Raz 14,3.6-12

> <p>Ključno besedilo</p>
> Pel bom Gospodu vse svoje žive dni, psalme prepeval Bogu svojemu, dokler bom živ. Ps 104,33 CHR

Ko se naša izkušnja Božje milosti in moči veča, smo skupaj s psalmistom spodbujeni reči: »Kaj naj vrnem Gospodu za vse njegove dobrote nad mano?« (Ps 116,12) Neizogiben odgovor je, da se trudimo biti z vsem srcem zvesti Bogu.

V psalmih Izrael ni le narod, temveč »veliki zbor« (Ps 22,23.26 [Ps 22,22.25 CHR]; Ps 35,18). To razodeva poglavitno poslanstvo Izraela, da hvali Boga in priča o njem drugim narodom. Gospod si namreč želi, da bi se ves svet pridružil njegovemu ljudstvu pri slavljenju. Gospodovo ljudstvo je enačeno s pravičnimi, ki častijo Gospoda ter upajo vanj in v njegovo ljubezen.

Častiti Gospoda v skupnosti velja za idealen način čaščenja. To ne pomeni, da sta posameznikova molitev in hvalnica drugotnega pomena. Ravno nasprotno, posameznikovo slavljenje Boga napaja skupno čaščenje s svežo hvalnico (Ps 22,23.26 [Ps 22,22.25 CHR]), medtem ko se posameznikovo slavljene v polnoti razvije šele v tesnem občestvu s skupnostjo. Skupnost, ki slavi Boga, je imenovana tudi »krog pravičnih« oziroma »zbor pravičnih« (Ps 111,1). Pravični poznajo Boga (Ps 36,11 [Ps 36,10 CHR]) in Bog pozna njih (Ps 37,18). Ta izkušnja prežema vsak vidik njihovega obstoja.