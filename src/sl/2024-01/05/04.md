---
title: 'Kje je Bog?'
date: 30/01/2024
---

`Kaj psalmistu povzroča hudo bolečino? Ps 42,2-4 (Ps 42,1-3 CHR); Ps 63,2 (Ps 63,1 CHR); Ps 69,2-4 (Ps 69,1-3 CHR); Ps 102,2-8 (Ps 102,1-7 CHR)`   

Psalmista ne težijo le osebne in skupne težave, temveč tudi navidezno Božje nezanimanje za stiske njegovega služabnika. Božja odsotnost je primerjana z občutkom hude žeje v suhi deželi (Ps 42,2-4 [Ps 42,1-3 CHR]; Ps 63,2 [Ps 63,1 CHR]) in smrtno tesnobo (Ps 102,3-5 [Ps 102,2-4 CHR]). Psalmist čuti, kakor da je odstranjen od Boga in sebe primerja z osamljeno ptico. »Podoben sem kavki v puščavi, postal sem kakor sova na ruševinah. Bedim in sem postal kakor ptica, osamljena na strehi.« (Ps 102,7.8 [Ps 102,6.7 CHR])

Omemba divjine poudarja občutek ločenosti od Boga. »Ptica, osamljena na strehi«, je zunaj gnezda, ki predstavlja njen dom in kraj počitka. Psalmist vpije k Bogu »iz globočine«, kakor da so ga zajele mogočne vode in tone »globoko v blato« (Ps 69,2-4 [Ps 69,1-3 CHR]; Ps 130,1). Te podobe kažejo na moreče okoliščine, iz katerih poleg Božje rešitve ni izhoda.

`Kako se psalmist odziva na Božjo odsotnost? Ps 10,12; Ps 22,2 (Ps 22,1 CHR); Ps 27,9; Ps 39,13 (Ps 39,12 CHR)`

Kljub Božji tišini so se psalmisti odločili, da ne bodo ostali tiho. Neomajno so verjeli v molitev in jo naslavljali na živega in usmiljenega Boga. Bog je še vedno tam, čeprav se morda zdi, da ga ni. Še vedno je to isti Bog, ki jih je v preteklosti že uslišal, zato so prepričani, da jih lahko usliši tudi zdaj.

Božja tišina je spodbudila psalmiste k preiskovanju samih sebe in k iskanju Boga, toda s priznavanjem in ponižnimi prošnjami. Vedeli so, da Bog ne bo večno ostal tiho. Psalmi dokazujejo, da se mora komunikacija z Bogom nadaljevati kljub težkim okoliščinam.

`Česa se lahko naučimo iz psalmistovega odziva na Božjo tišino oziroma odsotnost? Kako se odzovemo, kadar se zdi, da je Bog tiho v našem življenju? Kaj takrat vzdržuje našo vero? `