---
title: 'Peti Gospodovo pesem na tuji zemlji'
date: 27/01/2024
---

### Preberi pred proučevanjem
Ps 79,5-13; Ps 88,4-13 (Ps 88,3-12 CHR); Ps 69,2-4 (Ps 69,1-3 CHR); Ps 22,2 (Ps 22,1 CHR); Ps 77; Ps 73,1-20; 1 Pt 1,17

> <p>Ključno besedilo</p>
> Kako bi mogli peti Gospodovo pesem na tuji zemlji? Ps 137,4

Ni se nam treba poglobiti v knjigo psalmov, da bi ugotovili, da so bili psalmi zapisani v nepopolnem svetu, polnem greha, zla, trpljenja in smrti. Uravnovešenemu stvarstvu, ki mu Gospod vlada s svojimi pravičnim zakoni, nenehno grozi zlo. Ker greh vse bolj kvari naš svet, je zemlja za Božje ljudstvo vse bolj »tuja«. Ta resničnost je psalmistu predstavljala težavo: Kako v tuji deželi živeti življenje vere?

Kakor smo že videli, psalmisti priznavajo Božjo vrhovno oblast in moč in pa tudi njegove pravične sodbe. Vedo, da je Bog večno in zanesljivo zatočišče ter pomoč v času stiske. Zato so včasih zbegani zaradi navidezne odsotnosti Boga in napredovanja zla v luči vrhovnega in dobrega Gospoda. Protislovna narava psalmov kot molitev je vidna v odzivih psalmistov na navidezno Božjo tišino. Z drugimi besedami, psalmisti se odzivajo tako na navidezno Božjo odsotnost kakor na njegovo prisotnost.