---
title: 'Za globlje proučevanje'
date: 08/03/2024
---

Preberi Apd 7 in Heb 11. Kaj pravi Nova zaveza o končnem cilju Božjega vodenja njegovega ljudstva v zgodovini?

Zgodovinski psalmi mogočno pričajo o Božji zvestobi njegovemu ljudstvu. Vsak dogodek v njihovi zgodovini je bil korak, ki jih je vodil h končni izpolnitvi Božje obljube o zveličarju sveta v osebi Jezusa iz Nazareta. Celo preizkušnje, ki so ljudstvo pogosto begale in povzročile, da so pomislili na to, da jih je Bog zapustil, so bile pod Božjim vzvišenim nadzorom. Bile so del njegove previdnosti, ker je Bog vzvišeni Gospodar zgodovine. Psalmist je spretno predstavil resnico o tem, da tudi človeška nezvestoba ne more preprečiti Bogu, da bi ohranil vero svojemu ljudstvu in izpolnil svoje obljube. Toda posamezniki in skupine, ki se niso spokorili, niso bili več deležni zaveznih blagoslovov. Njihov konec je večni opomin, kako lahko življenje brez Boga ali življenje v nasprotju z Božjimi zahtevami uniči ljudi. Psalmi spodbujajo Božje otroke vseh časov, naj upajo v Gospoda in mu ostanejo zvesti. »V prihodnosti se nam ni treba bati ničesar razen tega, da bi pozabili, kako nas je Gospod vodil in katerih naukov nas je naučil.« (Ellen G. White: Life Sketches, str. 196)

Da bi Božje ljudstvo neustrašno hodilo naprej, mora poznati svojo preteklost. Ellen G. White svetuje vernikom, naj »vsaj enkrat tedensko« prebirajo Ps 105 in Ps 106 (Testimonies to Ministers and Gospel Workers, str. 98).

Zgodovina Božjega ljudstva razodeva, da nobena obljuba, ki jo je Bog dal v svoji besedi, ne bo ostala neizpolnjena. To vključuje njegove obljube o skrbi za posameznika v sedanjosti pa tudi njegove prihodnje obljube o drugem Kristusovem prihodu, ko bo na novi zemlji vzpostavil svoje kraljestvo pravičnosti in miru.

**Vprašanja za pogovor**

`1.	Kakšne blagoslove prinaša ohranjanje spomina na Božje zvesto vodenje njegovega ljudstva v preteklosti? Katere so posledice tega, da pozabimo ali zanemarimo nauke iz zgodovine? Kako lahko to načelo uporabimo v življenju cerkve, ki je poklicana izpolniti isto stvar kakor starodavni Izrael?`

`2.	Kako nas psalmi spodbujajo k temu, da opazimo Božjo skrb v svojem življenju ter se vadimo v potrpežljivosti in zaupanju vzvišenim Božjim potem tudi takrat, ko ni enostavno razumeti, zakaj se stvari odvijajo tako, kakor se?`

`3.	Kako lahko pri osebnem ali skupnem bogoslužju več pozornosti namenimo proučevanju zgodovine Božjega ljudstva? Kako lahko svoje otroke bolj načrtno poučujemo o novejši zgodovini Božjega ljudstva?`