---
title: 'Nauki iz preteklosti'
date: 02/03/2024
---

### Preberi pred proučevanjem
4 Mz 6,22-27; Ps 78; Ps 80; Ps 105; Ps 106; Ps 135; Gal 3,29

> <p>Ključno besedilo</p>
> Kar smo slišali, reči, ki jih poznamo, in so nam jih naši očetje pripovedovali. Ne bomo prikrivali pred njihovimi sinovi, temveč bomo pripovedovali poznejšemu rodu o slavnih Gospodovih delih in njegovi moči, o njegovih čudežih, ki jih je storil. Ps 78,3.4

V številnih psalmih je hvalnica izražena v obliki pripovedovanja o Gospodovih mogočnih delih odrešenja. Ti psalmi se pogosto imenujejo »psalmi o zgodovini odrešenja« oziroma »zgodovinski psalmi«. Nekateri nagovarjajo Božje ljudstvo in jim naročajo, naj se učijo iz svoje zgodovine, še posebej iz svojih napak in iz napak prednikov. V nekaterih zgodovinskih psalmih prevladuje ton slavljenja, ki poudarja pretekla Božja čudovita dela, ki jih je naredil za svoje ljudstvo. Namen teh psalmov je utrditi njihovo zaupanje v Gospoda, ki jih lahko reši iz težkih okoliščin.

Zgodovinski psalmi so med drugim privlačni tudi zato, ker nam pomagajo svoje življenje videti kot del zgodovine Božjega ljudstva in to preteklost razumeti kot svojo. Ker smo bili po Kristusu posvojeni v družino Božjega ljudstva (Rim 8,15; Rim 9,24-26; Gal 4,6.7), je zgodovinska dediščina starodavnega Izraela tudi pripoved o naših duhovnih prednikih. Zaradi tega se lahko in bi se morali učiti iz njihove preteklosti, ki je tudi naša.

Končni cilj je spoznati, da ima vsaka generacija Božjega ljudstva majhno, a pomembno vlogo v veličastnem zgodovinskem razvoju vzvišenih Božjih načrtov.