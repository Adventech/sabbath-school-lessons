---
title: 'Blagoslovljen, ki prihaja v Gospodovem imenu'
date: 24/02/2024
---

### Preberi pred proučevanjem
Ps 23; Jn 10,11-15; Ps 22; Ps 89,28-33 (Ps 89,27-32 CHR); Kol 1,16; Ps 2; Heb 7,20-28

> <p>Ključno besedilo</p>
> Kamen, ki so ga zidarji zavrgli, je postal vogalni kamen. Od Gospoda je bilo to; to je čudovito v naših očeh. Ps 118,22.23

Psalmi pričajo o Kristusu in njegovem poslanstvu. V njih vidimo skoraj vse vidike njegovega dela v načrtu zveličanja. V psalmih so na različne načine in pogosto z osupljivo natančnostjo naznanjena in napovedana Kristusova dela in njegovo življenje.

Teme, ki so razodete v psalmih, govorijo o Kristusovi božanskosti, sinovstvu, poslušnosti, njegovi gorečnosti za Božji tempelj, o tem, da je dobri pastir, da bo izdan, da bo trpel, da se njegove kosti ne bodo zlomile, o njegovi smrti, vstajenju, vnebohodu, duhovništvu in kraljevanju. V psalmih je bilo to napovedano mnogo stoletij pred Jezusovim rojstvom.

Zato ni nič nenavadnega, da je Jezus učenca na poti v Emavs opozoril na psalme, ko je govoril o svojem poslanstvu (Lk 24,44). Želel je, da v psalmih odkrijeta dokaz za to, kdo je On.

Nekateri od psalmov, v katerih sta napovedana Jezusovo življenje in poslanstvo, so: Ps 24, 45, 71 in 101 (popoln kralj in sodnik), 88 in 102 (molitev trpečega Božjega služabnika).

V vseh psalmih lahko v psalmistovih žalostinkah, zahvaljevanju, slavljenju in klicih po pravici in rešitvi slišimo odmev Kristusove molitve za zveličanje sveta.