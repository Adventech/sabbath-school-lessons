---
title:  Za globlje proučevanje  
date:   02/06/2023
---

»Veliki Babilon v Razodetju v posebnem smislu označuje združene odpadle religije ob koncu časa. /…/ Veliki Babilon je ime, s katerim se Navdihnjenje nanaša na veliko trojno versko zvezo med papeštvom, odpadlim protestantizmom in spiritizmom. /…/ Izraz ›Babilon‹ se nanaša na same organizacije in na njihove voditelje, ne toliko na same njihove člane oz. pripadnike. Slednji so imenovani z izrazom ›mnoge vode‹ (Raz 17,1.15).« (The SDA Bible Commentary, vol. 7, str. 851.852)

»Satanu bo uspelo prevarati ljudi z dvema velikima zmotama: z neumrljivostjo duše in z dolžnostjo praznovanja nedelje. Prva postavlja temelj spiritizmu, druga pa ustvarja zvezo prijateljstva z Rimom.« (Ellen G. White: Veliki spopad, str. 375)

V Stari zavezi so v babilonski religiji duhovi umrlih igrali pomembno vlogo. Babilonci so verjeli v nauk o neumrljivosti duše. Verovali so, da gre duša po smrti v svet duhov. Koncept neumrljive duše je svetopisemskemu nauku tuj. Judovska enciklopedija jasno opredeljuje izvor lažne zamisli o neumrljivosti duše: »Prepričanje, da duša po telesni smrti obstaja še naprej, /…/  v Svetem pismu nikjer ni izrecno izpostavljeno. /…/ Vera v neumrljivo dušo je prišla k Judom zaradi stika z grško miselnostjo, predvsem zaradi Platonove filozofije, ki je bil glavni zagovornik te ideje in ki je do nje prišel na podlagi orfičnih in elevzinskih misterijev, v katerih so bili nenavadno pomešani babilonski in egipčanski pogledi.« (Kaufmann Kohler, The Jewish Encyclopedia, »Immortality of the Soul«, 1906)

**Vprašanja za pogovor**

`1.	Zakaj je tako ključno razumeti resnico o smrti? Pred čim nas varuje? Zakaj je ta resnica tudi tolažilna?`

`2.	Nekatere od Satanovih prevar so očitne, druge pa so bolj prikrite. Kako se lahko obvarujemo pred tem, da bi nas ene ali druge zavedle? `

`3.	V razredu se pogovorite o vprašanju, ki smo se ga dotaknili v nedeljskem nauku, torej o teh, ki delajo zlo, misleč, da izpolnjujejo Božjo voljo, kakor je razodeta v Svetem pismu. Kako si to razlagamo? Katero vlogo bi moral imeti pri razlagi Božji zakon? `