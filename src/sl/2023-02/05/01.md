---
title:  "Sodba – dobra novica"
date:   22/04/2023
---

### Preberi pred proučevanjem
Raz 14,7; Ps 51,1-6 (Ps 51,1-4 CHR); Raz 20,12; Dan 7,9.14.26; Raz 4,2-4; Raz 5,1-12

> <p>Ključno besedilo:</p>
> Z močnim glasom je rekel: »Bojte se Boga in izkažite mu čast, kajti prišla je ura njegove sodbe. Molíte njega, ki je naredil nebo in zemljo, morje in izvirke vodá!« Raz 14,7

Sveto pismo je zelo jasno glede tega, da je Bog Bog sodbe in da bo nekoč spet zavladala pravica, ki je na tem svetu tako zelo primanjkuje; sodbo bo vodil sam Bog, »sodnik vse zemlje« (1 Mz 18,25; glej tudi Ps 58,11; Ps 94,2; Ps 98,9). Apostol Pavel je zapisal: »Potemtakem bo vsak izmed nas dajal Bogu račun o sebi.« (Rim 14,12)

Srhljiva misel, kajne? O sebi bomo morali dati račun Bogu, ki ve najgloblje reči in ki »pripelje pred sodbo vsako dejanje, tudi vsako zakrito, naj bo dobro ali húdo« (Prd 12,14).

Vendar sodba razodeva tudi njegovo dobroto in milost. Bog je obenem pravičen in usmiljen pri tem, kako ravna z rešenimi in celo izgubljenimi.

Ta teden bomo raziskali globlje teme sodbe v povezavi z velikim spopadom, ki divja v vesolju. Podrobneje si bomo ogledali, kaj se zgodi, ko se zvesto Božje ljudstvo sooči z neizogibno »prihodnjo sodbo« (Apd 24,25).