---
title:  Za globlje proučevanje
date:   19/05/2023
---

»Razlog, ki je dan /…/ za čaščenje Boga, je ta, da je Bog naš Stvarnik. Nebeška bitja med nebeškim bogoslužjem zelo jedrnato izrazijo to zamisel: ›/…/ ker si ustvaril vse reči /…/‹ (Raz 4,11). Na zemlji je treba poudariti, kolikor je le možno, da je Bog Stvarnik, zato angel pravi: ›Molíte njega, ki je naredil nebo in zemljo, morje in izvirke vodá.‹ (Raz 14,7) Ustrezno je bilo ugotovljeno, da je ta angel uporabil besedišče četrte zapovedi, s čimer je upravičil svoj poziv k čaščenju Boga (2 Mz 20,11). /…/

Zapoved o soboti je pečat desetih zapovedi v tem smislu, da opredeljuje, kdo je Bog – Stvarnik; potrjuje teritorij njegove vladavine – vse, kar je ustvaril; in kaže na njegovo pravico do vladanja – ker je ustvaril vse. Da bi zmaju uspelo, je moral nekako izničiti veljavo tega spomina.« (Ángel Manuel Rodríguez, The Closing of the Cosmic Conflict: Role of the Three Angels’ Messages, str. 40–41)

**Vprašanja za pogovor**

`1.	Kako sporočilo o soboti odgovarja na pomembna življenjska vprašanja, na primer od kod prihajamo, zakaj smo tukaj in kaj je naša večna usoda?`

`2.	Razmisli o čudežu stvarjenja in našega obstoja v tem širnem vesolju. Česa nas bi moralo naučiti dejstvo, da glavni spomin na stvarjenje – sobota – vsak teden brez izjeme pride k nam (ne gremo mi k njej)?`

`3.	Kako je vprašanje čaščenja prikazano v navdihujočih poglavjih Dan 3 in 6? Kaj nam v teh besedilih lahko pomaga pripraviti se in predvideti izzive, s katerimi se bomo soočali med krizo »znamenja zveri«?`

`4.	Kako lahko adventistu/kristjanu, ki verjame v milijone in milijarde let evolucije kot orodje stvarjenja, pokažemo, da se takšno prepričanje ne sklada z zapovedjo o posvečevanju sobote kot spomina na stvarjenje?`