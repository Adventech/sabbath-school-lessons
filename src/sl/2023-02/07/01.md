---
title:  Čaščenje Stvarnika
date:   06/05/2023
---

### Preberi pred proučevanjem
Raz 1,9; Iz 40,26; 2 Kor 5,17; Kol 1,17; Raz 4,11; Jn 19,16-30

> <p>Ključno besedilo:</p>
> Vreden si, naš Gospod in Bog, da prejmeš slavo, čast in moč, ker si ustvaril vse reči, po tvoji volji so bivale in bile ustvarjene. Raz 4,11

Pogosto se zgodi, da stvari, ki smo jih zmeraj imeli, jemljemo kot samoumevne. Za majhne otroke so na primer samoumevni starši, ki jih poznajo vse svoje kratko življenje. Kako zlahka tudi mi jemljemo kot samoumevne sonce, nebo, zrak ali zemljo pod nogami!

Toda ali si se kdaj ustavil, da bi razmislil, kako samoumeven se nam zdi naš obstoj? Kako pogosto razmišljamo o tem slavnem filozofskem vprašanju: Zakaj obstaja nekaj namesto ničesar?

Zakaj obstaja naše vesolje ter vse mogočne, veličastne in osupljive reči v njem? Do katerega velikega logičnega protislovja bi prišlo, če nas in tega vesolja ne bi bilo? Najnovejša znanstvena teorija pravi, da vesolje nekoč ni obstajalo. Povedano drugače: naš obstoj je odvisen od nečesa in sam čudež je, da živimo. Kljub vsem mitom o nastanku vesolja iz nič ali iz neke vrste matematične enačbe, vesolje obstaja zato, ker ga je ustvaril Bog; ustvaril pa je tudi vse, kar je v njem.