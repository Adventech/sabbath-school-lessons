---
title:  Čiščenje svetišča
date:   30/04/2023
---

Kakor smo že videli, se mora pred Kristusovim prihodom zgoditi sodba. Angel na ves glas vpije, da je prišla ura njegove sodbe (Raz 14,7). V Danielovi knjigi izvemo, kdaj se ta sodba začne.

`Kdaj bo svetišče očiščeno? Dan 8,14 `

Judje so dobro razumeli pomen čiščenja zemeljskega svetišča na dan sprave, ki je bil tudi dan sodbe. Čeprav je Daniel razumel koncept svetišča in sodbe, je bil zmeden glede 2300 dni.

`Preberi Dan 8,27 in Dan 9,21.22. Kako se je prerok odzval na videnje o 2300 dneh in kaj mu je odgovoril Gospod? `

Na koncu 8. poglavja Daniel oslabi in pove, da je bil zaradi prikazni še naprej zbegan, ker je ni mogel razumeti (Dan 8,27). S tem je mislil na prikazen o 2300 dneh (preostanek prikazni mu je že bil pojasnjen; glej Dan 8,19-22). V naslednjem poglavju beremo, da je k njemu prišel angel Gabriel in mu pojasnil prerokovanje o 2300 dneh: »Daniel, zdaj sem prišel, da te poučim v razsodnosti.« (Dan 9,22)

Gabriel je presenetil Daniela, ko mu je pokazal, da je odgovor na njegovo prošnjo precej širši, kakor je mislil. Popeljal ga je skozi čas in mu pokazal resnico o prihajajočem Mesiju. Dal mu je točen datum začetka njegove službe in njegove krute smrti; ta dva dogodka sta neposredno povezana s čiščenjem svetišča v Dan 8. Povedano drugače: Kristusova smrt in sodba sta neločljivo povezani.

`Zakaj je pomembno, da je Jezusova smrt, kakor je razodeta v Dan 9,24-27, neposredno povezana s sodbo v Dan 8,14? Katero mogočno resnico uči ta povezava?`