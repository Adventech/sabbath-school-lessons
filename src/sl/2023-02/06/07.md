---
title:  Za globlje proučevanje
date:   05/05/2023
---

Tukaj je hiter in preprost pregled prerokovanja o 70 tednih iz Dan 9,24-27.

- Najprej 70 tednov (Dan 9,24).

- Nato 7 tednov in 62 tednov oziroma 69 tednov (Dan 9,25) od 70 tednov.

- Zadnji teden – sedemdeseti teden (Dan 9,27).

- Na koncu je razdeljen še zadnji teden – »sredi tedna« (Dan 9,27) – in sicer na dva dela po tri in pol let.

To je vse – 70 tednov, ki so sestavljeni iz 69 in enega tedna. Zadnji teden pa je razdeljen na pol. Začnemo z letom 457 pr. n. št. in s preprosto matematiko pridemo do leta 1844.

Poleg tega v Dan 8 ne piše, kdaj se začne obdobje 2300 dni. »Do dva tisoč tristo večerov in juter; potem bo svetišče očiščeno.« (Dan 8,14 CHR) Kdaj se začne 2300 dni? Zakaj ne takrat, ko je Daniel prejel videnje, torej »v tretjem letu kraljevanja Belšacárja« (Dan 8,1)?

To ne gre skupaj. Videnje iz Dan 8 ni vključevalo Babilona. Začelo se je z dogodki po njem, torej z Medo-Perzijo, Grčijo, Rimom in vse do »konca«. Zakaj čiščenje svetišča, ki je del tega videnja, datirati ločeno od Babilona? Začetni datum vrhunca videnja bi morali najti v samem videnju, ki se začne z Medo-Perzijo in traja vse do »konca«. To je mnogo let!

`Kdaj se je začelo? Tega ne izvemo v osmem, temveč v devetem poglavju. `

**Vprašanja za pogovor**

`1.	V razredu se pogovorite o tesni povezavi med evangelijem in sodbo, ki jo opazimo v dveh delih tega enega prerokovanja. Zakaj je povezava med njima tako dobra novica za nas? Kako vpliva na naš strah, ki ga morda čutimo v povezavi s sodbo?`

`2.	Razmisli o resnici, razodeti v Dan 9,26, o tem, da je Mesija »iztrebljen« in da mu »nič ne ostane«. O čem govori ta vrstica? Kako je bil iztrebljen in zakaj?`

`3.	Znova preberi 3 Mz 16,16 in 3 Mz 23,26-29. Pogovorite se o razlogih za čiščenje svetišča (3 Mz 16,16) in o tem, kaj naj bi ljudje naredili na spravni dan (3 Mz 23,26-29). Kakšen pomen ima to za nas? `