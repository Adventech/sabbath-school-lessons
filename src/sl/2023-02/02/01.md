---
title:  Trenutek usode
date:   01/04/2023
---

### Preberi pred proučevanjem
Mt 24,14; Raz 14,14-20; Mt 16,27; Apd 1,9-11; Mr 4,26-29; Raz 16,1

> <p>Ključno besedilo:</p>
> Pogledal sem in prikazal se je bel oblak in na oblaku je sedèl nekdo, ki je bil podoben Sinu človekovemu. Na glavi je nosil zlat venec, v roki pa oster srp. Iz svetišča je stopil drug angel in z močnim glasom zavpil njemu, ki je sedèl na oblaku: »Zamahni s srpom in požanji, ker je prišla ura žetve, kajti žetev zemlje je dozorela.« Raz 14,14.15

Bog je vedno govoril svojemu ljudstvu in jim posredoval resnice, ki so jih potrebovali v določenem času. Govoril je svojim zvestim od svarila pred potopom (1 Mz 6,7), Jezusovega prvega prihoda (Dan 9,24-27) pa do predadventne sodbe (Dan 7,9.10; Dan 8,14) in sklepnih dogodkov pred Kristusovo vrnitvijo (Raz 12–14). V teh zadnjih dneh človeške zgodovine je svetu in svojemu ljudstvu poslal posebno sporočilo, ki naslavlja potrebe tega časa. Trije angeli letijo sredi neba in nosijo nujno sporočilo za svet na koncu časa.

Sporočila treh angelov so Jezusovo zadnje sporočilo milosti – poziv, ki nas vodi od zaupanja v lastno pravičnost do zaupanja v Jezusovo pravičnost, ki nas lahko opraviči, posveti in na koncu časa poveliča.

Seveda pa moramo tudi tokrat sami izbrati Kristusa, se mu predati in ga poslušati. Odločitve, ki jih sprejemamo zdaj, bodo gotovo vplivale na te, ki jih bomo sprejeli v končni krizi, ki je pred nami.

Zdaj je torej pravi čas za pripravo.