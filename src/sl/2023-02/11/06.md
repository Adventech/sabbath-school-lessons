---
title:  "Jezus, naš edini posrednik"
date:   08/06/2023
---

`Katera razpoznavna znamenja sile, ki jo predstavlja zver, najdemo v Raz 13,4.5?`

Zver iz Razodetja je odpadla verska sila, ki vstane iz poganskega Rima in se razširi v svetovni sistem čaščenja. Raz 13,5 pravi, da gre za bogokletno silo. V Novi zavezi bogokletje pomeni lastiti si prednosti in pravice, ki pripadajo samo Bogu.

`Katera dva vidika bogokletstva sta omenjena v Lk 5,18-26 in Jn 10,33? `

Verski voditelji so Jezusa obtožili bogokletstva. V njegovem primeru je bila ta obtožba nepravična, ker je bil v resnici Bog; imel je vso Božjo moč in prednosti, vključno s pravico odpustiti naše grehe. Sam je to izrazil na mogočen način: »Filip, toliko časa sem med vami in me nisi spoznal? Kdor je videl mene, je videl Očeta. Kako moreš ti reči: ›Pokaži nam Očeta‹?« (Jn 14,9)

V 1 Tim 2,5 piše, da je med Bogom in človekom samo en posrednik, človek Jezus Kristus. V nasprotju s tem pa rimskokatoliška cerkev uči, da je pravzaprav duhovnik posrednik med Bogom in grešnim človeštvom. Toda ker je tudi on grešen, ne more biti naš posrednik, saj tudi sam potrebuje posrednika. Poleg tega se za bogokletje šteje tudi trditev katerega koli človeka, da je Bog ali da nadomešča Boga. Tukaj sta dva navedka iz vplivnih rimskokatoliških virov:

»Papež ima tako veliko dostojanstvo in je tako vzvišen, da ni samo človek. /…/ Je kakor bi bil Bog na zemlji.« (Lucius Ferraris, »Papa«, članek 2 v njegovi Prompta Bibliotheca (1763), vol. 6, str. 25–29)

Papež Leon XIII. se je bahal: »Mi [papeži] na tem svetu zasedamo mesto vsemogočnega Boga.« (The Great Encyclical Letters of Pope Leo XIII [New York: Benziger, 1903], str. 193)

Te izjave postanejo še bolj aktualne, ko razumemo, da beseda »anti« (kakor je v besedi »antikrist«) ne pomeni vedno »proti«, temveč lahko pomeni tudi »namesto«. Zato antikrist pomeni tudi »namesto Kristusa«. Če to ni bogokletje!