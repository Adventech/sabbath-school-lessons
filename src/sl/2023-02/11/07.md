---
title:  Za globlje proučevanje
date:   09/06/2023
---

»Že od samega začetka velikega spopada v nebesih je bil Satanov načrt strmoglaviti Božje zapovedi. Da bi to dosegel, se je uprl Stvarniku. Čeprav je bil vržen iz nebes, svoj boj nadaljuje na zemlji. Že od nekdaj se je vztrajno trudil preslepiti ljudi in jih napeljati k prestopanju Božjih zapovedi. Vseeno mu je, ali zavrnejo celotne zapovedi ali odstranijo samo njene posamezne predpise, kajti posledice bodo na koncu enake. /…/ Da bi Satan povzročil preziranje Božjega zakona, je sprevračal svetopisemski nauk. Tako so se zmote vtihotapile v vero tistih, ki pravijo, da verujejo v Sveto pismo. Zadnji veliki spor med resnico in zmoto je samo sklepna bitka dolgotrajnega spopada proti Božjim zapovedim. Vsi smo vpleteni v ta spopad – spopad med človeškimi zapovedmi in Jahvejevimi predpisi, med svetopisemsko vero in vero v izmišljotine ter izročila.« (Ellen G. White, Veliki spopad, str. 372)

V Razodetju sta čaščenje in stvarjenje neločljivo povezana. Bistvo spopada med dobrim in zlom ter bistvo vprašanja, povezanega z znamenjem zveri, je, ali je Bog vreden čaščenja.

Kakor smo videli, je bistvo posvečevanja sobote vprašanje Kristusa kot Stvarnika. Jezus je dosledno izpostavljal pomen dneva, katerega Gospodar je (Mt 12,8; Mr 2,28; Lk 6,5). Sobota je večni spomin na to, kdo smo kot ljudje. Sobota vsakemu človeku daje vrednost. Nenehno utrjuje zamisel o tem, da smo ustvarjena bitja in da je naš Stvarnik vreden naše zvestobe in čaščenja. Zaradi tega Hudič tako močno sovraži soboto. Gre za zlati člen, ki nas povezuje z našim Stvarnikom. Sobota bo odigrala ključno vlogo v poslednji krizi na koncu časa.

**Vprašanja za pogovor**

`1.	Na podlagi katerih načel zver iz morja uveljavlja svojo oblast? Na katere načine so lahko ta stališča usidrana tudi v našem srcu, ne da bi vedeli za to? `

`2.	Kako se odzoveš na trditve ljudi, da je zamisel o dobesednem Satanu primitivno vraževerje, ki ga izobraženi ali vsaj inteligentni ljudje ne morejo vzeti resno? Katere protiargumente bi podal v svojem odgovoru?`