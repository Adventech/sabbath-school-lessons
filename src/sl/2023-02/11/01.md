---
title:  "Božji pečat in znamenje zveri I."
date:   03/06/2023
---

### Preberi pred proučevanjem
Raz 14,12; Ef 2,8-10; Mt 27,45-50; Raz 13,15-17; Raz 14,4; Lk 5,18-26

> <p>Ključno besedilo:</p>
> Nato sem videl drugega angela, ki se je vzpenjal od sončnega vzhoda in je imel pečat živega Boga. Z močnim glasom je zavpil štirim angelom, ki jim je bila dana oblast, da škodujejo zemlji in morju: »Ne škodujte ne zemlji ne morju ne drevesom, dokler s pečatom ne zaznamujemo služabnikov našega Boga na njihovih čelih.« Raz 7,2.3

Kadar dogodke zadnjega časa proučujemo v povezavi z znamenjem zveri, je ena od ključnih reči, ki ob tem postane vidna, razlika med Božjim in Satanovim delovanjem.

Do zdaj smo ugotovili, da so osrednje teme velikega spopada med Kristusom in Satanom zvestoba, oblast in čaščenje. Prerokovanja o zveri v Raz 13, malem rogu v Dan 7 in »sinu pogube« v 2 Tes 2 opisujejo silo, ki si prilašča Božjo oblast, ukazuje zvestobo in vzpostavlja ponarejen bogoslužni sistem. Pri tem uporabi silo ter občasno tudi podkupovanje in nagrajevanje – vse to z namenom, da bi ljudi prisilila v čaščenje.

V nasprotju s tem pa je gonilna sila Božjega kraljestva ljubezen. Namesto da bi molili zver, je Božjim zvestim služabnikom v največje veselje in zadovoljstvo častiti Boga. Predani so mu, ker vedo, kako je On predan njim. Samo ena stvar nas lahko obvaruje pred tem, da v poslednjih dneh prejmemo znamenje zveri. To je ljubezen do Jezusa, ki je tako globoka, da je nič ne more uničiti.

Ta teden se bomo še bolj poglobili v te teme.