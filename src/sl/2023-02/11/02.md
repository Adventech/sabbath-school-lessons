---
title:  Neomajna vztrajnost
date:   04/06/2023
---

V Raz 14,7 Bog vabi svoje ljudstvo, naj časti Stvarnika. To je sporočilo prvega angela. V Raz 14,8 svari ljudi pred »Babilonom«, lažnim verskim sistemom, ki ima svoje korenine v starem Babilonu. To je sporočilo drugega angela.

V Raz 14,9.10 tretji angel svari pred čaščenjem zveri. Z močnim glasom zavpije: »Če kdo moli zver in njeno podobo in sprejme na čelo ali na roko žig, bo tudi sam pil od vina Božjega srda, namešanega nemešanega v čaši njegove jeze.«

`Kateri značilnosti Božjega ljudstva časa konca sta izpostavljeni v Raz 14,12? Zakaj sta obe pomembni?`

Grška beseda za potrpežljivost je hupomone. Ustreznejši prevod zanjo bi bil »neomajna vztrajnost«. Bog bo imel na koncu časa ljudstvo, ki mu bo zvesto kljub nasprotovanju in silovitemu preganjanju. Po njegovi milosti bodo njegovi sledilci neomajno vztrajni; živeli bodo poslušno življenje, polno milosti, in bodo osredotočeni na Boga.

Čaščenje Stvarnika (Raz 14,7) je v neposrednem nasprotju s čaščenjem zveri (Raz 14,9). Ljudje, ki častijo Stvarnika, izpolnjujejo Božje zapovedi in imajo Jezusovo vero (Raz 14,12). Končni boj za zvestobo Kristusu ali zveri se vrti okoli čaščenja, v samem središču tega spopada med dobrim in zlom pa bo sobota.

`Kaj nas naslednja besedila učijo o sadu življenja po veri? Rim 8,1-4; Ef 2,8-10; Kol 1,29`

Ko živimo po veri, prejmemo Božjo milost in naše življenje se spremeni. Predani Zveličarjevi sledilci ne bodo imeli le vere »v Jezusa« – imeli bodo »Jezusovo vero«. Njihova vera bo kakor Jezusova in ostali bodo zvesti celo do smrti, kakor je bil zvest On.

`Kako zvest si v malih rečeh? Kaj ti to pove o tem, kako boš verjetno ravnal, ko bodo nadte prišle prave preizkušnje? Glej Lk 16,10.`