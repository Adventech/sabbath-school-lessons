---
title:  Bojte se Boga in dajte mu slavo
date:   15/04/2023
---

### Preberi pred proučevanjem
Raz 14; 1 Mz 22,12; Prd 12,13.14; Kol 3,1.2; Heb 12,1.2; 1 Kor 3,16.17

> <p>Ključno besedilo:</p>
> Tu je stanovitnost svetih, ki se držijo Božjih zapovedi in Jezusove vere. Raz 14,12

Danski avtor Søren Kierkegaard je povedal priliko o koncu časa. To je povzetek njegovih besed:

V zaodrju velikega gledališča je zagorelo. Klovn, ki je igral v predstavi, je prišel na oder, da bi posvaril gledalce: »Pojdite ven! Ta kraj je v plamenih!« Gledalci so mislili, da gre za šalo, za del predstave, zato so mu zaploskali. Ponovil je svarilo: »Pojdite ven! Hitro ven!« Toda bolj zavzeto ko jih je opozarjal, večji je bil aplavz. Po Kierkegaardovem mnenju se bo svet končal tako – torej ob aplavzu pametnjakovičev, ki bodo mislili, da gre za šalo.

Konec sveta in dogodki, ki ga bodo spremljali, kakor vemo, niso šala. Svet se sooča z eno najhujših kriz. Apostol Peter je uporabil zgodbo o svetovnem potopu kot simbol konca. Kakor je voda uničila stari svet, bo na koncu časa »nebo s hrumom prešlo, prvine se bodo v ognju razkrojile, zemlja in dela na njej pa bodo sežgana« (2 Pt 3,10). Ker smo bili posvarjeni pred tem, kar prihaja, se moramo pripraviti.