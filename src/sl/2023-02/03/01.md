---
title:  Večni evangelij
date:   08/04/2023
---

### Preberi pred proučevanjem
Raz 14,6-12; 1 Kor 15,1-4; Rim 3,24-26; 1 Pt 1,18-20; Mt 28,19.20; Apd 1,8

> <p>Ključno besedilo:</p>
> Nato sem videl drugega angela, ki je letel po sredi neba in je imel večni evangelij, da ga oznani prebivalcem zemlje in vsakemu narodu, rodu, jeziku in ljudstvu. Raz 14,6

V starodavnem Izraelu so okoliška poganska ljudstva častila številne lesene in kamnite »bogove«. V 5 Mz 6,4 je zapisana Izraelova jasna, prepoznavna in mogočna izjava o veri: »Poslušaj, Izrael: Gospod je naš Bog, Gospod je edini!«

Skozi stoletja je recitiranje te molitve spominjalo Jude na duhovno poslanstvo, ki jih je družilo, in krepilo njihovo odločitev, da bodo ohranili svojo edinstveno identiteto kot častilci enega pravega Boga (tej molitvi se je reklo šema; beseda v hebrejščini pomeni »poslušaj«).

Šema adventistov sedmega dne so sporočila treh angelov iz Raz 14. To je naša izjava o veri, ki določa, kdo smo, in opisuje naše poslanstvo na svetu. Povedano na kratko: naša edinstvena preroška identiteta je povzeta v Raz 14,6-12. Od tod izvira naša zavzetost za oznanjevanje evangelija svetu.

Ta teden bomo začeli podrobno proučevati Raz 14,6-12. Odlomek si bomo ogledali z mislijo na Božjo milost in prosili Boga, naj deluje na naše srce.