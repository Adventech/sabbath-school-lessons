---
title:  Za globlje proučevanje
date:   14/04/2023
---

Znova razmisli o besedah iz sredinega nauka, ki govorijo o naši potrebi po tem, da smo del nečesa večjega od nas in našega ubogega, kratkega ter pogosto slabega in žalostnega življenja. Ta želja je zelo smiselna. Telesno gledano smo samo skupek mesa, ki prevaža naše možgane, ki niso nič drugega kot nekaj več kot kilogram težka organska snov, po sestavi bolj podobna posodi z ocvrtim piščancem kakor trdemu disku.

Kaj so ti majhni samozadostni skupki mesa v nasprotju z neskončnostjo, ki jih obdaja? Živeti samo zase – za nič večjega od sebe – ko pa je toliko vsega okoli nas in nad nami, je, kakor da bi bili vse življenje zaprti v samici v nekem velikanskem mestu, katerega utrip bi lahko čutili skozi stene sobe. Za katero večjo, mogočnejšo in veličastnejšo stvar lahko živimo kakor za to, da oznanjujemo obljubo večnega življenja, ki nam je bila dana po Jezusu?

»Božji služabniki bodo z ozarjenimi obrazi in razsvetljeni s svetim posvečenjem hiteli iz kraja v kraj oznanjat sporočilo iz nebes. Na tisoče glasov po vsem svetu bo nosilo opomin. Dogajali se bodo čudeži, bolni bodo ozdraveli in znamenja in čudeži bodo spremljali verne. Satan bo delal lažne čudeže; naredil bo, da bo tudi ogenj padal iz nebes (Raz 13,13). Na ta način bodo Zemljani prisiljeni k odločitvi, za koga se bodo opredelili.« (Ellen G. White: Veliki spopad, str. 390)

**Vprašanja za pogovor**

`1.	»Več ljudi mi je pisalo in me spraševalo, ali je sporočilo o opravičenju po veri sporočilo tretjega angela. Odgovorila sem: Resnično je to sporočilo tretjega angela.« (Ellen G. White: The Advent Review and Sabbath Herald) Kakšna je povezava med opravičenjem po veri in sporočili treh angelov?`

`2.	Znova razmisli o besedni zvezi »večni evangelij«. Kaj je pri evangeliju večno?`

`3.	Kaj pomeni dejstvo, da so adventisti sedmega dne prisotni v toliko državah po svetu? Kaj nam to pove o tem, kako je Bog do zdaj blagoslavljal naš trud? Kako lahko tvoja krajevna cerkev ali celo tvoj sobotnošolski razred odigra večjo vlogo pri »dokončanju dela«?`