---
title:  "Jezus zmaga, Satan izgubi"
date:   25/03/2023
---

### Preberi pred proučevanjem
Raz 12; Ef 5,25-27.32; Flp 3,9; Dan 7,25; Iz 14,12-14; Raz 13,14-17

> <p>Ključno besedilo:</p>
> Zmaj pa se je razjezil nad ženo in se bojeval proti preostalim iz njenega rodu, proti tistim, ki se ravnajo po Božjih zapovedih in imajo Jezusovo pričevanje. Raz 12,17

V knjigi V manjšini: neverjetne zgodbe o najbolj presenetljivih dogodkih na bojišču Cormac O’Brien pripoveduje zgodbe o vojskah, ki so zmagale, čeprav so bile v manjšini. Vanjo je vključena zgodba o Hanibalovi vojski iz Kartagine, ki je štela 55.000 vojakov, a je premagala »nepremagljivo« rimsko vojsko, ki je štela 80.000 krepkih vojakov. V njej je zapisana tudi zgodba o vojski Aleksandra Velikega, ki je premagala perzijsko kraljestvo.

Tudi mi smo v bitki za življenje in smrt proti prekanjenemu sovražniku. Bojujemo se v manjšini; naše možnosti za zmago so majhne in videti je, kakor da je poraz neizogiben. Sile zla se zdijo nepremagljive. Zmaga se izmika našim očem. S človeškega vidika se zdi, da nas bodo Satanove sile premagale.

A hvala Bogu, da bomo po Jezusu na koncu vendarle zmagali, čeprav smo v manjšini in čeprav so Satanovi napadi zahrbtni. Tema zadnje svetopisemske knjige, Razodetja, je: Jezus zmaga, Satan izgubi. Bistvo tega spopada je povzeto v Razodetju 12, o čemer bomo proučevali ta teden. To bo priprava za razumevanje Razodetja 14 in sporočil treh angelov.