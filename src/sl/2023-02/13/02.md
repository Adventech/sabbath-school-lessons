---
title:  Priprave na poslednjo krizo
date:   18/06/2023
---

`Pred čim nas svari apostol Pavel v povezavi z zadnjimi dnevi človeške zgodovine? 1 Tes 5,1-6`

Pavel je spodbujal vernike v Solunu, naj bodo »budni« in »trezni«, kar se tiče Kristusovega drugega prihoda. Če je to rekel takratnim vernikom, kaj bi šele rekel nam danes?

Poleg tega je rekel, da so »sinovi luči« (1 Tes 5,5) in da niso »v temi, da bi [jih] ta dan presenetil kakor tat« (1 Tes 5,4). Jezus je besedo »buden« uporabil v povezavi z iskreno molitvijo (Mt 24,42 in 26,40.41). Biti buden pomeni biti pozoren v duhovnem smislu. Biti treznih misli pa pomeni resno vzeti čas, v katerem živimo, in se osredotočiti za stvari, ki so resnično pomembne.

Ellen G. White dodaja: »Mi, ki poznamo resnico, bi se morali pripravljati na to, kar bo kmalu doletelo svet kot velikansko presenečenje.« (Testimonies for the Church, vol. 8, str. 28)

Čeprav bodo ti dogodki presenetili svet, ne bi smeli presenetiti nas. Ne vemo, kdaj se bo to zgodilo, toda vemo, da prihaja in da je danes čas za pripravo.

`Preleti Dan 2 in pozorno spremljaj zaporedje kraljestev, ki so prišla in odšla, kakor je bilo napovedano. Česa bi nas to moralo naučiti o zaupanju svetopisemskim prerokovanjem?`

Kristus nam je dal sporočila za poslednji čas, da bi se lahko pripravili na to, kar prihaja. Prerokovanja v Danielu in Razodetju nam skupaj s sodobnim preroškim darom ponujajo božanski vpogled v to, kar prihaja nad svet. V Božji preroški besedi je obris zgodovine odrešenja; Dan 7 je mogočen in prepričljiv dokaz za to, da lahko zaupamo Bogu.

`Pavel pravi, naj »ne spimo kakor drugi«. Kaj to pomeni? Kako naj vemo, ali spimo? Če spimo, kaj je potrebno, da se prebudimo?`