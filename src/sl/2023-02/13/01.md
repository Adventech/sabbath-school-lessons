---
title:  Ozarjeni od Božje slave
date:   17/06/2023
---

### Preberi pred proučevanjem
1 Tes 5,1-6; Jn 8,32; Raz 18,1; Raz 4,11; 2 Mz 33,18.19; Raz 5,6.12; Raz 13,8

> <p>Ključno besedilo:</p>
> Zatem sem videl drugega angela, ki se je spuščal z neba z veliko oblastjo: zemlja se je razsvetlila od njegovega sijaja. Raz 18,1

Kmalu se bodo odvili poslednji dogodki zemeljske zgodovine. Ne vemo, kdaj natančno se bo to zgodilo in kako. Toda Bog nam je razodel dovolj. Sprejet bo nekakšen zakon, ki bo vsiljeval posvečevanje nedelje, kar bo v nasprotju s četrto zapovedjo. Razodetje nam razkriva ključne reči, ki bodo takrat v igri, in glavne igralce ter nam v grobih obrisih pove, kaj se bo zgodilo, ko bodo ljudje – vsi, »katerih imena že od začetka sveta niso vpisana v knjigo življenja Jagnjeta, ki je bilo zaklano« (Raz 13,8) – molili zver in njeno podobo, namesto da bi častili Boga, »ki je naredil nebo in zemljo, morje in izvirke vodá« (Raz 14,7). Povedano drugače: imena tistih, ki so se odločili slediti Gospodu Jezusu Kristusu in izpolnjevati njegove zapovedi, bodo ostala zapisana v knjigi življenja. Koliko bolje je biti v Božji evidenci kakor v človeškem zapisniku!

Bog je poklical Krščansko adventistično cerkev, da to sporočilo oznani svetu. Zato se moramo najprej sami spreobrniti v resnico, ki je v Jezusu, ter se spremeniti in obnoviti po »večnem evangeliju«, središče katerega je Kristusova smrt za nas – zagotovilo našega zveličanja.