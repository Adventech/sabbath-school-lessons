---
title:  Poznati resnico
date:   19/06/2023
---

`Kaj je Jezus obljubil glede poznavanja resnice in tega, kje jo lahko najdemo? Jn 8,32; 7,17 in 17,17`

Božje poslednje vabilo njegovemu ljudstvu je, naj pobegne pred babilonskimi zmotami in hodi v luči večne resnice, ki jo lahko najdemo v njegovi besedi. Ključ vsega je Sveto pismo. Dokler se ljudje držijo Svetega pisma in upoštevajo njegove nauke, ne bodo podlegli prevaram poslednje krize, zlasti glede sobote.

Sporočilo drugega angela nas poziva, naj sprejmemo resnico in ne zmote, Sveto pismo in ne tradicije ter Božjo besedo in ne zmot lažnih naukov.

Sporočilo tretjega angela svari pred znamenjem zveri. V svetopisemskih prerokovanjih zver predstavlja politično ali versko moč. Zver iz morja (Raz 13 in 14) vstane iz Rima in predstavlja svetovni sistem čaščenja. Na koncu ta rimska sila razširi svoj vpliv na celoten svet in postane pobudnica gibanja za združitev cerkve in države. Cilj bo doseči enotnost na svetovni ravni, in sicer v času gospodarskega pretresa, naravnih katastrof, družbenih nemirov, mednarodne politične krize in konflikta na globalni ravni.

Združene države Amerike bodo vodilna sila tega globalnega povezovanja. »Satanu bo uspelo prevarati ljudi z dvema velikima zmotama: z neumrljivostjo duše in z dolžnostjo praznovanja nedelje. Prva postavlja temelj spiritizmu, druga pa ustvarja zvezo prijateljstva z Rimom. Protestantje Združenih držav Amerike bodo prvi, ki bodo ponudili roko čez prepad, da bi sprejeli spiritizem. Sprejeli bodo tudi roko rimske oblasti. Pod vplivom te trojne zveze bo ta država odšla po rimskih stopinjah, tako da bo teptala pravico vesti.« (Ellen G. White: Veliki spopad, str. 375)

Ta sporočila se končajo z resnim pozivom zvestim Kristusovim sledilcem, naj po živi veri v Jezusa, ki biva v njihovem srcu, izpolnjujejo Božje zapovedi (Raz 14,12).

`Kako razumeš Jezusove besede, da nas bo resnica osvobodila? Kaj to pomeni? Kako je resnica osvobodila tebe? Kaj v tem kontekstu pomeni biti svoboden? `