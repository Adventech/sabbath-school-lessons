---
title:  Nasprotujoča si sistema
date:   21/05/2023
---

`Preberi Raz 12,17 in 17,14. Kako je opisana Božja cerkev in kakšen je Satanov odziv nanjo?`

Bog je imel v vseh stoletjih ljudi, ki so mu bili zvesti. V Raz 12,17 so zvesti tisti, ki se »ravnajo po Božjih zapovedih«. V Raz 17,14 so imenovani »poklicani, izvoljeni in zvesti«.

`Preberi Raz 14,8 in Raz 17,1.2. Katero resno sporočilo posreduje angel in kaj je naredil Babilon, da je upravičil takšno naznanilo?`

Janez je Razodetje napisal na koncu prvega stoletja. Takrat je bilo starodavno babilonsko mesto le še kup prahu. Ko je pisal te besede, je bil dobesedni Babilon že več stoletij uničen.

V Razodetju moramo starodavni Babilon razumeti kot tip oziroma simbol Babilona časa konca. V prerokovanjih iz Razodetja Babilon predstavlja lažni verski sistem, ki bo imel podobne lastnosti kakor starozavezni Babilon. Načela, ki so usmerjala to starodavno mesto, bodo podporna zgradba sodobnemu, duhovnemu Babilonu.

V Raz 17,1-6 ženska, oblečena v vijolično in škrlatno barvo, hodi po pokrajinah časa. To žensko, ki jezdi na škrlatni zveri, Sveto pismo imenuje vlačuga. Zapustila je svojega pravega ljubimca, Jezusa Kristusa. Tukaj apostol Janez nazorno prikaže odpadniški verski sistem, ki ima močan vpliv na svet. Bodite pozorni na izbiro besed: ta sila je bila eno z vlačugo, s katero »so se vlačugali kralji zemlje, prebivalci zemlje pa so se upijanjali z vinom njenega vlačugarstva« (Raz 17,2). Pijanost je v Svetem pismu vedno predstavljena kot nekaj negativnega. Vlačuganje pa je simbol lažnih verskih naukov in prakse.

`Ta sila je negativno vplivala tako na voditelje kakor na navadne ljudi. Kaj je potemtakem naša edina zaščita? Ef 6,10-18`