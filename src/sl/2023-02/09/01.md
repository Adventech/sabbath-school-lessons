---
title:  Mesto zmešnjave
date:   20/05/2023
---

### Preberi pred proučevanjem
Raz 17,1.2.15; Raz 18,1-4; Raz 17,4-6; Mt 16,18; Jer 50,33-38; Ps 115,4-8

> <p>Ključno besedilo:</p>
> Ti se bodo bojevali z Jagnjetom, a Jagnje jih bo premagalo, ker je Gospod gospodov in Kralj kraljev, in z njim vred tisti, ki so poklicani, izvoljeni in zvesti. Raz 17,14

Tema velikega spopada je v Razodetju povzeta s simbolom dveh žensk: ena je oblečena v sonce (Raz 12), druga pa v škrlat (Raz 17).

Nenavadni simbol ženske, ogrnjene s soncem, v bleščeči Kristusovi slavi najdemo v Raz 12. Zvesta je svojemu ljubimcu, Jezusu. Ni omadeževana z izprijenostjo lažnih doktrin. Čista ženska v Svetem pismu simbolizira Jezusovo nevesto oziroma pravo cerkev. V Jer 6,2 prerok pravi: »Uničil bom hčer sionsko, zalo in nežno.« Za opis Božjega ljudstva je uporabil izraz »hči sionska« oziroma »zvesta ženska« (glej tudi Ef 5,25-32 in Oz 2,20).

V nasprotju s tem pa Sveto pismo odpadništvo primerja z vlačuganjem in prešuštvom (Jak 4,4). Ezekiel je objokoval Izraelovo uporništvo in nezvestobo: »[Bila si] kakor prešuštnica, ki si namesto svojega moža jemlje tujce« (Ezk 16,32).

V nauku tega tedna bomo proučili dve ženski iz Razodetja in poglobljeno raziskali navzkrižje med resnico in zmoto.