---
title:  Za globlje proučevanje
date:   17/06/2022
---

V knjigi Očaki in preroki preberi poglavje »Jožef in njegovi bratje«.

»Trije dnevi v zaporu so bili čas grenke bolečine za Jakobove sinove. Razmišljali so o svoji preteklosti, ki je šla v napačno smer, še posebej o krutem ravnanju z Jožefom. Če bodo obtoženi vohunstva in ne bodo mogli dokazati svoje nedolžnosti, bodo morali umreti ali postati sužnji. Dvomili so o tem, da bo kakršen koli trud katerega od njih prepričal očeta, da se bo strinjal ločiti se od Benjamina, še posebej po kruti smrti, ki je doletela Jožefa, kakor je mislil. Jožefa so prodali za sužnja in bali so se, da jih Bog načrtuje kaznovati tako, da tudi sami postanejo sužnji. Jožef je videl, da njegov oče in družine njegovih bratov morda trpijo zaradi pomanjkanja hrane; prepričal se je, da so se bratje pokesali za kruto ravnanje z njim in da z Benjaminom ne bodo ravnali tako, kakor so z njim.« (Ellen G. White: Spiritual Gifts, 3. knjiga, str. 155–156)

»Jožef je bil zadovoljen. Preizkusil je brate in v njih videl sadove iskrenega obžalovanja grehov.« (Ellen G. White: Spiritual Gifts, 3. knjiga, str. 165)

**Vprašanja za pogovor**

`1.	V razredu se pogovorite o vprašanju na koncu četrtkovega nauka. Ali misliš, da bi bil Jožef do bratov usmiljen, tudi če se njegove okoliščine ne bi obrnile na dobro? Čeprav zanesljivega odgovora na to vprašanje ne poznamo, pomisli na namige v njegovi zgodbi, ki razodevajo, kakšen značaj je imel. Kako nam to pomaga razumeti njegovo usmiljenje do bratov?`

`2.	Na katere načine lahko v Jožefu vidimo neke vrste Kristusovega predhodnika in znanilca tega, kaj vse bo moral prestati Kristus?`

`3.	Jožef je preizkusil brate. Na katere podobne načine Bog preizkuša nas?`

`4.	Bratje so se celo po mnogih letih zavedali svoje krivde v povezavi z Jožefom. Kaj nam to pove o tem, kako močno čustvo je krivda? Čeprav nam Bog lahko odpusti in smo pripravljeni sprejeti njegovo odpuščanje, kako se lahko naučimo odpustiti sebi ne glede na to, kako nevredni smo v svojih očeh?`