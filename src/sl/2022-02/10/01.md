---
title:  "Jakob – Izrael"
date:   28/05/2022
---

### Preberi pred proučevanjem
1 Mz 32,23-32 (1 Mz 32,22-31 CHR); Oz 12,3-4; Jer 30,5-7; 1 Mz 33; 1 Mz 34,30–35,29

> <p>Ključno besedilo:</p> Rekel mu je: »Kako ti je ime?« Pa je rekel: »Jakob.« In je rekel: »Tvoje ime ne bo več Jakob, temveč Izrael, kajti bojeval si se z Bogom in z ljudmi in si zmagal.« 1 Mz 32,28-29; 1 Mz 32,27-28 CHR

Družinska saga se je nadaljevala. V dobrih in slabih trenutkih življenja se je razodevala Božja roka in njegova zvestoba zaveznim obljubam.

Ta teden bomo proučevali Jakobovo življenje po odhodu od Labana. Na poti domov se je nameraval srečati z Ezavom, ki je bil žrtev njegove goljufije. Kaj mu bo storil brat, kateremu je storil tako hudo krivico?

Jakob je strahoma pričakoval, kaj se bo zgodilo. Na njegovo srečo se mu je takrat spet prikazal Gospod, Bog njegovih očetov. Ta dogodek je postal znanilec tega, kar bo kasneje postalo znano kot »Jakobova stiska« (glej Jer 30,5-7). Tiste noči je goljufivec Jakob postal »Izrael«. Dobil je novo ime, ki je naznanjalo nov začetek in vodilo v nastanek naroda, ki se je imenoval po njem.

Povedano drugače: zgodba o očakih in njihovi družini je v Svetem pismu zapisana zato, da bi bralci videli, da je Bog izpolnil to, kar je obljubil, in da je to naredil, čeprav je bilo včasih videti, kakor da ga je njegovo ljudstvo pri tem oviralo.