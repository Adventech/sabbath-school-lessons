---
title:  Babilonski stolp
date:   23/04/2022
---

### Preberi pred proučevanjem
1 Mz 9,18–11,9; Lk 10,1; Mt 1,1-17; Lk 1,26-33; Ps 139,7-12; 1 Mz 1,28; 1 Mz 9,1

> <p>Ključno besedilo:</p> Zato se je imenovalo Babél, ker je tam Gospod zmešal jezik vse zemlje in od tam jih je Gospod razkropil po vsej zemlji. 1 Mz 11,9

Po potopu se svetopisemska pripoved z enega posameznika, Noeta, preusmeri na njegove tri sinove – Sema, Hama in Jafeta. Posebna pozornost na Hamu, očetu Kanaancev (1 Mz 10,6.15) uvede svetopisemsko zamisel »Kanaana«, obljubljene dežele (1 Mz 12,5), ki jo je pričakoval Abraham, po katerem bodo blagoslovljeni vsi narodi (1 Mz 12,3).

Toda to linijo je pretrgal babilonski stolp (1 Mz 11,1-9). Božji načrti za človeštvo so bili znova pokvarjeni. Kar bi moralo biti blagoslov – rojstvo narodov –, je postalo priložnost za novo prekletstvo. Narodi so se združili da bi poskusili doseči Božje mesto; Bog se je na to odzval s sodbo. Zaradi nastale zmede so se ljudje razselili po svetu (1 Mz 11,8) in tako uresničili Božji prvotni načrt (1 Mz 9,1).

Na koncu je Bog kljub človeški pokvarjenosti zlo obrnil na dobro; kakor vedno je imel tudi tokrat zadnjo besedo. Hamovo prekletstvo, ki ga je doletelo zaradi dogodka v šotoru njegovega očeta (1 Mz 9,21-22), in prekletstvo zmedenih narodov ob babilonskem stolpu (1 Mz 11,9) sta sčasoma postali blagoslov narodom.