---
title:  Potop
date:   16/04/2022
---

### Preberi pred proučevanjem
1 Mz 6,13-7,10; 2 Pt 2,5-9; 1 Mz 7; Rim 6,1-6; Ps 106,4; 1 Mz 8; 1 Mz 9,1-17

> <p>Ključno besedilo:</p> Kakršni so bili namreč Noetovi dnevi, tako bo tudi ob prihodu Sina človekovega. Mt 24,37

Gospod pa je videl, da na zemlji narašča človekova hudobija in da je vse mišljenje in hotenje njegovega srca ves dan le hudobno.« (1 Mz 6,5) Glagol »je videl« bralca usmeri na Božje stvarjenje. Toda kar je Bog videl zdaj, je bilo ra’ (»hudobno«) in ne tov (»dobro«). Videti je, kakor da je Bogu žal, da je ustvaril svet, ki je zdaj poln ra’ (1 Mz 6,6-7).

A Božje obžalovanje je vsebovalo tudi prvine zveličanja. Hebrejska beseda za »žal« (nakham) odmeva v Noetovem imenu (Noakh), ki pomeni »tolažba« (1 Mz 5,29). Božji odziv na človekovo hudobnost je imel dve plati. Vseboval je grožnjo sodbe, ki bo nekaterim prinesla uničenje, toda obljubljal je tudi tolažbo in usmiljenje, ki bosta ljudi pripeljala k zveličanju.

Ta »dvojni glas« je navzoč že v primeru Kajna in Abela/Seta; ponovi se tudi v kontrastu med dvema rodovoma – Setovim (»Božji sinovi«) in Kajnovim (»človekovi sinovi«). Zdaj pa ga spet slišimo v razliki, ki jo je Bog izpostavil med Noetom in preostalim človeštvom.