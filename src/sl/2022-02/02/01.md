---
title:  Padec v greh
date:   02/04/2022
---

### Preberi pred proučevanjem
1 Mz 3; 2 Kor 11,3; Raz 12,7-9; Jn 8,44; Rim 16,20; Heb 2,14; 1 Tim 2,14-15

> <p>Ključno besedilo:</p> Sovraštvo bom naredil med teboj in ženo ter med tvojim zarodom in njenim zarodom. On bo prežal na tvojo glavo, ti pa boš prežala na njegovo peto. 1 Mz 3,15

Poleg vsega, kar je Bog v Edenu dal našim prvim staršem, je bilo tudi svarilo: »Z vseh dreves v vrtu smeš jesti, le z drevesa spoznanja dobrega in hudega nikar ne jej! Kajti na dan, ko bi jedel z njega, boš gotovo umrl.« (1 Mz 2,16.17) Opozorilo, naj ne uživata sadov z drevesa spoznanja dobrega in hudega, jasno razodeva, da Adamu in Evi ni bilo namenjeno spoznati zlo, temveč samo dobro.

Ni si težko predstavljati, zakaj je bilo tako, kajne?

Ker sta jedla s tega drevesa, se je izpolnila tudi grožnja smrti,  ki je bila del svarila pred neposlušnostjo – »boš gotovo umrl« (1 Mz 2,17). Ko sta zaužila prepovedan sad, nista izgubila le dostopa do drevesa življenja, temveč sta bila tudi izgnana iz raja (1 Mz 3,24). Tako jima je Bog preprečil, da bi kot grešnika živela večno (1 Mz 3,22).

Toda v tej tragediji je bilo tudi upanje, o katerem beremo v 1 Mz 3,15. Imenuje se protoevangelium oziroma »prva evangeljska obljuba«. Da, v tej vrstici je zapisana prva evangeljska obljuba v Svetem pismu. Tukaj je človeštvo prvič izvedelo, da ima Bog kljub padcu v greh rešitev za vse nas.