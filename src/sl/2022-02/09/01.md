---
title:  Prevarant Jakob
date:   21/05/2022
---

### Preberi pred proučevanjem
1 Mz 25,21-34; 1 Mz 28,10-22; 1 Mz 11,1-9; 1 Mz 29,1-30; 1 Mz 30,25-32

> <p>Ključno besedilo:</p>
	Ezav je rekel: »Mar mu je zato ime Jakob, ker me je dvakrat ogoljufal? Vzel mi je pravico prvorojenstva, zdaj pa mi je vzel še blagoslov.« Rekel je: »Ali nisi prihranil nobenega blagoslova zame?« 1 Mz 27,36

Nadaljujemo z zgodbo o Izaku, čudežnem otroku in predniku obljubljenega Mesija. Začetek zgodbe ni ravno obetaven. Njegov sin Jakob je zaradi značajske pomanjkljivosti z bratom tekmoval za pravice prvorojenstva (1 Mz 25,27-34) in za pravico do Izakovega blagoslova (1 Mz 27).

Ker je pretental očeta in starejšemu bratu ukradel blagoslov, je moral vse življenje bežati. Med begom se mu je Bog prikazal v Betelu (1 Mz 28,10-22). Od takrat naprej je prevarant Jakob na lastni koži izkusil, kako je biti prevaran. Namesto Rahele, ki jo je ljubil (1 Mz 29), je za ženo dobil starejšo Leo; zanju je moral delati 14 let.

Toda deležen je bil tudi Božjih blagoslovov. V izgnanstvu je dobil 11 sinov, Bog pa je povečal tudi njegovo premoženje.

V tej zgodbi vidimo, kako je Bog na različne načine uresničeval svoje zavezne obljube ne glede na to, kako pogosto je ljudem spodletelo.