---
title:  Abrahamove korenine
date:   30/04/2022
---

### Preberi pred proučevanjem
1 Mz 12; Iz 48,20; Iz 36,6.9; Jer 2,18; 1 Mz 13; 1 Mz 14; Heb 7,1-10.

> <p>Ključno besedilo:</p> Po veri je bil Abraham pokoren, ko je bil poklican, naj odide v kraj, ki naj bi ga dobil v delež. Odšel je, ne da bi vedel, kam gre. Heb 11,8

Prišli smo do jedra Prve Mojzesove knjige. Ta osrednji del (1 Mz 12–22) zajema Abrahamovo potovanje vse od Božjega prvega poziva »Pojdi« (1 Mz 12,1), zaradi katerega je Abraham pustil za sabo svojo preteklost, do Božjega drugega poziva »Pojdi« (1 Mz 22,2), zaradi katerega je izpustil iz rok tudi svojo prihodnost, ki bi jo živel po svojem sinu. Posledično je bil zmeraj v gibanju, večni migrant, selivec, zaradi česar je imenovan tudi »tujec« (1 Mz 17,8).

Med svojim potovanjem se je znašel v nekakšni praznini – brez preteklosti, ker jo je izgubil, in brez prihodnosti, ker je ni poznal. Med tema dvema pozivoma, ki uokvirjata njegovo potovanje vere, je zaslišal Božji glas, ki ga je miril z besedami »Ne boj se« (1 Mz 15,1). Te tri Božje besede zaznamujejo tri dele Abrahamovega potovanja, ki jih bomo proučevali v naslednjih treh tednih.

Abraham je zgled vere (1 Mz 15,6); pisci hebrejskih Spisov so se ga spominjali kot moža vere (Neh 9,7-8). V Novi zavezi je eden od najpogosteje omenjenih starozaveznih oseb in ta teden bomo odkrili, zakaj.