---
title:  Za globlje proučevanje
date:   06/05/2022
---

V knjigi Očaki in preroki avtorice Ellen G. White preberi poglavje »Abraham v Kanaanu«.

»Kristusova cerkev mora biti v blagoslov, njeni verniki pa so blagoslovljeni, ko blagoslavljajo druge. Bog si ni izbral ljudstva iz vsega sveta samo zato, da bi njegove pripadnike lahko posvojil za svoje otroke, temveč da bi po njih tudi razdelil svetu blagoslove božanskega razsvetljenja. Ko je izvolil Abrahama, tega ni naredil samo zato, da bi postal njegov posebni prijatelj, temveč tudi zato, da bi postal posrednik pri prenašanju dragocenih prednosti, ki jih je želel podeliti vsem narodom. Moral bi biti luč v moralni temi, ki ga je obdajala.

Kadar koli Bog blagoslavlja svoje otroke z lučjo in resnico, tega ne dela samo zato, da bi imeli dar večnega življenja, temveč da bi bili tudi ljudje okoli njih duhovno razsvetljeni. /…/ ›Vi ste sol zemlje.‹ Ko Bog razglaša svoje otroke za sol, ne dela tega samo zato, da bi jih ohranil, temveč tudi zato, da bi bili po njih ohranjeni drugi. /…/

Ali se lesketate kakor živo kamenje v Božjem poslopju? /…/ Naša vera ni pristna, če nas ne more nadzorovati pri prav vsakem opravilu. V svojo življenjsko pobožnost moramo vtkati praktično pobožnost. Na naših srcih se mora čutiti vpliv Kristusove milosti. Potrebujemo mnogo manj sebe, toda veliko več Jezusa.« (Ellen G. White, 2021: Odsevajmo Kristusa, str. 199)

**Vprašanja za pogovor**

`1.	Kaj v luči Abrahamovega blagoslova – »blagoslovil te bom in naredil tvoje ime veliko, da bo v blagoslov« (1 Mz 12,2) – pomeni biti blagoslovljen? Kako smo lahko tudi mi, ki služimo istemu Bogu, ki mu je služil Abraham, v blagoslov drugim?`

`2.	Kaj je bilo narobe z Abrahamovo polovično lažjo, da je Sara njegova sestra? Kaj je huje: lagati ali povedati le delček resnice?`

`3.	Znova preberi Abrahamov odziv na ponudbo sodomskega kralja v 1 Mz 14,21-23. Zakaj se je tako odzval? Katerih pomembnih naukov se lahko naučimo iz te zgodbe? Ali bi bilo kaj narobe, če bi Abraham vzel, kar mu je ponudil kralj?`