---
title:  Za globlje proučevanje
date:   01/04/2022
---

V knjigi Vzgoja preberi poglavje »Znanost in Sveto pismo«, v knjigi The Story of Redemption pa poglavje »Stvarjenje«.

»Knjiga narave in knjiga razodetja nosita pečat istega vrhovnega uma, zatorej med njima lahko vlada samo skladnost. Na različne načine in v različnem jeziku pričata o istih velikih resnicah. Znanost vedno znova odkriva nova čudesa; vendar pravilno dojeti izsledki njenih raziskav ne pokažejo ničesar, kar bi bilo v nasprotju z božanskim razodetjem. Knjiga narave in pisana Beseda osvetljujeta druga drugo. Seznanjata nas z Bogom, učita nas nekaj o zakonih, po katerih On deluje.

Napačni sklepi, do katerih so ljudje prišli na podlagi opazovanja dejstev v naravi, so vendarle pripeljali do navideznega nasprotja med znanostjo in razodetjem; v prizadevanju, da se obnovi skladnost, so bile sprejete razlage Svetega pisma, ki spodkopavajo in slabijo moč Božje besede. Obstaja mnenje, da geologija nasprotuje dobesedni razlagi Mojzesovega poročila o stvarjenju. Pravijo, da so bili potrebni milijoni let, da se zemlja razvije iz nereda; da bi Sveto pismo spravili s tem domnevnim znanstvenim odkritjem, si domišljajo, da so bili dnevi stvarjenja dolga, nedoločena obdobja, ki so zajemala na tisoče, celo milijone let.

Takšen sklep je popolnoma neprimeren. Svetopisemsko poročilo je v skladnosti s samim seboj in z naukom iz narave.« (Ellen G. White, 2018: Vzgoja, str. 112)

**Vprašanja za pogovor**

`1.	Zakaj je neizogibno, da bo na kvaliteto naše vere vplivalo prepričanje, da je zgodba o stvarjenju v resnici legenda ali mit, zasnovana, da bi nas naučila duhovnih naukov in ne zgodovinskih dejstev? Kaj vse v Svetem pismu kaže na to, da je pisec vedel, da je zgodba o stvarjenju zgodovinsko dejstvo kakor vse druge zgodbe v Prvi Mojzesovi knjigi? Kakšno je bilo Jezusovo pričevanje o zgodovinskosti teh zgodb?`

`2. 	Kaj nas zgodba o stvarjenju uči o pomembnosti oskrbništva zemlje? Kako smo lahko dobri oskrbniki planeta in se obenem izognemo nevarnosti čaščenja stvarstva, namesto Stvarnika, kar je lahko resna skušnjava? (Glej Rim 1,25)`

`3. 	Ali lahko kljub grehu, ki že dolga stoletja pustoši po zemlji, opaziš izvirne čudeže, lepoto in veličastvo »zelo dobrega« stvarstva? Kje? Kako stvarstvo tudi danes na mogočne načine govori o Božji dobroti in moči?`