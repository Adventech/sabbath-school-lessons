---
title:  Stvarjenje
date:   26/03/2022
---

### Preberi pred proučevanjem
Ps 100,1-3; 1 Mz 1-2; 2 Mz 20,8-11; 2 Mz 40,33; Mt 25,14-30; Mt 19,7-9

> <p>Ključno besedilo:</p> V začetku je Bog ustvaril nebo in zemljo. 1 Mz 1,1

Prva Mojzesova knjiga in tudi Sveto pismo se začne z Božjim delom stvarjenja. To dejstvo je zelo pomembno, saj prikazuje, da naše stvarjenje zaznamuje začetek človeške in svetopisemske zgodovine. Na podlagi te resnice lahko razberemo, da je zgodba o stvarjenju v Prvi Mojzesovi knjigi prav toliko verodostojna kakor drugi dogodki človeške in svetopisemske zgodovine.

Besedilo o stvarjenju v 1 Mz 1–2 vsebuje nauke o Bogu in človeštvu. Proučevanje bo poglobilo naše razumevanje sobote. Razmislili bomo o Božjem stvarjenju ljudi iz zemeljskega praha in po njegovi podobi. Osredotočili se bomo tudi na namen drevesa spoznanja dobrega in hudega ter na njegovo povezavo z drevesom življenja.

Najpomembnejši nauk svetopisemske zgodbe o začetku je milost. Bog je ustvaril nebesa in zemljo, ko ljudje še niso obstajali. Tako stvarjenje kakor odrešenje sta Božji dar. Kako globoko je dejstvo, da sta oba koncepta – stvarjenje in odrešenje – del zapovedi o soboti! 