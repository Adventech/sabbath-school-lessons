---
title:  Kajn in njegova zapuščina
date:   09/04/2022
---

### Preberi pred proučevanjem
1 Mz 4; Heb 11,4; Mih 6,7; Iz 1,11; 1 Kor 10,13; 1 Jn 3,12; 1 Mz 5; 1 Mz 6,1-5

> <p>Ključno besedilo:</p> Ali ga ne boš vzdignil, če delaš dobro? Če pa ne delaš dobro, greh preži nate pri vratih, njegovo poželenje se obrača proti tebi, a ti mu gospoduj! 1 Mz 4,7

Po padcu v greh in izgonu iz raja so v Prvi Mojzesovi knjigi našteta rojstva in smrti, ki so izpolnitev Božjega prerokovanja, zapisanega v prejšnjem poglavju. 1 Mz 3 in 4 sta vzporedni poglavji in imata mnogo skupnih tem in besed: opis greha (1 Mz 3,6-8; primerjaj z 1 Mz 4,8), prekletstvo zemlje (1 Mz 3,17; primerjaj z 1 Mz 4,11) in izgon (1 Mz 3,24; primerjaj z 1 Mz 4,12.16).

Te vzporednice poudarjajo izpolnitev prerokovanj in napovedi, ki jih je Bog dal Adamu in Evi po padcu v greh. Prvi zabeležen dogodek po izgonu je bil poln upanja; rodil se jima je prvi sin. Eva je to razumela kot izpolnitev obljube o Mesiju (1 Mz 3,15). Mislila je, da je dojenček obljubljeni Rešitelj.

Temu sledi Kajnov zločin, Lamehov zločin, vse krajša življenjska doba in naraščanje hudobnosti. Vse to je bilo izpolnitev prekletstva, ki ga je Bog izrekel v 1 Mz 3.
T
oda celo takrat je obstajalo upanje.