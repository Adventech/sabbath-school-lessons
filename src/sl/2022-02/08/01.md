---
title:  Obljuba
date:   14/05/2022
---

### Preberi pred proučevanjem
1 Mz 22; Heb 11,17; 3 Mz 18,21; Jn 1,1-3; Rim 5,6-8; 1 Mz 23-25; Rim 4,1-12

> <p>Ključno besedilo:</p> Abraham je bil star, že močno v letih in Gospod ga je v vsem blagoslovil. 1 Mz 24,1

Bog je končno izpolnil obljubo in Sara je Abrahamu »v njegovi starosti« rodila sina (1 Mz 21,2). Imenoval ga je Izak (glej 1 Mz 21,1-5). Toda Abrahamova zgodba še zdaleč ni bila končana; odločilni trenutek je dosegla z dogodkom, ko je Izaka peljal na goro Morijo, da bi ga tam daroval. Izaka je nadomestil oven (1 Mz 22,13), s čimer je Bog pokazal svojo predanost temu, da po Abrahamovem »potomstvu« blagoslovi vse narode (1 Mz 22,17-18). To potomstvo je bil seveda Jezus (Apd 13,23). V tej osupljivi (in mestoma neprijetni) zgodbi je Bog razodel še več podrobnosti načrta zveličanja.

Kljub globokim duhovnim naukom je bila Abrahamova družina gotovo pretresena zaradi tega dogodka. Abrahamova prihodnost je bila nejasna. Sara je umrla po dogodku na gori Moriji (1 Mz 23), Izak pa je ostal neporočen.

Nato je očak prevzel pobudo, ker se je želel prepričati, da bo po njegovi smrti prihodnost šla v pravo smer. Uredil je, da se je Izak poročil z Rebeko (1 Mz 24), ki je kasneje rodila dva sina (1 Mz 25,21-23), sam pa se je poročil s Keturo, ki mu je rodila mnogo otrok (1 Mz 25,1-6). V nauku tega tedna bomo proučili zadnji del Abrahamovega življenja (1 Mz 25,7-11).