---
title:  Zaveza z Abrahamom
date:   07/05/2022
---

### Preberi pred proučevanjem
1 Mz 15–19,29; Rim 4,3-4.9.22; Gal 4,21-31; Rim 4,11; Rim 9,9; Am 4,11

> <p>Ključno besedilo:</p> »Abram pa je rekel: ›Gospod Bog, kaj mi boš vendar dal, ko pa ostajam brez otrok in bo dedič moje hiše Damaščan Eliézer?‹« 1 Mz 15,2

V 1 Mz 15 prihajamo do ključnega trenutka, ko Bog vzpostavi zavezo z Abrahamom. To je druga zaveza v Svetem pismu – prvo je Bog sklenil z Noetom.

Kakor zaveza z Noetom je tudi zaveza z Abrahamom vključevala druge narode. Zaveza z Abrahamom je del večne zaveze, ki je na voljo vsemu človeštvu (1 Mz 17,7; Heb 13,20).

To obdobje Abrahamovega življenja je bilo polno strahu in smeha. Abraham, pa tudi Sara in Hagara, so se bali (1 Mz 15,1; 1 Mz 18,15; 1 Mz 21,17). Abraham in Sara sta se smejala, smejal pa se je tudi Izmael (1 Mz 17,17; 1 Mz 18,12; 1 Mz 21,9). Ta poglavja izžarevajo človeško občutljivost in toplino. Abraham si je goreče želel, da bi se pokvarjeni prebivalci Sodome spreobrnili; do Sare, Hagare in Lota je bil ljubeč; trem tujcem je izkazal gostoljubje (1 Mz 18,2-6).

V tem kontekstu se njegovo ime Abram, ki pomeni plemenitost in ugled, spremeni v ime Abraham, ki pomeni »oče množice narodov« (1 Mz 17,5). V tem se skriva še več namigov za vsestransko naravo tega, kar je Bog načrtoval narediti po svoji zavezi z Abrahamom.