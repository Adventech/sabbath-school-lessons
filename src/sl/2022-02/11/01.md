---
title:  "Jožef, gospodar sanj"
date:   04/06/2022
---

### Preberi pred proučevanjem
1 Mz 37; Mt 20,26-27; Apd 7,9; 1 Mz 38-39; 1 Mz 40,1-41,36

> <p>Ključno besedilo:</p> Govorili so drug drugemu: »Glejte, tam prihaja sanjač!« 1 Mz 37,19

Zgodba o Jožefu (1 Mz 37–50) zajema zadnji del Prve Mojzesove knjige. Govori o dogodkih od njegovih prvih sanj, ki jih je imel v Kanaanu (1 Mz 37,1-11), do njegove smrti v Egiptu (1 Mz 50,26). Njegova zgodba zaseda več prostora kakor zgodbe drugih očakov v Prvi Mojzesovi knjigi. Čeprav je bil Jožef samo eden od Jakobovih sinov, je v tej knjigi predstavljen kot mogočen očak – kakor Abraham, Izak in Jakob.

Kakor bomo videli, sta v njegovi zgodbi poudarjeni dve pomembni teološki resnici: prvič, Bog izpolnjuje svoje obljube; in drugič, Bog lahko zlo obrne na dobro.

V nauku tega tedna se bomo osredotočili na Jožefovo mladost. Jožef je bil Jakobov najljubši sin; prijel se ga je posmehljiv vzdevek ba’al hakhalomot – »sanjač« (1 Mz 37,19) –, kar dobesedno pomeni »gospodar sanj« in namiguje na to, da je bil izvedenec za sanje. Ta naziv mu je v resnici dobro pristajal, saj preroških sanj ni le sanjal, razumel in razložil, temveč jih je tudi izpolnil.

V teh poglavjih Prve Mojzesove knjige bomo imeli spet priložnost videti, kako Bog izvršuje svojo voljo kljub hudobnosti človeškega srca.