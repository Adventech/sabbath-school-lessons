---
title:  Sobotni počitek
date:   28/08/2021
---

### Preberi pred proučevanjem
1 Mz 1,26-27; 1 Mz 9,6; 2 Pt 2,19; Rim 6,1-7; 2 Mz 19,6; Jn 5,7-16

> <p>Ključno besedilo:</p>
> Šest dni opravljajte delo, sedmi dan pa je sobota, dan počitka s svetim shodom; ne opravljajte nobenega dela, to je počitek za Gospoda, kjer koli prebivate.3 Mz 23,3

Večkrat slišimo različne argumente proti posvečevanju sedmega dne – sobote. Nekateri pravijo, da je Jezus soboto zamenjal z nedeljo ali da jo je razveljavil. Drugi pravijo, da je to naredil apostol Pavel in da so apostoli soboto zamenjali z nedeljo v čast Jezusovega vstajenja. Zadnja leta so nekateri argumenti postali bolj zapleteni; na primer: ker je Jezus naš sobotni počitek, nam ni treba posvečevati niti sobote niti katerega koli drugega dne. Seveda bo zmeraj obstajal tudi argument, čeprav nenavaden, da si s posvečevanjem sobote v resnici prizadevamo utreti pot v nebesa.

Po drugi strani pa so nekateri kristjani začeli kazati izredno zanimanje za zamisel počitka in za dan počitka. Čeprav menijo, da je pravi dan počitka nedelja ali da dan sploh ni pomemben, posebno pozornost namenjajo svetopisemski predstavi počitka in njegovemu pomenu.

Kot adventisti sedmega dne razumemo večnost Božjega moralnega zakona in to, da poslušnost četrti ali kateri koli drugi zapovedi še zdaleč ne pomeni prizadevati si doseči nebesa.

Ta teden se bomo osredotočili na počitek, ki nam ga je Bog zapovedal v zapovedi o soboti, in na vzrok, zakaj je tako pomemben. 