---
title:  Sobota in stvarjenje
date:   29/08/2021
---

Samo zapoved o soboti se začne z glagolom »spominjaj se«. Zapoved Spominjaj se, da ne smeš krasti ali Spominjaj se, da ne smeš poželeti ne obstaja. Obstaja samo Spominjaj se sobotnega dne.

Zamisel spominjanja temelji na zgodovini in predpostavlja, da se je v preteklosti zgodilo nekaj, kar bi bilo dobro ohraniti v spominu. Kadar se spominjamo, vzpostavljamo stik s preteklostjo; spominjanje »sobotnega dne, da ga posvečuje[mo]«, nas pripelje do tedna stvarjenja.

`Česa nas 1 Mz 1,26-27 in 1 Mz 9,6 učita o tem, kako posebna bitja smo ljudje in kako močno se razlikujemo od ostalega Božjega stvarstva na tem planetu? Zakaj je tako pomembno razumeti to razliko? `

Kadar se spominjamo stvarjenja, se spominjamo, da smo bili ustvarjen po Božji podobi. Iz poročila o stvarjenju je jasno razvidno, da nič drugega ni bilo ustvarjeno na ta način. Ljudje se korenito razlikujemo od vseh drugih bitij na planetu ne glede na to, koliko genetskega zapisa delimo z živalmi. V nasprotju s priljubljenim mitom ljudje nismo napredne opice oziroma više razvita različica nekega prvobitnega primata. Kot ljudje, ustvarjeni po Božji podobi, smo edinstveni v primerjavi z vsem, kar je Bog ustvaril na tem svetu.

`Kako nas zgodba o stvarjenju spominja na naš odnos do stvarstva?	1 Mz 2,15.19 `

Spoznanje o tem, da je Bog poleg nas ustvaril tudi svet, nas opominja na odgovornost, ki jo imamo do stvarstva. Svetu bi morali »gospodovati«, kar pa ne pomeni, da ga lahko izkoriščamo. Vladati bi morali kot Božji namestniki in z naravo ravnati, kakor bi ravnal Bog.

Da, greh je vse pokvaril, toda svet je še vedno Božje delo in prav nič nam ne dovoljuje, da ga izkoriščamo, še posebej ne na račun drugih ljudi, kar se pogosto dogaja.

`Na katere načine nam lahko posvečevanje sobote (poleg spoštovanja spomina na Boga kot Stvarnika) pomaga, da se še bolj zavemo svoje odgovornosti dobrih oskrbnikov narave in okolja? `