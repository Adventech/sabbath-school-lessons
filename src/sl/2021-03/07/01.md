---
title:  "Počitek, odnosi in celjenje"
date:   07/08/2021
---

### Preberi pred proučevanjem
1 Mz 42,7-20; Mt 25,41-46; 1 Mz 42,21-24; 1 Mz 45,1-15; Lk 23,34; 1 Mz 50,15-21

> <p>Ključno besedilo:</p>
> Toda zdaj se nikar ne žalostite in si ne očitajte, da ste me prodali sem! Kajti Bog me je poslal pred vami, da vas ohrani pri življenju. 1 Mz 45,5

Moški je bil obdolžen spolnega nasilja nad žensko. Pri policijskem postopku za prepoznavanje osumljenca ga je brez težav identificirala. Čeprav so bili dokazi za njegovo krivdo vprašljivi, je ženska vztrajala, da je kriv.

Tako je šel v zapor, kjer je 14 let gnil zaradi zločina, ki ga ni zagrešil. Šele ko so ga na osnovi DNK dokazov oprostili, je ženska spoznala svojo obupno napako.

Po njegovi izpustitvi se je želela srečati z njim. Kaj bo ta človek, ki je toliko pretrpel, naredil, ko se bo znašel iz oči v oči z žensko, ki je uničila toliko let njegovega življenja?

Ko je prišel na kraj srečanja in sta si poledala v oči, je ženska začela jokati.

»Nagnil se je k meni, me prijel za roke, pogledal in rekel: ›Odpuščam ti.‹ Nisem mogla verjeti! Ob meni je stal človek, ki sem ga sovražila in za katerega sem si želela, da umre. Sedaj pa mi pravi – meni, ki sem ga tako zelo oškodovala – da mi odpušča? Šele tedaj sem začela razumeti, kaj pomeni milost. Šele tedaj se je začel postopek celjenja in izkusila sem pravi mir.«

Ta teden bomo proučevali o odpuščanju in tem, kar prinaša nemirnemu človeškemu srcu.