---
title:  Za globlje proučevanje
date:   13/08/2021
---

»Kakor so bratje prodali Jožefa poganom, tako je Kristusa prodal njegovim najhujšim sovražnikom eden njegovih učencev. Jožef je bil lažno obtožen in vržen v ječo zaradi svoje kreposti; tako je bil Kristus preziran in zavržen, ker je njegovo pravično in nesebično življenje grajalo greh; in čeprav ni bil kriv ničesar, je bil obsojen zaradi pričevanja lažnivih prič. Jožefova potrpežljivost in krotkost v nepravičnosti in zatiranju, njegova pripravljenost odpuščanja in plemenita dobrohotnost do svojih nečloveških bratov predstavljajo Zveličarjevo potrpežljivo prenašanje zlobe in zlorabe hudobnih ljudi ter njegovo odpuščanje ne samo njegovim morilcem, temveč vsem, ki so prišli k njemu, mu priznali svoje grehe in ga prosili za odpuščanje.« /Ellen G. White, 1997: Očaki in preroki, str. 174–175./

»Ni opravičila za duha neodpuščanja. Kdor je neusmiljen do drugih, kaže, da sam nima deleža v Božji milosti, ki odpušča grehe. Božje odpuščanje pritegne grešnikovo srce in ga poveže s srcem neskončne Ljubezni. Njegovo sočutje preplavi grešnikovo dušo, da se iz nje steka na druge. Nežnost in milost, ki ju je Kristus kazal v dragocenem življenju, bosta vidni v teh, ki postanejo deležni njegove milosti.« /Ellen G. White, 2018: Kristusove prilike, str. 168./

**Vprašanja za pogovor**

`1.	Nekoč je nekdo dejal: »Neodpuščanje je, kakor če bi sami spili strup in upali, da bo umrl kdo drug.« Kaj pomeni ta stavek?`

`2.	Kakšen je bil namen Jožefovih načrtov, ki jih je izpeljal, preden je razkril svojo identiteto? Kako so ti načrti vplivali nanj in na njegove brate?`

`3.	Jožefov oskrbnik je sodeloval pri nekaterih zarotah, ki jih je njegov gospodar skoval zoper brate (npr. 1 Mz 44,1-12). Kako izkušnja odpuščanja vpliva na ljudi, ki to opazujejo?`

`4.	»Bog nikoli ne vodi svojih otrok drugače, kakor bi si vodstvo izbrali sami, ko bi lahko že od začetka videli konec in spoznali slavni namen, ki ga bodo izpolnili kot Božji sodelavci.« /Ellen G. White, 2020: Jezusovo življenje, str. 188./ S tem odlomkom v mislih razmisli o svojem življenju. Kako nam lahko razumevanje teh besed pomaga preživeti mnoge preizkušnje in težave, s katerimi se soočamo?`