---
title:  Beg
date:   17/08/2021
---

Po podatkih Svetovne zdravstvene organizacije (WHO) najpogostejša bolezen, ki vsako leto prizadene več kakor tristo milijonov ljudi, ne spremljajo zmeraj očitni bolezenski znaki. Depresija je na svetovni ravni vodilni vzrok invalidnosti in najbolj prispeva h globalnemu bremenu bolezni.  

Na žalost se o njej v krščanskih krogih redko pogovarjamo. To je verjetno zato, ker jo mnogi razumejo kot znak šibke vere. Navsezadnje, mar ni tako, da morajo biti kristjani vedno veseli, zadovoljni in kar je temu podobnega? Depresija je torej znak, da je nekaj narobe z našim odnosom z Bogom, kajne?

Večina ljudi ve, da to ni res. Celo verni kristjani se kdaj borijo z depresijo, še posebej po travmatični izkušnji. To ni znak pomanjkanja vere ali zaupanja v Boga. Med branjem Psalmov bomo naleteli na bolečino, trpljenje in žalost, ki so jih izkusili verni ljudje.

Včasih depresija počasi in tiho prevzame nadzor nad nami. Prepoznamo jo šele takrat, ko zategne svoj prijem. Včasih pa udari hitro, še posebej po izčrpavajočem duševnem ali telesnem dogodku. Zvest Božji prerok Elija je bil po dogodku na gori Karmel popolnoma izžet, tako duševno kakor telesno.

`Elija je videl, kako je Bog z nebes poslal ogenj (1 Kr 18). Po njegovi molitvi je začelo deževati in tako se je končala triletna suša. Zakaj se je torej na Jezabelino grožnjo odzval z begom? 1 Kr 19,1-5`

Za Elijem je bil izredno naporen dan. Ta izkušnja je skupaj z grenkim spoznanjem in smrtno grožnjo pri njem sprožila depresijo.

Poleg tega je bil priča smrti Baalovih prerokov in morda so nekateri padli pod njegovo roko (1 Kr 18,40). Takšno doživetje, čeprav je šlo za dejanje pravice, lahko vodi v travmatičen stres pri tistih, ki so bodisi opazovalci bodisi dejavni udeleženci dogodka.

Elija je začel bežati. Tudi mnogi med nami bežijo. Nekateri se zatečejo k hladilniku in se poskušajo osrečiti s hrano. Včasih si prizadevamo svojo duševno izčrpanost rešiti s prekomernim spanjem. Da bi pobegnili, si poiščemo novo zvezo, službo ali kraj. Včasih pa se zakopljemo v še več dela, rokov in sestankov, da bi kočno ubežali tisti brezimni stvari, ki nam krade veselje in počitek. Seveda mnogo ljudi v ta namen jemlje tudi takšna ali drugačna »zdravila«. V resnici vse to samo zakrije simptome in ne reši težave; pogosto jo le še poslabša.

`Kakor stari Izrael smo tudi adventisti sedmega dne po sodobnem razodetju preroškega daru prejeli široko paleto nasvetov, ki se dotikajo vseh področij krščanskega življenja. Zakaj bi morali te nasvete razumeti kot Božji dar in ne kot oviro neodvisnemu razmišljanju in ravnanju? S katerimi nevarnostmi se lahko soočimo, če ta dar prikrojimo tako, da vodi v legalizem, kot se je zgodilo v primeru starega Izraela? Glej Rim 9,32.`