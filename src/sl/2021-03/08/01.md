---
title:  Čas za počitek
date:   14/08/2021
---

### Preberi pred proučevanjem
Mr 2,1-12; 1 Kr 18; 1 Kr 19,1-8; Mt 5,1-3; Iz 53,4-6; 2 Kr 2,11

> <p>Ključno besedilo:</p>
> Gospod je moja luč in moja rešitev, koga bi se moral bati? Gospod je trdnjava mojega življenja, pred kom bi moral trepetati? Ps 27,1

Mnogo ljudi, ki jih je Jezus srečal med svojo službo na zemlji, je bilo bolnih, včasih celo na smrt. Zgrinjali so se k njemu, da bi jih ozdravil in jim dal počitek od trpljenja; njihove prošnje so bile zmeraj uslišane.

Včasih jih je ozdravil samo z besedo. Včasih jih je ozdravil z dotikom. Včasih jih je odslovil in so ozdravitev doživeli spotoma. Zdravil je moške, ženske, otroke, Jude, Nejude, bogate, revne in skromne. Celo najhujši primeri gobavosti in slepote niso ostali neuslišani. »Ozdravil« je tudi tiste, ki so doživeli najhujšo »bolezen« – smrt.  

Ta teden si bomo ogledali dva različna primera ozdravljenja. V prvem primeru je bil trpeči tako bolan, da k Jezusu ni mogel priti sam. Simptomi njegove bolezni so bili vsem na očeh. V drugem primeru pa človek ni kazal vidnih znakov bolezni. Jezus je oba ozdravil ob svojem času in na svoj način.

Med proučevanjem o počitku od bolečine in trpljenja bomo premišljevali tudi o vprašanju, ki si ga je kdaj na svoji krščanski poti zastavil vsak od nas. Kaj se zgodi, kadar naše molitve za zdravje niso uslišane? Kako takrat najti počitek?В