---
title:  Za globlje proučevanje
date:   20/08/2021
---

»Okoliščine se neprestano spreminjajo, zato so spremembe prisotne tudi v naši izkušnji. Te spremembe nas bodisi osrečijo bodisi potrejo. Toda spremenjene okoliščine ne morejo spremeniti Božjih vezi z nami. On je isti včeraj, danes in za vedno; prosi nas, da brezpogojno zaupamo njegovi ljubezni.« /Ellen G. White: In Heavenly Places, str. 120./ »Vztrajno glejte v Jezusa, tiho molite v veri in se oklenite njegove moči, ne ozirajoč se na svoje občutke. Hodite naprej, kakor da je vsaka vaša molitev pred Božjim prestolom in jo je uslišal On, čigar obljube se nikdar ne izneverijo. Pojdite naprej, prepevajte in v srcu skladajte pesmi za Boga, četudi ste potrti zaradi občutka teže in žalosti. To vam govorim, ker poznam te reči; luč bo zasijala, dano nam bo veselje, megla in oblaki pa se bodo razblinili. Iz zadušljive moči sence in teme bomo stopili na jasno sonce njegove navzočno-sti.« /Ellen G. White: Selected Messages, 2. knjiga, str. 242–243./

**Vprašanja za pogovor**

`1.	Pogosto je zelo težko pomagati človeku, ki trpi za duševnimi motnjami ali depresijo. Kako se lahko vaša cerkev pouči o tem, kako učinkoviteje služiti tistim, ki se spopadajo z depresijo?`

`2.	Večkrat se nam zgodi, da smo težko odkriti in iskreni z Bogom. Preleti nekaj psalmov in videl boš, kako iskreni so bili ti pisci. Kako lahko v svoji krajevni cerkvi spodbudite ozračje iskrenosti in odprtosti?`

`3.	Kadar se soočamo z depresijo, je pogosto zelo težko moliti. Pogovorite se o moči posredniške molitve za ljudi, ki ne morejo moliti zase.`

`4.	Zakaj se je pomembno zavedati, da vera ni občutek oziroma čustvo? To, da smo depresivni, brez volje, prestrašeni in zaskrbljeni, še ne pomeni, da nam primanjkuje vere ali zaupanja v Boga, temveč da se tako počutimo v določenem trenutku, kar smo že vsi kdaj doživeli. Kako se lahko naučimo, da v takšnih trenutkih poiščemo pomoč, čeprav se nam to morda zdi zelo težko?`

`5.	Katero veselo sporočilo vsebuje zgodba o hromem, še posebej za tiste, ki so si bolezen nakopali z napačnimi odločitvami?`