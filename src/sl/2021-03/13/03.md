---
title:  Odštevanje
date:   20/09/2021
---

Na Oljski gori je Jezus v grobih obrisih naslikal zgodovino sveta kot odgovor na vprašanje učencev: »Povej nam, kdaj bo to in kakšno bo znamenje tvojega prihoda in konca sveta.« (Mt 24,3)

Jezusova slavna pridiga, zapisana v Mt 24, govori o poteku zgodovine od časa njegovega življenja na zemlji do drugega prihoda in še dlje.

Svojim sledilcem vseh časov je želel podati okvirno sliko božanskega načrta za čas konca, zato da bi bili ljudje, ki bodo takrat živeli, pripravljeni na končni dogodek. Želel je, da bi z zaupanjem počivali v njegovi ljubezni tudi takrat, ko se bo okoli njih vse rušilo.

Adventisti dobro poznamo Danielove besede »čas stiske, kakršne še ni bilo, odkar so narodi, do tega časa« (Dan 12,1). Jezus si želi, da bi bili pripravljeni na ta dogodek, ki bo nastopil pred njegovim drugim prihodom.

`Kako bo videti Jezusov prihod? Kako se lahko izognemo prevaram? Mt 24,4-8.23-31`

Jezusov prihod bo dobesedni dogodek na koncu časa. Glede na to koliko prostora prerokovanja namenjajo prav tej temi (in celo sam Jezus v svojih pridigah), gre za nekaj zelo pomembnega.

Nazadnje ko se je zgodilo nekaj podobnega, je bilo pripravljenih samo osem ljudi na svetu. Jezus je nenadnost svojega drugega prihoda primerjal s potopom (Mt 24,37-39). Toda čeprav nihče ne ve dneva ali ure tega dogodka (Mt 24,36), nam je Bog dal preroški odštevalnik, s pomočjo katerega lahko razumemo, kaj se dogaja okoli nas.

`V tej veliki preroški drami imamo svojo vlogo tudi mi. Katero? Osredotoči se na Mt 24,9-14.`

V vesoljnem spopadu smo več kakor zgolj opazovalci. Biti moramo dejavni udeleženci in vsemu svetu oznaniti evangelij, kar pomeni, da bomo tudi mi preganjani.

`Kaj pomeni »zdržati do konca«? Kako nam to lahko uspe? Katere odločitve moramo vsakodnevno sprejeti, da ne odpademo, kakor se je in bo zgodilo mnogim?`