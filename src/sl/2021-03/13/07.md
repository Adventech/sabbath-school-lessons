---
title:  Končni počitek
date:   24/09/2021
---

Za globlje proučevanje

»Vsi si želimo takojšnjih in neposrednih odgovorov na svoje molitve; kadar ne prejmemo odgovora ali ta pride v neželeni obliki, smo v skušnjavi, da postanemo malodušni. Toda Bog je preveč moder in dober, da bi na naše molitve zmeraj odgovoril ob času in na način, ki si ju želimo. Za nas bo naredil več in boljše od tega, kar bi dosegel, če bi izpolnil naše želje. Ker lahko zaupamo njegovi modrosti in ljubezni, ga ne smemo prositi, naj se podredi naši volji, temveč si moramo prizadevati uresničiti njegov namen. Naše želje in pričakovanja se morajo izgubiti v njegovi volji.« /Ellen G. White: Gospel Workers, str. 219./

»Samo še malo in Jezus bo prišel rešit svoje otroke; dal jim bo nesmrtnost. /…/ Grobovi se bodo odprli in mrtvi bodo zmagoslavno vstali ter vzklikali: ›Smrt, kje je tvoja zmaga? Smrt, kje je tvoje želo?‹ Naši dragi, ki spijo v Jezusu, bodo vstali, oblečeni v nesmrtnost.« /Ellen G. White: Counsels on Stewardship, str. 350./

**Vprašanja za pogovor**

`1.	Razmisli o resničnosti velikega boja. Kako se odraža v svetu (globalno) in kako v tvojem življenju (osebno)? Zelo resničen je, kajne? V resnici je veliko resničnejši, kakor si večina misli, saj mnogi ne verjamejo v dobesednega Hudiča. Zakaj je razumevanje resničnosti velikega boja tako pomembno za razumevanje stanja našega sveta? Ali te tolaži spoznanje o tem, kako se bo ta boj končal?`

`2.	Prerokovanja lahko postanejo motnje, če njihovemu jasnemu sporočilu dodamo še kaj. Kako pogosto so se verniki znašli v težavah, ker so napovedali dogodke, ki se potem niso uresničili, ali pa so verjeli napovedim drugih, ki se prav tako niso izkazale za resnične. Kako se lahko obvarujemo pred to pastjo?`

`3.	V razredu preberite Raz 14,9-11 in se pogovorite o ljudeh, ki častijo zver in njeno podobo ter nimajo počitka. Kaj vse to pomeni?`

`4.	Ena od perečih cerkvenih tematik je povezana s tem, katero vlogo imamo med čakanjem na Kristusov prihod. Zakaj je pomembno, da aktivno sodelujemo pri oznanjevanju sporočila o njegovem prihodu ne glede na to, katero stališče zavzamemo glede tega vprašanja?`