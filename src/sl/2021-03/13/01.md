---
title:  Končni počitek
date:   18/09/2021
---

### Preberi pred proučevanjem
Raz 1,9-19; Mt 24,4-8.23-31; Raz 14,6-12; Heb 11,13-16; Flp 4,4-6

> <p>Ključno besedilo:</p>
> Kakor je pisano: »Česar oko ni videlo in uho ni slišalo in kar v človekovo srce ni prišlo, kar je Bog pripravil tistim, ki ga ljubijo«.1 Kor 2,9

Ali si se kdaj počutil, kakor da si sredi velike bitke oziroma spopada med dobrim in zlom? Mnogi ljudje, celo neverni, so že imeli ta občutek. Tako je, ker se to v resnici dogaja. Smo sredi mogočnega boja med dobrim in zlom, med Kristusom (dobrim) in Satanom (slabim).

Življenje se v resnici odvija na dveh ravneh. Veliki boj med Kristusom in Satanom se odvija na globalni ravni, celo na vesoljni, saj se je začel v nebesih (Raz 12,7). V zmedi dogodkov zlahka spregledamo celotno sliko Božjega rešilnega načrta za ta svet. Vojne, politični nemiri in naravne nesreče nas lahko držijo v nemočnem strahu. Toda Božje preroško vodstvo nam pomaga imeti pred očmi to, kam gremo in kako bomo prišli tja.

Poleg tega se veliki spopad odvija tudi na veliko bolj osebni ravni. Prav vsak se v vsakdanjem življenju sooča z izzivi vere. Če ne bomo živi dočakali drugega Jezusovega prihoda, se bomo morali soočiti tudi s smrtjo. Ta teden si bomo ogledali, kako lahko kljub svetovnim nemirom in nepoznavanju svoje bližnje prihodnosti počivamo v Jezusu. Naša dolgoročna prihodnost je namreč zelo obetavna.  