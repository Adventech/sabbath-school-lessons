---
title:  Zgled počitka
date:   07/09/2021
---

Poleg primerov, ki smo si jih že ogledali, se lahko zamisel o tipih in simbolih nanaša tudi na svetopisemski koncept počitka. Da bi videli, kako to deluje, odprimo pismo Hebrejcem.

`Na kaj se nanaša obljuba glede »vstopa v njegov počitek«? Glej Heb 4,1-11. Kako nam Izraelova izkušnja izhoda iz Egipta in tavanja po puščavi daje dodaten vpogled v zamisel o vstopu v Božji počitek?`

Na tem mestu sta zelo pomembni temi vztrajnost in zvestoba. Čeprav odlomek govori o soboti, je središče teh vrstic (in tega, kar je zapisano pred tem; glej Heb 3,7-19) poziv Božjemu ljudstvu, naj vztraja v veri, tj. naj ostane zvesto Gospodu in evangeliju.

Te besede bralca opominjajo, naj nauke o Božjem vodstvu v preteklosti vzame zares, »da ne bo kdo po tem zgledu padel zaradi nepokornosti« (Heb 4,11). Bodite pozorni, da gre za priložnost! Besedilo pravi, da je Izrael slišal evangelij, toda beseda jim ni koristila. Namesto da bi z zaupanjem in poslušnostjo okrepili svojo vero, so se raje uprli (primerjaj s Heb 3,7-15), zato nikdar niso izkusili počitka, ki ga je Bog želel zanje.

Heb 4,3 govori o tesnem odnosu med vero in počitkom. V Božji počitek lahko stopimo samo takrat, ko verujemo in zaupamo Jezusu Kristus, ki je obljubil počitek in lahko to obljubo tudi izpolni.

`Znova preberi Heb 4,3. Katera je bila glavna težava ljudi, o katerih govori ta vrstica? Katerega nauka se lahko iz tega naučimo mi, ki »[n]am je bil oznanjen evangelij prav tako kakor onim /…/«? Glej Heb 4,2.`

Zgodnja krščanska skupnost je sprejela predhodno Božje razodetje (to, kar imenujemo »Stara zaveza«) in verovala, da je Jezus Kristus Božje Jagnje – žrtev za njihove grehe. Po veri v to žrtev so lahko izkusili zveličanje po Jezusu in počitek, ki nam je dan v njem.

`Kako nam lahko razumevanje tega, kaj pomeni biti rešen po Jezusovi krvi, pomaga izkusiti počitek v Jezusu? Ne pozabimo, da smo rešeni po milosti in ne po svojih delih. `