---
title:  Hrepeneti po več
date:   04/09/2021
---

### Preberi pred proučevanjem
1 Kor 10,1-11; 3 Mz 4,32-35; Jn 1,29; Heb 4,1-11; Ps 95,8-11

> <p>Ključno besedilo:</p>
> To se je zgodilo nam v zgled, da mi ne bi poželeli hudega, kakor so oni. 1 Kor 10,6

Newyorški Kraljičin muzej umetnosti (ang. The Queens Museum of Art) hrani največji arhitekturni model mesta na svetu, na katerem so upodobljene vse newyorške zgradbe. Njegovo merilo je 1:1200, pri čemer 2,5 centimetrov ustreza 33 metrom; njegova površina je skoraj 870 kvadratnih metrov. Leta 1964 ga je dokončalo 100 mojstrov, ki so na tem projektu delali več kakor tri leta. Ker so ga posodabljali samo do 90. let prejšnjega stoletja, ne odraža mestne krajine, kakršna je danes. Model je osupljivo zapletena in podrobna kopija resničnega mesta

Toda navsezadnje je samo to – kopija, model in upodobitev nečesa veličastnejšega, večjega, globljega in veliko bolj zapletenega.

Tako je v resnici z vsemi modeli. Niso originali, temveč delujejo kot njihovi simboli. Model nam pomaga dojeti bistvo izvirnika, toda ne more ga nadomestiti. Njegova vloga je, da nam pomaga bolje razumeti izvirnik.

Sveto pismo je polno miniaturnih modelov dejanj in ustanov, ki kažejo na večje nebeške resničnosti. Heb 4 nam lahko pomaga pri odkrivanju ene izmed njih, ki se nanaša na svetopisemsko vprašanje počitka.