---
title:  Nemirni in uporniški
date:   03/07/2021
---

### Preberi pred proučevanjem
4 Mz 11,1-33; 4 Mz 12,1-13; 4 Mz 13,27-33; 4 Mz 14,1-23; 1 Kor 10,1-11; 4 Mz 14,39-45

> <p>Ključno besedilo:</p>
> To se je onim zgodilo, da bi bili za zgled, zapisano pa je bilo v svarilo nam, nad katere je prišel konec vekov. 1 Kor 10,11

V preteklih stoletjih je mnogo ljudi poročalo o nenavadnem in nemirnem obnašanju psov in drugih domačih živali pred močnimi potresi.

Znanstveniki so ugotovili, da so živali zmožne zaznati prve potresne valove, ki nastopijo pred sekundarnim valom. To verjetno pojasni, zakaj so bile videti zmedene ali nemirne tik pred tresenjem tal. Nekatere živali, na primer sloni, so zmožne zaznati nizkofrekvenčno zvočno valovanje in vibracije, ki jih povzroča blažje tresenje tal, česar ljudje ne moremo zaznati.

Nekaj minut pred potresom z magnitudo 5,8, ki je 23. 8. 2011 doletel Washington, D. C., so se nekatere živali v Narodnem živalskem vrtu Smithsonian začele obnašati nenavadno. Med njimi so bili lemurji, ki so se približno 15 minut pred potresom glasno oglašali.

V nauku tega tedna si bomo ogledali nekaj primerov nenavadnega nemira, ki ga ni povzročila bližajoča se naravna nesreča kakor na primer potres, temveč grešnost padlega človeštva, ki ni sprejelo počitka, ki ga Kristus ponuja vsem, ki pridejo k njemu v veri in poslušnosti. 