---
title:  Nemir vodi v upor
date:   06/07/2021
---

Poročilo se začne optimistično. Izraelci so končno dosegli kanaansko mejo. Dvanajst oglednikov je šlo raziskat deželo. Prinesli so osupljivo poročilo.

`Preberi poročilo oglednikov. v 4 Mz 13,27-33. Na kateri točki so bila pričakovanja Izraelcev uničena?`

Kljub Kalebovemu ukrepanju so prevladali glasovi dvomljivcev in skeptikov. Izrael ni šel osvojit tega, kar mu je obljubil Bog. Zaradi nemira v srcu so raje izbrali jok in mrmranje, namesto da bi se veselili obljubljene zmage.

Kadar je naše srce nemirno, je težko ostati veren. Toda nemir ne vpliva samo na naša čustva. Znanstveniki pravijo, da obstaja jasna povezava med premalo počitka (vključno s pomanjkanjem spanja) in slabimi odločitvami, kar vodi v prekomerno težo, odvisnosti ter še več nemira in žalosti.

`Preberi 4 Mz 14,1-10. Kaj je sledilo? `

Stvari so šle od slabega na slabše. Izraelci niso upoštevali Kalebove resne prošnje: »Le ne upirajte se Gospodu in ne bojte se ljudstva dežele« (4 Mz 14,9). Ljudstvo se je pripravilo, da kamna svoje vodje. Nemir vodi v upor, upor pa v smrt.

»Nezvesti ogledniki so glasno obtožili Kaleba in Jozueta ter zahtevali, da ju kamnajo. Ponorela množica je pograbila kamne, s katerimi je hotela pobiti zvesta moža. Pohiteli so naprej z blaznim kričanjem, ko pa so kamni na lepem padli iz njihovih rok, so utihnili in se tresli od strahu. Bog je posredoval, da bi ustavil njihov morilski načrt. Slava njegove navzočnosti je kakor žareč plamen razsvetlila šotor. Vse ljudstvo je ugledalo Gospodovo znamenje. Mogočnejši od njih se jim je razodel in nihče si ni drznil nadaljevati upora. Ogledniki, ki so prinesli slabo poročilo, so se strti od strahu umaknili in z zadržanim dihom stekli v svoje šotore.« /Ellen G. White, 1997: Očaki in preroki, str. 296./

Takrat se je javno razodela Gospodova slava. Med branjem 4 Mz 14 dobimo občutek, da naenkrat zamrzne celotna scena, bralci pa lahko prisluhnemo pogovoru med Bogom in Mojzesom. Bog je vedel, da je bil upor uperjen zoper njega, čeprav je bilo kamenje namenjeno Mojzesu, Kalebu in Jozuetu.

`Zakaj lahko rečemo, da 1 Mz 15,6 predstavlja osnovo vsem drugim zaveznim obljubam? Zakaj je ta blagoslov dragocenejši od vseh drugih? `