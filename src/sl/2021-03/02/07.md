---
title:  Za globlje proučevanje
date:   09/07/2021
---

»Zdaj je bilo videti, da so se iskreno spokorili zaradi svojega grešnega vedenja, toda žalovali so zaradi posledic zla, ne pa zaradi občutka svoje nehvaležnosti in neposlušnosti. Ko so spoznali, da Gospod ni popustil v svoji odločitvi, je ponovno zrasel njihov jaz, in dejali so, da se ne bodo vrnili v puščavo. Ko je Bog zapovedal, da se umaknejo z ozemlja svojih sovražnikov, je preizkusil njihovo navidezno pokornost in pokazal, da ni bila prava. Vedeli so, da so zelo grešili, ko so dovolili, da so jih prevzela prenagljena čustva in so hoteli pobiti oglednika, ki sta jih rotila, naj poslušajo Boga. Toda prestrašili so se le, ko so spoznali, da so naredili strašno napako, katere posledice bi se izkazale pogubne zanje. Njihova srca so ostala nespremenjena in potrebovali so samo kakšen izgovor, da bi naredili podoben prestopek. To se je tudi zgodilo, ko jim je Mojzes z Božjo oblastjo zapovedal, naj se vrnejo v puščavo.« /Ellen G. White, 1997: Očaki in preroki, str. 297./

»Toda vera nima nič skupnega z domnevo. Samo kdor ima pravo vero, je varen pred domnevo. Domneva je Satanov ponaredek vere. Vera se oklepa Božjih obljub in obrodi sadove poslušnosti. Tudi domneva se sklicuje na obljube, toda uporablja jih za opravičevanje prestopka, kakor dela Satan. Vera bi spodbudila naše prastarše k zaupanju v Božjo ljubezen in k poslušnosti njegovim zapovedim. Domneva pa jih je zapeljala, da so prekršili njegov zakon in pri tem menili, da jim bo njegova velika ljubezen prizanesla posledice greha. Vera ne zahteva pravic do nebeške naklonjenosti, ne da bi izpolnila pogoje, pod katerimi se daje milost. Pristna vera temelji na svetopisemskih obljubah in predpisih.« /Ellen G. White, 2020: Jezusovo življenje, str. 99./

**Vprašanja za pogovor**

`1.	Pogovorite se o razlikah med vero in domnevo. Zakaj je bilo zavojevanje Kanaana najprej razumljeno kot dejanje vere, kasneje pa, ko so se Izraelci podali v boj, kot dejanje prevzetnosti? Kako vzgibi in okoliščine vplivajo na razliko med vero in domnevo?`

`2.	Znova razmisli o dejstvu, da se moramo pogosto soočiti s posledicami greha, čeprav nam je le-ta odpuščen. Kako lahko pomagaš tistim, ki težko verjamejo, da je njihov greh odpuščen, ker še vedno negativno vpliva nanje in morda celo na njihove bližnje? `