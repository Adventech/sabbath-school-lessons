---
title:  Za globlje proučevanje
date:   30/07/2021
---

»Kadar se ti zdi tvoje delo težko, kadar se pritožuješ nad težavami in preizkušnjami, kadar praviš, da nimaš moči, da bi zdržal skušnjavo, da ne moreš premagati jeze in da je krščansko življenje težko, si lahko prepričan, da ne nosiš Kristusovega jarma, temveč jarem drugega gospodarja.« /Ellen G. White: Child Guidance, str. 267./

»Neprestano moramo biti pozorni ter iskreno in ljubeče posvečeni; to ne bo težko človeku, ki ga po veri ohranja Božja moč. Prav ničesar ne moremo narediti, da bi pridobili božansko naklonjenost. Ne smemo zaupati sebi ali svojim dobrim delom. Toda ko h Kristusu pridemo kot zmotljiva in grešna bitja, lahko v njegovi ljubezni najdemo počitek. Bog bo sprejel vsakogar, ki pride k njemu popolnoma zanašajoč se na zasluge križanega Zveličarja. Ljubezen se dviga iz srca. Morda ne bomo doživeli vzvišenih občutkov, toda čutili bomo trajno, mirno zaupanje. Vsako breme je láhko, ker je Kristusov jarem lahek. Dolžnost postane radost in žrtev užitek. Pot, ki se je prej zdela zavita v temo, postane svetla zaradi žarkov Sonca pravičnosti. To pomeni hoditi v luči, kakor je On v luči.« /Ellen G. White: Faith and Works, str. 38–39./

**Vprašanja za pogovor**

`1.	Ali se spomniš trenutka v hoji z Jezusom, ko si se mu končno popolnoma izročil? To izkušnjo povej v sobotnošolskem razredu in se osredotoči na razloge za svojo izročitev.`

`2.	Prouči Jezusovo molitev, zapisano v Mt 11,25-27. V sobotnošolskem razredu se pogovorite o tem, kako pridobimo znanje o milosti. Zakaj Bog prikriva načrt zveličanja modrim in razumnim, razodeva pa ga otročičem?`

`3.	Kako lahko ljudem, ki se mučijo zaradi svojih bremen, pomagamo priti k Jezusu in najti pravi počitek?`

`4.	Razmisli o tem, kaj pomeni biti »krotak in v srcu ponižen«. Ali ni to slabo za posameznikovo samozavest? Mar si ne bi morali prizadevati, da se v svoji koži počutimo dobro, še posebej če imamo nizko samozavest? Kako nam križ in to, kar predstavlja, pomaga razumeti, kaj je imel Jezus v mislih, ko je rekel, da naj bi bili krotki in ponižni? Zakaj sta v luči križa krotkost in ponižnost edini primerni naravnanosti?`