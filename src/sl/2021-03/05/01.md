---
title:  "»Pridite k meni …«"
date:   24/07/2021
---

### Preberi pred proučevanjem
Mt 11,20-30; Mt 5,5; 5 Mz 18,15; Gal 5,1; 2 Mz 18,13-22; Gal 6,2

> <p>Ključno besedilo:</p>
> Pridite k meni vsi, ki ste utrujeni in obteženi, in jaz vam bom dal počitek. Mt 11,28

Kako čudovito obljubo nam je dal Jezus! Kdo še nikdar ni čutil utrujenosti, ne toliko zaradi dela (čeprav je delo pogost razlog za to), temveč zaradi teže življenja? Jezus nam pravi, da ve, s čim se spopadamo, in nam lahko pomaga, če mu dovolimo.

Naroča nam, naj nosimo njegov jarem, in pravi: »/…/ kajti moj jarem je prijeten in moje breme je lahko« (Mt 11,30). Povedano drugače: Odvrzite jarme in bremena, ki jih nosite (dajte jih meni), in raje vzemite moj jarem, ker je lažji.

Kako lahko izkusimo počitek, o katerem govori Jezus? Navsezadnje živimo na svetu, kjer še vedno veljajo besede, ki jih je Gospod rekel Adamu, ko se je pregrešil: »V potu svojega obraza boš jedel kruh /…/« (1 Mz 3,19). Od takrat vemo, kaj pomeni delati in nositi bremena, ki so res pretežka, če jih nosimo sami.