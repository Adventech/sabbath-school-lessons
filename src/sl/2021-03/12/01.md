---
title:  Nemiren prerok
date:   11/09/2021
---

### Preberi pred proučevanjem
Jon 1–4; Jer 25,5; Ezk 14,6; Raz 2,5; Lk 9,51-56; Jud 1-25

> <p>Ključno besedilo:</p>
> Jaz pa naj bi ne žaloval zaradi Niniv, velikega mesta, v katerem je več kot sto dvajset tisoč ljudi, ki ne znajo razlikovati med svojo desnico in svojo levico, in toliko živine? Jon 4,11

Ena najzanimivejših svetopisemskih zgodb je zgodba o Jonu. Jona je bil Božji prerok – človek, ki ga je poklical Bog – toda kaj se je zgodilo? Pobegnil je pred Božjim klicem! Dramatičen splet dogodkov ga je prepričal, da si je premislil in raje poslušal Gospoda. Toda nato se je začel pritoževati nad tem, da so se ljudje, katerim je bil poslan pričat, zares spokorili in se izognili uničenju, ki bi jih sicer doletelo.

akšen primer nemirnega človeka! Jona je celo vzkliknil: »Zdaj torej, Gospod, vzemi, prosim, moje življenje od mene, ker je bolje zame, da umrem, kakor da živim« (Jon 4,3).

Jezus se je na zgodbo o Jonu navezal z besedami: »Možje Ninivljani bodo vstali ob sodbi s tem rodom in ga obsodijo, kajti oni so se izpokorili po propovedi Jonovi, in glej, tu je večji od Jona.« (Mt 12,41 CHR) Jezus je bil zares več kakor Jona. Če ne bi bil, ne bi mogel biti naš Zveličar.

Ta teden si bomo ogledali, česa vse se lahko naučimo iz Jonovega nemira.