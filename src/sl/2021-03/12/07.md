---
title:  Za globlje proučevanje
date:   17/09/2021
---

»Jonu je bila zaupana naloga z veliko odgovornostjo, toda On, ki mu je naročil oditi, je lahko podpiral svojega služabnika in mu zagotovil uspeh. Ko bi prerok brez dvoma ubogal, bi mu bile prizanesene mnoge bridke izkušnje in bi bil obilno blagoslovljen. Gospod pa Jona ni zapustil niti v njegovi uri obupa. V nizu preizkušenj in nenavadnih dejanj previdnosti je oživelo prerokovo zaupanje v Boga in v njegovo neskončno moč za rešitev.« /Ellen G. White, 2002: Preroki in kralji, str. 165./

»Tisoče lahko dosežemo z najpreprostejšim in najponižnejšim pristopom. Tudi najbolj izobražene, tiste, na katere svet gleda kot na najbolj nadarjene može in žene, pogosto osvežijo preproste besede koga, ki ljubi Boga in o tej ljubezni govori tako naravno, kakor posvetni ljudje govorijo o stvareh, za katere se najbolj zanimajo.« /Ellen G. White, 2018: Kristusove prilike, str. 157./

**Vprašanja za pogovor**

`1.	»Božji prerok«, ki se jezi, ker je njegovo občinstvo sprejelo zveličanje? Kako razumeti to Jonovo naravnanost? Kako mogočen primer Božje potrpežljivosti z njegovim ljudstvom celo takrat, kadar so ravnali v nasprotju z lučjo, ki so jo imeli!`

`2.	Iz zgodbe o Jonu lahko razberemo, da si Bog ne prizadeva samo za rešitev samovoljnih ljudi, temveč tudi za spremembo pri svojih sledilcih. Kako lahko prejmemo »novo srce« in »novega duha«, čeprav že poznamo Gospoda in resnico za ta čas? V čem je razlika med tem, da poznamo resnico, in tem, da nas resnica spreminja?`

`3.	Ponovno preberi Judovo knjigo. Kaj je njeno glavno sporočilo in zakaj je pomembno tudi za našo cerkev?`

`4.	Katere duhovne koristi prejemamo, kadar si prizadevamo za zveličanje drugih?`

`5.	Ne glede na to kako dober je bil Jonov izgovor, mu je Bog pokazal, kako zelo se moti. Katera prepričanja imamo o drugih, ki morda odsevajo prav takšno naravnanost, ki jo je imel Jona?`