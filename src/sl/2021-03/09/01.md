---
title:  Ritem počitka
date:   21/08/2021
---

### Preberi pred proučevanjem
1 Mz 1; 2 Mz 20,8-11; 2 Mz 16,14-31; 5 Mz 5,12-15; Ps 92; Iz 58,13

> <p>Ključno besedilo:</p>
> Bog je blagoslovil sedmi dan in ga posvetil, kajti ta dan je počival od vsega svojega dela, ki ga je storil, ko je ustvarjal. 1 Mz 2,3

Ali si lahko zamislite, kako je bilo videti stvarjenje? Sredi teme je zasvetila luč, morja so se napolnila z življenjem, ptiči so naenkrat vzleteli, Bog je ustvaril Adama in Evo. Ljudje ne moremo dojeti, kako je Bog to naredil.

Nato pa je po dejavnem ustvarjanju Bog svojo pozornost usmeril na nekaj drugega. Na prvi pogled se to ni zdelo tako sijajno kakor kiti, ki so skakali iz vode, ali bleščeča peresa ptic. Bog je preprosto ustvaril dan – sedmi dan – in ga naredil posebnega. Preden je človeštvo odbrzelo stresnemu življenju naproti, je Bog postavil večni mejnik, s pomočjo katerega bomo ohranjali spomin nanj. To bo dan, ko se bomo ustavili in zavestno uživali življenje; dan za biti in ne za delati; dan, v katerem se bomo še posebej veselili daru trave, zraka, živali, vode, ljudi, še najbolj pa Stvarnika vseh dobrih darov.

Pri tem ni šlo za enkratno povabilo, ki je nehalo veljati z izgonom iz Edena. Bog se je želel prepričati, da bo vabilo prestalo preizkus časa, zato je že na samem začetku sobotni počitek vtkal v strukturo časa. Vabilo k spokojnemu praznovanju stvarjenja vsak sedmi dan bo obstajalo vedno.

Ta teden bomo proučevali o Božjem čudovitem vabilu, naj vsak sedmi dan znova izkusimo ta razgiban počitek.