---
title:  Za globlje proučevanje
date:   02/07/2021
---

»Po mnenju rabinov sta stalna naglica in zaposlenost pomenili vrhunec vere. Pri razkazovanju svoje večje pobožnosti so se zanašali na zunanja dela. Tako so svojo dušo ločili od Boga in postali domišljavi. Iste nevarnosti še vedno pretijo. Kadar narašča marljivost in ljudje dosežejo uspeh v delu za Boga, obstaja nevarnost zanašanja na človeške načrte in metode. To vodi k temu, da manj molimo in imamo manj vere. Tudi mi smo v nevarnosti kakor učenci, da pozabimo na svojo odvisnost od Boga in poskušamo iz svoje marljivosti narediti zveličarja. Neprestano moramo gledati na Jezusa in dojeti, da njegova moč opravlja delo. Med resnim delom za zveličanje izgubljenih si moramo vzeti čas tudi za razmišljanje, molitev in proučevanje Božje besede. Samo delo, ki je opravljeno z mnogimi molitvami in je posvečeno s Kristusovimi zaslugami, se bo na koncu izkazalo za uspešno in dobro.« /Ellen G. White, 2020: Jezusovo življenje, str. 314./

**Vprašanja za pogovor**

`1.	Nenehni pritisk, da je treba imeti vse pod nadzorom in biti ves čas dosegljiv (tako fizično kakor tudi virtualno), ter prizadevati si izpolniti pričakovanja, ki niso niti realna niti jih ni določil Bog, lahko povzročijo, da človek zboli – duševno, telesno in duhovno. Kako lahko vaša cerkev postane topel kraj za zdelane in utrujene ljudi, ki hrepenijo po počitku?`

`2.	Ali smo lahko prezaposleni z opravljanjem dobrih del za Boga? Razmislite o poročilu o Jezusu in njegovih učencih, zapisanem v Mr 6,30-32, ter se nato v sobotnošolskem razredu pogovorite o njegovem pomenu in naukih.`

`3.	Leta 1899 je bil postavljen nov rekord v hitrosti. Nekomu je uspelo z avtom doseči hitrost 63,15 km na uro – in celo preživeti! Danes so avtomobili veliko hitrejši kakor takrat. Hitrost procesorjev v naših mobilnikih je mnogo boljša od procesorjev v velikih računalnikih, ki so bili v rabi pred eno generacijo. Tudi letalski prevozi so hitrejši, kakor so bili, in postajajo še hitrejši. Bistvo tega je, da je skoraj vse, kar delamo danes, narejeno hitreje kakor v preteklosti. Kljub temu se ljudem še vedno mudi in ne počivajo dovolj. Kaj nam to pove o človeški naravi in o tem, zakaj je Bog dal počitku tako velik pomen, da ga je vključil v eno od svojih zapovedi?`

`4.	Razmisli o tem, da je bil sobotni počitek vzpostavljen že v Edenu še pred padcem v greh. Kaj nam bi to moralo povedati o potrebi po počitku celo v brezgrešnem in popolnem svetu? `