---
title:  Za globlje proučevanje
date:   08/10/2021
---

Spodaj je navedek strokovnjaka, ki si je prizadeval odgovoriti na težko vprašanje o tem, kaj so Izraelci storili nekaterim narodom.

»Kot Stvarnik vseh reči in ljudi ter kot vladar vsega lahko Bog s komer in čimer koli naredi kar koli želi in ima pri tem prav. /…/

Božje poti so skrivnostne. Ker ga nikdar ne bomo popolnoma razumeli, je bolje, da se pomirimo z vprašanji, ki nam rojijo po glavi. Pri tem nam je lahko v uteho Iz 55,8-9.

Glede na svetopisemski opis so bili Kanaanci skrajno hudobni; njihovo popolno uničenje je bila Božja sodba za njihove grehe. Uničenje Kanaancev ni bil prvi niti zadnji primer, ko je Bog naredil kaj takšnega. Razlike med njihovo usodo in usodo človeštva (z izjemo Noetove družine), kakor so opisane v 1 Mz 6–9, se nanašajo na obseg in dejavnost. /…/

Bog ni načrtoval, da bi Izraelci strategijo herema [popolnega uničenja] prevzeli kot pravilo za ravnanje s tujci. V 5 Mz 7,1 so izpostavljeni točno določeni narodi. Izraelci te strategije niso smeli uporabiti proti Aramejcem, Edomcem, Egipčanom ali katerim koli drugim narodom (5 Mz 20,10-18). /…/

Kanaance je doletela usoda, s katero se bodo na koncu soočili vsi grešniki – Božja sodba. /…/

Božje uničenje Kanaancev je bilo pomemben korak v zgodovini odrešenja. /…/

Čeprav so bili Kanaanci kot celota tarča Božje sodbe, so bili posvarjeni vsaj 40 let vnaprej (glejte Rahabino priznanje v Joz 2,8-11).« (Daniel I. Block, The NIV Application Commentary: Deuteronomy (Grand Rapids, Mich.: Zondervan, 2012), str. 98–99)

**Vprašanja za pogovor**

`1.	Razmisli o našem razumevanju tisočletja, v katerem bomo za iskanje odgovorov na svoja vprašanja imeli torej vsaj tisoč let. Kako nam to razumevanje pomaga zaupati Bogu, ne glede na težo vprašanj. s katerimi se spopadamo?`

`2.	Kateri načini Božjega vodstva v preteklosti ti lahko pomagajo, da mu zaupaš tudi v prihodnosti? Zakaj je pomembno, da nikdar ne pozabimo, kako je Bog deloval v našem življenju?`

`3.	V razredu se pogovorite o odgovoru na vprašanje na koncu nedeljskega nauka (o Mojzesovi pripravljenosti dati svojo dušo v zameno za obstanek ljudstva). Ali je takšna naravnanost ustrezna? Kaj, če sploh kaj, je vredno izgube posameznikove duše, še posebej v luči tega, koliko je Boga stala odkupitev?``