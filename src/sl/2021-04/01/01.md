---
title:  "Uvod v 5. Mojzesovo knjigo"
date:   25/09/2021
---

### Preberi pred proučevanjem
Iz 14,12-14; Ezk 28,12-17; 1 Mz 3,1-7; 1 Mz 12,1-3; Apd 7,20-36; 2 Mz 19,4-8

> <p>Ključno besedilo:</p>
> Kdor ne ljubi, Boga ni spoznal, kajti Bog je ljubezen. 1 Jn 4,8

5 Mojzesova knjiga se ni pojavila od nikoder. Kakor vse v življenju, je tudi ta knjiga umeščena v določen kontekst, ki igra pomembno vlogo pri razumevanju njenega pomena in namena.

Pred njo je preteklo veliko zgodovine – zgodovine, ki je poleg njenih okoliščin razložila tudi okoliščine sveta in okolja, ki so soustvarile njen kontekst. Kakor bi bilo brez konteksta avta težko razumeti namen in uporabo avtomobilskih brisalcev, bi bilo težko razumeti tudi 5. Mojzesovo knjigo – še posebej v luči naše teme (5. Mojzesova knjiga in sedanja resnica) – če ne bi poznali njenega konteksta.

Nekdo je Tolstojev roman Vojna in mir, ki obsega približno 1500 strani, prebral v treh dneh. Ko so ga vprašali, o čem govori knjiga, je bralec dejal: »O Rusiji.«

Nekaj podobnega bi se zgodilo, če bi poskusili tisoč let zgodovine proučiti v nauku enega tedna. Toda če se osredotočimo na pomembne dogodke, bomo opazili miljé, ki ga potrebujemo za boljše razumevanje te knjige, tako bogate s »sedanjo resnico«.