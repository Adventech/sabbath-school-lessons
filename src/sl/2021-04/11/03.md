---
title:  Nebes nebesa
date:   06/12/2021
---

V 5. Mojzesovi jasno piše, da sta bila zakon in zaveza osrednjega pomena ne le za Izraelov odnos z Bogom, temveč tudi za njihov namen, ki so ga imeli kot »izbrano« ljudstvo (5 Mz 7,6; 14,2; 18,5).

`Preberi 5 Mz 10,12-15, kjer je poudarjena zamisel o zakonu in Izraelovem položaju izvoljenega ljudstva. Kaj je mišljeno z besedno zvezo »nebes nebesa«? Kaj je Mojzes s tema besedama želel sporočiti ljudstvu?`

Pomen besedne zveze »nebes nebesa« ni povsem jasen, vsaj v tem kontekstu ne, toda Mojzes je želel Izraelce usmeriti na Božjo veličino, moč in mogočnost. Ne pripadajo mu le nebesa, temveč »nebes nebesa«. To je najverjetneje besedna zveza, ki izraža popolno Božjo nadoblast nad stvarstvom.

**Preberi naslednje vrstice, ki temeljijo na besedni zvezi, ki je bila najprej zapisana v 5. Mojzesovi. Kaj sporočajo te vrstice? Ali v njih opaziš vpliv te knjige?**

`1 Kr 8,27`

`Neh 9,6`

`Пs 148,4`

V Neh 9 izstopa tema Boga kot Stvarnika in edinega, ki je vreden čaščenja. On je tisti, ki je vse ustvaril, celo »nebes nebesa in vso njihovo vojsko« (Neh 9,6). Nehemija je v Neh 9,3 zapisal, da je bral »iz knjige postave«, ki je bila najverjetneje 5. Mojzesova knjiga (kakor v Jošijevem času), kar pojasni, zakaj so leviti čez nekaj vrstic med hvaljenjem in čaščenjem Boga izrekli besede »nebes nebesa«, ki izhajajo neposredno iz te knjige.

`Bog ni ustvaril le zemlje, temveč tudi »nebes nebesa«. Pomisli – ta isti Bog je šel na križ! Zakaj je čaščenje primeren odziv na to, kar je naredil za nas?`