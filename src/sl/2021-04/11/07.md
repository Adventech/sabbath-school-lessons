---
title:  Za globlje proučevanje
date:   10/12/2021
---

»[Mih 6,1-8] je eden izredno pomembnih odlomkov Stare zaveze. Kakor Am 5,24 in Oz 6,6 tudi to besedilo pooseblja sporočilo prerokov, ki so živeli v 8. stoletju pr. n. št. Začne se s čudovitim primerom zavezne pravde; prerok zbere ljudstvo, da bi prisluhnilo tožbi, ki jo ima Jahve proti njim. Porota so gore in hribi, saj obstajajo že dolgo časa in so bili priča Božjemu ravnanju z Izraelom. Namesto da bi jih neposredno obtožil zaradi prestopanja zaveze, jih Bog vpraša, ali imajo morda oni kakšno tožbo proti njemu. 'Kaj sem vam naredil? S čim sem vas utrudil?' Morda so se zaradi krivice nekateri reveži naveličali 'delati dobro'. In morda so se zaradi priložnosti hitrega zaslužka nekateri veleposestniki naveličali izpolnjevati zavezne zakone.« (Ralph L. Smith, Word Biblical Commentary, Micah–Malachi, (Grand Rapids, MI: Word Books, 1984), vol. 32, str. 50)

»V prenovi, ki je sledila, je kralj [Jošija] usmeril njihovo pozornost na uničenje vsake oblike malikovalstva, kar ga je še ostalo. Prebivalci dežele so tako dolgo posnemali običaje okoliških narodov ter se pripogibali pred podobami iz lesa in kamna, da se je zdelo skoraj nemogoče s človekovo močjo odstraniti vsako sled tega zla. Jošija pa je bil vztrajen, ko si je prizadeval očistiti deželo.« (Ellen G. White, 2002: Preroki in kralji, str. 243–244)

**Vprašanja za pogovor**

`1.	Razmisli o načinih, kako lahko adventisti kot skupnost in posamezniki, ki imamo resnico, kakor so jo imeli stari Izraelci, ljudem okoli sebe oznanimo sporočilo, ki nam je bilo zaupano in ki ga morajo naši bližnji slišati.`

`2.	Zamisli si, da si Daniel. Videl si, kako je vojska napadla in porazila tvoj narod. Veš, da so tempelj – središče čaščenja tvojega Boga – uničili brezbožni pogani. Kako bi ti v takšnih okoliščinah poznavanje vsebine 5. Mojzesove knjige pomagalo ohraniti vero? Kako je ta knjiga pomagala Danielu razumeti to, kar se je dogajalo in zakaj je prišlo do tega? Kako nam je poznavanje Svetega pisma v pomoč, kadar preživljamo težke čase, ki bi nam, če ne bi poznali svetopisemskega sporočila, morda vzeli pogum? Kaj nam odgovor na to vprašanje pove o tem, da mora biti Sveto pismo osrednji del naše vere?`

`3.	V razredu preletite prerokovanje o 70 tednih v Dan 9,24–27. Katero vlogo ima zaveza v tem prerokovanju? Zakaj je pojem zaveze tako pomemben zanjo – in tudi za nas?`