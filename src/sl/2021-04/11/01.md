---
title:  "5. Mojzesova knjiga v poznejših knjigah"
date:   04/12/2021
---

### Preberi pred proučevanjem
2 Kr 22; Neh 9,6; Jer 7,1-7; Ps 148,4; Jer 29,13; Mih 6,1-8; Dan 9,1-19

> <p>Ključno besedilo:</p>
> Vendar se je Gospod zavzel samo za tvoje očete, da bi jih ljubil, in za njimi je izbral njihov zarod, vas, izmed vseh ljudstev, kakor je danes. 5 Mz 10,15

Ena od osupljivih lastnosti Svetega pisma, še posebej Stare zaveze, je, da se pogosto navezuje sámo nase. Kasnejši pisci Stare zaveze so se sklicevali na zgodnejše avtorje in svoje besedilo poudarili z njihovimi besedami.

Psalm 81 se na primer navezuje na 2. Mojzesovo knjigo in nato skoraj dobesedno ponovi uvod v deset zapovedi: »Jaz sem Gospod, tvoj Bog, ki sem te izpeljal iz egiptovske dežele« (Ps 81,11).

V celotni Stari zavezi najdemo reference na 1. Mojzesovo knjigo, še posebej na zgodbo o stvarjenju. Na primer: »Gledam zemljo – in glej: pusta je in prazna; k nebu – njegove svetlobe ni.« (Jer 4,23; glej 1 Mz 1,2)

Kasnejši starozavezni pisci, na primer preroki, so se pogosto sklicevali na 5. Mojzesovo knjigo, ki je odigrala ključno vlogo v zaveznem življenju starega Izraela. Ta teden se bomo osredotočili na to, kako so 5. Mojzesovo knjigo uporabili drugi svetopisemski avtorji. Katere odlomke so citirali in kaj so želeli sporočiti? Ali je to relevantno tudi za nas?