---
title:  "5. Mojzesova knjiga v Novi zavezi"
date:   11/12/2021
---

### Preberi pred proučevanjem
Mt 4,1-11; 5 Mz 8,3; Apd 10,34; Gal 3,1-14; Apd 7,37; Heb 10,28-31

> <p>Ključno besedilo:</p>
> Pisano je: Človek naj ne živi samo od kruha, ampak od vsake besede, ki prihaja iz Božjih ust. Mt 4,4

Nova zaveza je prežeta s starozaveznimi besedili. To pomeni, da so navdihnjeni novozavezni pisci citirali navdihnjene pisce Stare zaveze in jih imeli za avtoriteto. Sam Jezus je dejal »Pisano je« (Mt 4,4), kar pomeni »Pisano je v Stari zavezi«. Rekel je: »/…/ Toda naj se izpolnijo Pisma« (Mr 14,49), kar pomeni Pisma Stare zaveze. Ko je na poti v Emavs srečal učenca, je namesto čudeža, s katerim bi pokazal, kdo je, »začel z Mojzesom in vsemi preroki ter jima razlagal, kar je napisano o njem v vseh Pismih« (Lk 24,27).

Novozavezni pisci so se v veliki meri naslanjali na Staro zavezo: bodisi so iz nje direktno prepisali določene vrstice bodisi so le namignili nanjo bodisi so se navezali na njene zgodbe ali prerokovanja. S tem so podprli ali celo upravičili svoje trditve.

Med pogosto citiranimi starozaveznimi knjigami je bila tudi 5. Mojzesova knjiga (vključno s Psalmi in Izaijo). Navezave nanjo najdemo v evangelijih, Apostolskih delih, Pismu Rimljanom, Pismu Galačanom, 1. in 2. pismu Korinčanom, Pismu Hebrejcem, 1. in 2. pismu Timoteju, Pismu Titu in Razodetju.

Ta teden si bomo ogledali le nekaj teh primerov in proučili, katere resnice lahko izluščimo iz njih.