---
title:  "\"Če me ljubite, izpolnjujte moje zapovedi\""
date:   20/10/2021
---

Celoten narod je bil poklican ljubiti Boga. Kot posameznik s svobodno voljo se je vsak Izraelec odločil, ali bo ljubil Boga, in je to pokazal s poslušnostjo.

**Kaj je skupno naslednjim vrsticam? Kaj je njihova skupna tema?**

`5 Mz 5,10`

`5 Mz 7,9`

`5 Mz 10,12-13`

`5 Mz 11,1`

`5 Mz 19,9`

Ali bi Božja Beseda lahko bila še bolj jasna? Kakor Bog ni preprosto rekel, da nas ljubi, temveč je svojo ljubezen do nas pokazal s tem, kar je naredil za nas in kar še dela, tako mora tudi Božje ljudstvo svojo ljubezen do njega pokazati z dejanji. V zgoraj navedenih vrsticah opazimo, da sta ljubezen in poslušnost v Božjih očeh neločljivo povezani.

Ta osnovni nauk je izražen tudi v besedah apostola Janeza, ki je zapisal: »To je Božja ljubezen, da se držimo njegovih zapovedi« (1 Jn 5,3), in Jezusa, ki je rekel: »Če me ljubite, se boste držali mojih zapovedi« (Jn 14,15). Ljubezen do Boga se mora vedno odražati tudi v poslušnosti njegovim zapovedim. Tako je zmeraj bilo in tudi bo. Poslušnost

Bogu pomeni poslušnost njegovemu zakonu, desetim zapovedim, vključno s četrto zapovedjo o soboti. Izpolnjevati to zapoved ni nič bolj legalistično kakor izpolnjevati katero koli drugo od ostalih devetih.

Čeprav se lahko poslušnost kateri koli zapovedi razvije v legalizem, pa takšna poslušnost v resnici ne izvira iz ljubezni do Boga. Če ga resnično ljubimo, še posebej zaradi tega, kar je po Kristusu Jezusu naredil za nas, si ga bomo želeli poslušati, ker to pričakuje od nas.

Po rešitvi iz Egipta je Mojzes Izraelcem večkrat ponovil, naj ljubijo in poslušajo Boga. Ljubezen in poslušnost Bogu sta bili torej odziv na Božjo rešitev. Gospod jih je rešil, oni pa naj bi se odzvali z zvesto poslušnostjo njegovim zapovedim. Ali je danes kaj drugače?

`Kakšna je tvoja izkušnja glede poslušnosti Bogu? Zakaj mora poslušnost izhajati iz ljubezni do njega? Katero vlogo, če sploh katero, pri tem igra strah (v svetopisemskem pomenu te besede)? `