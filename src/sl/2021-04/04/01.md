---
title:  "Ljubi Gospoda, svojega Boga"
date:   16/10/2021
---

### Preberi pred proučevanjem
5 Mz 6,4-5; 5 Mz 10,12; Ef 2,1-10; Raz 14,6-7; 5 Mz 4,37; 5 Mz 11,1; Mr 12,28-30

> <p>Ključno besedilo</p>
> Ljubi Gospoda, svojega Boga, z vsem srcem, z vso dušo in z vso močjo! 5 Mz 6,5

Ena najpomembnejših molitev judovske vere je vzeta iz 5 Mz 6. Imenuje se »Šemá«, po prvi hebrejski besedi te molitve; izraz izhaja iz besede shama', ki pomeni »poslušati« ali celo »ubogati«. Ta beseda je velikokrat zapisana tako v 5. Mpjzesovi kakor v celotni Stari zavezi.

Prva vrstica molitve »Šemá« se glasi tako:

Shema Yisrael Adonai Elohenu Adonai echad.

To pomeni: »Poslušaj, Izrael: Gospod je naš Bog, Gospod je edini!« (5 Mz 6,4) Judje so si med to molitvijo pogosto zakrili oči, da nič ne bi zmotilo njihovega razmišljanja o Bogu. Prva vrstica molitve je priznanje monoteistične narave Adonaja Elohenuja, »Gospoda, našega Boga«, in Izraelove zvestobe samo temu in nobenemu drugemu »bogu«. V resnici bi te besede lahko prevedli »Gospod je naš Bog« (kakor jih prevaja ssp, op. prev.).

Ta vrstica je del prvega Mojzesovega govora Izraelcem pred obljubljeno deželo. Kar sledi tem uvodnim besedam, je mogočen izraz resnice, ki je tudi danes izrednega pomena – prav kakor je bila takrat.