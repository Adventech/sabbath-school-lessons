---
title:  Za globlje proučevanje
date:   19/11/2021
---

Vsem je dana možnost izbire. Ključna beseda je izbira. V nasprotju s stališčem, da Bog že pred človekovim rojstvom določi, ali bo pogubljen ali ne, Sveto pismo uči, da naša svobodna izbira življenja ali smrti, blagoslova ali prekletstva, dobrega ali hudega določa, s katero trojico (življenje, dobro, blagoslov – smrt, hudo, prekletstvo) se bomo nazadnje soočili. Kako dobro je vedeti, da je v primeru, ko se kdo ne odloči prav, posledica večna smrt in ne večno mučenje v neskončnem ognjenem jezeru.

»'Plačilo za greh je namreč smrt; Božji milostni dar pa je večno življenje v Kristusu Jezusu, našem Gospodu' (Rim 6,23). Medtem ko je dediščina pravičnih življenje, je usoda grešnikov smrt. Mojzes je dejal Izraelu: 'Glej, danes sem položil predte življenje in srečo, smrt in nesrečo' (5 Mz 30,15). V tem besedilu omenjena smrt ni tista, ki je bila izrečena nad Adamom in doleti vse ljudi kot kazen zaradi njegovega prestopka, temveč je to druga smrt, ki se poudarja kot nasprotje večnemu življenju.« (Ellen G. White, 2014: Veliki spopad, str. 347)

**Vprašanja za pogovor**

`1.	V razredu se pogovorite o zamisli, predstavljeni v torkovem nauku. Ali Bog neposredno kaznuje ljudi za njihovo neposlušnost ali nas kazen doleti kot posledica prestopanja zakona? Ali pa morda oboje? Ali v nekaterih primerih velja eno, v drugih pa drugo? Kako razumemo to temo?`

`2.	Kaj nas zgornji navedek uči o Božji moči, ki nam je na voljo za premagovanje greha?`

`3.	Preberi Rim 10,1-10, kjer je apostol Pavel zapisal besede iz 5 Mz 30,11-14 in pojasnil, zakaj je zveličanje po veri v Jezusa nasprotno temu, da si odrešenje in pravičnost prizadevamo doseči po postavi. Zakaj je citiral prav te vrstice iz 5. Mojzesove? Osredotoči se na Rim 10,10: »S srcem namreč verujemo, in tako smo deležni pravičnosti, z usti pa izpovedujemo vero, in tako smo deležni odrešenja.« Kaj želi povedati?`

`4.	Na kakšen način lahko tvoja kultura, družba in ljudje, s katerimi se družiš, zastopajo stališča, ki te lahko zapeljejo v lažno čaščenje, če nisi dovolj pozoren?`