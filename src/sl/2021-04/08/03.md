---
title:  Ni srednje poti
date:   15/11/2021
---

V Svetem pismu sta predstavljeni dve možnosti, med katerima lahko izbiramo.

**Kateri dve izbiri oziroma možnosti sta posredno ali neposredno predstavljeni v spodaj naštetih vrsticah? Kako sta predstavljeni?**

`Jn 3,16`

`1 Mz 7,22-23`

`Rim 6,23`

`Рim 8,6`

`1 Jn 5,12`

`Mt 7,24-27`

Srednje poti za nas, ljudi, preprosto ni. Ne obstaja. Pred koncem vélikega boja bodo greh, Satan, zlo, neposlušnost in upor popolnoma izkoreninjeni. Po tem bo vsak od nas prejel bodisi večno življenje, ki ga je Bog že od samega začetka – pred stvarjenjem sveta – načrtoval za nas, bodisi večno smrt – »večno pogubljenje, stran od Božjega obličja in veličastva njegove moči (2 Tes 1,9; prirejeno). Ni videti, da bi bila v Svetem pismu predstavljena še tretja možnost.

Katero usodo si bomo izbrali? Na to lahko odgovorimo le sami. Pred nami je izbira: življenje ali smrt.

`Zakaj je v luči večnega življenja oziroma večne smrti svetopisemska resnica o tem, da pekel ne pomeni večnega praženja in mučenja, tako pomirjujoča? Kaj bi večno mučenje izgubljenih ljudi govorilo o Božjem značaju?`