---
title:  "Spominjaj se, ne pozabi"
date:   27/11/2021
---

### Preberi pred proučevanjem
1 Mz 9,8-17; 5 Mz 4,32-39; Raz 14,12; 5 Mz 4,9.23; 6,7; 8,7-18; Ef 2,8-13

> <p>Ključno besedilo:</p>
> Spominjaj se, ne pozabi, kako si v puščavi jezil Gospoda, svojega Boga! Od dneva, ko si odšel iz egiptovske dežele, do tedaj, ko si prišel v ta kraj, ste se upirali Gospodu. 5 Mz 9,7

Glagola spominjati se in pozabiti najdemo povsod v Svetem pismu. Oba se nanašata na nekaj človeškega – na to, kar se dogaja v naših mislih. Glede na pomen sta protipomenki: spominjati se pomeni ravno nasprotno kot pozabiti.

Bog je Izraelcem večkrat rekel, naj se spominjajo vsega, kar je naredil zanje; spominjajo naj se njegove milosti in dobrote do njih. Velik del Stare zaveze sestoji iz preroških svaril hebrejskemu narodu, naj ne pozabi tega, kar je Gospod naredil zanje. In kar je še pomembneje: naj ne pozabi svoje od Boga določene naloge in tega, kakšen narod bi morali biti z ozirom na svoje poslanstvo. »Spominjam se del Gospodovih, zares, od nekdaj se spominjam tvojega čudeža« (Ps 77,12).

Ali je v našem primeru kaj drugače, tako na skupinski ravni kakor na ravni posameznika? Kako preprosto je pozabiti to, kar je Bog naredil za nas!

Ta teden bomo na podlagi besedila v 5. Mojzesovi proučevali o pomembnem načelu ohranjanja spomina na Božje delovanje v našem življenju.