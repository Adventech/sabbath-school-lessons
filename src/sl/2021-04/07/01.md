---
title:  Zakon in milost
date:   06/11/2021
---

### Preberi pred proučevanjem
Ezk 28,15-16; 5 Mz 4,44; Rim 3,20; 5 Mz 10,1-15; 5 Mz 5,6-22; 5 Mz 9,1-6

> <p>Ključno besedilo:</p>
> Ne zametujem Božje milosti; kajti če je pravičnost po postavi, potem je Kristus umrl zaman. Gal 2,21

Večina krščanskih denominacij govori o zakonu (postavi) in milosti ter razume odnos med njima. Zakon je Božje merilo svetosti in pravičnosti; prestopiti ga pomeni grešiti. »Vsak, kdor greši, ravna tudi nepostavno, kajti greh je nepostavnost.« (1 Jn 3,4) Ker smo vsi prestopili Božji zakon – »tako /…/ je Pismo vse zaklenilo pod greh« (Gal 3,22) – nas lahko reši samo Božja milost. »Z milostjo ste namreč odrešeni po veri, in to ni iz vas, ampak je Božji dar.« (Ef 2,8)

(Seveda obstaja še »majhna podrobnost« – sobota, ki je prav tako del Božjega zakona. Toda iz različnih razlogov mnogo kristjanov vsaj za zdaj zavrača pravo soboto. Navajajo razne neprepričljive izgovore, s katerimi poskušajo opravičiti svoje ravnanje. A to je že druga tema.)

Čeprav je tema zakona in milosti izražena na različne načine in v različnih okoliščinah, jo najdemo povsod v Svetem pismu, tudi v 5. Mojzesovi knjigi. Da, tudi tam je predstavljen odnos med zakonom in milostjo – toda v edinstvenem kontekstu. 