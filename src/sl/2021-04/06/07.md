---
title:  Za globlje proučevanje
date:   05/11/2021
---

»Že od samega začetka velikega spopada v nebesih je bil Satanov načrt strmoglaviti Božje zapovedi. Da bi to dosegel, se je uprl Stvarniku. Čeprav je bil vržen iz nebes, svoj boj nadaljuje na zemlji. Že od nekdaj se je vztrajno trudil preslepiti ljudi in jih napeljati k prestopanju Božjih zapovedi. Vseeno mu je, ali zavrnejo celotne zapovedi ali odstranijo samo njene posamezne predpise, kajti posledice bodo na koncu enake. Kdor 'se pregreši zoper eno', kaže prezir do vseh zapovedi. Njegov vpliv in zgled sta na strani prestopka, zato 'je postal kriv vseh' (Jak 2,10 CHR).« (Ellen G. White, 2014: Veliki spopad, str. 372)

V povezavi z Báal Peórjem je Ellen G. White zapisala: »Drznili so si stopiti na prepovedano ozemlje in se zapletli v Satanovo past. Zaslepila sta jih glasba in ples ter očarala lepota poganskih vestalk, da so odvrgli zvestobo Jahveju. Ko so sodelovali v veseljačenju in zabavanju, je uživanje vina omračilo njihove čute in podrlo pregrade samonadzora. Strast je popolnoma prevzela vajeti; ko so svojo vest oskrunili z nespodobnostjo, so jih prepričali, da so se priklonili malikom. Darovali so na poganskih oltarjih in sodelovali v najsramotnejših obredih.« (Ellen G. White, 1997: Očaki in preroki, str. 349)

**Vprašanja za pogovor**

`1.	Razmisli, na kakšen način smo adventisti v podobnem položaju kakor starodavni Izrael. Pomisli, koliko nam je bilo dano v primerjavi s svetom okoli nas in celo v primerjavi z drugimi cerkvami. Vprašati bi se morali, kako se odzivamo na to, kar nam je dano. Kako uspešno svetu predstavljamo svojo »modrost in razumnost«?`

`2.	»Vi pa, ki ste se držali Gospoda, svojega Boga, ste danes vsi živi.« Osebek povedka »se držali« je ljudstvo. Gospod se nas ne bo držal – ne bo nas silil k sebi. Namesto tega moramo uporabiti sveti dar svobodne volje in si izbrati, da se ga bomo držali. Ko se odločimo za to – kako potem to odločitev uresničimo in se oklenemo Boga?`

`3.	Znova razmisli o vprašanju na koncu nedeljskega nauka. Kaj pomeni dodati ali odvzeti Božjim zapovedim? Poleg očitnih primerov, kakor je na primer sprememba dneva čaščenja, kako se lahko kaj takšnega zgodi na komaj zaznaven način, tako da sploh ne opazimo, kaj se dogaja?`