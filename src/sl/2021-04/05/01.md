---
title:  Tujec v tvojih vratih
date:   23/10/2021
---

### Preberi pred proučevanjem
Mr 12,29-31; 5 Mz 10,1-19; Ps 146, 5-10; Mt 7,12; 5 Mz 27,19; Jak 1,27-2,11

> <p>Ključno besedilo:</p>
> Ljubite tujca, kajti bili ste tujci v egiptovski deželi. 5 Mz 10,19

Prejšnji teden smo brali, da je Jezus na pismoukovo vprašanje o tem, katera je prva od vseh zapovedi (Mr 12,28), odgovoril z zagotovilom, da obstaja samo en Bog. Nato je dejal: »Prva je: /…/ Ljubi Gospoda, svojega Boga, iz vsega srca, iz vse duše, z vsem mišljenjem in z vso močjo.« (Mr 12,29-30)

Nato je Jezus izpostavil še drugo največjo zapoved (Mr 12,31), čeprav ga pismouk tega ni vprašal. Ker je vedel, kako pomembna je tudi ta, je dejal: »Druga pa je tale: Ljubi svojega bližnjega kakor samega sebe. Večja od teh dveh ni nobena druga zapoved.« (Mr 12,31)

Nobena druga zapoved ni večja od teh dveh? Jezus je povezal ljubezen do Boga in bližnjega ter to imenoval največji zapovedi.

V resnici ni povedal nič novega; vse to so Judje že slišali. Poziv k temu, naj Bogu izkazujemo največjo možno ljubezen, in zamisel, da je ljubiti bližnjega izraz naše ljubezni do Boga, sta zapisana že v 5. Mojzesovi.