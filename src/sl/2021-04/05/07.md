---
title:  Za globlje proučevanje
date:   29/10/2021
---

Težko si je zamisliti, da so Izraelci celo v najboljših časih, na primer med Davidovo in Salomonovo vladavino, ko jih je Bog obilo blagoslovil, kljub temu zatirali revne, nemočne in izobčene med njimi.

»Zato, ker teptate siromaka

in jemljete od njega davek na žito,

ste zidali hiše iz rezanega kamna,

a ne boste prebivali v njih,

ste sadili žlahtne trte,

a ne boste pili vina z njih.

Kajti vem, da so vaša hudodelstva številna

in vaši grehi veliki,

ko stiskate pravičnega, jemljete odkupnino

in odrivate ubožce pri vratih.«

(Am 5,11-12)

»Gospod prihaja k sodbi

s starešinami svojega ljudstva in z njegovimi prvaki.

Vi ste izropali vinograd,

v vaših hišah je ubožcu ukradeno blago.«

(Iz 3,14)

**Vprašanja za pogovor**

`1.	Izraelce je bilo treba spomniti, da so bili tudi sami »tujci« v Egiptu, kar je bil eden od razlogov, zakaj so morali s tujci in izobčenci ravnati tako, kakor so si želeli, da bi se ravnalo z njimi, ko so živeli v Egiptu. Kako se ta resnica nanaša na evangelij – na zamisel, da smo bili po Jezusovi krvi osvobojeni suženjstva grehu? Kako bi moralo spoznanje o tem, kar je Jezus naredil za nas, vplivati na naše ravnanje z drugimi, še posebej z najšibkejšimi?`

`2.	Razmisli o tem: razumemo resnico o smrti, peklu in znamenju zveri ter Boga častimo na pravi dan. Vse to je dobro; toda kaj nam koristi, če z drugimi ravnamo neprijazno ali če zatiramo najšibkejše med nami ali smo nepravični in pristranski, kadar moramo v neki situaciji razsoditi pravico? Zakaj moramo biti, še posebej zaradi resnice, ki jo imamo, izredno previdni, da se ne ujamemo v miselnost, da Bog od nas pričakuje samo in zgolj poznavanje resnice? Zakaj je takšno mišljenje lahko zelo nevarno?`

`3.	Katero vlogo igra naša vera pri razumevanju tega, kar označujejo t.i. »človekove pravice«?`