---
title:  Mojzesovo vstajenje
date:   18/12/2021
---

### Preberi pred proučevanjem
4 Mz 20,1-13; 5 Mz 31,2; 34,4; 34,1-12; Jud 9; 1 Kor 15,13-22

> <p>Ključno besedilo:</p>
> Pa se vendar sam nadangel Mihael, ko se je pravdal s hudičem in prepiral za Mojzesovo truplo, hudiča ni upal tožiti s preklinjanjem, ampak je rekel: »Gospod naj te kaznuje!« Jud 9

Kakor smo videli v nauku tega četrtletja, je Mojzes osrednji lik 5. Mojzesove knjige, ki je prežeta z njegovim življenjem, značajem in sporočili. Čeprav v prvi vrsti govori o Bogu in njegovi ljubezni do 'am yisra'el – »Izraelovega ljudstva« – je Bog svojo ljubezen pogosto razodel po Mojzesu; po njem je tudi govoril Izraelcem.

Prišli smo do konca proučevanja 5. Mojzesove knjige in tudi do konca Mojzesovega življenja na zemlji.

Duh preroštva piše: »Mojzes je vedel, da mora umreti sam. Nobenemu pozemskemu prijatelju ni bilo dovoljeno, da mu streže v zadnjih urah. V prizoru, ki ga je čakal, je bilo čutiti skrivnostnost in grozo, zaradi česar se je njegovo srce krčilo od strahu. Najokrutnejši preizkus je bila njegova ločitev od ljudstva, ki ga je ljubil in zanj skrbel – ljudstva, za katero se je zanimal in bil tako dolgo povezan z njim. Naučil pa se je zaupati Bogu in z neomajno vero je izročil sebe in svoje ljudstvo njegovi ljubezni in usmiljenju.« (Ellen G. White, 1997: Očaki in preroki, str. 363)

Kakor Mojzesovo življenje in služba tudi njegova smrt in vstajenje veliko povesta o Božjem značaju.