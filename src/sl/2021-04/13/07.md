---
title:  Za globlje proučevanje
date:   24/12/2021
---

»Ko sta jezno vpila: 'Ali bova mogla storiti, da vam iz te skale priteče voda?' sta stopila na Božji položaj, kakor da bi bila moč v njiju, ki imata kot človeka le slabosti in strasti. Zaradi stalnega mrmranja in upiranja med ljudstvom je utrujeni Mojzes izgubil spred oči Vsemogočnega pomočnika. Brez božanske pomoči pa je omadeževal svojo zgodovino z izražanjem človeške slabosti. Človek, ki bi lahko stal čist, trden in nesebičen do konca svojega življenja, je bil nazadnje premagan. Bog je bil pred vsem Izraelovim zborom osramočen, ko bi moral biti poveličan in povišan.« (Ellen G. White, 1997: Očaki in preroki, str. 318)

»Na gori spremenjenja je bil Mojzes v družbi z Elijem, ki je bil spremenjen. Bila sta poslana kot nosilca luči in slave od Očeta k njegovemu Sinu. Tako je bila končno uslišana Mojzesova molitev, ki jo je izrekel stoletja pred tem. Stal je na lepem gorovju, v dediščini svojega ljudstva, in bil priča njemu, v katerem so zbrane vse Izraelove obljube. Tak je bil zadnji prizor, razodet smrtnemu pogledu o zgodovini človeka, ki so ga Nebesa zelo visoko častila.« (Ellen G. White, 1997: Očaki in preroki, str. 369)

**Vprašanja za pogovor**

`1.	Mojzes je bil kmalu po svoji smrti obujen in priveden v nebesa. Toda obenem je (tako predvidevamo) priča strašnemu kaosu, ki se dogaja na zemlji. Kakšna sreča, da bo večina ljudi obujena šele po tem, ko se bodo ob drugem Jezusovem prihodu prenehale vse stiske na zemlji. V katerih pogledih je to še večji blagoslov od tega, ki ga je izkusil Mojzes?`

`2.	Kako nam zgodba o Mojzesovi smrti in vstajenju razodeva, da je Nova zaveza v mnogih pogledih nadgradnja Stare? Katere starozavezne dogodke in koncepte je osvetlila?`

`3.	Kako je zgodba o Mojzesovem življenju, vključno z njegovim jeznim udarjanjem po skali, primer tega, kaj pomeni živeti po veri in biti rešen po njej, brez del postave?`

`4.	V razredu se pogovorite o obljubi vstajenja, ki se bo zgodilo na koncu časa. Zakaj je to tako pomembno za naše upanje? Če Bogu zaupamo glede te obljube, kako mu ne bi glede vsega drugega? Če nas je namreč zmožen obuditi od mrtvih, česa potem ne zmore?`