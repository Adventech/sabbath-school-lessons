---
title:  Za globlje proučevanje
date:   26/11/2021
---

»Z vsakim novim korakom na krščanski poti se bo naše spokorjenje poglobilo. Ravno tistim, ki jim je Gospod odpustil in jih priznava za svoje ljudstvo, pravi: 'Tedaj se boste spomnili svojih hudobnih poti in svojih del, ki niso bila dobra. Sami sebi se boste studili zaradi svojih krivd in svojih gnusob' (Ezk 36,31). Zopet pravi: 'Da, svojo zavezo sklenem s teboj in tedaj spoznaš, da sem jaz Gospod – da se osramočena spomniš tega in od sramu ne odpreš več ust, ko ti odpustim vse, kar si počela, govori Gospod Bog' (Ezk 16,62.63). Ne bomo več odpirali ust, da bi poveličevali sebe, zavedali se bomo, da je naša zadostnost le v Kristusu. Tudi mi bomo priznali kakor apostol: 'Vem namreč, da v meni, hočem reči v mojem mesu, ni nič dobrega. Meni pa Bog ne daj, da bi se hvalil, razen s križem našega Gospoda Jezusa Kristusa, po katerem je bil svet križan zame, jaz pa svetu' (Rim 7,18; Gal 6,14).« (Ellen G. White, 2018: Kristusove prilike, str. 108)

»Bog človeka s 'svojo dobroto navaja k spreobrnjenju' (Rim 2,4). Milost in sočutje božanske ljubezni se kot zlata vez ovijeta okrog vsakega trpečega človeka. Gospod pravi: 'Z večno ljubeznijo te ljubim, zato ti tako dolgo izkazujem dobroto' (Jer 31,3).« (Ellen G. White, 2018: Kristusove prilike, str. 135–136)

**Vprašanja za pogovor**

`1.	Ali obstaja nevarnost, da svoje spokorjenje razumemo kot nekaj, kar nas lahko spravi z Bogom? Če da, kako se izogniti tej miselnosti? Kateri je edini način, po katerem se lahko spravimo z Bogom?`

`2.	»Ko je Juda, ki ga je izdal, videl, da so ga obsodili, se je skesal. Vélikim duhovnikom in starešinam je prinesel nazaj trideset srebrnikov in rekel: 'Grešil sem, ker sem izdal nedolžno kri.' Oni pa so rekli: 'Kaj nam mar? Ti glej!' Tedaj je vrgel srebrnike v tempelj, se umaknil ter šel in se obesil.« (Mt 27,3-5) Judu je bilo nedvomno žal za to, kar je storil Jezusu (navsezadnje se je zaradi tega ubil). Zakaj njegova dajanja niso zgled resničnega spokorjenja? `

`3.	Kako nas lahko zavedanje svoje grešnosti naredi ponižne v odnosu do drugih (v tem smislu, da jih ne obsojamo) in pred Bogom? Kaj nam križ pove o kruti resničnosti greha?`