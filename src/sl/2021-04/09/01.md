---
title:  Če se tvoje srce odvrne
date:   20/11/2021
---

### Preberi pred proučevanjem
5 Mz 5,22-29; 4,25-31; 30,1-10; Mt 3,1-8; Mr 1,15; Apd 2,37-38

> <p>Ključno besedilo:</p>
> Potem boš od tam iskal Gospoda, svojega Boga, in ga našel, če ga boš iskal z vsem srcem in vso dušo. 5 Mz 4,29

Preprosto življenjsko dejstvo spremlja vse ljudi: grešni smo. Občasno slišimo katerega »poznavalca« pritoževati se nad krščanskim razumevanjem človekove izprijenosti, toda vse, kar moramo narediti, je, da preberemo dnevne novice ali preletimo zgodovino človeštva, pa postane resničnost te krščanske doktrine popolnoma očitna.  

Ali še preprosteje: poglejmo se v ogledalo. Kdor koli je dovolj pogumen, da se globoko in dolgo zazre v svoje srce (to je lahko nadvse strašljivo), pozna resničnost odlomka v Rim 3,9-23, ki se konča z besedami »saj so vsi grešili in so brez Božje slave«.

Dobra novica je zapisana v naslednji vrstici: »[O]pravičeni pa so zastonj po njegovi milosti, prek odkupitve v Kristusu Jezusu.« (Rim 3,24) Za to veselo novico je ključnega pomena spokorjenje: priznati moramo svoje grehe, jih obžalovati, Boga prositi za odpuščanje in jih na koncu opustiti. Ker smo grešni, bi moralo biti spokorjenje osrednji del naše krščanske izkušnje. Ta teden si bomo ogledali, kako je ta tema izražena v 5. Mojzesovi knjigi. 