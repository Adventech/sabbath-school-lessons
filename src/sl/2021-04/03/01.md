---
title:  Večna zaveza
date:   09/10/2021
---

### Preberi pred proučevanjem
1 Mz 12,1-3; Rim 4,1-5; 2 Mz 2,24; 5 Mz 5,1-21; 5 Mz 26,16-19; 5 Mz 8,5; Mt 28,10

> <p>Ključno besedilo:</p>
> Postavljam svojo zavezo med seboj in teboj ter tvojimi potomci za teboj iz roda v rod kot večno zavezo. Tebi in tvojim potomcem za teboj bom Bog. 1 Mz 17,7

Nato sem videl drugega angela, ki je letel po sredi neba in je imel večni evangelij, da ga oznani prebivalcem zemlje in vsakemu narodu, rodu, jeziku in ljudstvu.« (Raz 14,6) Bodite pozorni na besedno zvezo »večni evangelij«; večni kot od nekdaj navzoč in obljubljen v Kristusu Jezusu »pred večnimi časi« (Tit 1,2).

Zato ni nič nenavadnega, da Sveto pismo na drugih mestih govori o »večni zavezi« (1 Mz 17,7; Iz 24,5; Ezk 16,60; Heb 13,20). Bistvo evangelija je namreč zaveza in bistvo zaveze je evangelij: Bog nam po svoji odrešujoči milosti in ljubezni ponuja zveličanje, ki ga nismo niti vredni niti si ga ne moremo zaslužiti. Na to se odzovemo tako, da ga ljubimo »iz vsega srca, iz vse duše, z vsem mišljenjem in z vso močjo« (Mr 12,30). Ta ljubezen se kaže v poslušnosti njegovemu zakonu: »To je Božja ljubezen, da se držimo njegovih zapovedi /…/« (1 Jn 5,3)

Ta teden si bomo ogledali, kako je v 5. Mojzesovi knjigi izražen koncept zaveze in vse, kar je povezano z njo. 