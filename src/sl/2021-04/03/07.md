---
title:  Za globlje proučevanje
date:   15/10/2021
---

»Duh suženjstva nastopi takrat, kadar si prizadevamo živeti skladno z zakonito religijo, in sicer tako da po svoji lastni moči težimo k izpolnitvi obljub zakona. Za nas obstaja upanje le tedaj, ko prostovoljno postanemo del Abrahamove zaveze, ki je zaveza milosti po veri v Jezusa Kristusa. Evangelij upanja, ki je bil oznanjen Abrahamu, je isti evangelij, ki se oznanjuje nam in po katerem imamo upanje tudi mi. Abraham je svoj pogled usmeril v Jezusa – Začetnika in Dovršitelja naše vere.« (Ellen G. White Comments, The SDA Bible Commentary, vol. 6, str. 1077)

»Preden so bili postavljeni temelji zemlje, sta se Oče in Sin skupaj zaobljubila odrešiti človeka, če bi ga Satan premagal. Slovesno sta sklenila roke v zaobljubi, da bo Kristus postal porok za človeški rod. Kristus je izpolnil to zaobljubo. Ko je na križu zavpil: 'Dopolnjeno je!' (Jn 19,30 CHR), je nagovoril Očeta. Dogovor je bil v celoti izvršen. Sedaj je rekel: 'Oče, dopolnjeno je! Tvojo voljo, moj Bog, sem izpolnil. Dokončal sem delo odrešenja. Če je tvoja pravičnost zadovoljena, hočem, naj bodo tudi ti, ki si mi jih dal, z menoj tam, kjer sem jaz' (Jn 17,24).« (Ellen G. White, 2020: Jezusovo življenje, str. 733)

**Vprašanja za pogovor**

`1.	Razmisli o tem, da sta Oče in Sin, še »preden so bili postavljeni temelji zemlje«, »sklenila roke v zaobljubi«, da odrešita človeštvo, če se bo pregrešilo. Zakaj nas bi to moralo opogumiti? Kaj nas bi moralo naučiti o Božji močni želji, da pridemo v njegovo kraljestvo?`

`2.	Katero vlogo, ki je stari Izrael v svojem času ni izpolnil, bi morala uresničiti krščanska adventistična cerkev? Kako se lahko izognemo napakam, ki so jih takrat delali Izraelci?`

`3.	Zakaj so evangelij in njegove obljube osrednjega pomena za pojem nove zaveze? Katera novozavezna besedila lahko navedeš v podporo trditvi, da zakon in poslušnost zakonu v novi zavezi nista razveljavljena, kakor učijo nekateri kristjani? Zakaj toliko kristjanov pravi, da je evangelij izničil potrebo po izpolnjevanju desetih zapovedi?`