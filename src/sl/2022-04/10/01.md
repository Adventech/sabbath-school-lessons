---
title:  Peklenski ogenj
date:   26/11/2022
---

### Preberi pred proučevanjem
Mr 9,42-48; Mal 3,19 (Mal 4,1 CHR); Jud 1,7; 1 Tim 2,5; Apd 2,29.34-35; 1 Jn 5,3-12

> <p>Ključno besedilo</p>
> Vse preizkušajte in kar je dobro, obdržite. 1 Tes 5,21

Italijanski pesnik Dante Alighieri (1265–1321) je avtor znanega epa Božanska komedija, v katerem je opisal fiktivno potovanje duše po smrti. Duša je šla ali v pekel ali v vice, kjer se človeški duh lahko očisti in postane vreden nebes, ali pa v nebesa – v navzočnost samega Boga.

Čeprav je ta ep izmišljeno delo, so imele Dantejeve besede velik vpliv na krščansko teologijo, še posebej na rimskokatoliško. Za to cerkev je temeljnega pomena zamisel o neumrljivi duši, ki gre v pekel, vice ali raj. Tudi mnoge konservativne protestantske denominacije verjamejo v neumrljivo dušo, ki se po smrti bodisi dvigne v nebesa bodisi spusti v pekel. Če človeška duša nikoli ne umre, potem mora obstajati kraj, kamor gre po telesni smrti. Na kratko: napačno razumevanje človeške narave je pripeljalo do hudih teoloških zmot.

Ta teden bomo proučili nekatere nesvetopisemske teorije in svetopisemski pogled na to, kaj se zgodi po smrti.