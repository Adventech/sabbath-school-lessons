---
title:  Za globlje proučevanje
date:   02/12/2022
---

V knjigi Veliki spopad preberi poglavji »Prva velika prevara« in »Zmožnost pokojnih za pogovor z nami«.

»Nauk o zavestnem stanju mrtvih je utemeljen na glavni zmoti o prirojeni nesmrtnosti. Ta nauk nasprotuje svetopisemskemu nauku, logiki, razumu in našim čustvom človekoljubnosti ravno tako kakor tisti o večnih mukah. Po priljubljenem verovanju so rešeni v nebesih seznanjeni z vsem, kar se dogaja na svetu, zlasti z življenjem prijateljev, katere so zapustili. Kako bi lahko mrtvim vzbujalo veselje spoznanje, da njihovi ljubljeni na zemlji trpijo, grešijo, prenašajo bolečine, razočaranja in življenjske skrbi? Koliko nebeške sreče bi lahko uživali ti, ki bi stalno lebdeli nad svojimi prijatelji na zemlji? In kako grozno je verovanje, da je duša nespokorjenega človeka izročena peklenskemu ognju takoj, ko njegov dih zapusti telo! Kakšen grozen strah morajo trpeti tisti, ki vidijo svoje prijatelje nepripravljene odhajati v grob in stopati v večnost bolečine in greha!« (Ellen G. White: Veliki spopad, str. 348)

**Vprašanja za pogovor**

`1.	Tisti, ki so se z drugimi kristjani pogovarjali o stanju mrtvih in naravi pekla, so najbrž ugotovili, kako vztrajni in usidrani so ljudje v svojem prepričanju. Ne vztrajajo le pri tem, da gredo rešeni mrtvi pri priči v nebesa, temveč tudi pri tem, da bodo pogubljeni mrtvi prestajali večne peklenske muke. Zakaj meniš, da je tako? Na neki način lahko razumemo, da želijo verjeti, da so njihovi umrli »z Gospodom« (čeprav smo videli, da se še vedno poraja vprašanje, v kolikšni meri so nebesa zanje res kraj sreče, če lahko opazujejo tragično dogajanje na zemlji). Toda zakaj se ljudje tako močno oklepajo grozljivega prepričanja, da pogubljeni mrtvi prestajajo večne peklenske muke? Kaj nam to dejstvo pove o moči tradicije?`

`2.	Večina krščanskih denominacij oznanja nesvetopisemsko stališče o naravni neumrljivosti duše, vključno z vsemi nauki, povezanimi s tem. Kaj lahko kot cerkev še naredimo (poleg tega, kar že delamo), da bi svetu oznanili svetopisemski pogled na smrt in posmrtno življenje?`

`3.	Čeprav je Dantejev ep Božanska komedija čista izmišljotina, je v mislih mnogih ljudi utrdil zmotno prepričanje o tem, kaj se zgodi z »dušo« po smrti. Kako zlahka na krščansko teologijo vplivajo zunanji nauki! Katere nekrščanske zamisli danes vplivajo na krščansko miselnost in kako se lahko zaščitimo pred njimi?`