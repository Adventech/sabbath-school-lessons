---
title:  Prevare časa konca
date:   03/12/2022
---

### Preberi pred proučevanjem
Mt 7,21-27; Jn 11,40-44; 1 Pt 3,18; 1 Sam 28,3-25; Ef 6,10-18

> <p>Ključno besedilo</p>
> Nič čudnega, saj se tudi sam Satan preoblači v angela luči. Nič posebnega torej ni, če se tudi njegovi služabniki preoblačijo v služabnike pravičnosti. Toda njihov konec bo po meri njihovih del. 2 Kor 11,14-15

Naš svet je postal prizorišče nadnaravnega in mističnega. Hollywood snema filme z verskimi in mističnimi temami, ki so mešanica zmote in prevare. Stara laž – »Nikakor ne bosta umrla!« (1 Mz 3,4) – je navdihnila nekatere knjižne in filmske uspešnice zadnjega desetletja, pa tudi številne videoigrice. Satan nas poskuša privabiti na svoje začarano območje, ki ima na tisoče različnih oblik; v nekaterih primerih se lahko skriva celo za znanostjo.

Eden najbolj varljivih fenomenov se imenuje »izkušnja bližnje smrti«. Ljudje s to izkušnjo so »umrli«, a nato oživeli in pripovedovali zgodbe o posmrtnem življenju. Mnogi v teh dogodkih vidijo dokaz, da naša duša po telesni smrti živi naprej.

Ta teden bomo proučili nekatere prevare časa konca, vključno z misticizmom, izkušnjo bližnje smrti, reinkarnacijo, komuniciranjem z mrtvimi (nekromantijo) in čaščenjem prednikov. To so nevarne teme, ki jih moramo poznati; bodimo pazljivi, da se ne izpostavljamo njihovemu vplivu.