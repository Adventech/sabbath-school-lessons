---
title:  Človeška narava
date:   08/10/2022
---

### Preberi pred proučevanjem
1 Mz 1,24-27; 1 Mz 2,7.19; Mt 10,28; Prd 12,1-7; 1 Kr 2,10; 1 Kr 22,40

> <p>Ključno besedilo</p>
> Gospod Bog je iz zemeljskega prahu izoblikoval človeka, v njegove nosnice je dahnil življenjski dih in tako je človek postal živa duša. 1 Mz 2,7

Napetost med Božjimi besedami »Gotovo boš umrl« (1 Mz 2,16-17) in Satanovo obljubo »Nikakor ne bosta umrla« (1 Mz 3,4) se ni končala v edenskem vrtu. Njen odmev odzvanja skozi vso zgodovino.

Mnogi poskušajo Satanove besede uskladiti z Božjimi. Zanje se svarilo »gotovo boš umrl« nanaša samo na minljivo telo, medtem ko se po njihovem obljuba »Nikakor ne bosta umrla« nanaša na neumrljivo dušo ali duha.

Toda takšen pristop ni pravilen. Ali lahko uskladimo nasprotujoče si Satanove in Božje besede? Ali obstaja brezsnovna duša oziroma duh, ki zavestno preživi telesno smrt? Mnogo filozofov in znanstvenikov si je prizadevalo odgovoriti na ti dve vprašanji. Kot kristjani, ki svoja prepričanja temeljimo na Svetem pismu, se moramo zavedati, da nas popolnoma pozna samo vsemogočni Bog – On, ki nas je ustvaril (glej Ps 139). Zato lahko samo v njegovi Besedi najdemo odgovore na ti dve pomembni vprašanji.

Ta teden si bomo ogledali, kako sta v Stari zavezi opredeljena človeška narava in stanje mrtvih.