---
title:  Za globlje proučevanje
date:   25/11/2022
---

V knjigi Kristusove prilike preberi poglavje »Nepremostljivi prepad«, v knjigi Jezusovo življenje poglavje »Golgota«, v knjigi Temelji krščanske vzgoje pa poglavje »Učitelji kot zgled krščanske integritete«.

»Kristus je v priliki o bogatašu in Lazarju pokazal, da ljudje v tem življenju določijo večno usodo. Med preizkušnjo je Božja milost ponujena vsem. Če pa zapravijo priložnosti z ugajanjem sebi, se sami prikrajšajo za večno življenje. Po koncu časa preizkušnje ne bo več možnosti. Po lastni izbiri so določili, da bo med njimi in njihovim Bogom nastal nepremostljiv prepad.« (Ellen G. White: Kristusove prilike, str. 175)

»Ko so bili prvi kristjani pregnani v gore in v puščavo; ko so jih v ječah pustili umirati od lakote, mraza in muk; ko se je zdelo, da je mučeništvo edini izhod iz njihove stiske, so se veselili, da so bili spoznani za vredne trpeti za Kristusa, ki je bil križan zanje. Njihov plemenit zgled bo prinesel tolažbo in pogum Božjemu ljudstvu, ki se bo znašlo v času stiske, kakršne še ni bilo.« (Ellen G. White: Testimonies for the Church, 5. zvezek, str. 213)

**Vprašanja za pogovor**

`1.	Kako nam lahko splošen svetopisemski pogled na človeško naravo pomaga bolje razumeti nekatere odlomke, ki smo jih proučili v preteklem tednu?`

`2.	Razmisli o kontrastu med brezkompromisno vero krščanskih mučenikov in prožno vero naše postmoderne dobe. Povedano drugače: Za katere stvari je vredno umreti? Če posameznik meni, da so vse resnice zgolj relativne (ali kulturno pogojene), čemu sploh umreti za katero od njih? Česa se lahko naučimo od tistih, ki so bili pripravljeni umreti za stvari, za katere verjamemo, da so napačne?`

`3.	Znova razmisli o priliki o bogatašu in Lazarju. Ko je Jezus vstal od mrtvih, so mnogi začeli verovati vanj. Vendar je bilo veliko tudi takšnih, ki kljub dokazom niso verjeli. Kaj nam to pove o nedovzetnosti človeškega srca za resnico? Kaj lahko naredimo, da bi se zaščitili pred tem?`

`4.	Jezus je govoril o času, ko bodo mrtvi obujeni: »Tisti, ki so delali dobro, bodo odšli v vstajenje življenja, tisti pa, ki so delali húdo, v vstajenje obsodbe.« (Jn 5,29) Med tema dogodkoma bo minilo več tisoč let, čeprav zveni, kakor da se bosta zgodila hkrati. Kako nam je to lahko v pomoč pri razumevanju Pavlovih besed v Flp 1,23?`