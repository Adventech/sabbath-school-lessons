---
title:  Smrt v grešnem svetu
date:   01/10/2022
---

### Preberi pred proučevanjem
1 Mz 2,16-17; 1 Mz 3,1-7; Ps 115,17; Jn 5,28-29; Rim 5,12; 2 Kor 5,21

> <p>Ključno besedilo</p>
> Kakor je torej po enem človeku prišel na svet greh in po grehu smrt in je tako smrt prišla na vse ljudi, ker so vsi grešili. Rim 5,12

Kristus je bil božanski posrednik, po katerem je Bog priklical v obstoj vesolje in svet (Jn 1,1-3.10; Kol 1,16; Heb 1,2). Toda ko je Bog Oče dodelil posebno čast Kristusu in oznanil, da bosta skupaj ustvarila svet, »je bil Lucifer zavisten in ljubosumen na Jezusa Kristusa« (Ellen G. White: The Story of Redemption, str. 14) ter je začel kovati zaroto proti njemu.

Po izgonu iz nebes se je Satan odločil »uničiti srečo Adama in Eve« in tako »povzročiti žalost v nebesih«. »Če bi ju le nekako prevaral, da bi bila neposlušna, bi Bog poskrbel za odpuščanje; nato bi on in vsi padli angeli imeli možnost, da pridobijo oprostitev od kazni« (Ellen G. White: The Story of Redemption, str. 27; parafrazirano). Bog, ki je popolnoma poznal Satanovo strategijo, je posvaril Adama in Evo, naj se ne izpostavljata skušnjavi (1 Mz 2,16-17). To pomeni, da jima je predstavil jasne omejitve, ko je bil svet še vedno popoln in neomadeževan.

Ta teden bomo razmišljali o padcu Adama in Eve, o tem, kako sta na svetu zavladala greh in smrt ter kako je Bog v človeka posadil seme upanja.