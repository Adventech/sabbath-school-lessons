---
title:  Za globlje proučevanje
date:   07/10/2022
---

V knjigi Očaki in preroki preberi poglavji »Skušnjava in padec« in »Načrt odrešitve«; v knjigi Vzgoja pa poglavje »Spoznanje dobrega in hudega«.

Nedavno so raziskovalci proučevali tako imenovane »izkušnje bližnje smrti« (ang. near death experiences). Ljudje, vključeni v raziskavo, so »umrli« v smislu, da je njihovo srce nehalo biti in so nehali dihati. A nato so prišli k zavesti in povedali neverjetne zgodbe o lebdenju v drugem področju obstoja in o srečanju z bitjem luči. Nekateri so celo povedali, da so srečali sorodnike, ki so bili že dolgo mrtvi. Mnogi, celo kristjani, ki ne razumejo resnice o smrti, verjamejo, da so te zgodbe dokaz o neumrljivosti duše. Toda – in to bi moralo biti najočitnejše svarilo, da je nekaj narobe – mnogi, ki so doživeli to izkušnjo, trdijo, da so jih duhovna bitja, ki so jih srečali, tolažila in jim govorila prijetne besede o ljubezni, miru in dobroti. Niso pa omenila zveličanja po Kristusu, greha ali sodbe. Med okušanjem krščanskega posmrtnega življenja bi ti ljudje vendarle morali prejeti vsaj drobec najosnovnejšega krščanskega nauka, kajne? Toda to, kar so jim povedala ta bitja, zveni bolj kot novodobna dogma, kar lahko pojasni, zakaj so mnogi po izkušnji postali manj naklonjeni krščanstvu, kakor so bili pred svojo »smrtjo«. Zakaj ni noben kristjan, ki je prepričan, da je v svoji izkušnji bližnje smrti videl krščanska nebesa, tam slišal vsaj enega krščanskega nauka in ne le kopice novodobnega sentimentalizma? Razlog: prevaral jih je ta, ki je z isto lažjo ukanil tudi Evo v Edenu (glej 11. nauk).

**Vprašanja za pogovor**

`1.	Kako izkušnja Adama in Eve ponazarja, da Božje odpuščanje ne odpravi nujno vseh posledic greha? Zakaj si je tako pomembno zapomniti to resnico?`

`2.	Drevo spoznanja dobrega in hudega je bilo za Adama in Evo sovražnikovo področje. Katera sovražnikova področja tudi nas mamijo, da bi stopili nanje?`

`3.	Satan si prizadeva, da bi Božje ljudstvo verjelo, »da so Kristusove zahteve manj stroge, kakor so si nekoč predstavljali, in da bo Božje ljudstvo imelo večji vpliv na posvetne ljudi, če se bo bolj zlilo s svetom« (Ellen G. White: Testimonies to Ministers and Gospel Workers, str. 474). Kako se izogniti tej prefinjeni pasti?`  