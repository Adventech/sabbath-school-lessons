---
title:  Vstajenja pred križem
date:   22/10/2022
---

### Preberi pred proučevanjem
Jud 9; Lk 9,28-36; 1 Kr 17,8-24; Lk 7,11-17; Mr 5,35-43; Jn 11,1-44

> <p>Ključno besedilo</p>
> Jezus ji je rekel: »Jaz sem vstajenje in življenje: kdor vame veruje, bo živel, tudi če umre; in vsakdo, ki živi in vame veruje, vekomaj ne bo umrl. Veruješ v to?« Jn 11,25.26

Starozavezne omembe vstajenja, ki smo si jih ogledali do zdaj, so v veliki meri temeljile na osebnih pričakovanjih (Job 19,25-27; Heb 11,17-19; Ps 49,15; Ps 71,20) in na prihodnjih obljubah (Dan 12,1.2.13). V Svetem pismu pa imamo tudi navdihnjene zapise primerov, ko so bili ljudje obujeni od mrtvih.

Prvo takšno vstajenje je Mojzesovo vstajenje (Jud 9; Lk 9,28-36). V času Izraelove monarhije sta bila obujena sin vdove iz Sarepte (1 Kr 17,8-24) in Šunémkin sin (2 Kr 4,18-37). Ko je Kristus živel na zemlji, je obudil sina vdove iz Naina (Lk 7,11-17), Jairovo hčer (Lk 8,40-56) in nato še Lazarja (Jn 11). Z izjemo Mojzesa so bili vsi ti ljudje obujeni kot smrtniki, ki so kasneje znova umrli. Ti primeri potrjujejo svetopisemski nauk o nezavednem stanju mrtvih (Job 3,11-13; Ps 115,17; Ps 146,4; Prd 9,5.10). V nobenem primeru niti v nobeni drugi svetopisemski zgodbi o vstajenju se ne omenjajo domnevne izkušnje posmrtnega življenja.

Ta teden si bomo podrobneje ogledali primere vstajenja, ki so se zgodili pred Kristusovo smrtjo na križu in vstajenjem.