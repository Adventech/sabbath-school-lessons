---
title:  Za globlje proučevanje
date:   28/10/2022
---

V knjigi Očaki in preroki preberi poglavje »Mojzesova smrt«; v knjigi Preroki in kralji poglavji »Glas stroge graje« in »Prerok miru«; v knjigi Jezusovo življenje pa poglavja »Stotnik«, »Dotik vere« in »Lazar, pridi ven«.

V Kristusu je izvirno, prvotno življenje. ›Kdor ima Sina, ima življenje‹ (1 Jn 5,12). Kristusovo božanstvo je vernikovo jamstvo večnega življenja. Jezus je rekel: ›Kdor vame veruje, bo živel, tudi če umre; in vsakdo, ki živi in vame veruje, vekomaj ne bo umrl. Veruješ v to?‹ (Jn 11,25.26). Kristus je tukaj gledal v prihodnost na svoj drugi prihod, ko bodo mrtvi pravični vstali nepropadljivi, živi pravični pa bodo vzeti v nebesa, ne da bi okusili smrt. Čudež, ki ga je Kristus hotel sedaj narediti z obuditvijo Lazarja od mrtvih, bo predstavljal vstajenje vseh umrlih pravičnih. S svojimi besedami in dejanji se je razglasil za Začetnika vstajenja. Ta, ki bo kmalu tudi sam umrl na križu, je stal s ključi smrti kot zmagovalec nad grobom in oznanil svojo pravico in oblast dati večno življenje.« (Ellen G. White, Jezusovo življenje, str. 464–465)

**Vprašanja za pogovor**

`1.	Med Kristusovo službo na zemlji ter med Elijevim in Elizejevim preroškim delovanjem je umrlo mnogo ljudi. Samo nekaj jih je bilo obujenih od mrtvih (glej Lk 4,24-27). Ali so imeli ljudje, ki so bili obujeni pred Kristusovim drugim prihodom, kakšno prednost pred tistimi, ki niso bili?`

`2.	Pisatelji in pesniki so skozi stoletja pisali o nesmiselnosti življenja, ki se zmeraj konča s smrtjo. Kakor umrejo druga živa bitja – kokoši, bobri, ostrige itd. – umremo tudi mi. Toda človeški položaj je še težavnejši, ker vemo, da bomo umrli (Prd 9,5). Kokoši, bobri in ostrige tega ne vedo. Zakaj je torej obljuba o vstajenju tako pomembna za nas?`

`3.	Če si prepričan, da je duša neumrljiva in da gredo pravični po smrti v nebesa, ali je vstajenje mrtvih na koncu časa sploh potrebno?`

`4.	Če bi te nekdo poklical po telefonu in vprašal, ali je Sally doma, bi morda odgovoril: »Da, je, toda spi.« Verjetno mu ne bi odgovoril: »Je doma, toda mrtva je.« Zakaj ne? Kaj nam to pove o naravi smrti?`