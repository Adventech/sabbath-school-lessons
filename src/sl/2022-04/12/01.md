---
title:  Svetopisemski pogled na svet
date:   10/12/2022
---

### Preberi pred proučevanjem
Lk 2,52; Mt 4,23; 1 Kor 6,19-20; Ps 24,3-4; Apd 8,4-24; 1 Jn 3,1-3

> <p>Ključno besedilo</p>
> Sam Bog miru naj vas posveti v celoti. In vse, kar je vašega, duh, duša in telo, naj bo ohranjeno neoporečno, dokler ne pride naš Gospod Jezus Kristus. 1 Tes 5,23

Razodetje govori o dveh glavnih »globalizacijah«, ki se bosta zgodili pred Kristusovim drugim prihodom. V Razodetju 13 je opisana globalizacija zmote, ko se bo ves svet čudil in sledil zveri iz morja (Raz 13,3.7.8.12.16). V Razodetju 14 je poudarjena globalizacija resnice, ko bo večni evangelij oznanjen »vsakemu narodu, rodu, jeziku in ljudstvu« (Raz 14,6-7). V teh »hudih časih« (2 Tim 3,1) bo pihal »vsak veter nauka« (Ef 4,14); ljudje bodo »ušesa /…/ obračali proč od resnice in zabredli v bajke« (2 Tim 4,4). »Satanu bo uspelo prevarati ljudi z dvema velikima zmotama: z neumrljivostjo duše in z dolžnostjo praznovanja nedelje. Prva postavlja temelj spiritizmu, druga pa ustvarja zvezo prijateljstva z Rimom.« (Ellen G. White: Veliki spopad, str. 375)

Dokler se ne odvijejo ti dogodki, moramo ostati trdni v svojem prepričanju in se držati resnice, ki jo imamo – tudi glede stanja mrtvih. Prosimo za vodstvo Svetega Duha, da bi bili pripravljeni za Kristusov veličasten prihod.