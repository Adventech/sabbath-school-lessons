---
title:  Jezusov vzor
date:   11/12/2022
---

`Katere štiri razsežnosti Jezusove rasti so omenjene v Lk 2,`52?

Jezus je bil popoln človek; njegova rast je zajemala vse osnovne razsežnosti človeškega obstoja. V Lk 2,52 piše: »Jezus pa je napredoval v modrosti, rasti in milosti pri Bogu in pri ljudeh.«

»Njegov um je bil živahen in prodoren, preudarnost in modrost pa sta presegali njegova leta. Kljub temu je bil njegov značaj lep v svoji uravnovešenosti. Umske in telesne moči so se razvijale v skladnosti z zakoni otroštva. Jezus je že kot otrok kazal posebno očarljivo naravo. Njegove ustrežljive roke so bile vedno pripravljene streči drugim. Razodeval je potrpežljivost, ki je nič ni moglo zmesti, in resnicoljubnost, ki nikoli ne bi žrtvovala poštenosti. Njegovo življenje, ki je bilo glede načel trdno kakor skala, je pokazalo krepost nesebične ustrežljivosti.« (Ellen G. White: Jezusovo življenje, str. 48)

`Kako lahko tudi mi uspešno opravljamo vse tri dele Jezusove službe (poučevanje, oznanjevanje in zdravljenje)? Mt 4,23`

Če se zavedamo, da je človek celostna in nedeljiva oseba, svoje vere ne bomo omejili samo na duhovni vidik. Resnica zajema celotno naše bitje, obsega vse naše življenje (od rojstva do smrti) in sestavlja vse razsežnosti našega življenja. Naši telesni in duhovni elementi so tako mogočno prepleteni, da se jih ne da ločiti. Čeprav smo padla bitja in zaradi tega naš opis nikdar ne bo enak Jezusovemu (kakor smo brali zgoraj), si ga moramo po Božji milosti prizadevati posnemati. Delo odrešenja je v človeku obnoviti podobo njegovega Stvarnika, ga pripeljati nazaj k popolnosti, s katero je bil ustvarjen, ter spodbujati njegov telesni, umski in duševni razvoj. Prav to si Bog prizadeva doseči pri svojem ljudstvu kot del postopka priprave na svoj prihod.

`Kadar se primerjamo z Jezusom, zlahka postanemo potrti zaradi velikega kontrasta. Kako nas osredotočenost na križ in njegov pomen varuje pred tem, da bi ostali potrti zaradi velike razlike med nami in Jezusom?`