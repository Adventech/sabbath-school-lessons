---
title:  Za globlje proučevanje
date:   16/12/2022
---

V knjigi Zdravje na dosegu roke preberi poglavje »Zdravljenje uma z umom«, v knjigi The Sanctified Life pa poglavje »True and False Theories Contrasted« (str. 7–16).

»Veliki spopad se bliža h koncu. Vsakršna novica o katastrofi na morju ali kopnem podpira dejstvo, da je konec vseh stvari blizu. O tem pričajo tudi vojne in govorice o vojnah. Ali obstaja kristjan, ki mu srce v pričakovanju sklepnih dogodkov ne začne hitreje utripati? Gospod prihaja. Slišimo lahko korake bližajočega se Boga.« (Ellen G. White: Maranatha, str. 220)

»Dan za dnem živi življenje vere. Naj ti čas stiske ne vzbuja tesnobe ali zaskrbljenosti, saj se boš sicer že zdaj znašel v stiski. Ne razmišljaj: ›Bojim se, da na dan velikega preizkusa ne bom obstal.‹ Živiš v sedanjosti – samo za ta dan. Jutrišnji dan ni tvoj. Danes vztrajno premaguj svoj jaz. Danes živi življenje molitve. Danes bojuj dobri boj vere in veruj, da te Bog blagoslavlja. Ko boš premagal temo in nevero, boš zadostil Gospodarjevim zahtevam in prinesel blagoslov ljudem okoli sebe.« (Ellen G. White: Signs of the Times, 20. 10. 1887).

»Gospod bo kmalu prišel; pripravljeni moramo biti, da se z njim srečamo v miru. Bodimo odločni, da bomo naredili vse, kar je v naši moči, da bi svojim bližnjim posredovali luč. Ne bodimo žalostni, temveč veseli; Gospoda Jezusa imejmo vedno pred očmi. /…/ Čakajmo ga in bodimo pripravljeni na njegov prihod. Kako sijajno ga bo videti! Kako sijajno bo, ko nas bo pozdravil kot svoje odrešene! Dolgo že čakamo; naša vera naj ne slabi. Če vidimo Kralja v njegovi lepoti, bomo za vedno blagoslovljeni. Rada bi na ves glas vzkliknila: ›Sem na poti domov!‹ Kmalu bo nastopil čas, ko bo Kristus prišel z močjo in veliko slavo, da svoje odkupljene odpelje v njihov večni dom.« (Ellen G. White: Heaven, str. 165–166)

**Vprašanja za pogovor**

`1.	Kako nam lahko pojmovanje človeka kot nedeljive celote telesa, duše in duha pomaga bolje razumeti vseobsegajoč razpon vere in pomen, ki ga ima pri tem naš življenjski slog?`

`2.	Resnične verske oživitve in reformacije so teocentrične (v njihovem središču je Bog), nikoli antropocentrične (osredotočene na človeško ravnanje). Kako to dejstvo ponazarja prilika o farizeju in cestninarju (Lk 18,9-14)?`

`3.	V razredu se pogovorite o odgovorih na zadnje vprašanje četrtkovega nauka. Kako lahko veš, da si pripravljen na Kristusov prihod? Ali smo lahko prepričani o tem, a hkrati tudi ponižni?`