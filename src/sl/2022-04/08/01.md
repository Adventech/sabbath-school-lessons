---
title:  Novozavezno upanje
date:   12/11/2022
---

### Preberi pred proučevanjem
1 Kor 15,12-19; Jn 14,1-3; Jn 6,26-51; 1 Tes 4,13-18; 1 Kor 15,51-55

> <p>Ključno besedilo</p>
> Pričevanje pa je v tem: Bog nam je dal večno življenje in to življenje je v njegovem Sinu. Kdor ima Sina, ima življenje; kdor nima Božjega Sina, nima življenja. 1 Jn 5,11-12

Vsi novozavezni pisci (razen Luka) so bili Judje (čeprav so pisali v grščini), zato so naravo človeškega bitja razumeli s hebrejske celostne perspektive in ne s poganske grške.

Krščansko upanje ni bilo nič novega za Kristusa in učence; pomenilo je razvoj starodavnega upanja, ki so ga negovali že očaki in preroki. Kristus je na primer povedal, da je Abraham videl Njegov dan in se ga razveselil (Jn 8,56). Juda je rekel, da je Enoh prerokoval o drugem Jezusovem prihodu (Jud 1,14-15). Pismo Hebrejcem govori o junakih vere, ki so pričakovali nebeško nagrado, ki jo bodo prejeli šele skupaj z nami (Heb 11,39-40). Ta trditev bi bila nesmiselna, če bi bile njihove duše že z Gospodom v nebesih.

Janez je poudaril, da imajo večno življenje samo tisti, ki so v Kristusu (1 Jn 5,11-12). S tem je ovrgel teorijo o nesmrtnosti duše. Brez zveličavnega odnosa s Kristusom ne moremo imeti večnega življenja. Novozavezno upanje je torej osredotočeno na Kristusa in je edino upanje, da bo naše smrtno življenje nekega dne postalo nesmrtno.