---
title:  Kristus je premagal smrt
date:   05/11/2022
---

### Preberi pred proučevanjem
Mt 27,62-66; Jn 10,17-18; Mt 27,51-53; Jn 20,11-29; 1 Kor 15,5-8

> <p>Ključno besedilo</p>
> Ko sem ga zagledal, sem se zgrudil k njegovim nogam kakor mrtev. On pa je položil name desnico in rekel: »Ne boj se! Jaz sem Prvi in Zadnji in Živi. Bil sem mrtev, a glej, živim na veke vekov in imam ključe smrti in podzemlja.« Raz 1,17-18

Jezusovo vstajenje je v središču krščanske vere. Pavel je to izrazil z besedami: »Če torej mrtvi ne morejo biti obujeni, tudi Kristus ni bil obujen. Če pa Kristus ni bil obujen, je prazna vaša vera in ste še v svojih grehih. Tedaj so izgubljeni tudi tisti, ki so zaspali v Kristusu.« (1 Kor 15,16-18). Ta teden si bomo to ogledali podrobneje.

Ne glede na to, kako močno je Pavel poudaril Kristusovo smrt in njen pomen – »Sklenil sem namreč, da med vami ne bom vedel za nič drugega kakor za Jezusa Kristusa, in sicer križanega« (1 Kor 2,2) –, nam brez vstajenja v resnici ne bi prav nič koristila. Jezusovo vstajenje je ključno za krščansko vero in načrt zveličanja.

Če prisluhnemo prepričanju mnogih vernikov o tem, da mrtvi v Kristusu že uživajo nebeško blaženost in so »šli domov, da bi bili z Gospodom«, je težko razumeti, zakaj je Kristusovo vstajenje (in posledično tudi naše) tako pomembno.

Ta teden se bomo poglobili v pomen Kristusovega vstajenja in v vse prepričljive dokaze, ki nam jih je dal, da bi verjeli vanj.