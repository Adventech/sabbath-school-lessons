---
title:  Za globlje proučevanje
date:   30/09/2022
---

V knjigi Očaki in preroki preberi poglavje »Zakaj je bil greh dopuščen?«, v knjigi Veliki spopad pa poglavje »Izvor zla«.

»Nobenega upanja ni bilo za odrešitev njih [Satana in njegovih angelov], ki so na lastne oči videli in uživali v neizrekljivi slavi nebes ter so videli strašno Božje veličastvo, pa so se mu v navzočnosti vse te slave uprli. Ni bilo več nobenih novih in čudovitih prikazov Božje poveličane moči, ki bi jih lahko bolj prepričali kakor ti, ki so jih že videli. Če so se lahko uprli v navzočnosti neizrekljive slave, jih ne bi mogli postaviti v ugodnejši položaj, kjer bi se lahko dokazali. Ni bilo rezervne sile moči niti večjih višin in globin neskončne slave, ki bi premagali njihove ljubosumne dvome in uporniško mrmranje. Njihova krivda in kazen morata biti sorazmerna njihovim vzvišenim prednostim na nebeškem dvoru.« (Ellen G. White: Confrontation, str. 21)

»Bog in Kristus sta od začetka vedela za Satanov odpad in za človekov padec zaradi goljufive moči odpadništva. Ni Božja volja, da bi obstajal greh, le videl ga je vnaprej in pripravil ukrep, s katerim se bo postavil po robu tej strašni nevarnosti. Njegova ljubezen do sveta je bila tako velika, da se je zaobljubil dati svojega edinorojenega Sina, ›da bi se nihče, kdor vanj veruje, ne pogubil, ampak bi imel večno življenje‹. (Jn 3,16)« (Ellen G. White: Jezusovo življenje, str. 13–14)

**Vprašanja za pogovor**

`1.	V razredu se pogovorite o tem, ali je Bog odgovoren za izvor in obstoj zla na našem svetu. Kako bi lahko odgovorili na to obtožbo?`

`2.	Kako se križ ujema z našim razumevanjem vprašanja zla? Zakaj morata biti križ in to, kar se je zgodilo na njem, v središču našega razumevanja izvora zla?`

`3.	Po toliko letih greha in trpljenja na svetu se Satan gotovo popolnoma zaveda tragičnih sadov svojega upora. Zakaj se še vedno upira Bogu?`

`4.	V Mt 5,43-48 Kristus govori o Božji brezpogojni ljubezni do vseh ljudi, kar bi moral biti zgled za vse naše odnose. Kako lahko v svoji družini in cerkvi še bolj posnemaš ta zgled?`

`5.	Apostol Peter nas svari, da »Hudič hodi okrog kakor rjoveč lev in išče, koga bi požrl« (1 Pt 5,8). Preberi tudi Ef 6,10-20. Kako lahko premagamo Hudičeve zvijače (Ef 6,11)?`