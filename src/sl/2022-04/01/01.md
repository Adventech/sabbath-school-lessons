---
title:  Upor v popolnem vesolju
date:   24/09/2022
---

### Preberi pred proučevanjem
1 Jn 4,7-16; Ezk 28,12-19; Iz 14,12-15; Raz 12

> <p>Ključno besedilo</p>
> Kako si padel z neba, danica, sin zore, zgrmel na zemljo, zmagovalec narodov. Iz 14,12

Mnogi misleci so poskušali pojasniti izvor zla. Nekateri so predlagali, da greh obstaja že od nekdaj, ker po njihovem mnenju dobro cenimo samo, če ga lahko primerjamo z zlom. Drugi verjamejo, da je bil svet ustvarjen popoln, toda nekako se je pojavilo zlo. Na primer: v grški mitologiji se je zlo začelo, ko je radovedna Pandora odprla zapečateno skrinjico, iz katere je poletelo vse zlo tega sveta (ta mit ne pojasni izvora zla, ki je bil domnevno skrit v skrinjici).

Sveto pismo uči, da je naš ljubeči Bog vsemogočen (1 Krn 29,10-11) in popoln (Mt 5,48), zato mora biti vse, kar dela, popolno (5 Mz 32,4), to pa vključuje tudi stvarjenje tega sveta. Kako sta se torej na popolnem svetu pojavila zlo in greh? 1 Mz 3 pravi, da je Adamov in Evin padec na zemljo prinesel greh, zlo in smrt.

Toda ta odgovor sproži še eno vprašanje. Greh je obstajal že pred padcem; poosebljala ga je kača, ki je prevarala Evo (1 Mz 3,1-5). Če želimo najti vir in izvor zla, ki dominira in greni naš obstoj, se moramo podati v čas pred padcem. 