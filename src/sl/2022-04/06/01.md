---
title:  On je umrl za nas
date:   29/10/2022
---

### Preberi pred proučevanjem
Raz 13,8; Mt 17,22-23; Mr 9,30-32; Jn 19,1-30; Rim 6,23; 1 Kor 1,18-24

> <p>Ključno besedilo</p>
> In kakor je Mojzes povzdignil kačo v puščavi, tako mora biti povzdignjen Sin človekov, da bi vsak, ki veruje, imel v njem večno življenje. Jn 3,14-15

Pravijo, da se smrti in davkom ne moremo izogniti. Morda ljudje najdejo način, da se izognejo davkom, toda smrti se ne morejo. Preložimo jo lahko za nekaj let, toda prej ko slej pride. Ker vemo, da krivični in pravični mrtvi končajo enako, nam upanje na vstajenje pomeni vse. Kakor je povedal apostol Pavel: Brez tega upanja »so izgubljeni tudi tisti, ki so zaspali v Kristusu« (1 Kor 15,18). Tega najverjetneje ne bi rekel, če bi zagovarjal stališče, da »tisti, ki so zaspali v Kristusu«, lebdijo v nebesih v Božji navzočnosti.

Zato je Kristusovo vstajenje v samem središču naše vere; zaradi njegovega vstajenja imamo zagotovilo, da bomo tudi mi vstali. Toda preden je vstal, je seveda moral umreti. V Getsemaniju je v agnoniji zaradi prihajajoče smrti molil: »Zdaj je moja duša vznemirjena. In kaj naj rečem? Oče, reši me iz te ure? Zavoljo tega sem vendar prišel v to uro.« (Jn 12,27) Z besedama »zavoljo tega« je mislil na smrt.

Ta teden bomo proučevali o Kristusovi smrti in njenem pomenu za obljubo večnega življenja.