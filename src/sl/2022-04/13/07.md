---
title:  Za globlje proučevanje
date:   23/12/2022
---

V knjigi Kristusove prilike preberi poglavje »Brez svatovskega oblačila«, v knjigi Veliki spopad pa poglavji »Opustošena Zemlja« in »Spopad je končan«.

»Na dan končne sodbe bo vsak izgubljen človek dojel naravo svojega zavračanja resnice. Vsak, čigar um je bil zaslepljen zaradi prestopkov, bo spoznal križ in videl njegovo resnično težo. Grešniki bodo pred prizorom Golgote z njeno skrivnostno Daritvijo stali obsojeni. Vsak lažni izgovor bo ničen. Človekovo odpadništvo bo prišlo na dan v vsej svoji ostudni naravi. Vsak bo spoznal, kaj si je izbral. Vsako vprašanje resnice in zmote v dolgem boju bo pojasnjeno. Pred vesoljsko sodbo bo Bog stal osvobojen odgovornosti za obstoj in trajanje zla. Izkazalo se bo, da Božji predpisi niso ničesar prispevali grehu. Božja vladavina ni v ničemer pomanjkljiva in ni vzrok za nezadovoljstvo. Ko se bodo razodele misli mnogih src, bodo zvesti in uporni skupno vzkliknili:

›Pravična in resnična so tvoja pota, Kralj narodov. Kdo se ne bi bal, Gospod, in ne slavil tvojega imena? /…/ Ker so se razodele tvoje sodbe‹ (Raz 15,3.4).« (Ellen G. White: Jezusovo življenje, str. 40)

**Vprašanja za pogovor**

`1.	»Če se oklepamo svojega jaza in svoje volje nočemo izročiti Bogu, smo izbrali smrt. Bog kot ogenj požira greh, kjer koli se pojavi. Če izberemo greh in se ne želimo ločiti od njega, bo Božja prisotnost, ki uničuje greh, uničila tudi nas.« (Ellen G. White: Misli z Gore blagrov, str. 77) Kako nam ta navedek pomaga razumeti naravo izvršilne sodbe?`

`2.	Znova razmisli o tem, kar smo proučevali v torkovem nauku – da se hudobni ne bodo soočili s končno obsodbo, dokler tudi odrešeni ne bodo sodelovali pri sodbi. Kaj nas to uči o Božji odkritosti in preglednosti? Zakaj je v vesolju, kjer vlada ljubezen, Božja odkritost ključnega pomena?`

`3.	Kako bo sodelovanje pri tisočletni sodbi svete potolažilo glede njihovih ljubljenih, ki bodo pogubljeni?`