---
title:  Sodba
date:   17/12/2022
---

### Preberi pred proučevanjem
Mt 25,31-46; Dan 7,9-14; 1 Kor 6,2-3; 2 Pt 2,4-6; Mal 3,19 (Mal 4,1 CHR); Raz 21,8

> <p>Ključno besedilo</p>
> Vsi se bomo namreč morali pojaviti pred Kristusovim sodnim stolom, da bo vsak prejel plačilo za to, kar je v zemeljskem življenju delal, dobro ali slabo. 2 Kor 5,10

Sveto pismo je popolnoma jasno glede resničnosti sodbe. Bog bo sodil svet. O tem govorijo številna besedila v Stari in Novi zavezi; njihov pomen je nedvoumen – nekoč bo zavladala pravica.

Sveto pismo pravi, da je Bog popoln v znanju (Job 37,16) in vse ve (1 Jn 3,20), celo naše najbolj skrite namere (Prd 12,14; Jer 17,10). Lahko se skrijemo pred vsem in vsemi, toda pred Bogom prav nič ne ostane skrito.

Iz tega sledi, da se sodba ne bo odvila zaradi Boga, da bi se seznanil s posameznikovim življenjem. Pri sodbi gre za božansko prilagoditev – za dogodek, ki se bo odvil zaradi njegovih ustvarjenih bitij v nebesih in na zemlji. Ta postopek ima vesoljno in zgodovinsko naravo, ker je Lucifer svoj upor začel v nebesih in ga nato nadaljeval na zemlji (Raz 12,7-9).

Ta teden bomo proučili postopek končne sodbe in njene tri glavne stopnje: predadventno, tisočletno in izvršilno sodbo. Sodba se bo končala z oprostitvijo pravičnih in drugo smrtjo hudobnih.