---
title:  Za globlje proučevanje
date:   30/12/2022
---

V knjigi Veliki spopad preberi poglavje »Spopad je končan«; v knjigi Heaven pa naslednja poglavja: »The Earth Made New (str. 133–145), »Heaven Is a School« (str. 146–158), »It Will Not Be Long« (str. 159–166), »Heaven Can Begin Now« (str. 167–176), »The Music of Heaven« (str. 177–184) in »A Call for Us to Be There« (str. 185–192).

»Kristusov križ bo glavni predmet proučevanja in pesem odrešenih skozi vso večnost. V poveličanem Kristusu bodo gledali križanega Kristusa. Nikoli ne bodo pozabili, da je ta – čigar moč je ustvarila in vzdržuje neštete svetove v vesolju, dragi Božji Sin, veličastvo nebes, On, ki so se mu klanjali kerubi in svetli serafi – ponižal samega sebe za dvig padlega človeštva; da je vzel nase krivdo in sramoto greha in pretrpel, da se je Očetovo obličje skrilo pred njim, dokler bolečina po izgubljenem svetu ni strla njegovega srca na golgotskem križu. Spoznanje, da je Stvarnik vseh svetov in Sodnik vseh ljudi zapustil svojo slavo in se ponižal iz ljubezni do človeka, bo vedno zbujalo začudenje in občudovanje vesolja.« (Ellen G. White: Veliki spopad, str. 415)

»Veliki spopad je končan. Greha in grešnikov ni več. Vse vesolje je čisto. Uravnovešeni so utripi srca v sreči in veselju v vsem vesolju. Od njega pa, ki je vse ustvaril, prihaja življenje, luč in veselje ter se razliva po neskončnem vesolju. Od najmanjšega atoma do največjega nebesnega telesa, vse živo in neživo stvarstvo v svoji neskaljeni lepoti in popolni radosti govori, da je Bog ljubezen.« (Veliki spopad, str. 433)

**Vprašanja za pogovor**

`1.	Mnogi posvetni kristjani živijo, kakor da bo svet stal večno (Lk 12,16-21). Kako najti ravnovesje med našimi zemeljskimi cilji in nebeškimi prioritetami? Kako se lahko obvarujemo pred tem, o čemer nas je Jezus posvaril v Lk 12?`

`2.	Če se nebesa začnejo že tukaj, kaj lahko naredimo, da bi naš dom in življenje bolje odražala nebeška načela?`

`3.	Razmisli o zadnjem vprašanju v nauku za nedeljo. Ali se ti zdi pesimizem ljudi, ki ne verjamejo v večno življenje, logičen? Videti je, kakor da nekateri izmed njih živijo povsem srečno življenje, čeprav nimajo upanja na prihodnost. Kako jim to uspeva? Katere zadovoljive odgovore so našli, čeprav ne verjamejo, da obstaja kaj več od tega življenja?`