---
title:  Vse delam novo
date:   24/12/2022
---

### Preberi pred proučevanjem:
2 Pt 3,13; Raz 21,3.22; 1 Jn 3,2-3; 1 Pt 1,22; Iz 25,8; Raz 22,3-5

> <p>Ključno besedilo</p>
> Tisti, ki je sedèl na prestolu, pa je rekel: »Glej, vse delam novo!« Rekel je tudi: »Zapiši, kajti te besede so zanesljive in resnične!« Raz 21,5

Sveto pismo nam daje to upanje: »Mi pa po njegovi obljubi pričakujemo nova nebesa in novo zemljo, v katerih biva pravičnost.« (2 Pt 3,13)

Nekaterim se zdi obljuba o »novih nebesih in novi zemlji« (Raz 21,11) izmišljotina – zgodba, ki so jo ponavljali ljudje na oblasti, da bi z upanjem na posmrtno življenje nadzorovali množice in vplivali nanje. Ideja za vsem tem naj bi bila ta: Čeprav je tvoje življenje trenutno precej težko, boš nekoč v nebesih prejel nagrado.

Nekateri so svetopisemsko upanje res predstavili na ta način; toda njihovo zlonamerno ravnanje ni spremenilo resničnosti obljube o novih nebesih in novi zemlji, ki smo jo prejeli.

V poslednjem času se bodo posmehljivci norčevali iz našega blagoslovljenega upanja (2 Pt 3,3-7). Njihovo zasmehovanje moramo razumeti v luči tega, kar je bilo napovedano – kot dokaz, da Sveto pismo govori resnico.

Ta teden bomo proučili obljubo o novih nebesih in novi zemlji; razmišljali bomo o nebeškem svetišču, Božji navzočnosti, času, ko ne bo več smrti in solz, ter o končni zmagi Božje ljubezni.  