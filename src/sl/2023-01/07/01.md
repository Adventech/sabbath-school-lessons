---
title:  Najmanjšemu mojih bratov
date:   11/02/2023
---

### Preberi pred proučevanjem
Lk 4,16-19; Iz 62,1-2; 5 Mz 15,11; Mt 19,16-22; Lk 19,1-10; Job 29,12-16

> <p>Ključno besedilo:</p>
> Tedaj bo kralj rekel tistim, ki bodo na desnici: »Pridite, blagoslovljeni mojega Očeta! Prejmite v posest kraljestvo, ki vam je pripravljeno od začetka sveta!« Mt 25,34

Sveto pismo pogosto govori o tujcih, sirotah in vdovah. To so morda tisti, ki jih je Jezus imenoval »moji najmanjši bratje« (Mt 25,40).

Kdo so ti ljudje danes? V svetopisemskih časih so bili tujci posamezniki, ki so morali zapustiti svojo domovino zaradi vojne ali lakote. Danes bi to lahko bili številni begunci, ki so zaradi okoliščin ostali brez vsega.

Sirote so otroci, ki so izgubili starše zaradi vojne, nesreče ali bolezni. V to skupino sodijo tudi otroci, katerih starši so v zaporu ali kako drugače odsotni. To je zares zelo široko področje služenja!

Vdove so ženske, ki so izgubile svojega zakonca iz enakih razlogov kakor sirote. Mnoge so ostale same s svojimi otroki. Cerkev naj jim pomaga po svojih zmožnostih.

Ker nam je Bog zaupal svoje posle na zemlji, pomoč revnim ni izbira, temveč zapoved. To pomeni posnemati Jezusov zgled in izpolnjevati njegove zapovedi.