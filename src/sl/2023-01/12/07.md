---
title:  Za globlje proučevanje
date:   24/03/2023
---

V nadaljevanju je opis cerkvene družine, ki je zvesti oskrbnik Božjih zadev na zemlji.

Oskrbniška vizija za krščanske adventistične cerkve širom sveta

Nahajamo se nekje v prihodnosti. Pastorji in vodje krajevnih cerkva so v svoji cerkvi uspešno ustvarili oskrbniško okolje. Cerkveno družino so poučili, izurili in podprli na področju gospodarjenja z denarjem.

Ljudje svetopisemska načela uporabljajo v svojem življenju. Rastejo v velikodušnosti; denar redno dajejo na stran za nepričakovane okoliščine; rešujejo se suženjstva dolgov.

Njihov življenjski slog zaznamujejo zmernost, discipliniranost in zadovoljstvo. Denar so odstranili z mesta konkurenčnega boga; rastejo v odnosu z Bogom Stvarnikom.

Sobota zjutraj je in ljudje prihajajo k bogoslužju. V njihovem vedenju je zaznati mir ter vsesplošen občutek zadovoljstva in hvaležnosti; niso zaskrbljeni zaradi finančnih zadev.

Zakonski prepiri zaradi denarja so skoraj v celoti izkoreninjeni. Na bogoslužje prihajajo v pričakovanju Božje navzočnosti in delovanja med njimi.

Cerkveni oddelki imajo dovolj denarja in na mogočen način vplivajo na ljudi zunaj cerkve. Verniki ljudem v potrebi na zelo oprijemljive načine izkazujejo Kristusovo ljubezen.

Na voljo so sredstva za nakup cerkvenih objektov, ki čudovito podpirajo njeno poslanstvo in so lepo vzdrževani.

Vprašanje, ki si ga moramo zastaviti, se glasi: »Kaj nas Bog kliče narediti z viri, ki nam jih je zaupal?«

**Vprašanja za pogovor**

`1.	V razredu se pogovorite o tem, kako naj bi razumeli dva zelo jasna svetopisemska nauka: zveličanje po veri in nagrado, ki jo bomo prejeli na podlagi svojih del. Kako uskladiti ta dva koncepta?`

`2.	Zakaj biti zadovoljen s tem, kar imamo, ne pomeni, da si ne smemo prizadevati za boljši finančni položaj? Zakaj ti dve zamisli nista nujno nasprotni?`

`3.	Nobenega dvoma ni, da nas čaka večnost. Katere odločitve, ki jih sprejemamo zdaj, pa čeprav »majhne«, bodo pomagale odločiti, katere vrste večnost nas čaka?`