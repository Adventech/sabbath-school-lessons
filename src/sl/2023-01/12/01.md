---
title:  Nagrada za zvestobo
date:   18/03/2023
---

### Preberi pred proučevanjem
Heb 11,6; Iz 62,11; Rim 6,23; Jn 14,1-3; Raz 21; Mt 25,20-23; Rim 8,16-18

> <p>Ključno besedilo:</p>
> Gospodar mu je rekel: »Prav, dobri in zvesti služabnik! V malem si bil zvest, čez veliko te bom postavil. Vstopi v veselje svojega gospodarja!« Mt 25,21

Čeprav si zveličanja nikakor ne moremo zaslužiti, pa Sveto pismo uporablja nagrado kot spodbudo za zvesto življenje nevrednih prejemnikov Božje milosti. Karkoli že bomo prejeli na koncu, bo to zaradi Božje milosti.

Psalmist David je zapisal: »Gospodova postava je popolna, poživlja dušo; Gospodovo pričevanje je zanesljivo, nevednega dela modrega. Gospodovi ukazi so pravi, razveseljujejo srce; Gospodova zapoved je jasna, razsvetljuje oči. Gospodov strah je čist, ostaja na veke; Gospodove sodbe so resnica, vse skupaj pravične. Bolj so zaželene kakor zlato, bolj kakor obilje čistega zlata; bolj kakor med so sladke, kakor med iz satovja. Tudi tvoj služabnik dobiva svarilo po njih, v izpolnjevanju teh je bogato plačilo.« (Ps 19,8-12; Ps 19,7-11 CHR).

Sveto pismo na več mestih govori o naši nagradi – o tem, kar nam je obljubljeno po Kristusu ob njegovem drugem prihodu, ko se bo za vedno končal ta grozljiv »obvoz«, na katerem smo zaradi greha.

Kaj nam je obljubljeno in kakšno zagotovilo imamo, da bomo to resnično prejeli?