---
title:  Ravnanje z dolgovi
date:   28/01/2023
---

### Preberi pred proučevanjem
5 Mz 28,1.2.12; Mt 6,24; 1 Jn 2,15; Prg 22,7; Prg 6,1-5; 5 Mz 15,1-5

> <p>Ključno besedilo:</p>
> Bogati ukazuje revežem, kdor si izposodi, je hlapec upniku. Prg 22,7

Ena izmed definicij dolga je danes živeti od tega, kar pričakujemo, da bomo zaslužili v prihodnosti. Videti je, da je v današnjem svetu dolg postal način življenja, toda za kristjane to ne bi smelo biti pravilo. Sveto pismo odsvetuje zadolževanje. V njem najdemo vsaj 26 omemb dolga in vse so negativne. Sveto pismo ne pravi, da je greh sposoditi si  denar, a omeni pogoste negativne posledice takšnega ravnanja. V povezavi s finančnimi dolžnostmi je apostol Pavel svetoval: »Dajte vsem, kar jim gre: davek, komur davek, pristojbino, komur pristojbina, strah, komur strah, čast, komur čast. Ne bodite nikomur dolžniki, razen če gre za medsebojno ljubezen.« (Rim 13,7-8).

Zakaj je zadolževanje skorajda nacionalna nadloga na vseh ravneh – na ravni posameznika, podjetja in vlade? V vsaki družbi je zmeraj obstajal vsaj majhen odstotek zadolženih ljudi. Toda danes je ta odstotek precej višji; dolg skoraj nikoli ni v korist človeku, ki se zadolži.  

Ta teden si bomo ogledali razloge za zadolževanje in to, kako se spopasti z njim. Morda sam nisi zadolžen; kljub temu lahko te dragocene informacije posreduješ družini in prijateljem, ki jim lahko koristijo.