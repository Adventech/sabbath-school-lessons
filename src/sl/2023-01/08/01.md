---
title:  Načrtovati za uspeh
date:   18/02/2023
---

### Preberi pred proučevanjem
Prd 12,1; 1 Mz 2,15; 1 Tim 5,8; Kol 3,23-24; 1 Mz 39,2-5; Prg 3,5-8

> <p>Ključno besedilo:</p>
> Karkoli že delate, delajte iz srca, kot da delate za Gospoda, ne za ljudi, saj veste, da boste v povračilo prejeli dediščino od Gospoda. Služíte Gospodu Kristusu. Kol 3,23-24

Večina ljudi želi imeti uspešno in veselo življenje. Ta cilj pa je v svetu, v katerem nas lahko v trenutku doletita tragedija in katastrofa, morda težko dosegljiv.

Seveda pa se pri tem poraja vprašanje, kako definiramo »uspeh«. Pomislimo na Jožefa v Egiptu. Če je kdo kdaj živel uspešno življenje, je to bil Jožef, kajne? Iz zapora v palačo. Kaj pa Janez Krstnik, ki je šel iz zapora v grob? Kako uspešno je bilo njegovo življenje? Vse je odvisno od tega, kako definiramo uspeh.
 
Ta teden si bomo uspeh ogledali v kontekstu oskrbništva in finančnih načel. Ne glede na to, kdo smo ali kje živimo, bodo denar in finance del našega življenja, naj nam je to všeč ali ne. Kateri praktični koraki nam lahko pomagajo izogniti se pogostim pastem in napakam, ki nam lahko otežijo finančni uspeh?