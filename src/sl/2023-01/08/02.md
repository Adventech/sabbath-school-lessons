---
title:  Prve stvari najprej
date:   19/02/2023
---

`Katero sporočilo lahko izluščimo iz Prd 12,1?`

Ko dozorevamo in odraščamo, pomislimo tudi na to, da bomo morali zadovoljiti svoje najosnovnejše potrebe – potrebo po hrani, oblačilih in domu. Jezus nam je povedal, kako naj razvrstimo svoje potrebe: »Iščite najprej Božje kraljestvo in njegovo pravičnost in vse to vam bo navrženo.« (Mt 6,33) Starejši ljudje, ki se za Jezusa niso odločili v svoji mladosti, imajo še vedno čas, da sprejmejo prave odločitve glede oskrbništva.

Kakor smo videli v 1 Mz 28,20-22, je Jakob sprejel pomembne življenjske odločitve na področju svoje duhovnosti in financ. V sanjah se mu je Gospod predstavil kot »Gospod, Bog tvojega očeta Abrahama in Izakov Bog« (1 Mz 28,13). Jakob pa je v svoji zaobljubi obljubil, da bo Gospod njegov Bog (1 Mz 28,21).

`Preberi 1 Mz 29,9-20. Kaj je pomembno glede časa tega dogodka v Jakobovem življenju?`

Ko se je Jakob zavezal, da bo zvest Bogu na duhovnem in finančnem področju, ga je Gospod pripeljal k Raheli ob vodnjaku (glej 1 Mz 29,9-20). Dobro je, če svoje odločitve o duhovnih rečeh in delu sprejmemo, preden se poročimo. Naj naš bodoči zakonec ve, »v kaj se spušča«. Ali je ta oseba predan kristjan? Kakšno delo opravlja? Ali bo učitelj, medicinska sestra, pravnik, delavec ali kaj drugega? Kakšno življenje me čaka z njim? Nekatera druga vprašanja, na katera je dobro odgovoriti pred poroko, so: Katero stopnjo izobrazbe imava? Kolikšen dolg bova prinesla v zakonsko zvezo? Ali sem pripravljen sprejeti te okoliščine kot del svoje odgovornosti?

`Preberi 2 Kor 6,14-15. Zakaj je to načelo tako pomembno, kadar iščemo življenjskega sopotnika? Kako lahko upoštevanje tega načela poveča možnosti za dober zakon?`