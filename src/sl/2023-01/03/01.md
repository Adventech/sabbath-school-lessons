---
title:  Sporazum o desetini
date:   14/01/2023
---

### Preberi pred proučevanjem
1 Mz 14,18-20; Mal 3,10; 5 Mz 12,5-14; 3 Mz 27,30; 1 Kr 17,9-16; 1 Kor 4,1-2

> <p>Ključno besedilo:</p>
> Prinesite vso desetino v zakladnico, da bo zaloga v moji hiši, in preizkusite me s tem, govori Gospod nad vojskami, če vam tedaj ne odprem zapornic neba in ne izlijem na vas blagoslova do preobilja! Mal 3,10

V 1 Mz 14 se je Abraham vrnil z uspešne reševalne akcije, v kateri je rešil svojega nečaka Lota, njegovo družino in druge prebivalce Sodome. Sodomski kralj je bil tako hvaležen, da je Abrahamu ponudil ves vojni plen. Očak pa ni le zavrnil te ponudbe, temveč je dal Melkizedeku desetino od vsega, kar je imel.

Takoj po tej izkušnji je Gospod dejal: »Ne boj se, Abram! Jaz sem tvoj ščit, tvoje plačilo bo zelo veliko.« (1 Mz 15,1) V bistvu mu je rekel: »Ne skrbi, Abraham. Tvoj zaščitnik in skrbnik bom.« Čez mnogo let je Mojzes Izraelcem tik pred Kanaanom, rekel: »Natančno oddêli desetino od vsega pridelka svoje setve, ki leto za letom zraste na njivi /…/, da se naučiš bati vse dni Gospoda, svojega Boga.« (5 Mz 14,22-23)

Ellen G. White je zapisala: »Še preden je bil Mojzesu razodet določen sistem [darovanja], so morali ljudje Bogu dajati darove v verske namene. Tako je bilo že v Adamovih dneh.« (Testimonies for the Church, 3. zvezek, str. 393)

Kaj to pomeni za nas?