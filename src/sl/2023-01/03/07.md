---
title:  Za globlje proučevanje
date:   20/01/2023
---

»Če bi vse desetine in prispevki našega ljudstva pritekali v Gospodovo zakladnico, kot bi morali, bi prejeli takšno obilje blagoslovov, da bi se darovi in prispevki za svete cilje podeseterili, in tako bi bil ta kanal med Bogom in človekom vedno odprt.« (Ellen G. White: Testimonies for the Church, 4. knjiga, str. 474)

Kako osupljiv odlomek! Če bi bili vsi zvesti v dajanju desetine, bi nas Bog tako blagoslovil s sredstvi, da bi lahko svoje darove povečali za tisoč odstotkov!

»V tretjem poglavju knjige preroka Malahija beremo o pogodbi, ki jo je Bog sklenil s človekom. Gospod je povedal, da bo ljudi, ki mu bodo vračali desetino in prilagali darove, obsipal z veličastnimi darili.« (Ellen G. White: Review and Herald, 17. 12. 1901)

»Vsi se morajo zavedati dejstva, da zahteve, ki jih ima Bog do nas, presegajo vsako drugo zahtevo v življenju. On nam daje vsega v izobilju, toda dolžnost, ki jo upravičeno zahteva, je, da mu človek vrača deseti del od vsega, kar ima. Gospod svojim oskrbnikom milostno in darežljivo zaupa svoje dobrine, za desetino pa pravi: ›To je moje.‹ V sorazmerju s tem, kar mu je zaupano, mora človek vestno vračati Bogu desetino od vsega svojega imetja. To določbo je jasno potrdil tudi sam Jezus Kristus.« (Ellen G. White: Testimonies for the Church, 6. knjiga, str. 384)

**Vprašanja za pogovor**

`1.	Znova razmisli o dejstvu, da navada desetinjenja ne izvira iz starega Izraela. Kako nam to pomaga razumeti trajnost te dolžnosti, ki jo imamo pred Bogom?`

`2.	V razredu se pogovorite o zadnjem vprašanju ponedeljkovega nauka. Razmislite, kaj bi se zgodilo, če bi se verniki odločili svojo desetino dati kam drugam. Kaj bi se zgodilo s Cerkvijo? Ali bi še sploh imeli cerkev? Kaj je narobe s stališčem Moja desetina je v primerjavi z vsemi drugimi tako majhna, da je nepomembna? Kaj, če bi vsi razmišljali tako?`

`3.	Kaj si se naučil in kaj si doživel na podlagi svojega prilaganja desetine? Kaj lahko o tej dejavnosti naučiš druge?`