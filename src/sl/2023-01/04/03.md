---
title:  "Koliko dati?"
date:   23/01/2023
---

`Preberi 5 Mz 16,17. Katero merilo je dal Bog namesto odstotka kot osnovo za znesek naših darov?`

S svojimi darovi izkazujemo hvaležnost Bogu za njegove obilne darove, odrešenje, skrb in nenehne in mnogotere blagoslove. Kakor smo že omenili, znesek naših darov temelji na tem, s čim smo bili blagoslovljeni. »Od vsakega, ki mu je bilo veliko dano, se bo veliko zahtevalo.« (Lk 12,48)

`Preberi Ps 116,12-14. Kaj je tvoj odgovor na vprašanje v 12. vrstici?`

Le kako bi lahko Bogu poplačali za vse njegove blagoslove? Preprost odgovor je, da tega nikakor ne moremo narediti. Največ, kar lahko naredimo, je to, da radodarno podpremo Božje delo in pomagamo bližnjim. Ko je Jezus učence poslal na misijonsko potovanje, jim je rekel: »Zastonj ste prejeli, zastonj dajajte.« (Mt 10,8) Naši darovi prispevajo k razvoju značaja, ki je podoben Kristusovemu. Naša sebičnost se spreminja v ljubezen. Kakor Kristus se moramo tudi mi zanimati za druge in za napredek Božjega dela.

Zmeraj imejmo v mislih, da je Bog tako ljubil, da je dal (glej Jn 3,16). Več ko kopičimo zase, bolj sebični in nesrečni postajamo; to je neizpodbitno dejstvo.

Sami se moramo odločiti, koliko bomo dali in kdo bo prejemnik naših darov. Toda prinašanje darov Gospodu je krščanska dolžnost z duhovnimi in moralnimi posledicami. Z zanemarjanjem tega si delamo duhovno škodo, morda celo večjo, kot se zavedamo.

`Kaj tvoji darovi in tvoja naravnanost pri prilaganju darov povedo o tvojem odnosu z Bogom?`