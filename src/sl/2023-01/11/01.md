---
title:  V težavnih časih
date:   11/03/2023
---

### Preberi pred proučevanjem
2 Krn 20,1-22; 1 Krn 21,1-14; 2 Pt 3,3-12; 1 Jn 2,15-17; Raz 13,11-17

> <p>Ključno besedilo:</p>
> Daruj Bogu hvalno daritev, izpolni Najvišjemu svoje zaobljube. Potem me kliči na dan stiske, rešil te bom in me boš častil. Ps 50,14-15

Včasih se zdi, da naš svet uhaja izpod nadzora: vojne, prelivanje krvi, kriminal, nemoralnost, naravne nesreče, pandemije, ekonomska negotovost, politična korupcija in še in še. Ob tem posamezniki in družine najprej pomislijo na svoje preživetje. V takšnih negotovih časih je veliko energije namenjene iskanju varnosti, kar je seveda razumljivo.

Življenjske težave vsak dan terjajo veliko naše pozornosti. Odplačevanje dolgov, vzgoja otrok in vzdrževanje nepremičnine res zahtevajo veliko časa in mentalne energije. Seveda potrebujemo oblačila, hrano in dom! Jezus je v pridigi na gori blagrov naslovil te osnovne potrebe in nato dejal: »Po vsem tem sprašujejo pogani. Saj vaš nebeški Oče ve, da vse to potrebujete. Iščite najprej Božje kraljestvo in njegovo pravičnost in vse to vam bo navrženo.« (Mt 6,32-33).

Med težkimi časi, ko bi se morali bolj kot kdaj prej naslanjati na Gospoda, se zanesimo na svetopisemska načela!