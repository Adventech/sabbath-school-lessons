---
title:  Za globlje proučevanje
date:   17/03/2023
---

Čeprav nas Sveto pismo ne svari pred bogastvom, pa v njem ne najdemo niti vrstice o tem, da bi zaradi bogastva naraščala posameznikova duhovna predanost. Pravzaprav obstaja naslednja nevarnost: »Ljubezen do denarja in želja po bogastvu je zlata veriga, s katero jih ima Satan privezane.« (Ellen G. White, Pot h Kristusu, str. 38)

Od začetka krščanstva nobena cerkev ni imela toliko bogastva in udobja kakor mnoge cerkve v današnjem času. Vprašanje je, za kakšno ceno. Takšna blaginja gotovo vpliva na našo duhovnost – a ne v dobrem smislu. Le kako bi? Kdaj sta bogastvo in materialno izobilje spodbujala krščanski vrednoti samoodpovedovanja in samopožrtvovalnosti? Ali nam ljubezen do sveta in tega, kar je na njem, preprečuje, da imamo v hladilniku več hrane, kot smo je zmožni pojesti? Ali da imamo avto? Ali pa to, da si lahko privoščimo letne počitnice, spletne nakupe, najnovejši računalnik in pametni telefon? Čeprav mnogi verniki naše cerkve nimajo teh dobrin, pa jih mnogi imajo, zaradi česar je njihova duša v nevarnosti. Ne govorim o milijonarjih ali milijarderjih. Ti vsaj vedo, da so bogati; če želijo, lahko upoštevajo svetopisemsko svarilo, ki se nanaša nanje. Govorim o mnogih ljudeh, ki pripadajo srednjemu sloju, ki v družbi svojih pametnih telefonov, iMac-ov in športnih vozil naivno menijo, da so samo »srednji sloj« in kot takšni niso v nevarnosti, da bi jih njihovo imetje duhovno pokvarilo. Zato je lahko prilaganje desetine, če nič drugega, močan duhovni protistrup za nevarnost bogastva celo zanje, ki niso posebej »bogati«.

**Vprašanja za pogovor**

`1.	Zakaj moramo paziti, kakšen je naš odnos do denarja in bogastva, četudi po merilih tega sveta nismo bogati?`

`2.	Kaj praktičnega lahko naredimo poleg prilaganja desetine, kar nam lahko prepreči, da bi bili preveč zaposleni s stvarmi tega sveta?`

`3.	Kaj bi se jutri zgodilo s tabo, če naenkrat ne bi smel ne kupovati ne prodajati, ker bi spadal mednje, »ki se držijo Božjih zapovedi in vere v Jezusa« (Raz 14,12)? Kako trdna bi bila tvoja vera?`