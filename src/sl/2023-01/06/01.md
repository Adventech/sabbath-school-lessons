---
title:  Nabiranje zakladov v nebesih
date:   04/02/2023
---

### Preberi pred proučevanjem
1 Mz 6,5-14; Heb 11,8-13; 2 Kor 4,18; 1 Mz 13,10-12; 1 Mz 32,22-31; Heb 11,24-29

> <p>Ključno besedilo:</p>
> Kaj namreč koristi človeku, če si ves svet pridobi, svoje življenje pa zapravi? Kaj bi človek lahko dal v zameno za svoje življenje? Mr 8,36-37

Jezus nam je zaupal najboljšo naložbeno strategijo, ko je rekel: »Ne nabirajte si zakladov na zemlji, kjer uničujeta molj in rja in kjer tatovi vlamljajo in kradejo; nabirajte pa si zaklade v nebesih, kjer jih ne uničujeta ne molj ne rja in kjer tatovi ne vlamljajo in ne kradejo.« (Mt 6,19-20). To strategijo je zaključil z besedami: »Kjer je namreč tvoj zaklad, tam bo tudi tvoje srce.« (Mt 6,21) Povedano drugače: Pokaži mi, za kaj zapravljaš svoj denar, in povedal ti bom, kje je tvoje srce, kajti tja, kamor daješ svoj denar, boš prej ko slej dal tudi svoje srce.

Ali si želiš, da tvoje srce bíje za Božje kraljestvo? Če da, potem daj svoj denar tja, kjer bo žel večne nagrade. Svoj čas, denar in molitve nameni Božjemu delu. Če boš tako delal, se boš kmalu začel še bolj zanimati za to delo, temu pa bo sledilo tudi tvoje srce. Ta teden bomo proučili besedila in prispodobe o tem, kako nabirati zaklade v nebesih in na koncu žeti večno nagrado.