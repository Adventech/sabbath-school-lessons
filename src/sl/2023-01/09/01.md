---
title:  Varujte se pohlepnosti
date:   25/02/2023
---

### Preberi pred proučevanjem
Iz 14,12-14; Ef 5,5; Joz 7; Jn 12,1-8; Apd 5,1-11; 1 Kor 10,13

> <p>Ključno besedilo:</p>
> Pazíte in varujte se vsake pohlepnosti, kajti življenje nikogar ni v obilju iz njegovega premoženja. Lk 12,15

Definicija poželenja je nebrzdano hrepenenje po premoženju ali imetju, ki ti v resnici ne pripada. Gre za tako resno stvar, da jo najdemo ob zapovedih »Ne pričaj po krivem«, »Ne kradi« in »Ne ubijaj«. Poželenje je tako škodljivo, da se je Bog odločil, da nas v svojem moralnem zakonu posvari pred njim. »Ne poželi hiše svojega bližnjega, ne poželi žene svojega bližnjega, ne njegovega hlapca, ne njegove dekle, ne njegovega vola, ne osla, ne ničesar, kar je tvojega bližnjega.« (2 Mz 20,17 CHR)

Poželenje je pogosto na seznamu resnih grehov, zaradi katerih posameznik ne more priti v Božje kraljestvo. »Ali ne veste, da krivični ne bodo deležni Božjega kraljestva? Ne dajte se zavesti! Ne nečistniki ne malikovalci ne prešuštniki ne moške vlačuge ne homoseksualci ne tatovi ne lakomniki ne pijanci ne obrekljivci ne roparji ne bodo dediči Božjega kraljestva.« (1 Kor 6,9-10).

Kako je lahko poželenje (lakomnost) v istem košu kot ropanje, malikovalstvo, prešuštvo in nečistovanje? Sveto pismo pravi tako. Ta teden si bomo ogledali primere, ki ponazarjajo, kako škodljivo je poželenje, in razmislili, kaj lahko naredimo, da ga premagamo.