---
title:  Za globlje proučevanje
date:   06/01/2023
---

»Božje srce hrepeni po svojih pozemskih otrocih z ljubeznijo, ki je močnejša od smrti. Ko nam je Bog podaril svojega Sina, nam je v tem enem daru izlil vsa nebesa. Zveličarjevo življenje, smrt in njegovo posredovanje, služba angelov, priprošnje Duha, Oče, ki dela nad vsem in po vsem, ter nenehna služba nebeških bitij – vse sodeluje v človekovem odrešenju.« (Ellen G. White: Pot h Kristusu, str. 21)

»Če ste se odpovedali sebi in se izročili Kristusu, ste postali del Božje družine. Vse, kar je v Očetovi hiši, je namenjeno vam. V tem in prihodnjem svetu so vam na voljo vsi Božji zakladi. Služba angelov, dar Svetega Duha in trud njegovih služabnikov – vse to je za vas. Svet in vse, kar je koristno, pripada vam. Celó sovraštvo brezbožnikov se bo pokazalo kot blagoslov, saj vas bo pripravilo za nebesa. Če ste Kristusovi, je vse vaše.« (Ellen G. White: Misli z Gore blagrov, str. 135)

**Vprašanja za pogovor**

`1.	Zaradi čudovitih darov, s katerimi Bog obdarja svoje otroke, smo spodbujeni, da s psalmistom vzkliknemo: »Kaj naj vrnem Gospodu za vse njegove dobrote nad mano?« (Ps 116,12) Naredi seznam Božjih blagoslovov in darov, ki si jih prejel v svojem duhovnem in začasnem življenju. Pripravi se, da o tem spregovoriš v sobotnošolskem razredu. Ali te je ta vaja spodbudila k hvaležnosti Bogu? Vzemi si čas in se mu zahvali za dobrote, ki si jih prejel od njega.`

`2.	Čeprav o Bogu (upravičeno) razmišljamo kot o svojem Stvarniku, nas Sveto pismo na mnogih mestih opozarja, da je On tudi naš vzdrževalec. (Glej Heb 1,3; Job 38,33-37; Ps 135,6-7; Kol 1,17; Apd 17,28; 2 Pt 3,7.) Od galaksij v vesolju do bitja našega srca in sil, ki držijo skupaj atomsko zgradbo, ki sestavlja vso znano snov, je samo Božja moč tista, ki vzdržuje vse to. Kako nam ta svetopisemska resnica pomaga razumeti, katere so naše dolžnosti do Boga v smislu tega, kako uporabljamo to, kar nam je dal? Kako nam zavedanje tega pomaga ohraniti zdrav odnos do našega življenja in življenjskega namena?`

`3.	V nauku tega tedna smo proučevali tudi o tem, zakaj sta Jezus in načrt zveličanja največji dar, čeprav smo od Boga prejeli mnogo drugih darov. Kaj bi sploh imeli brez Jezusa in upanja, ki nam ga je dal? Thomas Ligotti, ateistični pisec, je zapisal, da ljudje nismo nič več kakor »pokvarjeno meso na razpadajočih kosteh«. Zakaj bi Ligotti imel prav, če ne bi bilo evangelija?`