---
title:  Del Božje družine
date:   31/12/2022
---

### Preberi pred proučevanjem
Gal 3,26.29; Ps 50,10-12; 1 Krn 29,13-14; Flp 4,19; 1 Jn 5,3; Mt 6,19-21

> <p>Ključno besedilo:</p>
> Poglejte, kakšno ljubezen nam je podaril Oče: Božji otroci se imenujemo in to tudi smo. Svet nas zato ne spoznava, ker ni spoznal njega. 1 Jn 3,1

V kristjanovem odnosu z Bogom je ena izmed neverjetnih stvari ta, da nam je zaupal upravljati svoje zadeve na zemlji. Na samem začetku človeške zgodovine je pooblastil Adama in Evo, da skrbita za popolno stvarstvo (glej 1 Mz 2,7-9.15). Povedal je, da moramo na zemlji delovati v njegovem imenu; zato je človeka zadolžil za poimenovanje živali, varovanje edenskega vrta in napolnitev sveta z otroki.

Poleg tega nas blagoslavlja z viri; zaupal nam je gospodariti z njimi – npr. da varčujemo, pišemo čeke, izvršujemo elektronska nakazila, izdelamo finančni načrt ali prilagamo desetino in darove pri sobotnem bogoslužju. Bog nas spodbuja uporabiti vire, ki nam jih je dal, za zadovoljitev naših potreb in potreb drugih ter za napredek njegovega dela. Sliši se neverjetno, toda Bog nam je zaupal vzgajati njegove otroke, graditi njegove stavbe in izobraževati prihodnje generacije.

V nauku tega tedna bomo raziskali prednosti in odgovornosti, ki jih imamo kot člani Božje družine.