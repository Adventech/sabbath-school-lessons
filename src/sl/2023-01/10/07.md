---
title:  Za globlje proučevanje
date:   10/03/2023
---

Ellen G. White je napisala dve poglavji o tej pomembni temi – o razdelitvi našega imetja. Glej poglavje »Ostarelim in bogatim staršem« (»To (Aged and) Wealthy Parents«) v Testimonies for the Church, 3. knjiga, str. 116–130; in poglavje »Oporoke in zapuščine« (»Wills and Legacies«) v Testimonies for the Church, 4. knjiga, str. 476–485.

V knjigi Counsels on Stewardship je Ellen G. White na straneh 323–335 pisala o oporoki. V knjigi Testimonies for the Church je zapisala: »Mnogi to prelagajo do trenutka tik pred smrtjo; če bi bili kristjani, bi to naredili, dokler imajo svoje življenje še pod nadzorom. Sebe in svoje premoženje bi posvetili Bogu; medtem ko bi delovali kot njegovi oskrbniki, bi bili zadovoljni z opravljanjem svoje dolžnosti. Ko sami postanejo izvršitelji oporoke, zadovoljujejo Božje zahteve, namesto da bi svoje odgovornosti preložili na druge.« (Testimonies for the Church, 4. knjiga, str. 480)

Kaj je avtorica mislila z besedami »ko sami postanejo izvršitelji oporoke«? V tipični oporoki oseba, ki dela oporoko, določi izvršitelja, ki bo po njeni smrti razdelil premoženje v skladu z željami, ki so zapisane v oporoki. Ko sami postanemo izvršitelji lastne oporoke, svoje premoženje razdelimo, ko smo še živi. Tako imamo prednost videti sadove in živeti z vednostjo, da ustrezno ravnamo s tem, kar nam je zaupal Bog.

Za kristjane je Jezusov drugi prihod »blagoslovljeno upanje«. Vsi smo si že kdaj zamišljali, kako čudovito bo videti Jezusa, kako prihaja na nebeških oblakih. Iz njegovih ust želimo slišati besedi: »Dobro opravljeno!« Toda kaj če bomo šli spat pred njegovim prihodom? Če smo upoštevali njegovo razodeto voljo, bomo že zdaj izkusili zadovoljstvo, ko bomo videli, da delo napreduje zaradi našega truda. Vedeli bomo, da se bo zaradi naše oporoke to delo nadaljevalo tudi po naši smrti.

**Vprašanja za pogovor**

`1.	Zakaj nabiranje zakladov v nebesih ne pomeni, da si poskušamo zaslužiti ali celo »kupiti« zveličanja?`

`2.	Čeprav moramo biti velikodušni in dajati, kar imamo, pa moramo biti tudi modri. Kako pogosto smo slišali druge (še posebej tiste, ki postavljajo datume) prositi za denar, ker se bo takrat in takrat zgodil ta in ta dogodek! Ker bo takrat naš denar izgubil vso vrednost, naj ga raje darujemo zdaj za napredek njihovega poslanstva. Kako se lahko naučimo razlikovati med to prevaro in utemeljenimi načini, na katere lahko svoj denar že zdaj uporabimo za napredek Božjega dela?` 