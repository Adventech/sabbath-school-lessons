---
title:  Duhovna zapuščina
date:   09/03/2023
---

Čeprav si je težko predstavljati, kakšno bi bilo življenje na zemlji, če Adam in Eva ne bi grešila, je eno gotovo: ljudje ne bi kopičili materialnih dobrin in ne bi bili pohlepni, revščina pa ne bi obstajala. Vse te reči pestijo naš svet vso znano zgodovino. Naš občutek, da smo lastniki tega, za kar smo delali in kar je, če smo si to pridobili na pošten način, zakonito naše, je odraz življenja v padlem svetu. Ne glede na to, kolikšno je naše imetje, obstaja nekaj pomembnega, kar si je vredno zapomniti.

`Preberi naslednje svetopisemske vrstice. Kaj je njihova osrednja točka? Kako bi njihovo sporočilo moralo vplivati na to, kako ravnamo z materialnimi dobrinami, s katerimi nas je blagoslovil Bog? Ps 24,1; Heb 3,4; Ps 50,10; 1 Mz 14,19; Kol 1,15-17 `

Smo varuhi in oskrbniki tega, kar nam je zaupal Bog. On je lastnik vsega in dajalec življenja, obstoja in moči. Zato je edino logično, da mu na koncu svojega življenja, ko smo poskrbeli za svojo družino, vrnemo preostanek.

»Ko dajemo za napredek Božjega dela, si nabiramo zaklade v nebesih. Vse, kar si naberemo v nebesih, je varno pred katastrofo in izgubo; narašča v večno in trajno bogastvo /…/ ter bo vpisano na naš račun v nebeškem kraljestvu.« (Ellen G. White, Counsels on Stewardship, str. 342)

Prednosti tega, da dajemo, ko smo še živi, so številne:

Kot darovalci lahko vidimo sadove svojega dara – npr. novo cerkveno stavbo, mladega človeka, ki konča študij, evangeljsko kampanjo itd.

Določeno področje služenja ali oseba lahko ima koristi zdaj, ko je potreba največja.

Po naši smrti se družinski člani in prijatelji ne bodo prepirali za naš denar.

S tem dajemo dober zgled družinskih vrednot, kar se tiče velikodušnosti in ljubezni do drugih.

Naš davek na premoženje bo manjši.

Prepričani smo lahko, da bo naš dar šel za namen, ki smo ga želeli podpreti (brez vmešavanja sodišča ali nezadovoljnih sorodnikov).

S tem dokazujemo, da se je srce darovalca spremenilo – ni več sebično.

Nabiramo si zaklade v nebesih.

`Kako občutljiv si za očitke in zbadljivke drugih? Verjetno kar precej, kajne? Kako se lahko držiš Gospoda in utemeljiš občutek lastne vrednosti v njem, ki te tako močno ljubi, da je umrl za tvoje grehe? `