---
title:  Spiritizem v zadnjih dneh, 1. del
date:   05/06/2024
---

`S kakšnimi prevarami se bodo ljudje soočali v zadnjih dneh? Mt 24,5.11.24; 2 Tes 2,7-9; Raz 13,13.14; Raz 16,13.14`

Hudič si bo tik pred Jezusovim prihodom prizadeval z znamenji in čudeži zapeljati množice ljudi. Ángel Rodríguez je o zavajajoči moči demonov zapisal pomenljive besede: »Njihova prepričljivost ne temelji na vsebini njihovega sporočila, temveč na moči nadnaravnih pojavov, imenovanih ›znamenja‹ in ›čudeži‹. Demoni izvajajo/delajo (poieō) znamenja, s čimer nagovarjajo človekova čustva in počutje, ne pa njegove preudarnosti in razuma. Dejstvo, da ta znamenja delajo demoni, kaže, da ima sporočilo treh demonov [zmaja, zveri in lažnega preroka] spiritistično naravo. Ne prihaja od Boga. Ob koncu vesoljnega spopada bo demonska sila nepričakovano stopila na prizorišče človeške zgodovine. Spiritizem, ki temelji na nesvetopisemskem nauku o nesmrtnosti duše, bo skoraj zasužnjil svet.« (The Closing of the Cosmic Conflict: Role of the Three Angels‘ Messages, neobjavljen rokopis, str. 6)

`Zakaj je nevarno zaupati svojim čustvom? Katero vlogo – dobro ali slabo – imajo čustva v naši verski izkušnji? Kako lahko Satan zaobide naš razum in neposredno nagovori naša čustva?`

»Satan se je dolgo pripravljal na svoj zadnji napor, da prevara svet. /…/ Po malem je pripravil pot za svoje največje delo priprave v razvoju spiritizma. Njegovi nameni se niso popolnoma uresničili, a se bodo v zadnjem ostanku časa. /…/ V to prevaro bo zajet ves svet, razen tisti, ki jih bo Božja moč ohranila z vero v njegovo besedo. Ljudje so zazibani v lažno varnost in se bodo prebudili šele takrat, ko se bo nanje začela izlivati Božja jeza.« (Ellen G. White: Veliki spopad, str. 526) Varni smo samo v Jezusu in njegovi besedi.

Ni si težko zamisliti, kako lahko na milijone in celo milijarde ljudi, ki ne razumejo stanja mrtvih, prevzame zablode o tem, da mrtvi živijo naprej po svoji telesni smrti.

`Pred katerimi prevarami so že zdaj zavarovani tisti, ki razumejo, da mrtvi spijo?`