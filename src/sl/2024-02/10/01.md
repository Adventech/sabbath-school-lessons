---
title:  Spiritizem je razkrinkan
date:   01/06/2024
---

### Preberi pred proučevanjem
Prd 9,5; Iz 8,19.20; Mt 10,28; 24,23-27; 1 Tes 4,16.17; 2 Tes 2,9-12; Raz 16,13.14

> <p>Ključno besedilo</p>
> Kajti sam Gospod bo ob povelju, ob nadangelskem glasu in ob Božji trobenti stopil z neba. Najprej bodo vstali tisti, ki so umrli v Kristusu. Potem pa bomo mi, ki živimo in bomo ostali, skupaj z njimi odneseni na oblakih v zrak, naproti Gospodu: tako bomo zmeraj z Gospodom. 1 Tes 4,16.17

Pred desetletji so se med ljudmi pojavile zgodbe o izkušnjah ob smrti (angl. near death experience). Ljudje, ki so umrli in bili nato oživljeni, so pripovedovali neverjetne zgodbe o tem, kaj so videli in slišali med svojo »smrtjo«. Na milijone ljudi verjame, da ta poročila dokazujejo, da mrtvi niso zares mrtvi. To temeljno verovanje spiritizma je ena izmed Satanovih najbolj razširjenih in učinkovitih prevar.

Spiritizem se je začel že v Edenu, ko se je kača zlagala Adamu in Evi, rekoč: »Nikakor ne bosta umrla!« (1 Mz 3,4) Ta zamisel je bila temelj enega največjih lažnih verskih gibanj 19. stoletja, ko so sestre Fox trdile, da od duhov umrlih prejemajo odgovore na svoja vprašanja. Kasneje so priznale, da je šlo za prevaro.

Namen nauka tega tedna je pokazati, da je naša edina zaščita pred Satanovimi prevarami zadnjega časa osebni odnos s Kristusom in trdna utemeljenost v svetopisemskih naukih. To pa vključuje tudi svetopisemsko stališče o stanju mrtvih ne glede na to, kaj slišijo naša ušesa ali vidijo naše oči ali čuti naše srce.

Ta teden v knjigi »Veliki spopad« preberi poglavja 31–34.