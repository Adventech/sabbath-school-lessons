---
title:  Vera v nasprotju s pričakovanji
date:   27/04/2024
---

### Preberi pred proučevanjem
Ps 119,162; Jn 16,13-15; Rim 3,23.24; Rim 6,15-18; Ef 2,8.9; 2 Pt 1,20.21

> <p>Ključno besedilo</p>
> Tvoj izrek hranim v svojem srcu, da ne bi grešil zoper tebe. Ps 119,11

Protestantski reformatorji so imeli nekaj, kar močno primanjkuje ljudem 21. stoletja: življenjski namen. Znan ameriški psiholog Philip Cushman v knjigi Prazen jaz (The Empty Self) govori o ljudeh, ki živijo brez namena. Njihova prepričanja so plitka in le malo reči se jim zdi pomembnih. Nimajo ničesar, za kar bi bilo vredno umreti, zato tudi nimajo ničesar, za kar bi bilo vredno živeti.

Toda moški, ženske in otroci protestantske reformacije so bili povsem drugačni. Imeli so stalen namen, za katerega je bilo vredno živeti. Njihova verovanja so bila pomembna in niso bili pripravljeni ogroziti svoje integritete. Njihova verovanja so bila neločljiv del njihove osebnosti. Zanikati ta verovanja bi pomenilo zanikati svojo identiteto. Celo takrat, ko so zrli smrti v oči, so čutili mir.

Ta teden bomo proučili nekaj primerov reformatorjev in raziskali, kako svetopisemski nauki, ki imajo moč spremeniti posameznikovo življenje, predstavljajo osnovo za pristen življenjski namen. Razumevanje teh večnih resnic nas bo pripravilo za poslednji spopad med dobrim in zlom. Boj, ki so ga bojevali reformatorji, še ni končan. Poklicani smo nadaljevati tam, kjer so oni končali. Tudi mi lahko odkrijemo Boga, ki je močnejši od vsakršne težave, s katero se spopadamo. Ta Bog daje našemu življenju pomen in namen, ki ju ne more dati nič zemeljskega.

Ta teden v knjigi »Veliki spopad« preberi poglavja od 7 do 10.