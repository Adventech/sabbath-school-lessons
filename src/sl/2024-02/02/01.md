---
title:  'Osrednja težava: ljubezen ali sebičnost?'
date:   06/04/2024
---

### Preberi pred proučevanjem
Lk 19,41-44; Mt 23,37.38; Heb 11,35-38; Raz 2,10; Apd 2,44-47; Jn 13,35

> <p>Ključno besedilo</p>
> Ne boj se, saj sem s teboj, nikar se plaho ne oziraj, saj sem jaz tvoj Bog. Okrepil te bom in ti pomagal, podpiral te bom z desnico svoje pravičnosti. Iz 41,10

Predstavljaj si, da paseš ovce na gričih Oljske gore, od koder je lep razgled na Jeruzalem. Nenadoma zaslišiš oddaljen govor. Pri priči prepoznaš Jezusov glas. Njegove besede te presenetijo. Tudi učenci jih težko razumejo. Ko zahajajoče sonce osvetli zlato tempeljsko kupolo in veličastne snežno bele marmornate stebre, Jezus odločno reče: »Vidite vse to? Resnično, povem vam: Tu zagotovo ne bo ostal kamen na kamnu, ki bi ne bil zrušen.« (Mt 24,2) Učenci so zmedeni; tudi ti. Le kaj Jezus misli s temi besedami? Kako se nanašajo na konec sveta, o čemer so spraševali učenci?

Pozorno prisluhneš, ko Jezus spretno zlije dogodke, ki bodo vodili v uničenje Jeruzalema, z dogodki tik pred njegovim prihodom. V uničenju Jeruzalema je nakazana Satanova strategija zapeljevanja in uničevanja Božjega ljudstva časa konca. Jezusova navodila v Mt 24 jasno povzemajo dogodke zadnjih dni v kontekstu padca Jeruzalema.

Ta teden bomo proučevali dvojno Satanovo strategijo: strategijo zapeljevanja in uničevanja Božjega ljudstva. Kar Hudobnemu ni uspelo doseči s preganjanjem, upa, da bo dosegel s kompromisom. Bog se nikoli ne pusti presenetiti; tudi v najtežjih časih skrbi za svoje ljudstvo.

Ta teden v knjigi »Veliki spopad« preberi 1. in 2. poglavje.