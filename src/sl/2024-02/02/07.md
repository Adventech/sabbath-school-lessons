---
title:  Za globlje proučevanje
date:   12/04/2024
---

»Satan je poskušal z nasiljem uničiti Božjo cerkev, toda zaman. Veliki spopad, v katerem so učenci dali svoja življenja, se ni končal z njihovo smrtjo. V tem navideznem porazu so pravzaprav zmagovali. Božji sodelavci so bili pomorjeni, vendar se je njihovo delo nadaljevalo. Evangelij se je dalje širil in število njegovih pristašev se je stalno povečevalo. Prodrl je v kraje, ki so bili nedostopni celo za rimske orle. Neki kristjan je razpravljal s poganskim vladarjem, ki je razpihoval preganjanje. Dejal mu je: ›Lahko nas morite, mučite, obsojate. /…/ Vaša nepravičnost je dokaz, da smo nedolžni. /…/ Vaša surovost nič ne pomaga. Bolj kot nas ubijate, več nas je. Kri kristjanov je seme.‹« (Ellen G. White: Veliki spopad, str. 39)

»Skrivnostna Božja previdnost dovoljuje roki hudobnih preganjati pravične. Slabotni v veri so zaradi tega zmedeni. Nekateri so celo pripravljeni zavreči zaupanje v Boga, ker dopušča, da hudobni napredujejo in s svojo surovo močjo mučijo in zatirajo najboljše in najbolj poštene. Nekateri se sprašujejo, kako to, da On, ki je pravičen, usmiljen in vsemogoč, lahko trpi takšno krivičnost in nasilje. To je vprašanje, ki se nas ne tiče. Kako bi lahko ob tolikih dokazih Božje ljubezni dvomili o njegovi dobroti, ko vendar ne razumemo dejanj njegove previdnosti?« (Ellen G. White: Veliki spopad, str. 44)

**Vprašanja za pogovor**

`Čemu služi preganjanje? Zakaj Bog dopušča, da njegove sledilce doleti trpljenje?`

`Kako bi odgovoril prijatelju, če bi te vprašal: »Kje je Bog v mojem trpljenju? Če me resnično ljubi, zakaj preživljam te hude čase?«`

`Kako lahko tvoja krajevna cerkev postane ljubeča skupnost, ki bo pozitivno vplivala na svet? Pogovorite se o praktičnih načinih uporabe nauka tega tedna.`