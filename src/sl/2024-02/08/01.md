---
title:  Luč s svetišča
date:   18/05/2024
---

### Preberi pred proučevanjem
2 Mz 25,8.9.40; 3 Mz 16,21.29-34; 3 Mz 23,26-32; Dan 7,9.10; Mt 25,1-13; Heb 8,1-6; Heb 9,23-28; Raz 11,19

> <p>Ključno besedilo</p>
> Poglavitno pri tem, o čemer govorimo, pa je tole: takšnega vélikega duhovnika imamo, ki je sédel na desno prestola veličastja v nebesih in je služabnik svetišča in resničnega šotora, katerega je postavil Gospod in ne človek. Heb 8,1.2

Kmalu po razočaranju 22. oktobra 1844 je nekaj mileritov po molitvi in proučevanju spoznalo svojo napako. Prerokovanje o 2300 dneh v resnici ni govorilo o drugem Jezusovem prihodu, kakor so razumeli, temveč o Kristusovem delu v nebeškem svetišču, ki je na mogočen način opisano v Pismu Hebrejcem.

Čiščenje nebeškega svetišča je bilo izpolnitev čiščenja zemelj-
skega svetišča, o čemer beremo v 3. Mojzesovi knjigi. Da bi bolje razumeli to pomembno resnico, proučimo vzporednice med Dan 7 in 8.

| Dan 7 | Dan 8 |
| --- | --- |
| Babilon |  |
| Medo-Perzija | Medo-Perzija |
| Grčija | Grčija |
| Rim | Rim |
| Sodba v nebesih | Čiščenje svetišča |

Te vzporednice razodevajo pravo naravo čiščenja svetišča, kar je velika predadventna preiskovalna sodba. V nauku tega tedna bomo raziskali ključno svetopisemsko resnico o Kristusovi službi v nebeškem svetišču.

Ta teden v knjigi »Veliki spopad« preberi 22., 23., 24. in 28. poglavje.