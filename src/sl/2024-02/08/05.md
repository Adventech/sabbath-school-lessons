---
title:  Dobra novica najsvetejšega
date:   22/05/2024
---

`Kakšno zagotovilo in božansko vabilo dajejo naslednje svetopisemske vrstice vsakemu izmed nas? Heb 4,14-16; Heb 10,19-22`

Pavel nam v teh vrsticah pravi, naj se trdno držimo veroizpovedi, naj se prestolu milosti bližamo z zaupnostjo, naj nikoli ne obupamo in naj svojo vero temeljimo na Jezusu, ki je naš Veliki duhovnik. V njem imamo vse, kar potrebujemo. Po veri bomo lahko stopili v nebeško svetišče »po novi in živi poti«, ki nam jo je omogočil Jezus.

Na dvorišču vidimo kri na rogovih bronastega oltarja. V svetem delu svetišča vidimo kri na zlatih rogovih kadilnega oltarja. Kri opazimo tudi na zavesi, za katero je skrinja zaveze.

Jezusova kri pripravlja pot na vsakem koraku. To nam daje upanje, saj se lahko ponovno združimo z Bogom le, če nam Jezus odpusti in izbriše naše grehe. Božja milost in pravičnost sta neskončni. Božja pravičnost sprejema Jezusovo žrtev kot spravo za naše prestopke, ker Jezus jamči, da nam odpušča in briše grehe.

`Zakaj je videnje iz Raz 11,19 tako pomembno v kontekstu velikega spopada? Na kakšen način kaže neločljivo povezavo med zakonom in evangelijem?`

Sredi bleščeče svetlobe in ognjene slave Božje navzočnosti v prestolni dvorani vesolja ob vznožju Božjega prestola najdemo Božjo postavo v skrinji zaveze. V najsvetejšem se razodevata Božja pravičnost in milost. Nobena zemeljska moč ne more spremeniti Božjega zakona, ker je, med drugim, položen tudi v nebeško skrinjo zaveze. V Heb 8,10 piše: »To je namreč zaveza, ki jo bom sklenil z Izraelovo hišo po tistih dneh, govori Gospod: Svoje postave bom dal v njihov razum, v njihova srca jih bom zapisal. Jaz bom njihov Bog in oni bodo moje ljudstvo.« Ko z vero stopimo v nebeško svetišče, najdemo odpuščanje za svoje pretekle grehe in moč za poslušno življenje po Kristusu, ki je umrl za nas in piše svojo postavo v naše srce. Jezus nas »popolnoma« oziroma »dokončno« rešuje kazni in moči greha (Heb 7,25).

`Zakaj je Jezusovo posredniško delo tako neverjetno dobra novica? Kakšno upanje bi sploh imeli brez evangelija glede na to, da je postava merilo pravičnosti?`