---
title:  Za globlje proučevanje
date:   26/04/2024
---

»Bog je razsvetlil razum teh izbranih mož in jima razodel mnoge napake Rima; vendar nista prejela vse luči, ki je morala biti dana svetu. Po teh svojih služabnikih je Bog vodil ljudi iz rimske teme. Toda bilo je še mnogo velikih ovir, s katerimi sta se morala spopasti. Bog ju je vodil po korakih, kolikor sta zmogla. Nista bila pripravljena, da bi lahko prejela vso luč naenkrat. Njeno popolno razodetje bi bilo zanju kakor močna svetloba opoldanskega sonca tistim, ki so dolgo živeli v temi, zato bi se obrnila stran. Bog jima je razodeval resnico po malem, kolikor so jo ljudje lahko sprejeli. V prihodnjih stoletjih so nastopili drugi zvesti delavci, ki so vodili ljudi naprej po poti reforme.« (Ellen G. White: Veliki spopad, str. 94)

»V pismu duhovniku, ki je postal učenec evangelija, Hus z globoko ponižnostjo graja lastne napake in se obtožuje, da je ›z užitkom nosil razkošna oblačila in izgubljal čas v nepomembnih opravilih‹. Zatem doda: ›Tvoje misli naj zaposlujeta Božja slava in zveličanje ljudi, ne pa posedovanje dobrin in zemljišč. Prizadevaj si bolj za okraševanje svoje duše kakor svoje hiše. Usmeri pozornost na duhovno stavbo. Bodi pobožen in ponižen z ubogimi ter svojega premoženja ne uporabljaj za gostije. Če ne boš popravil svojega življenja in se boš zdržal nepotrebnih reči, se bojim, da boš strogo kaznovan, kakor sem jaz.‹« (Ellen G. White: Veliki spopad, str. 97)

**Vprašanja za pogovor**

`Kaj pomeni izraz »progresivna resnica« oziroma »stopnjujoča se resnica«? Zakaj Bog razodeva resnico postopoma? Kako se to načelo nanaša na Božjo cerkev, ki živi v tem času?`

`Kako se nova odkritja resnice navezujejo na prejšnje resnice, kakor jih je razumelo Božje ljudstvo? Zakaj nova luč nikoli ne sme nasprotovati stari luči?`

`Ne glede na to, kje živiš, tvoja kultura zagovarja vrednote, zamisli in moralna pravila, ki na neki način nasprotujejo svetopisemskim naukom. Ali prepoznaš ta nasprotujoča si področja? Kako se kot posamezniki in kot cerkev soočamo s tem izzivom? Kako smo lahko dobri državljani in obenem ne sprejemamo izprijenih vrednot, ki jih podpira naša okolica?`

`Kako zgoraj navedeno Husovo pismo vpliva na tvoje mišljenje? Kaj v tem pismu je naredilo vtis nate?`