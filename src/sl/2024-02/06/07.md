---
title:  Za globlje proučevanje
date:   10/05/2024
---

»Ko so državne in verske oblasti prepovedale Sveto pismo; ko so bila njegova pričevanja popačena in so se ljudje združili s hudobnimi duhovi, da bi ločili človeška srca od Svetega pisma; ko so bili tisti, ki so si upali oznanjati njegove svete resnice, preganjani, izdani, trpinčeni in zaprti v temne zaporske celice ter mučeni zaradi vere ali prisiljeni pobegniti v zavetje gora, strmin in skal – tedaj sta dve zvesti priči prerokovali oblečeni v raševnika. Svojo službo sta opravljali skozi celotno časovno obdobje tisoč dvesto šestdesetih let. V najbolj temačnem obdobju so živele zveste priče, ki so ljubile Božjo besedo in varovale njeno slavo. Ti zvesti služabniki so prejeli modrost, moč in oblast za oznanjanje Božje resnice skozi to celotno obdobje.« (Ellen G. White: Veliki spopad, str. 253)

»Ko se je Francija javno odpovedala Bogu in zavrgla Sveto pismo, so se brezbožniki in duhovi teme veselili, ker so dosegli dolgo želeni cilj: videli so kraljestvo, ki je bilo osvobojeno omejitev Božjih zapovedi. /…/ Božji Duh, ki brzda Satanovo surovo moč, se je skoraj umaknil. Zdaj je lahko po svoji volji delal on, ki uživa v trpljenju ljudi. Kdor si je izbral pot upora, je kmalu požel njegove sadove. Zemlja se je napolnila s hudodelstvi, ki so preveč grozljiva za opis s peresom. Iz opuščenih pokrajin in porušenih mest se je slišal strašen krik – krik grenkega obupa. Francija se je potresla, kakor da jo je stresel potres. Vera, zapovedi, družbeni red, družina, država in cerkev – vse je bilo premagano z brezbožno roko, ki se je uprla Božjim zapovedim.« (Ellen G. White: Veliki spopad, str. 269–270)

**Vprašanja za pogovor**

`Katera načela velikega spopada so bila vidna v francoski revoluciji?`

`Nekdo, ki je trdil, da ni Boga, je zapisal: »Svobodni smo postaviti svoje cilje in prestopiti vse meje razuma, ne da bi se morali pri tem obremenjevati z grehom.« Katere razloge, zaradi katerih mnogi zavračajo Boga, nam razkrivajo besede »ne da bi se morali pri tem obremenjevati z grehom«? Kako lahko miselnost tega človeka pomaga pojasniti del tega, kar se je dogajalo med francosko revolucijo?`

`Kako se Janezovo videnje svetišča nanaša na dogodke, ki se bodo zgodili na koncu časa?`