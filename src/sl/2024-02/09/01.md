---
title:  Temelj Božje vlade
date:   25/05/2024
---

### Preberi pred proučevanjem
Prg 28,9; Prd 12,13.14; Dan 7,25; Raz 14,6-12

> <p>Ključno besedilo</p>
> Zmaj pa se je razjezil nad ženo in se bojeval proti preostalim iz njenega rodu, proti tistim, ki se ravnajo po Božjih zapovedih in imajo Jezusovo pričevanje. Raz 12,17

Po globokem in temeljitem proučevanju Svetega pisma so prvi adventisti prišli do spoznanja o pomenu zakona v najsvetejšem delu nebeškega svetišča. Odkrili so pomen sobote v četrti zapovedi, ki je v središču Božjega zakona. V resnici ta zapoved bolj kot katera druga jasno priznava Boga kot našega Stvarnika, kar je osnova za pravo čaščenje. Ta tema bo še posebej aktualna v zadnjih dneh zemeljske zgodovine (Raz 14,6-12).

Od vsega začetka je Satanov cilj preprečiti čaščenje Boga s spodkopavanjem Božjega zakona. Satan ve, da kršenje »ene zapovedi« pomeni biti »kriv za kršitev vseh« (Jak 2,10), zato spodbuja ljudi k prestopanju Božjega zakona. Satan sovraži soboto, ker spominja ljudi na Stvarnika in na to, kako ga je treba častiti. Ta zapoved je zapisana v Božjem zakonu v najsvetejšem delu nebeškega svetišča. Dokler si ljudje prizadevajo biti zvesti Bogu, mora veljati njegov zakon, vključno z zapovedjo o soboti, saj zakon opredeljuje greh.

Namen nauka tega tedna je pokazati povezavo med svetiščem, Božjim zakonom, soboto in prihajajočo krizo zaradi znamenja zveri. Raziskali bomo tudi pomen, ki ga ima sobota za generacijo časa konca.

Ta teden v knjigi »Veliki spopad« preberi 25., 26. in 27. poglavje.