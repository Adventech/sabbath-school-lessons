---
title:  Za globlje proučevanje
date:   31/05/2024
---

»Nasprotniki resnice niso imeli primernih svetopisemskih dokazov. Pozabili so, da so bile enake pripombe podane tudi proti Kristusu in njegovim učencem, zato so vztrajno zastavljali vprašanja: ›Zakaj naši vplivni ljudje ne razumejo tega vprašanja o soboti? Malo jih veruje kakor vi. To, da bi vi imeli prav, vsi šolani ljudje sveta pa bi bili v zmoti, je nemogoče.‹

Za izpodbijanje takih dokazov je bilo treba uporabiti nauk Svetega pisma in opozoriti, kako je Gospod v vseh časih ravnal s svojim ljudstvom. Kristjani prejšnjih stoletij so praznovali nedeljo v prepričanju, da praznujejo svetopisemsko soboto. Še danes so pravi kristjani v raznih krščanskih cerkvah, tudi v Rimokatoliški, ki iskreno verujejo, da je nedelja od Boga določeni dan počitka. Bog sprejema njihov iskreni namen in poštenost. Vendar bo prišel čas, ko bo praznovanje nedelje ukazano z zakonom in bo svet popolnoma seznanjen in razsvetljen glede dolžnosti prave sobote. Takrat bodo vsi prestopniki Božje zapovedi s poslušanjem ukaza, ki ne temelji na večji veljavi od rimske, izkazali večje spoštovanje papeštvu kakor Bogu. Ti bodo častili Rim in oblast, ki ukazuje držati se njegove uredbe. Molili bodo zver in njeno podobo. Z zavrnitvijo uredbe, ki je od Boga razglašena kot znamenje njegove moči, in sprejemanjem spoštovanja tiste, ki si jo je izbral Rim za znamenje svoje vrhovne oblasti, bodo sprejeli znamenje privrženosti Rimu – ›znamenje zveri‹. Ko bodo ljudje vse to razumeli in se bodo znašli pred izbiro med Božjimi in človeškimi zapovedmi, bodo tisti, ki bodo ostali v svojem prestopku, prejeli ›znamenje zveri‹.« (Ellen G. White: Veliki spopad, str. 427, 421–422)

**Vprašanja za pogovor**

`Svet se zelo hitro spreminja. Zakaj moramo biti zmeraj budni, da nas dogodki zadnjih dni ne bi ujeli nepripravljenih?`

`Kako se razumevanje sodbe in Božjega zakona ujema z dejstvom, da smo zveličani samo po veri?`

`Na katere načine lahko pričaš tistim, ki ne razumejo pomena resnične sobote in iskreno posvečujejo nedeljo?`

`Katere nevarnosti se skrivajo v združitvi cerkve in države? Kako naj se kot kristjani vedemo do oblasti?`