---
title:  Neizogiben spor
date:   08/06/2024
---

### Preberi pred proučevanjem
Raz 4,11; Raz 12,3-5.17; Raz 13,1.2.11-18; Raz 14,7.9.12

> <p>Ključno besedilo</p>
> Posveti jih v resnici; tvoja beseda je resnica. Jn 17,17

Biočip oziroma veričip je dokaj nova zdravstvena naprava, ki je velika približno toliko kot riževo zrno in se lahko vsadi v bolnika. Biočip vsebuje podatke o posameznikovi zdravstveni zgodovini, do katerih se lahko dostopa z zunanjim odčitalnikom. Nekateri kristjani v tem vidijo zaroto za vsiljevanje znamenja zveri. Drugi menijo, da je znamenje zveri povezano s črtnimi kodami na pločevinkah s hrano ali da je skrivnostno število na ameriških bankovcih, seštevek katerega je 666. Nekateri ga povezujejo s prostozidarskim redom, iluminati, črnimi helikopterji Združenih narodov ali kar s samimi Združenimi narodi.

Namen nauka tega tedna je razkriti prihajajoč konflikt glede čaščenja. Satan bo izpodbijal Božjo avtoriteto in poskušal spodkopati Božji zakon. Sobota bo postala središče svetovnega konflikta. Satan sovraži soboto, ker sovraži Stvarnika. Uporabil bo prisilo, pritisk in silo, da bi zamajal našo predanost Kristusu. Prišlo bo do velikega razhajanja prepričanj glede pravega in lažnega dne čaščenja. Poslednji Božji poziv je poziv zvestobe Kristusu kljub preganjanju, gospodarskemu bojkotu, zaporu in smrtni obsodbi. V nauku tega tedna je poudarjena Jezusova moč, ki nas bo povedla skozi poslednji konflikt zemeljske zgodovine.

Ta teden v knjigi »Veliki spopad« preberi 35. in 36. poglavje.