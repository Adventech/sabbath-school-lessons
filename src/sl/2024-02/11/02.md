---
title:  Poslednji spor v Razodetju
date:   09/06/2024
---

Sporočilo Razodetja je veliko globlje od skrivnostnih simbolov, čudnih zveri in nenavadnih podob. Govori o večnih resnicah, ki jih je ljubeči Bog dal generaciji časa konca. Spor med Kristusom in Satanom se je začel v nebesih. V njegovem središču je čaščenje. Vprašanje čaščenja bo tudi v središču poslednjega spora.

`Kaj je krovna tema Razodetja v povezavi z vesoljnim spopadom med dobrim in zlom? Raz 14,7.9; Raz 4,11`

Čaščenje in stvarjenje sta v Razodetju neločljivo povezana. Raz 14,7 nas poziva k čaščenju Gospoda vsega stvarstva. V kontekstu evolucije, ki je v zadnjih dveh stoletjih kot vihar zajela svet, nas sobota spominja na našo pravo identiteto. Nenehno ponavlja, da smo ustvarjena bitja ter da je naš Stvarnik vreden naše zvestobe in čaščenja. To je eden od razlogov, zakaj hudič tako zelo sovraži soboto.

`V čem se kaže, da častimo Stvarnika? Raz 12,17; Raz 14,12`

Čaščenje Stvarnika z upoštevanjem Božjih zapovedi je v neposrednem nasprotju s čaščenjem zveri. Bog bo na koncu časa imel ljudstvo, ki mu bo ostalo zvesto kljub močnemu nasprotovanju in najsilovitejšemu preganjanju v zgodovini.

»Medtem ko bo praznovanje nedelje skladno z zemeljskimi zakoni in v nasprotju s četrto zapovedjo znamenje zvestobe tisti moči, ki nasprotuje Bogu, bo posvečevanje prave sobote v skladnosti z Božjimi zapovedmi dokaz zvestobe Stvarniku.« (Ellen G. White: Veliki spopad, str. 567)

V Raz 14,12 piše, da bodo ti predani Zveličarjevi sledilci imeli »Jezusovo vero«. Jezusova vera je tako globoka, da zaupa tudi takrat, ko ne more videti, in vztraja, četudi ne more razumeti. Je Jezusov dar, ki ga prejmemo po veri. Ta vera nas bo ponesla skozi najhujši spopad v zgodovini.

`Sobota je temeljni simbol Boga kot Stvarnika, kar kaže tudi dejstvo, da je bila vzpostavljena že v Edenu. Prizadevati si jo izpodriniti – kakor je to naredil Rim (glej Dan 7,25) – pomeni prizadevati si spodkopati Božjo veljavo na najosnovnejši možni ravni. Kako nam ta resnica pomaga razumeti, zakaj bo sobota v poslednjih dneh tako sporna točka?`