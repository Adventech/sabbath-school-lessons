---
title:  Za globlje proučevanje
date:   05/04/2024
---

»Bog je z izgnanstvom Satana iz nebes pokazal svojo pravičnost in potrdil čast svojega prestola. Ko se je človek pregrešil, zapeljan s prevarami svojega odpadlega duha, je Bog pokazal svojo ljubezen z odločitvijo, da bo njegov edinorojeni Sin umrl za padli človeški rod. V spravi se je razodel Božji značaj. Križ je mogočen dokaz vsem v vesolju, da se Luciferjeva prestopniška pot nikakor ne more pripisati Božji vladavini.« (Ellen White: Veliki spopad, str. 470)

»Golgotski križ dokazuje, da so zapovedi nespremenljive, in vesolju objavlja, da je plačilo za greh smrt. V zadnjem Zveličarjevem vzkliku: ›Dopolnjeno je!‹ je Satanu odzvonilo. Veliki spopad, ki je tako dolgo trajal, je bil tedaj odločen; uničenje greha je bilo zagotovljeno. Božji Sin je šel skozi vrata groba, ›da bi s smrtjo onemogočil tistega, ki je imel smrtonosno oblast, to je hudiča‹ (Heb 2,14).« (Ellen White: Veliki spopad, str. 472)

**Vprašanja za pogovor**

`Zakaj je Bog Luciferju dal možnost svobodne izbire, čeprav je vedel, da se mu bo uprl? Zakaj ga ni uničil, ko je začel svoj upor? Kako bi se odzvalo nepadlo vesolje, če bi Bog takoj uničil Luciferja? Zakaj je koncept vesolja, ki z zanimanjem opazuje spopad, tako pomemben za razumevanje velikega spopada? (1 Pt 1,12; Raz 5,13; Raz 16,7)`

`Zakaj je Kristus umrl na križu? Ali samo zato, da bi razodel Božji značaj? Da bi plačal ceno za greh? Če da, komu je plačal to ceno? Svoje odgovore podpri s svetopisemskimi navedki.`

`Kaj imamo v mislih, ko govorimo o »velikem spopadu«? Pogovorite se o različnih vidikih velikega spopada in kako se nauk tega tedna nanaša na vaše življenje.`

`Katera svetopisemska besedila govorijo o resničnosti velikega spopada? (Glej na primer Job 1 in 2; Ef 6,12.)`

`V čem je razumevanje adventistov sedmega dne edinstveno v primerjavi z drugimi krščanskimi denominacijami? V čem je adventistično razumevanje teme velikega spopada drugačno?`