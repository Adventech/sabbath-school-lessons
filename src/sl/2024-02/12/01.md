---
title:  Poslednji dogodki na zemlji
date:   15/06/2024
---

### Preberi pred proučevanjem
Ezk 20,12.20; Jl 2,21-24; Oz 6,3; Jn 8,32; Jak 5,7.8; Raz 7,1.2; Raz 14,1; Raz 18,1-4

> <p>Ključno besedilo</p>
> Resnico kupi in je ne prodaj, nabavi si modrosti, pouka in razumnosti. Prg 23,23 CHR

Predstavljajte si, da se vaša najstniška hči, ki živi v dijaškem domu, pravkar vozi domov, kjer bo preživela poletne počitnice. Med čakanjem na njen prihod pozorno spremljate vremensko napoved. Vreme se naglo slabša, zato vas začne skrbeti. Na obzorju se pojavijo nevihtni oblaki. Veter piha z vso silo. Ulije se dež. Drevesa se podirajo in glavna cesta kmalu postane neprehodna. Nato vam sosed pove, da so nekatere stranske ceste še prevozne. Avtomobili se tam še lahko izognejo podrtim drevesom. Čeprav je komunikacija otežena, hčerki uspete poslati sporočilo, v katerem ji podrobno opišete, kako se lahko varno vrne domov.

Jezus si najbolj od vsega želi, da nas popelje skozi življenjske viharje v varen dom. Ellen G. White je zapisala: »Prihaja neusmiljeno besneč vihar. Ali smo pripravljeni nanj?« (Pričevanja za cerkev, 8. zvezek, str. 315) Namen Kristusovega življenja, smrti, vstajenja in službe v nebeškem svetišču je zagotoviti, da pridemo domov. Preroške besede, zapisane v Danielu in Razodetju, so božanska sporočila, ki so posebej namenjena ljudem, ki živijo na koncu časa, da bi jim pomagala prestati življenjske viharje in jih pripeljala v topel objem ljubečega Zveličarja.

Namen nauka tega tedna je pokazati, kaj pravi preroška beseda o zadnjih dogodkih zemeljske zgodovine, in znova odkriti Kristusovo moč, ki nam bo pomagala prestati poslednji spopad in priti domov.

Ta teden v knjigi »Veliki spopad« preberi 37. in 38. poglavje.