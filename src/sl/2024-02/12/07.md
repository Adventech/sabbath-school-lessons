---
title:  Za globlje proučevanje
date:   21/06/2024
---

Že leta 1851 so adventistični pionirji v drugi zveri prepoznali Združene države Amerike (Raz 13,11-17). Verjetno je bilo takrat težko razumeti, kako bi lahko Združene države Amerike ukazale svetu častiti prvo zver (Raz 13,12). Na koncu 80. let 19. stoletja je ameriška mornarica štela komaj 48 starih ladij.

Toda do konca hladne vojne nobena sila ni bila kos vojski ZDA. Čeprav so Američani uživali čudovite svoboščine, ni težko videti, da so te svoboščine poteptane ali celo odtujene, kadar nastopijo težki časi. Mnogi verjamejo, da se to dogaja prav zdaj.

»Vsi, ki bodo temu nasprotovali [posvečevanju lažne sobote], bodo kaznovani. Nazadnje bo določeno, da si zaslužijo smrt. Po drugi strani Božje zapovedi, ki ukazujejo počivati na Stvarnikov dan počitka, zahtevajo poslušnost in grozijo s srdom vsem prestopnikom teh predpisov.« (Ellen G. White: Veliki spopad, str. 566)

»Ko se bo približala nevihta, bodo mnogi, ki so verovali v tretje angelsko sporočilo, a niso bili posvečeni s poslušnostjo resnici, zapustili svoje položaje in stopili v vrste nasprotnikov. Združili se bodo s svetom in sodelovali v njegovem duhu. Stvari bodo začeli opazovati v enaki luči. Zaradi skušnjave, ki bo prišla, bodo pripravljeni izbrati laž in bolj priljubljeno stran. Nadarjeni in zgovorni ljudje, ki so se nekoč veselili v resnici, bodo uporabili svoje moči, da bi prevarali in zapeljali ljudi. Postali bodo ogorčeni sovražniki svojih nekdanjih bratov. Ko bodo pred sodišča pripeljani posvečevalci sobote, da bi se zagovarjali zaradi svoje vere, bodo ti odpadniki najboljše Satanovo orožje za obrekovanje in obtoževanje. Z lažnimi poročili in domnevami bodo proti njim izzvali srd vladarjev.« (Veliki spopad, str. 570)

**Vprašanja za pogovor**

`Zakaj je razumevanje dogodkov zadnjih dni tako pomembno v prihajajoči krizi? Kako nas Sveto pismo lahko obvaruje pred prevaro?`

`Demokratične družbe po vsem svetu so bile več stoletij branik verske svobode. Na kakšen način se lahko to hitro spremeni?`

`Razmisli o zgornjem navedku Ellen G. White. Katere odločitve, ki jih sprejemaš danes, lahko vplivajo na to, da že jutri stopiš »v vrste nasprotnikov« resnice?`

`Kako se spremeni sporočilo drugega angela zaradi »močnega glasu« (Raz 18,1-4)? Kako se lahko osebno pripravimo na prejem poznega dežja, ki bo dan za dokončanje Božjega dela na zemlji?`