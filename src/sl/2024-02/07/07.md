---
title:  Za globlje proučevanje
date:   17/05/2024
---

Oglej si spodnjo časovnico, ki prikazuje prerokovanje o 70 tednih in 2300 dneh. Prerokovanji se začneta leta 457 pr. Kr. in napovedujeta dogodke v zvezi z Maziljencem, na katerem temelji prerokovanje o 70 tednih. S tem trdnim temeljem se prerokovanje o 2300 dneh konča leta 1844.

![Chart](chart.png)

»Kakor prvi učenci tudi William Miller in njegovi tovariši niso popolnoma dojeli pomena sporočila, ki so ga oznanjali. Zmote, ki so bile dolgo ukoreninjene v cerkvi, so jim preprečevale doseči pravilno razlago pomembne preroške točke. Oznanjali so sporočilo, ki jim ga je Bog zaupal, vendar so doživeli razočaranje, ker niso pravilno dojeli njegovega pomena.« (Ellen G. White: Veliki spopad, str. 331)

»Bog je ne glede na vse uresničil svoj dober namen. Tako je dosegel, da se je slišal opomin o sodbi. Prišel je veliki dan. Ljudstvo je bilo po Božji previdnosti preizkušeno glede določenega časa, da bi se pokazalo, kaj je v njihovem srcu. Namen sporočila je bil preizkusiti in očistiti cerkev. Verniki so morali izvedeti, ali njihovo srce hrepeni po svetu ali po Kristusu v nebesih. Priznali so, da ljubijo Zveličarja, a zdaj so morali svojo ljubezen tudi dokazati. Ali so bili pripravljeni odpovedati se svojim posvetnim upom in častiljubnim načrtom ter z veseljem pozdraviti prihod svojega Gospoda? Sporočilo jim je pomagalo spoznati svoje pravo duhovno stanje. Poslano je bilo v milosti, da bi jih zbudilo in spodbudilo k iskanju Gospoda s spokorjenjem in ponižnostjo.« (Ellen G. White: Veliki spopad, str. 333)

**Vprašanja za pogovor**

`Kaj se lahko naučimo iz izkušnje Williama Millerja? Ali Bog kdaj popravi naše napačno razumevanje?`

`Zakaj je razumevanje Dan 9,24-27 tako pomembno za potrditev celovitosti Svetega pisma in Kristusove božanskosti?`

`Kakšno vlogo ima razumevanje prerokovanj v načrtu zveličanja? Zakaj so prerokovanja tako pomemben del Božjega načrta?`