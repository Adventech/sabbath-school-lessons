---
title:  Upanje v težkih časih
date:   23/06/2024
---

`Kaj se bo zgodilo tik pred drugim Jezusovim prihodom? Jer 30,5-7; Dan 12,1.2; Raz 22,11.12`

Po času preizkušnje bo nastopil čas stiske, »kakršne še ni bilo, odkar so narodi, do tega časa« (Dan 12,1). Raz 16 opisuje sedem poslednjih čaš, ki se bodo izlile na pokvarjeni svet. Toda kakor v primeru egiptovskih šib bo Bog tudi tokrat zaščitil svoje ljudstvo. Obljuba v Danielu se glasi: »V tistem času bo rešeno tvoje ljudstvo; vsak, ki se najde zapisan v knjigi.« (Dan 12,1) To besedilo govori o knjigi življenja (Flp 4,3; Raz 13,8; Raz 20,12.15; Raz 22,19). Če bomo ostali zvesti Jezusu, naše ime ne bo izbrisano iz knjige življenja (Raz 3,5).

`Kako se lahko uspešno pripravimo na prihajajočo stisko? Jn 8,29; Jn 14,30; 1 Jn 3,1-3`

V času stiske bo Božje ljudstvo imelo tako globok osebni odnos z Jezusom, da ga nič ne bo moglo omajati. Njihova največja želja bo v vseh stvareh ugoditi Jezusu. Po delu Svetega Duha bodo tako čisti kakor On. V Kristusovem srcu ni bilo ničesar, kar bi se odzivalo na Satanove prevare. Tudi mi lahko odsevamo ta vidik njegovega značaja.

`Katere obljube nam daje Bog za čas stiske? Ps 27,5; Ps 91,1-11; Raz 3,10-12`

Nekateri napačno razumejo življenje brez posrednika v času stiske. Jezus bo končal svoje posredniško delo v nebeškem svetišču, ko se bodo vsi dokončno odločili za ali proti njemu. Toda to ne pomeni, da bomo takrat prepuščeni sami sebi in se bomo morali zanašati na svojo moč. Jezus nam je zagotovil, da bo vedno z nami (Mt 28,20). Vera zaupa tudi takrat, ko ne more videti, in veruje celo takrat, ko se ruši svet. Med stisko se naša vera krepi, naše hrepenenje po večnosti pa se veča. Naša edina želja je večno živeti z Jezusom.