---
title:  Za globlje proučevanje
date:   16/05/2025
---

V knjigi Veliki spopad preberi poglavje »Spopad je končan«.

Satan, ki je bil nekoč stražni kerub, si je prizadeval omajati zaupanje v Božji prestol. Bog je dopustil padlim angelom nadaljevati upor, da bi vesolju pokazal globino hudobije, ki izvira iz poviševanja sebe. Čeprav je Satanu uspelo prevarati človeštvo, da se mu je pridružilo v vojni proti Bogu, je Kristus na križu dokončno premagal Satana in človeštvu zagotovil mesto, ki je nekoč pripadalo padlim angelom. Grešniki se lahko po Kristusu uprejo Luciferjevim zahtevam. Na neki način je to še večje razodetje Božje dobrote in ljubezni, kot je bilo pred Luciferjevim padcem. Čeprav Bog nikoli ni načrtoval obstoja zla in čeprav je zlo tragedija z večnimi posledicami, se bosta na koncu Božja dobrota in ljubezen pokazali na način, na katerega se sicer nikoli ne bi mogli.

»[Kristus je gledal] na odrešene, ki so obnovljeni v njegovo podobo; vsako srce nosi popoln izraz božanstva in vsako obličje odseva podobo svojega Kralja. V njih vidi sad trpljenja svoje duše, zato je zadovoljen. Z glasom, ki ga slišijo zbrane množice pravičnih in brezbožnih, izjavlja: ›Glejte očiščene z mojo krvjo! Za te sem trpel, zanje sem umrl, da bi lahko večno živeli v moji navzočnosti.‹ Ob prestolu so stali, oblečeni v bela oblačila, in zapeli hvalnico: ›Vredno je Jagnje, ki je bilo zaklano, da prejme oblast in bogastvo, modrost in moč, čast, slavo in hvalo‹ (Raz 5,12).« (Ellen G. White: Veliki spopad, str. 628 [671])

**Vprašanja za pogovor**

`Predstavljaj si, da stojiš pred Bogom z vsemi svojimi napakami, značajskimi hibami, napačnimi dejanji, mislimi in vzgibi, ki jih Bog dobro pozna. Kaj si upravičeno in pošteno zaslužiš? Kaj je tvoje edino upanje? Zakaj morajo vsi, ki verujejo, imeti Božjo pravičnost po veri v Jezusa Kristusa (Rim 3,22), da nas pokrije zdaj in pri sodbi, ko jo bomo najbolj potrebovali? Preprosto povedano, zakaj potrebujemo evangelij?`

`Kakor smo videli, je imel Janez Krstnik vlogo serafa, goreče in svetleče luči (glej Jn 5,35). Bil je Kristusov predhodnik, ki je naznanil začetek Mesijevega poslanstva. Kako ima Božje ljudstvo zadnjega časa podobno preroško vlogo?`