---
title:  Temelji prerokovanja
date:   10/05/2025
---

### Preberi pred proučevanjem

1 Mz 3,21-24; 4 Mz 2,3-25; Iz 6,6-8; Iz 14,12.14; Ezk 1,4-14; Raz 4,1-11

> <p>Ključno besedilo</p>
> Nato sem slišal glas Gospoda: »Koga naj pošljem? Kdo bo šel za nas?« Rekel sem: »Tukaj sem, pošlji mene!«Iz 6,8

Božja pravica vladati vesolju temelji na njegovem položaju, ki ga ima kot Stvarnik vseh reči (Raz 4,11). Ko spoznamo pravični Božji značaj, začenjamo dojemati, kako in zakaj grešna človeška bitja nimajo Božje slave (Rim 3,23).

Ta teden se bomo še bolj poglobili v videnje nebeške prestolne dvorane ter razmislili, kako se človeška rasa povezuje s svetim Bogom in kako nas Kristusova žrtev obnavlja in vodi bliže k Božjemu prestolu. Bog si nas želi obnoviti ne le kot posameznike, temveč kot celotno človeštvo, da bi preostalemu stvarstvu razodevali Božjo slavo. Sveto pismo vsebuje pomembne namige, ki nam pomagajo razumeti in ceniti vzvišeno nalogo, ki jo je Bog dal grešnim bitjem, ki jim je po Kristusu odpustil grehe in jih odrešil.

Nekega dne se bo človeški upor dokončno in za vedno končal. Še več, ljubeč, nesebičen in požrtvovalen Božji značaj bo sijal še bolj kot v njegovem prvotnem načrtu za človeštvo. Čeprav Bog nikoli ni načrtoval padca človeštva, se je na križu njegov ljubeč značaj razodel na izjemen način.