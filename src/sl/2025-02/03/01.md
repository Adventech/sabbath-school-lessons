---
title:  Podobe zakonske zveze
date:   12/04/2025
---

### Preberi pred proučevanjem

1 Mz 2,23-25; 1 Mz 24,1-4; Ezk 16,4-14; Ef 5,29-32; Raz 18,1-4; Raz 19,1-9

> <p>Ključno besedilo</p>
> In rekel mi je: »Zapiši: Blagor njim, ki so povabljeni na Jagnjetovo poročno gostijo!« Rekel mi je še: »To so resnične Božje besede.« Raz 19,9

V Svetem pismu je veliko ljubezenskih zgodb, ki na mogočen način razodevajo številne vidike zveličanja in Božje ljubezni do njegovega ljudstva. Najintimnejši odnos, zakonska zveza, je šola, v kateri lahko, če si jo dovolimo doživeti na način, kot si je zamislil Bog, odkrijemo globoke nauke o njegovi ljubezni do nas in tem, koliko je bil pripravljen narediti za naše zveličanje.

Sodobno razumevanje ljubezni in zakonske zveze je popačilo naš pogled na Božje nauke, ki nam jih Bog želi posredovati z zakonsko zvezo. Čeprav je naša grešnost močno izkrivila zakonsko zvezo (pa tudi vse drugo), lahko še vedno na močan način razodeva resnice, celo preroške resnice. Zakonska zveza bi morala biti šola, v kateri se učimo globokih naukov o sebi in našem odnosu do Boga. Zavedati bi se morali, da ni namenjena le temu, da nas osrečuje.

Ta teden bomo raziskali, kaj Božja beseda govori o zakonski zvezi, tako dobri kot slabi. Iz teh primerov bomo izluščili nauke, ki nam bodo pomagali bolje razumeti, kako se Bog povezuje s svojim ljudstvom, čeprav je nepopolno. Iz zakonske zveze se lahko naučimo številnih resnic o njegovi ljubezni, ki nam pomagajo bolje razumeti dogodke zadnjih dni.