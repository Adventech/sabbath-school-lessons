---
title:  Narodi, 1. del
date:   19/04/2025
---

### Preberi pred proučevanjem

1 Mz 10,1-12; 1 Mz 12,1-9; 1 Sam 8,4-18; Mt 20,25-28; Raz 18,1-4

> <p>Ključno besedilo</p>
> Njemu je bila dana oblast, čast in kraljestvo, in vsa ljudstva, narodi in jeziki so mu služili. Njegova oblast je večna oblast, ki ne preide, in njegovo kraljestvo, ki ne bo uničeno. Dan 7,14

V Razodetju beremo, kaj so Božje rešitve za naš padli svet. V zadnjih poglavjih Razodetja je dostop do drevesa življenja spet prost, prekletstvo je odpravljeno, ljudje pa so spet sprejeti v Božjo navzočnost. Razodetje je na neki način 1. Mojzesova knjiga v obratni smeri, zaradi česar 1. Mojzesova knjiga ostaja pomemben ključ za razumevanje razvoja svetovnih problemov.

Ena od glavnih tem v Danielu in Razodetju je svetovna vlada, zaporedje človeških poskusov za nadzor planeta, ki pravzaprav pripada Bogu, ki bo, ko se bo to strašno obdobje greha in upora za vedno končalo, vzpostavil vladavino pravičnosti.

Do tistega trenutka pa vodi zelo dolg proces, ki zajema tisočletja človeških poskusov samovlade. Ti poskusi nikoli niso bili uspešni. Tudi vladarji, ki so poskušali doseči najvišje ideale, jih nikoli niso zares dosegli, pravzaprav jim pogosto niso bili niti blizu. Velik del žalostne človeške zgodovine je sestavljen iz tragičnih zgodb, ki so nastale zaradi teh neuspešnih sistemov. Vse slabše in slabše bo, dokler ne bo Bog končno vzpostavil svojega večnega kraljestva (Dan 7,27).