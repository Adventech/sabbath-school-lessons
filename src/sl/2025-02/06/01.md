---
title:  Pomen daritev
date:   03/05/2025
---

### Preberi pred proučevanjem

2 Mz 12,1-11; Iz 1,2-15; Iz 6,1-5; Ag 2,7-9; 1 Kor 5,7; Heb 10,3-10; Raz 4,7-11

> <p>Ključno besedilo</p>
> In peli so novo pesem: »Vredno si, da vzameš knjigo in odtrgaš njene pečate, ker si bilo zaklano in si s svojo krvjo odkupilo Bogu ljudi iz vsakega rodu, jezika, ljudstva in naroda. Raz 5,9

Pred Jezusovim krstom je Janez Krstnik naznanil: »Glejte, Božje Jagnje, ki odvzema greh sveta.« (Jn 1,29) S temi besedami se je popolnoma in nedvoumno navezal na živalske daritve, ki so kazale na Kristusovo nadomestno smrt za vse človeštvo.

V Svetem pismu ne moremo mimo teme živalskih daritev, ki kot rdeča nit teče čez strani Svetega pisma in igra pomembno vlogo v velikem prizoru iz Razodetja, kjer apostol Janez stopi v Božjo prestolno dvorano (Raz 4 in 5). Dejstvo, da se v tem ključnem prizoru pojavi Jezus kot zaklano Jagnje (Raz 5,6), je pomemben ključ za razumevanje tega preroškega dogodka.

Ta teden bomo proučili temo darovanja, ki nam pomaga razumeti Jezusa, zaklano Jagnje in nespornega glavnega junaka v prizoru prestolne dvorane. Jezus je edini vreden, kar zgovorno priča o tem, kaj je Gospod želel doseči po žrtvenem sistemu. Bog nas neskončno ljubi in je sam opravil največjo možno daritev. Človeštvo in druga razumna bitja v vesolju se bodo vso večnost čudila temu dejanju.