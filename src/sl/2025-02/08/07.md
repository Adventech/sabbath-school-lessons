---
title:  Za globlje proučevanje
date:   23/05/2025
---

»Davidovi psalmi so šli skozi dolgo vrsto izkušenj, od globin zavestne krivde in samoobsodbe do najvišje vere in najbolj vzvišenega občestva z Bogom. Poročilo njegovega življenja objavlja, da greh lahko prinese samo sramoto in gorje, Božja ljubezen in milost lahko sežeta do najglobljih globin in da bo vera povzdignila spokorjenca, da bo posinovljen za Božjega otroka. Od vseh zagotovil, ki jih vsebuje Božja beseda, je to eno najmočnejših pričevanj o zvestobi, pravičnosti in zavezni Božji milosti. /…/

›Prisegel sem Davidu, svojemu hlapcu: Z njim bodi moja roka stanovitna in moja rama naj ga krepča. In moja zvestoba in moja milost bo z njim, in v mojem imenu se povzdiguje njegov rog. In nad morje položim njegovo roko in nad reke njegovo desnico. On me bo klical: Oče moj si ti, moj mogočni Bog in skala mojega rešenja. Jaz pa ga postavim za prvorojenca, za najvišjega kraljem zemlje. Vekomaj mu ohranim svojo milost, in moja zaveza mu ostani zvesta. In postavim njegovo potomstvo, da večno traja, in njegov prestol kakor dnevi nebes.‹ (Ps 89,3.21.24-29)« (Ellen G. White: Očaki in preroki, str. 592 [754.755])

**Vprašanja za pogovor**

`Človeštvu je pri izpolnjevanju svojega dela zaveze z Bogom hudo spodletelo. Bog je Davida, moža po svojem srcu, kljub velikim napakam, ki jih je storil, uporabil na mogočen način, da bi nam sporočil pogoje zveličanja. Na kakšen način je bil David senca Kristusa, ki je namesto nas popolnoma izpolnil Božjo zavezo? Zakaj je to, kar je Jezus naredil namesto nas, naše edino upanje?`

`Kateri odlomki iz psalmov se ti zdijo še posebej koristni ali pomembni, ker odražajo izkušnje, ki si jih tudi sam doživel?`

`Zakaj se v psalmih tako pogosto omenja svetišče? Kaj se lahko naučimo iz Davidove ljubezni do svetišča? Kako nam to lahko pomaga ceniti, kar imamo v Jezusu kot našem velikem duhovniku, »ki je bil obujen od mrtvih in sedi na Božji desnici ter posreduje za nas« (Rim 8,34)? Zakaj tudi kot zveličani ljudje potrebujemo Kristusa, ki v nebesih posreduje za nas?`

`Kako te je Bog po »sramoti« in »gorju«, ki ju je prinesel greh, »posinovil«, naredil za svojega otroka, ko si se spokoril, o čemer govori zgornji navedek Ellen White?`