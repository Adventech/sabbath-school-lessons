---
title:  V psalmih, 1. del
date:   17/05/2025
---

### Preberi pred proučevanjem

2 Mz 33,18-23; Ps 5; Ps 15; Ps 24; Ps 51,9-17; Ps 122; Heb 9,11-15

> <p>Ključno besedilo</p>
> Pogledal sem in glej, na gori Sion je stalo Jagnje in z njim sto štiriinštirideset tisoč tistih, ki so nosili napisano na čelu njegovo ime in ime njegovega Očeta. Raz 14,1

Adventisti sedmega dne smo vajeni, da simbole iz Razodetja iščemo v zgodbah Stare zaveze, da bi nam pomagale pri razumevanju teh simbolov. Vendar starozavezne zgodbe še zdaleč niso edini dobri vir informacij, saj si pri proučevanju lahko pomagamo s celotno Staro zavezo.

Še posebej bogat vir informacij je Knjiga psalmov, zbirka svete poezije, kjer so izražene številne človeške izkušnje in načini povezovanja z Bogom – od malodušnosti zaradi greha in trpljenja do neskončne sreče v Božji navzočnosti ter njegovih ponavljajočih se obljubah o odpuščanju in zveličanju.

Poglobljeno branje psalmov razkrije podrobnosti, ki lahko oživijo Razodetje, še posebej Raz 14, ki opisuje poslednje delo Božje cerkve ostanka. Božje ljudstvo zadnjega časa ima enako nalogo, kot jo je imel stari Izrael: biti mora luč narodom ter ljudem oznaniti poslednje sporočilo o čaščenju in poslušnosti Stvarniku.

Nekatere podrobnosti iz »Božje pesmarice« nam lahko na nov način pomagajo razumeti in ceniti našo vlogo v poslednjih trenutkih zemeljske zgodovine.