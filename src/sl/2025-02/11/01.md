---
title:  Ruta in Estera
date:   07/06/2025
---

### Preberi pred proučevanjem

Rut 1,1-5; Rut 2,5-20; Est 3,1-14; Job 1,6-11; Mt 4,8.9; Raz 12,14-17

> <p>Ključno besedilo</p>
> Ko je kralj zagledal kraljico Estero, ki je stala v dvoru, je našla naklonjenost v njegovih očeh in kralj je iztegnil proti Esteri zlato žezlo, ki je bilo v njegovi roki. Estera se je približala in se dotaknila konca njegovega žezla. Est 5,2

Tudi ta teden bomo proučevali svetopisemske zgodbe, ki so nakazale dogodke zadnjih dni. Z resničnimi dogodki in osebami nam Bog pomaga gledati na stvari z njegove perspektive in razumeti, kako naj razlagamo kasnejša prerokovanja, ki so nam dana za krepitev naše vere.

Poglobili se bomo v življenjski zgodbi dveh žensk, ki sta se dotaknili src neštetih generacij – Rute in Estere. Prva je vdova brez doma, imetja in varnosti, ki najde upanje, ko sreča prijaznega Boaza, svojega sorodnika, ki jo lahko odkupi. Njuna zakonska zveza je postala najljubša ljubezenska zgodba kristjanov, saj odraža Kristusovo ljubezen do nas. Druga zgodba govori o mladem dekletu, ki živi v tuji deželi in spozna zaroto, ki naj bi uničila njeno ljudstvo. Naenkrat se znajde na odru drame za rešitev judovskega ljudstva.

V prerokovanjih je ženska močan simbol Božje cerkve, kar osvetljuje Božje ravnanje s svojim ljudstvom. Oglejmo si svetopisemska poročila o teh dveh ženskah, katerih življenjske okoliščine so ovekovečene v Božji besedi, in poskušajmo iz njunih izkušenj izluščiti pomembne nauke.