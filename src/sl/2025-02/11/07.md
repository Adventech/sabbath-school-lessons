---
title:  Za globlje proučevanje
date:   13/06/2025
---

V knjigi Očaki in preroki preberi poglavje »Prvi Izraelov kralj«.

»Satan bo izzval ogorčenost zoper manjšino, ki ne bo hotela sprejeti priljubljenih običajev in izročil. Ljudje na odgovornih in uglednih položajih se bodo pridružili nizkotnim in podležem ter se z njimi dogovarjali zoper Božje ljudstvo. Bogati, nadarjeni in izobraženi se bodo združili, da bi jih zaničevali. Proti njim se bodo zarotili preganjalski vladarji, duhovniki in verniki. Z besedo in peresom, z vpitjem, grožnjami in posmehovanjem si bodo prizadevali uničiti njihovo vero. Z lažnim prikazovanjem in razdražljivimi vabili bodo razburjali strasti ljudstva. Ker se proti posvečevalcem sobote ne bodo mogli sklicevati na geslo ›tako piše v Svetem pismu‹, bodo to nadomestili s krutimi predpisi. Da bi si zakonodajalci zagotovili priljubljenost in zaveznike, se bodo podredili zahtevam po nedeljskih zakonih. Kdor pa se boji Boga, ne more sprejeti predpisa, ki krši eno izmed desetih Božjih zapovedi. Na tem bojišču bo zadnji veliki spopad v boju med resnico in zmoto. Glede izida pa nismo prepuščeni negotovosti. Gospod bo danes branil svojo resnico in svoje ljudstvo, kakor je to počel v dneh Estere in Mordohaja.« (Ellen G. White: Preroki in kralji, str. 363 [605.606])

**Vprašanja za pogovor**

`Kaj meniš, zakaj Bog dopušča, da njegovo ljudstvo doleti čas preizkušnje? V čem je smisel tega?`

`Kako se lahko vernik pripravi na morebitne težave, ki ga lahko doletijo zaradi njegove zvestobe Kristusu? Kje najdeš upanje, ko se znajdeš v težkih okoliščinah?`

`Kaj meniš, zakaj smo nagnjeni k temu, da se bolj osredotočamo na težje dele prerokovanj in jim dovolimo zasenčiti širšo sliko, ki prinaša dobro novico?`

`Predstavljaj si, da ti prijatelj, ki je pravkar prebral Razodetje, pove, da se mu je zdelo »grozljivo«. Kako bi mu pomagal bolje razumeti vsebino te svetopisemske knjige in najti duševni mir?`

`Predstavljaj si, da ti nekdo reče: »Nisem prepričan, da me Bog ljubi ali želi. Ko bi vedel, kaj sem storil, bi razumel, zakaj to pravim.« Kako bi se odzval na to? Kako ti pri tvojem odgovoru lahko pomaga zgodba o Ruti in Esteri?`