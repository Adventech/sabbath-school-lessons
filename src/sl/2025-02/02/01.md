---
title:  1. Mojzesova knjiga kot temelj
date:   05/04/2025
---

### Preberi pred proučevanjem

1 Mz 22,1-13; Iz 40,7.8; Jn 3,16; 1 Kor 15,15-19; Raz 5,5-10; Raz 12,1-9

> <p>Ključno besedilo</p>
> Naslednji dan je [Janez] zagledal Jezusa, da prihaja k njemu, in je rekel: »Glejte, Božje Jagnje, ki odvzema greh sveta.« Jn 1,29

Ena od ključnih težav sodobnih razlag prerokovanj v Razodetju je, da ne upoštevajo starodavnih korenin Razodetja. Pisec Razodetja je predpostavil, da bo bralec poznal Staro zavezo; uporabil je pojme, ki so bili njegovim bralcem/poslušalcem dobro znani.

Čeprav je zelo koristno preiskati celotno Sveto pismo in najti odlomke, ki so podobni besedilu, ki ga proučujemo v Razodetju, pa obstajajo določena temeljna besedila, ki so podlaga za razumevanje prerokovanj. To še posebej velja za 1. Mojzesovo knjigo, ki opisuje, kako je naš svet zdrsnil v greh in kaos. Skoraj vsak ključni pojem, ki je omenjen v Razodetju, se v neki obliki pojavi v uvodnih poglavjih Svetega pisma.

Ta teden bomo proučili nekaj pomembnih pojmov, ki so jedro Razodetja. Ker jih je veliko, se ne bomo mogli osredotočiti na vse. Pokazali bomo, da razumevanje starodavnih temeljev Razodetja proučevalcu pomaga opaziti številne podrobnosti v besedilu, ki lahko posredujejo pomembne nauke o naravi človeštva, Boga in spora, ki divja v našem vesolju in posledično tudi v našem življenju.