---
title:  Za globlje proučevanje
date:   02/05/2025
---

V knjigi Očaki in preroki preberi poglavje »Babilonski stolp«.

»›Nato sem videl novo nebo in novo zemljo. Kajti prvo nebo in prva zemlja sta izginila in morja ni bilo več‹ (Raz 21,1). Ogenj, ki je požrl brezbožne, je očistil zemljo. Odstranjena je vsaka sled prekletstva. Nikjer ne bo večnega pekla, ki bi odkupljene spominjal na strašne posledice greha. Ostal bo samo en spomin. Naš Odrešenik bo za vselej nosil na sebi znamenja križanja. Na glavi, prsih, nogah in rokah bodo vidne samo brazgotine krutosti, ki jih je naredil greh. Prerok gleda Kristusovo slavo in pravi: ›/…/ iz njegove roke mu izhajajo žarki, tam je skrivališče njegove moči‹ (Hab 3,4). Iz njih je tekla kri, ki je spravila ljudi z Bogom; v njih je Zveličarjeva slava. Ker je ›premogočen za rešenje‹ z odrešeniško daritvijo, je zmožen uporabiti pravičnost nad temi, ki so prezirali Božjo milost. Znamenja njegovega ponižanja so njegova najvišja čast. Brazgotine z Golgote bodo vso večnost kazale njegovo slavo in razglašale njegovo moč.« (Ellen G. White: Veliki spopad, str. 630.631 [674])

**Vprašanja za pogovor**

`Na koncu se bodo vsi zemeljski dosežki, ne glede na to, kako veliki, občudovanja vredni in sijajni so bili, spremenili v prah in pepel ter na koncu za vedno izginili. To vključuje vse velike in sijajne zemeljske stvari, ki si jih morda dosegel ali pa jih še dosegaš. Zakaj je pomembno, da se vedno zavedamo tega? Kako ti ta perspektiva pomaga pri postavljanju svojih prednostnih nalog?`

`Podrobno preberi Raz 13,1-10, ki govori o zveri iz morja. Zakaj je ta zver naravna posledica babilonske miselnosti? Jasno je, da gre za seštevek vseh človeških »narodov« od Babilona do sile, ki jo predstavlja mali rog. Katere značilnosti kraljestva so se ohranile skozi čas? Na katere načine svet še vedno odraža babilonske ali rimske vrednote?`

`Kako lahko kot adventisti najdemo pravo ravnovesje med hojo za Gospodom in poslušnostjo zakonom naroda ali vlade, pod katero živimo? Kaj se zgodi, če poslušnost enemu vodi v neposlušnost drugemu?`