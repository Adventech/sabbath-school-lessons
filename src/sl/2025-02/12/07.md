---
title:  Za globlje proučevanje
date:   20/06/2025
---

V knjigi Veliki spopad preberi poglavje »Odrešitev Božjega ljudstva«.

»Bog je v vseh časih pomagal svojemu ljudstvu in ga reševal po svojih svetih angelih. Nebeška bitja so vedno živo sodelovala v življenju in delu ljudi. Pojavljala so se v oblekah, ki so se svetile kakor blisk, ali pa so prišla oblečena kakor popotniki. Angeli so se Božjim ljudem prikazali v človeški podobi. Opoldne so počivali pod hrastom, kakor da so utrujeni. Sprejeli so gostoljubnost človeških domov. Ponoči so bili zapoznelim potnikom za vodnike. S svojimi rokami so prižgali ogenj na oltarju. Odpirali so vrata ječ in izpeljali Gospodove služabnike na svobodo. Ogrnjeni z nebeškim sijajem so prišli odvalit kamen z Zveličarjevega groba.

Angeli v podobi ljudi pogosto prihajajo na zbirališča pravičnih ali na sestanke brezbožnih, in sicer z enakim namenom kot takrat, ko so odšli v Sodomo napravit poročilo o njihovih dejanjih in ugotovit, ali so prestopili mejo Božje potrpežljivosti. Gospod se veseli milosti. Zaradi nekaj tistih, ki mu dejansko služijo, umakne nesrečo in množici podaljšuje mir. Malo grešnikov, ki so se zoperstavili Bogu, ve, da se imajo za svoje življenje zahvaliti pičlemu številu zvestih, katere radi zasmehujejo in tlačijo.« (Ellen G. White: Veliki spopad, str. 590 [631.632])

**Vprašanja za pogovor**

`Preberite 2 Tim 1,7 in se pogovorite o stvareh v prerokovanjih, ki vas najbolj skrbijo. Kako se lahko osvobodimo občutka strahu in najdemo Božje sporočilo upanja celo v prerokovanjih, ki govorijo o preganjanju zaradi vere?`

`Čeprav si trenutno morda težko predstavljamo, kako bosta sobota in nedelja postali osrednja tema poslednjih dogodkov, samo pomislimo, kako hitro se lahko spremeni svet. Kaj bi nas morala ta resnica naučiti o tem, da svoje vere ne bi smeli temeljiti na trenutnih dogodkih, ki se lahko v hipu spremenijo, temveč samo na razodeti Božji besedi?`

`Razmisli o Dan 2 (in tudi o Dan 7). Vsa kraljestva so vstala in padla, kot je bilo napovedano. Če se danes ozremo v zgodovino, vidimo, da se je to prerokovanje resnično uresničilo natanko tako, kot je bilo napovedano. Z našega vidika nam ostane samo še eno kraljestvo. Katero kraljestvo je to in zakaj smo lahko prepričani, da bo res prišlo, kot je prerokovano?`