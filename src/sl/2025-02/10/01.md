---
title:  Nad katere je prišel konec vekov
date:   31/05/2025
---

### Preberi pred proučevanjem

1 Mz 6,1-8; 1 Mz 18,17-32; Dan 7,9.10; Mt 24,36-44; 2 Pt 2,4-11; Raz 6,12-17

> <p>Ključno besedilo</p>
> To se je onim zgodilo, da bi bili za zgled, zapisano pa je bilo v svarilo nam, nad katere je prišel konec vekov. Kdor torej misli, da stoji, naj pazi, da ne pade. 1 Kor 10,11.12

Sveto pismo je polno poročil o Božjem ljudstvu, ki kažejo na prihodnje dogodke in nam lahko pomagajo razumeti »sedanjo resnico«. Pravzaprav nekatera od teh poročil presenetljivo podrobno napovedujejo dogodke zadnjih dni in nam dajejo trdnejšo podlago za razumevanje prerokovanj iz Daniela in Razodetja.

Bog lahko popolnoma usmerja dogodke, ki se bodo zgodili v zadnjih dneh in ki jih je razodel prerokom, ne da bi pri tem poteptal posameznikovo svobodo vesti. Nekatere od teh pomembnih zgodb so očitne, ker jih Nova zaveza omenja pri opisovanju dogodkov zadnjih dni, na primer Sodoma in Gomora, svetovni potop itd. Druge zahtevajo temeljit premislek in poglobljeno proučevanje, da bi iz njih lahko izluščili resnice, ki so nam bile dane v Božji besedi.

V naslednjih tednih se bomo poglobili v več ključnih zgodb, da bi ugotovili, kaj nam sporočajo o drugem Kristusovem prihodu, preiskovalni sodbi, poslednji krizi in drugih pomembnih temah. Pri vsem tem je Kristus središče, kajti On mora biti temelj in končni cilj našega proučevanja prerokovanj.