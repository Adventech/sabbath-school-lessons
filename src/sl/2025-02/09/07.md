---
title:  Za globlje proučevanje
date:   30/05/2025
---

Preberi Ps 133; Apd 1,4-9 in Raz 5,4-7.

»V času očakov se je vpliv Svetega Duha pogosto razodeval zelo jasno, toda nikoli v svoji polnosti. Zdaj pa so učenci, poslušni Zveličarjevi besedi, prosili za ta dar, Kristus pa je v nebesih posredoval zanje. Prosil je za dar Duha, da bi ga mogel izliti na svoje ljudstvo.« (Ellen G. White: Dejanja apostolov, str. 26 [37])

Učencem je bilo naročeno, naj pričajo o Kristusu »do skrajnih mej sveta« (Apd 1,8) in oznanijo njegovo vrnitev (Mt 24,14). Njihovo delo moramo nadaljevati mi.

Ko nam je Kristus naročil, naj evangelij ponesemo svetu, ni zahteval, da moramo sami razvozlati, kako se bo to zgodilo. Delo je vodeno iz nebeškega svetišča. Naše delo je tesno povezano s Kristusom – On nas vodi in nam daje moč. To je njegovo delo, ne naše; od nas se zahteva, da se prepustimo njegovemu vodstvu. Tako je bilo tudi v primeru starega Izraela. Bog je Izraelcem naročil, naj ubogajo njegova navodila, nato pa je On naredil nemogoče. Sveti Duh že deluje na srca naših bližnjih; od nas se zahteva, da smo tam, ko bo nastopil trenutek odločitve, da bi jih lahko povabili, naj se pridružijo Božjemu ljudstvu, ki bo z Jagnjetom stalo na Sionu. Ni nam treba izumljati novih načinov in sredstev, saj nikoli nismo bili vodje tega dela.

**Vprašanja za pogovor**

`Veliko ljudi je še nedoseženih, čeprav je sporočilo treh angelov zajelo ves svet. V razredu se pogovorite, kako lahko kot cerkev bolje izpolnimo nalogo, ki nam jo je dal Kristus. Kako lahko ostanemo pogumni, kljub temu da še vedno veliko ljudi ni slišalo resnice o zadnjih dneh?`

`V Raz 5 Janez vidi, da Jagnje prejme zapečateni zvitek, ker je vredno. Ko se v Raz 6 odprejo pečati, vidimo zgodovino novozavezne cerkve jasno napovedano vse do časa konca. Kaj se lahko iz teh opisov naučimo o tem, kako Bog načrtuje dokončati to delo?`

`Kateri dogodki, ki jih vidimo v svetu, bi lahko povsem verjetno vodili k izpolnitvi tega, kar piše v Raz 13 in 14? Katere prepreke še obstajajo?`