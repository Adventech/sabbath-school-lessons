---
title:  Pod njegovimi nogami
date:   27/05/2025
---

`Kaj pravi Ps 47,1-5 o našem mestu v Kristusovem kraljestvu?`

Dolgoročno gledano je naša prihodnost svetla. Do takrat pa je človeštvo prepustilo oblast nad zemljo Luciferju. Ko se Satan v Jobovi knjigi pojavi na nebeškem zborovanju, se hvalisa, da ta zemlja pripada njemu. »Gospod je rekel satanu: ›Od kod prihajaš?‹ Satan je odgovoril Gospodu in rekel: ›Potikal sem se po zemlji in se sprehajal po njej.‹« (Job ١,٧)

Satan je s tem razglasil svoje lastništvo. Noge so v starih časih predstavljale simbol lastništva. Bog je rekel Abrahamu: »Vstani in prehodi deželo po vsej njeni dolžini in širini, kajti tebi jo dajem.« (١ Mz ١٣,١٧)

`Primerjaj 1 Tes 4,13-17 in Zah 14,4, pri čemer bodi še posebej pozoren na Kristusove noge. Katere razlike opaziš med tema odlomkoma in kaj nas te razlike učijo o različnih, čeprav povezanih vidikih končne Kristusove nadoblasti nad tem svetom?`

Ellen White je o tem, kar bo Kristus naredil na koncu tisočletja, zapisala: »Kristus se spušča na Oljsko goro, od koder je pri vstajenju odšel v nebesa in kjer sta angela ponovila obljubo o njegovi vrnitvi. Prerok pravi: ›Tedaj bo prišel Gospod, moj Bog, in vsi sveti bodo s teboj. Njegove noge stopijo tisti dan na Oljsko goro, ki je nasproti Jeruzalemu na jutranji strani, in Oljska gora se bo razklala. /…/ Velikanska dolina bo /…/. Gospod bo kralj nad vso zemljo, tisti dan bo en Gospod in njegovo ime bo edino‹ (Zah 14,5.4.9). Ko bo novi Jeruzalem v bleščečem sijaju prišel iz nebes, se bo spustil na očiščen prostor, ki je pripravljen na njegov sprejem, a Kristus bo stopil v sveto mesto s svojim ljudstvom in angeli.« (Veliki spopad, str. 620.621 [662.663])

`Pomisli na upanje, ki nam je bilo dano po Jezusu. Kako težko bi bilo življenje, če bi se s smrtjo vse za vedno končalo. Vse bi bilo zaman, kajne?`