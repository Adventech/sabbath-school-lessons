---
title:  V psalmih, 2. del
date:   24/05/2025
---

### Preberi pred proučevanjem

Ps 46; Ps 47,1-5; Ps 75; Jer 4,23-26; 1 Tes 4,13-17; Raz 14,6-12

> <p>Ključno besedilo</p>
> Naj se ti ljudstva zahvaljujejo, o Bog, naj se ti zahvaljujejo vsa ljudstva. Naj se veselijo in radujejo narodi, ker sodiš ljudstva pošteno, vodiš narode na zemlji. Ps 67,4.5

Ko premišljujemo o poslednjih dogodkih, se po navadi osredotočimo na zveri in sile iz Razodetja. Seveda ima vse to veliko in pomembno vlogo. V nasprotnem primeru Bog tega ne bi dal zapisati v Sveto pismo za naše razumevanje (glej Raz 1,3).

Prerokovanja obravnavajo ključna vprašanja, povezana z grehom in trpljenjem, sodbo, vojno med dobrim in zlom, naravo pravice in krivice, preganjanjem in še več.

Tudi psalmi se poglobljeno ukvarjajo s temi vprašanji in vsebujejo skoraj vsa človeška čustva – od temačnega obupa do nebrzdanega veselja. Vidimo, kako se Izrael pripravlja na vojno proti silam teme. Beremo o posameznikih, ki se spopadajo z vprašanjem, zakaj Bog ne obračuna z zlom bolj neposredno in takoj, kar smo se nedvomno vprašali že vsi. Odgovore lahko najdemo v svetišču. Psalmisti se večkrat sklicujejo tudi na Božji položaj Stvarnika. Mar niso to težave in vprašanja, s katerimi se v današnjem kontekstu spopadamo tudi mi?

Odgovor na to vprašanje je pritrdilen, zato bomo še naprej prebirali psalme, da bi spoznali več o teh pomembnih resnicah.