---
title:  Priča Božje moči
date:   06/11/2025
---

Kot smo se naučili v 5. nauku, je Bog poganskim narodom dal priložnost, da ga spoznajo in zapustijo svoje hudobne poti. Toda narodi so odklonili ponudbo in so se na koncu morali soočiti z Božjo sodbo.

`Preberi Joz 7,6-9, ki govori o Jozuetovem prvem odzivu na nesrečo, ki jih je doletela. Še posebej se osredotoči na Joz 7,9. Katero pomembno teološko načelo najdemo v njegovih besedah?`

Sprva so Jozuetove besede zvenele kot besede Izraelcev, ki so se po odhodu iz Egipta znašli sredi težav: »O da bi umrli po Gospodovi roki v egiptovski deželi, ko smo sedeli pri loncih mesa, ko smo jedli kruha do sitega! Odpeljala sta nas namreč v to puščavo, da z lakoto pomorita vse to občestvo!« (2 Mz 16,3)

Jozue pa je rekel: »Oh, Gospod Bog, čemu si dovolil, da pojde to ljudstvo čez Jordan, in nas dal v roke Amoréjcem, da nas pokončajo. O, ko bi bili vendar sklenili, da se naselimo onkraj Jordana.« (Joz 7,7)

Kmalu zatem je izrazil veliko zaskrbljenost za škodo, ki jo bo ta poraz povzročil Božjemu imenu in ugledu. »Kánaanci in vsi prebivalci dežele so slišali in obrnili se bodo proti nam in izbrisali naše ime iz dežele. Kaj boš zdaj storil za svoje veliko ime?« (Joz 7,9)

To razodeva temo in načelo, ki sta bila v središču Božjega načrta za Izraelce. Čeprav je Bog želel, da bi okoliški poganski narodi videli, kako velike stvari dela za svoje ljudstvo, ki ga posluša, bi lahko kakor Rahaba Izraelovega Boga spoznali tudi po osvajalski moči njegovega ljudstva. Po drugi strani pa bi narodi imeli Izraelovega Boga za šibkega in neučinkovitega (glej 4 Mz 14,16; 5 Mz 9,28), če se stvari ne bi iztekle dobro, kakor se je zgodilo v tem primeru, kar bi lahko opogumilo kanaanski odpor.

Z drugimi besedami: celo v kontekstu hebrejskega zavojevanja dežele je šlo za velika vprašanja in načela, vključno s tem, da Bog prejme slavo in čast. On je bil edino upanje za pogane in Izraelce.

`Katere vzporednice opaziš med Izraelovim pričanjem svetu in pričanjem adventistov sedmega dne v današnjem času? 5 Mz 4,5–9`