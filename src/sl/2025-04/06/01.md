---
title:  Notranji sovražnik
date:   01/11/2025
---

### Preberi pred proučevanjem

Joz 7; Joz 8,1-29; Ezr 10,11; Ps 139,1-16; Lk 12,15; 1 Pt 1,4

> <p>Ključno besedilo</p>
> Jaz, Gospod, preiskujem srce, preizkušam obisti, da dam vsakemu po njegovih potih in po sadu njegovih dejanj. Jer 17,10

V Joz 7 je zapisan prvi primer, kjer so Izraelci po tragični izkušnji spoznali daljnosežne posledice zaveze in njen globok pomen. Medtem ko je poslušnost zaveznim določbam zagotovila zmago, je neupoštevanje pogojev prineslo poraz. Izraelov vojaški uspeh ni bil odvisen od njihovega števila, vojaške strategije ali domiselnih taktik, temveč od navzočnosti božanskega bojevnika.

Med osvajanjem obljubljene dežele so se morali Izraelci naučiti težke lekcije o tem, da njihov najnevarnejši sovražnik ni zunaj njihovega tabora, temveč znotraj njihovih vrst. Največji izziv, ki je bil pred njimi, niso bila utrjena obzidja kanaanskih mest niti njihova napredna vojaška tehnologija, temveč trmasta volja posameznikov v njihovem taboru, ki so namenoma ignorirali Gospodova navodila.

Med čakanjem na nebeško dediščino (Kol 3,24; 1 Pt 1,4) se tudi mi spopadamo s podobnimi izzivi. Medtem ko stojimo na meji z obljubljeno deželo, je naša vera na preizkušnji. Zmagamo lahko samo z izročitvijo Jezusu Kristusu.