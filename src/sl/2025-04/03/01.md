---
title:  Spomeniki milosti
date:   11/10/2025
---

### Preberi pred proučevanjem

4 Mz 14,44; Joz 3; Joz 4; Lk 18,18-27; Jn 14,26; Heb 4,8-11

> <p>Ključno besedilo</p>
> Kajti Gospod, vaš Bog, je vpričo vas posušil jordanske vode, dokler niste prišli na drugo stran; tako kot je Gospod storil s Trstičnim morjem, ki ga je posušil, dokler nismo prišli na drugo stran. Naj vsa ljudstva na zemlji spoznajo Gospodovo roko, kako močna je. Vi pa se bojte Gospoda, svojega Boga, vse dni. Joz 4,23.24

Policist je nakazal Janezu, naj se ustavi. Prosil ga je za vozniško dovoljenje in v tistem trenutku je Janeza prešinilo, da je denarnico z vozniškim dovoljenjem pozabil v pisarni. Janez je pojasnil, kaj se je zgodilo, in policist ga je povprašal o njegovi službi. Janez mu je povedal, da je učitelj. Ko mu je policist naložil globo, je rekel, naj tega ne razume kot kazen.

»To je šolnina,« je pojasnil. »Ko se ljudje želijo česa naučiti, plačajo šolnino. To je vaša šolnina, ki naj vas nauči, da ne smete sesti v avto brez vozniškega dovoljenja. Pa lep dan želim, učitelj!«

Ljudje smo nagnjeni k temu, da pozabimo stvari, ki jih nimamo stalno pred očmi. Pozabimo vrniti klic, odpisati na elektronsko pošto, zaliti rastline, poslati rojstnodnevno voščilo in tako dalje. Seznam se tukaj ne konča. Toda pozabiti na naše duhovne potrebe ima hujše posledice kot globa zaradi pozabljenega vozniškega dovoljenja, saj so duhovne potrebe neločljivo povezane z našo večno usodo.

Ta teden bomo razmišljali o Izraelovem prečkanju Jordana in tem, česa se lahko naučimo iz njihove izkušnje.