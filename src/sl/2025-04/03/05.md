---
title:  Pozabljivost
date:   15/10/2025
---

`Preberi Joz 4,20-24 in imej v mislih to, kar piše v 5 Mz 8,2.18; Sod 3,7; Sod 8,34; Ps 45,17 in Ps 78,11. Zakaj je bilo tako pomembno ohranjati spomin na mogočna Gospodova dela?`

V Joz 4,23 piše, da so se jordanske vode posušile »vpričo vas«, torej pred vsemi Izraelci, ki so prečkali Jordan. V nasprotju s tem pa piše, da je bilo Rdeče morje posušeno vpričo »nas«, torej tistih, ki so bili še vedno živi iz prve generacije in so odšli iz Egipta. Ta dva dogodka, ki sta ju doživeli dve različni generaciji, sta imela podoben pomen, kar je drugi, mlajši generaciji omogočilo, da je po pričevanju njenih staršev tudi sama ponovno odkrila enak pomen ob prečkanju Jordana.

Na splošno pozabljivost doživljamo kot običajno lastnost ljudi. Toda pozabljanje duhovnih stvari lahko ima resne posledice.

Če želimo danes ohraniti svojo identiteto kot ljudstvo s posebnim poslanstvom, moramo ustvarjati priložnosti za osvežitev tako individualnega kot skupnega duhovnega spomina, da bi ostali osredotočeni na to, od kod prihajamo, kdo smo in čemu smo tukaj.

`Zakaj se moramo vedno spominjati tega, kar je Kristus naredil za nas? Ali je razen tega sploh kaj pomembno? Jn 14,26; 1 Kor 11,24.25`

Ellen White se je zavedala, da bomo brez nenehnega spominjanja preteklih Božjih dejanj in razodetij gotovo izgubili motivacijo za izpolnjevanje poslanstva. »V prihodnosti se nam ni treba ničesar bati, razen tega, da bi pozabili na pot, po kateri nas je vodil Gospod, in na njegove nauke iz preteklosti.« (Life Sketches, str. 196)

`Zakaj moramo imeti vsakodnevno izkušnjo z Bogom in resničnostjo njegove ljubezni in navzočnosti, čeprav je pomembno, da se spominjamo preteklosti in tega, kako je že deloval v našem življenju?`