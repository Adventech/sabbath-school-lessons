---
title:  Za globlje proučevanje
date:   17/10/2025
---

V knjigi Očaki in preroki v poglavju »Prečkanje Jordana« preberi strani 373 in 374 (v izvirniku str. 483 in 484).

»Pozorno proučite Izraelove izkušnje na njihovem potovanju v Kanaan. Proučite Joz 3 in 4, kjer so opisane njihove priprave na prečkanje Jordana in sámo prečkanje ter pot v obljubljeno deželo. Svoje srce in um moramo še naprej uriti s spominjanjem naukov, ki jih je Gospod učil svoje starodavno ljudstvo. Potem nam bodo nauki njegove besede vedno zanimivi in osupljivi, kakor si je želel, da bi bili zanimivi in osupljivi tudi njim.« (Ellen White Comments, The SDA Bible Commentary, vol. 2, str. 994)

»Sodobni Izrael je v mnogo večji nevarnosti, da pozabi Boga in začne malikovati. Celo mnogo tistih, ki trdijo, da praznujejo soboto, se klanja malikom. Pripadnike svojega ljudstva v Stari zavezi Bog še posebno opozarja, naj se varujejo malikovalstva, da jih to ne bi odvrnilo od služenja živemu Bogu in izpostavilo njegovemu prekletstvu; če pa bi ga ljubili iz vsega srca, z vso svojo dušo in z vso svojo močjo, bi jih v vsem spremljali njegovi obilni blagoslovi in On bi od njih umaknil vse bolezni.« (Ellen White: Testimonies for the Church, vol. 1, str. 609)

**Vprašanja za pogovor**

`V sobotnošolskem razredu se pogovorite o čudežnem prečkanju Jordana. Kako bi opredelili čudež? Zakaj se zdi, da Bog danes ne dela takšnih čudežev?`

`Katere praktične načine za preprečevanje duhovne pozabljivosti cerkve bi predlagal cerkvi in posameznikom? Kako so lahko naše pretekle izkušnje opomnik Božjega delovanja v našem življenju, čeprav je pomembno, da imamo z Bogom stalen dinamičen odnos in da svoje krščanske izkušnje ne gradimo samo na mogočnih izkušnjah iz preteklosti?`

`Kako nam lahko sobota pomaga ohranjati spomin na Božje posredovanje v našem življenju, po drugi strani pa nam daje predokus obljubljenega počitka v Božjem kraljestvu? Kako sobota kaže ne le to, česar naj bi se spominjali, temveč tudi to, na kar lahko upamo v prihodnosti?`