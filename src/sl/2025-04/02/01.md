---
title:  Osupljiva milost
date:   04/10/2025
---

### Preberi pred proučevanjem

2 Mz 12,13; 4 Mz 14,1-12; Joz 2,1-21; Joz 9; Neh 7,25; Heb 11,31

> <p>Ključno besedilo</p>
> Po veri je vlačuga Rahába z mirom sprejela oglednike in ni bila pokončana hkrati z nepokornimi. Heb 11,31

Morda se je vsak od nas že kdaj vprašal: »Zakaj sem spet to storil?« Navsezadnje ni le zgodovina tista, ki se ponavlja, ampak se ponavlja tudi človeštvo na splošno in še posebej mi sami. Kako pogosto ponavljamo iste napake!

Izrael je dobil novo priložnost, da vstopi v obljubljeno deželo, in Jozue je to nalogo vzel resno. Prvi korak je bil jasno razumevanje tega, kar jih čaka. Jozue je odposlal oglednika, da bi prinesla dragocene informacije o deželi: o njenem obrambnem sistemu, vojaški pripravljenosti, zalogi vode in naravnanosti prebivalstva do soočenja z nasprotniki.

Mislili bi, da Božja obljuba o tem, da bo Izraelcem dal deželo, od njih ne bo zahtevala nobenega truda. Toda zagotovilo o božanski podpori ne odpravlja človekove odgovornosti. Izrael je že drugič stal na kanaanski meji. Pričakovanja so bila visoka. Ko so Izraelci prvič stali na meji in so imeli enako nalogo kot zdaj, so doživeli strašanski neuspeh.

Ta teden bomo raziskali dve najbolj osupljivi zgodbi Jozuetove knjige in razmislili o tem, kakšen pomen imata za našo vero. Božja milost nas lahko preseneti na številne načine.