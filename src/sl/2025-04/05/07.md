---
title:  Za globlje proučevanje
date:   31/10/2025
---

V knjigi Očaki in preroki v poglavju »Padec Jeriha« preberi strani 378–380 (v izvirniku str. 491–493).

Pri proučevanju Svetega pisma je pomembno poznati kontekst in ozadje dogodkov. Kot smo videli, sta vesoljni spopad in motiv Boga kot sodnika ključna za razumevanje vojn proti Kanaancem.

»Bog je počasen v jezi. Hudobnim narodom je dal poskusno obdobje, da bi imeli priložnost spoznati njega in njegov značaj. Njihova obsodba je bila sorazmerna z lučjo, ki so jo prejeli in zavrnili ter raje izbrali svoje poti namesto Božjih. Bog je podal razlog, zakaj ni takoj razlastil Kanaancev. Hudobija Amorejcev še ni bila dopolnjena. S svojo hudobijo so se počasi pomikali k točki, ko jim Bog ni mogel več prizanašati in jih je čakalo uničenje. Dokler te točke niso dosegli in njihova hudobija še ni bila dopolnjena, je Bog prelagal maščevanje. Vsi narodi imajo poskusno obdobje. Tisti, ki so zapustili Božji zakon, so napredovali z ene stopnje hudobije na drugo. Otroci so podedovali uporni duh svojih staršev in ravnali huje od prednikov, dokler jih ni zadela Božja jeza. Čeprav je bila kazen preložena, ni bila nič manjša.« (Ellen White Comments: The SDA Bible Commentary, vol. 2, str. 1005)

**Vprašanja za pogovor**

`Pogovorite se o posledicah tega, da je Bog naš Sodnik, kakor tudi vrhovni Sodnik vesolja. Zakaj je dejstvo, da je Bog sodnik, temeljno za evangelij in naše zveličanje?`

`Kako nam primer Kanaancev razodeva Božjo potrpežljivost in pravičnost? Kako lahko odsevamo Božji značaj pri svojem ravnanju z ljudmi?`

`Razmisli o temeljni naravi svobodne volje. Zakaj meniš, da Bog spoštuje našo svobodo izbire? Kako sta ljubezen in svoboda izbire povezani?`

`V Stari zavezi je veliko zgodb o vojnah in konfliktih, vendar tudi napovedi o miru. Kakšno vlogo bi morali imeti kristjani pri vzpostavljanju mira v svojem okolju?`