---
title:  Knez miru
date:   30/10/2025
---

`Kako naslednja besedila opisujejo prihodnost, ki si jo je Bog zamislil za svoje ljudstvo? Iz 9,5; Iz 11,1-5; Iz 60,17; Oz 2,20; Mih 4,3`

Čeprav so glavni poudarek nauka tega tedna vojne v Stari zavezi, ki jih je ukazal in v njih sodeloval Bog, moramo omeniti še eno enako pomembno temo starozaveznih preroških spisov: prihodnje videnje mirnega mesijanskega obdobja. Mesija je opisan kot »Knez miru« (Iz 9,5). Vzpostavil bo kraljestvo, v katerem bo vladal mir ter kjer se bosta skupaj pasla lev in jagnje (Iz 11,1-8). Tam ne bo uničenja ali bolečine (Iz 11,9). Tam bo vladal mir (Iz 60,17), tekel bo kakor reka (Iz 66,12).

`Kaj nam o globljih Božjih namenih za njegovo ljudstvo in človeštvo razkrije zgodba, zapisana v 2 Kr 6,16-23?`

Razmislimo o tem dogodku. Elizej je predlagal, da nahranijo sirsko vojsko (2 Kr 6,22), s čimer je pokazal najvišji ideal – mir – ki si ga je Bog zmeraj želel za svoje ljudstvo. Zanimivo je opaziti, da se je Elizej popolnoma zavedal premoči nevidne vojske, ki je obdajala sovražnike (2 Kr 6,17). Čeprav je Bog vpleten v vesoljni spopad, ki je prizadel tudi naš planet, pa končni cilj odrešenja ni večni spor ali celo večno podrejanje sovražnika kot sužnja, temveč večni mir. Kakor nasilje rojeva nasilje (Mt 26,52), mir vzbuja mir. Dogodek se zaključi tako: »In sirske čete niso več vdirale v deželo Izraelovo.« (2 Kr 6,23 CHR)

`Razmisli o tem, kako lahko s posnemanjem Jezusovega zgleda postanemo prinašalci miru. Pomisli na svoje trenutno življenje. Kako si lahko v sporih prinašalec miru in ne konfliktov?`