---
title:  Bog se vojskuje za vas
date:   25/10/2025
---

### Preberi pred proučevanjem

1 Mz 15,16; 2 Mz 23,28-30; 3 Mz 18,24-30; 5 Mz 20,10.15-18; Iz 9,5; 2 Tim 4,1.8

> <p>Ključno besedilo</p>
> Józue je vse te kralje in njihovo deželo zavzel naenkrat, kajti Gospod, Izraelov Bog, se je vojskoval za Izraela. Joz 10,42

V Jozuetovi knjigi so nekateri skrb vzbujajoči dogodki. Koncept Božje ali svete vojne, ki jo vodi skupina ljudi, ki ji je Bog dal nalogo uničiti drugo skupino ljudi, vzbuja resna vprašanja.

Vprašanje Božje vojne v Stari zavezi ni enostavno. V Stari zavezi se Bog pojavlja kot vrhovni Gospodar vesolja, zato mora biti vse, kar se zgodi, nekako povezano z njegovo posredno ali neposredno voljo. Zato se ne moremo izogniti vprašanju: Kako je Bog lahko dovolil takšne stvari? V nauku prejšnjega tedna smo videli, da je Bog vključen v spopad, ki je veliko večji od katere koli vojne ali bitke v človeški zgodovini. Ta spopad prežema vsak vidik našega življenja. Videli smo tudi, da lahko dogodke svetopisemske in posvetne zgodovine v celoti razumemo samo v luči tega spopada.

Ta teden bomo nadaljevali raziskovanje kompleksnosti vojn, ki jih je zapovedal Bog, njihove omejitve in pogoje, končno vizijo mira, ki so jo predstavili starozavezni preroki, in duhovne posledice teh vojn.