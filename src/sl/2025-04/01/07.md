---
title:  Za globlje proučevanje
date:   03/10/2025
---

V knjigi Očaki in preroki v poglavju »Prečkanje Jordana« preberi strani 371 in 372 (v izvirniku str. 481.482). V knjigi The Story of Redemption pa stran 175 (v angleščini).

»Jezus je svoje obljube in opomine namenil meni. Bog je tako ljubil svet, da je dal svojega edinorojenega Sina, da se jaz, če verujem vanj, ne bi pogubil, temveč imel večno življenje. Izkušnje, ki so podane v Božji besedi, bi morale biti moje izkušnje. Molitev in obljube, pravila in opomini so zame. /…/ Ko vera tako sprejme in si prisvoji načela resnice, postane ta resnica del bitja in življenjska gonilna sila. Božja beseda, ki je sprejeta v srce, oblikuje misli in sodeluje pri izoblikovanju značaja.« (Ellen White: Jezusovo življenje, str. 338.339 [v izvirniku str. 390.391])

»O ničemer drugem nam ni treba tako zavzeto premišljevati, ničesar drugega pogosteje ponavljati ali bolj trdno usidrati v um vseh kot nezmožnost padlega človeka, da si lahko kaj zasluži s svojimi najboljšimi dobrimi deli. Zveličanje je samo po veri v Jezusa Kristusa.« (Ellen White: Faith and Works, str. 19)

**Vprašanja za pogovor**

`Katera duhovna načela iz Jozuetovega življenja lahko uporabimo v svojem življenju, kljub temu da so bile njegove okoliščine in izkušnje drugačne od naših? Zakaj moramo pri iskanju podobnosti vedno upoštevati kontekst?`

`Pogovorite se o odnosu med Božjimi obljubami in našo poslušnostjo Bogu. Kako se to dvoje dopolnjuje? Katere so nevarnosti prevelikega poudarjanja enega in zanemarjanja drugega? Povedano drugače: katere nevarnosti prinaša poudarjanje zakona na račun zanemarjanja milosti? Ali pa poudarjanje milosti na račun zakona?`

`Kako bi na podlagi tega, kar si prebral v nauku tega tedna, opredelil uspeh s svetopisemskega vidika? Kakšno mesto ima blaginja v krščanski opredelitvi uspeha?`

`Predstavljaj si, kako se je moral počutiti Jozue, ko je nasledil Mojzesa. Katera Božja obljuba ga je gotovo podpirala pri njegovih velikih odgovornostih? Glej Joz 1,5.`