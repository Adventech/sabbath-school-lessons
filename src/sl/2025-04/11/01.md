---
title:  Življenje v deželi
date:   06/12/2025
---

### Preberi pred proučevanjem

4 Mz 25; Joz 22; Prg 15,1; Jn 7,24; Ef 6,7; 1 Pt 3,8.9

> <p>Ključno besedilo</p>
> Mil odgovor pomirja togoto, žaljiva beseda pa zbuja jezo. Prg 15,1

V skupnosti se včasih pojavijo nesoglasja in napetosti. To še posebej velja za skupnosti, kakršna je cerkev, kjer ljudje različnih življenjskih ozadij in družbenih slojev ter včasih celo popolnoma različnih kultur živijo skupaj in si prizadevajo za skupni cilj.

Ta teden bomo proučevali 22. poglavje Jozuetove knjige in razmislili o izzivu, ki se je porodil iz velikega nesporazuma. Na začetku knjige je Jozue ukazal nekaterim rodovom, naj prečkajo Jordan in sodelujejo pri zavojevanju dežele skupaj z rodovi na zahodni strani Jordana (Joz 1,12-18). Ko so opravili nalogo, so se vrnili in nato na vzhodni strani Jordana zgradili oltar, ki je vzbudil skrb rodovom na zahodnem bregu.

Zakaj je nevarno prehitro sklepati o vedenju drugih? Kako lahko spodbujamo enotnost v cerkvi? Zakaj je pomembno, da imamo pred seboj širšo sliko našega poslanstva in ne dovolimo, da bi nas razni moteči dejavniki odvrnili od poslanstva? Ta teden se bomo ukvarjali s takšnimi in podobnimi vprašanji.