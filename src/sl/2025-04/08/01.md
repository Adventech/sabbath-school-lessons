---
title:  "Velikana vere: Jozue in Kaleb"
date:   15/11/2025
---

### Preberi pred proučevanjem

4 Mz 13,6.30-32; Joz 14,6–14; Joz 19,49-51; Lk 18,1-5; Rim 12,1.2; 2 Kor 3,18

> <p>Ključno besedilo</p>
> Spominjajte se svojih voditeljev, ki so vam oznanili Božjo besedo. Še in še motrite, kako so izstopili iz življenja in posnemajte njihovo vero. Heb 13,7

Vsak starš ve, da se otroci učijo s posnemanjem. Koliko staršev muči dejstvo, da njihovi otroci posnemajo njihove slabe lastnosti, namesto da bi posnemali dobre! Ne glede na našo starost je lažje delati slabo kot dobro. To je del tega, kar pomeni biti grešnik. »Ne delam namreč tega, kar hočem, temveč počenjam to, kar sovražim.« (Rim 7,15) Le kdo se ne bi mogel poistovetiti s tem?

Ljudi že od rojstva oblikuje moč posnemanja. S posnemanjem svojih najbližjih se naučimo najosnovnejših življenjskih dejavnosti, na primer hoje, govora in izražanja čustev. Tudi odrasli potrebujejo vzornike. Čeprav ti niso popolni, lahko občudujemo in posnemamo tiste duhovne lastnosti, zaradi katerih jih imenujemo »velikani vere«.

Ta teden si bomo podrobneje ogledali dva velikana vere iz Jozuetove knjige – Kaleba in Jozueta. Kaj je tisto, zaradi česar sta izstopala v svoji generaciji in odigrala ključno vlogo v življenju Božjega ljudstva v enem najpomembnejših obdobij Izraelove zgodovine?