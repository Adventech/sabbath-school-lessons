---
title:  Svetopisemska tipologija
date:   30/11/2025
---

`Prouči naslednje svetopisemske odlomke, ki se nanašajo na tipe (tj. podobe, sence, prispodobe), in poskušaj opredeliti, kaj je svetopisemska tipologija. Rim 5,14; 1 Kor 10,1-13; Heb 8,5; Heb 9,23`

V teh svetopisemskih odlomkih je zapisan izraz »tip« (grško tipos) ali »antitip« (grško antitipos), s čimer je mišljen način, s katerim je novozavezni pisec opredelil odnos med starozaveznim besedilom ali dogodkom in njegovim pomenom v tistem času ali prihodnosti.<sup>1</sup>

Tipologija je posebna razlaga oseb, dogodkov ali ureditev, ki napovedujejo Jezusa ali druge stvarnosti evangelija. Tip ustreza antitipu kot kalup, ki odraža izvirno obliko, le da antitip popolneje izpolnjuje namen tipa. Tako je svetopisemski tip oblikovan v skladu z božanskim načrtom, ki je obstajal konkretno ali konceptualno v Božjih mislih, služi pa za oblikovanje prihodnjih kopij (antitipov).

Pomembno je razumeti, da pisci Nove zaveze niso naključno pripisovali tipološkega pomena določenim starozaveznim besedilom, da bi dokazali svoje trditve. Starozavezni tip je vedno potrjen v preroških spisih, preden dobi svojo izpolnitev (antitip) v Novi zavezi.

**Oglejmo si, kako je David predstavljen v Stari zavezi in kako v Novi. Kaj se lahko iz tega primera naučimo o delovanju tipologije?**

`David (Ps 22,2.15-19)`

`Novi David (Jer 23,5; Iz 9,5.6; Iz 11,1-5)`

`Antitip Davida (Jn 19,24)`

Na podlagi teh besedil lahko ugotovimo, da Stara zaveza sama daje ključ za prepoznavanje in uporabo tipov v Svetem pismu. To pomeni, da je novozavezne pisce, katerih Sveto pismo je bila Stara zaveza, navdihnil Sveti Duh, da so uporabili starozavezne tipe, po katerih so razodeli sedanjo resnico (2 Pt 1,12), še posebej resnico o Jezusu in njegovem poslanstvu.

---

<sup>1</sup> Tip je slika, podoba, senca, simbol, antitip pa je original, vzorec, po katerem je nastala slika ali simbol, pri čemer se antitip pojavi kasneje – za vzorcem. Op. prev.