---
title:  Jozue in mi
date:   04/12/2025
---

`Jozue kot tip kaže še dlje od Jezusovega poslanstva, in sicer na izpolnitev v življenju cerkve, ki je Kristusovo telo. Kateri načini vojne, ki so jih Izraelci bojevali pod Jozuetovim vodstvom, kažejo na duhovne bitke cerkve? V čem se razlikujejo? Glej 1 Tim 1,18; 2 Tim 4,7; Ef 6,10-12; 2 Kor 10,3-5; Apd 20,32.`

Pisci Nove zaveze so prepoznali ekleziološko izpolnitev Jozuetove tipologije. Deli Kristusovega telesa, cerkve, so v duhovni vojni proti silam zla; kljub temu uživajo v počitku Božje milosti (Heb 4,9-11) in blagoslovih svoje duhovne dediščine.

`Kaj pravijo naslednja besedila o končni izpolnitvi Jozuetove tipologije? 1 Pt 1,4; Kol 3,24; Raz 20,9; Raz 21,3`

Končna in popolna izpolnitev Jozuetove tipologije se bo zgodila ob drugem Jezusovem prihodu (apokaliptični/eshatološki vidik).

Jozuetovo življenje je tako močno odsevalo Božji značaj, da so določeni vidiki njegovega življenja dobili preroški značaj, kazali so namreč na Mesijevo delovanje in osebnost.

Mesija je že prišel. Nič več ni treba napovedovati njegovega poslanstva, vendar imamo še vedno prednost odsevati njegov značaj – slavo, ki jo Kristus želi deliti s svojimi učenci (Jn 17,22) in ki lahko postane naša z opazovanjem in posnemanjem njegovega značaja (2 Kor 3,18). Bolj ko premišljujemo o Jezusu, močneje odsevamo lepoto njegovega značaja. To pa je temeljnega pomena za smer naše vsakodnevne hoje s Kristusom. Zato je tako pomembno vsak dan preživljati čas z Božjo besedo ter premišljevati o Jezusovem življenju, značaju in naukih. Z gledanjem se spreminjamo.

`Jozue, ki je bil tip/podoba, je Izraelce vprašal: »Kako dolgo se še ne boste odločili, da pojdete in zavzamete deželo, ki vam jo je dal Gospod, Bog vaših očetov?« (Joz 18,3) Kako bi Jezus, Jozuetov antitip/izvirnik, danes ubesedil to vprašanje?`