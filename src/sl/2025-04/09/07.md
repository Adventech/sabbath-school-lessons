---
title:  Za globlje proučevanje
date:   28/11/2025
---

V knjigi Veliki spopad (2023) v poglavju »Spopad je končan« preberi strani 628–635 (v izvirniku str. 672–678).

»Ko bomo stopili skozi vrata v mesto, bomo večno rešeni. Potem se bomo veselili, da smo rešeni, večno rešeni. A do takrat moramo upoštevati apostolovo zapoved: ›Bojmo se torej, da bi kateri izmed vas mislil, da je zamudil, ko pa še traja obljuba glede vstopa v njegov počitek.‹ [Heb 4,1] Znanje o Kanaanu, prepevanje pesmi o njem in veselje ob misli na vstop vanj Izraelovih otrok ni pripeljalo v vinograde in oljčne nasade obljubljene dežele. Prilastili so si jih lahko samo z zavzetjem, z izpolnjevanjem pogojev, z živo vero v Boga in prilaščanjem njegovih obljub.« (Ellen White: The Youth’s Instructor, 17. 2. 1898)

»V Svetem pismu se dediščina svetih imenuje domovina (Heb 11,14-16). Tam bo nebeški Pastir vodil svojo čredo k studencem žive vode. Drevo življenja rodi vsak mesec svoj sad, katerega listje je v ozdravljenje narodom. Tam so večni izviri, čisti kakor kristal, ob njih raste drevje, ki daje stezam, ki so pripravljene za Gospodove odrešence, senco. Tam so tudi prostrane ravnine, ki postopoma prehajajo v prelepe griče; Božje gore ponosno dvigajo svoje visoke vrhove. Na teh mirnih poljanah ob živih izvirih bo našlo svoje domove Božje ljudstvo, ki je bilo dolgo romar in tujec.« (Ellen White: Veliki spopad, str. 632 [v izvirniku str. 675])

**Vprašanja za pogovor**

`Razmisli o obljubljeni deželi kot simbolu obilnega življenja, ki ga je Kristus obljubil svojim sledilcem (Jn 10,10). Kako prednosti življenja v deželi obilja odražajo blagoslove zveličanja?`

`Ali dejstvo, da sem državljan neke države, vpliva na moj življenjski slog? Kako eno vpliva na drugo? Kako to, da sem državljan nebeškega kraljestva, oblikuje moj življenjski slog, moje vedenje?`

`Kot ljudje smo nenehno razočarani nad obljubami drugih in včasih celo nad svojimi obljubami. Zakaj lahko zaupamo Božjim obljubam?`

`Kako lahko že zdaj na resničen in konkreten način živimo obljubo o novi zemlji?`