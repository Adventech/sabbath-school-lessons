---
title:  Dediči obljube, ujetniki upanja
date:   22/11/2025
---

### Preberi pred proučevanjem

1 Mz 3,17-24; 3 Mz 25,1-5.8-13; 5 Mz 6,3; Joz 13,1-7; Ezk 37,14.25; Heb 12,28

> <p>Ključno besedilo</p>
> Vrnite se v trdnjavo, ujetniki upanja! Že danes oznanjam: Dvojno ti bom povrnil! Zah 9,12

V Joz 13–21 so zapisani dolgi seznami zemljepisnih mej, ki razmejujejo dele dežele, dodeljene izraelskim rodovom. Sodobnemu bralcu se ti seznami morda zdijo nepomembni, vendar temeljijo na teološkem razumevanju obljubljene dežele, ki je pomembno tudi za nas danes. S temi konkretnimi seznami je Bog želel Izraelce naučiti, da dežela niso le sanje. Obljubljena jim je bila na zelo oprijemljiv in merljiv način, vendar so morali to obljubo uresničiti s svojimi dejanji.

To je pomenilo, da jim bo Bog dal deželo v dediščino; dežela bo darilo in izpolnitev tega, kar je Bog obljubil njihovim očetom. »Glejte, pred vas postavljam deželo; pojdite in vzemite v last deželo, za katero je Gospod prisegel vašim očetom, Abrahamu, Izaku in Jakobu, da jo bo dal njim in za njimi njihovim potomcem.« (5 Mz 1,8) Toda tudi sami so morali odigrati svojo vlogo pri tem.

Ta teden si bomo ogledali nekatere teološke pojme, ki so povezani z obljubljeno deželo, in njihove duhovne posledice za tiste, ki se sklicujejo na vse obljube, ki so nam dane po Jezusu.