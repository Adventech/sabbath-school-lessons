---
title:  Za globlje proučevanje
date:   14/11/2025
---

V knjigi Očaki in preroki v poglavju »Blagoslovi in prekletstva« preberi strani 385–388 (v izvirniku str. 499–503).

»Po navodilih, ki so bila dana Mojzesu, je bil spomenik iz velikih kamnov postavljen na gori Ebal. Na teh kamnih, ki so jih prej premazali z mavcem, je bil napisan zakon – ne samo deset predpisov, ki so bili oznanjeni z gore Sinaj in vklesani na kamniti plošči, temveč tudi postava, ki jo je Bog oznanil Mojzesu, ta pa jo je zapisal v knjigo. Poleg spomenika je stal oltar iz neotesanega kamna in na njem so Gospodu darovali daritve. Dejstvo, da je bil oltar postavljen na gori Ebal, na gori, ki je bila prekleta, je pomenilo, da je zaradi njihovega prestopanja Božjega zakona Izraela pravično zadela njegova jeza. Ta jih bo takoj obiskala, če ne bo Kristusove sprave, ki jo je predstavljal daritveni oltar.« (Ellen White: Očaki in preroki, str. 386 [v izvirniku str. 500])

»Gospodova večerja ne sme biti čas žalosti. To ni njen namen. Ko se Gospodovi učenci zberejo okrog njegove mize, se ne smejo spominjati in objokovati svojih pomanjkljivosti. Ni potrebno, da premišljujejo o svojih preteklih verskih izkušnjah, bodisi da so spodbudne bodisi jemljejo pogum. Prav tako se ne smejo spominjati medsebojnih sporov. Vse to je treba opraviti med pripravljalno službo. Preiskovanje samega sebe, priznanje grehov in izgladitev sporov mora biti že opravljeno. Nato se pridejo srečat s Kristusom. Ni jim več treba stati v križevi senci, marveč v njegovi zveličavni svetlobi. Svojo dušo morajo odpreti žarkom Sonca pravičnosti.« (Ellen White: Jezusovo življenje, str. 581 [v izvirniku str. 659])

**Vprašanja za pogovor**

`Kako pa ti najprej iščeš Božje kraljestvo? Kako to načelo oblikuje tvoje vsakdanje življenje?`

`Oglej si svoj odgovor na zadnje vprašanje sredinega nauka o tem, kako enostavno je v vsakodnevni naglici pozabiti na Gospoda. V razredu se pogovorite o svojih odgovorih. Katere so možne rešitve za to težavo?`

`Adventisti verjamemo, da Jezus v našem imenu služi v nebeškem svetišču. Kako je lahko to prepričanje neusahljiv vir upanja in moči? Kako nam spoznanje, da Jezus »posreduje« za nas (Heb 7,25), pomaga razumeti, kako dobra novica je njegovo delo v nebeškem svetišču še posebej zdaj, ko živimo v dobesednem dnevu sprave?`