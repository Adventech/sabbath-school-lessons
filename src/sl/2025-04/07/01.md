---
title:  Slavljenje na vojnem območju
date:   08/11/2025
---

### Preberi pred proučevanjem

2 Mz 12,6; 5 Mz 8,11.14; Joz 5,1-7; Joz 8,30-35; 1 Kor 5,7; Heb 9,11.12

> <p>Ključno besedilo</p>
> Iščite najprej Božje kraljestvo in njegovo pravičnost in vse to vam bo navrženo. Mt 6,33

Ta teden si bomo ogledali nekaj ključnih trenutkov v obljubljeni deželi, ko se je Izrael ponovno posvetil Gospodu, včasih celo spričo grozeče nevarnosti. Jozue je sprejel nekaj na videz nerazumnih odločitev. (1) Sklenil je, da se morajo Izraelci obrezati na sovražnikovem ozemlju (Joz 5,1-9). (2) Kljub preteči nevarnosti so praznovali pasho (Joz 5,10-12). (3) V polnem razmahu bitke so zgradili oltar in častili Gospoda (Joz 8,30-35). (4) Čeprav sedem Izraelovih rodov še vedno ni prejelo dediščine, je morala izraelska skupnost najprej postaviti shodni šotor (Joz 18,1.2).

V svojem natrpanem vsakdanu smo nagnjeni k temu, da pozornost namenjamo nujnim stvarem, ki jih prinese življenje. Pogosto si ne vzamemo kvalitetnega časa, da bi obnovili svojo zavezo z Bogom, se ustavili in izrazili hvaležnost za to, kar je naredil za nas in kar vsak dan še vedno dela za naše dobro. Jutranje in večerno bogoslužje, pa tudi družinsko slavljenje, se v našem preobremenjenem vsakdanu, kjer je poudarek na udobju in dosežkih, zdijo povsem izven konteksta. Toda globoko v svojem srcu vemo, da so trenutki, ki jih preživimo z Bogom in svojimi najdražjimi, najboljša naložba našega omejenega časa.