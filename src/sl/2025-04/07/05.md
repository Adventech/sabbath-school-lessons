---
title:  Zapisano na kamne
date:   12/11/2025
---

`Kakšen je pomen dejanja, opisanega v Joz 8,32-35, in kaj sporoča nam danes?`

Gora Ebal je omenjena samo v 5. Mojzesovi knjigi (5 Mz 11,29; 5 Mz 27,4.13) in v Jozuetovi knjigi (Joz 8,30.33). Skupaj z Garizimom je predstavljala prostor, kjer so bili izrečeni zavezni blagoslovi in prekletstva. Glede na 5 Mz 11,29 in 5 Mz 27,4.13 je bila gora Ebal kraj prekletstva. Izraelci so morali v navzočnosti duhovnikov stati na obeh straneh skrinje (Joz 8,33). Ena skupina je stala pred goro Ebal, druga pa pred goro Garizim. Tam so simbolično predstavili dva možna odnosa do zaveze. Žrtve, ki so bile pripeljane tja, so kazale na Jezusa, ki je vzel nase vsa prekletstva zaveze, da bi vsi, ki verujejo vanj, lahko uživali blagoslove zaveze (Gal 3,13; 2 Kor 5,21).

`Zakaj se je morala zaveza prepisati na spomenik? (Glej 5 Mz 4,31; 5 Mz 6,12; 5 Mz 8,11.14; 2 Kr 17,38; Ps 78,7.)`

Ljudje smo pozabljiva bitja. Za vedno hujše zahteve vsakdanjega življenja poskušamo porabiti vedno manj časa. Neizogibno pozabljamo stvari, ki se ne ponavljajo enako pogosto in enako intenzivno. Z vsakim spominom Gospodove večerje imamo posebno priložnost, da se znova posvetimo Gospodu ter obnovimo zavezo z njim. Toda dobro bi bilo, če obreda Gospodove večerje ne bi razumeli samo kot priložnosti za osebno prenovo, temveč tudi kot priložnost za kolektivno obnovo naše zaveze z Bogom. V družbi, ki postaja čedalje bolj individualistična, moramo ponovno odkriti moč pripadnosti skupnosti, ki ima skupen pogled na svet, vrednote, verovanja in poslanstvo.

`Kako zlahka v vrvežu in naglici vsakdanjega življenja pozabiš na Gospoda ter si prizadevaš stvari narediti s svojo močjo? Zakaj se nam to tako hitro zgodi, še posebej, kadar nam gre dobro?`