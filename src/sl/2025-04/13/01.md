---
title:  Izberite si danes
date:   20/12/2025
---

### Preberi pred proučevanjem

1 Mz 12,7; 5 Mz 5,6; 5 Mz 17,19; Joz 24; 1 Kr 11,2.4.9; 2 Tim 4,7.8

> <p>Ključno besedilo</p>
> Če pa je slabo v vaših očeh, da bi služili Gospodu, si izberite danes, komu hočete služiti /…/. Jaz in moja hiša pa bomo služili Gospodu. Joz 24,15

Zadnje poglavje Jozuetove knjige je postavljeno v kontekst slovesnosti obnove zaveze, ki jo je vodil ostareli Izraelov vodja. Čeprav v tem poglavju ne gre za zavezo samo, temveč za poročilo o slovesnosti obnove zaveze, pa v njem lahko opazimo prvine pogodb vrhovnega gospostva na starem Bližnjem vzhodu: (1) uvod, v katerem je opredeljen vrhovni vladar oziroma gospodar pogodbe, ki je tudi njen pobudnik; (2) zgodovinski uvod, v katerem je opisan odnos med gospodarjem in podložnikom; (3) zavezne določbe, ki od podložnika zahtevajo popolno zvestobo vrhovnemu vladarju; njegova zvestoba temelji in izvira iz hvaležnosti; (4) blagoslovi, ki jih prinaša poslušnost zavezi, in prekletstva, ki jih prinaša neposlušnost; (5) priče podložnikove slovesne zaobljube; (6) pisna izjava, ki je na voljo za kasnejše branje; (7) potrditev zaveze (ratifikacija).

Jozuetovo življenje se izteka. Na vidiku ni nobenega voditelja, ki bi ga lahko nasledil. Obnovitev zaveze je opomnik, da je sam Jahve Izraelov kralj. Če mu bo ljudstvo ostalo zvesto, bo uživalo njegovo zaščito. Izrael ni potreboval človeškega kralja. Kot teokratski narod se je moral zavedati, da je Gospod njihov edini kralj.