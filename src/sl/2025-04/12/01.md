---
title:  Bog je zvest
date:   13/12/2025
---

### Preberi pred proučevanjem

5 Mz 6,5; Joz 21,43-45; Joz 23; 2 Tim 2,11-13; Raz 14,10.19

> <p>Ključno besedilo</p>
> Tudi nobena beseda od vsega dobrega, kar je Gospod govoril v prid Izraelovi hiši, ni ostala neizpolnjena; vse so se izpolnile. Joz 21,45

Ko je John F. Kennedy ob svoji inavguraciji 20. januarja 1961 nagovoril ZDA, je njegov govor štel le 1366 besed, vendar je v zavesti Američanov pustil trajen pečat. Sodržavljane je pozval, naj se raje kot na svoje privilegije osredotočijo na svoje odgovornosti: »S čisto vestjo, našo edino zanesljivo nagrado, in zgodovino, končno sodnico naših del, začnimo voditi deželo, ki jo imamo radi, ter prosimo za Božji blagoslov in pomoč, vendar z zavedanjem, da mora biti Božje delo tu na zemlji pravzaprav naše delo.«

Jozue, ostareli vodja Izraelcev, je čutil, da se bliža konec njegovega življenja, zato se je odločil, da bo naslovil kneze naroda in vse Izraelce (Joz 23 in 24). 23. poglavje govori o prihodnosti in o tem, kako častiti Boga: samo Bog si zasluži čaščenje in nihče drug. V 24. poglavju so našteta zvesta Božja dela v preteklosti, kar je utrdilo prepričanje ljudstva o tem, kdo je edini, ki si zasluži čaščenje – Jahve.

Ta teden bomo proučili prvi Jozuetov govor, v katerem se je spominjal preteklih Izraelovih zmag in obenem tlakoval pot uspeha za izraelski narod.