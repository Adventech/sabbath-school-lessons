---
title:  Za globlje proučevanje
date:   19/12/2025
---

V knjigi Očaki in preroki v poglavju »Jozuetove zadnje besede« preberi strani 403.404 (v izvirniku str. 521.522).

»Satan mnoge zapelje s sladkobesedno teorijo, da je Božja ljubezen do njegovega ljudstva tako velika, da bo opravičil greh. S tem govori, da grožnje Božje besede služijo določenemu namenu v njegovi moralni vladavini, vendar ne bodo nikoli dobesedno izpolnjene. Toda v vseh svojih ravnanjih z bitji je Bog obdržal načela pravičnosti, tako da je razodel pravi značaj greha – pokazal je, da so njegove zagotove posledice beda in smrt. Brezpogojnega odpuščanja greha nikoli ni bilo in ga nikoli ne bo. Takšno odpuščanje bi pokazalo opustitev načel pravičnosti, ki so sam temelj Božje vladavine. Prebivalce nepadlih svetov bi to napolnilo z osuplostjo. Bog je zvesto pokazal posledice greha in če ta opozorila niso resnična, kako smo lahko prepričani, da bodo njegove obljube izpolnjene? Tako imenovana dobrohotnost, ki bi porinila na stran pravičnost, ni dobrohotnost, temveč slabost.

Bog je darovalec življenja. Že od začetka so bili vsi njegovi zakoni dani za življenje. Greh pa je prekinil red, ki ga je ustanovil Bog, in nastala je nesloga. Kakor dolgo obstaja greh, sta trpljenje in smrt neizogibna. Samo zato, ker je Odrešenik zdržal prekletstvo greha v naše dobro, lahko človek upa na osebno osvoboditev pred strašnimi posledicami.« (Ellen White: Očaki in preroki, str. 404 [v izvirniku str. 522])

**Vprašanja za pogovor**

`Pomisli na dokaze Božje zvestobe v tvojem življenju. Kaj lahko poveš o tem? Kako se odzoveš, ko stvari ne gredo tako, kot si upal in molil, ali ko se obljube, na katere se sklicuješ, ne izpolnijo?`

`Pogovorite se o tem, kaj Sveto pismo uči o Božji jezi. Kako bi Božjo jezo predstavili kot del dobre novice?`

`Katera načela o druženju z neverniki lahko izluščiš iz nauka tega tedna? Kako ohraniti trdna načela in dosledno ravnanje, medtem ko se družiš z ljudmi, da bi jim služil in skrbel za njihovo dobrobit?`

`Kaj te ovira pri tem, da bi se popolnoma oklenil Gospoda?`