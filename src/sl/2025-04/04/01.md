---
title:  Boj v ozadju vseh bojev
date:   18/10/2025
---

### Preberi pred proučevanjem

2 Mz 14,13.14; 5 Mz 32,17; Joz 5,13-15; Joz 6,15-20; Iz 37,16; Raz 12,7-9

> <p>Ključno besedilo</p>
> In ni bilo temu enakega dne ne prej, ne poslej, da bi Gospod tako uslišal človekov glas; zakaj Gospod se je bojeval za Izraela. Joz 10,14 CHR

Na straneh Jozuetove knjige beremo o agresivnih bojnih pohodih, ki so bili izvršeni po Božjem ukazu, v Božjem imenu in z Božjo pomočjo. Zamisel o tem, da je Bog v ozadju osvajanja Kanaana, prežema Jozuetovo knjigo in je izražena v trditvah pripovedovalca (Joz 10,10.11), v Božjih besedah (Joz 6,2; Joz 8,1) in v Jozuetovih nagovorih (Joz 4,23.24; Joz 8,7); izrazijo jo tudi Rahaba (Joz 2,10), oglednika (Joz 2,24) in ljudstvo (Joz 24,18). Bog trdi, da je pobudnik teh nasilnih bojev.

Ta resničnost porodi neizogibna vprašanja. Kako razumeti, da je Božje izvoljeno starozavezno ljudstvo izvajalo takšna dejanja? Kako naj podobo o »bojevitem« Bogu uskladimo z njegovim značajem ljubezni (na primer 2 Mz 34,6; Ps 86,15; Ps 103,8; Ps 108,5), ne da bi pri tem zmanjšali verodostojnost in zgodovinskost Stare zaveze?

Naslednja dva tedna bomo raziskovali težka vprašanja o vojnah, ki jih je zapovedal Bog v Jozuetovi knjigi in na drugih mestih Svetega pisma.