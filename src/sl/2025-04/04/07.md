---
title:  Za globlje proučevanje
date:   24/10/2025
---

V knjigi Očaki in preroki v poglavju »Padec Jeriha« preberi strani 376–380 (v izvirniku str. 487–493).

Ko se je v vesolju pojavil upor proti Božji oblasti, je Bog imel možnost nehati biti takšen, kakršen je v svojem bistvu, nespremenljiv in večen, ter predati vodstvo celotnega vesolja enemu izmed njegovih upornih bitij ali pa ostati svet, pravičen, ljubeč in usmiljen Oče vsega, kar obstaja. Sveto pismo predstavi drugo možnost in v tem primeru je spopad med silami zla in Božjo močjo neizogiben.

Ko so politične, družbeno-zgodovinske sile, ki so povezane s kaotičnimi in upornimi vesoljnimi silami, pokazale enako kljubovalno držo proti Jahveju, je ukrepal kot vrhovni Vladar vesolja. Motiv Jahveja kot bojevnika je napoved končne zmage, ki bo končala vesoljni spopad med dobrim in zlom (Raz 20,8-10). Izraelove vojne, ki jih je zapovedal Bog, ne le odsevajo vesoljnega spora, temveč so sestavni del tega spora in napovedujejo Božjo sodbo ob času konca sedanje zgodovine.

»Bog jim je dal prednost in dolžnost, da bi stopili v deželo takrat, ko je On tako določil, toda zaradi njihovega trmastega omalovaževanja je bilo to dovoljenje umaknjeno. /…/ Ni bil njegov namen osvojiti deželo z bojem, temveč s strogo poslušnostjo njegovim zapovedim.« (Ellen White: Očaki in preroki, str. 297.298 [v izvirniku str. 393])

**Vprašanja za pogovor**

`Kako ti poznavanje ozadja vesoljnega spopada pomaga bolje razumeti Gospodov ukaz Izraelcem, naj gredo v boj?`

`V sobotnošolskem razredu se pogovorite o svojih odgovorih na vprašanje iz ponedeljkovega nauka o resničnosti velikega spopada in tem, kako se odvija v svetu okoli nas. Kakšna je naša vloga v tem spopadu in kako si jo prizadevamo izpolniti?`

`Kako lahko v svojem duhovnem življenju uporabimo načelo mirovanja in čakanja na Gospoda, ki se bori za nas?`

`Pogosto se zgodi, da v naših pogovorih in občasnih nesoglasjih v cerkvi želimo vedeti, kdo je na naši strani. Kako bi morali v luči tega, kar piše v Joz 5,13-15, spremeniti to svoje nagnjenje?`