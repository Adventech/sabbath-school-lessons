---
title:  Satanov talilni lonec
date:   04/07/2022
---

Trezni bodite in budni! Vaš nasprotnik Hudič hodi okrog kakor rjoveč lev in išče, koga bi požrl. 1 Pt 5,8

`Kaj je sporočilo zgornje vrstice? Kako s svojim življenjem kažeš, da si te besede vzel zares?`

Ali si že kdaj opazoval lačnega leva? Takšen lev lahko ulovi in poje dobesedno vse, kar želi. Peter pravi, da se Satan plazi okoli kakor lačen lev. Če se ozremo naokoli, vidimo dokaze njegove močne želje po ubijanju. Povsod vidimo smrt, trpljenje ter izkrivljeno in popačeno moralo in vrednote. Nemogoče se je izogniti sadovom njegovega dela.

`Kako naj bi se kristjani odzvali na Satanovo prežanje? 1 Pt 5,8-11`

`Kaj Bog obljublja trpečim? 1 Pt 5,10`

Peter je te besede zapisal v kontekstu odgovora na Satanove napade na krščansko vero. Kakor smo že omenili, Satan deluje na mnogo različnih načinov. Čeprav se moramo zavedati resničnosti in moči našega sovražnika, nikoli ne smemo obupati; zmeraj se moramo zavedati, da je Jezus že premagal sovražnika. Vse dokler se z vero oklepamo Jezusa, ne bomo poraženi. Zaradi križa je Kristusova zmaga tudi naša.

`Spomni se še drugih načinov, s katerimi Satan povzroča bolečino. Kako nam besedilo v 1 Pt 5,8-11 pomaga spopasti se s stisko, ki jo doživljamo, ker živimo na grešnem svetu, kjer Satan pustoši in uničuje?`