---
title:  Za globlje proučevanje
date:   08/07/2022
---

V Znamenjih časa preberi besedilo z naslovom »Učinkovita molitev« (Ellen G. White, Signs of the Times, 18. 11. 1903); v četrtem zvezku Komentarja Krščanske adventistične cerkve preberi komentar Ellen G. White na strani 1182; v knjigi Moje življenje danes preberi poglavje »Bog dopušča preizkušnjo in stisko, da bi me očistil«.

»Ta, ki bere človeška srca, pozna njihov značaj bolje kakor sami. On vidi, da imajo nekateri sposobnosti in nagnjenja, ki bi bila lahko uporabljena za napredek njegovega dela, če bi bila pravilno usmerjena. V svoji previdnosti jih pripelje v različne položaje in okoliščine, da bi odkrili značajske napake, ki so bile skrite celo njim samim. Ponuja jim priložnost, da napake odpravijo in se usposobijo za njegovo službo. Pogosto dovoli, da jih doleti ogenj trpljenja, da bi jih lahko očistil.« (Zdravje na dosegu roke, str. 320)

**Vprašanja za pogovor**

`1.	Medtem ko žanjemo sadove svojega greha, je življenje lahko zelo težko. Sprašujemo se, ali se bomo lahko spravili z Bogom. Katere Božje obljube nas lahko spodbudijo zdržati težke čase in vztrajati? (Preberi Pavlove besede v Rim 5,1-11.) Kaj bi odgovoril človeku, ki si zastavlja to vprašanje?`

`2.	Kaj je imela Ellen G. White v mislih z besedami »v svoji previdnosti«? Kako to deluje? Kako veš, da se nekaj zgodi po njegovi previdnosti? Katera dejanja njegove »previdnosti« so privedla do preizkušenj v tvojem življenju? V razredu se pogovorite, kaj ste se naučili v težkih življenjskih obdobjih. Kako lahko pomagate človeku, ki se sprašuje, ali je neki dogodek zares »Božja previdnost«?`

`3.	Ali je pomembno oziroma ali bi moralo biti pomembno, kaj je v posameznikovem življenju povzročilo preizkušnjo? Kako naj bi ravnali z osebo, ki doživlja trpljenje, ne glede na to, kaj ga je povzročilo?`

`4.	Mlad kristjan, ki je živel v Južni Ameriki, je prestajal hudo preizkušnjo. Ko je minila, se je preselil v Evropo in nekemu človeku rekel: »Svoje truplo sem pustil v Južni Ameriki.« Kaj to pomeni? Zakaj moramo v določenem smislu prav vsi nekje pustiti svoje truplo? Katero vlogo imajo pri tem preizkušnje?`

`5.	V razredu načrtujte obisk bolnišnice ali katere druge ustanove, kjer lahko pomagate, tolažite in razveselite ljudi, ki iz različnih razlogov prestajajo preizkušnje.` 