---
title:  Za globlje proučevanje
date:   05/08/2022
---

V knjigi Očaki in preroki preberi poglavje »Nočni boj«, v knjigi Pot h Kristusu pa poglavje »Posvečenje«.

»Volja, ki predstavlja tako pomemben dejavnik v človekovem značaju, je padla z Adamovim grehom pod Satanov nadzor. Od takrat si Satan prizadeva, da bi človek hotel in delal samo to, kar mu prinaša užitek, a na koncu vodi v nesrečo in pogubo.« (Pričevanja za cerkev, peta knjiga, str. 515)

»Da bi bil človek deležen Božje pomoči, mora spoznati svojo šibkost in pomanjkljivost; svoj um mora usmeriti na veliko spremembo v sebi, spodbujen mora biti k iskreni in vztrajni molitvi in trudu. Napačne navade in običaje je treba zavreči. Samo z odločnim prizadevanjem je možno popraviti napake in se podrediti pravičnim načelom, da se lahko pridobi zmaga. Mnogi se nikoli ne povzpnejo do položaja, ki bi ga lahko zasedli, ker čakajo, da bo Bog naredil zanje to, za kar jim je dal moč, da lahko naredijo sami. Vsi, ki so sposobni za koristnost, morajo biti vzgajani z najstrožjo duševno in moralno disciplino, Bog pa jim bo pomagal z združitvijo božanske moči in človeškega truda.« (Očaki in preroki, str. 182)

**Vprašanja za pogovor**

`1.	V kolikšni meri se zavedamo, da je naša volja po padcu v greh padla pod Satanov nadzor, kakor pravi prvi navedek? Kako lahko v luči Jezusovega značaja bolje razumemo svojo grešnost in Božjo milost do nas?`

`2.	Preberi zgodbo o Jezusu na vrtu Getsemani (Mt 26,36-42). Kakšna so bila njegova čustva in želje v primerjavi z Božjo voljo? Česa se lahko naučimo iz njegovega zgleda?`

`3.	V razredu se pogovorite o določenih stvareh, povezanih s kulturo, v kateri živite, ki lahko omajajo vašo obrambo in vas naredijo ranljivejše za Satanove napade. Kako lahko pomagamo drug drugemu biti pozornejši na te nevarnosti? Kako ponuditi pomoč tem, ki jo potrebujejo?`

`4.	Ali poznaš koga, ki že dlje časa ne prihaja v vašo cerkev in za katerega je morda videti, kakor da bo obupal ali pa je že? Kaj lahko kot skupina verujočih naredite, da bi spodbudili to osebo in ji pomagali, da ne obupa nad Jezusom? Na katere praktične načine ji lahko pomagate?`