---
title:  Bojevati se na vso moč
date:   30/07/2022
---

### Preberi pred proučevanjem
Jn 16,5-15; Kol 1,28-29; 1 Pt 1,13; Mt 5,29; 1 Mz 32

> <p>Ključno besedilo:</p> V ta namen se tudi trudim in bojujem, z njegovo močjo, ki v meni silovito deluje. Kol 1,29

Neki moški in ženska sta bila povabljena v pogovorno oddajo. Obema so umorili otroka. Ženskinega sina so umorili pred 20 leti; njena jeza in zagrenjenost od takrat nista ugasnili. Moški pa je bil popolnoma drugačen. Pred nekaj leti so njegovo hčer ubili teroristi. Govoril je o odpuščanju in o tem, kako je Bog preoblikoval njegovo bolečino. Kljub grozljivi izgubi je ta moški postal živ primer tega, kako nam lahko Bog celo v najtemnejših trenutkih življenja prinese ozdravljenje.

Kako je možno, da se dva človeka odzoveta tako različno? Kako se v kristjanovem življenju zgodi duhovna sprememba, ki mu omogoči rast v življenjskih preizkušnjah, namesto da ga te popolnoma preplavijo?

`Povzetek nauka: Katero vlogo ima moč volje v boju proti jazu in grehu? Kako se lahko izognemo sprejemanju odločitev izključno na podlagi svojih čustev? Zakaj moramo med preizkušnjami vztrajati in se ne vdati? `