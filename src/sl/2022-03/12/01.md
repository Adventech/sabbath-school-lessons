---
title:  Umreti kakor seme
date:   10/09/2022
---

### Preberi pred proučevanjem
Flp 2,5-9; Rim 12,1-2; 1 Sam 2,12-3,18; 1 Sam 13,1-14; Zah 4,1-14

> <p>Ključno besedilo:</p> Resnično, resnično, povem vam: Če pšenično zrno ne pade v zemljo in ne umre, ostane sámo; če pa umre, obrodi obilo sadu. Jn 12,24

Jezusova prilika o umirajočem žitnem zrnu je osupljiva prispodoba za našo podrejenost Božji volji. Zrno, ki pade iz pšeničnega stebla, nima nadzora nad tem, kam ali kako bo padlo na tla. Nadzora nima niti nad zemljo, ki ga obdaja.

Drugič, zrno čaka. Ko leži v zemlji, ne ve, kaj se bo zgodilo. Ne more si »predstavljati«, kakšno bo življenje v prihodnosti, ker je samó žitno zrno.

Tretjič, zrno umira. Ni načina, da bi zrastlo v žitno steblo, če se prej ne odpove varnim in prijetnim okoliščinam, ki jih uživa kot seme. »Umreti« mora; to pomeni, da se mora odpovedati znanemu, da bi se lahko iz semena spremenilo v rodovitno rastlino.

`Povzetek nauka: Če vemo, da je Božja volja najboljša za nas, zakaj nam jo je tako težko sprejeti? Kakšen zgled podrejenosti nam je dal Kristus? Kako se prispodoba žitnega zrna odraža v tvojem življenju?`