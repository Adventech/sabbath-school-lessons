---
title:  Pripravljenost prisluhniti
date:   13/09/2022
---

Tedaj je prišel Gospod, se ustavil in zaklical kakor prej: »Samuel, Samuel!« Samuel je rekel: »Govôri, kajti tvoj hlapec posluša.« 1 Sam 3,10

Ali si že kdaj slišal tihi glas Svetega Duha in ga namerno prezrl? Posledično je vse šlo narobe; kasneje si pri sebi mislil: Le zakaj nisem poslušal?

V 1. Samuelovi knjigi je opisana zgodba o starcu, njegovih dveh hudobnih sinovih, ki nista poslušala Gospoda, in dečku, ki je bil pripravljen prisluhniti. Bog je njim, ki bi morali spremeniti svojo pot, poslal ostra svarila, a ga niso poslušali.

`Preberi to zgodbo v 1 Sam 2,12–3,18. Katero nasprotje opaziš med njimi, ki so poslušali Boga, in njimi, ki ga niso?`

Elijeva sinova sta mislila na druge stvari, ne na Božje. Eli je prisluhnil Božjim pričakovanjem; govoril je s sinovoma, toda to je bilo vse. Sinova nista bila pripravljena podrediti določenih področjih življenja Božji volji. Kako drugače je ravnal mladi Samuel!

Pridigar Charles Stanley opisuje pomen dovzetnosti za Božji glas v tem, kar imenuje »stanje miru«. Pravi: »Sveti Duh /…/ ne govori zavoljo posredovanja informacij. Govori, da bi dobil odziv. Ve, kdaj naš dnevni red zasede toliko naše pozornosti, da bi bila izguba časa predlagati kaj nasprotnega. Kadar je tako, je pogosto tiho. Čaka, da se dovolj umirimo, da ga bomo slišali in ga na koncu tudi ubogali.« (Charles Stanley, The Wonderful Spirit-Filled Life, [Nashville, TN: Thomas Nelson Publishers, 1992], str. 179–180)

`Kaj je imel Stanley v mislih z besedami »dovolj se umiriti«? Katere reči ti pogosto preprečujejo, da bi se dovolj umiril, da bi slišal Boga in ga ubogal? Kaj moraš narediti, da bi negoval dovzetnost za Božji glas in odločnost prisluhniti njegovim navodilom? `