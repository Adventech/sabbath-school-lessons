---
title:  Svojevoljen Izrael
date:   25/07/2022
---

Ozejeva zgodba vsebuje mogočne nauke. Prerokove okoliščine so bile neverjetne. Njegova žena Gomera je pobegnila od njega in dobila otroke z drugimi moškimi. Kljub nezvestobi je Bog pozval Ozeja, naj jo vzame nazaj in ji spet izkaže ljubezen. Ta zgodba je bila mišljena kot prilika o Bogu in Izraelu. Izraelci so zapustili Boga in ga v duhovnem smislu varali z drugimi bogovi. Toda Bog jih je še vedno ljubil in jim je želel izkazati svojo ljubezen.

**Preberi Oz 2,4-15 (Oz 2,2-13 chr). Katere metode je hotel Bog uporabiti, da bi spet pridobil Izraelce?**

`Oz 2,3-4 (Oz 2,2-3 chr)`

`Oz 2,7-9 (Oz 2,5-7 chr)`

`Oz 2,10-11 (Oz 2,8-9 chr)`

`Oz 2,12 (Oz 2,10 chr)`

V tej zgodbi sta izpostavljeni dve težavi v povezavi z načinom, kako doživljamo Boga, kadar nas želi spodbuditi h kesanju. Prvič: morda ne prepoznamo njegovega delovanja. Ko so Izraelci prestajali težke in boleče izkušnje, so morda stežka prepoznali, da si je Bog prizadeval za njihovo rešitev. Kadar je naša pot polna ostrih trnov ali pa so na vseh straneh zidovi, zaradi katerih ne vemo, kam gremo (Oz 2,8; Oz 2,6 chr) – ali v tem prepoznamo Božje delovanje? Kadar naše osnovne potrebe niso zadovoljene ali pa smo osramočeni (Oz 2,11-12; Oz 2,9-10 chr) – ali je na delu naš Oče? Resnica je, da si Bog ne glede na to, kaj čutimo, zaradi svoje goreče ljubezni neprestano prizadeva, da bi nas pripeljal do spokorjenja.

Drugič: tvegamo, da bomo napačno razumeli Božje delovanje. Morda ga bomo prepoznali, toda ne bo nam všeč. Kadar smo prizadeti in osramočeni, ni težko okriviti Boga, da je krut, da ne posreduje ali da mu ni mar. Toda On si neprestano prizadeva, da bi nas obnovil po svoji zavezi ljubezni.

`Kaj Oz 2,16-25 (Oz 2,14-23 chr) razodeva o Bogu? Prosi Svetega Duha, naj ti pokaže, na katerem področju svojega življenja bežiš od Boga. Če si spoznal, da si kriv bežanja, čemu čakati na »talilni lonec«? Kaj te ovira pri tem, da bi prav zdaj vse izročil Gospodu? `