---
title:  Skrajna vročina
date:   23/07/2022
---

### Preberi pred proučevanjem
1 Mz 22; Oz 2,4-15 (Oz 2,2-13 chr); Job 1,6-2,10; 2 Kor 11,23-29; Iz 43,1-7

> <p>Ključno besedilo:</p> Gospodu je bilo po volji, da ga stre z bridkostjo: če dá svoje življenje v daritev za greh, bo videl potomce in bo podaljšal svoje dni, Gospodova volja bo uspevala po njegovi roki. Iz 53,10

Ko je C. S. Lewisu umirala žena, je ta znani krščanski pisatelj zapisal: »Nisem (oziroma mislim, da nisem) v veliki nevarnosti, da bi prenehal verovati v Boga. Toda preti mi resnična nevarnost, da začnem verjeti grozljive stvari o njem. Ne bojim se zaključka ›Torej navsezadnje sploh ni Boga‹, temveč zaključka ›Takšen je torej Bog v resnici‹.« (A Grief Observed [New York: HarperCollins Publishers, Inc., 1961], str. 6–7)

Kadar stvari postanejo zares boleče, nekateri izmed nas popolnoma zavrnejo Boga. Drugi – na primer Lewis – so v skušnjavi spremeniti svoje stališče in o njem sklepati slabe stvari. Vprašanje je, kako vroče še lahko postane. Koliko vročine je Bog pripravljen dovoliti za uresničitev svojega končnega cilja, ki je, da nas oblikuje v podobo svojega Sina (Rim 8,29)?

`Povzetek nauka: Zakaj je Bog pripravljen tvegati, da ga zmotno razumemo, čeprav si želi, da bi ga poznali in ljubili? Kaj misliš, do katere mere je Bog pripravljen biti napačno razumljen, da bi te oblikoval v podobo svojega Sina?`