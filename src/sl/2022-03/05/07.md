---
title:  Za globlje proučevanje
date:   29/07/2022
---

V knjigi Očaki in preroki preberi poglavje »Preizkušanje vere«, v peti knjigi Pričevanj za cerkev pa poglavje »Hvalite Gospoda«.

»Bog je vedno preizkušal svoje ljudstvo v peči trpljenja. Vročina peči povzroči, da se žlindra loči od pravega zlata krščanskega značaja. Jezus opazuje preizkušanje; ve, kaj je potrebno, da bi se dragocena kovina prečistila, in bi lahko odsevala blišč njegove ljubezni. Z vztrajnimi, preizkusnimi nadlogami Bog vzgaja svoje služabnike. Vidi, da ima nekdo moč, ki bi lahko bila uporabljena za napredek njegovega dela, in te osebe postavi na preizkušnjo. /…/ Kaže jim njihove slabosti in jih uči naslanjati se nanj /…/. Tako doseže svoj cilj. Poučeni, izurjeni in vzgojeni so pripravljeni izpolniti veliki cilj, za katerega jim je dal moč.« (Očaki in preroki, str. 88)

»Če nas Bog v svoji previdnosti pokliče, da prenašamo preizkušnje in stiske, sprejmimo to kot svoj križ in izpijmo grenko čašo, zavedajoč se, da jo Očetova roka prinaša našim ustom. Zaupajmo vanj tako v temi kakor v svetlobi dneva! Mar naj ne verjamemo, da nam bo On dal vse, kar je dobro za nas? /…/ Mar niti v noči svojega trpljenja in bolečine ne moremo veselo dvigniti svojega glasu v hvaležnosti Bogu, ko se spominjamo ljubezni, ki se je zaradi nas razodela na golgotskem križu?« (Pričevanja za cerkev, 5. knjiga, str. 316)

**Vprašanja za pogovor**

`1.	V razredu se pogovorite o svojih preizkušnjah vere. Česa se lahko naučite na podlagi teh izkušenj?`

`2.	Obnovi dogodke, ki so se zgodili dan pred Kristusovim križanjem. V katerih ekstremnih okoliščinah se je znašel? Kako je zdržal? Katerih načel se lahko naučimo od njega in jih uporabimo v svojih preizkušnjah?`

`3.	Pogovorite se o zamisli, da lahko zaradi svojega trpljenja pričamo ljudem, ki prav tako trpijo. Katere so potencialne slabosti te zamisli?`

`4.	Zgoraj smo lahko prebrali besede Ellen G. White: »Zaupajmo vanj tako v temi kakor v svetlobi dneva!« To je lažje reči kakor narediti. Kako lahko drug drugemu pomagamo razviti takšno vero? Zakaj je pomembno tudi v slabih časih zaupati Bogu?`  