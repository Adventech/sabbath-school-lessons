---
title:  Trpeči Bog
date:   22/09/2022
---

Sprijaznimo se: kakor dolgo bomo na zemlji, tako dolgo bomo trpeli. To je usoda padlih bitij. V Svetem pismu ni obljube, ki bi govorila drugače. Ravno nasprotno …

`Kaj nam o obravnavani tematiki povedo naslednje vrstice? Apd 14,22; Flp 1,29; 2 Tim 3,12`

Med trpljenjem ne smemo pozabiti na dvoje.

Prvič, naš Gospod Kristus je pretrpel hujše stvari, kot jih bo kdaj kdo med nami. Na križu »je nosil naše bolezni, naložil si je naše bolečine« (Iz 53,4). Kar poznamo kot posamezniki, je On pretrpel korporativno, za vse nas. Ta, ki je bil brez greha, je za nas postal greh (2 Kor 5,21) in trpel na način, ki si ga mi kot grešna bitja ne moremo niti zamisliti.

Drugič, med svojim trpljenjem se moramo spomniti sadov Kristusovega trpljenja – tega, kar nam je obljubljeno po njegovih delih za nas.

`Kaj nam je obljubljeno? Jn 10,28; Rim 6,23; Tit 1,2; 1 Jn 2,25`

Ne glede na to, kaj prestajamo, lahko zahvaljujoč Jezusu in temu, da je prestal kazen za naš greh, ter zahvaljujoč zagotovilu evangelija po veri stojimo popolni v Jezusu; obljubljeno nam je večno življenje. Zaradi njegovih zaslug, zaradi polnote in popolnosti njegovega popolnega življenja in daritve nam je dana obljuba, da naše zdajšnje življenje, ki je polno bolečine, razočaranja in izgube, ni nič več kot le trenutek ali blisk v primerjavi z večnostjo, ki nas čaka, večnostjo v novih nebesih in na novi zemlji, kjer ne bo greha, trpljenja in smrti. Vse to nam je obljubljeno in zagotovljeno samo zaradi Kristusa in preizkušenj, ki jih je prestal, da bi nekega dne »od nadloge svoje duše /…/ videl sad in se sitil« (Iz 53,11 chr).

`Zakaj je Raz 21,1-4 najveličastnejše upanje, ki ga imamo? Ali bi nam brez te obljube poleg smrti ostala še kakšna možnost za rešitev naših težav?`