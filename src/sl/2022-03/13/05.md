---
title:  Križani Bog
date:   21/09/2022
---

Smrt s križanjem je bila ena izmed najstrožjih rimskih kazni. Veljala je za najhujši način smrti. Kako strašno je bilo, da je človek moral umreti na ta način, kaj šele Božji Sin! Zavedati se moramo, da je bil Jezus v človeški podobi – kakor smo mi. Pretepli so ga in bičali. V roke in noge so mu zabili žeblje. Teža njegovega telesa mu je trgala rane; telesna bolečina je bila neznosna. Celo za najhujše kriminalce je bila to zelo stroga kazen. Kako nepravično, da je Jezusa, ki je bil nedolžen v vseh pogledih, doletela takšna usoda!

Kakor vemo, je bilo njegovo telesno trpljenje blago v nasprotju s tem, kar se je v resnici dogajalo. Šlo je za veliko več kakor le za umor nedolžnega človeka.    

`Kateri dogodki, ki so spremljali njegovo smrt, kažejo, da je šlo za veliko več od tega, kar je razumela večina navzočih ljudi? Kakšen pomen lahko najdemo v vsakem od teh dogodkov? Kaj nam povedo o tem, kaj se je v resnici zgodilo?`

`Mt 27,45`

`Mt 27,51-52`

`Mr 15,38`

Jasno je, da je šlo za veliko več kot samo za smrt nedolžnega človeka. Sveto pismo pravi, da se je Božja jeza nad grehom – nad našim grehom – izlila na Jezusa. Jezus je na križu trpel zaradi Božje upravičene ogorčenosti nad grehi vsega sveta. Pretrpel je nekaj globljega, temnejšega in bolj bolečega, kar lahko izkusi ali pozna človek.

`Katero upanje in tolažbo lahko med svojimi težavami črpaš iz resničnosti Kristusovega trpljenja, ki ga je na križu prestal zate?`