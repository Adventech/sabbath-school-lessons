---
title:  Kristus v preizkušnjah
date:   17/09/2022
---

### Preberi pred proučevanjem
Lk 2,7.22-24; Mt 2,1-18; Jn 8,58-59; Lk 22,41-44; Mt 27,51-52; Rim 6,23; Tit 1,2

> <p>Ključno besedilo:</p> Okrog devete ure je Jezus zavpil z močnim glasom: »Elí, Elí, lemá sabahtáni?« to je: »Moj Bog, moj Bog, zakaj si me zapustil?« Mt 27,46

Kadar proučujemo o trpljenju, se nam zastavi vprašanje, kako sta se greh in trpljenje sploh pojavila. Božansko razodetje nam daje dober odgovor: do greha in trpljenja je prišlo, ker so svobodna bitja zlorabila svobodo, ki jim jo je dal Bog. Pri tem se porodi še eno vprašanje: Ali je Bog vnaprej vedel, da se bodo ta bitja pregrešila? Da, vedel je; toda očitno je menil, kakor je zapisal C. S. Lewis, »da je bilo vredno tvegati«.

Vredno tvegati? Za koga je bilo vredno? Za nas, medtem ko Bog sedi v nebesih na svojem prestolu? Ne ravno. Svoboda vseh razumnih bitij je bila tako sveta, da se je Bog raje, kot da bi nam jo odrekel, odločil nase prevzeti trpljenje, ki smo ga povzročili, ko smo zlorabili svobodo. Tudi Jezusovo življenje in smrt sta bila polna trpljenja. Zaradi trpljenja v človeški podobi je ustvaril vez med nebesi in zemljo, ki bo trajala vso večnost.

`Povzetek nauka: Kaj je Kristus pretrpel za nas? Česa se lahko naučimo na podlagi njegovega trpljenja? `