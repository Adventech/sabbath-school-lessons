---
title:  Razveseljevati se v Gospodu
date:   08/09/2022
---

Razveseljuj se v Gospodu, pa ti bo dal, kar želi tvoje srce. Ps 37,4

V Ps 37,4 je zapisana čudovita obljuba. Zamisli si, da prejmeš, kar si zmeraj želel. Toda izpolnitev srčnih želja je odvisna od tega, ali se razveseljujemo v Gospodu. Kaj to sploh pomeni?

Preberi Ps 37,1-11. Sobesedilo Ps 37,4 je morda malce presenetljivo. David pravi, da je obkrožen z ljudmi, ki delajo proti Bogu in njemu. Kadar kdo dela proti nam, je naš naravni odziv jeza ali poskus zagovarjanja. David svetuje drugače.

**Kaj je Davidov nasvet Božjemu ljudstvu v takšnih okoliščinah?**

`Ps 37,1`

`Ps 37,5`

`Ps 37,7`

`Ps 37,8`

`Znova preberi Ps 37,4. Z zgornjimi vrsticami 37. psalma v mislih razmisli, kaj pomeni »razveseljevati se v Gospodu«.`

David večkrat na različne načine ponovi, naj zaupamo Bogu. Zaupaj, da bo deloval. Ne vznemirjaj se; Bog je tvoj Bog in v tem trenutku dela za tvoje dobro. Ni ti treba vskočiti in reševati stvari. Tvoj nebeški Oče ima vse pod nadzorom. Zaupaj mu. Popolnoma mu zaupaj!

David govori o razveseljevanju v Gospodu v tem kontekstu. Razveseljevati se v Bogu pomeni, da živimo v stanju popolnega zaupanja. Ker je Bog tukaj in ker deluje, prav nič ne more skaliti našega miru. Lahko ga slavimo in smo veseli, ker ni nihče pametnejši od njega! Ko se bomo naučili tako živeti, bomo zares dobili to, po čemer hrepeni naše srce; dobili bomo to, kar si nam naš ljubeči Oče želi dati, in sicer takrat, ko bo to najbolj koristilo nam in njegovemu kraljestvu.

`Kako se lahko naučiš »razveseljevati v Gospodu«? Prosi Boga za vodstvo, da bi takšno razveseljevanje postalo tvoj način življenja. `