---
title:  Čakanje v preizkušnjah
date:   03/09/2022
---

### Preberi pred proučevanjem
Rim 15,4-5; Rim 5,3-5; 1 Sam 26; Ps 37,1-11

> <p>Ključno besedilo:</p> Sad Duha pa je /…/ potrpežljivost. Gal 5,22

Znanstveniki so opravili eksperiment na štiriletnikih. Vsakemu otroku so rekli, da lahko vzame sladko penico; če penice ne bo pojedel, dokler se ne vrnejo z opravka, bo dobil dve. Nekateri otroci so penico pojedli takoj, ko so znanstveniki odšli iz prostora; drugi so počakali.

Znanstveniki so proučevali te otroke še v najstniških letih. Tisti, ki so v tem preizkusu počakali in niso takoj pojedli sladke penice, so se izkazali za bolj prilagojene, za boljše učence in za bolj samozavestne ljudi v primerjavi s tistimi, ki niso mogli čakati. Zdi se, da potrpežljivost kaže na nekaj večjega in pomembnejšega v človeškem značaju. Zato ni nič nenavadnega, da nas Gospod poziva, naj razvijamo to lastnost.

Ta teden si bomo ogledali, kaj je v ozadju ene izmed najbolj mučnih preizkušenj – preizkušnje čakanja.

`Povzetek nauka: Zakaj moramo včasih tako dolgo čakati? Česa vse se lahko naučimo o potrpežljivosti, medtem ko prestajamo preizkušnje?`