---
title:  Za globlje proučevanje
date:   26/08/2022
---

V knjigi Preroki in kralji preberi poglavje »Jozafat«, v knjigi Očaki in preroki pa poglavje »Padec Jeriha«.

»Naučimo torej srce in ustnice hvaliti Boga za njegovo neprimerljivo ljubezen. Naučimo se izžarevati upanje in prebivati v svetlobi, ki se razliva z golgotskega križa. Nikoli ne smemo pozabiti, da smo otroci nebeškega Kralja, sinovi in hčere Gospoda nad vojskami. Naša posebna prednost je mirno počivati v Bogu.« (Zdravje na dosegu roke, str. 165–166)

»Priporočam vam Jezusa, mojega blagoslovljenega Zveličarja. Obožujem in poveličujem ga. Želim si imeti nesmrtni jezik, da bi ga lahko slavila, kakor ga želim; želim stati pred vsem zbranim vesoljem ter slaviti njegovo neprekosljivo milino!

Apostol pravi: ›Veselite se v Gospodu zmeraj; ponavljam vam, veselite se.‹ Ali bo to prineslo nejevoljo in temo v vašo družino? Ne, zares ne; prineslo bo sončni žarek. Zbirali boste žarke večne luči s prestola slave in jih razsipavali okoli sebe. Vabim vas, da se lotite tega dela; razsipajte to luč in življenje okoli sebe, ne samo na svojo stezo, temveč tudi na stezo njih, s katerimi se družite. Naj bo vaš cilj narediti svoje bližnje boljše, jih dvigniti in usmeriti k nebesom in slavi ter jih učiti, da bi bolj kot k pozemskim stvarem težili k večnim vrednostim nesmrtne dediščine, k neminljivemu bogastvu!« (Pričevanja za cerkev, 2. knjiga, str. 593–594)

**Vprašanja za pogovor**

`1.	Kakšno vlogo ima skupinsko slavljenje v življenju kristjana? Kako bi opisal slavljenje v svoji cerkvi? Ali je poživljajoče? Ali spodbuja vernike, da med preizkušnjami in travmami ohranijo vero? Če ne, kaj lahko naredite glede tega?`

`2.	Kaj pomeni »slaviti Gospoda tudi takrat, ko nas obdaja tema«? Kaj pomeni »slaviti ga kljub preizkušnjam«? Kako nam lahko slavljenje pomaga prestati takšne okoliščine?`

`3.	V sobotnošolskem razredu se pogovorite o tem, kako je slavljenje vplivalo na vaše življenje. Kaj se lahko naučite na podlagi izkušenj drug drugega?`

`4.	V razredu skupaj preberite poljuben psalm slavljenja. Česa se lahko iz njega naučite o slavljenju? Kako slavljenje vpliva na vašo vero?`