---
title:  Življenje slavljenja
date:   20/08/2022
---

### Preberi pred proučevanjem
Flp 4,4-7; Joz 5,13-6,20; Ps 145; Apd 16,16-34; 2 Krn 20,1-30

> <p>Ključno besedilo:</p> Veselite se v Gospodu zmeraj; ponavljam vam, veselite se. Flp 4,4

Kadar smo veseli, se ni težko veseliti v Gospodu. Toda kadar smo v najhujših možnih okoliščinah in ko v »talilnem loncu« postaja vedno bolj vroče, to ni preprosto. Toda ravno takrat moramo slaviti Boga, morda bolj kot sploh kdaj; to nam bo pomagalo ohraniti vero.

Slavljenje lahko spremeni celó naše najtemnejše okoliščine; morda se dejstva zaradi tega ne bodo spremenila, lahko pa se mi in naši bližnji spremenimo tako, da se bomo laže spopadali z izzivi.

Slavljenje je vera v akciji. Morda se nam sprva ne bo zdelo naravno, a ko bo z vajo slavljenje postalo naravni del našega življenja, bo imelo moč spreminjati in premagovati.

`Povzetek nauka: Kaj je slavljenje? Kako je lahko mogočno duhovno orožje v težavnih okoliščinah? Kako lahko spremeni nas in naše okoliščine?`