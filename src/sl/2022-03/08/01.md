---
title:  Gledati nevidno
date:   13/08/2022
---

### Preberi pred proučevanjem
Rim 8,28-39; Jn 14,1-14; Ef 1,18-23; Iz 40,27-31

> <p>Ključno besedilo:</p> Po veri je zapustil Egipt. Ni se ustrašil kraljeve jeze, temveč je vztrajal, kakor bi gledal Nevidnega. Heb 11,27

V Heb 11 je zapisana definicija vere: »Je pa vera obstoj resničnosti, v katere upamo, zagotovilo stvari, ki jih ne vidimo.« (Heb 11,1) Kako smo lahko prepričani o tem, česar ne vidimo? Mojzes je bil pravi zgled tega, saj je »vztrajal /…/, kakor bi gledal Nevidnega« (Heb 11,27).

Še bolj zahteven pa je poziv, naj gledamo »Nevidnega«; a ne le, kadar nam gre dobro, temveč še posebej takrat, kadar je vse videti slabo. Da bi nam to uspelo, potrebujemo Kristusovo vero, ki jo mora oblikovati resnica o Bogu in njegovem kraljestvu. Očetova dobrota, moč Jezusovega imena, moč vstajenja in Božje sočutje so bistvene resnice, ki nam bodo dajale moč med preizkušnjami, ko bomo morda v skušnjavi, da podvomimo o vsem.

`Povzetek nauka: Katere resnice o Bogu nam lahko pomagajo zdržati celo v najhujših okoliščinah?`