---
title:  Za globlje proučevanje
date:   19/08/2022
---


V knjigi Preroki in kralji preberi poglavje »V dneh kraljice Estere«.

»Mar Bog ni rekel, da bo dal Svetega Duha njim, ki prosijo zanj? In mar ni Duh resnični, pravi vodnik? Nekateri se bojijo verovati tem Božjim besedam, kakor da bi bila v njih domneva. Prosijo Gospoda, naj jih pouči, a se bojijo zaupati njegovi Besedi in verjeti, da jih je poučil. Če k nebeškemu Očetu pristopamo v ponižnosti in z učljivim duhom, pripravljeni in željni učiti se, čemu bi dvomili o uresničitvi njegove lastne obljube? Niti za trenutek ne smemo dvomiti o njem in ga s tem sramotiti. Ko ste si prizadevali spoznati njegovo voljo, je vaša naloga verovati, da vas bo vodil, usmerjal in blagoslavljal pri uresničevanju njegove volje. Ne smemo zaupati vase; zaradi zaupanja vase se nam lahko zgodi, da napačno razumemo njegove nauke. Tudi to naj bo predmet naše molitve. Z vso svojo močjo mu zaupajmo, da nas bo njegov Sveti Duh vodil tako, da bomo pravilno razumeli njegove načrte in delovanje njegove previdnosti.« (Manuscript Releases, 6. knjiga, str. 225)

»Vera raste v spopadu z dvomom in nasprotnimi vplivi. Izkušnje, pridobljene v takšnih preizkušnjah, so dragocenejše od najdražjih draguljev.« (Pričevanja za cerkev, 3. knjiga, str. 555)

**Vprašanja za pogovor**

`1.	V razredu se pogovorite o stvareh, v katere verjamemo, čeprav jih ne vidimo, o stvareh, za katere vemo, da so resnične, a jih ne vidimo. Kako nam to pomaga razumeti, kaj pomeni vztrajati, kakor bi gledali Nevidnega (Heb 11,27)?`

`2.	Pogovorite se o zadnjem vprašanju sredinega nauka. Kako pogosto se znajdemo v takšnih okoliščinah? Kaj lahko naredimo, da bi še bolj zaupali, da je Gospodov način najboljši, četudi bi si morda želeli drugačen razplet okoliščin?`

`3.	Če »vera raste v spopadu z dvomom in nasprotnimi vplivi« in vodi v nekaj izjemno dragocenega, »dragocenejšega od najdražjih draguljev«, kako bi to moralo oblikovati naš pogled na takšne spopade?`

`4.	Večina nas je videla ljudi, celo kristjane, ki so se znašli v okoliščinah, ki so se vsaj po našem mnenju razpletle na grozljiv način. Kljub molitvam in najboljšim prizadevanjem se je zgodil najhujši možni scenarij. Kako to razumeti v luči našega proučevanja?`