---
title:  Pastirjeve preizkušnje
date:   25/06/2022
---

### Preberi pred proučevanjem
Ps 23; Rim 12,18-21

> <p>Ključno besedilo:</p> Mojo dušo poživlja, vodi me po pravih stezah zaradi svojega imena. Ps 23,3

Sofija se je naslonila na vrata svoje spalnice in počasi zdrsnila na tla. V očeh so se ji nabirale solze. Kmalu je začela ihteti. »Le kako je lahko! Le kako je lahko!« Pravkar je slišala novico, ki ji je zlomila srce. Človek, za katerega je mislila, da je njen prijatelj, človek, ki ga je spoštovala in mu zaupala, je širil grozne govorice o njej, da bi uničil njen ugled in delo, ki ga je opravljala. S postelje je vzela Sveto pismo in naenkrat ugotovila, da zre v zelo znane besede: »Poživlja dušo mojo, vodi me po pravičnosti stezah zavoljo svojega imena. Tudi ko bi hodil po dolini smrtne sence, ne bojim se zlega, ker ti si z menoj: šiba tvoja in palica tvoja me tolažita.« (Ps 23,3-4 chr)

»To prav gotovo ne drži!« je zamrmrala sama pri sebi. Toda logika se je zdela neizogibna. Pastir v psalmu je svoje ovce vodil po poti pravičnosti, toda zdelo se je, da pot pelje tudi skozi dolino smrti. Ali je mogoče, da lahko Bog uporabi tudi to izkušnjo boleče izdaje, to temno dolino, da jo usposobi v pravičnosti?

`Povzetek nauka: Kdaj si duhovno bolj zrasel: ko ti je šlo dobro ali ko si prestajal težke čase?`