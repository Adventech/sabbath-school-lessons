---
title:  "Pastir, vodnik na potovanju"
date:   26/06/2022
---

Gospod je moj pastir, nič mi ne manjka. Ps 23,1

Otroci so dobili nalogo narisati Boga. Brez izjeme je vsak narisal sliko, na kateri je bilo nekje tudi srce. Ko so jih vprašali, zakaj so narisali srce, so soglasno rekli, da je Bog ljubezen. Kako preprosto!

Kadar nam gre dobro, ni težko imeti lepega mnenja o Bogu in njegovih načrtih. Toda ko se staramo in življenje postaja težje in vse bolj zapleteno, se naš pogled na Boga pogosto spremeni. Bog se ne spreminja (Heb 13,8; Jak 1,17), toda mi se.

Zaradi pastirskega življenjskega sloga starozaveznih ljudi je v Psalmu 23 za opis Božje skrbi za nas uporabljena podoba pastirja. V Stari in Novi zavezi pastir simbolizira Boga. To je čudovita in nespremenljiva slika. Preden si bomo ogledali ta psalm, raziščimo, kako so različni svetopisemski pisci razumeli pastirjevo delo in značaj.

**Česa se lahko iz naslednjih vrstic naučiš o Pastirju?**

`Iz 40,11`

`Jer 23,3-4`

`Ezk 34,12`

`Jn 10,14-16`

`1 Pt 2,25`

**Kaj pa dela pastir v Psalmu 23, da bi poskrbel za svoje ovce?**

`Ps 23,2`

`Ps 23,3`

`Ps 23,4`

`Ps 23,5`

`Ps 23,6`

`Kako se počutiš ob tem, da obstaja nekdo, ki tako skrbi zate? Kako bi lahko to prispodobo uporabil, da bi opogumil osebo, ki ima zaradi svojih težav zamegljeno sliko o Bogu?`