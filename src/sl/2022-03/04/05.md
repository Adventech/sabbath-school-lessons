---
title:  Modri
date:   20/07/2022
---

Včeraj smo si ogledali, kakšnega pomena je značaj za ljudi, ki čakajo na drugi Jezusov prihod. Danes si bomo podrobneje ogledali pomen značaja za tiste, ki bodo Jezusov prihod dočakali živi.

`Kaj pravi sobesedilo Dan 12,1-10? O katerem času zemeljske zgodovine govori besedilo? Kaj lahko na podlagi teh vrstic razberemo o značaju Božjega ljudstva tistega časa? Katere lastnosti imajo v nasprotju s krivičnimi? Glej tudi Raz 22,11.`

Danielu je bilo pokazano, da bo tik pred Jezusovim prihodom čas stiske, kakršne v zgodovini še ni bilo. V Dan 12,3.10 je opis pravičnih in krivičnih tistega časa. Med stisko, »kakršne še ni bilo, odkar so narodi, do tega časa«, bodo krivični še naprej ravnali krivično (Dan 12,10), medtem ko se bodo pravični »lesketali kakor sijaj neba« (Dan 12,3). V nasprotju s pravičnimi, ki so »razumni«, krivični nimajo spoznanja.

Spoznanja o čem? O matematiki, znanosti ali filozofiji? Pregovori pravijo, da je »strah Gospodov začetek znanja« (Prg 1,7). Morda so »razumni« v tem kontekstu imenovani tako, ker imajo spoznanje o zadnjih dogodkih in času stiske. Niso presenečeni; na podlagi osebnega proučevanja Besede poznajo prihodnje dogodke. Še pomembneje pa je, da dovolijo, da jih čas stiske očisti in prečisti. Po drugi strani pa krivični le še bolj vztrajajo v svojem uporu in nadaljujejo svoja krivična dejanja.

Ključna misel je, da so ti ljudje prestali postopek prečiščevanja.

`Te vrstice smo si ogledali v kontekstu zadnjih dni. Katera načela, ki jih najdemo v tem besedilu, nam lahko pomagajo pri razumevanju bistva postopka prečiščevanja? `