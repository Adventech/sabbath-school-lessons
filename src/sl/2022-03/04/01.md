---
title:  Videti zlatarjev obraz
date:   16/07/2022
---

### Preberi pred proučevanjem
Mt 5,16; 1 Kor 4,9; Ef 3,10; Job 23,1-10; Mt 25,1-12; Dan 12,1-10; Ef 4, 11-16

> <p>Ključno besedilo:</p> Vsi mi, ki z odgrnjenim obrazom motrimo Gospodovo veličastvo – kakor bi odsevalo v ogledalu –, se spreminjamo v isto podobo, iz veličastva v veličastvo, prav kakor od Gospoda, Duha. 2 Kor 3,18

Amy Carmichael je skupino otrok peljala k zlatarju v Indiji. Sredi ognja je bil ukrivljen strešnik. Na njem je bila mešanica soli, tamarinda in opečnega prahu. V to mešanico je bilo položeno zlato. Ko je ogenj zaužil mešanico, je zlato postalo čistejše. Zlatar je s kleščami prijel zlato; če to ni bilo dovolj čisto, ga je znova dal v ogenj, tokrat v novo mešanico. Vsakič, ko je zlato položil nazaj, je vročina narastla. Otroci so ga vprašali: »Kako pa veste, kdaj je zlato prečiščeno?« Odgovoril je: »Ko lahko v njem vidim svoj obraz.« Amy Carmichael, Learning of God [Fort Washington, PA: Christian Literature Crusade, 1989], str. 50)

Bog si nas želi prečistiti kakor zlato, da bi nas preoblikoval v svojo podobo. To je zares osupljiv namen! Še osupljivejše pa je, da se Kristusov značaj razvija v nas šele, kadar gremo skozi življenjske preizkušnje.

`Povzetek nauka: Katero vlogo ima trpljenje v postopku prečiščevanja? Kako to razumemo v kontekstu velikega spopada?`