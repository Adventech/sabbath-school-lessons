---
title:  Jezusove zadnje besede
date:   19/07/2022
---

Jezus je bil tik pred svojo smrtjo. Glede na poročilo v Evangeliju po Mateju je svoj zadnji nauk podal uro pred pasho. Učencem je pripovedoval prilike, tudi priliko o desetih devicah in priliko o ovcah in kozlih. Ti zgodbi govorita, kako bi morali živeti, medtem ko čakamo na Jezusov prihod. Njihova aktualnost, vključno z mnogimi znamenji Jezusovega skorajšnjega prihoda, je v tem času izrednega pomena.

V povezavi s priliko o desetih devicah (Mt 25,1-12) so mnogi razlagalci povedali, da olje simbolizira Svetega Duha. S tem se je strinjala tudi Ellen G. White, ki je poleg tega povedala, da je olje tudi simbol za značaj; tega nam nihče ne more odvzeti.

**Preberi priliko o desetih devicah. Kako se njen pomen spremeni odvisno od tega, ali olje razumeš kot simbol za Svetega Duha ali kot simbol za značaj? Kaj je njeno sporočilo, če olje predstavlja Svetega Duha, in kaj, če predstavlja Kristusov značaj?**

`Sveti Duh:`

`Značaj:`

`Preberi priliko o ovcah in kozlih v Mt 25,31-46. Katera merila so uporabljena pri ločevanju med ovcami in kozli?`

Zapazi, da kralj ovce in kozle loči na podlagi njihovih del, njihovega značaja. Čeprav Jezus ni učil zveličanja po delih, lahko na tem mestu opazimo, kako pomemben je razvoj značaja v načrtu zveličanja. Tisti, ki so res rešeni po Kristusu, bodo odsevali zveličanje v svojem življenju in značaju.

`Pravijo, da je »značaj to, kdo si, kadar si sam«. Kakšne vrste oseba si, ko te nihče ne gleda? Kaj tvoj odgovor pove o tem, na katerih področjih se moraš spremeniti?  `