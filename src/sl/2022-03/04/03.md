---
title:  Vera v preizkušnjah
date:   18/07/2022
---

Eno je biti v spopadu; povsem drugo pa je, če nismo videli sil, ki so se zvrstile za to bitko. V nekem smislu se moramo kristjani spoprijeti prav s tem. Vemo, da so tam zunaj sile, lahko jih čutimo v svojem življenju, toda vztrajati moramo v veri in zaupati vanj, ki je neviden (Heb 11,27).

`Kaj je bilo bistvo Jobove borbe? Česa ni videl? Kaj je verjel kljub svojim preizkušnjam? Job 23,1-10`

Job je celo sredi hudih preizkušenj zaupal Gospodu. Bil je odločen zdržati. Ena od stvari, ki mu je pomagala zdržati, je bilo zlato, a ne zlata medalja. Ko je gledal v prihodnost, je spoznal, da bo postal boljši: postal bo kakor zlato, če se bo oklepal Boga. Koliko je vedel, kaj se dogaja za kulisami, ne vemo. Ne glede na to, kaj vse mu je bilo prikrito, je zdržal ogenj prečiščevanja.

Ali se bojiš tega ognja? Ali te je strah vročine, ki jo ustvarijo okoliščine? Morda se ti zdi Božja vročina nepojasnljiva, kakor se je zdela Jobu. Morda se ti je težko prilagoditi novi službi ali novemu domu. Morda moraš v službi ali celo doma prenašati trpinčenje. Morda si bolan ali doživljaš finančno stisko. Čeprav je to težko razumeti, lahko Bog uporabi preizkušnje, da te prečisti in v tvojem značaju obnovi svojo podobo.

Job je v tem, da se izkaže kakor zlato, videl spodbudo; na to se je osredotočil in to mu je pomagalo prestati težave. Dejstvo, da je bil sredi bolečine in trpljenja zmožen zaznati resničnost postopka prečiščevanja, je bilo mogočno pričevanje o njegovem značaju. Čeprav marsičesa ni razumel, je vedel, da ga bodo preizkušnje prečistile.

`Na podlagi svoje izkušnje pojasni, kako lahko preizkušnje prečistijo naš značaj. Na katere druge načine poleg trpljenja smo še lahko prečiščeni?`