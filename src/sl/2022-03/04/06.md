---
title:  Značaj in skupnost
date:   21/07/2022
---

Neka pesem pravi: »Sem skala in sem otok.« Ali si se kdaj počutil tako? Ali si si želel biti sam? Morda si celo slišal koga reči: »Moja hoja z Bogom je osebna stvar. O tem ne želim govoriti.«

`Kaj je bistvo Pavlovih besed v Ef 4,11-16? Kaj naj bi bila vloga skupnosti?`

Pavel je v pismu Efežanom cerkev opisal kot telo. Jezus je glava, njegovo ljudstvo pa so drugi deli telesa. V Ef 4,13 opazimo glavni namen življenja v takšni skupnosti – doživeti »mero doraslosti Kristusove popolnosti«. Za to potrebujemo drug drugega!

Vsekakor je mogoče biti kristjan tudi, če smo sami. Za mnoge, ki so bili zasmehovani ali preganjani, je bilo stati sam neizogibno. Kadar moški in ženske ne podležejo pritisku, ki ga doživljajo, s tem na mogočen način pričajo o Božji moči. Kljub temu pa želi Pavel poudariti ključno resnico: Kristusovo popolnost doživimo in razodevamo, kadar v občestvu sodelujemo drug z drugim.

`Kaj se mora zgoditi, preden se Kristusova popolnost razodene v naši krščanski skupnosti? Ef 4,11-16`

Na katere načine se pričanje skupnosti, ki razodeva Kristusovo popolnost, razlikuje od pričanja posameznika, ki prav tako razodeva Kristusovo popolnost? Katere so posledice tega v kontekstu velikega spopada? Glej Ef 3,10.

`Kadar smo sami ali z neznanci, ni težko biti prijazen; toda veliko težje je biti dober z ljudmi, ki jih zelo dobro poznamo, ali s tistimi, ki nam niso všeč. Ko tem ljudem kljub temu izkazujemo ljubezen in prijaznost, razodevamo resnico o Bogu. `