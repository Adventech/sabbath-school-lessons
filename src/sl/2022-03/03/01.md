---
title:  Ptičja kletka
date:   09/07/2022
---

### Preberi pred proučevanjem
2 Mz 14; 2 Mz 15,22-27; 2 Mz 17,1-7; Prg 3; Lk 4,1-13; 1 Pt 1,6-9

> <p>Ključno besedilo:</p> Bodite tega veseli, čeprav morate zdaj nekaj časa trpeti v raznih preizkušnjah. 1 Pt 1,6

Pri dnevni svetlobi in ob poslušanju drugih glasov se ptica v kletki ne bo naučila pesmi, ki si jo od nje želi slišati njen gospodar. Nauči se odlomek tega in del onega, vendar nikoli posamične in celotne melodije. Zato gospodar pokrije kletko in jo da v prostor, kjer ptica sliši le tisto pesem, katero naj bi pela. V temi jo poskuša vedno znova zapeti, dokler se je ne nauči in zapoje popolno melodijo. Potem odkrije ptico, in odtlej bo tudi na svetlem znala prepevati to pesem. Tako ravna tudi Bog s svojimi otroki. Želi nas naučiti pesem, in če smo se je naučili sredi senc trpljenja, jo bomo vedno znali peti.« (Zdravje na dosegu roke, str. 321)

Ali ste opazili, da je bil gospodar tisti, ki je pokril ptico?

Ni težko razumeti, da Satan povzroča bolečino, toda mar nas bo sam Bog vodil v preizkušnje, v katerih bomo izkusili zmedo in bolečino?

`Povzetek nauka: Katere svetopisemske osebe je Bog vodil v preizkušnje, za katere je vedel, da bodo vključevale tudi trpljenje? Kaj meniš, katere nove pesmi jih je želel naučiti?`