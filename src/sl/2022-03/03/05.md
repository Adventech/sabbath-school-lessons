---
title:  Trajna dediščina
date:   13/07/2022
---

`Kaj pravi Peter v 1 Pt 1,6-7?`

Peter je pisal ljudem, ki so se spopadali s težavami in se pogosto čutili zelo osamljene. Pisal je Božjim »izvoljenim priseljencem, v razseljenosti po Pontu, Galatiji, Kapadokiji, Aziji in Bitiniji« (1 Pt 1,1). To področje leži v današnji zahodni Turčiji. Čez nekaj vrstic Peter pravi, da ve, da doživljajo trpljenje v raznih preizkušnjah (1 Pt 1,6).  

`Kaj je Peter mislil s tem, da so »priseljenci« in »razseljeni«? Kako je to prispevalo k njihovim nadlogam?`

V tistem času je bilo krščanstvo nekaj novega. Vernikov je bilo malo. V mnogih krajih, kjer so živeli, so bili v manjšini; pogosto so jih napačno razumeli, v skrajnih primerih so jih celo preganjali. Peter jim je zagotovil, da te nadloge niso naključne ali kaotične (1 Pt 1,6-7). Cilj tistih, ki zdržijo različne preizkušnje, je iskrena vera.

`Katero temeljno zagotovilo je Peter želel dati kristjanom, ki so se znašli v preizkušnjah? Kaj to upanje pomeni nam? 1 Pt 1,6-9`

Ne glede na njihove preizkušnje in ne glede na to, kaj vse so pretrpeli – kaj je bilo to v primerjavi z večnostjo, ki jih je čakala ob Kristusovem prihodu! Petrove besede so namenjene tudi nam ne glede na to, s čim se spopadamo. Kljub težkim in bolečim preizkušnjam imejmo pred očmi cilj – večno življenje v novih nebesih in na novi zemlji, kjer ne bo bolečine, trpljenja in smrti. Ta obljuba, ki nam je zagotovljena po Jezusovi smrti, nam pomaga, da sredi preizkušenj ne izgubimo vere. Prosimo Gospoda, da nas očisti vsega, kar ovira našo rast v veri!

`Kako se lahko skrijemo pred Božjim obličjem (1 Mz 4,14)? Ali je sploh kaj skrito pred njim? Kateri je edini način, po katerem se lahko grešniki izognemo takšni situaciji?`