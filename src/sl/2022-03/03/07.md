---
title:  Za globlje proučevanje
date:   15/07/2022
---

V knjigi Očaki in preroki preberi poglavji »Izhod« in »Od Rdečega morja do Sinaja«. V knjigi Jezusovo življenje preberi poglavje »Skušanje«.  

»V preteklosti je Gospod vodil svoje ljudstvo v Refidim; morda se bo tja odločil peljati tudi nas, da bi preizkusil našo zvestobo. Ne vodi nas zmeraj na prijetne kraje. Če bi nas, bi v svoji samozadostnosti pozabili, da je naš pomočnik. Želi se nam razodeti in nam pokazati bogato oskrbo, ki nam je na razpolago; dovoli, da nas doletijo preizkušnje in razočaranje, da bi spoznali svojo nemoč in se naučili zanašati na njegovo pomoč. On lahko naredi, da iz kremenaste skale priteče hladen potok. Ko bomo Boga gledali iz obličja v obličje, ko bomo videli, kakor smo bili videni, in bomo spoznali, kakor smo bili spoznani, bomo izvedeli, koliko bremen je nosil namesto nas in koliko bremen bi rade volje prevzel nase, če bi mu jih prinesli z otroškim zaupanjem.« (Ellen G. White, »Refidim«, Advent Review and Sabbath Herald, 7. april 1903)

**Vprašanja za pogovor**

`1.	O skušnjavi pogosto govorimo kot o posameznikovi stvari, kar seveda tudi je. Toda ali obstajajo tudi skupne skušnjave, stvari, ki se jih moramo varovati kot cerkev ali krajevna cerkvena družina? Če da, katere so?`

`2.	Vprašajte človeka, ki je pripravljen govoriti o tem, o »neprijetnih krajih«, na katerih se je znašel. Zakaj so bili neprijetni? Če bi se moral danes spet vrniti tja, ali bi na te okoliščine gledal drugače?`

`3.	Vsi razumemo načelo, ki stoji za tem, da Bog dopušča, da nas skušnjave prečistijo. Kako razumemo okoliščine, v katerih je videti, kakor da preizkušnje nimajo nobenega pomena, na primer ko kdo umre v prometni nesreči? V razredu se pogovorite o odgovorih.`

`4.	V razredu molite drug za drugega, da bi vsakdo imel moč prestati skušnjave in ostati zvest.`

`5.	Ali kdo v vašem razredu pozna koga, ki je zaradi skušnjav zašel s poti? Kaj konkretnega lahko naredite zanj, da bi ga pripeljali nazaj na pravo pot?`