---
title:  Naša skala in zavetje
date:   01/09/2022
---

Pogosto imajo prav najbolj ponosni, ošabni in nadležni ljudje slabo samopodobo. Z ošabnostjo in ponosom – in brez kančka krotkosti ali ponižnosti – morda celo nezavedno prikrivajo notranjo praznino. Potrebujejo to, kar potrebujemo vsi: občutek varnosti, vrednosti, sprejetosti, še posebej v času težav in trpljenja. To lahko najdemo samo v Gospodu. Povedano na kratko: krotkost in ponižnost še zdaleč ne kažeta na človekovo šibkost; pogosto sta najmočnejše znamenje tega, da je človek trdno usidran na skali.

`Kaj je ozadje Psalma 62,1-8? Kaj nam sporoča David? Katerih duhovnih načel se lahko naučimo na podlagi teh njegovih besed? Kako jih lahko uporabimo?`

»Ljudje bodo brez razloga postali naši sovražniki. Motivov Božjega ljudstva ne bo napačno razumel le svet, temveč njihovi lastni bratje. Božji služabniki se bodo znašli v težkih okoliščinah. Iz krtine bo nastala gora, da bi ljudje upravičili svojo sebično in nepravično pot. /…/ Zaradi izkrivljanja bodo ti ljudje oblečeni v temna oblačila nepoštenosti; zaradi okoliščin, na katere niso mogli vplivati, je bilo njihovo delo videti nejasno. Nanje se bo gledalo kot na ljudi, ki jim ni mogoče zaupati. To bodo storili verniki cerkve. Božji služabniki se morajo oborožiti s Kristusovim umom. Naj ne pričakujejo, da bodo ušli žaljivkam in napačni presoji drugih. Označili jih bodo za zanesenjake in skrajneže. A naj ne postanejo malodušni! Božja roka drži krmilo previdnosti, s katerim usmerja svoje delo tako, da bo prineslo čast njegovemu imenu.« (Ellen G. White: The Upward Look, str. 177)

`Kako občutljiv si za očitke in zbadljivke drugih? Verjetno kar precej, kajne? Kako se lahko držiš Gospoda in utemeljiš občutek lastne vrednosti v njem, ki te tako močno ljubi, da je umrl za tvoje grehe?`