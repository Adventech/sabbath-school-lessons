---
title:  Krotkost med preizkušnjami
date:   27/08/2022
---

### Preberi pred proučevanjem
Ezk 24,15-27; 2 Mz 32,1-14; Mt 5,43-48; 1 Pt 2,18-25; Ps 62,1-8

> <p>Ključno besedilo:</p> Blagor krotkim, kajti deželo bodo podedovali. Mt 5,5

Besedo »krotkost« redko uporabimo, razen morda kadar se pogovarjamo o Mojzesu ali proučujemo blagre. Ni težko ugotoviti, zakaj je tako. Biti krotek pomeni »potrpežljivo in brez negodovanja prenašati žalitev«. Nič nenavadnega, da te besede ne slišimo pogosto; v današnji kulturi je ta lastnost bolj malo spoštovana. Včasih je v Svetem pismu prevedena z besedo »ponižnost«; tudi ta lastnost v naši kulturi ni cenjena.

Toda krotkost – potrpežljivo in brez negodovanja prenašati žalitev – je ena najmogočnejših značilnosti Jezusa in njegovih sledilcev. Krotkost duha je lahko mogočno orožje v rokah ljudi, ki prestajajo bolečino in trpljenje. Med preizkušnjami se lahko naučimo ponižnosti srca; naša krotkost in zlomljenost lahko na mogočen način pričata o Bogu.

`Povzetek nauka: Kakšna je povezava med trpljenjem in krotkostjo? Kako lahko svojo krotkost in zlomljenost uporabimo pri pričanju drugim? Kako je lahko krotkost kristjanova močna in ne šibka točka?`