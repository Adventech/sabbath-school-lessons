---
title:  Za globlje proučevanje
date:   02/09/2022
---

V knjigi Zdravje na dosegu roke preberi poglavje »Pomembnost iskanja pravega znanja«, v knjigi Jezusovo življenje poglavje »Pridiga na Gori«, v knjigi Evangelizem pa poglavje »Delavec in njegove sposobnosti«.

»Težave, ki nas doletijo, se lahko precej ublažijo s krotkostjo, ki je skrita samo v Kristusu. Če imamo ponižnost našega Učitelja, se bomo dvignili nad zaničevanje, očitke in neprijetnosti, ki smo jim vsak dan izpostavljeni, in to ne bo več žalostilo našega duha. Obvladovanje samega sebe je največje znamenje kristjanove plemenitosti. Kdor ne ohrani miru in duha trdnega zaupanja, kadar je izpostavljen surovosti ali trpinčenju, jemlje Bogu pravico, da bi po njem razodel popolnost svojega značaja. Srčna ponižnost je moč, ki prinaša zmago Kristusovim sledilcem, in je znamenje njihove zveze z nebeškimi dvori.« (Jezusovo življenje, str. 256–257)

**Vprašanja za pogovor**

`1.	Kako nam lahko ponižnost pomaga dvigniti se nad bolečine in neprijetnosti? Kateri je po tvojem mnenju najpomembnejši vidik ponižnosti, ki nam omogoča to doseči?`

`2.	Kako se v tvoji kulturi gleda na ponižnost in krotkost? Ali sta spoštovani ali prezirani vrlini? S katerimi pritiski se spopadaš v svoji kulturi, ki te ovirajo pri razvijanju teh lastnosti?`

`3.	Ali se spomniš primerov ljudi iz sodobnega sveta, ki so znani po svoji ponižnosti in krotkosti? Kdo so ti ljudje? Kako kažejo te lastnosti in kaj se lahko naučiš od njih?`

`4.	Zakaj krotkost in ponižnost tako pogosto enačimo s šibkostjo?`

`5.	Prebrali smo, kako je David pri Gospodu iskal svoje zatočišče. Toda kako to deluje? V kateri obliki se kaže? Z drugimi besedami: kako smo lahko kot cerkev zatočišče njim, ki ga potrebujejo? Kakšne vrste zatočišče je vaša krajevna cerkev? Kaj lahko naredite, da bi postala resnično zatočišče za ljudi, ki ga potrebujejo?`