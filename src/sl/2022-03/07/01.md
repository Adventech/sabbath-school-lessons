---
title:  Neuničljivo upanje
date:   06/08/2022
---

### Preberi pred proučevanjem
Hab 1,1-4; Job 38-41; Iz 41,8-14; Jer 29,1-10; Heb 12,1-13

> <p>Ključno besedilo:</p> Upanje pa ne osramoti, ker je Božja ljubezen izlita v naša srca po Svetem Duhu, ki nam je bil dan. Rim 5,5

Ko smo v cerkvi obdani s smejočimi obrazi, ni težko govoriti in peti o upanju. A ko nas doletijo preizkušnje, se upati ne zdi več tako preprosto. Ko se okoliščine zaostrujejo, začnemo dvomiti o vsem, še posebej o Božji modrosti.

V eni svojih knjig C. S. Lewis piše o fantazijskem levu. Nekdo, ki je želel srečati tega leva, je vprašal, ali je »zanesljiv«. Rekli so mu, da ni, je pa »dober«.

Čeprav večkrat ne razumemo Boga in se nam zdi, da dela nepredvidene reči, to ne pomeni, da deluje proti nam. Pomeni pa, da zaenkrat še ne vidimo celotne slike. Bojujemo se z zamislijo, da mora biti Bog razumljiv in predvidljiv, da bi imeli mir, zaupanje in upanje. Po našem razumevanju mora biti »zanesljiv«. Takšno prepričanje nam bo neizogibno prineslo razočaranje.

`Povzetek nauka: Kako nam razumevanje Božjega značaja pomaga ohraniti upanje med preizkušnjami?`