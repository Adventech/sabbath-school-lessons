---
title:  Širša slika
date:   07/08/2022
---

Kadar smo ranjeni, pogosto mislimo, da je edino pomembno to, kar se nam dogaja. Toda resnica sega čez meje našega »jaza« (glej Raz 12,7; Rim 8,22).   

`S čim se je spopadal Habakuk v Hab 1,1-4?`

Morda bi pričakovali, da bi se Bog na to odzval nekako tako: »Joj, Habakuk, to je res grozno!« Toda njegov odziv je bil povsem drugačen (preberi Hab 1,5-11). Izraelci so bili v asirskem suženjstvu, Bog pa jim je obljubil še hujše stvari: Babilonci se bodo s silo polastili judovskega ljudstva. Habakuk spet glasno joče (vr. 12-17) in nato čaka na Božji odgovor.

`Kako lahko Božjo napoved babilonskega uničenja v Hab 2,2-3 razumemo kot upanje?`

V Hab 2 je zapisana Božja obljuba o uničenju Babiloncev. V Heb 10,37 je navedek iz Hab 2,3, kar namiguje na mesijansko uresničitev te obljube v prihodnosti. Starodavni Babilon je bil res uničen, zato smo lahko prepričani, da bo uničen tudi »véliki Babilon« (Raz 18,2).

Habakuk je bil ujet med strašnim zlom, ki je bilo povsod okoli njega, in Božjo obljubo o tem, da prihajajo še hujše stvari. Na tej točki smo v zgodovini odrešenja tudi mi. Okoli nas je grozljivo zlo, toda Sveto pismo pravi, da bo še huje. Habakuk je lahko preživel, ker mu je bila pokazana širša slika. V tretjem poglavju je zapisal neverjetno molitev slavljenja, ker je vedel, kaj bo Bog naredil v prihodnosti.

`Kaj so bili razlogi Habakukovega upanja? Glej Hab 3,16-19. Katero upanje ima Božje ljudstvo, medtem ko čaka na izpolnitev zadnjih dogodkov, napovedanih v prerokovanjih? Kako se lahko okleneš tega upanja?`