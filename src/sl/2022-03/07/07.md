---
title:  Za globlje proučevanje
date:   12/08/2022
---


V knjigi Vzgoja preberi poglavje »Šola v prihodnosti«, v knjigi Zdravje na dosegu roke pa poglavje »Pomoč v vsakdanjem življenju«.

»V izkušnji vseh pridejo trenutki ogromnega razočaranja in skrajnega malodušja – dnevi keliha bridkosti, ko je težko verjeti, da je Bog še vedno nežen dobrotnik svojih pozemskih otrok; dnevi, ko nadloge mučijo dušo, dokler se smrt ne zdi boljša od življenja. V takšnih trenutkih se mnogi prenehajo zanašati na Boga in se znajdejo v sužnosti dvoma in okovih nevere. Ko bi lahko v takšnih časih z duhovnimi očmi zaznali pomen Božje previdnosti, bi videli angele, ki nas poskušajo rešiti nas samih in postaviti naše noge na temelj, ki je trdnejši kakor večni griči. Potem bi nas prežela nova vera in novo življenje.« (Preroki in kralji, str. 102)

**Vprašanja za pogovor**

`1.	Ellen G. White pravi, da imamo vsi izkušnjo trenutkov »ogromnega razočaranja in skrajnega malodušja«. Ali opazimo, kdaj naši bližnji prestajajo takšne čase? Kako smo lahko še učinkovitejši prenosniki upanja njim, ki doživljajo grenko razočaranje?`

`2.	V razredu se pogovorite o odgovoru na zadnje vprašanje torkovega nauka. Kako nenehno zavedanje Božje bližine vpliva na tvoje življenje?`

`3.	V razredu na glas preberite odlomke iz Job 38–41. Kakšno sliko o Bogu si ustvarimo na podlagi teh besedil? Kaj od tega ti vliva upanje in pogum? Kako se sobota sklada s to sliko? Kako nam pomaga ohraniti v mislih Božjo naravo in značaj?`

`4.	Upanje, ki spreminja, izvira iz nebes. To pomeni, da lahko molimo za to, da bi upanje napolnilo življenje vsakogar med nami. Nekaj časa namenite molitvi za ljudi, katerih upanje je načeto; molite za obnovo njihovega upanja. Kaj lahko naredite zanje?`

`5.	Če se je kdo pripravljen pogovoriti, ga prosite, naj vam pove o svoji izkušnji, ko je zaradi obupa in preizkušenj izgubil upanje in vero. Kaj ga je potrlo? Kako lahko izkušnje, ki smo jih pridobili med obdobji dvoma in obupa, pomagajo drugim?`