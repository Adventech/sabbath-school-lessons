---
title:  V knjigi Veliki spopad preberi poglavje »Izvor zla«.
date:   28/02/2025
---

»Sveto pismo najjasneje uči, da Bog nikakor ni odgovoren za nastanek greha; nikakršno samovoljno kratenje Božje milosti, niti kakršna koli nepopolnost v njegovem vladanju nista dala povoda za snovanje vstaje. Greh je vsiljivec; za njegov obstoj ni možno podati razloga. Je skrivnosten in nerazložljiv. Če bi ga opravičevali, bi ga zagovarjali. /…/ Prebivalci nebes in vseh svetov niso bili v stanju dojeti narave ali posledic greha, zato ne bi mogli videti Božje pravičnosti v Satanovem uničenju. V tem primeru bi Bogu služili bolj iz strahu kakor iz ljubezni. Goljufov vpliv ne bi bil popolnoma uničen, niti duh upora popolnoma izkoreninjen. Moralo se je dovoliti, da zlo dozori. Za blaginjo celotnega vesolja skozi vse čase je bilo potrebno, da Satan popolnoma razvije svoja načela, da bi vsa ustvarjena bitja lahko videla v pravi luči njegove obtožbe proti Božji vladavini ter nikoli več ne bi dvomila o Božji pravičnosti, milosti in nespremenljivosti zapovedi.« (Ellen G. White: Veliki spopad, str. 462.468 [492.493.499])

**Vprašanja za pogovor**

`1. Številni ljudje se sprašujejo, kako se je lahko brezgrešno bitje, kakršno je bilo Lucifer, prvič pregrešilo. Zakaj je greh tako »skrivnosten« in »nerazložljiv«? Kako lahko pojasnimo prvi greh, ne da bi ga opravičevali? Zakaj bi pojasniti njegov izvor pomenilo opravičiti ga?`

`2. Zakaj Bog ni pri priči uničil Satana? Zakaj se mora zlu dovoliti, »da dozori«? Kako je to lahko »za blaginjo celotnega vesolja skozi vse čase«?`

`3. Zakaj je tako pomembno razumeti, da v spopadu med Bogom in Satanom ne gre za merjenje moči, temveč za drugačen spor? Kako je spor glede značaja smiseln na načine, ki ne bi imeli smisla, če bi šlo samo za merjenje moči?`

`4. Kako nam razumevanje narave spora pomaga dojeti, da je lahko tudi naše življenje mikroprizorišče vesoljnega spopada? Kako doživljaš resničnost tega spopada? Kako lahko jasno pokažeš, na čigavi strani si v tem spopadu?`