---
title:  Vesoljni spopad
date:   22/02/2025
---

### Preberi pred proučevanjem

1 Mz 1,31; Iz 14,12-15; Ezk 28,12-19; Mt 4,1-11; Mt 13,24-27; Jn 8,44.45

> <p>Ključno besedilo</p>
> In sovraštvo stavim med tebe in ženo, in med seme tvoje in njeno seme: to ti stare glavo, ti pa mu stareš peto. 1 Mz 3,15 CHR

Veliki spopad med Kristusom in Satanom je osrednji del svetopisemske teologije. Čeprav je zamisel o vesoljnem spopadu med Bogom in padlimi bitji, ki so se uprla Bogu, pomemben motiv Svetega pisma (Mt 13,24-30.37-39; Raz 12,7-10) in prevladuje tudi v krščanski tradiciji, so številni kristjani zavrgli ali zanemarili to zamisel.

S svetopisemskega stališča teme vesoljnega spopada, v katerem Hudič in njegovi angeli nasprotujejo Bogu, nikakor ne gre zanemariti, ne da bi pri tem izgubili velik del svetopisemske pripovedi. Že samo evangeliji so polni omemb Hudiča in demonov, ki nasprotujejo Bogu.

Ta teden se bomo ukvarjali s tem, kako s Svetim pismom odgovoriti na naslednji vprašanji:

Na katerih mestih Sveto pismo uči, da divja vesoljni spopad med Bogom in Satanom?

Kako Sveto pismo razlaga naravo tega spopada?