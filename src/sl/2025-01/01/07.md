---
title:  Za globlje proučevanje
date:   03/01/2025
---

V knjigi Kristusove prilike preberi poglavje »Ženinu naproti«.

»To je delo, ki ga opisuje prerok Izaija: ›Povzpni se na visoko goro, znanilka veselja, Sion, močno povzdigni svoj glas, znanilka veselja, Jeruzalem, povzdigni ga, ne boj se! Povej Judovim mestom: Glejte, vaš Bog! Glejte, Gospod Bog prihaja z močjo, njegov laket vlada zanj. Glejte, njegovo plačilo je z njim, njegovo povračilo pred njim‹ (Iz 40,9.10). Tisti, ki pričakujejo Ženinov prihod, morajo reči ljudem: ›Glejte, vaš Bog!‹ (Iz 40,9). Zadnji žarki luči usmiljenja, zadnje sporočilo milosti, ki mora biti dano svetu, je razodetje njegovega značaja ljubezni. Božji otroci morajo oznanjati njegovo slavo. Z življenjem in značajem morajo kazati, kaj je zanje naredila Božja milost. Luč Sonca pravičnosti mora zasijati v dobrih delih – v besedah resnice in v dejanjih svetosti.« (Ellen G. White: Kristusove prilike, str. 290.291 [415.416])

**Vprašanja za pogovor**

`1. Hujša kot misel, da ni Boga, bi bila misel, da nas Bog sovraži. Kako drugačen bi bil naš svet, če bi nas Bog res sovražil?`

`2. Zakaj ljudje tako napačno razumejo Božji značaj? V sobotnošolskem razredu se pogovorite o tem, kako lahko pomagate ljudem bolj jasno videti Božji značaj ljubezni.`

`3. Katero sporočilo o Božjem značaju je treba oznanjevati danes? Kako bi pojasnil to sporočilo nekomu, ki še ne pozna resničnosti Božje ljubezni? Katere dokaze, ki kažejo na resničnost njegove ljubezni in čudovitega značaja, lahko izpostaviš?`

`4. Eno je govoriti o Božji ljubezni, nekaj popolnoma drugega pa je to ljubezen izžarevati v svojem življenju. Kako lahko ljudem okoli sebe pokažeš Božjo ljubezen?`