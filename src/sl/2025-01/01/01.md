---
title:  Velikodušna Božja ljubezen
date:   28/12/2024
---

### Preberi pred proučevanjem

2 Mz 33,15-22; Oz 14,1-5; Mt 22,1-14; Jn 10,17.18; Jn 17,24; Raz 4,11

> <p>Ključno besedilo</p>
> Ozdravil jih bom njihovega odvračanja, rad jih bom ljubil, kajti moja jeza se je odvrnila od njih. Oz 14,5

Čeprav je Peter trikrat zatajil svojega Zveličarja, kakor je Jezus tudi napovedal (Mt 26,34), to ni bil konec zgodbe. Po vstajenju ga je Jezus vprašal: »Ali me ljubiš bolj kakor tile?« Peter je odgovoril: »Da, Gospod, ti veš, da te imam rad.« Jezus je rekel: »Hrani moja jagnjeta!« Nato ga je Jezus spet vprašal, če ga ljubi. Peter je odgovoril: »Da, Gospod, ti veš, da te imam rad.« Jezus je rekel: »Pasi moje ovce!« Nato ga je še tretjič vprašal: »Ali me imaš rad?« In Peter je postal žalosten, ker ga je že tretjič vprašal, če ga ima rad. Odgovoril je: »Gospod, ti vse veš, ti veš, da te imam rad.« Jezus je odvrnil: »Hrani moje ovce!« (Jn 21,15-17). Peter je trikrat zatajil Jezusa, On pa ga je s ključnim vprašanjem »Ali me imaš rad?« trikrat ponovno utrdil.

Čeprav so naše okoliščine drugačne od Petrovih, pa načelo v mnogih pogledih ostaja enako. Vprašanje, ki ga je Jezus postavil Petru, je pravzaprav najpomembnejše vprašanje, ki ga Bog postavlja vsakomur od nas v našem času in prostoru: Ali me ljubiš?

Vse je odvisno od našega odgovora na to vprašanje.