---
title:  Za globlje proučevanje
date:   31/01/2025
---

V knjigi Očaki in preroki preberi poglavje »Malikovalstvo pod Sinajem«.

Ellen G. White je v zvezi z zlatim teletom, ki so ga naredili Izraelci, zapisala: »Izraelci so bili krivi verolomnosti, in sicer proti Kralju, ki jih je zalagal z dobrinami in čigar oblast so se prostovoljno zavezali ubogati. Da bi zadržali božansko vladavino, je morala izdajalce doleteti pravica. Celo tukaj se je pokazalo Božje usmiljenje. Medtem ko je ohranil svoj zakon, je zagotovil svobodo izbire in možnost spokoritve za vse. Uničeni so bili samo tisti, ki so vztrajali v uporu.

Ta greh je bilo treba kaznovati kot pričevanje okoliškim narodom o Božjem nezadovoljstvu do malikovalstva. Z izvršitvijo pravičnosti nad krivdo je Mojzes kot Božje orodje moral zapustiti poročilo o resnem in javnem protestu proti njihovemu hudodelstvu. Ko bodo Izraelci odslej obsojali malikovalstvo okoliških ljudstev, jih bo sovražnik zasipaval z obtožbami, da je ljudstvo, ki je trdilo, da je Jahve njihov Bog, naredilo tele in ga častilo na Horebu. Čeprav bo Izrael prisiljen priznati to nečastno resnico, bo lahko pokazal na strašno usodo prestopnikov kot dokaz, da njihov greh ni bil odobren ali opravičen.

Tudi ljubezen je enako kot pravičnost zahtevala obsodbo za ta greh. /…/ Božje usmiljenje je bilo, da je trpljenje tisočev preprečilo obiskanje sodbe nad milijoni. Da bi rešil mnoge, je moral kaznovati nekatere.« (Ellen G. White: Očaki in preroki, str. 240.241 [324.325])

**Vprašanja za pogovor**

`1. Kaj meniš, zakaj toliko ljudi težko razume koncept Božje jeze? Kaj ti pomaga pri razumevanju tega koncepta?`

`2. Katere težave nastanejo, ko se skušajo maščevati ljudje, a nikoli ne nastanejo, ko se maščevanje prepusti Bogu?`

`3. Kako je bila Božja sodba nad Izraelom po uporu z zlatim teletom obenem primer Božjega usmiljenja? Kateri drugi primeri iz Svetega pisma kažejo, da je Božja sodba dejanje ljubezni?`

`4. Kako pomembno je za nas, da ne obsojamo drugih, čeprav razumemo, da je Bog upravičeno ogorčen nad zlom in sodi popolnoma pravično? V sobotnošolskem razredu se pogovorite o tem v luči 1 Kor 4,5.`