---
title:  Jeza božanske ljubezni
date:   25/01/2025
---

### Preberi pred proučevanjem

Ps 78; Jer 51,24.25; Jon 4,1-4; Mt 10,8; Mt 21,12.13; Rim 12,17-21

> <p>Ključno besedilo</p>
> Toda on je usmiljen, izbrisal jim je krivdo in jih ni uničil, pogosto je storil, da se je obrnila njegova jeza, ni prebudil vse svoje srditosti. Ps 78,38

Čeprav se veselimo Božjega usmiljenja, številne ljudi moti misel na Božjo jezo. Mislijo, da Bog ne sme biti nikoli jezen, ker je pač ljubezen. To je napačna predstava. Njegova jeza izhaja neposredno iz njegove ljubezni.

Nekateri trdijo, da je starozavezni Bog Bog jeze, novozavezni Bog pa Bog ljubezni. Toda v resnici obstaja samo en Bog, ki je v obeh zavezah razodet kot isti. Bog, ki je ljubezen, se jezi nad zlom – ravno zato, ker je ljubezen. Sam Jezus je pokazal globoko jezo nad zlom. Nova zaveza na številnih mestih uči o Božji jezi, ki je pravična in primerna.

Božja jeza je zmeraj pravičen in ljubeč odziv na zlo in krivico. Božanska jeza je pravična ogorčenost, ki izvira iz popolne dobrote in ljubezni ter si prizadeva za dobrobit vsega stvarstva. Zlo vzbuja Božjo gorečnost v korist žrtvam zla in proti tistim, ki ravnajo hudobno. Božanska jeza je torej še en izraz Božje ljubezni.