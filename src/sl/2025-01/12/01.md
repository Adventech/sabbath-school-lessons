---
title:  Ljubezen in
date:   15/03/2025
---

### Preberi pred proučevanjem

Ps 82; Mih 6,8; Zah 7,9-12; Mt 22,34-40; Mt 23,23-30; Lk 10,25-37

> <p>Ključno besedilo</p>
> Če kdo pravi: »Ljubim Boga,« pa sovraži svojega brata, je lažnivec. Kdor namreč ne ljubi svojega brata, ki ga je videl, ne more ljubiti Boga, katerega ni videl. 1 Jn 4,20

Čeprav smo prepričani, da bo Bog na koncu vse naredil tako, da bo prav, je še vedno pomembno, kaj kristjani delamo tukaj in zdaj. Na svetu je veliko krivic in zla, ki jih Bog za zdaj še ni odpravil (zaradi omejitev v vesoljnem spopadu), vendar to ne pomeni, da ne smemo blažiti trpljenja in zla okoli sebe, kolikor je v naši moči. Pravzaprav smo kot kristjani dolžni delati prav to.

Kakor smo videli, sta ljubezen in pravičnost nerazdružljivi. Bog ljubi pravičnost. Če ljubimo Boga, bomo tudi mi ljubili pravičnost.

In če ljubimo Boga, bomo ljubili tudi drug drugega. Del medsebojne ljubezni je skrb za dobrobit naših bližnjih. Ko ljudi zadene revščina, ko so zatirani ali doživljajo krivico, bi nas to moralo skrbeti. Ko vidimo zatiranje, si ne bi smeli zatisniti oči. Vprašati bi se morali, kaj lahko naredimo kot posamezniki in skupnost, da tem ljudem pokažemo Božjo ljubezen in pravičnost na način, ki bo zlomljenemu svetu pokazal, da sta za Gospodov popolni značaj značilna pravičnost in ljubezen.