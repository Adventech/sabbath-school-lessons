---
title:  Največji zapovedi
date:   16/03/2025
---

Da bi razumeli, kako lahko kot posamezniki in skupnost odražamo Božjo ljubezen in pravičnost v našem svetu, je dobro, da se najprej osredotočimo na Božje zapovedi.

`Kaj je Jezus odgovoril učitelju postave? Mt 22,34-40`

Jezus pravi, da je prva in največja zapoved »Ljubi Gospoda, svojega Boga, z vsem srcem, z vso dušo in z vsem mišljenjem«. Nato dodaja: »Druga pa je njej podobna: Ljubi svojega bližnjega kakor samega sebe.« Ti dve zapovedi nista edini. Jezus nadalje pravi: »Na teh dveh zapovedih stoji vsa postava in preroki.« (Mt 22,37-40). Ti dve zapovedi sta zapisani že v Stari zavezi.

`Kako je Jezusov odgovor bogatemu mladeniču povezan s tem, kar je odgovoril učitelju postave v Mt 22? Mt 19,16-23`

Kaj se dogaja tukaj? Zakaj je Jezus temu človeku odgovoril na tak način? Kaj nam sporočata ti srečanji ne glede na naš položaj ali status v življenju?

»Kristus je podal edine pogoje, ki bi lahko poglavarju omogočili doseči popoln krščanski značaj. Njegove besede so bile besede modrosti, čeprav so se zdele stroge in zahtevne. Sprejeti jih in jih udejanjiti je pomenilo edino poglavarjevo upanje za zveličanje. Njegov visoki položaj in bogastvo sta imela nezaveden slab vpliv na njegov značaj. Če bo to dvoje še naprej imel rad, bosta izrinila Boga iz njegovega srca. Prikrajšati Boga za malo ali veliko je pomenilo zadržati to, kar bo slabilo njegovo moralno moč in učinkovitost. Če smo navezani na to, kar je posvetno, pa če je še tako nezanesljivo in ničvredno, nas bo popolnoma zasvojilo.« (Ellen G. White: Jezusovo življenje, str. 455 [520])

`Čeprav morda ne bomo vsi pozvani, naj prodamo vse, kar imamo, kakor je Jezus pozval tega mladeniča, razmisli, ali se morda oklepaš kašne stvari, ki te lahko stane večnega življenja, če se ji ne odpoveš?`