---
title:  Najhujša greha
date:   17/03/2025
---

Jezus je rekel, da sta največji zapovedi ljubiti Boga in ljubiti bližnjega. Izpolnjevanje teh zapovedi vključuje žrtve, ki na oprijemljive načine kažejo našo ljubezen do drugih. To v resnici pomeni slediti Jezusu.

Če sta največji zapovedi ljubiti Boga in bližnjega, kaj sta potem dva najhujša greha?

`Kaj pravi Ps 135,13-19 o razširjenem grehu, ki ga Sveto pismo večkrat omenja?`

Stara zaveza dosledno poudarja, da je ljubezen do Boga pomembnejša od vsega drugega (glej 5 Mz 6,5). Ta zapoved je tesno povezana z grehom malikovanja, ki je pravo nasprotje ljubezni do Boga.

`Kaj Bog odkrito obsoja v Zah 7,9-12? Kako sta ta stvar in greh malikovanja povezana z dvema največjima zapovedma?`

Bog se ne jezi samo zaradi malikovalstva, temveč tudi zaradi slabega ravnanja z njegovim ljudstvom bodisi individualno bodisi kolektivno. Bog je ljubezen, zato mu krivica ni po volji.

Dva velika greha, ki sta večkrat omenjena v Stari zavezi, sta povezana s tem, da ljudem spodleti izpolnjevati dve največji zapovedi – ljubiti Boga in bližnjega. Dva največja greha sta, ko nam ne uspe ljubiti. Na kratko, zapovedi ne moremo izpolnjevati, če ne ljubimo Boga in če ne ljubimo bližnjih.

Sveto pismo pravi: »Če kdo pravi: ›Ljubim Boga,‹ pa sovraži svojega brata, je lažnivec. Kdor namreč ne ljubi svojega brata, ki ga je videl, ne more ljubiti Boga, katerega ni videl. In od njega imamo to zapoved: Tisti, ki ljubi Boga, naj ljubi tudi svojega brata.« (1 Jn 4,20.21)

`Kako bi pojasnil, zakaj ljubezni do Boga ne moremo ločiti od ljubezni do bližnjih? Kako razumeš to povezavo?`