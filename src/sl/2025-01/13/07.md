---
title:  Za globlje proučevanje
date:   28/03/2025
---

V knjigi Jezusovo življenje preberi poglavje »Enemu od teh mojih najmanjših bratov«.

»Višji Pastir bo pomagal njim, ki pomagajo drugim. Ti bodo tudi sami pili vodo življenja in si pogasili žejo. Ne bodo hrepeneli po razburljivih zabavah ali po velikih spremembah v svojem življenju. Njihova največja želja bo reševati ljudi, ki so na robu pogube. Družabni stiki bodo koristno uporabljeni. Odrešenikova ljubezen bo združila srca.

Ko bomo dojeli, da smo Božji sodelavci, ne bomo ravnodušno izgovarjali njegovih obljub. Gorele bodo v našem srcu in se razplamtele na naših ustnicah. Ko je bil Mojzes poklican služiti nevednemu, neposlušnemu in upornemu narodu, mu je Bog obljubil: ›Moje obličje te bo spremljalo, in dam ti pokoj.‹ Rekel mu je še: ›Jaz bom s teboj‹ (2 Mz 33,14 CHR; 3,12). Ta obljuba velja za vse, ki se s Kristusom potegujejo za njegove žalostne in trpeče otroke.« (Ellen G. White, Jezusovo življenje, str. 566 [641])

**Vprašanja za pogovor**

`1. Kako 1 Kor 13 osvetljuje to, kakšni bi morali biti?`

`2. Kaj ločuje ovce od kozlov v Mt 25,31-46? Kako lahko te Jezusove besede razumemo na način, ki ne uči zveličanja po delih?`

`3. Kako razumeš besede iz navedka v četrtkovem nauku, da ko »bomo ljubili svet, kakor ga je ljubil On, tedaj bo dovršeno njegovo poslanstvo za nas. Pripravljeni bomo za nebesa, saj jih bomo imeli v srcu«? Kaj to razodeva o Božji naravi in naravi nebes? Kako lahko v tem pogledu živimo kot nebeški državljani, ko širimo Božjo ljubezen na način, ki prinaša luč in pravičnost zatiranim?`

`4. Katere praktične korake lahko naredite v svoji krajevni cerkvi, da bi odsevali Božje zavzemanje za ljubezen in pravičnost v svoji skupnosti? Kaj že delate za skupnost, kar je vredno ohraniti? Kaj bi lahko izboljšali in na kaj bi se morali bolj osredotočiti? Katere konkretne korake lahko naredite kot posamezniki in kot cerkvena skupnost, da bi delovali v skladu s tem, kar smo to tromesečje proučevali o Božji ljubezni in pravičnosti?`