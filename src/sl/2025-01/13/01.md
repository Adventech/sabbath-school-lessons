---
title:  Ljubezen je izpolnitev postave
date:   22/03/2025
---

### Preberi pred proučevanjem

2 Mz 20,1-17; Jer 31,31-34; Mt 23,23.24; Rim 6,1-3; Rim 7,7-12; Jak 2,1-9

> <p>Ključno besedilo</p>
> Ne bodite nikomur dolžniki, razen če gre za medsebojno ljubezen; kdor namreč ljubi drugega, je izpolnil postavo. Rim 13,8

Cerkveni odbor se je ukvarjal s težavnim članom, ko je eden od odbornikov rekel pastorju: »Pa saj se ne moremo odločati na podlagi sočutja!« Res ne? Pastor se je spraševal, kako ta odbornik razume Boga in njegovo postavo. Sočutje mora vsekakor biti v središču našega ravnanja z ljudmi, še posebej s tistimi, ki se motijo. Sočutje je del ljubezni. Ljubezen do drugega je izpolnitev postave, kakor pravi Rim 13,8.

Če je ljubezen resnično izpolnitev postave, bi morali paziti, da o postavi ne razmišljamo na način, ki je ločen od ljubezni, ali da o ljubezni ne razmišljamo na način, ki ni povezan s postavo. V Svetem pismu sta ljubezen in postava povezani. Božanski Zakonodajalec je ljubezen in v skladu s tem je Božja postava postava ljubezni. Ellen G. White pravi, da je Božji zakon prepis njegovega značaja (glej Kristusove prilike, str. 211 [305]).

Božja postava ni zbirka abstraktnih načel, temveč zapovedi in navodil, ki so dani za naše dobro. Božji zakon je izraz njegove ljubezni.