---
title:  Svobodna volja, ljubezen in Božja previdnost
date:   15/02/2025
---

### Preberi pred proučevanjem

5 Mz 6,4.5; Jer 32,17-20; Lk 13,34; Jn 16,33; Ef 1,9-11; Heb 1,3

> <p>Ključno besedilo</p>
> To sem vam povedal, da bi imeli mir v meni. Na svetu imate stisko, toda bodite pogumni: jaz sem svet premagal. Jn 16,33

Previdnost je izraz, s katerim se opisuje Božja dejavnost na svetu. To, kako razmišljamo o Božji previdnosti, ima velik vpliv na naš odnos z Bogom in bližnjimi ter na to, kako razmišljamo o težavi zla.

Kristjani različno razumejo Božjo previdnost. Nekateri verjamejo, da Bog uveljavlja svojo moč tako, da določa natančen potek vseh dogodkov. In da Bog celo odloča, kdo bo zveličan in kdo pogubljen! Glede na to stališče se ljudje ne morejo svobodno odločiti drugače, kot je določil Bog. Pravzaprav ljudje, ki tako verjamejo, trdijo, da Bog določa celo človeške želje.

V nasprotju s tem pa svetopisemski dokazi kažejo, da Bog ne določa vsega, kar se zgodi. Ljudem daje svobodno voljo celo do te točke, da se lahko odločijo delovati proti njegovi volji (to svobodo je dal tudi angelom). Zgodovina greha in zla je dramatičen in tragičen prikaz posledic zlorabe svobodne volje. Bog je naredil načrt zveličanja, da bi odpravil tragedijo, ki je nastala zaradi zlorabe svobodne volje.