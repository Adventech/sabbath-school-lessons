---
title:  Ljubiti Boga
date:   18/02/2025
---

To, da je Bog vsemogočen, še ne pomeni, da lahko naredi to, kar je logično nemogoče. Zato Bog ne more določiti, da ga bo nekdo prostovoljno ljubil. Če delati kaj svobodno pomeni delati to, brez da bi bilo določeno, potem že sama definicija določa, da človeka ni mogoče prisiliti, da bi nekaj naredil prostovoljno. Na kratko, kakor smo videli in moramo spet poudariti, Bog ne more nikogar prisiliti, da bi ga ljubil, kajti v trenutku, ko bi bila oseba prisiljena, to ne bi bila več ljubezen.

`Kaj nas naslednje vrstice učijo o resničnosti svobodne volje? 5 Mz 6,4.5; Mt 22,37`

Največja zapoved – ljubezen do Boga – je dokaz, da si Bog res želi ljubezni vseh. Toda vsi ga ne ljubijo. Zakaj torej Bog ne prisili ljudi, da bi ga ljubili? Zato, ker mora biti ljubezen prostovoljna, da bi lahko bila ljubezen.

`Kaj nas naslednje vrstice učijo o Bogu? Tit 1,2; Heb 6,17.18`

Sveto pismo pravi, da »Bog ni človek, da bi lagal« (4 Mz 23,19). Bog nikoli ne laže (Tit 1,2); Bog zmeraj drži svojo besedo in nikoli ne prelomi obljube (Heb 6,17.18). Če je Bog kaj obljubil ali se je zavezal k čemu, ta obljuba moralno omejuje njegovo prihodnje delovanje. Ker Bog v večini primerov ljudem daje možnost, da svobodno izberejo drugače, kot si želi On, človeške odločitve niso odvisne od njega. Če se je Bog zavezal, da nam bo dal svobodno voljo, lahko ljudje dar svobode uporabljajo na načine, ki so v nasprotju z Božjimi načrti. Žalostno je, da številni ljudje nasprotujejo Božji volji, zato se dogajajo številne stvari, za katere si Bog ne želi, da bi se zgodile, vendar strogo gledano niso odvisne od njega.

`Ali si kdaj naredil kaj, za kar si vedel, da ni Božja volja? Kaj ti to pove o resničnosti svobodne volje in o njenih potencialnih strašljivih posledicah?`