---
title:  Za globlje proučevanje
date:   14/03/2025
---

V devetem delu knjige Pričevanja za cerkev preberi poglavje »Nagrada za resno prizadevanje«.

»Vse, kar nas je na tem svetu begalo pri dejanjih Božje previdnosti, bo postalo jasno na svetu, ki prihaja. Težko razumljive stvari bodo takrat pojasnjene. Pred nami se bodo razgrnile skrivnosti milosti. Kjer je naš omejeni um videl le zmedo in prelomljene obljube, bomo videli najpopolnejšo in najlepšo skladnost. Spoznali bomo, da je neskončna ljubezen uredila izkušnje, ki so se zdele najbolj zahtevne. Ko bomo dojeli nežno skrb njega, ki dela, da vse stvari služijo v naše dobro, se bomo, polni slave, veselili z neizrekljivo radostjo.« (Ellen G. White: Pričevanja za cerkev, 9. knjiga, str. 286)

**Vprašanja za pogovor**

`1. Ali si bil kdaj zbegan, ko si poskušal razumeti dejanja Božje previdnosti? Kako ti je bilo v tolažbo spoznanje, da bodo vse te stvari na koncu postale jasne?`

`2. Razmisli o tem, čemu vse se je odpovedal Kristus, da bi postal človek in umrl za naš svet. Kaj nam to pove o Božji ljubezni? Ali Bogu lahko zaupamo? Kaj več bi še lahko naredil za nas?`

`3. Kaj je tako pomembnega v Božjem »imenu«? Kakšne posledice ima to za nas, ki se imenujemo kristjani? Kako lahko kristjani spravijo Kristusovo ime na slab glas? Kaj lahko naredimo v svojem kraju, da bi ljudem pokazali, kaj v praksi pomeni slediti Kristusu?`

`4. Konec koncev so tudi naši najboljši »odgovori« na težavo zla za zdaj še nepopolni. Kaj konkretnega lahko naredimo, da bi se približali trpečim in lajšali njihovo trpljenje, medtem ko čakamo na končno eshatološko rešitev za težavo zla, ki jo lahko prinese samo Bog?`

`5. Globoko razmisli o besedah v Iz 53,4 – o tem, da je Kristus nosil naše bolečine in trpljenje. Kaj se je zgodilo na križu, kar nam lahko pomaga razumeti načrt zveličanja, in kaj je Boga stalo, da nas je odrešil?`