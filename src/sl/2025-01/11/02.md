---
title:  Zmagoslavni Kristus
date:   09/03/2025
---

Čeprav je na delu sovražnik, ki mu sam Kristus pravi »vladar tega sveta«, je resnični kralj vesolja Jezus Kristus. Jezus je zmagal za nas; po njem smo lahko zmagovalci celo sredi težav in trpljenja. Kristus se na vsakem koraku zoperstavlja sovražniku.

Videli smo, da Sveto pismo Satana opisuje kot:

1. zapeljivca sveta od začetka (Raz 12,9; Mt 4,3; Jn 8,44; 2 Kor 11,3; 1 Jn 3,8);
2. obrekljivca in tožnika Boga ter Božjega ljudstva (Raz 12,10; Raz 13,6; Job 1–2; Zah 3,1.2; Jud 1,9);
3. vladarja tega sveta (Jn 12,31; Jn 14,30; Jn 16,11; Apd 26,18; 2 Kor 4,4; Ef 2,2; 1 Jn 5,19).

`Kaj nam Jn 18,37 pove o Kristusovem delu, s katerim se zoperstavlja sovražnikovim prevaram? Kaj pomeni, da je Jezus kralj?`

Čeprav Sveto pismo uči, da je Satan vrhovni goljuf, obrekljivec, tožnik in nezakonit vladar tega sveta, uči tudi, da je Jezus premagal Satana na vseh področjih.

1. Jezus je prišel na svet, da bi pričeval za resnico (Jn 18,37).
2. S križem je Jezus na najboljši možni način pokazal popolno Božjo pravičnost in ljubezen (Rim 3,25.26; Rim 5,8), s čimer je ovrgel Hudičeve obtožbe (Raz 12,10.11).
3. Jezus bo na koncu uničil Hudičevo kraljestvo. Hudič ve, da ima malo časa (Raz 12,12; primerjaj z Rim 16,20). Kristus bo nato kraljeval na vekov veke (Raz 11,15).

Satan je že poraženec ne glede na to, kaj dela. Za nas je ključno, da se vsak dan in vsak trenutek sklicujemo na Kristusovo zmago in na obljube, ki so nam bile dane s križem.

`Vemo, kdo je zmagovalec velikega spopada. Kako naše vsakdanje odločitve vplivajo na to, na kateri strani bomo na koncu? Kako se lahko prepričamo, da smo že zdaj na zmagovalni strani?`