---
title:  Za globlje proučevanje
date:   07/02/2025
---

V knjigi Pot h Kristusu preberi poglavje »Božja ljubezen do človeka«.

»Božja beseda razodeva njegov značaj. On sam je razglasil svojo neskončno ljubezen in usmiljenje. Ko je Mojzes prosil: ›Pokaži mi /…/ svoje veličastvo‹ (2 Mz 33,18), je Gospod odgovoril: ›Storil bom, da pojde mimo tebe vsa moja dobrota‹ (2 Mz 33,19). To je njegovo veličastvo. Gospod je šel mimo Mojzesa in objavil: ›Gospod, Gospod, mogočni Bog, poln usmiljenja in milostljiv, počasen za jezo in obilen v milosti in resnici, ki hrani milost tisočim, ki odpušča krivico in prestopek in greh.‹ (2 Mz 34,6.7 CHR) On je ›milostljiv in usmiljen Bog, počasen v jezi in bogat v dobroti‹ (Jon 4,2), ker mu ugaja dobrohotnost (Mih 7,18).

Bog je povezal naše srce s seboj z neštetimi dokazi na nebu in na zemlji. Razodeva se nam po naravi in v najglobljih in najnežnejših zemeljskih vezeh, ki jih človeško srce sploh lahko spozna. Vendar nam tudi to samo nepopolno prikazuje njegovo ljubezen. Kljub vsem tem danim dokazom ljudje s strahom gledajo na Boga, ker je sovražnik dobrega tako zaslepil njihov um, da si ga predstavljajo kot strogega in neizprosnega. Satan zapeljuje ljudi, da imajo Boga za bitje, čigar glavna lastnost je neizprosna pravičnost – da je strog sodnik ter osoren in natančen upnik. Stvarnika prikazuje kot bitje, ki z nezaupljivim očesom preži na zmote in napake ljudi, da bi jih lahko obiskal s sodbami. Jezus je prišel živet med ljudi ravno zato, da bi svetu razodel neskončno Božjo ljubezen in tako odstranil to popačeno podobo.« (Ellen G. White: Pot h Kristusu, str. 9.10 [10.11])

**Vprašanja za pogovor**

`1. Zakaj je tako pomembno vedeti, da je Božje veličastvo povezano z njegovo dobroto? Kako ta resnica popravlja teološki nauk, ki poudarja samo moč, ne pa tudi Božje ljubezni in značaja?`

`2. Ali si kdaj dvomil o Božji dobroti? Ali poznaš koga, ki dvomi o Božji dobroti zaradi neprimernega vedenja tistih, ki trdijo, da sledijo Bogu, ali preprosto zaradi zla na svetu? Kako si si sam odgovoril na to vprašanje in kako bi lahko pomagal komu, ki se spopada z vprašanjem Božje dobrote? (Glej nauk naslednjega tedna.)`

`3. V razredu se pogovorite o vaših odgovorih na vprašanje na koncu ponedeljkovega nauka. Kako nam resničnost velikega spopada pomaga razumeti zlo, ki obstaja na našem svetu?`