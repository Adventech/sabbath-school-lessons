---
title:  Bog ljubi pravičnost
date:   01/02/2025
---

### Preberi pred proučevanjem

2 Mz 32,14; 5 Mz 32,4; Ps 33,5; Ps 85,11 (Ps 85,10 CHR); Mt 5,43-48; Tit 1,2; Jak 1,17

> <p>Ključno besedilo</p>
> Kdor se marveč hoče ponašati, naj se ponaša s tem, da je razumen in pozna mene, da sem jaz Gospod, ki delam dobro, prav in pravično na zemlji. To mi je namreč všeč, govori Gospod. Jer 9,23 (Jer 9,24 CHR)

Na starem Bližnjem vzhodu »bogovi« narodov niso bili le muhasti, nemoralni in nepredvidljivi, temveč so zapovedovali tudi grozodejstva, na primer žrtvovanje otrok. A tudi takrat pogani niso mogli računati na njihovo naklonjenost, zato si niso upali razjeziti svojih plemenskih »božanstev«.

Sveto pismo pravi, da so ti »bogovi« pravzaprav demoni (5 Mz 32,17; glej tudi 1 Kor 10,20.21). Čaščenje teh »bogov« je bilo zastavljeno tako, da je vodilo v izkoriščanje ljudi, zaradi česar so bili v veliki duhovni in moralni temi.

Bog Svetega pisma ne bi mogel biti bolj drugačen od teh demonskih sil. Jahve je popolnoma dober; njegov značaj se ne spreminja. Samo zaradi neomajne Božje dobrote imamo lahko upanje zdaj in vso večnost.

V nasprotju z lažnimi »bogovi« starega sveta pa tudi s sodobnimi »bogovi« je Jahve zelo zaskrbljen zaradi zla, trpljenja, nepravičnosti in zatiranja ter to nenehno in jasno obsoja. Kar je še pomembneje, nekega dne bo izkoreninil vse te slabe stvari.