---
title:  Težava zla
date:   08/02/2025
---

### Preberi pred proučevanjem

1 Mz 2,16.17; Job 30,26; Job 38,1-12; Ps 73; Mt 27,46; Raz 21,3.4

> <p>Ključno besedilo</p>
> In obrisal bo vse solze z njihovih oči in smrti ne bo več, pa tudi žalovanja, vpitja in bolečine ne bo več. Kajti prejšnje je minilo. Raz 21,4

Morda je največja težava krščanstva težava zla. Kako uskladiti Božjo popolno dobroto in ljubezen z obstojem zla na tem svetu? Ali na kratko: če je Bog neskončno dober in vsemogočen, zakaj je toliko zla?

To ni le akademsko vprašanje, temveč nekaj, kar mnoge ljudi globoko muči in nekaterim celo preprečuje, da bi želeli spoznati Boga in se odločiti zanj.

»Mnoge ljudi zelo bega izvor zla in vzrok njegovega obstoja. Vidijo greh z njegovimi strašnimi posledicami, bolečine in pustošenja. Sprašujejo se, kako lahko vse to obstaja pod vladavino tistega, ki ima neskončno modrost, moč in ljubezen. Za to skrivnost ne najdejo pojasnila« (Ellen G. White: Veliki spopad, str. 462 [492])

Mnogi ateisti kot razlog za svoje prepričanje navajajo težavo zla. Toda kot bomo videli v tem in prihodnjih tednih, je Bog Svetega pisma popolnoma dober in mu lahko zaupamo kljub zlu, ki je tako močno okužilo naš padli svet.