---
title:  »Kako dolgo, Gospod?«
date:   09/02/2025
---

Težava zla ni pereča samo v sodobnem času, temveč se o njej govori tudi v Svetem pismu.

`Kako naslednja besedila postavljajo težavo zla v ospredje človeške izkušnje? Job 30,26; Ps 10,1; Jer 12,1; Jer 13,22; Mal 2,17`

Ta svetopisemska besedila omenjajo številna vprašanja, ki nas spremljajo še danes. Zakaj je videti, da hudobneži uspevajo in da imajo tisti, ki delajo zlo, koristi od svojega početja, če ne vedno pa dovolj pogosto? Zakaj pravični toliko trpijo? Kje je Bog, ko se dogaja zlo? Zakaj je včasih videti, kot da je Bog tako daleč od nas, celo skrit?

Kakor koli si v splošnem odgovorimo na ta vprašanja in težavo zla, se moramo prepričati, da zla ne jemljemo kot nekaj vsakdanjega. Te težave ne bi smeli poskušati rešiti tako, da zmanjšujemo pomen vrste ali količine zla na svetu. Zlo je zelo slabo in Bog ga sovraži bolj kakor mi. Zato se lahko pridružimo klicu, ki odmeva skozi celotno Sveto pismo kot odgovor na zlo in številne krivice na svetu: »Kako dolgo, Gospod?«

`Kako razumeš Jezusove besede v Mt 27,46? Kaj nam sporočajo o tem, kako se je zlo na najbolj osupljiv način dotaknilo Boga?`

Sam Jezus je na križu vzkliknil: »Moj Bog, moj Bog, zakaj si me zapustil?« (Mt 27,46) Ta dogodek nam na poseben način razkriva, kako se je zlo dotaknilo Boga. Ta osupljiva resnica je močno poudarjena v Kristusovem trpljenju in smrti na križu, kjer ga je doletelo vse zlo tega sveta.

Toda celo tukaj obstaja upanje. Kristus je na križu premagal izvor zla – Satana – in bo na koncu v celoti odpravil zlo. Jezus je te besede citiral iz Psalma 22, ki se konča z zmagoslavjem.

`Jezus je na križu pričakoval upanje, ki ga tedaj še ni mogel videti. Kako nam je njegova izkušnja lahko v tolažbo, kadar tudi mi pred seboj ne vidimo upanja?`