---
title:  Ugajati Bogu
date:   11/01/2025
---

### Preberi pred proučevanjem

Iz 43,4; Sof 3,17; Mr 9,17-29; Lk 15,11-32; Rim 5,8; Rim 8,1; Ef 5,25-28

> <p>Ključno besedilo</p>
> Gospod, tvoj Bog, je v tvoji sredi, tvoj močni rešitelj. Veselí se nad teboj v radosti, nemí v svoji ljubezni, vriska nad teboj v prepevanju. Sof 3,17

Predstavljaj si naslednji prizor: petletni otrok svojemu očetu za rojstni dan podari slabo zavito darilo. Ves navdušen ga izroči očetu.

Oče ob tem reče: »Sin, vseeno mi je za tvoje darilo. Navsezadnje mi ne moreš dati ničesar, s čimer bi mi ugodil. Vse, kar bi mi lahko dal, si lahko kupim sam, in vse, kar mi daš, je bodisi kupljeno z mojim denarjem bodisi izdelano iz stvari, ki sem jih jaz kupil. Zato kar obdrži darilo. Ne potrebujem ga in si ga ne želim, vendar te imam kljub temu rad.«

Avč!

Kaj menite o odzivu tega očeta? Na misel pridejo besede, kot so »brezsrčen«, »hladen« in »brezčuten«. Ali se Bog tako odziva na nas? Ali smo mu v resnici lahko pogodu? Čeprav si je to težko predstavljati, smo lahko celo mi – padla bitja, ki jih je pokvaril greh in so nagnjena k zlu – Bogu po volji. Z drugimi besedami, Bog na nas ali na darove, ki mu jih prinašamo, ne gleda kakor oče iz zgornje prispodobe. Nasprotno, Bogu smo lahko po volji, vendar le po Kristusu.