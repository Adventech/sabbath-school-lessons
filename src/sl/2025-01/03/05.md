---
title:  Živi kamni
date:   15/01/2025
---

Kako lahko padla in grešna bitja ugajajo svetemu Bogu?

`Kaj naslednji vrstici učita o našem položaju pred Bogom? Rim 5,8; Rim 8,1`

Bog ljudem izkazuje milost, preden se človek sploh odzove. Preden sploh kaj rečemo ali naredimo, Bog seže k nam in nam da priložnost, da sprejmemo ali zavrnemo njegovo ljubezen. »Bog pa izkazuje svojo ljubezen do nas s tem, da je Kristus umrl za nas, ko smo bili še grešniki.« (Rim 5,8; primerjaj z Jer 31,3) Po delu našega Zveličarja se lahko v veri spravimo z Bogom in mu celo ugajamo.

`Kaj naslednja odlomka pravita o tem, kako smo lahko po volji Bogu? Heb 11,6; 1 Pt 2,4-6`

Brez Božjega posredovanja padlo človeštvo Bogu ne bi moglo prinesti ničesar dragocenega. Toda Bog je v svoji milosti in usmiljenju priskrbel rešitev po delu Jezusa Kristusa. Po njem lahko darujemo duhovne žrtve, ki so prijetne Bogu (1 Pt 2,5). Čeprav »brez vere /…/ ne moremo biti Bogu všeč« (Heb 11,6), pa bo Bog po Kristusovi posredniški službi »usposobil« vernike »za vsako dobro delo, da izpolnite njegovo voljo; in naj v vas, kar mu je všeč, izvrši po Jezusu Kristusu, ki mu bodi slava na vekov veke. Amen.« (Heb 13,21 EKU) Tisti, ki se odzovejo z vero, so v Božjih očeh pravični po Kristusovi posredniški službi. Kristusova pravičnost je edina sprejemljiva. In tisti, ki se odzovejo na ljubeče Božje prigovarjanje, so po Kristusovi posredniški službi šteti za vredne (Lk 20,35). Kristus jih spreminja v svojo podobo (1 Kor 15,51-57; 1 Jn 3,2). Božje delo zveličanja se ne vrši le za nas, temveč tudi v nas.

`Zakaj je misel, da Kristus v nebesih posreduje za nas, tako spodbudna?`