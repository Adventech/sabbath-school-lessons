---
title:  Za globlje proučevanje
date:   17/01/2025
---

V knjigi Jezusovo življenje preberi poglavje »Vaše srce naj se ne vznemirja« (oz. v Hrepenenje vekov poglavje »Ne bodi vam srce plašno«).

»Gospod je užaloščen, če njegovo ljudstvo nima visokega mnenja o sebi. Želi si, da bi njegova izvoljena dediščina cenila sebe v skladnosti s ceno, ki jo je plačal zanje. Bog hrepeni po njih, sicer ne bi poslal svojega Sina opravit tako drage naloge, da bi jih odkupil. Zanje ima določeno nalogo in všeč mu je, da veliko zahtevajo od njega, da bi lahko poveličali njegovo ime. Lahko pričakujejo velike stvari, če verujejo njegovim obljubam.

Vendar moliti v Kristusovem imenu pomeni veliko. To pomeni, da moramo sprejeti njegov značaj, razodeti njegovega duha in delati njegova dela. Zveličarjeva obljuba je dana s pogojem. Dejal je: ›Če me ljubite, se boste držali mojih zapovedi‹ (Jn 14,15). Bog ne rešuje ljudi v grehu, temveč od greha. Tisti pa, ki ga ljubijo, bodo pokazali svojo ljubezen s poslušnostjo.

Vsaka prava poslušnost prihaja iz srca. To pomeni z vsem srcem sodelovati s Kristusom. Če privolimo v to, se bo tako poistil z našimi mislimi in cilji, naše srce in um pa bo tako uskladil s svojo voljo, da se bomo, ubogajoč njega, ravnali po svojih nagibih. Oplemenitena in posvečena volja bo našla svoje najvišje zadovoljstvo v službi njemu. Če Boga poznamo tako, kakor ga imamo prednost poznati, bo naše življenje življenje stalne poslušnosti. Če cenimo Kristusov značaj in vzdržujemo zvezo z Bogom, nam greh postane odvraten.« (Ellen G. White: Jezusovo življenje, str. 589 [688])

**Vprašanja za pogovor**

`1. Kaj pomeni nesebično prejemati? Kakšno bo po tvojem mnenju razmerje med dajanjem in prejemanjem v nebesih in na novi zemlji?`

`2. Nebeški poslanec, ki je prišel z oddaljenega dela vesolja – morda celo bolj oddaljenega od tega, kar lahko doseže vesoljski teleskop James Webb – je preroku Danielu rekel, da je čamudot, kar pomeni »ljubljen, zaželen, dragocen«. To je ponovil trikrat. V Dan 9,23 je angel Gabriel rekel »ki čamudot attah«, kar pomeni »ker si drag in ljubljen« (CHR). V Dan 10,11 nebeško bitje (najverjetneje spet Gabriel) Danielu reče »iš čamudot«, »mož ljubljeni«, kar ponovi še v Dan 10,19. Razmisli, kaj nam to pove o Bogu in o tem, kako blizu nam je. Kakšno upanje lahko črpaš iz te neverjetne resnice?`

`3. Kako so primeri junakov vere v Heb 11 povezani z vsebino nauka tega tedna? Kaj ti primeri razodevajo o tem, kako je lahko verujoči Bogu po volji? Kaj se lahko iz takšnih primerov vere in zvestobe naučiš in uporabiš v svojem vsakdanjem življenju?`