---
title:  Bog je goreč in usmiljen
date:   18/01/2025
---

### Preberi pred proučevanjem

Ps 103,13; Iz 49,15; Oz 11,1-9; Mt 23,37; 1 Kor 13,4-8; 2 Kor 11,2

> <p>Ključno besedilo</p>
> Mar pozabi žena svojega otročiča in se ne usmili otroka svojega telesa? A tudi če bi one pozabile, jaz te ne pozabim. Iz 49,15

Na čustva se pogosto gleda kot na nekaj nezaželenega in nekaj, čemur se je treba izogniti. Za nekatere ljudi so čustva v svojem bistvu nerazumska, zato dobrega moškega ali dobre ženske ne bi nikoli opisali kot čustveno osebo. V nekaterih starogrških filozofijah je idealen moški tisti, ki je »razumski« in kot tak (večinoma) neobčutljiv za strasti ali ki z nečustvenim razumom gospodari svojim čustvom.

Seveda so nenadzorovana čustva lahko problematična, toda Bog nas je ustvaril s sposobnostjo čustvovanja. Sveto pismo kaže, da je tudi sam Bog zmožen globokega čustvovanja. Če lahko On čuti močna čustva, potem čustva sama po sebi niso slaba ali nerazumska, saj je Bog Svetega pisma popolnoma dober in popolnoma razumen.

Pravzaprav lahko iz spoznanja, da je Božja ljubezen do nas globoko čustvena, razberemo čudovite resnice, vendar se moramo zavedati, da Božja ljubezen (čustvena ali drugačna) ni enaka človeškim čustvom, čeprav je popolna.