---
title:  Za globlje proučevanje
date:   07/03/2025
---

V knjigi Pričevanja za cerkev v prvi knjigi preberi poglavje »Satanova moč« [v angleškem izvirniku je to 66. poglavje].

»S padcem v greh je človek postal Satanov zakoniti ujetnik. Kristusovo poslanstvo na zemlji je bilo, da človeka osvobodi oblasti njegovega velikega sovražnika. Človek je po naravi nagnjen k temu, da podleže Satanovim predlogom, in se ni zmožen uspešno upreti tako strašnemu nasprotniku, če Kristus kot mogočni Zmagovalec ne prebiva v njem, če ne usmerja njegovih hrepenenj in mu ne daje moči. Satan se neomejeno giblje povsod po zemlji, se vzdigne z zemlje in se ponovno spusti nanjo. Zaradi strahu, da ne bi zamudil priložnosti uničiti človeka, niti za trenutek ne zmanjša svoje budnosti. Za Božje ljudstvo je zelo pomembno, da vedno misli o tem, kako se izogniti njegovim pastem. Svoje prevare Satan pripravlja tako spretno, da ga pripadniki Božjega ljudstva v zadnjem spopadu ne bi prepoznali. ›Nič čudnega, saj se tudi sam satan preoblači v angela luči.‹ (2 Kor 11,14) Medtem ko nekateri prevarani ljudje zastopajo mišljenje, da Satan ne obstaja, jih on drži v svojem ujetništvu in v veliki meri deluje po njih. Satan ve celo bolj, kot vedo pripadniki Božjega ljudstva, kakšno moč lahko imajo v spopadu z njim, kadar je njihova moč v Kristusu. Tudi najslabotnejši vernik lahko uspešno odžene Satana in vse njegove pomočnike, če se čvrsto opre na Kristusa, mogočnega Zmagovalca, in ga ponižno prosi za pomoč. Satan je preveč zvit, da bi s svojimi skušnjavami nastopil odkrito in drzno, saj bi se tedaj speči kristjani prebudili in bi se oprli na moč svojega mogočnega Zveličarja. Zato se približuje neopazno in zamaskiran deluje v sinovih neposlušnosti, ki izpovedujejo pobožnost.« (Ellen G. White: Pričevanja za cerkev, 1. knjiga, str. 341)

**Vprašanja za pogovor**

`1. Kaj pomeni biti »Satanov zakoniti ujetnik«? Ali to pomeni, da lahko Hudič z ljudmi dela, kar hoče? Če ne, zakaj? Kako je to povezano s tem, kar smo poimenovali »pravila delovanja« vesoljnega spopada?`

`2. Zakaj bi Bog Satanu v vesoljnem spopadu podelil kakršno koli pristojnost, četudi začasno? Kaj nam to pove o tem, kako si Bog prizadeva odgovoriti na Satanove obtožbe?`

`3. Kaj bi odgovoril ljudem (celo kristjanom), ki pravijo, da Satan ni resnična osebnost? Čeprav Satanovega obstoja ne moremo dokazati, katere dokaze lahko predložiš človeku, ki je tako zelo zaslepljen?`