---
title:  Pravila delovanja
date:   01/03/2025
---

### Preberi pred proučevanjem

Job 1,1-12; Job 2,1-7; Dan 10,1-14; Jn 12,31; Jn 14,30; Mr 6,5; Mr 9,29; Raz 13,1-8

> <p>Ključno besedilo</p>
> Kdor pa ravna grešno, je od hudiča, kajti hudič greši že od začetka. Božji Sin pa se je razodel prav zato, da bi uničil hudičeva dela. 1 Jn 3,8

V 1 Kr 18,19-40 je zapisana mogočna zgodba, ki razodeva naravo vesoljnega spopada. Govori o Eliju na gori Karmel, kjer je Gospod razkrinkal tako imenovane »bogove narodov«. Toda v ozadju teh prizorov z »bogovi« ljudstev, ki so živela okoli Izraela, je bilo več kot le bujna domišljija poganov.

»Darovali so demonom, ki niso bogovi, bogovom, ki jih niso poznali, novim, ki so pred kratkim prišli, ki niso bili znani vašim očetom.« (5 Mz 32,17) Apostol Pavel dodaja: »To, kar pogani žrtvujejo, žrtvujejo demonom in ne Bogu. Nočem pa, da bi vi postali družabniki demonov.« (1 Kor 10,20)

Za lažnimi »bogovi« narodov so se pravzaprav skrivali demoni. To pomeni, da so vsi svetopisemski odlomki, ki govorijo o malikovalstvu in tujih bogovih, v resnici odlomki o vesoljnem spopadu.

Ta resnica nam pomaga bolje razumeti temo vesoljnega spopada, poleg tega pa osvetljuje tudi težavo zla.