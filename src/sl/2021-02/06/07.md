---
title:  "Za globlje proučevanje"
date:   07/05/2021
---

V knjigi Preroki in kralji preberi poglavja »Gospodov vinograd«, »Upanje za pogane« in »Izraelova hiša«.

»Bog ne priznava razlik zaradi narodnosti, rase ali družbenega razreda. On je Stvarnik vseh ljudi. Po stvarjenju smo vsi ena družina in vsi smo eno tudi po odrešenju. Kristus je prišel podret vsak ločitveni zid in odpret vsak predel svetišča, da bi vsak človek imel prost dostop do Boga. Njegova ljubezen je bila tako široka in tako popolna, da prežema vse. Izpod Satanovega vpliva rešuje ljudi, ki so jih zapeljale njegove prevare ter jih postavi blizu Božjega prestola, ki ga obdaja mavrica obljube. V Kristusu ni ne Juda ne Grka, ne sužnja ne svobodnega.« /Ellen G. White, 2002: Preroki in kralji, str. 225–226./

V 1 Pt 2,9-10 poišči štiri nazive, ki jih apostol Peter uporabi za cerkev. Ti nazivi so izraženi tudi v naslednjih dveh starozaveznih besedilih, ki se nanašata na Izrael: 2 Mz 19,6 in Iz 43,20. Kaj nam vsak od teh nazivov pove o odnosu med cerkvijo in Bogom? (Na primer »izvoljeni rod« izpostavlja dejstvo, da je Bog izbral cerkev in ima poseben načrt zanjo.)

**Vprašanja za pogovor**

`1.	V starem Izraelu so duhovniki darovali živalske žrtve, ki so kazale na Mesijo. Kot kraljevsko duhovništvo morajo tudi verniki opraviti določene žrtve. Katere? (1 Pt 2,5)`

`2.	Bog je Izraela odbral od sveta, da bi bil svet narod. Njihova naloga je bila svetu oznaniti resnico o zveličanju. Podobno velja tudi za sedanjo cerkev. Kako je možno biti ločen od sveta in kljub temu razširiti evangelij po vsej zemlji? Kako nam Izraelova izkušnja in Jezusov zgled pomagata odgovoriti na to vprašanje?`

`3.	Bog je v starem Izraelu vedno imel svoj ostanek. Pomisli samo na Elija in zvest ostanek v njegovem času (1 Kr 19; bodi še posebej pozoren na 18. vrstico). Zakaj je pogosto lažje biti zvest Bogu med posvetnimi ljudmi kakor med odpadniškimi verniki svoje cerkvene družine?`

**Povzetek**

Tako pred kakor tudi po križu resnični Božji Izrael odlikujejo verni posamezniki, ki živijo v duhovnem in zaveznem odnosu z Bogom. Takšni ljudje so Božji predstavniki na zemlji, ki svetu oznanjajo evangelij odrešujoče milosti.