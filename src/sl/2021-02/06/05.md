---
title:  "Ostanek"
date:   05/05/2021
---

**Katero upanje najdeš v navedenih vrsticah kljub ponavljajočemu vzorcu odpadništva, božanske sodbe in kesanja?**

`Iz 4,3`

`Mih 4,6-7`

`Sof 3,12-13`

Čeprav je bil Božji načrt za stari Izrael onemogočen zaradi neposlušnosti, pa nikdar ni bil popolnoma uničen. Med plevelom je še vedno raslo nekaj rož. Mnogo starozaveznih prerokov je govorilo o zvestem ostanku, ki ga bo Bog zbral v čudovit šopek.

Božji namen za zvest ostanek je bil enak kot za celotni Izrael. Želel jih je uporabiti kot svoje izbrano orodje, ki bi med narodi oznanjalo njegovo veličastvo (Iz 66,19), zaradi česar bi se tudi oni pridružili zvestim v čaščenju »Kralja, Gospoda nad vojskami« (Zah 14,16).

Ne glede na to, kako slabo je bilo stanje, je Bog vedno imel nekaj zvestih ljudi, ki so kljub odpadništvu njegovega izvoljenega ljudstva »utrdili svojo poklicanost in izvoljenost« (2 Pt 1,10). Na kratko: ne glede na stanje celotnega naroda, so še vedno obstajali ljudje, ki so si prizadevali biti zvesti svojemu delu zaveze (glej 1 Kr 19,14-18). Čeprav so večkrat trpeli skupaj s svojim narodom (npr. tudi oni so šli v izgnanstvo), bodo doživeli končno izpolnitev obljube – večno življenje.

`Kaj pravi Jezus v Jn 10,27-28? Njegove besede in obljubo poskušaj uporabiti za stari Izrael. Kako nam te besede pomagajo razumeti obstoj zvestega ostanka?`

`Pred nekaj leti je mlada ženska popolnoma opustila krščansko vero. Eden glavnih razlogov za to je bilo njeno razočaranje nad grehom, odpadništvom in hinavstvom, katerim je bila priča v svoji krajevni cerkvi. »Ti ljudje niso pravi kristjani,« je govorila, da bi opravičila svojo odločitev. Kaj bi ji odgovoril? V mislih imej načela današnjega nauka. Zakaj njen izgovor ne drži vode?`