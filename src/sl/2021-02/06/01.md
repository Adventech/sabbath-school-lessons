---
title:  "Abrahamovo seme"
date:   01/05/2021
---

### Preberi pred proučevanjem
Ezk 16,8; 5 Mz 28,1.15; Jer 11,8; 1 Mz 6,5; Jn 10,27-28; Gal 3,26-29; Rim 4,16-17.

> <p>Ključno besedilo:</p>
>  Vi pa ste izvoljeni rod, kraljevsko duhovništvo, svet narod, ljudstvo za Božjo last, da bi oznanjali odlike tistega, ki vas je poklical iz teme v svojo čudovito luč. 1 Pt 2,9

Nekega dne se je v nekem mestecu ura v izložbi mestnega draguljarja ustavila točno petnajst minut do devetih. Mnogo meščanov se je za čas zanašalo nanjo. Tistega jutra so poslovneži ob pogledu na uro v izložbi opazili, da je komaj petnajst do devetih. Otroci so na poti v šolo presenečeni ugotovili, da imajo še kar nekaj časa do pouka. Mnogo ljudi je tistega jutra zamudilo, ker se je ustavila na videz nepomembna ura v draguljarjevi izložbi.« /C. L. Paddock, God’s Minutes (Nashville, TN: Southern Publishing Association, 1965), str. 244, prirejeno./

Kako ustrezna prispodoba za neuspeh starodavnega Izraela! Gospod je Izraelce postavil »v sredo narodov« (Ezk 5,5) – v strateško stičišče treh celin (Afrike, Evrope in Azije). Njihova naloga je bila svetu kazati »duhovni svetovni čas«.

Izrael se je ustavil kakor ura v draguljarjevi izložbi. Toda še vedno je obstajalo upanje. Kakor danes je Bog tudi takrat imel zvest ostanek. V nauku tega tedna se bomo osredotočili na identiteto in vlogo Božjega resničnega Izraela v vseh obdobjih zgodovine, tudi danes.

**Temeljna vprašanja tega proučevanja:**

`Katere obljube je Gospod dal Izraelu? Katere pogoje je bilo treba izpolniti za njihovo uresničitev? Kako uspešno je narod upošteval te pogoje? Kaj se je zgodilo, ko so bili neposlušni?`