---
title:  "Znamenje zaveze"
date:   22/05/2021
---

### Preberi pred proučevanjem
1 Mz 2,2-3; 2 Mz 20,11; 2 Mz 16; Heb 4,1-4; 2 Mz 31,12-17; 5 Mz 5,14.

> <p>Ključno besedilo:</p>
>  Izraelovi sinovi naj torej praznujejo soboto, naj se držijo počitka iz roda v rod kot večne zaveze. 2 Mz 31,16

Sobota vsak teden brez izjeme našo pozornost obrne k temelju vsega, kar smo ali bi lahko bili. Čez teden smo zaposleni s svojimi opravili, tekamo od enega opravka k drugemu, trošimo denar, služimo denar, hodimo sem, hodimo tja, potem pa kar naenkrat – bum! – nastopi sobota, ki nas poveže z našim temeljem, začetno točko vsega, kar sledi. Vse namreč, kar nam kaj pomeni, je ustvaril Bog; on je tudi naš Stvarnik.

S stalno točnostjo in brez izjeme vsak teden tiho nastopi sobotni dan. Prikrade se v vsako špranjo in razpoko našega življenja. Spominja nas, da vsaka špranja in razpoka pripadata Stvarniku – njemu, ki nas je postavil na ta svet in je »v začetku« ustvaril nebo in zemljo. To dejanje ostaja neovrgljiv temelj krščanskega verovanja, čigar neizpodbitno, nevpadljivo in neomajno znamenje je sobota.

Ta teden si bomo v okviru zaveze na Sinaju podrobneje ogledali to znamenje.

**Temeljna vprašanja tega nauka:**

`Od kod izvira sobota? Kateri dokazi kažejo, da je sobota obstajala že pred zavezo na Sinaju? Zakaj je sobota ustrezno znamenje zaveze?`