---
title:  "Sobota pred Sinajem"
date:   24/05/2021
---

Rekel jim je: »To je tisto, kar je naročil Gospod: Jutri je praznik počitka, sobota, posvečena Gospodu; specite, kar je treba speči, in skuhajte, kar je treba skuhati; vse pa, kar ostane, denite na stran, da se prihrani do jutra!« 2 Mz 16,23

**Preleti 2 Mz 16, kjer je opisan dogodek z mano. Bodi pozoren na naslednje**:

`1.	Izraelci so vsak dan dobili toliko mane, kolikor je je zadoščalo za en dan, toda šesti dan v tednu so prejeli dvojno količino.`

`2.	V soboto Gospod ni poslal mane z neba.`

`3.	Dodatna količina mane za soboto je nepokvarjena počakala šesti in sedmi dan, medtem ko se je druge dni v tednu čez noč pokvarila.`

`Kaj nam ta dogodek razodeva o svetosti sobote, še preden je Bog dal Izraelcem svoj zakon na Sinaju? Glej 2 Mz 16,23-28.`

»Enačenje sobote s sedmim dnem, izjava, da je Gospod Izraelcem dal soboto, in zapis, da je ljudstvo po Božji zapovedi sedmi dan počivalo, nezmotljivo kažejo na to, da je bila sobota kot ustanova določena že ob stvarjenju.« /G. F. Waterman, The Zondervan Pictorial Encyclopedia of the Bible, vol. 5, str. 184./

**V 2 Mz 16 se skriva veliko več, kot je opaziti na prvi pogled.**

`1.	Kateri dan je »dan priprave« na soboto?`

`2.	Kateri dan v tednu je sobota?`

`3.	Od kod izvira sobota?`

`4.	Kakšen dan bi morala biti sobota?`

`5.	Ali je sobota dan, ko moramo postiti?`

`6.	Ali je sobota preizkus naše zvestobe Bogu?`

`Kako se tvoje trenutno razumevanje sobote sklada s tem, kar o njej beremo v 2 Mz 16?`