---
title:  "Greh, žrtev in sprejem"
date:   07/06/2021
---

**Heb 9,22**

V Stari zavezi je Bog določil, da se lahko grešnik po živalskih žrtvah osvobodi greha in krivde. Podroben opis živalskih žrtev najdemo v 3 Mz 1–7. Posebna pozornost je bila namenjena uporabi in odstranjevanju krvi pri različnih žrtvah. Vloga krvi pri žrtvenih obredih je bila ena od značilnosti, ki je bila skupna vsemt žrtvam, ki so jih darovali Izraelci.

Oseba, ki je grešila – in s tem prelomila zavezni odnos in zakon, ki ga je urejal – je bila lahko znova sprejeta v občestvo z Bogom, če je v zamenjavo prinesla živalsko žrtev. Žrtve in spremljevalno obredje so bili od Boga določen način za očiščenje človeka od greha in krivde. Vpeljani so bili, da bi očistili grešnika in z obredom škropljenja krvi njegovo krivdo prenesli na svetišče ter ponovno vzpostaviti skupnost in zavezno občestvo med spokorjenim in Bogom – Odrešenikom.

`Kako nam omenjeni koncepti pomagajo razumeti vprašanji na koncu včerajšnjega nauka?`

`Kateri preroški pomen so imele živalske žrtve? Iz 53,4-12; Heb 10,4`

Starozavezne živalske žrtve so bile od Boga določen način, po katerem se je grešnik znebil greha in krivde. Grešniku, ki je bil kriv in vreden smrti, je bilo odpuščeno; znova je postal del zaveznega odnosa med Bogom in človekom. Toda živalske žrtve so imele tudi preroško naravo. Navsezadnje nobena žival ni zadostna zamenjava za greh in krivdo človeštva. Avtor Pisma Hebrejcem je to ubesedil takole: »Nemogoče je namreč, da bi grehe odvzemala kri volov in kozlov.« (Heb 10,4) Zato je bil namen živalskih žrtev tudi kazati na prihajajočega božansko-človeškega Služabnika, ki bo umrl nadomestne smrti za grehe sveta. Skozi ta proces je grešniku odpuščeno; Gospod ga sprejme in osnova zaveznega odnosa je spet vzpostavljena.

`Poskusi se poistovetiti s človekom, ki je živel v starozaveznem času, ko so v svetišču žrtvovali živali. Imej v mislih, da je bila živina v ekonomiji, kulturi in načinu življenja starega Izraela izredno pomembna. Katerega nauka bi jih morale živalske žrtve naučiti o ceni greha?`