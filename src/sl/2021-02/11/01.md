---
title:  "Novozavezno svetišče"
date:   05/06/2021
---

### Preberi pred proučevanjem
2 Mz 25,8; Iz 53,4-12; Heb 10,4; Heb 9,14; Heb 8,1-6; 1 Tim 2,5-6.

> <p>Ključno besedilo:</p>
>  Zato je srednik nove zaveze, da bi po smrti, ki jo je pretrpel za odkupitev od prestopkov v prvi zavezi, tisti, ki so poklicani, prejeli obljubljeno večno dediščino. Heb 9,15

Večer brez lune; nebo je črno, kot da bi se čezenj razlilo črnilo. Frank hodi po mestnih ulicah, zavit v temne sence večera. Čez nekaj časa za seboj zasliši korake. Nekdo mu sledi v temi. Zasledovalec končno pride do njega in vpraša: »Frank, tiskar, kajne?«

»Da, res je! Toda kako ste vedeli?«

»Torej,« začne neznanec, »ne poznam vas. Toda vašega brata dobro poznam. Celo v temi me vaše geste, način, kako hodite, in vaša postava zelo spominjajo nanj, zato sem sklepal, da ste njegov brat. Povedal mi je namreč, da ima brata.«

Ta prigoda razodeva mogočno resnico o svetiščni službi v času starega Izraela. Sveto pismo pravi, da je bila svetiščna služba senca, prispodoba in slika resničnega svetišča. Toda ne glede na to so bile sence in prispodobe dovolj, da so jasno odsevale resnice, katere so ponazarjale: Kristusovo smrt in velikoduhovniško službo v nebeškem svetišču.

**Temeljna vprašanja tega proučevanja:**

`Zakaj je Bog ukazal Izraelcem zgraditi svetišče? Česa nas svetišče uči o Kristusu kot o naši Zamenjavi? Kaj dela Jezus v nebesih kot naš Predstavnik?`