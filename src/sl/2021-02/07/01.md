---
title:  "Zaveza na Sinaju"
date:   08/05/2021
---

### Preberi pred proučevanjem
5 Mz 1,29-31; Oz 11,1; Raz 5,9; 5 Mz 29,10-13; 2 Mz 19,5-6; Rim 6,1-2; Raz 14,12; Rim 10,3.

> <p>Ključno besedilo:</p>
>  Sami ste videli, kaj sem storil Egipčanom in kako sem vas nosil na orlovih perutih in vas pripeljal k sebi. 2 Mz 19,4

Majhen deček, eden od sedmih otrok v družini, je doživel nesrečo in odpeljali so ga v bolnišnico. V njegovi družini je bilo redko česar koli dovolj. Nikoli ni smel prositi za še en kozarec mleka. Če je bil kozarec poln, sta ga morala deliti dva otroka. Tisti, ki je pil prvi, je moral paziti na to, da ni spil preveč. Po tem ko so dečka v bolnišnici udobno namestili, mu je je medicinska sestra prinesla velik kozarec mleka. Za trenutek je hrepeneče pogledal vanj in nato zaradi pravil, ki jih je bil vajen od doma, vprašal: »Koliko lahko popijem?« Medicinska sestra je s solzami v očeh in cmokom v grlu dejala: »Vse lahko popiješ, deček, prav vse!« /H. M. S. Richards, »Free Grace,« Voice of Prophecy News, junij 1950, str. 4./

Kakor v primeru tega dečka je bilo tudi staremu Izraelu (in je tudi nam) dovoljeno neomejeno piti iz izvira zveličanja. Izraelova odrešitev od stoletja trajajočega suženjstva in zatiranja je bila čudovit prikaz božanske milosti. Ta milost osvobaja tudi nas.

**Temeljna vprašanja tega nauka:**

`Katere simbole je Gospod uporabil za opis svojega odnosa z Izraelom? V katerih pogledih so dogodki v 2. Mojzesovi knjigi podobni osebnemu zveličanju? Kakšna je bila vloga zakona v zavezi, sklenjeni na Sinaju?`