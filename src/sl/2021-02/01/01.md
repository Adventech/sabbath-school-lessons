---
title:  "Kaj se je zgodilo?"
date:   27/03/2021
---

### Preberi pred proučevanjem
Ps 100,3; Apd 17,26; 1 Mz 2,7.18-25; 1 Mz 1,28-29; 1 Mz 3,15.

> <p>Ključno besedilo:</p>
>  Bog je rekel: »Naredimo človeka po svoji podobi, kot svojo podobnost!«… Bog je ustvaril človeka po svoji podobi, po Božji podobi ga je ustvaril, moškega in žensko je ustvaril. 1 Mz 1,
26-27

Svetopisemsko poročilo o stvarjenju je polno upanja, veselja in popolnosti. Vsak dan stvarjenja se je končal z božanskim oznanilom, da je »dobro«. Zagotovo to ni vključevalo tajfunov, potresov, lakote in bolezni. Kaj se je zgodilo?

Na koncu šestega dne stvarjenja je Bog dejal, da je to, kar je ustvaril, »zelo dobro«. To je rekel zato, ker je na ta dan ustvaril bitja po svoji podobi: ljudi. Nobeno drugo stvarstvo ni nosilo njegove podobe. Človek je bil popoln v vseh ozirih; navsezadnje je moral biti takšen, saj je bil ustvarjen po Božji podobi. Prvi človek zato ni bil morilec, tat, lažnivec, goljuf in podobno. Kaj se je torej zgodilo?

Ta teden si bomo podrobneje ogledali poročilo o stvarjenju in to, kar se je zgodilo s popolnim stvarstvom. Nazadnje se bomo dotaknili še teme tega četrtletja, in sicer kaj dela Bog, da bi popravil nastalo stanje.

**Temeljna vprašanja tega proučevanja:**

`Kaj Sveto pismo uči o izvoru? Kakšen odnos si želi imeti Bog s človeštvom? Kakšen je bil namen drevesa spoznanja dobrega in hudega? Katero upanje sta prejela Adam in Eva takoj po padcu v greh?`  