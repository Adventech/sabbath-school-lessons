---
title:  "Večna zaveza"
date:   17/04/2021
---

### Preberi pred proučevanjem
2 Mz 3,14; 1 Mz 17,1-6; 1 Mz 41,45; Dan 1,7; 1 Mz 15,7-18; 1 Mz 17,1-14; Raz 14,6-7.

> <p>Ključno besedilo:</p>
>  Postavljam svojo zavezo med seboj in teboj ter tvojimi potomci za teboj iz roda v rod kot večno zavezo. Tebi in tvojim potomcem za teboj bom Bog. 1 Mz 17,7

Ali se še spominjate, ko ste v času otroštva hudo zboleli in je obstajala nevarnost, da se bolezen razvije v kaj izredno resnega? V dolgi vročični noči ste napol v spanju na stolu ob postelji v soju nežne nočne svetilke zagledali mamo ali očeta.

Prav tako je tudi Bog v prenesenem pomenu sedel ob postelji od greha bolnega sveta, ko se je stoletja po potopu spet začela širiti moralna tema. Zaradi tega je Bog poklical Abrama; po svojem zvestem služabniku je nameraval obuditi ljudstvo, kateremu bo zaupal spoznanje o sebi in načrtu zveličanja.

S tem namenom je Bog sklenil zavezo z Abramom in njegovim potomstvom. V tej zavezi je bil podrobneje predstavljen božanski načrt rešitve človeštva pred posledicami greha. Gospod svojega sveta ni nameraval pustiti brez oskrbe, sploh pa ne, ker se je znašel v tako hudi stiski. Ta teden si bomo ogledali še več zaveznih obljub.

**Temeljna vprašanja tega proučevanja:**

`Kaj pomeni Božje ime? Kaj je tako posebnega na imenih, s katerimi se je Bog razodel Abramu? S katerimi imeni se je predstavil? Zakaj je Bog spremenil Abramovo ime? Čemu so pomembna imena? Katere pogoje oziroma`