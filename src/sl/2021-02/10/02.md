---
title:  "Glej, pridejo dnevi …"
date:   30/05/2021
---

**Preberi Jer 31,31-34 in odgovori na naslednja vprašanja**:

`1.	Kdo je pobudnik te zaveze?`

`2.	Čigava postava se tukaj omenja? Kakšna postava je to?`

`3.	S katerimi besedami je poudarjen odnos, ki ga Bog želi imeti s svojim ljudstvom?`

`4.	Katera dejanja, ki jih je Bog storil v imenu svojega ljudstva, so osnova za ta zavezni odnos?`

Nobenega dvoma ni: Nova zaveza v resnici ni drastično drugačna od stare, ki jo je Bog sklenil z Izraelom na Sinaju. Težava slednje ni bila zastarelost, temveč dejstvo, da je bila prelomljena (glej Jer 31,32).

Odgovori na zgornja vprašanja pričajo o tem, da so v novi zavezi prisotni mnogi vidiki stare. »Nova zaveza« je v nekem smislu »obnovljena zaveza«. Je dovršitev oziroma izpolnitev prve zaveze.

`Osredotoči se na zadnji del Jer 31,34, kjer Gospod pravi, da bo odpustil krivdo in greh svojega ljudstva. Gospod je rekel, da bo v naše srce dal svojo postavo ter nam obenem odpustil krivdo in greh, s katerima kršimo postavo, ki je zapisana v našem srcu. Ali se ti to zdi protislovno? Če ne, zakaj? Kaj pomeni imeti v svojem srcu zapisano Božjo postavo? Rim 2,15; Mt 5,17-28`

Z ozirom na svetopisemske vrstice današnjega nauka razmisli, kako jih lahko uporabiš kot odgovor na argument, da naj bi bilo pod novo zavezo deset zapovedi (še posebej zapoved o soboti) ničnih. Ali se v teh svetopisemskih vrsticah sploh omenja izničenje desetih zapovedi? Kako lahko ta besedila uporabiš kot dokaz večne veljavnosti zakona (postave)?

`Še enkrat preberi Iz 50,4–10. Zapiši si duhovna načela, ki jih najdeš v tem besedilu in bi jih moral uporabiti tudi sam. Na podlagi zapisanega razmisli o sebi. Na katerih področjih se lahko izboljšaš? Če si postal malodušen, ves teden beri ta odlomek in premišljuj o njem.`