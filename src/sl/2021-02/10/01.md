---
title:  "Nova zaveza"
date:   29/05/2021
---

### Preberi pred proučevanjem
Jer 31,31-34; Mt 5,17-28; Oz 2,18-20; Iz 56,6-7; Heb 8,7-8; Heb 10,4; Mt 27,51.

> <p>Ključno besedilo:</p>
>  Glej, pridejo dnevi, govori Gospod, ko bom z Izraelovo hišo in Judovo hišo sklenil novo zavezo. Jer 31,31

Pred leti je bil v neki reviji strip, ki je prikazoval direktorja podjetja, kako stoji pred skupino direktorjev drugih podjetij. V rokah je držal detergent in ga kazal zbranim. Ponosno je pokazal na napis Novo, ki je z velikimi rdečimi črkami krasil embalažo detergenta. S tem je, seveda, želel poudariti, da je izdelek nov. Direktor je nato dejal: »Beseda Novo je, kar je tukaj novega.« Kar je bilo pri tem izdelku novega, je bila beseda Novo na njegovi embalaži. Vse drugo je ostalo isto.

V določenem smislu bi lahko rekli, da je tako tudi v primeru nove zaveze. Osnova zaveze, osnova upanja, ki nam ga prinaša, in osnovni pogoji zanjo ostajajo enaki kot v stari zavezi. Zaveza je zmeraj bila zaveza Božje milosti in usmiljenja. Temelji na ljubezni, ki presega človeške slabosti in poraze.

**TTemeljna vprašanja tega nauka:**

`Katere so podobnosti med staro in novo zavezo? Katero vlogo ima v zavezi zakon (postava)? S kom so bile sklenjene zaveze? Kaj pomeni izraz »boljša zaveza«, ki je zapisan v Pismu Hebrejcem (Heb 8,6)? Kakšna je povezava med zavezo in nebeškim svetiščem?`