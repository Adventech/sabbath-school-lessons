---
title:  "Zanašati se na obljube"
date:   17/06/2021
---

Neka zgodba govori o slavnem kardinalu Bellarminu, mogočnem katoliškem apologetu, ki se je vse življenje bojeval proti nauku opravičenja samo po všteti pravičnosti. Ko je ležal na smrtni postelji, so mu ljudje prinašali križe in mu govorili o zaslugah svetnikov. Toda Bellarmine je dejal: »Odnesite to proč! Menim, da je varneje zaupati Kristusovim zaslugam.«

Mnogo ljudi se na koncu življenja ozre nazaj in spozna, kako prazna, nesmiselna in brezplodna so bila njihova dejanja in prizadevanja za pridobitev zveličanja. Spoznajo, kako močno v resnici potrebujejo Kristusovo pravičnost.

Dobra novica je, da nam ni treba čakati na zadnje trenutke življenja. Že zdaj se oklenimo Gospodovih obljub! Celotna zaveza temelji na gotovih Božjih obljubah za ta trenutek in za nas danes; to so obljube, ki lahko že sedaj izboljšajo naše življenje.

Preberi navedene vrstice in odgovori na vprašanja. V mislih imej, kako bi lahko še bolj razvil, ohranil in okrepil svoj zavezni odnos z Bogom.

`Ps 34,9 oz. Ps 34,8 chr: Kako lahko okusiš Božjo dobroto?`

`Mt 11,30: Kaj je Kristus naredil za nas, da je njegov jarem tako prijeten?`

`Rim 5,1: Kakšna je povezava med opravičenjem in mirom?`

`Flp 2,7-8: Kaj si pridobil zaradi Kristusove požrtvovalnosti?`

`V molitvi preišči svoje življenje in se vprašaj, kako lahko okrepiš svoj odnos z Bogom. Kaj vse ovira ta odnos? Katere spremembe moraš narediti?`