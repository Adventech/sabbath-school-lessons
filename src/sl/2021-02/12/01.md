---
title:  "Zaveza in vera"
date:   12/06/2021
---

### Preberi pred proučevanjem
Gal 6,14; Rim 6,23; 1 Jn 5,11.13; Rim 4,1-7; 3 Mz 7,18; 3 Mz 17,1-4; Rim 5,1.

> <p>Ključno besedilo:</p>
>  Da se nihče ne more opravičiti pred Bogom s postavo, je razvidno iz dejstva, da bo pravični živel iz vere. Gal 3,11

Približno sedem stoletij pred Kristusom je pesnik Homer napisal Odisejo – zgodbo o mogočnem bojevniku Odiseju, ki se je po končani trojanski vojni podal na deset let trajajoče potovanje v rodno Itako. Ker je na poti doživel brodolome, vstaje in nevihte, srečal pošasti in naletel na mnoge druge ovire, ki so mu onemogočale doseči cilj, je domov prispel šele po desetih letih. Ko so bogovi sklenili, da je Odisej pretrpel dovolj hudega, so se strinjali, da bodo utrujenemu vojščaku dovolili vrniti se k svoji družini. Njegove nadloge so bile dovolj, da je poplačal ceno za svoje napake.

V nekem smislu smo vsi kot Odisej na dolgi poti domov. Ključna razlika med nami in njim je ta, da mi nikdar ne bomo mogli prestati toliko trpljenja, da bi si »zaslužili« svojo pot domov. Če bomo na koncu prispeli na cilj, bo to samo zaradi Božje milosti.

**TTemeljna vprašanja tega nauka:**

`Zakaj mora biti zveličanje dar? Zakaj lahko samo Nekdo, ki je enak Bogu, plača za našo dušo? Zaradi česa je bil Abraham tako dober zgled vere? Kaj pomeni, da nam je pravičnost »pripisana« oziroma »všteta«? Kako lahko ponotranjimo obljube in upanje, ki jih imamo zaradi Križa?`