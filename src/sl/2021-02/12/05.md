---
title:  "Abrahamova vera, 2. del"
date:   16/06/2021
---

Vrnimo se k 1 Mz 15,6. Opazimo lahko, da je v različnih prevodih Svetega pisma beseda »šteti« (heb. chashab) prevedena z različnimi izrazi (»oceniti« oziroma »vračunati«).

Isti izraz je zapisan tudi v drugih odlomkih Mojzesovih knjig. Oseba ali stvar je »ocenjena« oziroma »obravnavana« kot nekdo ali nekaj, kar ta oseba ali stvar ni. Na primer v 1 Mz 31,15 sta Rahela in Leja dejali, da ju je oče »štel« za tujki (»ocenil« ali »obravnaval«), čeprav sta bili njegovi hčeri. Levitova desetina se je »štela« (»ocenila« ali »obravnavala«) kot bi bila pridelek z mlatišča, čeprav to v resnici ni bila (4 Mz 18,27.30).   

`Kako je zamisel o »vračunavanju« izražena v pri daritvah? Glej 3 Mz 7,18; 3 Mz 17,1-4. Bodi pozoren na besede »všteti«, »šteje« ipd.`

Slovenski standardni prevod Svetega pisma hebrejsko besedo chashab prevaja z glagolom všteti. Če človek do tretjega dne ni pojedel mirovne daritve, je bila njena vrednost izgubljena, zato ni bila »všteta« (3 Mz 7,18) oziroma ni koristila človeku, ki jo je daroval. 3 Mz 7,18 govori o okoliščinah, v katerih je daritev všteta grešniku (primerjaj s 3 Mz 17,1-4), ki nato pred Bogom stoji kot pravičen. Bog šteje grešnika za pravičnega, čeprav je ta isti grešnik v resnici nepravičen.

`Vzemi si čas za premislek o tej čudoviti resnici. S svojimi besedami opiši, kaj ti osebno pomeni, da si lahko v Božjih očeh kljub svojim napakam spoznan za pravičnega.`

Bistvo izraza »pravičnost po veri« je ta, da smo spoznani za pravične, a ne zaradi tega, kar lahko naredimo, temveč samo po veri v to, kar je Kristus naredil za nas. Toda niti naša vera nas ne more narediti pravičnih; vera je samo orodje, po katerem prejmemo dar pravičnosti. To je bistvo, lepota, skrivnost in slava krščanstva. Vse, kar verujemo kot kristjani oziroma kot Kristusovi sledilci, ima svoje korenine v tem čudovitem konceptu. Po veri nam Bog vračuna pravičnost. Vse, kar sledi – poslušnost, posvečenje, svetost, razvoj značaja in ljubezen – bi moralo imeti svoj izvor v tej ključni resnici.

`Kaj bi odgovoril kristjanu, ki pravi, da se ne počuti pravičnega?`