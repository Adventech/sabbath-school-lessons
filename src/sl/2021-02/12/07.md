---
title:  "Za globlje proučevanje"
date:   18/06/2021
---

»Grešnik lahko prejme pravičnost samo po veri. Po veri lahko Bogu predstavi Kristusove zasluge in Gospod mu vračuna poslušnost svojega Sina. Kristusova pravičnost je sprejeta namesto človekovega neuspeha, Bog pa sprejme, odpusti in opere skesano, verno dušo; obravnava jo, kakor da je pravična, in jo ljubi kakor svojega Sina. Tako se vera šteje za pravičnost.« /Ellen G. White, Selected Messages, 1. knjiga, str. 367./

»Kadar se pokesamo in z vero sprejmemo Kristusa za svojega Zveličarja, Gospod odpusti naše grehe in izbriše kazen, ki je predpisana za prestopanje zakona. Grešnik nato pred Bogom stoji kot pravičen človek. Nebesa nanj gledajo z naklonjenostjo; po Duhu živi v občestvu z Očetom in Sinom.

Toda obstaja še eno delo, ki ga je treba dokončati; to delo je progresivne narave. Srce mora biti posvečeno po resnici. Tudi to se lahko doseže po veri. Sprememba značaja je možna samo po Kristusovi milosti, ki jo prejmemo po veri.« /Ellen G. White, Selected Messages, 3. knjiga, str. 191./

**Vprašanja za pogovor**

`1.	Kakšna je razlika med živo in mrtvo vero? (Jak 2,17-18) Kako je apostol Pavel opisal živo vero? (Rim 16,26) Katera ključna beseda nam pomaga prepoznati, kaj vse zajema vera?`

`2.	Kako bi komentiral argument, da to, kar delamo ali kako ravnamo, ni pomembno, saj smo rešeni samo po všteti in ne po svoji pravičnosti?`

`3.	»Da nas Bog sprejema, nam je zagotovljeno samo po njegovem ljubljenem Sinu; naša dobra dela so samo rezultat delovanja njegove ljubezni, zaradi katere so nam odpuščeni grehi. [Dobra dela] niso naša zasluga; zaradi njih nam ni dodeljeno nič, s čimer bi lahko zahtevali zveličanje svoje duše. … Vernik ne more predložiti svojih dobrih del v zameno za svoje zveličanje.« /Ellen G. White, Selected Messages, 3. knjiga, str. 199./ Zakaj so potem dobra dela tako pomemben del krščanske izkušnje?`

**Povzetek**

Stara zaveza, nova zaveza: Jezus je odplačal človekov dolg prestopanja postave, da bi ljudje lahko bili pravični v Božjih očeh.