---
title: "Nova zaveza in poslanstvo"
date:   24/06/2021
---

Pojdite torej in naredite vse narode za moje učence: krščujte jih v ime Očeta in Sina in Svetega Duha in učite jih izpolnjevati vse, kar koli sem vam zapovedal! In glejte: jaz sem z vami vse dni do konca sveta. Mt 28,19-20

Širom sveta se ljudje pogosto spopadajo s tem, kar je južnoafriški pisec Laurens Van Der Post imenoval »breme nesmisla«. Ljudje spoznajo, da je življenje dar, toda ne vedo, kaj narediti z njim in kaj je namen tega darila. To je podobno, kot če bi komu podarili knjižnico z redkimi knjigami, a ta knjig sploh ne bi bral, temveč bi jih porabil kot gorivo za ogenj. Kako grozljiva potrata nečesa, kar ima neprecenljivo vrednost!

Toda novozaveznim kristjanom se ni treba boriti s to težavo. Ravno nasprotno; tisti, ki poznajo (in so osebno doživeli) čudovito sporočilo križanega in vstalega Zveličarja, ki je umrl za grehe vsakega človeka, da bi vsi lahko imeli večno življenje, imajo veselje. Glede na jasen poziv v Mt 28,19-20 ima vernikovo življenje poslanstvo in namen, in sicer oznaniti svetu čudovito resnico, ki jo je osebno doživel v Jezusu Kristusu. Kakšna prednost! Večina tega, kar delamo na tem svetu, bo minilo, ko bo nastopil konec sveta. Toda oznanjevanje evangelija drugim je delo, ki bo imelo vidne sledi tudi v večnosti. Kakšno poslanstvo in namen!

`Kaj nam Jezus naroča v Mt 28,19-20 in kaj zajema vsaka od teh stvari? Katera njegova obljuba bi nam morala dati vero in pogum, da opravimo te naloge?`

`Novozaveznim kristjanom je Gospod dal jasen ukaz. Ne glede na to, kdo smo, kakšen je naš življenjski položaj in katere so naše omejitve, lahko vsi sodelujemo. Ali delaš v tej smeri? Ali lahko narediš še več? Kako lahko tvoj sobotnošolski razred prispeva k oznanjevanju veselega sporočila?`