---
title:  "Zaveza in zakon"
date:   15/05/2021
---

### Preberi pred proučevanjem
2 Mz 19,6; Iz 56,7; Heb 2,9; 5 Mz 4,13; 5 Mz 10,13; Am 3,3; 1 Mz 18,19.

> <p>Ključno besedilo:</p>
>  Vedi torej, da je Gospod, tvoj Bog, Bog, zvesti Bog, ki ohranja zavezo in dobroto tistim, ki ga ljubijo in izpolnjujejo njegove zapovedi, do tisočega rodu. 5 Mz 7,9

Psalm 23 med drugim govori tudi o tem, kam nas Bog želi voditi. »Vodi me po pravičnosti stezah zavoljo svojega imena,« pravi David v 3. vrstici (poudarek je dodan). Ker je Bog moralen in pošten, nas nikoli ne bi speljal na kriva pota. Na naši duhovni poti skozi življenje nas bo vodil po varnih stezah.

Kaj so te varne »steze pravičnosti«? Pisec 119. psalma v obliki molitve odgovarja na to vprašanje: »Vodi me po stezi svojih zapovedi, kajti v njej je moje veselje. … Vse tvoje zapovedi so pravičnost.« (Ps 119,35.172; poudarek je dodan). Božji zakon je varna in trdna pot skozi nepredvidljivo močvirje človeškega življenja.

V nauku tega tedna se bomo osredotočili na Božji zakon in njegovo mesto v zavezi, sklenjeni na Sinaju.

**Temeljna vprašanja tega nauka:**

`Kakšen pomen je imela Božja izvolitev Izraela? V čem je podobna naši izvolitvi? Kakšen je bil pomen zakona v okviru te zaveze? Ali je zaveza brezpogojna? Zakaj je poslušnost tako pomembna sestavina zaveznega odnosa?`