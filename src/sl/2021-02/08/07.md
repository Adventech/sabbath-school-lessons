---
title:  "Za globlje proučevanje"
date:   21/05/2021
---

V knjigi Jezusovo življenje preberi poglavje »Spopad«, v knjigi Očaki in preroki pa poglavje »Zakon in zavezi«.

Kako nam lahko Mt 22,34-40 pomaga bolje razumeti (1) mesto in pomen Božjega zakona znotraj zaveze in (2) zamisel, da je zaveza sinonim za odnos?

»Preden lahko posameznik v Kristusovi moči in po Njegovi milosti začne upoštevati določila Božjega zakona (Rim 8,3-4), mora biti v njegovem srcu ljubezen. Poslušnost brez ljubezni je nemogoča in ničvredna. Toda kjer je prisotna ljubezen, bo posameznik svoje življenje samodejno naravnal tako, da bo skladno z Božjo voljo, ki je razodeta v njegovih zapovedih.« /The SDA Bible Commentary, vol. 5, str. 484./

»V predpisih svetega zakona je dal Bog popolno življenjsko pravilo. Povedal je, da bo zakon, v katerem se ne bo spremenila niti pika ali črka, ostal do koca časa obvezen za ljudi. Kristus je prišel poveličat zakon in ga postavit v čast (Iz 42,21). Razložil je, da temelji na splošnem temelju ljubezni do Boga in človeka ter da je poslušnost njegovim predpisom vsa človekova dolžnost. V svojem življenju je dal zgled poslušnosti Božjemu zakonu. V pridigi na Gori blagrov je razložil, kako se njegove zahteve raztezajo nad vidna dejanja in zadevajo misli in namere srca.« /Ellen G. White, 1999: Dejanja apostolov, str. 318./

**Vprašanja za pogovor**

`1.	Zakaj nas nitke ljubezni vlečejo k Bogu močneje kot vrvi strahu?`

`2.	Zakaj se prva in največja zapoved glasi: »Ljubi Gospoda, svojega Boga, z vsem srcem, z vso dušo in z vsem mišljenjem« (Mt 22,37)?`

`3.	Simone Weil je nekoč zapisala: »Glavna potreba je red.« /Citirano v Russell Kirk, The Roots of American Order [Washington, D.C.: Regnery Gateway, 1992], str. 3./ Kako razumeš te njene besede v okviru nauka tega tedna (še posebej v povezavi z zakonom)?`

**Povzetek**

Kljub temu da je zaveza temeljila na milosti, je bil zakon njen sestavni del. Milost nikdar ne izniči potrebe po zakonu. Ravno nasprotno; zakon je orodje, po katerem je milost vidna in izražena v življenju tistih, ki so jo prejeli.