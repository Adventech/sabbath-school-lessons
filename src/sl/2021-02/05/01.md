---
title:  "Otroci obljube"
date:   24/04/2021
---

### Preberi pred proučevanjem
1 Mz 15,1-3; Iz 25,8; 1 Kor 2,9; Raz 22,1-5; 1 Pt 2,9; 1 Mz 11,4; 1 Mz 12,2.

> <p>Ključno besedilo:</p>
>  »In glejte: jaz sem z vami vse dni do konca sveta.« Mt 28,20

Oče je s svojo desetletno hčerjo preživljal počitnice na morski obali. Nekega dne sta se med plavanjem oddaljila drug od drugega. Čeprav sta bila oba dobra plavalca, je očeta začelo skrbeti. Opazil je, da ju tok odnaša na odprto morje, zato je zaklical: »Mary, odplaval bom na obalo po pomoč. Če boš postala utrujena, se obrni na hrbet. Na ta način lahko ves dan zdržiš nad gladino. Vrnil se bom pote!«

Kmalu je mnogo reševalcev in čolnov preiskovalo gladino, da bi našlo deklico. Na obali se je zbralo na stotine zaskrbljenih ljudi, ki so slišali za novico. Minile so štiri ure, preden so jo vendarle našli daleč proč od obale. Deklica je mirno lebdela na hrbtu in ni bila videti niti malo prestrašena. Vzkliki veselja ter solze sreče in olajšanja so pozdravili reševalce, ko so se na obalo vrnili z dragocenim tovorom; toda deklica je bila še vedno videti mirna. Odziv ljudi se ji je zdel nenavaden. Dejala je: »Očka je rekel, da lahko ves dan lebdim na hrbtu in da se bo vrnil pome. Ni mi bilo težko plavati in lebdeti, ker sem vedela, da bo prišel.« /H. M. S. Richards, »When Jesus Comes Back,« Voice of Prophecy News, marec 1949, str. 5./

**Temeljna vprašanja tega proučevanja:**

` Zakaj je Bog rekel, da je Abramov ščit? Na kateri način bodo v Abrahamu blagoslovljene vsi rodovi zemlje? Katera je najveličastnejša zavezna obljuba?`