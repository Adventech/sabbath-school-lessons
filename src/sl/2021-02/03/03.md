---
title:  "Noe"
date:   12/04/2021
---

**1 Mz 6,9**

V svetopisemskem besedilu, ki govori o grehih predpotopnega sveta, izstopa Noe, ki je bil drugačen od ljudi okoli sebe. V 1 Mz 6,9 poišči tri stvari, ki jih Sveto pismo omenja v povezavi z Noetom. Na spodnje črte zapiši, kaj po tvojem mnenju pomeni vsaka od naštetih značilnosti:

`1.	Noe je bil »pravičen mož«.`

`2.	Bil je »popoln« (brezgrajen).`

`3.	»Hodil je z Bogom.«`

Nobenega dvoma ni, da je imel Noe zveličaven odnos z Gospodom. Bil je človek, s katerim je Bog lahko sodeloval. Prisluhnil je Bogu, ga poslušal in mu zaupal. Zaradi tega ga je Bog lahko uporabil za izpolnitev svojih namer. Apostol Peter ga v Novi zavezi imenuje »glasnik pravičnosti« (2 Pt 2,5).

`Kako nam 1 Mz 6,8 pomaga razumeti odnos med Noetom in Gospodom?`

Na tem mestu se prvič v Svetem pismu pojavi beseda milost, ki ima enak pomen kot v Novi zavezi, kjer je opisana kot milostno in nezasluženo Božje darilo, ki se daje nevrednim grešnikom. Zaradi tega moramo razumeti, da je bil tudi Noe grešnik, ki je potreboval brezplačni Božji dar, ne glede na to, kako »popoln« in »pravičen« je bil. V tem pogledu je Noe podoben ljudem, ki si iskreno prizadevajo hoditi z Gospodom.

`Na podlagi razumevanja, da je tudi Noe kakor vsi mi potreboval Božjo milost, razmisli o svojem življenju in se vprašaj, ali tudi zate velja, da si »pravičen«, »popoln« in da »hodiš z Bogom«. Zapiši svoje misli o tem in jih, če želiš, podaj v sobotnošolskem razredu.`