---
title:  "»Za vse prihodnje rodove«"
date:   10/04/2021
---

### Preberi pred proučevanjem
1 Mz 3,6; 1 Mz 6,5.11.18; 1 Mz 9,12-17; Iz 4,3; Raz 12,17.

> <p>Ključno besedilo:</p>
>  Noe pa je našel milost v Gospodovih očeh. 1 Mz 6,8

Bakterije so premajhne, da bi jih lahko videli s prostim očesom. Običajna okrogla bakterija pod mikroskopom ni nič večja od konice svinčnika, čeprav smo jo povečali 1000-krat. V ugodnih pogojih (ustrezna temperatura, vlaga in dovolj hrane) se lahko bakterije zelo hitro razmnožujejo. Nekatere se razmnožujejo s pomočjo preproste delitve, pri čemer se zrela celica razpolovi na dve hčerinski celici. Če se bakterije delijo vsako uro, lahko ena bakterija v 24 urah proizvede več kot 16.000.000 novih; na koncu 48 ur lahko iz ene bakterije nastane na milijarde novih.

Ta mikroskopski fenomen iz naravnega sveta je dobra ponazoritev za naraščanje zla po človekovem padcu v greh. Obdarjena z nepredstavljivim intelektom, krepkim zdravjem in dolgoživostjo je mogočna človeška rasa pozabila na Boga in svoje sposobnosti raje usmerila v raznovrstne grešne dejavnosti. Bakterije lahko uniči izpostavljenost soncu, kemikalijam ali visoki temperaturi, Bog pa se je odločil, da bo  podivjan upor človeštva ustavil s potopom.

**Temeljna vprašanja tega proučevanja:**

`Kaj je greh naredil Božjemu stvarstvu? Kakšen je bil Noetov značaj? Katere prvine je vključevala Božja zaveza z Noetom? Kako je v tej zavezi razodeta Božja milost? Česa vse se lahko na podlagi zaveze, ki jo je Bog sklenil s`