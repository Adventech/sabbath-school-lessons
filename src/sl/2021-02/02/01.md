---
title:  "Temelj zaveze"
date:   03/04/2021
---

### Preberi pred proučevanjem
1 Mz 9,15; Iz 54,9; 1 Mz 12,1-3; Gal 3,6-9.29; 2 Mz 6,1-8; Jer 31,33-34.

> <p>Ključno besedilo:</p>
>  Zdaj pa, če boste res poslušali moj glas in izpolnjevali mojo zavezo, mi boste posebna lastnina izmed vseh ljudstev, kajti moja je vsa zemlja. 2 Mz 19,5

Prejšnji teden smo proučevanje končali s človekovim padcem v greh. V nauku tega tedna bomo na hitro povzeli temo tega četrtletja. Vsak dan si bomo ogledali eno od zavez, ki so vsaka na svojevrsten način v tistem času odražale resnično zavezo, ki je bila na Golgoti potrjena z Jezusovo krvjo. Po Kristusovi krvi kristjani vstopamo v zavezni odnos s svojim Gospodom.

Začeli bomo z zavezo, ki jo je Bog sklenil z Noetom, da bi njega in njegovo družino rešil pred uničenjem. Nadaljevali bomo z zavezo z Abrahamom, ki vsebuje bogate obljube za vse nas, ter se nato dotaknili obljube s Sinaja in njenega pomena. Na koncu si bomo ogledali novo zavezo, na katero so kazale vse druge. Vse to bomo nato podrobneje proučili v naslednjih nekaj tednih; snov za ta teden je le kratek pregled tega, kar sledi.

**Temeljna vprašanja tega proučevanja:**

`Kaj pomeni beseda »zaveza«? Iz katerih elementov je sestavljena? Kakšno zavezo je Bog sklenil z Noetom? Katero upanje je prinesla zaveza z Abrahamom? Katero vlogo v zavezi igrajo človekova vera in dela? Ali je zaveza zgolj dogovor ali je zanjo potreben tudi odnos? Kaj je bistvo »nove zaveze«?`