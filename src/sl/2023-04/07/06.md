---
title:  Zgodba o usmiljenem Samarijanu danes
date:   16/11/2023
---

Jezus je pohvalil odgovor učitelja postave in mu nato rekel: »To delaj in boš živel« (Lk 10,28). S tem se je dotaknil središča njegovega srca. Učitelju postave ni bilo težko pravilno odgovoriti na zastavljena vprašanja, toda ravnati v skladu s tem je bilo težko pred 2000 leti in je težko tudi danes. Učitelj postave je želel ukaniti Jezusa in se pobahati s svojim znanjem. Zastavil mu je še eno vprašanje: »Kdo je moj bližnji?« (Lk 10,29).

`Kako bi povzel sporočilo Jezusove zgodbe v Lk 10,30–37?`

Ali so v naši okolici ljudje, s katerimi se ravna nepravično? Ali smo naredili vse, kar je v naši moči, da bi jim pomagali?

Včasih pastorji, starešine in verniki ne pomagajo ljudem, ki potrebujejo pomoč. Včasih so ljudje druge vere morda prijaznejši do ljudi v naši skupnosti kakor mi. Morda veliko govorimo o tem, da moramo biti prijazni, vendar ne zadovoljimo potreb ljudi okoli sebe. Da bi bila naša vera smiselna, moramo pomagati ljudem v stiski.

Jezus je na koncu zgodbe o usmiljenem Samarijanu vprašal, kdo od treh moških je bil pravi bližnji osebi, ki je potrebovala pomoč.

»Tako je bil za vse čase dan odgovor na vprašanje: ›Kdo je moj bližnji?‹ Kristus je pokazal, da naš bližnji ni samo tisti, ki pripada naši cerkvi in veri. To nima nobene zveze z raso, barvo kože ali razrednimi razlikami. Naš bližnji je vsak, ki potrebuje našo pomoč. Naš bližnji je vsak človek, ki ga je prizadel in ranil sovražnik. Naš bližnji je vsak, ki je Božja last« (Ellen G. White: Jezusovo življenje, str. 440).

**Izziv:** Vsak dan moli za osebo, ki je drugačna od tebe, ali celo za koga, ki ti ni ravno pri srcu.

**Dodatni izziv:** Naštej vsaj tri svoje znance, ki niso adventisti. Poskušaj prepoznati njihove potrebe (čustvene, telesne, družbene) in razmisli, kako jim lahko osebno pomagaš na teh področjih. Kaj praktičnega lahko narediš zanje naslednji teden?