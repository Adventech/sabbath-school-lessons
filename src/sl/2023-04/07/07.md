---
title:  Za globlje proučevanje
date:   17/11/2023
---

V knjigi Jezusovo življenje preberi poglavje »Usmiljeni Samarijan«.

Danes je na svetu veliko lačnih, pomoči potrebnih in zlorabljenih ljudi. Lahko jim pomagaš, ne glede na to, kako »majhna« se morda zdi tvoja vloga. Ne bomo rešili vseh težav na svetu; to ni naša naloga. To bo naredil Jezus ob svojem drugem prihodu. A do takrat je naše delovanje lahko tako preprosto kot pomoč znancu, ki nima dovolj hrane, ali soverniku, ki se mu godi krivica, kar je resnična težava celo v današnjem svetu.

»Čista in brezhibna vera pred Očetom je ta: ›Skrbeti za sirote in vdove v njihovi stiski ter se ohraniti neomadeževan od sveta.‹ Gospod zahteva od nas sadove dobrih del: ljubeznive besede, dobra dela, nežno skrb za revne in nesrečne. Ko ste naklonjeni malodušnim in otožnim, ko vaša roka podeljuje siromaku, ko ogrnete golega in tujcu pripravite  prostor v svojem domu in srcu, potem so angeli zelo blizu in se dotikate strune, ki odzvanja v nebesih. Vsako delo pravičnosti in usmiljenja ustvarja melodijo v nebesih. Oče s svojega prestola opazuje tiste, ki opravljajo dobra dela, in jih šteje med svojo najdragocenejšo lastnino. ›Ti bodo ob dnevu, ki ga napravim, moja lastnina.‹ Vsako dobro delo, storjeno revežu in tistemu, ki je v stiski, se računa, kakor da je storjeno Gospodu. Ko pomagate revežem, ko sočustvujete z nesrečnimi in trpečimi, ko skrbite za sirote, ste bliže Gospodu« (Ellen G. White: Testimonies for the Church, vol. 2, str. 25).

**Vprašanja za pogovor**

`1.	Kako smo lahko prepričani, da razumemo, da zapoved o ljubezni do Boga in bližnjih ne predstavlja zveličanja po delih? Zakaj je zamisel o tem, da sami lahko naredimo kaj, s čimer bi si zaslužili zveličanje, tako grozljiva zmota? (Glej Flp 2,5–8.) Kako se lahko naučimo razlikovati med deli, s katerimi si prizadevamo zaslužiti zveličanje (kar je usodna napaka), in deli, ki razodevajo zveličanje, ki smo ga že prejeli po Jezusu?`

`2.	Kako se lahko naučimo prepoznati nekatere globoko ukoreninjene predsodke, ki jih morda gojimo do ljudi, ki so drugačni od nas?`

`3.	Katerih svetopisemskih vrstic se spomniš poleg odlomkov, ki smo jih proučevali ta teden, v podporo trditvi, da moramo biti prijazni do drugih, ne glede na to, kdo so?`