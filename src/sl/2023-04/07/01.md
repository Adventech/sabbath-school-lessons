---
title:  Služenje bližnjim
date:   11/11/2023
---

### Preberi pred proučevanjem
Lk 10,25–37; 2 Tim 3,16; Jak 2,17–22; Mt 22,37–40; Gal 5,14; Mih 6,6–8

> <p>Ključno besedilo</p>
> <p>Ta je odgovoril: »Ljubi Gospoda, svojega Boga, iz vsega srca, z vso dušo, z vso močjo in z vsem mišljenjem, in svojega bližnjega kakor samega sebe.« Lk 10,27</p>

Vsi poznamo zgoraj zapisano svetopisemsko vrstico (Lk 10,27). Toda naša ljubezen do Boga je zgolj površinska, če trdimo, da ljubimo Boga, vendar mu nismo poslušni. Prepričani smo, da ga ljubimo, toda kako se ta ljubezen kaže v našem vsakdanjem življenju? Ljubiti Boga vsak dan zahteva popolno predanost našega srca, duše, telesa in uma. Vsakdo lahko reče, da ljubi Boga, toda v praksi to od nas zahteva zavedna prizadevanja.

Čeprav je ljubiti Boga dobro in pomembno, si Bog želi, da bi ljubili tudi druge, saj naša ljubezen do bližnjih odseva našo ljubezen do Boga, kar se kaže na zelo mogočen in oprijemljiv način. V 1 Jn 4,20 piše: »Če kdo pravi: ›Ljubim Boga‹ pa sovraži svojega brata, je lažnivec. Kdor namreč ne ljubi svojega brata, ki ga je videl, ne more ljubiti Boga, katerega ni videl.« Pavel v Gal 5,14 pravi, da »je celotna postava izpolnjena v eni zapovedi, namreč: Ljubi svojega bližnjega kakor samega sebe«.

Ta teden si bomo ogledali, kako lahko ta nauk uporabimo v svojem življenju.