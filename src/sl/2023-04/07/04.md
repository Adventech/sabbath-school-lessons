---
title:  Doseči večno življenje
date:   14/11/2023
---

`Kako je učitelj postave odgovoril na svoje vprašanje? Lk 10,27.28`

Učitelj postave je zastavil vprašanje in nato sam odgovoril nanj: »Ljubi Gospoda, svojega Boga, iz vsega srca« in »[ljubi] svojega bližnjega kakor samega sebe« (Lk 10,27).

Kako se je Jezus odzval na to? Rekel mu je: »Prav si odgovoril« (Lk 10,28). Nato ga je spodbudil k delovanju: »To delaj in boš živel« (Lk 10,28).

Večini vernikov ni težko podati pravilnih odgovorov na vprašanja o svetopisemskem nauku in veri. Velik izziv pa je delati to, kar vemo, da je prav, in živeti to, kar verujemo. Veliko ljudi bo pogubljenih, ker niso živeli tako, kot bi morali, čeprav so vedeli, kaj je prav. Tako resna je ta stvar! Zgolj spoznanje o tem, da je treba ljubiti Boga in bližnjega, ni dovolj. To spoznanje je treba tudi živeti!

`Kako se besede v Jak 2,17–22 skladajo s tem, kar je Jezus povedal učitelju postave?`

Če ljubimo Boga, bomo brali njegovo besedo, molili, izpolnjevali njegove zapovedi in poslušali njegov glas »z vsem svojim srcem«. Če pravim, da ljubim bližnje, a mi ni mar za sovernike ali pa namerno prezrem potrebe tistih, ki bi jim lahko pomagal, čemu sploh koristi moja vera? Krščanstvo ni samo skupek verovanj, temveč način življenja.

»Če sta brat ali sestra gola in jima manjka vsakdanje hrane, pa jima kdo izmed vas reče: ›Pojdita v miru! Pogrejta se in najejta!‹ a jima ne daste, kar potrebujeta za telo, kaj to pomaga?« (Jak 2,15.16).

 `Koliko ti je mar za dobro počutje svojih bližnjih? V kolikšni meri upoštevaš Pavlov nasvet: »Naj nobeden ne gleda samo nase, temveč tudi na druge« (Flp 2,4)? Kako se lahko po Božji milosti naučiš bolj skrbeti za druge?`