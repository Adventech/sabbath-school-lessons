---
title:  "Božje poslanstvo, ki ga opravlja za nas"
date:   07/10/2023
---

### Preberi pred proučevanjem
Jn 20,21.22; Mt 28,16–20; Raz 14,6.7; 5 Mz 7,6.11.12; Raz 7,9.10

> <p>Ključno besedilo</p>
> <p>Pojdite torej in naredite vse narode za moje učence: krščujte jih v ime Očeta in Sina in Svetega Duha. Mt 28,19</p>

Bog poslanstva je tema, ki je prisotna v vsem Svetem pismu. Je povezovalna nit človeške zgodovine in prikazuje Božji namen za njegovo stvarstvo. Poleg tega krepi božansko razodetje s poudarkom na obnovi Božje podobe v njegovih padlih otrocih (primerjaj s Kol 3,9.10; 1 Jn 3,2).

Poleg tega je Božje poslanstvo ozadje, s pomočjo katerega bi morali videti in razumeti Božjo besedo za nas. Kadar beremo Sveto pismo, lahko prepoznamo Boga, ki nas namensko želi doseči. Kljub ločitvi, ki jo je povzročil greh (Iz 59,2), bo Bog še naprej obnavljal poškodovan odnos s človeštvom, vse do slavnega trenutka, ko bo vse naredil novo (Raz 21,5).

Bog se je odločil, da se nam bo razkril na način, po katerem bomo lahko razumeli njegovo naravo in namen ter predvsem imeli resničen in trajen odnos z njim. Z drugimi besedami, ne le da ga spoznavamo, temveč tudi pripovedujemo drugim o svoji izkušnji z njim in njegovi odrešujoči ljubezni.

V Svetem pismu nam je Bog podal osnovne prvine poslanstva.