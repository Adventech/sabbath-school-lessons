---
title:  "Večje ljubezni …"
date:   23/11/2023
---

Vsi predobro vemo, da potreb nikoli ne zmanjka. Če smo pripravljeni pomagati drugim, bomo imeli veliko priložnosti. Tako naši prijatelji kakor begunci na drugem koncu sveta imajo določene potrebe; narediti bi morali vse, kar lahko, da jim pomagamo. Jezus je ves čas svoje zemeljske službe pomagal ljudem, ki si niso mogli pomagati sami. V nekaterih primerih je sam prevzel pobudo in šel k ljudem v potrebi; v drugih primerih so pobudo prevzeli prijatelji (na primer možje, ki so hromega s strehe spustili pred Jezusove noge).

Nihče nima večje ljubezni, kakor je ta, da dá življenje za svoje prijatelje. Jn 15,13

`Kako lahko zgornje načelo uporabimo pri služenju drugim?`

Neka misijonarska družina je šest let služila v Trinidadu in Tobagu. Prva tri leta so živeli v pretežno hindujski in muslimanski skupnosti. Mnogi hindujci so potarnali, ko so misijonarji zavrnili njihovo vabilo na vsakoletno zahvalno bogoslužje. Nekega dne so se na povabilo svojega hindujskega prijatelja vendarle udeležili zahvalnega bogoslužja. To so naredili posnemajoč Jezusov zgled: tudi On se je odzval, ko so ga prijatelji povabili na posebna slavja. Hinduizem uči, da obiskovalci in prijatelji prinesejo blagoslov domu gostitelja.

Poskusi se ta teden spoprijateljiti z nekom in mu biti na blagoslov. Najprej razmisli o svojih okoliščinah, skupnosti, vasi ali mestu. Ali si slišal za begunce ali priseljence, ki živijo v tvoji okolici? Kaj pa ljudje, ki živijo v tvoji ulici? Ali poznaš vse svoje sosede? Spoprijateljiti se z neznancem ni enostavna naloga. Moli in prosi Boga za pomoč. Bog pozna vsakogar in ve, s katerim neznancem se lahko spoprijateljiš. Zapomni si, da je cilj razviti prijateljstvo in posameznika pripeljati k Bogu, pri katerem lahko poišče pomoč.

**Izziv:** Poišči podatke o tujcih ali nekristjanih, ki živijo v tvoji državi. Če znaš angleško, lahko začneš na spletni strani joshuaproject.net, kjer so objavljeni tudi podatki za Slovenijo.

**Dodatni izziv:** Izberi neko osebo v svojem krogu vpliva. Po tem ko boš odgovoril na spodnja vprašanja, začni redno moliti zanjo.

Ali je glede na Jezusov model prijateljstva ta oseba moj prijatelj?

Ali poznam njene potrebe?

Kako jo lahko pripeljem k Jezusu, kjer lahko dobi ozdravljenje?