---
title:  Služenje ljudem v potrebi
date:   18/11/2023
---

### Preberi pred proučevanjem
Lk 5,17–26; Jn 5,1–9; 5 Mz 10,19; 3 Mz 23,22; Mt 25,34–40; Jn 15,13

> <p>Ključno besedilo</p>
> <p>Kralj jim bo odgovoril: »Resnično, povem vam: Kar koli ste storili enemu od teh mojih najmanjših bratov, ste meni storili.« Mt 25,40</p>

Lk 5,17–26 vsebuje veliko ponazoritev tega, kako Bog pomaga ljudem v potrebi. Včasih uporabi druge, da pomagajo nam, ali pa uporabi nas, da pomagamo drugim. To delo je polno izzivov, a prinaša čudovite nagrade. Ko pomagamo ljudem v potrebi, posnemamo poslanstvo Jezusa Kristusa. Včasih ni težko opaziti, kdo potrebuje pomoč; spet drugič pa to ni tako lahko. Ne glede na okoliščine nas Bog vabi, da pomagamo vsem ljudem v potrebi in se pri tem ne oziramo na njihovo ozadje.

Sveto pismo nas spodbuja, da se zbližamo s tujci. Ko pridobimo njihovo zaupanje, se lahko naučimo boljših načinov, kako jim približati Jezusa.

Tema naukov tega tedna – služenje ljudem v potrebi – kaže na to, da si Bog želi doseči ljudi z različnimi potrebami: telesnimi, duševnimi, finančnimi ali celo družbenimi potrebami. Ne glede na vrsto potrebe moramo biti po svojih najboljših močeh pripravljeni pomagati. To je osrednji del krščanskega življenja in poslanstva.  