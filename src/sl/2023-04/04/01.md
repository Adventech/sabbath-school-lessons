---
title:  Podrejenost Božjemu poslanstvu
date:   21/10/2023
---

### Preberi pred proučevanjem
1 Mz 18; Jak 5,16; Rim 8,34; Heb 7,25; 1 Mz 19,1–29; 1 Mz 12,1–9

> <p>Ključno besedilo</p>
> <p>Novo zapoved vam dam, da se ljubite med seboj! Kakor sem vas jaz ljubil, tako se tudi vi ljubite med seboj! Po tem bodo vsi spoznali, da ste moji učenci, če boste med seboj imeli ljubezen. Jn 13,34.35</p>

Abraham si je že od samega začetka želel, da bi ga Bog uporabil pri poslanstvu. To lahko opazimo na primer v 1 Mz 18, ko ga je Bog opozoril pred tem, kaj se bo zgodilo s Sodomo in Gomoro. »Da, Gospod Bog ne stori ničesar, ne da bi svoj sklep razodel svojim služabnikom prerokom« (Am 3,7). V zgodbi o Sodomi in Gomori je bil Abraham »Božji služabnik prerok«.

Abraham je med počitkom ob dnevni vročini zagledal tri popotnike. »Abraham je v svojih gostih videl samo tri utrujene popotnike. Ni mu prišlo na misel, da je med njimi On, kogar lahko časti, ne da bi grešil.« (Ellen G. White: Očaki in preroki, str. 96)

Abraham se je kmalu osebno vključil v Božje poslanstvo. Iz 1 Mz 18 razberemo, da je njegova vključenost zajemala molitev in posredovanje za prebivalce Sodome in Gomore. Želel je vedeti, ali obstaja rešitev zanje. Mar ni prav to bistvo poslanstva?

To poglavje razkriva tri izjemne Abrahamove duhovne lastnosti, ki lahko zelo koristijo poslanstvu: gostoljubnost, ljubezen in molitev.