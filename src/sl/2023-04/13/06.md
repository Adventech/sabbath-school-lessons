---
title:  Poslanstvo je končano
date:   28/12/2023
---

`Kateri prizor je opisan v Raz 21,1–4 in Raz 21,22–22,5?`

Kakšen raj bo obnovljena zemlja! Smrti in greha ne bo več, Satan in hudobni pa bodo uničeni. Srečali bomo svojega Stvarnika in spet videli svoje drage. Nova zemlja bo naseljena s predstavniki vseh narodov in jezikov.

Odbor Generalne konference za poslanstvo je odobril parametre, s katerimi lahko določimo, ali je bila neka skupina ljudi že dosežena ali ne. »Dosežena skupna« je tista, ki ima zadostno število ljudi in virov, s katerimi učinkovito priča drugim ljudem znotraj svoje skupine, ne da bi pri tem potrebovala pomoč od zunaj. Organizira bogoslužja ter ima na voljo Sveto pismo in drugo literaturo v maternem jeziku. V svoji sredi ima cerkvene voditelje, ki pričajo drugim članom skupine, ne da bi pri tem potrebovali prevajalca.

»Nedosežena skupina« je tista, znotraj katere ni zadostnega števila adventistov in virov, s katerimi bi lahko učinkovito pričali svoji skupini brez zunanje pomoči.

Vsaka krajevna cerkev in konferenca mora ugotoviti, katere skupine ljudi v svoji skupnosti je treba doseči. Zdaj je čas za vlaganje v Božje poslanstvo pridobivanja učencev znotraj vseh skupin ljudi in za pospeševanje Zveličarjevega prihoda, da bomo na koncu lahko skupaj z njimi živeli v novih nebesih in na novi zemlji, ki sta nam obljubljena.

**Izziv:** Kako pospešuješ Kristusov prihod? Ali seješ seme upanja v srce ljudi, ki hrepenijo po veseli novici evangelija? Ali »zalivaš« nove vernike, s tem ko jim pomagaš razumeti, kaj pomeni živeti življenje zveste poslušnosti Kristusu? Prosi Boga za priložnosti, da bi lahko ljudem na svojem molitvenem seznamu povedal o obljubi obnovljene zemlje.

**Dodatni izziv:** Nekateri tvoji »učenci« bodo morda pripravljeni sprejeti Kristusa. To vključuje tudi pridružitev cerkvi ali skupini verujočih. Poskušaj se vživeti vanje in si zamisli, da prvič obiščeš vašo cerkev. Kakšna izkušnja bo to? Kako pripravljena je vaša cerkev na to, da sprejme in poučuje nove ljudi? Ali ste odprti za ustanavljanje novih skupin vernikov? Kako boste naslovili šibka področja? Svoje misli podelite s cerkvenimi vodji in sodelujte z njimi pri uresničevanju načrta, da postanete cerkev, ki zavestno pridobiva nove učence. `