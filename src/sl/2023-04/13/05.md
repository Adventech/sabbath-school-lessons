---
title:  Uspeh v poslanstvu
date:   27/12/2023
---

Kaj šteje kot uspeh v poslanstvu? Morda smo v skušnjavi misliti, da veliko število krstov, velika cerkvena stavba in nagla rast vernikov. Morda mislimo, da uspeh pomeni vsak narod in skupino ljudi doseči z resnico – in da lahko to pospešimo z radiem, internetom in televizijo. Čeprav je vse to dobro, se moramo spomniti Pavlovih besed vernikom v Korintu: »Jaz sem zasadil, Apolo je zalil, Bog pa je dal rast« (1 Kor 3,6). Z drugimi besedami, osredotočeni moramo biti na proces; Bog je tisti, ki poskrbi za rast.

Izpostavili smo že, da je namen Božjega poslanstva rešiti izgubljene iz vsake skupine in jih narediti za zveste Jezusove učence, ki sodelujejo v njegovem poslanstvu.

**Kaj nam naslednja besedila povedo o značaju ljudi, ki so postali Jezusovi sledilci?**

`2 Kor 11,2`

`Iz 30,21; Jn 10,27; Jn 16,12.13`

`1 Tes 2,9–11; Heb 3,12.13; 1 Jn 1,8`

`1 Jn 1,9; Raz 7,14; Raz 19,8`


Jezusovi učenci so čisti in zvesti Jezusu kakor brezmadežna nevesta svojemu zaročencu. Sledijo Jezusu, ki jih vodi s tihim glasom Svetega Duha. To vključuje tudi vodenje na področju misijonskih prizadevanj. V teh učencih ni zvijače. Ne zavedejo jih izčrpavajoč dvom, lažni nauki ali nemorala. V odnosu do drugih ne čutijo moralne vzvišenosti. Zavedajo se, da so nepopolni ter da potrebujejo Božjo očiščujočo milost in usmiljenje. Zaradi tega so odprti za popravke in napotke drugih vernikov. Pridobitev takšnega učenca je sad uspešnega poslanstva.

`Kaj pomeni biti »čista devica za Kristusa« (2 Kor 11,2)? Kako smo lahko kot grešna bitja čisti pred Bogom in k temu spodbujamo tudi druge?`