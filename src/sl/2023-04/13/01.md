---
title:  Konec Božjega poslanstva
date:   23/12/2023
---

### Preberi pred proučevanjem
Raz 1,1–7; 1 Pt 2,9; Raz 14,6–12; Lk 11,23; 1 Tim 2,4; Raz 21,1–4

> <p>Ključno besedilo</p>
> <p>Kako prav je torej, da živite sveto in res pobožno, če se bo vse to razkrojilo, da čakate in pospešujete prihod Božjega dne, zaradi katerega bo nebo zaplamenelo in prešlo in se bodo prvine razžarjene topile. 2 Pt 3,11.12</p>

Razodetje napolni bralčev um s prizori časa konca. Žarišče te knjige je vesoljni spor med Kristusom in Satanom. Satan je izgubil oblast nad zemljo in začel preganjati ljudi, ki želijo ostati zvesti Bogu. Vrhunec knjige je Jezusova vrnitev na zemljo, da odreši žive pravične in zveste, ki so umirali od začetka padca v greh. Razodetje govori tudi o uničenju Satana in hudobnih z ognjem ter o Jezusovi vzpostavitvi večnega kraljestva na obnovljeni zemlji.

Proučevalci Razodetja zagreto raziskujejo in si prizadevajo prepoznati napovedana znamenja in dogodke, ki zaznamujejo cerkveno zgodovino od prvega stoletja našega štetja do časa konca. Prav imajo, da to delajo.

V zadnjem nauku tega tromesečja bomo videli, da je Razodetje misijonska knjiga, v središču katere je misijonar Bog, ki nas vabi postati misijonska cerkev. Naše poslanstvo oznanjevanja »sedanje resnice« svetu bo aktualno vse do konca sveta – vse dokler se vsak posameznik ne bo odločil za ali proti Bogu.