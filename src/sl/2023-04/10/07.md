---
title:  Za globlje proučevanje
date:   08/12/2023
---

Ena od glavnih stvari, ki si jo je vredno zapomniti iz te Pavlove izkušnje, je njegova »terenska raziskava« o tem, kako pristopiti nedoseženi skupini nevernikov. Pavlov način je obrodil sad – v Atenah je bila ustanovljena mala skupina vernikov.

»Besede apostola in opis njegovega vedenja in razmer, kakor jih je zabeležilo navdihnjeno pero, morajo biti izročene vsem prihodnjim rodovom in pričati o njegovem neomajnem zaupanju, pogumu v osamljenosti in težavi ter zmagi, ki jo je pridobil za krščanstvo v samem središču poganstva.

Pavlove besede vsebujejo zakladnico znanja za cerkev. Bil je v položaju, ko bi zlahka rekel kaj, kar bi razdražilo njegove ošabne poslušalce, njega pa spravilo v težave. Če bi s svojim govorom naravnost napadel njihove bogove in mestne veljake, bi bil lahko v nevarnosti, da ga doleti Sokratova usoda. Toda s tankočutnostjo, ki izvira iz božanske ljubezni, je previdno odvrnil njihove misli od poganskih božanstev, tako da jim je razodel pravega Boga, ki jim je bil neznan« (Ellen G. White: Dejanja apostolov, str. 153).

Pavel je s svojim neposrednim stikom s prebivalci Aten, z raziskovanjem njihove kulture in vere ter s spoštovanjem do njihove predanosti duhovnim rečem v Atenah dosegel nekaj pomembnega  – nekaj, kar je »zakladnica znanja« za cerkev. Izognil se je temu, da bi razburil poslušalce. To je bil sam po sebi največji, od Boga navdihnjen dosežek. Po besedah Ellen G. White je to »zakladnica znanja za cerkev«.

**Vprašanja za pogovor**

`1.	Kaj bi moral biti prvi korak človeka, ki začenja novo evangeljsko delo v mestu, če se zgleduje po Pavlovi izkušnji v Atenah?`

`2.	Kako bi se moral vesti kristjan, ki gradi mostove do nevernih ljudi v mestih (ali kjer koli drugje)?`

`3.	Česa ne bi smeli narediti, kadar želimo obračunati s sodobnimi »maliki«, še posebej kadar šele začenjamo delati z ljudmi, ki jih častijo?`

`4.	Potem ko je Pavel ljudem predstavil Boga, ki jih ima rad, bi lahko nehal govoriti in ljudje bi verjetno bili precej zadovoljni. A nato je prestopil mejo. Ko je omenil vstajenje, so se poslušalci začeli spraševati, če ni morda zaslepljen. Ali bi morali tudi mi posnemati Pavlov zgled? Zakaj da oziroma ne?`