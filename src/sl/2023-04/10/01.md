---
title:  Služenje nedoseženim
date:   02/12/2023
---

### Preberi pred proučevanjem
Apd 17; 1 Kor 2,2; Rim 1,18–25

> <p>Ključno besedilo</p>
> <p>Bog, ki je ustvaril vesolje in vse, kar je v njem, on, ki je neba in zemlje gospodar, ne domuje v svetiščih, ki jih je zgradila človeška roka. Apd 17,24</p>

Luka je o Pavlovem delovanju v Atenah zapisal: »Pogovarjal se je z Judi in z bogaboječimi v shodnici, pa tudi s tistimi, ki jih je vsak dan po naključju srečeval na trgu« (Apd 17,17).

Pavlu bi bilo najbolj lagodno, če bi deloval med svojimi rojaki Judi. Toda apostol se ni želel zadovoljiti samo s prizadevanji za svoje ljudstvo. Poklican je bil delovati tudi drugje.

Po drugi strani bi Pavel lahko deloval samo med bogaboječimi pogani, ki so doživeli korenito spremembo svojega pogleda na svet. Imeli so svetopisemski temelj, na katerem bi Pavel lahko gradil, pa čeprav bi se šele morali seznaniti z Bogom, ki se ga »bojijo«, tj. z Mesijem Jezusom.

Toda ne. Pavel si je v Atenah, ki so bile znane po filozofiji, prizadeval doseči tamkajšnje prebivalce. Mnogi od njih so imeli precej drugačno ozadje in pogled na svet kot Hebrejci in njihova sveta zgodovina, ki je predstavljala osnovo vere, o kateri je želel Pavel poučiti Atence.

Kakšen je bil Pavlov način doseganja teh ljudi in česa se lahko naučimo iz njegovih prizadevanj?