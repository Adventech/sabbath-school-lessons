---
title:  Postati blagoslov svetu
date:   16/10/2023
---

`Na katere načine je bil Božji ukaz Abrahamu obenem poziv k poslanstvu? 1 Mz 12,1–3`

Bog je naročil Abrahamu, naj zapusti svoj kraj in ljudi, ki jih je poznal, ter gre v drugo deželo. Božji načrt je bil uporabiti Abrahama kot orodje za izpolnitev njegovih božanskih namenov na zemlji. Abraham je ravnal po Gospodovi besedi. Morda je Božji načrt zate, da zapustiš svojo razširjeno družino in svoje »ljudstvo« ter odideš v kraj, kjer pripravlja pot, da mu boš lahko služil in postal blagoslov drugim.

`Kaj vsako od naslednjih besedil sporoča o Božji zavezi in obljubi, ki nam jo je dal?`

	1 Mz 3,15

	1 Mz 17,19

	4 Mz 24,17

	Iz 9,6

	Dan 9,24–27

	Mt 1,21

Iz zgornjih svetopisemskih vrstic je razvidno, da je Bog nameraval izpolniti obljubo, ki jo je dal v Edenu, da bo nekdo prišel kot rešitev za težavo greha. Ta rešitev – Jezus Kristus, Mesija – bo prišla iz Abrahamovega in Izakovega rodu (po Sari). V Heb 11,9 piše, da sta bila Izak in Jakob deležna obljube, ki jo je Bog dal Abrahamu.

Ne vemo, koliko je Abraham vedel ali razumel to, kako bo obljubljeno seme izšlo iz njega, toda kljub temu je živel po veri. »Po veri je bil Abraham pokoren, ko je bil poklican, naj odide v kraj, ki naj bi ga dobil v delež. Odšel je, ne da bi vedel, kam gre« (Heb 11,8).

Kakšen zgled za nas!

`Zamisli si, da ti Bog ukaže oditi, ti pa ne veš, kam greš. Kako bi se odzval na tak ukaz in zakaj tako?  `