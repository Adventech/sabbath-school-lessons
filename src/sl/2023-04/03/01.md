---
title:  Božji poziv k poslanstvu
date:   14/10/2023
---

### Preberi pred proučevanjem:  	
	1 Mz 11,1–9; 1 Mz 12,1–3; Dan 9,24–27; Mt 1,21; 1 Mz 12,10–13,1; Apd 8,1–4; Apd 1,8

> <p>Ključno besedilo</p>
> <p>Toda prejeli boste moč, ko bo Sveti Duh prišel nad vas, in boste moje priče v Jeruzalemu in po vsej Judeji in Samariji ter do skrajnih mej sveta. Apd 1,8</p>

Bog nas lahko včasih prestavi iz naše cone udobja in nas naredi za njegove priče. Včasih s takšno spremembo doseže svoj namen, kakor v primeru babilonskega stolpa. »Razkropitev je bila sredstvo naselitve zemlje. Tako je bil Božji namen dosežen po sredstvih, s katerimi so ljudje poskušali preprečiti njegovo izpolnitev« (Ellen G. White: Očaki in preroki, str. 81). Abraham je zapustil svoj domači kraj in šel v drugega (1 Mz 12), da bi bil orodje pričanja. Jezusovi učenci so najprej delali za svoje ljudi (Apd 13), nato pa tudi za druge (Apd 8,1–4). V Apd 1,8 je Jezus podal načelo oznanjevanja: učenci morajo začeti v svojem kraju, v Jeruzalemu in Judeji, nato naj gredo v Samarijo in na koncu do »skrajnih mej sveta«.

Četudi ne bomo zapustili svoje domovine, si Bog še zmeraj želi, da pričamo ljudem v svoji bližini. Ko je jeruzalemska cerkev postajala vse bolj samozadostna, so se njeni verniki razkropili. Čeprav je nastopilo preganjanje in so ljudje trpeli, so te neugodne okoliščine postale orodje širjenja dobre novice vsemu svetu.