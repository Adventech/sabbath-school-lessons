---
title:  Estera in Mordohaj
date:   16/12/2023
---

### Preberi pred proučevanjem
Dan 1,1–12; Dan 6,1–9; Est 2,1–10.20; Est 3,1–15; Est 4,1–14; Est 9,1–12

> <p>Ključno besedilo</p>
> <p>Zato sem te postavil za luč narodom, da boš moje odrešenje do konca zemlje. Iz 49,6</p>

V Esterini knjigi je zapisano eno izmed najbolj navdihujočih svetopisemskih poročil o pričanju drugi kulturi. V preteklih stoletjih se je o tej knjigi na široko razpravljalo. Judje še danes praznujejo praznik purim, ki temelji na dogodku, zapisanem v Est 9,26–31.

Estera in njen bratranec Mordohaj sta bila Juda; živela sta v Suzi, prestolnici perzijskega kraljestva. Iz nam neznanih razlogov se v nasprotju z drugimi Judi nista vrnila v Judejo, temveč sta ostala v deželi svojega ujetništva.

Nato pa je Estera po Božji previdnosti postala kraljica. »Kralj je vzljubil Estero bolj kot vse druge žene in našla je milost in naklonjenost pred njim, bolj kot vse mladenke. Posadil ji je kraljevsko krono na glavo in jo naredil za kraljico namesto Vaští« (Est 2,17).

Na tem položaju je Estera, pa čeprav nekoliko obotavljivo, odigrala pomembno vlogo v svetopisemski zgodovini. Ta zgodba na poseben način razodeva, kako lahko Božje ljudstvo tudi v tujem okolju priča za resnico.

Pred proučevanjem naukov za ta teden preberi ali preleti Esterino knjigo.