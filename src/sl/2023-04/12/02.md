---
title:  Ujetnica v tuji deželi
date:   17/12/2023
---

Nikoli ni lahko biti izseljenec v tuji kulturi. Morda si danes težko predstavljamo, kaj je doletelo Jude, najprej pod Babilonci in nato še pod Perzijci.

Le redki med nami živijo v adventistični državi, kjer so načela naše vere do neke mere zakon države. Pred izselitvijo so Judje živeli v deželi, kjer so zakoni odsevali načela njihove vere.

Pomisli, kako preprosto je bilo po eni strani ostati zvest Bogu. Navsezadnje, koliko enostavneje bi bilo danes posvečevati sedmi dan, če bi bilo to uzakonjeno v pravnem kodeksu naroda.

Po drugi strani pa nam zgodovina sporoča naslednje: ne glede na državne predpise, čeprav se ujemajo z našo vero, mora zvestoba izvirati iz srca, iz notranjosti, sicer sledijo greh, odpadništvo in uničenje.

»In Gospod je rekel: Ker mi to ljudstvo prihaja naproti le s svojimi usti in me časti le s svojimi ustnicami, njegovo srce pa je daleč od mene in mu je moj strah le priučena človeška zapoved /…/« (Iz 29,13).

Tistih, ki so odločni ostati zvesti, niti najbolj neugodno okolje ne bo moglo odvrniti od poslušnosti Bogu.

`Kaj naslednji svetopisemski odlomki razodevajo o izzivih, s katerimi se lahko sreča Božje ljudstvo, ki živi v tuji kulturi? Dan 1,1–12; Dan 3,1–12; Dan 6,1–9`

Ne glede na to, kdo smo ali kje živimo, smo prežeti z okoljem, ki lahko do določene mere – bodisi z zakoni bodisi s kulturo bodisi z obojim – resno ogroža našo vero in pričanje. Čeprav so se ti dogodki iz Danielove knjige zmeraj končali »srečno«, razodevajo, da lahko ljudje ostanejo zvesti tudi v težkih okoliščinah. Lahko smo prepričani, da bi ti možje ravnali prav, četudi se stvari na koncu ne bi izšle dobro zanje.

`S katerimi izzivi, ki lahko ogrozijo tvojo vero, se spopadaš v svoji kulturi? Kako se odzivaš nanje?`