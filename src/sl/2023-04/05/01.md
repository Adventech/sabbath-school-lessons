---
title:  Poslanstvo in izgovori
date:   28/10/2023
---

### Preberi pred proučevanjem
Jon 1–4; Nah 1,1; 2 Kr 17,5.6; Ps 24,1; Jak 1,27; Iz 6,1–8

> <p>Ključno besedilo</p>
> <p>Nato sem slišal glas Gospoda: »Koga naj pošljem? Kdo bo šel za nas?« Rekel sem: »Tukaj sem, pošlji mene!« Iz 6,8</p>

Ni bil vsakdo, ki ga je Bog poklical opraviti poslanstvo, tako voljan kot Abraham. Takšen primer je Jona (preberi Jon 1–4). Bog ga je poklical, da bi posvaril Ninive, glavno mesto Asirije. To mesto, kjer je danes sodobni Irak, je bilo od Jeruzalema oddaljeno približno 900 kilometrov, kar je približno en mesec potovanja. Ne le da je Jona zavrnil Božji klic, stekel je v nasprotno smer! Ko je prišel v Jopo, je kupil »karto« do Taršiša, ki je danes na jugu Španije. Pot z ladjo je bila dolga približno 3220 kilometrov in je odvisno od vremena trajala vsaj en mesec. Ker se Jona ni želel srečati z asirskim kraljem, je čas, ki bi ga sicer moral nameniti potovanju v Ninive, porabil za to, da bi zbežal čim dlje od cilja. Zakaj bi Božji mož naredil kaj takega?

Ninivljani so sloveli po svoji hudobnosti in krutosti. V preteklosti so napadli Izraela in Judo. Kljub temu je Bog poklical Jona, naj gre v to mesto in javno obsodi njihovo veliko hudobijo (Jon 1,2). Besede, ki so zapisane na tem mestu, so zelo podobne tem, ki jih je Bog uporabil med pogovorom z Abrahamom o Sodomi in Gomori (1 Mz 18,20.21). Kakor bomo videli, Jona ni bil podoben Abrahamu.

Česa vse se lahko iz Jonovega odnosa naučimo o izgovorih, ki se jih lahko domislimo, kadar se želimo izogniti opravljanju poslanstva?