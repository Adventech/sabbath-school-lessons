---
title:  Spodbuda in priprava na poslanstvo
date:   04/11/2023
---

### Preberi pred proučevanjem
Lk 24,1–12; Lk 24,36–49; Apd 1,12–26; Heb 10,24.25; Apd 2,1–41; 1 Kor 11,1

> <p>Ključno besedilo</p>
> <p>Nato jim je rekel: »To so besede, ki sem vam jih povedal, ko sem bil še pri vas: Mora se izpolniti vse, kar je pisano o meni v Mojzesovi postavi, prerokih in psalmih.« Lk 24,44</p>

Pavel v Pismu Filipljanom piše: »Nekateri sicer oznanjajo Kristusa tudi iz zavisti in iz tekmovalnosti, nekateri pa tudi z dobrim namenom. Ti delajo to iz ljubezni, saj vedo, da sem bil določen za obrambo evangelija, oni pa oznanjajo Kristusa iz stremuštva in ne iz čistega namena, ker mislijo, da s tem povečujejo bridkost mojih verig. A kaj za to! Da se le, pa naj bo na kakršen koli način že, iz preračunljivosti ali v resnici, oznanja Kristus. To mi je v veselje in mi tudi bo v veselje« (Flp 1,15–18).

Mogočne besede! Pavlu se je zdelo pomembno samo to, da se oznanjuje Kristus, pa naj bo to »iz preračunljivosti ali v resnici«. Idealno je, če naše spodbude za poslanstvo in oznanjevanje Kristusa izvirajo iz ljubezni in resnice in ne iz sebičnih ambicij, zavidanja ali prepirljivosti.

Kaj vse nas lahko spodbudi oznanjevati Kristusa in kako se lahko pripravimo na to nalogo?

Ta teden si bomo ogledali nekaj izkušenj prve cerkve, ki nas lahko usmerjajo pri opravljanju poslanstva.  