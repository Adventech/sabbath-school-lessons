---
title:  Služenje vplivnim
date:   25/11/2023
---

### Preberi pred proučevanjem
Dan 4; 2 Kr 5,1–19; Jn 3,1–12; Jn 7,43–52; Mt 19,16–22; Jn 19,38–42

> <p>Ključno besedilo</p>
> <p>Kajti kaj koristi človeku, če si ves svet pridobi, svoje življenje pa zapravi? Ali kaj bo dal človek v zameno za svoje življenje? Mt 16,26</p>

Čeprav je bilo Sveto pismo napisano pred mnogo leti, je še vedno razodetje Božje resnice svetu. Poleg številnih resnic, ki jih razodeva, v njem najdemo tudi resnico o človeški naravi, ki pravi, da smo ljudje – bodisi Judje sedmega stoletja bodisi Brazilci enaindvajsetega stoletja – v svojem bistvu enaki: vsi smo grešniki, ki potrebujemo Božjo milost.

To vključuje tudi bogate in vplivne. Bogati in vplivni ljudje svetopisemskega časa se niso dosti razlikovali od sodobnih bogatašev in pomembnežev, še posebej ne na področju svojih prizadevanj za bogastvo, slavo in moč, ki jih pogosto, a ne vedno, dosegajo na račun šibkejših in ranljivejših. Toda Bog se za zveličanje bogatih in vplivnih zavzema enako kakor za zveličanje slabotnih in revnih. V Svetem pismu najdemo nekaj zanimivih osebnosti, ki so bile vplivne ali bogate (ali oboje). Bog jih je uporabil na blagoslov narodom. To so na primer Abraham, Izak, Job, Salomon in Jožef.

Ta teden se bomo poglobili v Božje poslanstvo, ki ga opravlja za bogate in vplivne. Ogledali si bomo, kako je Bog dosegel te ljudi ter kako vabi in pripravlja adventiste sedmega dne za pričanje sodobnim bogatašem in pomembnežem.