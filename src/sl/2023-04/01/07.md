---
title:  Za globlje proučevanje
date:   06/10/2023
---

»Načrt za našo odkupitev ni bil poznejši domislek, torej narejen šele po Adamovem padcu. Bil je razodetje ›skrivnosti, ki je bila zamolčana skozi večne čase‹ (Rim 16,25). Je razkritje načel, ki so bila od večnosti temelj Božjega prestola. Bog in Kristus sta od začetka vedela za Satanov odpad in za človekov padec zaradi goljufive moči odpadništva. Ni Božja volja, da bi obstajal greh, le videl ga je vnaprej in pripravil ukrep, s katerim se bo postavil po robu tej strašni nevarnosti. Njegova ljubezen do sveta je bila tako velika, da se je zaobljubil dati svojega edinorojenega Sina, ›da bi se nihče, kdor vanj veruje, ne pogubil, ampak imel večno življenje‹ (Jn 3,16).« (Ellen G. White: Jezusovo življenje, str. 13.14)

»Kristus ni dejal učencem, da bodo imeli lahko delo. /…/ Vendar ne bodo prepuščeni, da bi se bojevali sami. Zagotovil jim je, da bo z njimi in da bodo hodili v zavetju Vsemogočnega, če bodo šli naprej z vero. /…/ Njihovo delo ne bo spodletelo, dokler bodo poslušni njegovi besedi in delali povezani z njim. Ukazal jim je: Pojdite po vsem svetu, do najbolj oddaljenih delov naseljenega sveta, in bodite prepričani, da bom tudi tam z vami. Delajte z vero in zaupanjem, ker vas nikoli ne bom zapustil. Vedno bom z vami in pomagal vam bom izpolniti dolžnost. Vodil vas bom, tolažil, posvečeval in podpiral. Podaril vam bom uspeh, ko boste govorili besede, ki bodo druge opozarjale na nebesa.« (Ellen G. White: Dejanja apostolov, str. 21)

**Vprašanja za pogovor**

`1.	Razmisli o tem, kaj pomeni, da Božje prve besede padlemu človeku niso bile: »Kaj si vendar storil!« ali »Zakaj si bil neposlušen?« temveč: »Kje si?« Kakšno tolažbo nam daje ta vrstica glede Božjega namena za nas in naše ljubljene?`

`2.	Kaj pomeni, da je Bog po Jezusu prišel na ta svet, da bi nas rešil? Kristus na križu je na najboljši možni način pokazal, da je naš Bog »Bog poslanstva«. Kaj nam to pove o njegovem značaju?`

`3.	Ker je poslanstvo Božje, bo Bog opremil in opolnomočil ljudi za to nalogo. Kako se lahko v luči tega dejstva spopademo z občutkom nezadostnosti v povezavi z izzivi oznanjevanja evangelija svetu?`