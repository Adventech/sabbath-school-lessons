---
title:  "Božje poslanstvo, ki ga opravlja za nas"
date:   30/09/2023
---

### Preberi pred proučevanjem
1 Mz 3,9–15; 1 Mz 28,15; 2 Mz 29,43.45; Mt 1,18–23; Jn 1,14–18; Jn 3,16; Jn 14,1–3

> <p>Ključno besedilo</p>
> <p>Gospod Bog je poklical človeka in mu rekel: »Kje si?« 1 Mz 3,9</p>

Poslanstvo ima svoj izvor in namen samo v Bogu. Ni se začelo takrat, ko je Bog poklical Abrahama (1 Mz 12,1–4) ali ko je Izraelce izpeljal iz Egipta (2 Mz 12,31–42). Prav tako se ni začelo z Jezusovim rojstvom na zemlji (Mt 1,18–25) ali s Pavlovimi misijonskimi potovanji (Apd 13,4–14,26). Začelo se je s samim Bogom, ko je priklical v obstoj vesolje in potem ustvaril še človeka (1 Mz 1,26.27).

V Svetem pismu vidimo Boga, ki se načrtno obrača k ljudem in si želi biti z njimi. Že na samem začetku je vzpostavil odnos z Adamom in Evo. Svoje poslanstvo je nadaljeval celo po tem, ko se je na svetu pojavil greh: želel si je spet vzpostaviti odnos s človeštvom. Na koncu bo njegovo poslanstvo dopolnjeno (Raz 21–22), kar bi nas moralo spodbuditi k oznanjevanju večnega evangelija svetu (Raz 14,6.7).

Vsako misijonsko prizadevanje mora temeljiti na odnosu s Stvarnikom ter na ustreznem razumevanju njegove poslanske narave in značaja. Toda preden lahko razumemo Božje poslanstvo, moramo najprej razumeti Boga tega poslanstva.