---
title:  "Bog, ki je postal eno z nami"
date:   03/10/2023
---

Stara zaveza razkriva, kako je Stvarnik začel uresničevati svoj načrt po ljudeh, ki naj bi predstavljali njegov značaj in namen za ta svet. Vse Božje delovanje je bilo usklajeno z njegovim poslanstvom. Po preroku Izaiju je spregovoril: »Jaz sem Bog in drugega ni, Bog, in ni ga kakor jaz. Od začetka oznanjam konec /…/. Moj sklep obvelja in vsako svojo željo izpolnim« (Iz 46,9.10). V Novi zavezi je Božje hrepenenje po odnosu s človeštvom dobilo novo razsežnost. Po Kristusovem učlovečenju se je uresničilo to, kar je bilo v edenskem vrtu samo obljuba (1 Mz 3,15).

`Kaj nam poročilo o Jezusovem rojstvu govori o Bogu? Mt 1,18–23`

»Bog z nami.« Emanuel. Bog je v svetišču prebival s svojim ljudstvom, zdaj pa je z njim živel v človeku Jezusu iz Nazareta. Bog Oče je po Jezusovem rojstvu na oprijemljiv način pokazal svoje trajno hrepenenje po tem, da bi bil z nami. Božji Sin je bil popolnoma človek in popolnoma Bog. Rekel je: »Jaz sem pot, resnica in življenje. Nihče ne pride k Očetu drugače kot po meni« (Jn 14,6).

`Česa se lahko na podlagi Kristusovega učlovečenja naučimo o Božjem poslanstvu, ki ga opravlja za nas? Jn 1,14–18`

Božji načrt je napredoval. Po Jezusu Kristusu je v telesu prebival s svojimi otroki. Edini Sin, ki je prišel od Očeta, poln milosti in resnice (Jn 1,14), je izpolnil starozavezne prerokbe in postal eno z nami – Bog v človeškem telesu. Bog si je še naprej prizadeval za uresničitev svojih namenov.

`Razmisli, kaj pomeni, da je Božja ljubezen do nas tako velika, da je prišel k nam kot človek. Kako bi se morali odzvati na to ljubezen, še posebej s poslanstvom, ki ga imamo do drugih?`