---
title:  Za globlje proučevanje
date:   15/12/2023
---

»Med njimi, ki so jih Judje imeli za pogane, so bili ljudje, ki so bolje razumeli svetopisemska prerokovanja o Mesiju kakor izraelski učitelji. Nekateri so ga pričakovali kot osvoboditelja od greha. Filozofi so si prizadevali raziskati skrivnost judovske ureditve. Toda judovsko pobožnjaštvo je oviralo širjenje luči« (Ellen G. White: Jezusovo življenje, str. 24.25).

»Gospod Jezus, mogočni Zveličar, je umrl za te ljudi. Lahko jih zbudi iz njihove ravnodušnosti, prebudi njihovo naklonjenost, omehča njihovo srce ter njihovi duši razodene lepoto in moč resnice. Glavni delavec je Bog in ne smrtni človek; in vendar nas vabi, da postanemo posredniki, po katerih bo podelil luč ljudem v temi. Bog ima dragulje v vsaki cerkvi. Naša naloga ni obširno obsojanje domnevnega verskega sveta, temveč v ponižnosti in ljubezni vsem predstaviti resnico, kakršna je v Jezusu. Naj ljudje vidijo pobožnost in predanost, naj opazujejo značaj, ki je podoben Kristusovemu, pa jih bo resnica pritegnila. /…/ Povzdigniti moramo Jezusa, Odrešenika sveta, in oznaniti besedo življenja« (Ellen G. White: The Advent Review and Sabbath Herald, 17. januar 1893).

**Vprašanja za pogovor**

`1.	Katere nujne potrebe opažaš v kraju, kjer živiš, ki lahko tebi ali tvoji cerkvi predstavljajo priložnost za doseganje ljudi, ki ne poznajo resnice?`

`2.	Pozorno preberi zgornje besede Ellen G. White: »Bog ima dragulje v vsaki cerkvi. Naša naloga ni obširno obsojanje domnevnega verskega sveta.« Povedano drugače, kako lahko ljudem pokažemo njihove zmote in obenem ne blatimo njihove osebnosti?`

`3.	»Toda ali bo Sin človekov, ko pride, našel vero na zemlji?« (Lk 18,8). Kaj je Jezus mislil s tem retoričnim vprašanjem? Kaj je razlika med vero in prepričanjem? Zakaj se lahko za ljudi, ki imajo pravilno prepričanje, ob Kristusovem prihodu izkaže, da nimajo vere?`