---
title:  Skrivnost evangelija
date:   29/07/2023
---

### Preberi pred proučevanjem
Ef 3; Job 11,5-9; Ezk 43,13-16; Am 7,7.8; Raz 11,1.2

> <p>Ključno besedilo</p>
> Njemu pa, ki more po môči, katera deluje v nas, v vsem napraviti neznansko več od tega, kar prosimo ali mislimo, njemu slava v Cerkvi in v Kristusu Jezusu skozi vse rodove, na veke vekov. Amen. Ef 3,20.21

Na začetku Ef 3 Pavel spregovori o temi, ki jo je načel že prej, in sicer »da so namreč pogani sodediči, soudje in soudeleženci obljube v Kristusu Jezusu, in sicer po evangeliju« (Ef 3,6). Današnji cerkvi, ki je večinoma sestavljena iz »poganov«, se to morda ne zdi nič nenavadnega, toda za mnoge Pavlove bralce so bile te besede radikalno nove.

V nadaljevanju apostol premišljuje o svojem veselju pri oznanjevanju Jezusovega evangelija poganom.

V tem besedilu izvemo tudi, s katerimi težavami se je takrat spopadal pri svojem poslanstvu – vključno s časom, ki ga je preživel v rimski ječi.

Izvemo tudi za njegovo predanost skrivnosti, ki je v samem srcu evangelija – da imajo v Kristusovi cerkvi pogani enake možnosti kot njihovi judovski bratje in sestre. Čutimo lahko Pavlovo zagretost za cerkev in njeno vesoljno poslanstvo. Prisluhnemo lahko njegovi molitvi, v kateri slavi Boga za to, da je po cerkvi pokazal svojo milost.

Na kratko: spodbujeni smo nalesti se Pavlove navdušenosti nad evangelijem.
