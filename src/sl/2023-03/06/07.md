---
title:  Za globlje proučevanje
date:   04/08/2023
---

V knjigi Veliki spopad preberi poglavje »Sodobna prebujenja«.

»Kako lahko uskladimo svoje pritlikavo duhovno stanje z današnjim besedilom [s tem je mišljen odlomek v Ef 3,14-19], ki opisuje polnost spoznanja, ki ga imamo prednost imeti? Kaj si nebesa mislijo o nas, ki imamo vsako duhovno in posvetno prednost za rast v milosti, vendar nismo izkoristili svojih priložnosti? Apostol teh besed ni napisal, da bi nas dražil, slepil ali v nas vzbudil pričakovanja, ki se v praksi ne bi mogla uresničiti. Te besede je zapisal, da bi nam pokazal, kaj bi lahko postali oziroma bi morali postati, če želimo podedovati Božje kraljestvo. Kako smo lahko Božji sodelavci, če je naša izkušnja pritlikava? Poznamo krščanske prednosti; prizadevati bi si morali za globoko duhovno razumevanje Božjih stvari, za katere si Gospod želi, da bi jih imeli.

Ali zares verujemo v Sveto pismo? Ali zares verujemo, da se lahko dokopljemo do spoznanja Boga, ki nam je predstavljeno v tem besedilu? Ali verjamemo besedam, ki so jih preroki in apostoli povedali po Jezusu Kristusu, ki je vir vse luči in blagoslovov in v katerem prebivata vso bogastvo in polnost? Ali zares verujemo v Boga in njegovega Sina?« (Ellen G. White: The Advent Review and Sabbath Herald, 1. oktober 1889)

**Vprašanja za pogovor**

`1.	Pavlovo doksologijo v Ef 3,20.21 primerjajte z drugimi novozaveznimi doksologijami – Rim 11,33-36; Rim 16,25-27; Flp 4,20; 2 Pt 3,18; Jud 1,24.25. Katere teme ali zamisli ste opazili v teh odlomkih? Kako lahko tudi mi zavzamemo stališče slavljenja in čaščenja, ki je ponazorjeno v teh vrsticah?`

`2.	Primerjajte Pavlove štiri rabe grške besede plēroma (»polnost«) v Pismu Efežanom (Ef 1,10.23; Ef 3,19; Ef 4,13). Zakaj je bila ta zamisel Pavlu tako zelo pomembna?`

`3.	Katero Božje dejanje od teh, ki jih Pavel hvali v Ef 3, se vam zdi najbolj navdihujoče? Zakaj prav to?`

`4.	Pavlov zaključek prve polovice Pisma Efežanom je enak začetku tega pisma (Ef 1,3-21) – molitev in hvalnica. Pavel se veseli Božje moči, ki se po Kristusu in Duhu razodeva v življenju vernikov (Ef 3,16-21). Kako lahko – kakor je zgoraj zapisala Ellen G. White – v svojem življenju bolje doživimo to moč?`
