---
title:  "Jezus, vse in njegova cerkev"
date:   13/07/2023
---

Prvi kristjani so besede iz Ps 110,1 razumeli kot prerokovanje o Jezusovem poveličanju: »Gospodov govor mojemu Gospodu: ›Sédi na mojo desnico, dokler ne položim tvojih sovražnikov za podnožje tvojih nog.‹« Tudi Ps 8 so razumeli na podoben način. Tam piše, da je Bog sinu človekovemu vse položil pod noge (Ps 8,5.7; Ps 4.6 chr). Čeprav so verjeli, da so sile teme v nebeških področjih nad njimi in grozijo, da si jih bodo podjarmile, so se oklenili resnice, da so te sile pod Kristusovimi nogami.

Ko je Oče »vse položil pod [Jezusove] noge«, ga je »postavil čez vse kot glavo Cerkvi« (Ef 1,22). Čeprav je beseda »vse« splošen in vključujoč izraz, pa je Pavel imel v mislih »sile«, ki jih je omenil v Ef 1,21. Vse stvari – nebeške, nadnaravne in duhovne sile – so pod Kristusovimi nogami in so mu podložne.

`Katere prednosti ima Kristusova cerkev zaradi njegovega poveličanja na nebeški prestol ter njegove oblasti nad vsemi stvarmi v nebesih in na zemlji? Ef 1,22.23`

Bog je dal Kristusu zmago nad vsemi silami zla. Cerkev, ki je tesno povezana s Kristusom in za katero skrbi, bo gotovo premagala te sovražnike. Božja moč, ki se je razodela ob Kristusovem vstajenju in njegovem poveličanju nad vsako nebeško silo, deluje v korist cerkve. Bog je zmagovalnega Kristusa podaril cerkvi, ki je v tolikšni meri zedinjena z njim, da se imenuje njegovo telo.

Kako lahko verniki poznamo poveličanega Kristusa in doživimo Božjo moč v svojem življenju? Pavel ni neposredno omenil nobenega mehanizma ali strategije, po katerem bi se to zgodilo. Pomenljivo pa je dejstvo, da je ta odlomek del njegovega »poročila o molitvi«. Pavel je verjel, da bo Bog odgovoril na njegovo molitev. Potrdil je učinkovitost slavljenja Božje moči, ki se je razodela po Kristusu v navzočnosti samega Boga in prosil, da bi bila dejavna tudi v življenju vernikov.

`Kakšna je tvoja izkušnja z močjo molitve – ne le z odgovori na molitev, temveč z molitvijo na splošno? Kako te molitev zbliža z Bogom in močjo, ki nam je dana po Jezusu?`
