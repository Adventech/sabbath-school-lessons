---
title:  Za globlje proučevanje
date:   21/07/2023
---

V osnovi Pisma Efežanom je zgodba, ki se v pismu pogosto ponovi ali pa pisec namigne nanjo. Glavni dogodki te pripovedi so naslednji:

Božja izvolitev ljudi »pred stvarjenjem sveta« (Ef 1,4.5.11).

Njihovo preteklo, izgubljeno življenje (Ef 2,1-3.11.12; Ef 4,17-19.22; Ef 5,8).

Božje posredovanje po Kristusu za njihovo zveličanje (Ef 1,7.8; Ef 2,4-6.13-19; Ef 4,1.20.21; Ef 5,2.8.23.25.26).

Njihovo sprejetje evangelija (Ef 1,12.13, nakazano pa je tudi drugod). Nekoč niso imeli upanja (Ef 2,12), zdaj pa imajo »eno upanje«, h kateremu se pomikajo (Ef 4,4; primerjaj z Ef 1,18).

Sedanje življenje učenstva naslovnikov pisma. Čeprav živijo v času, ki je poln nevarnosti in nasprotovanja zlih sil, lahko črpajo iz virov, ki jih ponuja njihov poveličani Gospod (Ef 1,15-23; Ef 2,6; Ef 3,14-21; Ef 4,7-16; Ef 6,10-20).

Na vrhuncu zgodovine v prihodnosti se bo uresničila vloga Svetega Duha kot »poroštva« (Ef 1,13.14) oziroma »pečata« (Ef 4,30). V tem vrhunskem trenutku bodo naslovniki pisma prejeli nagrado za svojo zvestobo; prisvojili si bodo »dediščino«, ki jim je bila zagotovljena v Kristusu (Ef 2,7; Ef 6,8.9). Po svoji veri vanj jim bo zagotovljeno mesto v prihajajoči kristocentrični dobi (Ef 1,21; Ef 2,7.19–22; Ef 4,13.15; Ef 5,27).

**Vprašanja za pogovor**

`1.	Osnovna zgodba Pisma Efežanom (glej zgoraj) ni le zgodba vernikov prvega stoletja. To je tudi naša zgodba. Kateri glavni koraki ali stopnje te zgodbe ti v tem trenutku vlivajo največ upanja?`

`2.	Kaj meniš, zakaj Pavel tako pogosto omenja grešno preteklost svojih poslušalcev in jih spodbuja k premisleku o njihovem življenju pred spreobrnjenjem?`

`3.	Pavlov povzetek evangelija v Ef 2,8-10 primerjaj z njegovim zgodnejšim povzetkom, zapisanim v Rim 1,16.17. Katere teme so skupne? V čem sta si odlomka različna?`

`4.	Dobra dela vernikov nimajo nobene vloge pri njihovem zveličanju (tj. nikoli ne morejo imeti zveličavnih zaslug), toda katero pomembno vlogo kljub temu igrajo v Božjih načrtih za vernike? Ef 2,10.`
