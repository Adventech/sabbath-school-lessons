---
title:  Kristusovo zedinjeno telo
date:   05/08/2023
---

### Preberi pred proučevanjem
Ef 4,1-16; Flp 2,3; Ps 68,19 (Ps 68,18 chr); Apd 2; 1 Kor 12,4-11.27-30; Iz 5,4

> <p>Ključno besedilo</p>
> In on je dal, da so nekateri apostoli, drugi preroki, spet drugi evangelisti, spet drugi pastirji in učitelji, da se sveti usposobijo za delo služenja, za izgrajevanje Kristusovega telesa. Ef 4,11.12

Ena od Ezopovih basni ima naslov Trebuh in stopala: »Trebuh in stopala so se prepirali o tem, kdo je pomembnejši. Stopala so nenehno govorila, da so veliko močnejša od trebuha – tako močna so, da lahko nosijo trebuh naokoli. Trebuh je odgovoril: ›Toda draga moja stopala, če jaz ne bi prebavil hrane, vi ne bi mogla nositi ničesar.‹« (Lloyd W. Daly, Aesop Without Morals [New York: Thomas Yoseloff, 1961], str. 148)

Pavel je uporabil prispodobo telesa, da bi podal duhovni nauk. Človeško telo – in cerkev kot Kristusovo telo – je sestavljeno iz različnih delov z različnimi zmožnostmi, ki morajo sodelovati med seboj, da bi telo ostalo zdravo. V Ef 4,1-16 je Pavel znova zapisal prispodobo telesa, ki jo je uporabil že v svojih prejšnjih pismih (Rim 12,3-8; 1 Kor 12,12-31). Kristus je Glava telesa; telesnim delom daje »darove«, ki prispevajo k edinosti telesa. Vsak telesni del oziroma vsak vernik prispeva svoje sposobnosti za dobrobit celote.

Pavlova prispodoba zdravega, zedinjenega telesa nam pomaga razumeti Božji cilj za nas, ki je, da postanemo deli rodovitne cerkve, ki je zedinjena v Kristusu.
