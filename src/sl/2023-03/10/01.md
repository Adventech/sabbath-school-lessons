---
title:  "Možje in žene: skupaj ob križu"
date:   26/08/2023
---

### Preberi pred proučevanjem
Ef 5,21-33; Flp 2,3.4; Ezk 16,1-14; 2 Kor 11,1-4; 1 Mz 2,15-25

> <p>Ključno besedilo</p>
> Možje, ljubíte svoje žene, kakor je Kristus vzljubil Cerkev in dal zanjo sam sebe, da bi jo posvetil, ko jo je očistil s kopeljo vode z besedo, tako da bi sam postavil predse veličastno Cerkev, brez madeža, gube ali česa podobnega, da bo sveta in brezmadežna. Ef 5,25-27

V Ef 5,21-33 Pavel gradi na zamisli medsebojnega podrejanja vernikov (Ef 5,21). Nato da nasvet krščanskim ženam (Ef 5,22-24) in možem (Ef 5,25-32) ter konča s ključnim napotkom za oba spola (Ef 5,33).
 
Sodobni učenci Svetega pisma lahko v teh nasvetih slišimo vstalega Kristusa govoriti o naših medsebojnih odnosih. To bo možno, če Ef 5,21–6,9 razumemo kot Pavlov način udejanjanja pomembne teme njegovega pisma – edinosti – ki se v tem odlomku nanaša na krščanski dom. Čeprav Pavel strogo kritizira pomanjkljive družbene strukture »starega človeka« (glej Ef 4,22), se veseli stvarjenja »novega človeka« (glej Ef 2,15), ki je del širše skupnosti z njenimi pomanjkljivimi družbenimi strukturami vred. Na podlagi sprememb v teh strukturah verniki kažejo, da sta bili sproženi nova moč, Sveti Duh (Ef 2,22; Ef 3,16; Ef 5,18-21; Ef 6,17.18), in nova etika, ki temelji na Kristusovem zgledu, kar kaže na končno izpolnitev Božjega načrta za njegovo ljudstvo in svet.
