---
title:  "Božji veličastni kristocentrični načrt"
date:   01/07/2023
---

### Preberi pred proučevanjem
Ef 1,3-14; Ef 2,6; Ef 3,10; Kol 1,13.14; 5 Mz 9,29

> <p>Ključno besedilo</p>
> Slavljen Bog in Oče našega Gospoda Jezusa Kristusa, ki nas je v nebesih v Kristusu blagoslovil z vsakršnim duhovnim blagoslovom. Ef 1,3

Petindvajset let po tem, ko je postal prvi človek, ki je stopil na Luno, je Neil Armstrong napisal zahvalo ustvarjalni ekipi, ki je zasnovala njegovo vesoljsko obleko – enoto za zunajvehikularno mobilnost (EMU) – v kateri je naredil zgodovinske korake. Imenoval jo je »najpogosteje fotografirano vesoljsko plovilo v zgodovini« in v šali povedal, da je uspešno skrila »neprivlačnega človeka, ki jo je nosil«. V Johnsonovem vesoljskem centru se je »EMU bandi« zahvalil za »trpežno, zanesljivo in skoraj prikupno« obleko, ki ga je ohranila pri življenju, ter ekipi poslal »četrt stoletja vredno zahvalo in čestitke«.

Pavel je Pismo Efežanom začel z veličastno zahvalo. Boga je slavil za izlite blagoslove, ki so bili tako ključnega pomena za vernike, kakor je vesoljska obleka za človeka, ki hodi po Luni. Pavel je menil, da je Bog načrtoval te blagoslove še »pred stvarjenjem sveta« (Ef 1,4). Slavil je Boga za njegovo delovanje v prid vernikom v vsej zgodovini sveta.

Pavlov uvod v Pismo Efežanom je dragocen zgled tega, kako častiti Boga in ga slaviti za mnoge blagoslove, ki nam jih daje.
