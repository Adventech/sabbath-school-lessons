---
title:  Nasvet staršem
date:   04/09/2023
---

`Primerjaj Ef 6,4 in Kol 3,21. Zakaj starši ne bi smeli »greniti« oziroma »dražiti« svojih otrok? Kol 3,21`

V devterokanonični knjigi Sirah, ki je bila dostopna v Pavlovem času, je zapisan nasvet očetom, kako naj ravnajo s svojimi sinovi: »Kdor svojega sina ljubi, ga bo pogosto tepel. /…/ Kar razvajaj otroka, pa boš strmel, igračkaj se z njim, pa te bo spravil v žalost. /…/ Kaznuj svojega sina, obremenjuj njegov jarem, da te ne bo prizadelo njegovo nesramno vedenje.« (Sirah 30,1.9.13)

Pavlov nasvet ima povsem drugačen ton. Najprej svetuje očetom: »Ne jezite svojih otrok« in »vzgajajte [jih] v Gospodovi vzgoji in opominjanju.« (Ef 6,4) V Pavlovem času je imel oče polno pravno moč nad svojimi otroki, ki so bili njegova lastnina. Očetje so imeli pravico nasilno kaznovati otroke; lahko so jih celo umorili. V nekaterih pogledih je očetova moč nad otroki presegala gospodarjevo avtoriteto nad njegovimi sužnji. Pavel ni podpiral takšne moči, temveč je pogumno pojasnjeval in spreminjal ustaljen pogled na družinske odnose. V luči najvišje zvestobe Kristusu je Pavel povabil krščanske očete, naj znova razmislijo o rabi svoje moči, saj otroci, v katerih sprožajo jezo, ne bodo v dobrem položaju sprejeli »Gospodovo vzgojo in opominjanje« (Ef 6,4).

»Očetje in matere, doma morate predstavljati Božji značaj. Zahtevati morate poslušnost, a ne z viharjem besed, temveč na prijazen in ljubeč način. /…/

Doma bodite ljubeznivi. Zadržite vsako besedo, ki bi lahko vzbudila nesveto jezo. ›Očetje, ne jezite svojih otrok,‹ je božanski napotek. /…/

V Božji besedi ni dovoljenja niti za starševsko ostrost ali zatiranje niti za neposlušnost otrok. Božji zakon v družinskem življenju in v vladi narodov priteka iz srca neskončne ljubezni.« (Ellen G. White, Child Guidance, str. 259)

`Čeprav se vsebina tega nauka nanaša na starše in otroke, razmisli, katera načela iz teh besedil bi morala vplivati na naše ravnanje z vsemi ljudmi.`
