---
title:  Za globlje proučevanje
date:   08/09/2023
---

Pavlovo spoštovanje otrok kot sovernikov (Ef 6,1-3) bi moralo okrepiti našo skrb za to, kako se v današnjem svetu ravna z otroki. Njegov nasvet očetom (Ef 6,4) nas spodbuja k premisleku o svojih starševskih odgovornostih. Veliko težje pa je v sodobnem kontekstu uporabiti njegov nasvet sužnjem (Ef 6,5-8) in gospodarjem (Ef 6,9), ker se je družbeno okolje tistega časa zelo razlikovalo od našega in ker vemo, da je suženjstvo v kakršni koli obliki ena največjih moralnih grozot. A ker so te besede navdihnjene in so del Svetega pisma, moramo razmisliti o tem, kako naj jih uporabimo v svojem kontekstu. Skupaj z efeškimi verniki prvega stoletja je naša prednost in dolžnost, da v medsebojnih odnosih uresničujemo vrednote evangelija. Spodnja vprašanja naj nas spodbudijo k temu.

**Vprašanja za pogovor**

`1.	Kaj nam kot adventistom sedmega dne pomeni, da je ljubezen do otrok dokaz ljudstva, ki je pripravljeno za Gospoda? Lk 1,17 (glej Mal 3,24 ssp; Mal 4,6 chr).`

`2.	Pavlovo odkrito spoštovanje otrok poraja vprašanje: Kakšno odgovornost imamo do otrok, ki so doživeli nasilje, spolno zlorabo ali sramotenje? Kako jim lahko izkažemo Kristusovo ljubečo skrb?`

`3.	Kakšno odgovornost ima cerkev pri vzgoji in zaščiti otrok? Katere sisteme in postopke je treba vpeljati, da bi to dosegli?`

`4.	Pavlov nasvet sužnjem in gospodarjem v Ef 6,5-9 se v sodobnem času pogosto uporablja za odnos med delodajalci in delavci. Na katere načine je to ustrezna primerjava? Katere so potencialne nevarnosti takšnega razumevanja?`

`5.	Suženjstvo ostaja boleča resničnost našega sveta. Po podatkih »Indeksa globalnega suženjstva« je zasužnjenih več kot 40 milijonov ljudi (http://www.globalslaveryindex.org/). Katere odgovornosti imamo do zasužnjenih Božjih otrok?`
