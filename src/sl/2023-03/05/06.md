---
title:  "Cerkev, sveti tempelj"
date:   27/07/2023
---

`S katerimi podobami je Pavel v Ef 2,11-22 nakazal edinost med Judi in pogani v cerkvi?`

Povedali smo že, da Ef 2,1-10 govori o naši povezanosti z Jezusom, medtem ko vrstice 11-22 govorijo o povezanosti z drugimi, ki so del Jezusove cerkve. Jezusova smrt je prinesla tako vertikalne prednosti, ko je utrdila naš odnos z Bogom (Ef 2,1–10), kakor tudi horizontalne, ko je učvrstila naše odnose z drugimi (Ef 2,11-22). Jezus je na križu uničil vse delitve, ki so poganske vernike ločevale od judovskih, vključno z neustrezno rabo postave, s čimer so Judi želeli povečati prepad med tema skupinama (Ef 2,11-18). Poleg tega je Jezus tudi graditelj – zgradil je nov tempelj, ki sestoji iz vernikov. Pogani, ki so bili nekoč izvzeti iz čaščenja v svetih tempeljskih prostorih, so se zdaj pridružili judovskim vernikom in z njimi vred postali nov tempelj. Vsi smo del Božje cerkve, »svet tempelj v Gospodu« (Ef 2,19-22); naša prednost je živeti povezani z Jezusom in s soverniki.

`Kako je Pavlova raba prispodobe cerkve kot templja v Ef 2,19-22 podobna prispodobi v naslednjih odlomkih? 1 Kor 3,9-17; 2 Kor 6,14–7,1; 1 Pt 2,4-8`

Pavel je uporabil prispodobo cerkve kot templja kot glavni prikaz tega, da so pogani zdaj popolnoma vključeni v cerkev. Nekoč jim ni bilo dovoljeno častiti na tempeljskem »dvorišču Izraelcev«, zdaj pa imajo poln dostop (Ef 2,18). Še več, postali so gradbeni material novega templja, ki je narejen »za Božje bivališče v Duhu« (Ef 2,22).

Novozavezni pisci so s prispodobo templja pripomogli k temu, da so si njihovi bralci lažje predstavljali svetost cerkve, Božjo vlogo pri njeni ustanovitvi in rasti ter povezanost vernikov znotraj nje. Ta prispodoba je tesno povezana z izrazi s področja biologije (glej na primer Ef 2,21 – tempelj »raste«). Pogosto je poudarjen postopek gradnje (glej Ef 2,22 – »vanj se z drugimi tudi vi vzidavate«). Pri tem nikakor ne gre za statično, neživahno podobo – cerkev je namreč »svetišče živega Boga« (2 Kor 6,16).

`Preberi Jn 11,25-26. V eni vrstici Jezus govori o verujočih, ki umrejo, v drugi pa o verujočih, ki ne bodo nikoli umrli. Kaj nas želi poučiti v teh vrsticah? Zakaj je razumevanje tega, da je smrt nezavedno spanje, tako ključno, če želimo razumeti Kristusove besede? `
