---
title:  Za globlje proučevanje
date:   18/08/2023
---

»Naj bodo vaši pogovori takšni, da jih kasneje ne boste obžalovali. ›Ne žalostite Božjega Svetega Duha, s katerim ste bili kot s pečatom zaznamovani za dan odkupitve.‹ /…/ Če imate ljubezen v svojem srcu, si boste prizadevali utrditi in okrepiti svojega brata v najsvetejši veri. Če je bila izgovorjena beseda na škodo značaju vašega prijatelja ali brata, ne spodbujajte takšnega zlobnega govora. To je sovražnikovo delo. Prijazno opomnite sogovornika, da Božja beseda prepoveduje takšne pogovore.« (Ellen G. White, Advent Review and Sabbath Herald, 5. junij 1888)

Kako bi se vaša cerkvena družina spremenila, če bi vsak vernik upošteval in živel obljubo, sestavljeno iz spodnjih trditev?

Želim, da bi bil moj vpliv znotraj cerkvene družine in tudi zunaj nje pozitiven, spodbuden, da bi krepil vero in dvigal moralo (Ef 4,29).

S Kristusovimi spodbudami k edinosti in ljubezni v mislih bom več truda namenil spodbujanju tistih, ki delajo ali govorijo stvari, za katere verjamem, da so dobre, namesto da bi izpostavljal slabosti tistih, za katere menim, da ne delajo prav (Jn 13,34.35; Jn 17,20-23; Ef 4,1-6; 1 Tes 5,9-11).

Kadar se s sovernikom ne bom strinjal, bom kljub temu spoštljiv do njega. Ne bom dvomil o njegovi integriteti in predanosti Kristusu. Svoje nestrinjanje bom izrazil prijazno in ne pikro (Ef 4,31.32).
Med čakanjem na Kristusovo vrnitev bom živel radostno. Iskal bom priložnosti za izgrajevanje in potrjevanje sovernikov.

**Vprašanja za pogovor**

`1.	V Pismu Efežanom znova preberi 11 primerov, v katerih je Pavel omenil tri osebe Božanstva, ki tesno sodelujejo pri načrtu odrešitve človeštva. Kako ti ponavljajoči se poudarki vplivajo na naše razumevanje Božanstva? Ef 1,3-14; Ef 1,15-23; Ef 2,11-18; Ef 2,19-22; Ef 3,1-13; Ef 3,14-19; Ef 4,4-6; Ef 4,17-24; Ef 4,25-32; Ef 5,15-20; Ef 6,10-20 (v Ef 6,10 se »Gospod« nanaša na Kristusa).`

`2.	Kako je Pavlov nasvet glede krščanske komunikacije (Ef 4,25-32) lahko koristen v našem času, ko veliko pogovorov steče kar po internetu, kjer ljudje zaradi anonimnosti še pogosteje uporabljajo sovražni govor?`
