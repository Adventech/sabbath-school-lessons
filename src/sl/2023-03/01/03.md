---
title:  Izgred v amfiteatru
date:   26/06/2023
---

`Katerih naukov se lahko naučimo iz dogodka, zabeleženega v Apd 19,21–20,1?`
`
Pavlovo oznanjevanje v velikem in naprednem mestu je bilo tako učinkovito, da je vplivalo celo na mestno gospodarstvo, ki je bilo v veliki meri odvisno od denarja, ki so ga obiskovalci prinesli v Artemidin tempelj. Kakšen tempelj je bil to! Del te veličastne stavbe je bil sestavljen iz 127 stebrov, od katerih je bil vsak visok malo več kot 18 metrov. Ti stebri so bili narejeni iz brezhibnega, popolnoma belega paroškega marmorja, ki je bil v kiparstvu zelo cenjen. Šestintrideset stebrov je bilo prevlečenih z zlatom, zaradi česar so ta tempelj uvrstili na seznam sedmih čudes starega sveta.   

Zlatarja Demetrija je skrbelo, da bo Pavlov govor, v katerem je jasno izrazil svoje nasprotovanje malikovanju, negativno vplival na finančno podporo templju (Apd 19,27). Svoje kolege obrtnike je spravil v mrzlično stanje. Hitro naraščajoča množica, nabita z energijo, se je s trga podala v velik amfiteater, kjer je bilo prostora za približno 25.000 ljudi. Tam je razburjenje le še naraščalo. Množica je dve uri neprekinjeno vpila: »Velika je Artemida Efeška!« (Apd 19,34) Po tem ko je mestni pisar razpustil zbrane, se je Pavel srečal z verniki in odšel iz mesta.

`Na koncu svojega tretjega misijonskega potovanja se je Pavel srečal s starešinami efeške cerkve. Kako bi povzel Pavlove razloge za skrb? Apd 20,17-38`

Okvirna časovnica Pavlove zveze z Efezom:

Leto 52: Pavlov prvi kratek obisk Efeza (Apd 18,18-21).

Od leta 53 do 56: Pavel tri leta služi v Efezu (Apd 19,1–20,1). Proti koncu bivanja v mestu napiše prvo pismo Korinčanom (1 Kor 16,5-9).

Leto 57: Na Miletu se sestane z efeškimi starešinami (Apd 20,17-38).

Leto 62: Pavel napiše pismo Efežanom – najverjetneje iz zapora v Rimu.

`»Zato ostaníte budni in ne pozabíte, da tri leta noč in dan nisem nehal s solzami opominjati vsakega izmed vas!« je rekel Pavel (Apd 20,31). Kaj misliš, glede česa bi Pavel posvaril tvojo cerkev? Zakaj?`
