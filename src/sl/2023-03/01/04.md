---
title:  Poslušalci pisma Efežanom
date:   27/06/2023
---

Pavel je pismo Efežanom napisal z namenom, da se ga prebere na glas v hišnih cerkvah, kjer so se zbirali efeški verniki. Po njegovem odhodu je krščansko gibanje v Efezu narastlo in število hišnih cerkva se je povečalo. Za prve vernike je bil poseben dogodek, ko jih je obiskal Tihij – osebni predstavnik apostola, ki je ustanovil njihovo cerkev – in prebral Pavlovo pismo. V pismu je nakazano, da je bila del zbrane skupine vernikov tudi družina gostiteljica – oče, mama, otroci in sužnji (Ef 5,21–6,9). V tistem času je gospodinjstvo vključevalo tudi druge ljudi – odjemalce (svobodne ljudi, ki so bili odvisni od hišnega lastnika) in celo stranke. Morda so bili takrat navzoči tudi ti ljudje in člani drugih gospodinjstev.

`S spodnjim povzetkom v mislih preberi celotno pismo. Če lahko, ga preberi na glas (branje pisma traja približno 15 minut). Katere teme se vedno znova ponavljajo?`

1.	Začetni pozdrav (Ef 1,1.2).

2.	Uvodni blagoslovi (Ef 1,3-14).

3.	Molitev za vernike, da bi prejeli modrost, ki bo osredotočena na Kristusa (Ef 1,15-23).

4.	Nekoč duhovno mrtvi, zdaj pa poveličani s Kristusom (Ef 2,1-10).

5.	Cerkev, ki jo je ustvaril Kristus, sestoji iz Judov in poganov (Ef 2,11-22).

6.	Pavel kot znanilec Kristusa poganom (Ef 3,1-13).

7.	Molitev za vernike, da bi izkusili Kristusovo ljubezen (Ef 3,14-21).

8.	Ohranjati edinost cerkve, ki jo je navdihnil Duh (Ef 4,1-16).

9.	Živeti novo življenje, ki je zaznamovano z edinostjo (Ef 4,17-32).

10.	Hoditi v ljubezni, luči in modrosti (Ef 5,1-20).

11.	V krščanskem gospodinjstvu živeti življenje, ki je Kristusu pogodu (Ef 5,21–6,9).

12.	Stopiti skupaj: cerkev kot Božja vojska (Ef 6,10-20).

13.	Slovo (Ef 6,21-24).

`Katere so glavne teme tega pisma? Kaj pismo sporoča tebi osebno? Katere stvari so se te še posebej dotaknile?`
