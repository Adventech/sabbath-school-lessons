---
title:  Veika Vivinaka era Tiko mai Liu
date:   26/06/2018
---

`Ni o wilika na Taito 2:13 na nuinui cava e noda ka cava na vuna?`

E a caka vuli e dua na qasenivuli ka kaya ni e na 13 na bilioni na yabaki sa oti, e a basika mai kina e dua na ka somidi. E a qai kacabote sara vakalevu ka mani basika mai kina na vuravura. Na vanua e kau mai kina na ka somidi o ya e sega ni vakaraitaka, e nanuma ga ni yaco oqori e na vuku ni vakabauta.

E na i dola ni noda vuli ena macawa qo, eda raica mai kina ni rawa nida kila na noda i cavacava mai na noda i tekitekivu. Oqo na vuna e kaya kina o koya na qasenivuli oqo ni noda i cavacava e na veilecayaki, oqori e na cici balavu. Ni sega ni vinaka na i tekitekivu ni vuravura, e na sega ni vinaka vaka kina na kena i cavacava.

E duidui sara ma na ka e kaya na i Vola Tabu me baleta na noda i tekitekivu ka ni vakaibalebale ka koto tale ga kina na i nuinui. Me vakavinavinakataki na Kalou na noda vuni tekitekivu ka vinaka sara na ka vinaka eda namaka tiko yani, oqori na Lesu Vakarua mai ne i Jisu.

`E vei na vanua e kaya o Paula ena 2 Timoci 4:6â€“8 meda vakagolea kina na noda vakanuinui?`

Na mate vei Paula e sega ni dua na ka, ni sa dei na yalona ena nona sa vakabulai kei na nona nuitaka tiko na lesu mai ne i Karisito (2 Timoci 4:8; 1 Timoci 1:15). E nuidei tiko o Paula e na ka e sa waraki koya tu mai liu.

`Se mani vakaevei na ka o sotava tiko, e na rawa vakaevei ni tiko vei iko na i nuinui e a tiko tale ga vei Paula? E rawa vakaevei nida vulica meda raica na i yaloyalo levu kei na i nuinui e kauta mai vei keda?`
