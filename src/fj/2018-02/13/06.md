---
title:  Na Bula kei na Mate
date:   28/06/2018
---

Ni bera ni vakabulai Lasarusa tale o Jisu e a kaya taumada, “Oi na vuni tucake tale kei na vuni bula. O koya sa vakabauti Au, kevaka sa mate e na bula ga” (Joni 11:25). E sega ni kerea o Koya mera vakadinata ga na ka e kaya, e a vakaturi Lasarusa sara ga, o koya ka sa tu e na i tutu ni vuca na yagona, me i vakadei ni Nona vosa (Joni 11:39).

Era na mate sara tale ga na vakabauti Jisu, iaa era na bula tale me vaka e kaya o Jisu. Oqo e bibi kina na tucake tale mai na mate ne i Jisu kei na Nona na lesu tale mai.

`Me vaka era tukuni ena veitikina oqo, na cava e na yaco vei ira na mate e na lesu mai ne i Karisito? Roma 6:5; 1 Cesalonaika 4:16; 1 Koronica 15:42–44, 53–55.`

Ni a tucake tale o Jisu mai na mate, era na vaka tale ga kina o ira era muri Koya ka dei kina oqo na Lesu Vakarua Mai.

`O ira na bula tiko, na cava e na yaco vei ira ni sana lesu mai o Jisu? Filipai 3:21, 1 Cesalonaika 4:17.`

O ira ka ra bula tiko e na lesu mai ne i Jisu era tokara tiko ga na yagodra e na nodra bula tiko ia e sana dua tani ga na kena i tuvaki. E sana vakavoui me tiko vei ira na yago sega ni na vuca rawa e tiko vei ira na sa vakaturi cake tale. (Wilika tale ga na EGW Great Controversy, p. 645).

`Vakavolai ira na veika e so e vuravura qo era bibi cake vei iko ka mamada na bula tawamudu. Na cava soti oqori ko sa vakavola?`
