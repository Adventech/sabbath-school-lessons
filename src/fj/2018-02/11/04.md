---
title:  Na Drega ni Kalou
date:   12/06/2018
---

Na drega me vaka na sitaba ni yaca, e dau vakayagataki me vakadeitaka e dua na ka e volai. E na gauna e liu e sa i koya na sitaba ka dau tabaki ki na dua na ka vakawaicalataki se vatu malumu dregadregata, e dau vakayagataki me dusia na dei se na dina ni taukeni ni dua na ka.

`Na cava drega ni Kalou, e soli vakacava ka soli e na gauna cava? Efeso 1:13, 14; 4:30; 2 Timoci 2:19; Vakatakila 7:1–4; 14:1.`

Na drega ni Kalou e i vakatakilakila ni veitaukeni ni Kalou kei na Nona veimaroroi vei ira na Nona tamata. O Paula e semata na veidregati ki na sucu vou kei na ciqomi ni solisoli ni Yalo Tabu. E vakatoka na i solisoli oqo me i “vakadei” e saumi me baleti ira era vakabauta ka i vakadei ni nodra sa sereki vakaoti kei na nodra okata me gone ni vale e na Nona rairai mai o Jisu.

Na Vakatakila e tukuna ni na dua tale tiko na veidregati ni bera na lesu vakarua mai. Na i otioti ni veidregati oqo e na baleti ira na 144,000 donuya na sovaraki ni Yalo Tabu ena gauna ni uca taumuri. E sa tiko rawa vei ira na yaca ni Kalou (se sitaba) ka volai e na yadredra, ka ra tubu cake me ucuya na Kalou e na cakacaka ni Yalo Tabu.

`Na duidui cava ko rawa ni laurai vei rau na drega ni Kalou kei na i vakatakilakila ni manumanu (Vakatakila 7:3; 14:9)?`

Na drega e baleti ira era qarava dina na Kalou kei na vakatakilakila e baleti ira era qarava na manumanu. E volai e na yadre na drega ka baleta na dei ni digidigi ni vakasama me qarava na Kalou, ia na i vakatakilakila e volai e na yadre se na liga ka dusia ni tamata e rawa ni rua na vuni nona qarava na manumanu. E rawa ni ka ni vakasama se ra rere e na vuku ni revurevu ni nodra bese cuva ki na manumanu (Vakatakila 13:17,15).  

E kaya o EG White ni oqo e vakatautaki ki na vanua e vakanabi kina na nomu veivakaliuci: ki na manumanu se Vua na Kalou. Testimonies for the Church, vol. 5, p. 216.
