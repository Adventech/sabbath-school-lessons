---
title:  Na Manumanu kei na Qaravi Kalou Lasu
date:   11/06/2018
---

`Raici ira na veitikina oqo ka raica se cava e rui bibi kina meda levea na i “vakatakilakila ni manumanu”? Vakatakila 13:17; 14:9, 10; 16:2.`

Na votai e na cudru ni Kaloui e na mate ca e vitu, ka na qai la’ki tini tu ki na drano bukawaqa. E duidui sara mai vei ira ka ra duri tu e na wasa Iloilo ka sere tu ni vakamolomoli Vua na Kalou kei na Lami nira cata na vakatakilakila ni manumanu!

Na i vakatakilakila cava oqo e sega ni dua e via ciqoma? E matata mai na veitikina e cake nira sema tiko ki na qaravi kalou lasu. Na i kava ni manumanu ni Taniela 7, ka a “vakananuma me vukica na gauna e so kei na lawa e so” (Taniela 7:25), e qai veiveisau tiko me o koya na manumanu ni Vakatakila 13. Na vunau ni Siga Tabu o koya duadua ga e tiko kina na gauna Lako Yani 20:11), e a veisautaka o koya na manumanu.

E talei sara, ni matai ni agilosi e dusi keda lesu ki na vunau oqo ka tukuna vei keda meda qarava duadua ga na Kalou Dauveibuli. Oi ratou na Vakatakila 12-14 e ratou vosa e na qaravi Kalou, ia na Vakatakila 14:7 duadua ga e dusi ki na qaravi Kalou dina kei ratou na kena vo e ratou soli vakasala me baleta na qaravi kalou lasu (Vakatakila 13:4,8, 12,15; 14:9,11) Era qai vakalavelaveti na qaravi Kalou dina ni oti nodra vatonaki na qaravi kalou lasu (Vakatakila 14:12).

Na vunautaki ni tukutuku ni agilosi e lewetolu e wasea rua ga na tamata: o ira na qaravi Kalou dina nira maroroya tiko na vunau ka Vakasigatabu e na i kavitu ni siga, ka rokovi Koya tiko na Kalou Dauveibuli kei ira era taura na kena veibasai ka qarava na kalou lasu.

`Vakananuma mada na nodrau veiwekani vakarokoroko kei na yalodina. Na tiki cava ni vakarokoroko e dusia na noda yalodina Vua na Kalou?`
