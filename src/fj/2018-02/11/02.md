---
title:  Vakatakilakila ni Kalou mera Kilai Nona Tamata
date:   10/06/2018
---

`E dua vei rau na i vakatakilakila e na Veiyalayalati Makawa e sa i koya na cili. E soli vei cei na kena oqo? Vakatekivu 17:9–11.`

E a vakarota oqo na Kalou vei Eparama me i vakatakilakila ni veiyalayalati ni veivakabulai ka me caka vei ira na gone era tagane e na i kawalu ni siga mai na nodra sucu (Vunau ni Soro 12:3). Ia e titobu sara tikio na i balebale ni valavala vakalotu oqo. E dusia na gadrevi ni “cilivi” se vakavoui ni yalo (Vakarua 30:6). Oqori na vuna e vola kina o Paula nira Jiu wale ga o ira era cilivi vakayalo ka sega ni vakayago wale ga (raica na Roma 2:28,29).  

Ena Veiyalayalati Vou na cili e sa mai vakaisosomitaki e na papitaiso (1 Koronica 7:19; Kalatia 5:6; 6:15) ka dusia na “bula vou” e sa mate tu ki na i valavala ca ka vakaturi cake e na bula vou (Roma 6:3,4). Oqo na vuna e kaya kina o Paula ni sa sega ni yaga na cili ke sa yaga ga “vakabauta sa dau cakacaka yaco ena loloma” kei na “talairawarawa ki na i vakaro ni Kalou.”

`Na cava na kena i kena i karua kei na cava na vuni kena soli? (Lako Yani 31:13, 17; Isikeli 20:12, 20).`

Na Siga Tabu e se ka mai na Veibuli (Vakatekivu 2:2,3) ia na cili e qai mai tekivu ga vei Eparama. E kaya gona kina o Jisu ni rai tiko ki na Vakatekivu ni “Siga Tabu e caka me baleta ka kawa tamata” (Marika 2:27, NRSV). E dusia oqo nida Nona na Kalou ni a buli keda o Koya kei na veivakabulai baleta ni o Koya e vakadonui keda ka vakatabui keda. E kaya gona kina o Paula ni sa sega ni yaga na cili, ka kaya ni maroroi ni vunau e oka kina na Siga Tabu e yaga (raica na Ipiriu 4:9).

`E vakaraitaka vakaevei na nomu vakasama kei na nomu i naki ni sa cilivi tu na lomamu?`
