---
title:  Siga Tabu kei na Yaco Vakacalaka ni Bula (Evolution)
date:   30/05/2018
---

O Setani e sa bau vakaleqai vuravura sara ga e na nona i le ni yalo ni tamata e se bula tu ga e na nona sa mate, ka vakauasivi na nona buturaka na dina Vakaivolatabu me baleta na Siga Tabu ka me sa rokovi na Siga Sade, ka lako curuma mai oqori na veitabagauna ni Lotu Vakarisito.

E na gauna oqo, e sa kauta cake tale mai o Setani e dua tale na veivakacalai vou ka vaka me vakagogotaka na dina ni Siga Tabu: oqori na rai ni veika era tu oqo ka okati kina na tamata era yaco mai vakacalaka.

`Wilika na Vakatekivu 1–2:3. Na cava e tukuna na veitikina oqo me baleta na i valavala kei na dede ni Nona buli vuravura na Kalou?`

Na wili sara tu mada ga ni tukutuku ni veibuli e na dusia e rua na kena rai Vakaivolatabu. Na kena i matai, e dusia ni veika kece e tuvai ka cakacakataki vakamatau, ka sega sara nira yaco vakacalaka.

Na kena i karua, e dusia ni veika era buli me vaka na kedra dui veimataqali. E sega ni taka mai e dua na ka e na gauna ni Veibuli. O ira sara mada ga era sega ni wilika rawa na i tukutuku ni Veibuli, e dina sara tu ga vei ira na rua na vakasama e cake.

Mai na vei rai ni nodra yaco vakacalaka na vei ka me vaka na rai ne i Dawini, e sucu mai kina e rua na rai. Ia na revurevu ni rai ni yaco vakacalaka na veika e na vuku ni veika ni gauna e muri, e la’ki matata cake sara kina na veivakacalai. Na cava me rokovi kina na Siga Tabu ni veibuli ni veibuli mada ga e taura e 3 na bilioni na yabaki me qai vakaoti? Na rai ni nodra yaco vakacalaka na veika e buturaka na vakasama ni veibuli e a yaco ena ono na siga, ka ra kaya ni oqo e i tukuni wale ga. Era kaya ni veibuli me yaco me ka dina, e na taura e 3 na bilioni na yabaki ka sega ni mai ono ga na siga.

`Na i tinitini ni rai oqo e na la’ki yacova sara e na nodra vakacacani ka vakamatei sara o ira era dei e na rokovi ni Siga Tabu ka sega ni Sade?`
