---
title:  Na Rua na Cala Vakaitamera
date:   28/05/2018
---

Na cava era tukuna vei keda na veitiki ni Vola Tabu oqo me baleta na kaukauwa ni veivakacalai ne i Setani?

`2 Kor. 11:13–15`

`2 Ces. 2:9, 10`

`Vakatakila. 12:9`

`Vakatakila. 20:10`

Vaka eda sa taura rawa mai na noda vuli e liu, ni o Jisu e a vakasalataki rawa na muri Koya tiko me baleta na veivakacalai e na gauna e muri. E koto kei ira na veivakasalataki oqori na kena me baleta na Karisito vakailasu kei na parofita vakailasu ka “na lewevuqa era na vakacala” (Maciu 24:5)

Era tiko tale e vuqa na i moimoi ni veivakacalai ne i Setani. Oi keda na Lotu Vakarisito e rawa nida tomiki ira oqori mai na i Vola Tabu.

O EG White e vosa tale tiko me baleti rau e rua na ka ni veivakacalai vakaitamera: “E na vuku drau e rua na cala lelevu, oqori na sega ni mate rawa ni yalo kei na vakatabui ni Sade, e sa rawa kina vei Setani me vauci ira e lewevuqa e na nona veivakacalai. Vei koya e liu e sa rawa kina vua me tara na yavu ni vakatevoro, kei na kena e tarava e sa rawa kina ni tarai cake tale na veimosimositi kei Roma. O ira na lotu Vukitani e Amerika era na liutaka na kena dodoki yani na liga me veiwekani kei Roma, ka e vuku ni nodratou veitokoni na lewetolu lasu, e sana rawa kina ki na matanitu oqo (Amerika), me na buturaka sobu na dodonu ni vakatulewa ni tamata yadua.”—The Great Controversy, p. 588.

Eda kurabui dina ni oti e vica vata na yabaki ni kedra volai oqo, na kedra sa yaco mera dina tiko ga ena noda vuravura na Lotu Vakarisito.

`Na cava na vuna e i yaragi kaukauwa kina ki na veivakacalai e na gauna e muri oqo, na noda vulica na i Vola Tabu ka talairawarawa kina?`
