---
title:  Na Veivakacalai Cecere Duadua
date:   27/05/2018
---

Na i matai ni noda lesoni ni vulatolu qo na “veibolebolei ni veika vakalomalagi,” ka rarawataki sara ni sa sega ga ni yaco tiko mai lomalagi ia e sa tara sara mai na noda vuravura.

Na leqa e tiko, e baleta ni levu sara lewe na tamata, Lotu Vakarisito, era sega tiko ni vakabauta na veibolebolei levu baleta nira sega ni vakabauti Setani. Vei ira, na veitiki ni Vola Tabu era tukuni Setani se na tevoro era i vakamacala wale ga ni tovo ni rai. Vei ira e levu na tamata na vakasama ni nona tiko e dua na ka e ka bula sara ga, e kaukauwa sara, ka tiko na nona tuvatuva ca me baleta na tamata, era kaya ni oqori e i talanoa wale tu ga vakasabalia me vaka ga na yaloyalo yavala na.

`Wiliki ira na veitikina kece oqo ka vakadeuca na veika era kaya me baleta na i tavi ne i Setani ena veika era na yaco e na gauna e muri: Vakatakila 2:13, 24; 12:3, 7–9, 12, 17; 13:2; 20:2, 7, 10.`

Na Vakatakila e tukuna vei keda na kaukauwa e rawa ni lewai ira kina e lewevuqa e na gauna e muri, sega wale ga ni nona na vakagolei ira tani, ia e na vakacacani ira tale ga era na digitaka mera na vakabauti Jisu tiko ga.

Na i balebale ni vosa “daulawaki” ne i Setani (2 Koronica 2:11)—e kau mai na i vakadewa ni vosa Vakiriki na “noemata” ka e baleta tiko na “vakasama” – e dusia tiko ni veivakacalai levu duadua e baleta na kena nanumi ni sega ni tiko e dua na tevoro. Ka e dina sara, se o cei e na drotaka rawa na tevoro ke kainaki ni sega ni sega ni dinataki ni tiko e dua? E kidroataki dina ni so era kaya nira Lotu Vakarisito, ka ra qai sega ni ciqoma dina sara ni tiko dina na tevoro. Era dabe toka e na vakasama oqori, baleta ga nira vakatikitikitaka se vakatanitaka na veitiki ni Vosa ni Kalou era dusia na veivadi qaseqase ki vuravura ni tevoro, vakauasivi na noda sa vavaca tiko yani na gauna e muri kei vuravura. Ni vaka tu oqo na i tovo ni rai, e sana rui ka bibi kina na noda kila na ka dina e tukuna tiko na i Vola Tabu.

`E dina nira sa vaka tu oqori na vereverea ni veika e vakayacora tiko o Setani e na gauna e muri oqo, na i nuinui cava e rawa ni noda mai na Vakatakila 12:11? Na cava na noda i vurevure ni kaukauwa meda valuta rawa kina na tevoro?`
