---
title:  E Dua na Vakasama Bibi me Baleta na Qaravi Kalou
date:   05/06/2018
---

E na veitabagauna kece sara e dau curu takoso na Kalou me tarai ira era lutu kina qaravi matakau se veimataqali qaraqaravi ni kalou tale e so (raica na Maciu 4:8-10). E na gauna e muri oqo, me vaka e laurai ena Vakatakila 13, na vakasama ni qaravi kalou e na baci kadre cake tale mai. E na dodonu tale ga mera na digitaka e ke na tamata ni Kalou se o cei mera na qarava (raica na Josua 24:15).

Eda vulica ena Lesoni 2 na ka me baleti ratou e tolu na cauravou ni Ipiriu ka ratou bese ni cuva ki na matakau koula (Taniela 3:5). Na Vakatakila 13 tale ga e vakayagataka na mataqali tautau ni vosa ni Taniela 3, ka tukuna oqori na kena na yaco tale ga e na gauna e muri oqo na ka vata ga e a yaco ena gauna ko ya. E na vakamatei o koya e bese ni cuva ki na matakau ni manumanu (Vakatakila 13:15).

`Na cava e tukuna me baleta na qaravi Kalou na Vakatakila 14:9–11; 16:2; 19:20; kei na 20:4?`

O Papiloni e dau koro liu tu ga ni qaravi kalou lasu. E tukuni ira na a tara na kena vale cecere, me vaka ga na gagadre ne i Lusefa (Aisea 14:14). E koro e sega ni via nuitaka na yalayala ni Kalou. (Vakatekivu 9:8–11).

O Papiloni ne i Nepukanesa e dau laveta cake tu ga na cakacaka ni liga ni tamata (Taniela 4:30). O Pelisasari e qai gunu mai na bilo tabu (Taniela 5:3,4). Ka a vakatawana kina na wai sega ni dodonu. E levu era a mate e na bogi koya e Papiloni. Na dodonu e sega ni dodonu dina e rawa ni veivakacalai me vaka na “waini ni Papiloni.” Na lotu lasu kei na vakasama lasu e rau i cori ni matanitu ni tevoro.

`E rawa vakaevei nida vakadinadinataka nida sega ni oka tiko ki na qaravi kalou lasu ena gauna oqo?`
