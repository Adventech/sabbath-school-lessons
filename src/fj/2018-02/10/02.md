---
title:  Bula Tale Mai na Nona Vue
date:   03/06/2018
---

`Tukuni ira na vuna era dusia kina na Pepasi na Vakatakila 13:1-10, baleta na veika e sa cakava oti kei ira na kena e se bera. E sema vakacava oqo ki na gauna e muri?`

E dina ni Kalou era tiko na Nona tamata yalodina ena veilotulotu, na i Vola Tabu e vosa tiko e na vuku ni veika ena vakacakava na taba ni lotu oqo ena veigauna sa oti kei na veigauna se bera.

`Wilika na Vakatakila 13:3. Na cava e tukuni tiko e ke, ka cava e vakatavuvulitaka e na vuku ni kaukauwa me dau vakayaco lewa ne i Roma?`

Na Lotu Vakaroma e dau lotu liu tu e na veisenitiuri ka i liuliu vakapolitiki ena ra kei vuravura. E laurai oqori e na nona mai soro vua na popi o Qirioqori na i Kavitu o koya na tui Roma o Anare na i Kava baleta ni a vakacudruya na popi. E a tukuni vua me wawa tu e tuba ni bera ni qai dola vua na katuba me curu yani ki loma.

E a qai buturaki sobu na Pepasi e na gauna ni Veivakabulabulataki, Veivakararamataki kei na tiko yavavala vakapolitiki mai Varanise. E a qai tauri vakavesu na popi e na 1798 ka mate sara e na 1799.

Ia na Vakatakila 13, e qai vosa tiko me baleta na kena qai bula tale mai na kena â€œvue.â€ E daidai o Roma e sa sega ni tiko vua na kaukauwa vakapolitiki me vaka na kena e na gauna ne i Qirioqori na i Kavitu, ia e tiko tale vua na kaukauwa me veivakauqeti vakalotu kei na vakapolitiki. E vakaraitaki vakaparofisai ni na tubu tiko na kaukauwa oqori.

`E rawa vakacava nida yalodina ki na kena vunautaki na i tukutuku e tukuni meda vunautaka, ia meda kua ni na veivakacudrui? Na cava na vuna meda kua kina ni vakamalumalumu ki na i dre vakapolitiki?`
