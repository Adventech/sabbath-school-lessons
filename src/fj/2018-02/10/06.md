---
title:  Lako Tani mai Vua na Noqu Tamata
date:   07/06/2018
---

E na veiveitabayabaki sa oti o ira na gonevuli ni parofisai Vakaivolatabu era sa dau vakamuria voli mai e na kauwai na veika era sa yaco tu e vuravura vakauasivi na kena era sema ki na gauna e muri. Vakananuma mada na vanua o Amerika. Ena 1851 e so na lotu Kavitu era sa tukuna voli ni sa i Amerika na i karua ni manumanu (Vakatakila 13:11-15), io, e sa bau dua dina na i vakadewa veivakurabuitaki ni raici vata kei na ka e baleti Amerika e na gauna o ya baleta

E na loma ni 1800 na tabayabaki era a se matanitu qaqa tu ga kei vuravura o Parasia, Varanise, Ositiria kei Hagiqari kei Igiladi ka sega ni kilai se rogo ko Amerika.E na gauna oqori e 20,000 na mataivalu ne i Amerika ka sega ni matanitu kaukauwa sega ni tamata qaqa ko ira na Kaidia damudamu.

E sega tale ni qai vakabekataki na kedra se babasika tiko ga na veivakatakilakila ni gauna, ia e na dodonu mera na yaco tale tiko e levu na ka ni bera na gauna ni vakataotioti. Nida veitalanoataka na matakau ni manumanu e bibi me kilai ni e na gauna oqo ni se bera ni dua e sa dregati tu kina, ka veitalia mada ga ke se bera nira maroroya na i kava ni vunau.

`Wilika na Vakatakila 18:1–4. Na cava e yaco tiko e ke, ka bibi dina meda na kua sara ni guilecava na noda i tavi ki vuravura?`

Na veitikina oqo e boroya vakacaca na i yaloyalo kei vuravura vakapolitiki, vakaveimaliwai, kei na vakayalo. Era tukuna vei keda na kena nakiti na ca me baleti vuravura e na veivakavuvuli lasu vakalotu. E na gauna vata oqori, e laveta tiko kina na i nuinui levu, me vaka na nona sa serauni vuravura tale tiko e dua tale na agilosi mai lomalagi e na nona lagilagi. E dua tale, oqori na nodra sa kacivi tani mai Papiloni, o ira na tamata ni Kalou ka ra se bera ni vakararamataki. E kena i balebale oqo, nira na veikacivi tani tiko ga mai Papiloni o ira na tamata ni Kalou me yacova sara ga na gauna e muri.

`Na cava na kena i balebale e vakatokai ira kina e so ka ra se tiko mai Papiloni me “Noqu tamata”? Na cava na vuna e bibi kina meda na nanuma tiko oqo nida na veimaliwai tiko kei ira e so tale?`
