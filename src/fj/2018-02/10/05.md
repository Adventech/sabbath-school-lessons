---
title:  “Papiloni na Ka Levu”
date:   06/06/2018
---

`Na cava era vakatavuvulitaka vei keda me baleti Papiloni na veitikina oqo?? Jeremaia 51:6, 7, 53, 57; Sakaraia 2:7; Vakatakila 17:5, 6; 18:2, 3.`

`Me vaka eda sa raica oti ni o Papiloni e koro i liuliu ni qaravi kalou lasu, ka i dusidusi ni kaukauwa e na vakacalai ira na veimatanitu e na gauna e muri.
Vakatautauvatataki ratou na gata levu, na manumanu mai wasawasa kei na manumanu kulakula (Vakatakila 12:3, 13:1–3, 17:3). E ratou tautauvata e na cava ka duidui e na cava?`

O ratou tolutolu na manumanu e ratou tauyavitu na uludratou ka ya tini na nodratou i leu me vaka ga na Taniela 7. O ratou yadua na dui matanitu e ratou tara cake mai na matanitu ka liu vua. Na manumanu kulakula gona e rau okati tolutolu kina na gata levu, o koya na manumanu mai wasawasa kei koya na manumanu mai vanua mamaca (Vakatakila 13:11-14). E dusia oqo na nodratou na cokovata na lewetolu oqo. Na nona vodo tiko na yalewa e na manumanu kulakula e dusia e dua na vakamau tawadodonu ni kaukauwa vakalotu kei na politiki. Oqo e duidui sara mai vua na yalewa savasava ni Vakatakila 12:

**Yalewa Savasava (Vkl. 12)**
* E Lomalagi
* Vakaisulu e na Matanisiga
* I sala e na kalokalo e
* Valuti mai vua na gata levu
* Tinani Lotu Kena Vo

**Yalewa Dautagane (Vkl. 17)**
E na veiwai
I sulu lokaloka ka kulakula
Tokoni mai vua na gata levu
Tinadra na Dautagane

Ni tina ni Dautagane o Papiloni ena vakasucumi ira tiko ga era ucui koya. Ia na Kalou e sega ni taleitaka na veika sega ni vinaka era cakava o ira na Lotu Vakarisito vuki tan. E dina nira valuti mai vei Setani, ia e sa dede mai na gauna ni nodra qaqa voli tiko mai.

Na Vakatakila 14:8 e sa veivakasalataki oti me baleta na bale ne i Papiloni mai na dina ka na yacova sara na veivakacalai kei na vakatakilakila ni manumanu (Vakatakila 14:9–11). E na vunautaki na i tukutuku qo e na kaukauwa levu ka ia na veisureti me biu o Papiloni ka mai lewena na lotu kena vo (Vakatakila 18:1-4).
