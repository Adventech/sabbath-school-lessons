---
title:  Ko Amerika ena Parofisai
date:   04/06/2018
---

E matata tiko na vuni nodra dau taroga na tamata: E rawa vakaevei ni dau veivakauqeti tiko o Roma e dai kei na veisiga mai muri, me vaka e tukuni e na Vakatakila 13? E tiko tale ga na i sau ni taro ena Vakatakila 13.

`Wilika na Vakatakila 13:11, 12. Na i vakatakilakila cava e rawa ni vukei keda meda kila se o cei na kaukauwa oqori?`

Na manumanu e liu vua oqo, era dau kaya na Lotu Vukitani me o Roma, e laurai ni soli vua me kaukauwa tiko me 42 na vula (Vakatakila 13:5). Na gauna oqo e tautauvata ga kei na kena e cavuti ena Taniela 7:25 se 3½ na yabaki ena Vakatakila 12:14 se 1260 na siga vakaparofisai ena Vakatakila 12:6 – na gauna e vakacacani ira kina era sega totaki koya, o Roma. Na gauna oqo e tekivu e na AD 538 ki na1798 ka qai mai vuetaki e ke na Pepasi; me vakayacori kina na vosa ni parofisai.

Ni vakarau me vakamalumalumutaki na kaukauwa oqo ena 1798 e sa qai duri cake tale tiko mai e dua na kaukauwa vou, ia e tubu mai vuravura, ka veibasai kei koya na kena e liu vua. Na wai e dusia na vanua e tawa (Vakatakila 17:15), ia e kena veibasai gona ni cavuti o vuravura.

E na vuku ni veika oqo, e sa gole gona kina na i dusi vei Amerika ka a duri e na dua na vanua e lala tu ni sega ni gadrevi kina na kaba vakaivalu.
E sega tale ni dua na matanitu, e kaya o EG White, me duri ena 1798, ka solia na i nuinui - o Amerika ga (Great Controversy, p. 440).  

Na kaukauwa oqo e rua na nona i leu me vaka na lami – me dusia na yalomalumalumu – ia ni vosa e vosa me vaka na gata levu (Vakatakila 13:11); oqori, e na veivakacacani tale ga me vakataki koya na manumanu e liu vua. O koya e na ucui Roma tale ga.
