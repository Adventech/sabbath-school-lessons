---
title:  Na Kalou kei na nona loloma
date:   22/04/2018
---

E sega soti ni dede mai na kena na cabeti na kauveilatai, e a vosa tiko kina o Jisu vei ratou e na vuku ni kena sa rawa vei ira na tamata mera na torovi Tamana yani e na Vukuna. E keri sara ga e a qai vosa mai kina o Filipi ka vaka, â€œSa kaya vua ko Filipi, Turaga, vakatakilai Tamamuni vei keitou; keitou na qai vakacegu. (Joni 14:8).

`E a qai sauma o Jisu na vosa ne i Filipi? Joni 14:9. Na ka e a qai tukuna o Koya e tuberi keda e na cava me baleti Tamana? Na i vakavuvuli cala cava me baleta na Kalou e vakadodonutaka rawa o Koya?`

E so na tamata era dau kaya ni Kalou ni Veiyalayalati Makawa e Kalou e dau vakayaco lewa ni vakatautauvatataki kei na Kalou ni Veiyalayalati Vou o Koya e Kalou dauveikauwaitaki, dauloloma ka dauveivosoti.  E tautauvata tiko ga na Kalou, ka tautauvata vaka kina na Nona i valavala, e na Veiyalayalati Makawa kei na Veiyalayalati Vou.

E dua tiko na vuni Nona lako mai vuravura o Jisu me mai vakatakila na dina me baleta na Kalou na Tamada. Ena loma ni veitabayadrau na yabaki veitaravi, e yaco me sa levu cake sara na veivakavuvuli cala me baleti Koya kei na Nona i tovo, sega wale ga ena kedra maliwa na Iceni ia ena loma sara tale ga ni matanitu digitaki. Kevaka eda kila na veika dina e vakavolivolita na Veiyalayalati Makawa, e sana qai rawa nida raica ni o Koya na Kalou e dau loloma voli ga ena veiyalayalati Makawa me vaka ena Veiyalayalati Vou. (1 Joni 4:8, Ipiriu 13:8).

O Koya tale ga na Kalou oqo e dau lomasoli, yalololoma, ka dau berabera ni cudru (Same 145:8, Same 147:11). E i naki vuni ni Kalou me vakavutuniyautaki ira na tamata ka solia vei ira na i nuinui (Jeremaia 29:11). Ena Nona loloma, e sana sega tale ni qai veivatonaki, ia ena dau Seresere e na marau e na vukudra na Nona tamata (Sefanaia 3:17). Era muria na i tovo ni Kalou.
