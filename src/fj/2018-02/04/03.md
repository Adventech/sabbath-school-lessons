---
title:  Na Loloma i Karisito
date:   23/04/2018
---

Na i valavala ca e tawasea tani na tamata mai Vua na Kalou, me vaka na toba e sega ni takosovi rusa sa kena I cavacava na rusa tawamudu. Na toba e sa rui titobu ka vakarerevaki. E taura e dua na ka e kaukauwa levu me rawa ni walia na leqa ni valavala ca ka me rawa ni semata lesu tale na tamata Vua na Kalou dodonu ka savasava.

`Wilika na Joni 1:1–3, 14 kei na Filipai 2:5–8. Na cava e rau vakatavuvulitaka vei keda se o cei mada o Jisu?`

O Karisito e tawamudu ka sega ni vakanuinui vua e dua. O Koya e Kalou – sega ni mai rairai ga Vakalou e sau ia e Kalou dina sara ga. O Jisu e yaco me tamata me rawa kina Vua me muria na vunau ena yago vakatamata ka me rawa sara kina me mai mate e na vukudra kece sara era sa voroka na vunau. E a maroroya na vunau ni Kalou, sega ni e na vuku ni Nona kaukauwa vakalou ia ena vuku ni Nona dau vakanuinui ki na kaukauwa vata ga e vakarautaki vua na tamata.

O Jisu e a Kalou taucoko ka tamata taucoko. E kena i balebale oqo ni o Koya e taura vata tiko “na ka kece ga e na Nona vosa mana (Ipiriu 1:3) e sa i Koya vata ga “na gone sa davo koto ena nodra tikina na manumanu” (Luke 2:16). E kena i balebale oqo ni o Koya kevaka e sega o Koya “ke a sega ni dua sa caka me sa caka” (Joni 1:3, NKJV) ka sa i Koya vata ga ka a “labati e na Nona vakaliligi e na vunikau” (Cakacaka 5:30, NKJV).  

Kevaka era dusia kece oqo na loloma i Karisito vei keda, ka sana yaco vaka kina na loloma i Karisito me i vakaraitaki ni loloma i Tamana vei keda, e sa qai rauta bagi me sa ganita dina ga me levu tiko kina na vuna e dodonu kina meda marau ka vakavinavinaka.

`Wilika na Roma 8:38, 39. E rawa vakaevei nira yaco na veika eda vulica e dai mera i ulubale kaukauwa meda vakadinata kina na veika e tukuna e ke vei keda o Paula?`
