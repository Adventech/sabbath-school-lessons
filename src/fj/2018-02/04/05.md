---
title:  Veivakadeitaki ni Veivakabulai
date:   25/04/2018
---

E so na Lotu Kavitu era se vakilakila tiko ga se ra sa vakabulai se sega. E dredre mera vakadeitaka na nodra i tutu ka ra diva tiko mera kila na vanua era na cava kina, e na vakasama ni bula tawamudu. Era cakacaka sara vakagumatua me rawa nira bau vinaka toka ia na kena dina na nodra kila vinaka tu nira lekata tiko ga na ka e gadrevi. Era rai ki loma vei ira ka lailai wale sara na ka me vakayaloqaqataki ira era kunea kina ena nodra i lakolako tiko ki lomalagi.  

`Nida raica na maliwa vakaitamera e koto e na i tovo ne i Jisu kei na noda oi keda, se, ena noda wilika na i tukutuku me vaka na “ni sa qiqo na matamata ni koro, ka rabailailai na sala, sa basika ki na bula, a ra sa lewe lailai sa kunea” (Maciu 7:14), o cei beka vei keda e sega ni dau tiko na gauna me dau vakananuma kina se e na rawati lomalagi beka se sega?`

Meda vakarau tu ki na vakataotioti ni gauna, o ira na tamata e dodonu me sa vakadeitaki tu na nodra sa vakabulai ena gauna oqo me na rawarawa kina nira na sega ni rerevaka na gauna sa tiko mai liu. Ia, me vaka eda sa raica oti, ni oi na Lewetolu Vakalou e ratou qarava tolutolu tiko na cakacaka me rawa nida vakabulai. O koya e sa rawa gona kina, nida bula vata kei na kena vakadeitaki na noda sa vakabulai.

Wiliki ira na veitikina oqo. Na i nuinui kei na veivakadeitaki cava e rawa ni kunei mai vei ira me baleta na veivakabulai kei na veika e cakava na Kalou e na vukuda kei na veika e yalataka me na cakava?

`Same 91:15, 16`

`Joeli 2:31, 32`

`Joni 10:28`

`Roma 10:9–13`

`1 Joni 5:11–13`

Eda sa kacivi, ka vakaroti sara mada ga, meda bulataka na bula e vakatabui, ia na bula oqo me i vakaraitaki ni noda sa vakabulai e na vukui Karisito, ka sega ni mai ka meda na qai vakabulai kina.
