---
title:  Vakarokoroko vei Koya e Buli Lomalagi kei Vuravura
date:   24/05/2018
---

`Wilika tale na Vakatakila 14:6, 7. Na vakasama bibi cava soti era laurai e ke ka ra veiwekani vinaka vakacava sara?`

Me i kuri ni kosipeli, eda sa kacivi tiko meda kau tukutuku ki vuravura kei na noda gadrevi meda rerevaka ka vakarokoroko Vua na Kalou Dauveibuli. Era na vakaibalebale vakaevei na vo ni veidina ni gauna oqo – na i tukutuku vinaka e sega ni oti rawa, na veikacivi me kau na i tukutuku kei na veilewai – kevaka e sega na Kalou Dauveibuli? O ira na dina kece ga oqo era dina kece ga mai Vua na Turaga Dauveibuli.

Nida vakarokoroko Vua na Turaga ni o Koya na Dauveibuli eda sa qai kila tale kina na bibi ni noda i tutu vakatamata e bula tiko ka sega ni dua wale tu ga vei ira na ka buli. Ni o Koya na vuni nuinui ni gauna sa bera mai. E yaco me bibi tale na vakatatabutaki ni Siga Tabu ni oqo e tukuni Koya tale na Dauveibuli.

`Wilika na Vakatakila14:8–11. Na cava era tukuna na veitikina qo me baleta na bibi na rokovi vaka Dauveibuli na Turaga?`

Nira tekivu babasika tiko mai na i otioti ni veika me tarai vuravura, e na yaco me tekivu vakaukauwataki mai e vuravura na nodrau rokovi oi rau na manumanu kei na kena matakau ka me sa kua ni o Koya na Dauveibuli. E bibi meda ciqoma na i vakasala me baleta na kena vakagolei tani na vakarokoroko mai Vua na Kalou na Dauveibuli. E na matata cake tiko mai oqo ni sa oti tiko mai na gauna kei vuravura.

`Taura na gauna mo vakasamataka tiko na veika ni vuravura buli qo.  Na cava e tukuna me baleti Koya e bulia taucoko kei na vuna e dodonu me Nona duadua ga kina na vakarokoroko?`
