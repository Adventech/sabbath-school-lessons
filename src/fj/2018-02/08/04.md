---
title:  Rerevaka na Kalou ka Vakarokoroko vei Koya
date:   22/05/2018
---

Ni oti na nona vosa me baleta na vunautaki ki vuravura taucoko ni “tukutuku vinaka e sega ni oti rawa”, e sa qai vakarabailevutaka tale o koya na i matai ni agilosi na i tukutuku oqo, ka me okati vata kaya kei na “dina ni gauna qo” ka sema sara ki na Vakatakila 14:7.

`Wilika na Vakatakila 14:7. Na cava na rerevaka na Kalou ka vakarokoroko vei koya? E sema vakaevei ki na kosipeli na vakasama qo?`

E rau veiwekani ga na rerevaka na Kalou kei na vakarokoroko vei Koya. Ni bulataki e dua e na yacovi tale na kena i karua.

`Wiliki ira na veitikina oqo ka raica se ra na vukei keda vakaevei meda “rerevaka na Kalou” ka na semati keda vakaevei ki na vakarokoroko vei Koya? Vakatekivu 22:12, Lako Yani 20:20, Jope1:9, Dauvunau 12:13, Maciu 5:16.`

Ena veitikina e cake, na vakasama ni rerevaka na Kalou e sema ki na talairawarawa Vua, ka e na noda na muri Koya, e na noda cakava na ka dodonu, eda sa vakarokorokotaki Koya tiko kina. E dina ni vaka me kena i rairai ni e na noda rerevaka na Kalou eda dau muria tiko kina na lomana e na rere, ia e titobu sara na kena i balebale. E dau kainaki meda rerevaki Koya. Eda sa lutu tu. Eda sa i valavala ca. Eda ka bula ka sa dodonu ga meda mate. O cei e se bera vakadua ni bau vakananuma na ca ni ka e cakava kei na cava e dodonu me kena i sau vua mai Vua na Kalou dodonu ka savasava? Oqo na rerevaka na Kalou, ka na kauti keda yani ki na Kauveilatai meda vosoti ka rawata na kaukauwa ni Kalou me vui keda. (raica na Maciu 10:28).

`Ko vakila vakaevei na rerevaka na Kalou? E na vukei keda vakaevei na rere oqo me rawa nida dina ena noda vakabauta?`
