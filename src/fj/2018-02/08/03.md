---
title:  Na Daubutako e na Kauveilatai kei na i “Tukutuku Vinaka e Sega ni Oti Rawa”
date:   21/05/2018
---

Ena Vakatakila 14:6, o koya na i tukutuku me na vunautaki ki vuravura e sa i koya na i “tukutuku vinaka e sega ni oti rawa.” E i tukutuku ni nuinui me baleti ira na tamata ena dua na vuravura, e sega ni qai tiko tale kina e dua na i nuinui.

`Wilika na Luke 23:32–43. E tukuna vakaevei na i nuinui levu ni “tukutuku vinaka sega ni oti rawa” na tikina qo kivei na tamata i valavala ca taucoko?`

E a vola o EG White ni o koya na daubutako ka a vakoti, e a saga o koya me kua ni vakabauti Jisu ka mani caka ca kina vakaukauwa me yacova nona vesu ka lauvako sara. The Desire of Ages, p. 749.

Ia na cava e a qai yacovi koya? E na nona sa rube koto e na kau, e a qai toboka vakacaca o koya na ka me baleti Jisu, ka mai tagi yani e na vakamamasu, “Turaga, Ni qai nanumi au, Ni Kemuni sa lako ki na Nomuni matanitu” (Luke 23:42).

E a qai vosa lesu vakaevei o Jisu? E a kaya beka o Koya, *‘Io Noqu i tau, Au gadreva Me’u vukei iko, ia, ke o a kua ga ni biligi au tani mai nomu vakasama ka gumatua sara e na caka ca.’* E a cavuta beka vua o Jisu e dua na Nona vunau e liu? “Kevaka sa sega ni uasivi cake na nomudou i valavala dodonu e na nodra na vunivola kei ira na Farisi, dou na sega sara ni curu ki na matanitu vakalomalagi” (Maciu 5:20). E a sega beka ni bau laveta cake mai o Jisu na nona veicala makawa?

Sega! O Jisu e a qai vuki tale vua na tamata ca ka kaya, o koya e sega vua na ka me rawa ni vakadonui kina (Maciu 27:44), ka kaya vua, “Au sa vakaidina vei iko e na siga e daidai, ni daru na tiko vata kina mai Parataisi” (Luke 23:43, NKJV).

Oqo gona na i “tukutuku vinaka e sega ni oti rawa” na yavu ni tukutuku ni matai ni agilosi. Ke sega na dina oqo, e sega tale ni dua na ka eda vakatavuvulitaka me baleta na vunau, na Siga Tabu, se na i tutu ni tamata mate me vakaibalebale.

`Na vinaka cava tale e vakavuvulitaka ke sega “na i tukutuku vinaka e sega ni oti rawa” me utodra kece sara?`

`Na i nuinui cava beka ko okata me nomu mai na i talanoa oqo?`
