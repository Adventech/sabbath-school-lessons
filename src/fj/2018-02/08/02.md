---
title:  Na Kosipeli me Baleti Vuravura Taucoko
date:   20/05/2018
---

`Wilika na Vakatakila 14:6, Maciu 24:14, 28:19. Na veiwekani cava e tiko vei ratou na tolu na tikina oqo? E vukei keda vakaevei na veitikina oqo meda kila na bibi ni tavi ni Lotu?`

E rawa ni raici ni matai ni tukutuku ni agilosi e sa i koya na Veitalaki Levu ni Maciu 28:19 ka digitaki e dai me “dina ni gauna oqo.”

Raica, ni o ratou tolutolu na noda tikina e ratou vakabibitaka na vunautaki ni tukutuku ki “na veimatanitu” o “vuravura” taucoko, “ki na veimataqali kei na duivosavosa kei ira na tamata.” O vuravura taucoko me na kila.

`Na Kalatia 3:22 e vukei keda vakaevei meda kila ni gadreva o vuravura taucoko me rogoca na kosipeli?`

Na roboti ne i vuravura e na ca e tukuna na kena gadrevi tale ga me roboti vuravura na noda veiqaravi. “Na veimatanitu, na veimataqali, na duivosavosa, kei ira na tamata”, era sa vakacacana na vunau ni Kalou, ka “sogolatia kece ga ka beitaka e na cala.” Na lutu ne i Atama mai Iteni e vakaleqa taucoko sara ga na tamata e vuravura raraba. Eda okati kece ena leqa ni valavala ca, ka qai vakavo ga ke vakarautaki e dua na kena i wali, eda sana rusa kece ga.

Na kena i wali e ga vakarautaki ena bula, mate, tucake tale kei na veiqaravi tiko e dai ena vale tabu mai lomalagi ne i Jisu. E gadrevi mera na kila taucoko sara na tamata na i nuinui oqori e vakarautaka na Kalou e na vukui Karisito. Oqo na vuni nodra veitosoyaki voli na Lotu Kavitu e vuravura mera kauta na i tukutuku kei Jisu vei ira era se bera ni rogoca.

`E yaga vakayalo vakaevei na kau i tukutuku vei ira era kauta na i tukutuku? Oqo beka e vuni ni kena dua na sala vinaka ni vakarau?` 
