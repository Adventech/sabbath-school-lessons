---
title:  Na Vale Tabu ena Vakatakila
date:   17/04/2018
---

Me i kuri ni rua na kena i wasewase lelevu, e tiko tale e dua na i valavala ni kena tarai cake na Vakatakila, na kena e tarai vakavolivolita na nodra vale tabu na Ipiriu. Na vukitalevi ni vale tabu e sega ni baleti rau tiko ga na i wasewase levu e rua, ia cici curumi rau ruarua sara ga. 

Ena vale tabu vakavuravura e tekivutaki na veiqaravi e na rara ni vale tabu, e na i cabocabo ni soro kama, na tikina era dau mai vakamatei kina na manumanu kai matai ni wasewase. Oqo e dusi sara tiko ki na Kauveilatai na vanua e veiqaravi kina na bete ka i vakatakarakara ni ka e a vakayacora o Jisu e na vale tabu vakalomalagi ni oti na Nona kau cake ka lakovoli o Jisu e na maliwa ni tutu ni cina e vitu (Vakatakila 1:13).

`Wilika na Vakatakila 4:1, 2. E dusia na cava na katuba sa dola tu? E yaco tiko evei na ka oqo? Raica tale ga na Cakacaka 2:33; 5:31; Efeso 1:20; Ipiriu 10:12, 13; Same. 110:1; Vakatakila 12:5`

Ni oti nona sa kau cake e sa la’ki vakatikori sara o Karisito ena vale tabu vakalomalagi, ka curuma yani na i matai ni katuba ka kune sara ena mata ni tutu ni cina e vitu ena vale tabu vakalomalagi (Vakatakila 1:10-18).

`Wilika na Vakatakila 11:19. Na cava na kena i balebale e na gauna ga e dola kina na vale tabu vakalomalagi e raica sara o Joni na kato ni veiyalayalati i Jisu, o koya ka a dabe sara tu e na i karua ni wasewase ni vale tabu vakavuravura (Vunau ni Soro 16:12–14)?`

Na i vakatakarakara ni kato ni veiyalayalati ena vale tabu vakalomalagi sai yaloyalo ni Loqi Tabu Sara. E na i vola ni Vakatakila, e rawa meda raica kina ni veika e vakayacori tiko mai lomalagi kei ira na kena yaco tiko e vuravura. Ena i vola ni Vakatakila e se rawa tiko ga nida rawata na veivakadeitaki ni “o lomalagi taucoko e sa vakaogai koya tiko e na cakacaka ni nodra vakarautaki e dua na i kumukumu tamata mera tudei tu ena Nona siga ni veivakarautaki na Turaga. Na nodrau veiwekani o lomalagi kei vuravura e rui veivolekati sara.”—Ellen G. White, My Life Today, p. 30.