---
title:  Na Tuvatuvai ni vola ni Vakatakila
date:   15/04/2018
---

E rua naka lelevu e tautauvata kina nai vola nei Taniela kei na Vakatakila; baleta na veitabagauna sa oti kei na veika ena yaco enai vakataotioti. Na kena vulici ka kilai nai vola e rua oqo sa rawa sara nida kila vakacaca na veika era na yaco ena noda dela ni gauna kei na gauna sa bera mai. 

`E rawa vakaevei nida raica na i vakavuvuli e vakaraitaki tiko e cake e na 1 Koronica 10:1–11?`

Me vaka eda a sa raica e na macawa sa oti, so na i talanoa e na Taniela (Taniela 3:6, 15, 27; kei na 6:6–9, 21, 22) era baleta tiko ga na veika era yaco e na dui vanua era talanoataki tiko, ka ra rawa nira dusi sara tiko ki na veika era na yaco e na i vakataotioti ni gauna me vaka e tukuni ena Vakatakila. Ena kedra na vulici na i talanoa oqo, e rawa meda irova yani ka raica sara vakatitobu e so na ka era na sotava na tamata ni Kalou e na gauna e muri e vakadeitaka tiko vei ira era yalodina na qaqa.

`E dina nira tiko e so na duidui, na veika me baleta na veika sa oti ni Vakatakila wase 1 – 11, e tarava sara tiko na veiwase ni vola e baleta na gauna e muri, na wase 13 - 22.  Wilika na Vakatakila 12:1–17. Meda na okata e vei na wase ni vola oqo: ki na veika ni gauna sa oti se kina veika ni gauna era se bera, ka cava na vuna me vaka kina oqori?`

Me vaka eda sa rawa ni raica, ni wase ni vola oqo e rawa ni okati ki na tai ruarua. Na cava na vuna? Baleta ni vosa tiko me baleta e dua na tiko yavavala ka sa vakayacori oti – na vakasivoi ne i Setani mai lomalagi (Vakatakila 12:7,8), na nona saga na Gone o Jisu o Setani (Vakatakila 12:4), kei na nona vakasasataka na lotu o Setani e na veitabagauna ni lotu ((Vakatakila 12:14-16) – ka tarava sara yani na i tukutuku ni nona valuta na lotu kena vo o koya na tevoro (Vakatakila 12:17). 

`Na veika era sotavi oti era tu mera i dusidusi. Na leqa e sa oti e rawa ni sotavi tale. E rawa vakaevei ni levei?`