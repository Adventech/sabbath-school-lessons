---
title:  Veivakatakarakara e dusimaki Jisu 
date:   16/04/2018
---

Wiliki ira na veitikina oqo, ka ra toqai tu kina na veiyaca e so e vakatokayacataki kina o Jisu ka vakuri sara ena Nona vakamacalataki o Koya, na veika e cakava kei ira e na qai vakayacora. 

`Vakatakila1:5`

`Vakatakila1:18`

`Vakatakila5:8`

`Vakatakila19:11-15`

`Vakatakila21:6`

Oqo e vica wale ga na veitikina mai na Vakatakila era tukuni Jisu ena Nona veitutu kei na veitavi. O Koya na Lami, ka dusi tiko ki na i matai ni Nona rairai mai, ka a mai soli Koya kina vaka i soro ni noda i valavala ca. “O koya mo dou qai biuta tani na leveni makawa, mo dou yaco kina me i buli vou, me vaka dou sa sega ni vakalevenitaki. Ni sa vakamatei oti e na vukuda na noda Lako Sivia, io na Karisito,” 1 Koronica 5:7. E sa i Koya tale ga ka a “mate e liu, ka raica, Au sa bula ka tawamudu,” Vakatakila 1:18, e dua na i vakaraitaki matata ni Nona mate kei na Nona tucake tale mai na mate. “E sa volai oqo, ni sa dodonu me na sotava na rarawa o Karisito, ka me na tucake tale mai na mate e na i katolu ni siga” (Luke 24:46,). 

E vakaraitaka nai Vakatakila 19:11-15 e na Nona i tutu e na Lesu Vakarua mai ki vuravura ena kaukauwa levu kei na lagilagi kei na lewa. “Ni na lako mai na Luve ni tamata e na lagilagi ne i Tamana vata kei ira na Nona agilosi, ka me na mai vakaicocovitaki ira vakayadua me vaka na nodra cakacaka” (Maciu 16:27, 

`E rawa vakaevei nida vulica e na veisiga vakayadua ni noda bula meda biuta me uto ni noda bula ka yavu ni noda digitaka na i valavala vinaka na bula, mate, tucake tale mai na mate, kei na lesu tale mai ne i Jisu?`