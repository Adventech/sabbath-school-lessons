---
title:  E Vakadeitaki na Parofisai
date:   13/05/2018
---

Ni sa yacovi ira tiko yani na i otioti ni Nona veisiga ni bera tiko na kauveilatai, e a veitalanoa kina o Jisu kei ratou na Nona tisaipeli e na Ulunivanua ni Veiolive. Vakananuma na nomu rogoca ni kaya o Jisu ni na basuraki sobu na valenisoro. O cei e rawa ni vakamacalataka rawa na veika e vakasinaita tu na nodratou vakasama, ia na nodratou taro ga e tarava oqori e semata na vakarusai ni valenisoro ki na i “vakataotioti kei vuravura” (Maciu 24:3).

`Wilika na Maciu 24:1–25. Na cava na i soqoni ni tukutuku e kaya o Jisu vei ratou na Nona tisaipeli me baleta na i vakataotioti ni gauna?`

Na Maciu 24:1–25 e vakamatatataka o Karisito na veivakacalai ena yaco vei ira na Nona tamata e na veitabagauna e muri me la’ki yacova sara yani na gauna ni vakataotioti. E koto maliwai ira na veivakacalai qori o ira na parofita vakailasu kei na Karisito vakailasu. E so era na lako mai ka ra na kaya nira mata ne i Jisu (parofita vakailasu), ka so era na kaya ni sa i ira na Karisito. Na ka ga e vakadomobula kina, nira na vakabauti ira tale ga o ira na tamata.

E na loma taucoko ni tukutuku ni veigauna sa oti, ka okati kina na noda dela sara mada ga ni gauna, era sa babasika tiko mai kina na dauveivakacalai, sega ni dodonu meda kurabui kina e na levu cake enai otioti ni gauna.

Ko Jisu e vakaraitaitaka tale ga na i tutu kei vuravura ena nodra na vakabauta na tamata na veika vakavuravura me kauta mai na vakacegu ia e sega ni dina baleta e veicalati kei na vosa ni Kalou,Se mai na bula vakapolitiki, se tekenoloji, kaukauwa ni vakatulewa – e na veigauna e so era sa dau nuitaka na veika oqo na tamata me na tuberi ira yani ki na tatadra ni dua na vanua cecere e vuravura qo.

O vuravura ni gauna oqo, e sa o koya ga na kena e kaya o Jisu ni na vaka tu kina. Na veika e a kaya o Karisito e na voleka ni rua na udolu na yabaki sa oti, e dusia na kedra cala tu na veivakanuinui oqori.

`Wilika na Maciu 24:25. Na cava e rawa nida kauta tani mai e ke me rawa ni vakadeitaka na noda vakabauta?`
