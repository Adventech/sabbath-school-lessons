---
title:  Na Tini na Goneyalewa
date:   16/05/2018
---

Ni oti na Nona vakamacala o Jisu ena Maciu 24 me baleta na veivakatakilakila ni Nona lako mai, e a qai tomana o Koya ena Maciu 25 na Nona vosa me baleta na i valavala ni noda vakavakarau.

`Wilika na Maciu 25:1–13, ka baleti ratou na goneyalewa e tini. E na vukea vakaevei na noda vakavakarau na i talanoa oqo?`

E a tekivu o Jisu e na Nona cavuti ratou na goneyalewa e tini. Me vakatokai me “goneyalewa” e vakaibalebaletaki vei ira era Lotu Vakarisito. Era sega ni to vei Setani. Era vakatautauvatataki kei na matanitu vakalomalagi (Maciu 25:1). Ia e na i vakataotioti ni gauna e ratou sa moce kece ga (Maciu 25:5). E sa veivakasalataki tiko o Jisu me caka tiko na yadra (Maciu 24:42), me kua nira calata kina na Nona lesu mai.

E ratou a kidacala na goneyalewa lialia. Baleta na cava? E dua na i vakadewa e tukuna, “…sa boko na neitou cina” (Maciu 25:8). O ira na vo ni vakadewa, mai na matua vosa Vakiriki e kaya ni sa “sega na rarama” ni cina. E sa malumalumu sara tiko na rarama ni cina. Na waiwai e sa vo sara tiko vakalailai, ia e na sega ni yaga me yacova na sota kei Karisito.

`E sa qai cava beka na leqa?`

O ratou na goneyalewa qo e ratou waraki Karisito tale tiko ga ia e vovodea wale tu ga na nodra bula vata kei Koya. E tiko e so na nodratou waiwai, ratou bula tiko vakalailai kei na Yalo Tabu; ia vakagauna tu ga; ka ratou yalo vakacegu ni ratou sa rawata vakalailai, ka ni kena dodonu me ratou segata me levu vei ratou.
“Na Yalo Tabu e cakacaka e loma ni tamata, me vaka era gadreva ka vakaiotaka me teivaka vei ira na i tuvaki vou, ia o ratou na i lala goneyalewa lialia e ratou dusi ira era sa yalovakacegu tiko e na nodra bula vakayalo vovodea. Era sega ni kila na Kalou. E ratou sega ni bau vulica na Nona i tovo, ka sega ni bau veiwasei kei Koya, ka sega gona kina ni rawa ni nuitaki Koya, ka me vakaraici Koya ka bulataka. Na nodratou veiqaravi Vua na Kalou e sa lutu sobu sara me sa la’ki ka vakayago ga.”—Ellen G. White, Christ’s Object Lessons, p. 411.

`E rawa vakaevei nida dikevi keda ka qarauna meda kua ni coriti e na leqa vata oqori? Kevaka eda raica nida sa leqa vaka tiko kina, e na rawa vakaevei nida vakayacora na veisau?`
