---
title:  Vosota me Yacova na i Vakataotioti
date:   14/05/2018
---

`Wilika na Maciu 24:9 kei na Vakatakila 13:11–17. Na veiwekani cava e koto vei rau na tikina e rua oqo?`

Na kauwai ne i Karisito me baleti ira na Nona tamata e na i vakataotioti ni gauna e okati ki na veivakacalai raraba ka na uqeta na veivanua mera coqa na dina ka ia na so-kalou vakailasu. O ira era na tudei tu ga era na sevaki, vakararawataki, ka rawa nira na vakamatei sara.

`Wilika na Maciu 24:13. Na cava e bibi kina mo vakabulai, mo vakabauta, e na gauna sara ga ni nomu coqai mai vuravura?`

“E sega tale e dua, ia o ira ga era sa viribaiti tu na nodra vakasama ena dina Vakaivolatabu e rawa mera na lako curuma rawa na dredre levu.” — Ellen G. White, The Great Controversy, p. 593. Na i tukutuku oqo e kena i balebale ni o ira ka sa vakatawani tu na nodra vakasama ena veidina Vakaivolatabu era na sega ni kuitaka rawa e na veivakacalai ni gauna e muri. E dodonu me sa teivaki tu e lomadra na dina e dai, ke sega, era na rawai dina ga e na veivakacalai.

`Wilika na Maciu 7:24–27. Na cava tale e bibi kina meda yalodina tiko ga Vua na Kalou?`

E sega ni ganita meda kila wale ga vakavosa na Vosa ni Kalou, e dodonu sara ga meda bulataka na kena dina kei na veika e kaya o Jisu.

`Na cava na vuna e dei kina o koya e muria na Vosa mai vei koya e sega? Na duidui cava e kauta mai na talairawarawa me tudei rawa kina e dua e na vakabauta?` 
