---
title:  Vakayagataki ira na Nomu Taledi
date:   17/05/2018
---

`Wilika na Maciu 25:13–30. Na cava e nona cau na vakavakayagataki ni nomu i solisoli me baleta na nomu vakavakarau ki na lesu mai ne i Karisito?`

E dina ni tukuna e ke o Jisu e dua tani na vosa vakatautauvata ia e baleta tale tiko ga na vakavakarau ki na Nona lesu mai. E baleti rau ruarua na sa vakarau kei ira era se bera. E rau baleti ira ruarua na vakawaletaka na nodra bula vakayalo ka ra sa vakanamata tiko ga ki na rusa tawamudu.

Me vaka ga ni waiwai e baleta na Yalo Tabu e na i talanoa ni tini na goneyalewa, e sa vaka kina na “taga” se “taga koula” (Maciu 25:15,) e baleta na taledi e na matua vosa taumada Vakiriki.“ Na taledi e baleta na dui solisoli ni Yalo Tabu, ka ra koto vata kei na veika era sucu vata kaya mai.”—The SDA Bible Commentary, vol. 5, p. 510.

O ira kece na dauveiqaravi ena vosa vakatautauvata era vakaivotavota e na nona i yau na nodra turaga. Nanuma tale ga, ni oqo era nona i yau na nodra turaga (Maciu 25:14), ka nuitaki vei ira (Maciu 25:15). Na i solisoli e a soli e na veivakabauti, e kena i balebale dina ni o ira na nuitaki era dauniveiqaravi ni veika era sega ni taukena ia era nuitaki ga kina. O koya oqori, ni e na nona lesu tale mai o koya na turaga “e na tarogi ira e na veika e nuitaki vei ira” (Maciu 25:19, NKJV).

Na veisolisoli ni Yalo Tabu era gole mai Vua na Yalo Tabu (1 Koronica 12:1–11, 28–31; Efeso 4:11). E tiko e dua na i tukutuku vinaka vei ira era nanuma ni tiko vei ira na i solisoli lailai duadua. E sega ni dua na i solisoli me soli me sega ni ciqomi o koya e solia. O koya gona, e na nodra ciqoma na i solisoli, era sa ciqoma tiko kina na i solisoli levu duadua – na Yalo Tabu.

Era sa noda rawa tu na i solisoli e na vukui Karisito, ia na noda taukena dina e vakatautaki ki na ciqomi ni Yalo Tabu ka da vakamalumalumutaki keda Vua. Oqo sara ga na vanua e leqa kina o dauveiqaravi sega ni yalodina. E a soli vua na i solisoli ka sega ni qai cakava kina e dua na ka. E sega ni vakatoroicaketaka na nona i solisoli. E a sega ni cakava e dua na ka e na ka e a soli vua e na yalovinaka. Na kena i tinitini ga na Nona vakatokai koya o Jisu me “tamata ca ka vucesa” (Maciu 25:26)—e dua na veicudruvi kaukauwa dina.
