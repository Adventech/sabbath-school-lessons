---
title:  Na Noda Bete Levu
date:   01/05/2018
---

`Wilika na Ipiriu 7:24–27; 8:6. Na i nuinui levu cava e soli vei keda mai na veitikina oqo?`

E sa rawata ga ko Karisito me veivakabulai baleta e sega na bete e tautauvata kei koya; bokoca nai valavala ca edua e sega nona I valavala ca, e bete tudei, vata ga ka a dau lomani ira kina na tauvimate ka vakacegui ira na galili. Ka ni o Koya e tawacala, e a qai mate e na vuku ni soqoni taucoko ni valavala ca ni tamata. O Koya na Kalou-Tamata e rawata kina me totaki ira era valavala ca ena Vale Tabu mai lomalagi.

Na ka tale ga e ratou dusia na veitikina oqo, ni veisorovaki ne i Karisito e cabori ga vakadua e na vukuda kece sara ka kauta mai na bula ki na tamata kece ga.

`Wilika na Ipiriu 9:11–15. Na cava e sa rawata e na vukuda o Karisito e na vuku ni Nona a mate kei na Nona sa veiqaravi tiko ena gauna oqo mai lomalagi?`

Na Ipiriu 9:12 e kaya ni o Karisito e sa rawata meda sereki tawamudu. Na vosa Vakiriki e vakadewataki me “sereki” e kena i balebale tale ga na “voli tani mai” kei na “vakagalalataki.” Oqo na vosa vata e vakayagataki e na Luke 1:68, e na nona kacivaka o Sakaraia ni Kalou e “sa lako mai vei ira na Nona tamata ka vakabulai ira. Ni semati ki na dra i Karisito – na dra mai na i soro duadua e yaga – e kena i balebale ni o Karisito, o Koya na Lami ka i soro, o Koya ga e rawata na veisereki, na veivakagalalataki oqo.

Kei na i tukutuku bibi ni kosipeli o ya ni sa i Karisito e rawata oqo, sega ni e na Vukuna ga, ia e na vukuda, ka yaco me vakayaco ka sara vei ira era ciqoma na veisorovaki i Karisito e na vukudra.

`Vakananuma toka na vakasama oqo ni o Karisito e sa “rawata” na noda “sereki tawamudu,” ka qai lesu rawa tale ki lomalagi ki na Vale Tabu vakalomalagi. Na i nuinui cava e solia vei keda na ka e sa qarava tiko e na vukuda o Karisito ena Vale Tabu vakalomalagi?`
