---
title:  Karisito ena vale tabu mai lomalagi
date:   28/04/2018
---

### Wilika ena Macawa ‘Qo
Roma 8:3; Joni 1:29; Vakatakila 5:12; Ipiriu 7:1–28; 9:11–15, Vunau ni Soro 16:13; Ipiriu 9:20–23.

> <p>Wiligusu</p>
>“O koya oqo sa vakalevulevui koya cake kina na Kalou, a sa solia vua e dua na yaca sa uasivi cake e na yaca kecega: 10 me tekiduru kina e na yaca i Jisu na duru vakaaduaga, mai lomalagi, kei vuravura, kei na ruku i vuravura” (Filipai 2:9, 10).

Na tukuni ne i Jisu ena vale tabu vakalomalagi e vakaraitaka na i vola vei ira na Ipiriu (Ipiriu 6:20 e vakamatatataki sara tu ga kina na i tavi vaka Bete Levu e qarava tiko o Jisu ena Vale Tabu vakalomalagi – e dua na i tavi e la’ki qarava ni oti na Nona vakacavara na Nona cakacaka ni veisorovaki e vuravura (Ipiriu 10:12).

E na macawa ‘qo eda na vulica tiko kina na veiqaravi tiko ne i Karisito ena Vale Tabu vakalomalagi. Na Nona cakacaka ni veimasulaki e rui ka bibi sara ki na nodra vakarautaki na Nona tamata me baleta na gauna ni vakataotioti. Oqo gona na vuna e sa mai soli tiko kina vei keda na veivakasalataki bibi oqo: “Na ulutaga me baleta na Vale Tabu kei na veilewai vakatovolei e dodonu me na kilai sara tiko vakamatata mai vei ira na tamata ni Kalou. E dodonu meda kila kece na cakacaka vaka Bete Levu nei Karisito. Kevaka e na sega, e na dredre sara vei ira mera bulataka na vakabauta e gadrevi vakalevu ena gauna oqo.

Na cava e qarava tiko o Jisu me baleti keda ena vale tabu vakalomalagi, ka cava na vuna e bibi kina meda kila oqori e na i otioti ni gauna oqo?

**Veika bibi ena vulici ena macawa oqo**

1.	Na lami ni Kalou - Joni 1:9

2.	Bete ka Tawa Mudu - Same 110, Iperiu 7:20-28

3.	Siga ni Veibuluti mai Lomalagi

*Wilika vakavinaka ka muria nai vakarau ni veiwasei e tiko e muri.*
