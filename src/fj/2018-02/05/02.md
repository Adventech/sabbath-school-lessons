---
title:  Na i Soro Uasivi Duadua
date:   29/04/2018
---

Ni vulici tiko na veisorovaki cecere duadua ne i Karisito e vukei keda vakalevu na tamata vakabauta meda vakavakarau kina gauna ni vakataotioti. Sa tiko naka bibi e dodonu meda namaka. Na ka e namaki tiko me rawati, ka sa mai rawata o Karisito e na vukuda, e dredre me veisautaki rawa, e sa tudei tu, ka solia tale ga na veivakadeitaki ki na ka e namaki me rawati ka se tiko tale mai liu.

`Wilika na Roma 8:3; 1 Timoci 1:17; 6:16; 1 Koronica 15:53. Na cava na vuni Nona tala mai na Luvena ki vuravura na Kalou?`

Na Kalou e a talai Karisito mai me mai i soro ni valavala ca, me rawa kina ni vakadruka na i valavala ena yagona. Na cava na kena i balebale oqo? E na Nona i tuvaki vaka Ka Bula tawa mate rawa, e sega gona ni na mai mate rawa o Karisito. Ena vuku ni ka oqo, e a qai yaco me tamata, o Koya na Turaga, ka mai kauta Vua vakai Koya na yagoda e rawa ni dau mate, me rawa dina sara kina ni qai mate me keda i sosomi.

E dina ni Kalou, ka tiko Vua na i tuvaki ni Kalou, o Jisu e qai okata Vua na i “tovo ni tamata” ka vakamalumalumutaki Koya sara e na Nona “talairawarawa me mate” e na kauveilatai (Filipai 2:6-8). Ena gaunisala e matata duadua ga Vua na Kalou, na i tutu Vakalou ne i Karisito e sega ni sa vakamatei e na Nona a mate o Jisu e na kauveilatai.

`Wilika na Luke 9:22. Na cava e vakaraitaka oqo vei keda me baleta na nakiti ni mate ne i Karisito?`

O Karisito e a sucu ga me na mate. E rawa nida vakananuma ni a sega vakadua ni dua na gauna e na veigauna kece sara meda na guilecava n veika dredre e sotava. Oqo na loloma e sega ni vakatautauvatataki rawa kei na dua na ka, se bera vakadua ni bau laurai e na dua na gauna ka sega tale ga ni matata vakaoti.

`Na cava e rawa nida cakava oi keda na tamata e na vuku ni mataqali loloma vaka oqo ia meda sa tekiduru ga ka lotu e na vakabauta kei na talairawarawa?`
