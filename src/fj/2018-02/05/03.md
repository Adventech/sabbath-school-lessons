---
title:  Na Lami ni Kalou
date:   30/04/2018
---

`Wilika na Joni 1:29, Vakatakila 5:12; 13:8. Na i vakatakarakara cava e ratou tautauvata kina na tikina oqo, ka cava na vuni kena bibi na i vakatakarakara oqori meda rawa ni kila na i tuvatuva ni veivakabulai?`

Ena nona a vakatokai Jisu o Joni na Dauveipapitaisotaki me “Lami ni Kalou,” e sega tale ni qai veiletitaka rawa ni rai tiko o koya ki na vale tabu. E dusi sara tiko o koya ki na mate ne i Karisito e na vuku ni valavala ca ka o Koya ka qai vakaoti kina na vei-i-soro lami taucoko sara ka ra a vakamatei me baleta na i valavala ca.

Ia na i tukutuku kei Jisu kei na ka e cakava e na vuku ni noda vakabulai sa tekivu vosa tiko mai kina na i vola na Ipiriu me baleta na vakasama ni o Karisito e sa noda Bete Levu tiko ena Vale Tabu vakalomalagi ni oti na Nona a sorovaki Koya vaka Lami. Mai na kena tekivu tukuni ga na ka e a cakava o Koya e na kauveilatai (Ipiriu 1:3), era sa qai tomana sara tiko na kena veiwase era tarava na nodra dusi tiko vei Koya vaka Bete Levu. Na kena laveti cake tiko na Nona veiqaravi ena Vale Tabu vakalomalagi e sa qai vakamatatataki sara ena Ipiriu 7:1-28.

`Wilika na Ipiriu 7:1–28. Na cava e kaya tiko e ke o koya e vola na i me baleti Jisu?`

E dina nira rui titobu sara na veika era kaya na veitikina oqo, rui vutuniyau ena kena i vakamacala ni saluwaki ni veika e kaya, o ya ni o Jisu Karisito e cecere cake na i tutu ni Nona veiqaravi vakabete mai vei Eroni kei ira era muri koya ena vale tabu e vuravura. Ia oqo, mai na bete e vuravura ena vale tabu e vuravura, e sa dua tiko e dai na Bete Levu vakalomalagi ka sa veiqaravi tiko e na vukuda ena Vale Tabu vakalomalagi. O koya gona, e na kena sa rai tiko na matada vei Jisu, e sa rawa sara kina nida vakaraici Koya tiko vaka noda Bete Levu ena Vale Tabu mai lomalagi.
