---
title:  Noda Dautataro
date:   02/05/2018
---

E dina ni valavala ca e kauta mai na veitawasei vakarerevaki ena kedrau maliwa na Kalou kei na tamata, e na vuku ga ni mate ni veisorovaki e a cakava o Karisito e sa qai rawa kina nida semati tale Vua na Kalou oi keda na kawa tamata ka meda sa rawa sara nida veitaratara rawa tale kei Koya. (Efeso 2:18; 1 Pita 3:18.)

`“Koi keda eda sa la’ki vakaruru nida sa taura na i nuinui sa viritu e matada: ko ya sa tu vei keda me i kelekele ni yaloda, ni sa dina ka kaukauwa, ia ka sa curu sara ki loma ni lati: a tikina ko ya sa curu kina e na vukuda ko Jisu, me noda i liuliu, ni sa qisi me Bete Levu ka tawamudu me vaka na i valavala i Melikiseteki” (Ipiriu 6:18-20). Me vaka e tukuni e na veitikina oqo, na cava e sa cakava e na vukuda o Jisu?`

`Wilika na Ipiriu 9:24. Na cava e kaya na tikina oqo ni okati e na veiqaravi ne i Jisu?`

O Jisu o Koya sa liu sara, e sa curu vaka noda Mata ki na Vale Tabu mai lomalagi, e na matai Koya sara ga na Kalou e na vukuda. E kena i balebale oqori, ni o Jisu e sa la’ki duri tu e matai Tamana, me veiqaravi e na vuku ni naki vinaka ni Nona veivakaduavatataki, na “veisereki tawamudu” e a “rawata” e na vukuda.  

Io, e na gauna eda ciqomi Jisu kina e sa vosoti sara na noda i valavala ca, eda sa mai duri sara tu kina e mata ni Kalou nida sa vosoti ka savai. Ia na ka dina e tiko na noda sa yaco meda sa Lotu Vakarisito, eda se dau caka cala tiko ga, ka dina ga ni sa koto na yalayala totoka nida na qaqa. Ena kena yaco oqori, e na veimasulaki tiko e na vukuda vaka noda Bete Levu mai lomalagi. (Ipiriu 7:25).

Na ka e sega ni kidava rawa tiko o koya na Lotu Vakarisito sucu vou na nona gadreva tiko vakai koya na yalovinaka kei na loloma savu i Karisito? Oqori, e dina ga nida sa bula tiko e na bula vou e mai noda e na vukui Jisu, ka dina sara tale ga nira sa yaco tiko na veiveisau vivinaka ki na noda bula, o cei me sega ni qai vakila tiko na nona gadreva e veigauna na veiciqomi kei na veivosoti? Na cava gona na vuna me rui talei sara kina vei keda na kilai ni Nona veiqaravi vaka noda Bete Levu o Karisito
