---
title:  Na veisautaki ni vunau
date:   05/05/2018
---

### Wilika ena Macawa ‘Qo
Roma 8:1; 7:15–25; 7:1–14; Joni 20:19–23; Cakacaka 20:6, 7; Taniela 7:23–25; Vakatakila 13:1–17.

> <p>Wiligusu</p>
>Ia ena daucavuta ko koya na vosa ca vei Koya sa Cecere sara ka na dauvakacacani ira na yalosavasava nei Koya sa Cecere sara, ka vakananuma me vukica na gauna eso kei na lawa eso: ia ena soli ki na ligana ka me oti mada e dua na gauna ka so tale na gauna ka dua na tiki ni gauna (Taniela 7:25)

**Veika bibi ena vulici ena macawa oqo**

E liu e na kena kilai na veika me baleta na i vakataotioti ni gauna e sa o koya na ka me baleta na vunau ni Kalou. E qai matata tiko, ni oqo o koya na kena e baleta na i kava ni vunau, o koya e dusi ki na Siga Tabu na i kavitu ni siga. E dina nida sa kila tiko ni veivakabulai e rawa duadua ga e na vuku ni vakabauta, ia, me baleta na kena maroroi na vunau, ka okati kina na Siga Tabu, e na sega vakadua ni na vakavuna na noda vakabulai, ka da sa kila sara tale ga ni e na i vakataotioti ni gauna, na talairawarawa ki na vunau ni Kalou, okati kina na Siga Tabu ni kavitu ni siga, e na drega tiko e laurai, ka i vakatakilakila ni tai dina eda to kina. Drega

Na duidui oqo e na matata cake sara mai nira sa yacoyaco tiko na veisau me vaka e tukuni tiko vei rau na Vakatakila 13 kei na 14 na nodrau na yaco me rau duavata na kaukauwa vakalotu kei na kena e vakapolitiki me rau tutaka na so-kalou lasu kivei ira kece ga era sa tiko e vuravura. Oqo, e duidui sara mai na ka e tukuni e na Vakatakila 14:7, ka ra gadrevi kina o ira na tamata ni Kalou mera “vakarokoroko vei Koya ka buli lomalagi kei vuravura, kei na wasawasa, kei na i vurevure ni wai,” oqori me qaravi o Koya na Dauveibuli ka sega tale ni dua.

**Veika bibi ena vulici ena macawa oqo**

1.	Na lawa ni loloma - Vakatekivu 2:16, Sae 119:29

2.	Na veisautaki ni lawa - Taniela 7:26

3.	Nai vakatakilakila ni gauna - Vakatakila 12:17,14:9,12


*Wilika vakavinaka ka muria nai vakarau ni veiwasei e tiko e muri.*
