---
title:  Na Vunau kei na i Valavala Ca
date:   07/05/2018
---

Ena noda vuli e nanoa eda a raica tiko kina na Roma 7:15-25 ka a vosa tiko me baleta na dina ni valavala ca e na tamata yadua, na tamata Lotu Vakarisito sara mada ga. Ia na veitikina nira bera oqo, o Paula e a vosa tiko me baleta na vunau, ka vakaraitaka tiko kina na kena rui gugumatua na i valavala ca, kei na kena rawa ni vakavu leqa.

`Wilika na Roma 7:1–14. Na veiwekani cava e koto vei rau na vunau kei na i valavala ca? Na cava e tukuna tale ga vei keda na veitikina oqo me baleta na kena rui dredre me ia na veivakabulai na vunau?`

E rua na vakasama bibi e laveta cake tiko o Paula e ke. Na kena i matai, e vakaraitaka ni sega ni vuni leqa na i vunau. Na vunau e “savasava ka dodonu tale ga ka vinaka.” Na leqa e sa i koya na i valavala ca; o koya e vakavuna na mate. Na i karua ni vakasama, o ya ni vunau e guce me vakabulai keda mai na i valavala ca kei na mate. O koya na i vunau e tukuna mai na leqa ni valavala ca kei na mate, ia kevaka me kilai rawa e dua na ka, na vunau e cereki rau me rau kilai vinaka na ca kei na mate, ia e sega ga ni vakarautaka na sala me wali kina na leqa.

O koya ga e dau wilivola me rawa ga, e rawa ni vakayagataki ira na veitikina oqo me veiletitaka kina ni o koya na vunau, na Vunau e Tini, e sa mai vakaoti ka sega ni kauwai me raici ira tale na kena vo ni veitikina era laveta tiko ni vunau e se tudei sara tu ga nikua. Oqori na veibasai ni vakatutu ne i Paula. Ena sega ni dua na betena na vei-i-le ne i Paula kevaka mera sa vakaoti na vunau. Na veika e laveta cake tiko o koya e vakaibalebale tiko kevaka e se yaga tiko na vunau, ka ni vunau ga e cereka me matata na dina ni ca kei na kena rui gadrevi na kosipeli. “A cava meda qai kaya, ‘Sa ca li na vunau?’ E segai sara! Au sa sega dina ni kila se cava na i valavala ca, ke’u sa sega ni kila na vunau: ni’u sa sega ni kila se cava na kocokoco, kevaka sa sega ni kaya na vunau, ‘Kakua ni kocokoco’” Roma 7:7.  

`Wilika vakavinaka na Roma 7:13. Na cava e kaya tiko o Paula ka sega ni baleta wale ga na vunau ia na vuni kena se yaga tiko?`
