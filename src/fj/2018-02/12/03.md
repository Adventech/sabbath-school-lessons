---
title:  Sa Bale ko Papiloni
date:   18/06/2018
---

De sa mani ca sara beka na vakacaca ne i Papiloni ki vuravura, ia e kaya na i Vola Tabu ni na oti ga mai e na dua na gauna.

`Wilika na Vakatakila 18:1-10. Na cava era tukuna na veitikina qo me baleti Papiloni na ka levu?`

E mai vakaruataki tale na i tukutuku ni bale ne i Papiloni ka a tukuni ena Vakatakila 14:8 e na Vakatakila 18:2. Oqo e dusia na sivia ni nona leqa o Papiloni.

E kaya o EG White ni bera tiko na lesu vakarua mai, o Setani e na caka mana me veivakacalai ka rawa ni vakaleqai ira sara era sega ni kauwaitaka na dina. Na taucoko ni bale ne i Papiloni e na qai yaco ni vakacakava na ka oqori o Setani ka vaka kina na kena sa taucoko na nodrau vakamau na Lotu Vakarisito kei vuravura. [Great Controversy, pp. 389, 390; 2 Cesalonaika 2:9-11].

Na kena sa yaco vakaoti oqo e sega ni dua e kila, ia na ka ga e kilai ni e na dua na siga e na tucake kina o Papiloni vakayalo me lewai mai Vua na Kalou e na vuku ni levu ni ca e dau cakava, ka ni nona ca e sa yacovi lomalagi (Vakatakila 18:15; Jeremaia 51:9).

Na yaco ni veilewai oqo e sega ni ka me kurabuitaka. O Papiloni taumada mada ga e a sotava (Taniela 5). Oi keda kece eda dui saumi taro Vua na Kalou e na vuku ni veika eda cakava. Ia ni noda i to o Jisu, e sa tiko vaka kina e dua me totaki keda (1 Joni 2:1; Taniela 7:22.

`E kauta mai vakaevei vei keda na vakacegu na noda kila ni veicala era sega vakadodonutaki tu oqo, era na qai vakadodonutaki e na dua na siga mai Vua na Kalou?``
