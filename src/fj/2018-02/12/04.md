---
title:  Amekatoni
date:   19/06/2018
---

E dina ni levu na tamata, era sega ni kila e levu na ka me baleta na Vakatakila, ka ra okati tale ga kina e vuqa na Lotu Vakarisito, e dua ga na i vakatakarakara se vosa e vaka me kilai vakarabailevu e sa i koya na Amekatoni (Vakatakila 16:16). Ka okati na vosa oqo me sema ki na i otioti ni bula kei vuravura. Ko Oliwudi e bulia e dua na yaloyalo yavala ka vakayacana me o Amekatoni, ka baleta e dua na vuravura lailai e qai vakarusa na vuravura raraba. E dusia oqo ni o ira sara mada ga na tawa lotu era kila tale tiko ga na kena na rusa na vuravura.

E vuqa era Lotu Vakarisito ka matata tiko vei ira na i Vakatakila ka vakabauta, era okata ni valu mai Amekatoni me dua na i valu ka dina ka na tekivu mai na Tokalau-e-Loma ni vakarau tiko me mai vakaoti na vuravura. Ia na i Vola Tabu e kauta cake mai e dua tani na mataqali yaloyalo. E tukuni kina ni o Amekatoni e i cavacava ni vakasota, sega ni baleti rau e rua na matanitu e rau veicacati tiko, ia e baleti rau na rua na veibolebolei levu e tarai lomalagi tiko kei vuravura. E i valu vakalotu, sega ka okati tale ga kina vakailavo se vakapolitiki.

`Na cava e rawa nida kila me baleti Amekatoni mai na Vakatakila 16:12-16?`

Na kena i matai, wanonova na tiko na i naki ni vosa e vakayagataki e ke. O ratou na yalo vaka na boto ka ratou lako mai na gusuna na gata levu, mai na gusuna na parofita vakailasu kei na gusuna na manumanu (oqo na i yaloyalo e tomiki mai na Vakatakila 13; ka o koya na “parofita vakailasu” e dusia na manumanu mai vanua mamaca ni Vakatakila 13:11). Na veibolebolei levu e laurai e ke, e baleta na nodratou na lako yani na “yalo ni tevoro” (Vakatakila 16:14) me la’ki ia na i valu e na “siga dina ko ya ni Kalou Kaukauwa” (Vakatakila 16:14). Se na mani vakaevei na i moimoi ni ka e na yaco mai Amekatoni, oqo na i valu ka na okati kina o vuravura taucoko e na kedrau maliwa na i to ne i Karisito kei ira na ne i Setani. E sega ni mai dua ga na i valu vakatamata ena dua na tutu kei Iraqi.  

`Wilika na Vakatakila 16:15. E rui talei dina ni e na maliwa ni ka e yaco tiko oqo, e qai vakauqeti keda tiko kina o Jisu me baleta na i tukutuku ni kosipeli: e rau okati ruarua kina na yalayala ni Nona lesu mai kei na kena gadrevi meda vakaisulu tiko e na Nona yalododonu. E na vukei keda vakaevei oqo e na noda kila na i valu vakayalo eda okati tiko kina?`
