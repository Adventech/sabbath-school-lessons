---
title:  'Amekatoni kei na Ulunivanua o Kameli: Wase 1'
date:   20/06/2018
---

Oqo beka na i valu kei Amekatoni? Na i matai ni ka, ni yaca oqori e rawa ni kena i balebale . “Ulunivanua .o :Mikito.” Ia, e sega ni dua na ulunivanua e tiko e na vanua o ya me yacana o Mikito, ia o Kameli ga e laurai kina, ka levu vei ira na daudidigo ni Vola Tabu era kaya ni Ulunivanua o Mikito e vakaibalebaletaki ki na Ulunivanua ko Kameli.

E vuqa tale ga na gonevuli ni Vola Tabu na nodra vakavala Kalou o Ilaijia kei ira na parofita vakailasu ne i Peali me i yaloyalo ni ka e caka e na Vakatakila 13.  

Me vaka e sa laurai e nanoa, ni Vakatakila 16:13 kei na kena dusi tiko ki vua na gata levu, na manumanu kei na parofita vakailasu, e dusi lesu sara ki na Vakatakila 13, o ratou na lewetolu vakalou lasu, o koya eda a vulica e na i kaciwa ni macawa.

Na veivakasama ni Vakatakila 13 e yaco mera sa sikavotu mai na tikina 13 kei na 14, na kina e qai mai cakava kina na cakacaka mana, ka vaka kina na kena kau “mai lomalagi ki vuravura na bukawaqa.” Na ka e yaco oqori e vakavuna na nodrau vakasota e matanavotu o Koya na Kalou kei Setani, e na nodra sota mamaca o ira era qaravi Koya na Kalou dina kei ira era qarava na “matakau ni manumanu” (Vakatakila 13:14).

`Na cava e tukuni ena 1Tui 18:1-18 ka qai basika cake tale mai e na Vakatakila?`

Vakalevu sara, eda sa raica ga e ke na i yaloyalo cereki vakavinaka ni veibolebolei levu. O Ilaijia e sa tukuna sara tu ga vakamatata ena tikina e 18 ni ra sa biuta na vunau ni Kalou o ira na tamata ka ra sa qarava tiko na veikalou lasu. E sega beka ni oqo ga na ka e sa veitalanoataki tiko mai? Eda qaravi Koya ga na Kalou dina e Dauveibuli se o koya na kalou lasu. Ena noda vuli tiko mai oqo o ira na tamata era qarava tiko mai na manumanu kei na nona matakau. E sega na toka e loma donu se na dela ni bai. Ko na qarava na Kalou, se qaravi Setani? Oqori tale ga na ka e yaco mai na Ulunivanua mai Kameli.  
