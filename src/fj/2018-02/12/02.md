---
title:  “Na Waini ni Nona Cudru”
date:   17/06/2018
---

`O ratou na Vakatakila 14:8; 16:19; 17:5; 18:2, 10, 21, e ratou cavuti Papiloni e na Vakatakila. Ko semati ratou vakacava oqo ki na Papiloni e cavuti ena Veiyalayalati Makawa e na vakasama ni gauna e muri?`

E dau kainaki ni Vola Tabu e i talanoa ni rua na koro levu: o Jerusalemi kei Papiloni. O Jerusalemi e koro ni Kalou kei ira na Nona tamata ni veiyalayalati (Same. 102:21, Aisea 52:9, 65:19, Vakatakila 3:12), kei Papiloni e baleti na veivakacacani, tiko yavavala, lotu lasu, kei na vuki tani mai Vua na Kalou.
Na vosa Vakaipiriu me baleta na “Pepeli” e vosa vata ga e vakayagataki me baleta na matanitu o “Papiloni.” O Pita e a vakabula tiko mai na i soqosoqo lotu mai Papiloni (1 Pita 5:13), ka oqori mai Roma, na i soqosoqo lotu ka qai yaco e muri me vakacacani ra na Lotu Vakarisito.

`Nida wilika na Vakatakila 14:8 kei na 18:3, na cava e rau tukuna na tikina e rua oqo me baleta na i bili ni valavala kaukauwa ne i Papiloni ki vuravura kei ira na tamata ni Kalou?`

E dina sara ni kaukauwa ne i Papiloni, me vaka e laurai ena Vakatakila, ni sa leqa sara vakalevu ka sa la’ki vakatetea sara na nona leqa oqori ki vuravura taucoko. Na veivosa “na waini ni cudru ni nona dautagane” (Vakatakila 14:8) e baleta sara tiko ga na yavu vakalotu lasu, vakavuvuli lasu, kei na i tovo ni bula veidabui ka ra tomiki ga mai Papiloni mera qai vakatetei yani ki “na veimatanitu.” Me nanumi tiko na I vakasala e na Vakatakila 18:3.

`E sa tu e vuravura e dai na veidabui, na veilecayaki, na veivakacacani. Na cava e tukuna oqo vei keda me baleta na kena gadrevi meda tauri Jisu matua tiko kei na Nona Vosa?`
