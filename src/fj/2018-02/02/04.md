---
title:  Na Matakau Koula
date:   10/04/2018
---

O ira na gonevuli ni Vola Tabu era sa kila vinaka tiko na i sema e tiko vei rau na Taniela 3 kei na Vakatakila 13 ka e vakatakilai kina na nodra vakacacani na tamata ni Kalou e na veigauna sa oti ka ra na sotava tale ena vakataotioti.
  
`Vakatautauvatataki rau na Taniela 3:1-6 kei na Vakatakila 13:11-15. Na cava soti e rau tautauvata kina na veitiki ni Vola Tabu e rua oqo?` 

Na tikina e rua e cake e dusimaka nai vakarau ni sokalou dina ka soli kina na galala kei koya e vakayacori ena kaukauwa tani vakapolitiki.

`Wilika na Taniela 3:13–18. Na cava e rawa nida vulica mai na i talanoa ka rawa ni vukei keda meda kila, sega wale ga ni kena kilai na ka eda na sotava ena gauna ni vakataotioti, e vaka tale ga kina na i valavala ni noda na sotavi ira na veika era na yaco tiko mai?`

Na veika e kunea ko Nepukanesa e vakavuna me vakacaucautaki na Kalou i Setareki, kei Mesaki, kei Apetiniko, o Koya sa tala mai na Nona Agilosi, ka vakabulai iratou na Nona tamata e ratou a vakararavi Vua na Kalou duadua ga,” Taniela 3:28. E na vakaevei mada, kevaka me ratou a sega ni vakabulai mai na yameyame ni bukawaqa na lewetolu oqo. (Taniela 3:18)? Na i talanoa e tukuniyalotaka e dua na i vakadinadina kaukauwa ni nodratou vakabauta kei na nodratou tu vakarau tu me ratou na tutaka ka qai veitalia ga se cava ena qai yaco.

`Ni sana laveti cake mai na vakasama ni so-kalou ena gauna ni vakataotioti, eda na vakadeitaka rawa vakaevei nida tudei tu me vakataki ratou oqori? Kevaka eda sega ni dina e dai e na ka “lailai” eda na dina vakaevei ena ka levu ni sana yaco mai na i otioti ni dredre levu?`