---
title:  Na Yalomalumalumu ne i Taniela
date:   09/04/2018
---

E vuravura taucoko na Taniela 2 e vukei ira e levu sara na tamata mera yaco mera vakabauta na Kalou

`Wilika na Taniela 2(2:40-43) ka vakadinadinataki kina na vosa ni Kalou ena veika e yaco mai Iurope e dai. E rawa vakacava vua e dua na tamata e bula ena 2600 na yabaki sa oti me rawa ni vakaraitaka vakamatata na ka e na yaco e kea, kevaka me sega ni vakatakilai vua mai lomalagi?`

E tukuna vakadodonu ko Taniela vua na Tui ni kaukauwa duadua ga ni Kalou e kilai kina na nona tadra ka sega ena vuku vakavuravura. Na masu e a cabora o koya kei ratou na nona i lawalawa (Taniela 2:17-23) e vakaraitaka na nodratou nuitaka vakaoti na Kalou; ka kevaka e sega, ke ratou a vakamatei vata kei ira na vo ni tamata vuku. Na kena duidui, ni o Koya na Kalou ni lomalagi e rawata me vakatakilai ira na veika vuni baleta ni o Koya duadua ga e kila na I vakataotioti. 
  
O koya gona, ena nona dau vakararavi Vua na Kalou, e sa rawa kina vei Taniela me dau vakadinadina kaukauwa. Kevaka o Taniela, e dau vakaraitaka na yalomalumalumu kei na vakararavi e sana qai vakaevei sara na noda gadreva oi keda e dai ena gauna oqo? E dina tiko, na kena sa vakatakilai tu vei keda na i tuvatuva ni veivakabulai ka a se sega ni vakatakilai vei Taniela; ka kevaka me dua na ka me na vakavuna na noda yalomalumalumu, e sana o koya ga na noda kila na ka e a cakava o Jisu e na kauveilatai.

`Na cava me na vakatavuvulitaka vei keda na kauveilatai me baleta na yalomalumalumu? Na ka bibi cava soti e vakatavuvulitaka vei keda na kauveilatai? Na cava tale ko rawa ni sakitaka e na taudaku ni kauveilatai? Raica na Kalatia 6:14.`