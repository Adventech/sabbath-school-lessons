---
title:  Veisau na kai matanitu e sau
date:   11/04/2018
---

Na Taniela 3 e qai la’ki tini tiko ena nona sa ciqoma o Nepukanesa na dina ni bula dina tiko e dua na Kalou dina. Ia na Nona kilai na Kalou kei na Nona kaukauwa, e sega ni tautauvata kei na kena bulataki na bula ni sucu vou me vaka e a kaya o Jisu ni rui yaga dina e na veivakabulai  Joni 3:7). E dina sara, ni o koya na tamata e qai tukuni e na Taniela 4:30, e sega tale ni qai lomatarotarotaki, ni o koya e dua dina ga na tamata e sa sucu vou

`Wilika na Taniela 4:30. Na cava na nona leqa na tamata o ya? Raica tale ga na Joni 15:5; Cakacaka 17:28; Taniela 5:23.`

Ena kena qai mai tini na wase ni vola, e sa vulica rawa o Nepukanesa e na gaunisala kaukauwa, na dina taucoko tu ga Vua na Kalou. 

“O koya na tui ka a dau dokadokai koya tu e sa qai yaco me luvena yalomalumalumu na Kalou, na i liuliu daulewa kaukauwa, sega ni dau vakarokoroko, e yaco me tui vuku ka dau yalovinaka. O koya e dau beca e matanavotu na Kalou ni lomalagi, ka dau vosavakacacataki Koya, e sa qai mai ciqoma tu oqo na Nona kaukauwa o Koya e sa Cecere Sara ka segata sara me tutaka na rerevaki ne i Jiova ka vaka kina na nodra tiko marau o ira era qaravi Koya. 

Ena Nona veidusimaki o Koya na Tui ni tui kei na Turaga ni turaga, e mai vulica rawa kina o Nepukanesa na veika e dodonu mera kila na veiliuliu kece ga – ni cecere dina e tiko kina na yalololoma dina. E a qai ciqomi Jiova o koya me sa Kalou bula, ka kaya kina, “Ia koi au ko Nepukanesa ka’u sa qai vakavinavinaka ka vakalevulevuya ka vakarokorokotaka na Tui kei lomalagi, ni sa dina kece ga na Nona cakacaka, ka sa dodonu na Nona i valavala: ia ko ira era viavialevu voli sa rawa Vua me vakamalumalumutaka.’”—Ellen G. White, Prophets and Kings, p. 521.

`Wilika na Taniela 4:35. Na veidina cava soti me baleta na Kalou e vakayatuyatutaka tale ga e ke o Taniela?`