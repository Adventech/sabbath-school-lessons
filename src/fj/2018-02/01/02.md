---
title:  Na Nona Bale ko Lusefa e Dua e Vinaka Vakaoti
date:   01/04/2018
---

Na veika e yaco me baleta kena basika na ca e tiki ni veitalanoa levu ka basika na vakatataro,: E tekivutaki mada vakacava? Me vaka ni o Koya na Kalou dauloloma e a tauyavutaki vuravura, e sana dodonu ga meda na kaya ni veika ca, veivalavala kaukauwa, kei na veibolebolei era a sega dina sara ga nira okati e na veibuli mai na i vakatekivu. 

`Na cava e rau tukuna na Isikeli 28:1, 2, 11–17 kei na Aisea 14:12–14 me baleta na basika mai ni valavala ca?`

O Lusefa e ka buli vinaka vakaoti ka tiko mai lomalagi. E rawa vakaevei ni tubu mai vei koya na ka ca, vakauasivi e na mataqali tikotiko vaka o ya? Eda sa sega sara ga ni qai kila. De dua oqo na vuna e kaya kina oqo na i Vola Tabu me cakacaka vakavuni na vuni ca (2 Cesalonaika 2:7).

Mai na taudaku ni galala ni digidigi e solia na Kalou vei ira na Nona veika buli cecere kece ga, e sega sara ga ni dua na ulubale e tiko me vakavuna na lutu ne i Lusefa. Me vaka e vakamacalataka vakamatata o Eleni. Waiti, “E rui dredre sara me vakamacalataki na i tekitekivu ni valavala ca kei na ka vuni ni kena tiko voli. Na i valavala ca e dua na ka e curu botolaki koya tu mai, kei na kena tiko voli e sega na ka me vakaiulubaletaki. Kevaka me tiko e dua na vuna me vakaiulubaletaki kina, se na vuni kena tiko voli, e sana oti kina na kena okati vakai valavala ca.”—The Great Controversy, pp. 492, 493. Vakaisosomitaka na vosa valavala ca e na vosa ca, e sega sara ga ni veisautaka na i balebale ni ka e tukuni.

`Vakananuma mada mai na bula o bula kina vakai iko e na vuku ni dina ni galala ni digidigi. Na cava gona, e dodonu kina meda masulaka ka vakasamataka vakavinaka na veidigidigi eda dui cakava mai na kena vakayagataki na galala ni digidigi?`