---
title:  Na Vunau kei na Kosipeli
date:   05/04/2018
---

Nida Lotu ni Kavitu ni Lesu Vakarua Mai, eda okati na yacada na veika e so eda tutaka. Na tikina oqori na Kavitu e baleta na Siga Tabu na i kavitu ni siga, ka sema oqori ki na noda yavu ni vakabauta, sega ni baleta na i vunau duadua ga ia e baleta na noda vakabauta na vunau taucoko e tini. Na tikina na Lesu Vakarua Mai e dusi ki na noda yavu ni vakabauta e baleta na lesu vakarua mai ne i Jisu, e dua na dina e dei duadua ga e na vuku ni ka e a vakayacora o Karisito e na Nona mate ni veisosomitaki e na i matai ni Nona a lako mai. E keri gona e sema tiko kina na yacada na, Lotu Kavitu ni Lesu Vakarua Mai, ki na rua na dina levu ni gauna oqo, e dredre me rau veitawasei rawa: oqori na vunau kei na kosipeli. 

Era vakaraitaka vakaevei na veitikina oqo na nodrau i sema veivolekati na vunau kei na kosipeli?

`Jeremaia 44:23`

`Roma 3:20-26`

`Roma 7:7`

Na kosipeli e sa o koya na i tukutuku vinaka, baleta ni dina ga nida sa i valavala ca e na vuku ni noda voroka na vunau ni Kalou, ia nida vakabauta ga na ka e a cakava o Karisito e na kauveilatai, e sa rawa sara tu ni vosoti na noda caka cala, ka vu mai na noda talaidredre ki na Nona vunau. E baleta tale ga na kena sa soli vei keda na kaukauwa me rawa kina nida talairawarawa ki na vunau.

`Wilika na Vakatakila 14:12. E vakaraitaka vakaevei na tikina oqo na veiwekani e tiko vei rau na vunau kei na kosipeli?`

`Nida Lotu ni Kavitu ni Lesu Vakarua Mai, ka da i kumukumu tamata eda dau vakabauta na vakamuri ni vunau ni Kalou, e na rawa vakaevei nida vakaraitaka vei ira e so tale ni noda vakamuri vunau e sega ni vakayacori meda rawata kina na veivakadonui, ia e vakayacori ga e na vuku nida sa tamata vakabulai mai Vua na Kalou dauloloma? E rawa vakaevei vei rau na tiki ni Vola Tabu na Vakarua 11:1 kei na 1 Joni 5:3 me rau i totokoni ni vakasama oqo?`