---
title:  'Na iTuvatuva ni Kalou ki Veikeda: Wase 2'
date:   07/10/2023
---

### Wilika ena Macawa oqo
Joni 20: 21, 22; Maciu 28:16-20; Vakatakila 14: 6, 7; Vakarua 7: 6, 11, 12; Vakatakila 7: 9, 10.

> <p>Wiligusu</p>
> "O koya mo dou qai lako, ka vakalotutaki ira na lewe ni veivanua kecega, ka papitaisotaki ira e na yaca ni Tamamudou, kei na Luvena, kei na Yalo Tabu" (Maciu 28:19).

Na ulutaga me baleti Koya na Kalou ni o Koya na Kalou ka tiko na Nonai nakinaki, e cici tu e loma ni Vosa ni Kalou. Sai koya oya na ivesu e semata vata na itukutuku ni bula ni tamata ena veitabagauna, ka vakatakila nai naki ni Kalou me baleti ira na Nonai bulibuli. Vakauasivi ena Nona vakaduavatataka na itukutuku ni Kalou vata kei na vakanananu levu ni: kena vakavoui tale na iyaloyalo ni Kalou ki vei ira na tamata bale (vakatauvatana vata kei na Kolosa 3: 9, 10; 1 John 3:2).

Na Nonai nakinaki na Kalou e cakacaka me vaka e dua na iyaloyalo e tu mai muri (background) me rawa kina ki veikeda meda na raica ka kila kina na Vosa ni Kalou me baleti keda. Ena gauna eda wilika kina nai Vola Tabu sa rawa ni da kilai Koya na Kalou, e gadreva vakalevu me yacovi keda mai. Se mani vakacava na tawase e mai cakava nai valavala ca (Aisea 59:2), ena vuku ni Nonai nakinaki e sa tomana tikoga kina na Kalou na Nona vakavouia na veiwekani ka sa cavuka koto me yacova na gauna marautaki e sa na vakavouia kina na ka kecega" (Vakatakila 21: 5).

Ia ena gauna mada ga oqo, na Kalou sa digitaka me vakatakilai Koya ki veikeda ena sala me na rawarawa kina ki veikeda meda kila na Nonai tuvaki ni bula kei nai naki, vakauasivi, me na rawa ni vauca vata kina e dua na veiwekani e tudei, oikeda vata kei Koya. Eda sega walega ni lako mai meda kilai Koya, ia meda wasea yani ki vei ira na tani, na noda kilai Koya kei na Nona loloma e veivakabulai.

Enai Vola Tabu, e sa solia ki veikeda na Kalou na tikina rawarawa me baleta na Nonai nakinaki.

_Vulica na lesoni ni macawa oqo me na vakarautaki iko ena Siga Tabu, Okotova 14._