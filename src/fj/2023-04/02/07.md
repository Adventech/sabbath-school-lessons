---
title:  Kuri ni Vakasama
date:   13/10/2023
---

Mei vakadinadina ki na veimaranitu kecega. "Na Nona vosa nai Vakabula, 'Oikemudou na rarama kei vuravura,' dusia tiko na nodratou sa vakacolati na Nona tisaipeli ki na dua nai tavi se nakinaki me baleti vuravura taucoko. Me vaka ga na tatara ni rarama ni matanisiga ki nai cavacava ni vanua kei vuravura, e sa nakita kina na Kalou na rarama ni kosipeli me na tara yani na tamata kecega e bula e na vuravura oqo. Kevaka walega e vakayacora tiko nai nakinaki ni noda Turaga na soqosoqo lotu nei Karisito, na rarama sa na cilavi ira era dabe tiko ena butobuto kei na buca ni yaloyalo ni mate; mei sosomi ni nodra sosoqoni vata ka sega ni kauwaitaka nai tavi e vakacolati ki vei ira kei na kena colati na kauveilatai, ko ira na lewe ni lotu era na teteva yani na veivanua kecega, ena nodra vakacilava na rarama nei Karisito me cila mai vei ira, me vaka na Nona cakacaka ni nodra vakabulai na tamata, kei na kena vakatotolotaki na kau ni tukutuku vinaka ni matanitu oqo ki vuravura taucoko.

"Mai na veimatanitu kece sa voqa tiko mai kina na kaci ni kai Masitonia. "Lako mai, mai vukei keimami.' Na Kalou e sa dolava tu na veiwere ki veikeda. Ko ira na yalosavasava mai lomalagi era sa duavata tiko kei na tamata. Na veivakarautaki sa liu tiko veikeda, kei na kaukauwa vakalou e sa cakacaka vata tiko kei na sasaga ni tamata. E boko dina na matadra era sega ni raica rawa na cakacaka ni Kalou, kei na didivara ni daliga e sega ni rogoca rawa na Nona kacivi ira tiko na Nona sipi nai Vakatawa dina. Eso era sa rogoca na kaci ni Kalou ka ra sa talairawarawa kina. Sa kena gauna mera sa talairawarawa mai na veiyalo kece sa vakatabui, ena nodra vakasaqara nai tukutuku ni bula me kacivaka. Kevaka walega mera vakamalumalumutaki ira na tagane kei na yalewa ka yalodina vakaoti ena nodra taura nai tavi e solia na Kalou, sa na vakatakilai na kaukauwa vakalomalagi ena nodra sa veivutuni na lewe vuqa ki na dina. Sa na dua na ka na totoka ni ka sa na yaco ena vuku ni nodra sasaga." Ellen G. White, The Advent Review and Sabbath Herald, November 14, 1912.

**Taro ni Veiwasei**:

`Na taucoko ni veirawai ni soqosoqo lotu enai tikotiko ena vakatautaki vakatabakidua mai na tagede eda vakaraitaka kina ena noda dui bulaâ€”na yagoi Karisito-- na loloma ni Kalou ena kena vakayacori na Nonai nakinaki. Gaunisala cava ko na cakava kina na bolebole oqo?`

`Na cava ko nanuma e raici ka kilai kina na nomu soqosoqo lotu mai vei ira era sega ni Lotu Kavitu kara tiko vakavolivoliti iko? Ko kila vakacava? Kevaka e vinaka na kenai rairai, na cava na ka ko na rawa ni cakava me vakaukauwataki kina? Kevaka e leqa, na cava na ka ko na rawa ni cakava me veisau kina?`

`Na cava na vuna e maroroi kina na itukutuku vinaka e sega ni oti rawa me uto ni noda itavi ki vuravura e ka bibi? Nai nuinui bibi cava ena rawa nida tukuna ki vua ga edua, ena vanua ga e rawa, o koya e sega ni uto ni nuinui levu eda taukena ena vuku ni kosipeli, nai tukutuku vinaka ni ka e sa cakava ko Jisu ena kauveilatai ena vukuda?`