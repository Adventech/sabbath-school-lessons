---
title:  'Na Lewe Tolu Vakalou: E Yavutaki Kina nai Nakinaki'
date:   08/10/2023
---

Nai nakinaki ni Kalou enai Vola Tabu oya ni ko Jisu duaduaga na sala ki na bula tawa mudu. Ko Karisito vakataki-Koya e kaya: “Koi Au na sala, na dina, kei na bula. Ena sega ni torovi Tamaqu walega e dua, ena vukuqu ga" (Joni 14: 6). Ia ko Jisu talega ena vukei keda meda kila ni ko iratou na lewe tolu Vakalou eratou cecere duadua enai nakinaki e mai cakava.

Na veika kece e cakava ko Karisito e sa baleta se mai vei Koya na Tamana vakalomalagi (raica na Joni 4: 34; Joni 5: 30; Joni 12:45). Ia, meda nanuma ena veigauna e mai qarava ko Jisu na Nonai tavi, e sega ni qai mai tekivu ga ena gauna e tadu mai kina ki vuravura. E sa ciqoma oti mai vei Tamana ni se bera madaga ni buli na noda vuravura (vakatauvatana vata kei na Efeso 1: 4, 1 Pita 1: 20).

Ena vuku ni ka oya, e sa tuvanaka oti tu na Kalou na gaunisala me na tarai ira ki na kawa tamata ni se bera madaga ni qai yavutaki ko vuravura, ka sa nakita me curuma yani na veitabagauna ni bula ni tamata me rawa ni vakacavara kina nai nakinaki oqo.

E a buli vuravura na Luvena (Joni 1:3) kei na "kena sa yaco dina sara na gauna" (Kalatia 4: 4), E vakatakila na Nona loloma na Kalou ena Nona tala mai na Luvena (Joni 3:16, 17). Sa tadu mai na Luvena, mai mate ena kauveilatai ka vakadruka na mate. Oti sa talai mai na Yalo Tabu (Joni 14: 26, Joni 16: 7), me vakatakila ki vuravura nai valavala ca (Joni 16: 8–11), ka sa tomana tikoga edaidai na cakacaka nei Tamana kei na Luvena ena Nona veivakaukauwataki tiko kei na Nona talai ira yani na tamata ni Kalou ena dua nai nakinaki (Joni 14: 26; Joni 16: 13, 14).

`Wilika na Joni 20:21, 22. Ena rawa vakacava meda kila ni nakinaki ni noda vakabulai na tamata e tekivutaki mai Vua na Tamada, Luvena kei na Yalo Tabu e bulia vou na Noda inakinaki?`

E dina ga ni sega ni kune enai Vola Tabu na vosa "trinity,” na vanua e vakanamata kina na ituvatuva e vakadinadinataki ni ratou vakaitavi taucoko tiko kina na Lewe tolu Vakalou. Me vaka oqo, ni oti na tucake tale mai na mate, e a qai basika ko Karisito ki vei iratou na Nona tisaipeli ka laki yalataka ki vei iratou: “Ia ka raica, au sa tala vei kemudou na ka sa yalataka ko Tamaqu: ia dou tiko ga e na koro ko Jerusalemi, me yaco mada vei kemudou na kaukauwa mai-cake" (Luke 24: 49). Eda raica eke na dina ni nodratou nakinaki ni veivakabulai na Lewe tolu Vakalou ena dua ga yatu vosa: na vosa ni yalayala nei Tamana, na veivakadeitaki ni Luvena ena kena vakayacori na vosa ni yalayala, kei na vosa ni yalayala vakataki koya, na lako mai ni Yalo Tabu (raica na Luke 3:16; Cakacaka 1:4, 5, 8).

Eda vulica rawa eke ni ituvatuva e sega ni noda, e nodratou na lewe tolu va-Kalou, ena vuku ni ka oya, ena sega ni na vakaleqai kina.

`Tamana, Luvena kei na Yalo Tabu eratou Vakaitavi kece tiko ena kena vakabulai na yalou. Na cava na vuna ena dodonu kina me veivakayaloqaqataki kina na kena vakanananu?`