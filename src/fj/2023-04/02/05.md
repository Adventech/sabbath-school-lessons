---
title:  'Ko ira na Tamata Ni Kalou: Era i Dewadewa ni kena Rawati nai Nakinaki Oqo.'
date:   11/10/2023
---

Ena veitabagauna, era sa dautiko o' ira na tamata ni Kalou yalodina mera vakatakila na Nonai tovo ka talairawarawa me vakadadamuria na Nonai naki. Ko ira na Nona tamata na Kalou sai ira era sa kacivi ka ciqoma na Nona veisureti mera idewadewa ni Nona loloma. Ko ira kece era sa yaco ena veigauna mera iyaragi ni kena vakacavari na Nona inakinaki.

`Wilika na Vakatekivu 12: 1–3 kei na Vakarua 7: 6, 11, 12. Na cava nai nakinaki taumada ni Kalou me baleti ira na Nona tamata ena Veiyalayalati Makawa?`

Na veiyalayalati ni Kalou vata kei Eparaama kei ira na nona kawa e vakatabakidua ki na dua nai naki. Era a kacivi, ukucavutaki ka vakaroti mera iyaragi ni nakinaki ni Kalou-vurevure ni veivakalougatataki ki na veimatanitu (vakatauvatana vata kei na Vakarua 28:10, Aisea 49: 6). Ia, oira oqo era digitaki ena veiyalayalati vakaveiwekani vata kei na Kalou, o koya e yavutaki ena vakabauta kei na talairawarawa (Vakatekivu 22:16-18; Lako Yani 19:5, 6; Vakarua 28:1, 2; 2 V/Gauna 7: 14). Na kenai tuvatuva, o koya e rawai ira na veimatanitu ki Isireli, e iwalewale ni Nona inakinaki na Kalou ena Veiyalayalati Makawa.

Ena Veiyalayalati Vou, e tomani tikoga na Nonai nakinaki na Kalou. Na Turaga kei nai Vakabula o koya sa tucake tale, ena gauna oqo e sa tavoca kina e dua nai walewale vou ni kena vakayacori nai nakinaki" (raica na Maciu 28:18-20, Cakacaka 1: 8) oya ena nodra lako yani na Tisaipeli nei Karisito- -era lewe ni lotu-ki vuravura taucoko ena vuku ni nakinaki, ia me vakataki Isireli taumada, ko ira na veimatanitu era lako mai ki vua. Nai nakinaki e sega ni yavutaki mai na lotu. Ni veidutaitaki, e bula na lotu baleta ni se tikoga na Nonai nakinaki na Kalou me na vakavotukanataki ka sa vakayagataka tiko na lotu.

Ia, e tiko e dua na vakatataro: Na cava na itavi ni soqosoqo lotu? Na nonai tavi na isoqosoqo lotu e tautauvata saraga kei na Nonai tavi se nakinaki o Koya e a kaciva nai soqosoqo lotu me bula tiko: "Ni sa lako mai na Luve ni Tamata me mai vakasaqara ka vakabula na ka sa yali” (Luke 19: 10). Dina ga ni sega ni dua ki veikeda ena loma ni lotu ena rawa ni vakabula edua, ia ena rawa ki veikeda meda na vakatakilai Koya o Koya ena rawa ni veivakabulai, oya ko Jisu Karisito.

"Nai tavi ni soqosoqo lotu nei Karisito, me vakabulai ira na tamata ivalavala ca. Me vakatakila na loloma ni Kalou ki vei ira na tamata ka rawai ira ki vei Karisito ena vuku ni loloma oya."-Ellen G. White, Testimonies for the Church, vol. 3, p. 381. Oqo e dua na kalougata levu ka dua talega na I tavi levu.

`Nai nakinaki me bula kina nai soqosoqo lotu me vaka na cagi ki na noda bula. Ni sega na cagi, eda na mate. Ni sega nai nakinaki se itavi ni soqosoqo lotu, ena mate. Na cava ko na rawa ni cakava, vakatamata yadua, me na vukea na bula ni nomui soqosoqo lotu?`