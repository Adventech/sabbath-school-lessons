---
title:  'Veivakatisaipelitaki: e Vakanamata Kina na iTuvatuva ni Kalou'
date:   09/10/2023
---

`Wilika na Maciu 28:16-20. Na yavu ni tisaipeli cava e rawa ni kune ena tikina oqo?`

Na Maciu 28:16–20 e tukuna na ivakaro vakaivolatabu, o koya e kilai tiko ni vakaro levu duadua (Maciu 28:18-20), e a vakaroti iratou kina na tisaipeli ko Jisu me ratou lako yani ki tautuba ka veivakatisaipelitaki, vakatavulici ira ena vakabauta, ka uqeti ira ki na tiko vakasoqoni vata (raica talega na Marika 16:15, 16; Luke 24:44–49; Joni 20:21–23; Cakacaka 1: 8).

Na lewe ni Maciu 28:16-20 ena rawa ni raici ena va na yasana: (1) Ko Jisu e vakarot iratou na Nona tisaipeli me ratou lako ki Kaleli me ratou laki tiko vata kei Koya. (Maciu 28:16, 17), (2) A lako mai ki vei iratou ko Jisu ka mai vakatakila ki vei iratou na Nona kaukauwa kei na lewa (Maciu 28:18), (3) Sa qai vakaroti iratou na Nona tisaipeli ki na dua nai tavi-na veivakatisaipelitaki (Maciu 28:19, 20); kei na kenai otioti, (4) Na Nona yalataka ki vei iratou na Nona tisaipeli ni na tiko vata kei iratou me yacova nai vakataotioti kei Vuravura (Maciu 28:20).

Na veivakatisaipelitaki e vakanamata vakatabakidua ki na ivakaro levu kei na itavi bibi ni kena vakayacori nai nakinaki. Ena kena vosa dina va-Kiriki, ena itekitekivu ni Maciu 28:19 e kaya, “O koya mo dou lako, ka vakalotutaki ira [...]” Na vosa “o koya” e vakayavutaki kina na ka e sa qai tukuni oti ga mai na (Maciu 28:18): Na kaukauwa kei na lewa nei Jisu era lako kece mai na qaqa e rawati mai na tucake tale.

E sa rui ka bibi kina me vakatakilai ni vosa walega e cakacakataki vata kei na ivakaro kaukauwa ni veitalaki oya na veivakatisaipelitaki. Vakatavulici ira kecega, papitaisotaki ira, ka wasea yani nai vakavuvuli nei Jisu ki vuravura kece sara, sai tovo ni veivakatisaipelitaki. E dusimaka vakamatata eke ko Jisu ki vei iratou na Nona tisaipeli nai tuvatuva duaduaga: na veivakatisaipelitaki. Sai koya oqo e dua na itukutuku ni veivakaroti bibi enai Vola Tabu taucoko. E mai tini ena Nona yalataka ko Jisu ki vei ira na Nona tamata ni na tiko vata ga kei iratou me tawa mudu.

E rui matata, ni naki ni Vakaro Levu (Great Commission) me na levu na tisaipeli me ra na soqoni vata mai ena dua na soqoni. Era na sega ni rawa ni na lako kece ki na veimatanitu vakataki ira mera laki vakayacori kina na veitalaki vou ni veivakatisaipelitaki. Ena vuku ni ka oya, na veivakaroti e sa baleti vuravura taucoko: ko ira kece na tisaipeli dina nei Jisu Karisito e sa dodonu mera na vakaitavi tiko ena veivakatisaipelitaki. Kenai kuri, nai tukutuku me vakadewataki—nai tukutuku vinaka e sega ni oti rawa nei Jisu Karisito e sa baleti vuravurra taucoko, ka sega ni yalani kina e dua na vanua, kawa tamata se vakarau ni bula.

`Nai tavi sai koya na veivakatisaipelitaki.” Ena tara vakacava na nomu bula kei na veiqaravi ki vei ira na tani na veivakaroti ni Turaga oqo? Na cava ko na rawa ni cakava mo vakaitavi kina vakalevu ena ka ko sa kacivi kina mo cakava?`