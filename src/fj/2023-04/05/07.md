---
title:  Kuri ni Vakasama
date:   03/11/2023
---

E dua tiko nai vakasala kaukauwa sara nei Ellen G. White me baleti ira era guta tiko mera talairawarawa ki na veikacivi nei Jisu me vakadinadina ki vei ira era tiko vakavolivoliti ira.

"Na nodra vakaiulubale ko ira era sega ni cakava rawa na cakacaka oqo ena sega ni vakalailaitaka ki vei ira nai tavi, ia kevaka era sa digitaka mera sa kakua ni cakava na cakacka oqo, era sa sega ni kauwaitaki ira na veiyalo a mai mate ena vukudra ko Karisito, guilecava na nodrai tavi e solia ki vei ira na Kalou kei na nodra sa na volai enai vola mai lomalagi nira dauveiqaravi tawa yalodina. Era cakacaka tiko beka nai talatala me vakataka na Turaga, mera yaco mera veivakaukauwataki ka veivakalougatataki ki vei ira na tani, ena gauna e sogolati koya tani kina mai vei ira era gadreva na nona veivuke? Ko ira era sega ni kauwaitaka mera veimaliwai vata kei ira na tamata era sa yaco mera nanumi ira ga vakataki ira, ka ra gadreva saraga na gaunisala mera rawa ni veivosaki vata kina kei ira na wekadra, me rawa nira vakila nai tuvaki ni nodra bula vakayalo, ka kila na gaunisala mera vakani ira kina na qele ni sipi ni Kalou. Ko ira era sega ni kauwaitaka na cakacaka oqo era sa vakamatatataka na nodra gadreva na veivakayaloqaqataki vakayalo, ka mera na qai raica nira sega tiko ni colata nai vua ni cakacaka."-Ellen G. White, The Advent Review and Sabbath Herald, August 30, 1892.

Me vaka ni oqo era rui vosa kaukauwa ena nodra vakatakila tiko na bibi ni veika e biuta na Kalou ena cakacaka ni kaulotu, eda sega ni biu wale tu ka sega nai nuinui. “Enai vakaro a soli ki vei koya, sa nuitaki tu ko Jona ena dua nai tavi bibi; ia o Koya e a tukuna ki vua me lako sa rawa talega ni maroroi koya na Nonai talai ka solia ki vua na qaqa. Kevaka me a talairawarawa vakaoti na parofita, sa na rawa ki vua me na calata e vuqa sara na veika e seg ani vinaka e a lako curuma ka na vakalougatataki vakalevu sara. Ia ena gauna ni yalolailai na Kalou e seg ani biuti koya. Ena nona lako curuma na tagede ni veivakatovolei kei na veivakasama vakarerevaki, na nona nuidei na parofita ki Vua na Kalou kei na tawa vakaiyalayala ni Nona kaukauwa me veivakabulai me vakabulabulataki."—Ellen G. White. Prophets and Kings, p. 266.

Me vakataki Jona, eda na raica beka ni rawarawa meda na vakaiulubale ena noda sega ni vakaitavitaki keda tiko ena cakacaka ni vakadinadina. Na noda vakayavalati meda vakaiulubale ena rawa ni dua mai na vuqa. Ia, na noda kacivi kina kaulotu e sega ni lailai mai na nona a kacivi ko Jona. Na taro oya, Ko na digitaka vakacava na nomui sau ni taro?

**Taro ni Veiwasei**:

`Nai ulubale cava ko a sa temaki kina mo cakava ena nomu seg ani vakaitavitaki iko ena cakacaka ni kaulotu? Na cava na nomu Ninive?`

`Vakasamataka mada na talei ni dina e tiko veikeda na Lotu ni Kavitu. Vakasamataka mada na kalougata e nomu nit u vei iko na veidina oqo. Na cava na ka e vesuki iko tum ai na nomu wasea na ki vei ira na tani na ka eda lomana vakalevu?`

`Ena rawa vakacava mo vulica ena loloma savu ni Kalou mo qaqa mai na rere ena rawa ni tiko vei iko me baleta na vakadinadina kei na kaulotu?`