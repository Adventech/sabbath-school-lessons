---
title:  'Na Nodai Ulubale: Na Veisaqasaqa Kaukauwa'
date:   01/11/2023
---

“Kemuni Jiova, sai koya ga oqo ka’u a kaya ni'u a tiko e na noqu vanua, se segai? sai koya talega oqo ka’u a dro vakatotolo kina ki Tasisi: ni’u a kila ko ni sa Kalou daulomasoli, ka yalololoma, ka cudru vakamalua, ka dauyalovinaka, ka sa dauveivutuni e na vuku ni ca" (Jona 4: 2). Sa dua dina na masu totoka mai vei Jona. Se vakacava?

`Wilika na Jona 4. Na cava na ka e leqa kina na tamata oqo?`

Sa dua na ka na titobu ni nona cati ira na tamata e talai koya kina na Kalou ko Jona ka nanuma ni vinaka cake ki vua me mate mai na tamata madua ena gauna sa na vakatakilai kina na leqa ni nona vunauci Ninive. Ko Jona e vinakata me yaco ko Ninive me vakataki Sotoma kei Komora. E a nuitaka tiko me tau na vakatulewa ni Kalou ki vei ira na tamata cati oqo. Ni sega ni yaco me vaka-kina, e a vakayavalati saraga vakalevu na nona vakabauta, ka sa rawarawa kina ki vei Jona me mate mai na nona vakatara na vuravura oqo me veisau.

Vakarua enai talanoa kei Jona, e sotavi koya tiko na Kalou, sega enai vunau se ena dua na vosa vakatautauvata ia ena ka e lako curumi. Na ivakarau ni kena raici na ka e sega ni yavutaki ena kerekere. Se veisautaki ena vuku ni dua na ka vou se duidui eda rogoca. Nai vakavuvuli vakaoqo e daubucini ka veisautaki ni yavutaki ena veika e lako curumi ena bula kei na gaunisala era vakadewataki kina se vakamacalataki kina.

Na veika vovou e lako curuma ko Jona, e solia ki vua na Kalou me vukei koya me vakila na cala ni nona rai. E vakarautaka na Kalou e dua na itei e veivakurabuitaki na kena tubu me. vakarurugi Jona mai na katakata ni matanisiga. E marau vakalevu ko Jona, sega ki Vua na Kalou a cakava na cakacaka mana, ia ki nai tei. E raica na cakacaka mana ni oya na veivakalougatataki e sala muria na nona cakacaka vinaka ka sega ena vuku ni sega ni dua na ka vinaka e tiko ena noda bula. Na gauna ga e mate kina na itei oya sa basika cake mai vei Jona e dua na cudru levu kei na nona lomaleqataka na nona yaga ka sa nanuma me sa vakamatei koya.

Na veika e lako curumi e salamuria mai na voqa malumu ni veivakadodonutaki ni Kalou, me vukei Jona me raica na nona lecaika ni okata tu me bibi vakalevu na vunikau mai na nodra bula era udolu vakaudolu na tamata e Ninive, vakatalega kina na nodra manumanu. Nai talanoa e sega ni mai cava ga ena nona sa veivutuni ko Jona. Ia na vakacavari ni talanoa e mai cowiri vei keda.

`Na cava eda cakava me baleta na kauwai ni Kalou ena vukudra na ivalavala ca, vakalolomataki, kei ira era sega tu ni tarai e vuravura taucoko?`