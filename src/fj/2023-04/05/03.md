---
title:  'Noda iUlubale: Cala ni Rai'
date:   30/10/2023
---

Ni sa yaco mai na cagi kaukauwa, sa beitaki koya vakataki-koya ko Jona (Jona 1:1-12). Na nonai vakarau ni bula sa vakatakila na mataqali rai vakavuravura kei na kilai ni Kalou se na vei-kalou tale eso era taukena ena gauna oya. E liu ena gauna era veiliutaki tu kina na vei kalou tale eso ena veivanua era taukena, era vakabauta ni wasawasa e sa nodrai tikotiko vakaturaga na tevoro veilecayaki oqo. Ena nodra rai na dausoko ena vuku voravora ni wasawasa, sa na gadrevi ga kina e dua nai soro me vakamalumutaka na nodra cudru. E dina ga ni ko Jona e Iperiu, de rairai e sa tiko vua na mataqali rai vakaoya.

`Wilika na Jona 2:1-3, 7-10. Na cava na ka e vakatakila na veitikina oqo me baleta na nona sa qai tekivu vakila ko Jona na veivakarautaki ni Kalou?`

E dina ga ni sa drotaka mai na vanua era vakatokai Jiova me nodra Kalou, E vulica (ena sala kaukauwa) kevaka madaga e lako ki na dua na vanua e vulagi kina, e se cecere tikoga ko Jiova. Na cagi kei na ua e Nona na Kalou. Na ika talega. "Sa nei Jiova ko vuravura kei na veika kecega sat u kina" (Same 24:1). Sa qai gole na lomai Jona ki vei Koya sa cecere sara e vuravura kei na wasawasa, sa qai vakatutusa ka sa vakabulai.

Oi keda talega ena rawa ni cala na noda nanuma me baleta na Kalou kei na ka e namaka ki veikeda. E dua na cala ni vakanananu oya ni gadrevi keda na Kalou meda vakanamata vakatabakidua ki na noda dui bula tawa mudu ka vakagalalataki keda mai na ivalavala ca nei vuravura e vakavolivoliti keda. Dina ga nida sa vakasalataki meda maroroi keda "meda kakua ni tauvi duka vakavuravura" (Jemesa 1: 27). Na noda rai sa dodonu me vakanamata ki na gaunisala cava eda na rawa ni kauta mai kina na veivakalougatataki ni Kalou kei nai nuinui ki vei ira era gadreva tu ni ka.

Dua tale na cala ni vakanananu o koya e tarovi keda tiko mai na noda ciqoma na kaci ni Kalou ki nai nakinaki sai koya na noda vakabauta ni noda rawa ka e vakatau tikoga veikeda. Ena sega ni rawa meda vakabula e dua na yalo mai na nona rawa ni vakabulai Ninive ko Jona. Ena rawa ni dua na nodai vakabula ena vakanananu me baleta na inakinaki. Eda sega ni kacivi meda cakava na veivakabulai ia meda cakacaka vata kei na Kalou ena Nona cakacaka ni veivakabulai. Eda tukuniyalo ka vakacaucautaka na Kalou ena duabulu na sala e sa veisautaki keda kina, ia na Kalou duaduaga ena rawa ni vakaleleci ira mai na tamata ki vei Koya. Eda na rawa ni teivaka na dina, ia na Kalou duaduaga ena rawa ni veisautaka na yalo ni tamata. Sa dauvakavuqa na noda daulecaikataka na nodai tavi vata kei na Kalou, sa dau laki yaco kina me rawarawa na noda vakaiulubale meda kakua ni vakadinadina. Io, na Kalou e vakayagataki Jona, ia na Kalou ga ka sega ni ko Jona, e veisautaki Ninive.

`Na rawa yalo e ka dredre, e rui dredre ki vua na tamata mera cakava ga vakataki ira. Ena rawa vakacava meda vulica, meda laiva ki Vua na Kalou me rawata na yalo, ia ena vukuda kei na noda bula kei na vakadinadina?`