---
title:  Koi Au Oqo ni Talai Au
date:   02/11/2023
---

Sa dua na ka na veivakurabuitaki nai talanoa kei Jona. Na Kalou ena rawa ga ni vakabulai ira na kai Ninive veitalia ga na malumalumu ni vakadinadina nei Jona, e sa veivakananumi matata ni nodai tavi e sa gaunisala me dewa kina na tamata ki Vua na Kalou, ni o Koya walega ena rawa ni veisautaka na yalo. E veivakananumi ni Kalou e vakasaqarai ira tiko na italai kei ira era yalomalumalumu mera muria na Nonai veiliutaki.

`Wilika na Aisea 6:1-8. Na cava na uto ni vakanananu e cauraki tiko ena tikina oqo?`

Sa caka tiko na veikacivi. Na Kalou sa vakasaqarai ira tiko na tamata era vinakata m ra bole. Meda sauma na kaci oya ena noda sorovaki keda ki na Nona veiliutaki, vakarorogo mo rogoca na domona, ka qai digitaka mo talairawarawa ki na veika kecega e tukuna ki veikeda.

Nai talanoa talega kei Jona e vakatakila na loloma ni Kalou ki vei ira na tamata era bula tiko ena vanua e sega ni vakilai kina na Nona loloma ka sega ni rogoci kina na domona. Me vaka ga na Nona lomani Ninive na Kalou, o Koya e lomani ira talega era milioni vakamilioni na tamata era tiko ena veikoro lelevu ena gauna oqo, ena vanua e sa vakaisosomitaki kina na veivunikau kei na senikau ena veivale, kei na tawa cegu ni rorogo sa vakavuna kina na dredre meda tu vakadua ka vakarorogo. Me baleti Ninive e kaya kina na Kalou ni ra "sa sega ni kila rawa na ligadra i matau mai na ligadra i mawi" (raica na Jona 4:11). Na Kalou e gadrevi ira na italai era sa vinakata mera kauta na itukutuku ni nuinui ki vei ira era vakaosoosotaki tu ena ogaoga kei na vakaloloma ni bula.

E sa rogoca ko Aisea na domo ni kaya, â€œKo cei ena lako?" na cava na ka ko na sauma kina?

`Bolebole: Ena dua na draunipepa lala se ena nomui vola ni masu, vola sobu kina e 10 na yaca ni tamata ko kila nira sega ni tamata vakabauta. Keimami na vakatoka ni ratou nomu tisaipeli. Vola saraga na dui yacadratou ke rawa. Maroroya vakavoleka vei iko na ivola ni yaca oqori, ka masulaka na nomu tisaipeli e lewe 10 oqori ena loma ni vula tolu oqo. Masulaka me na rawa ni vukei iko na Kalou mo na rawa ni veitokani vata kei ira era sa veitokani tiko mai. Masulaka me na rawa ni ko bucina e dua na veitokani titobu, veivolekati ka veivakabauti vata kei na nomui tokani. Ni ko vakaukauwataka na nomu veitokani, tovolea mo yadrava ka vakarorogo me na rawa ni ko kila na nona gagadre, kei na mosi. Qai masulaka me na sotavi ira na Kalou ena nodra dui gagadre.`

`Bolebole cake: Digitaka e dua na korolevu e voleka vei iko kei na dua talega na korolevu ena dua na yasa ivuravura. Tekivu masulaki ira na tamata ena bula ka cakacaka ena veikorolevu ko sa digitaka tiko. Kerea ki Vua na Kalou me na vakatura cake e dua na ikumukumu Lotu ni Kavitu kaukauwa ena rawa ni wasea na dina me vaka eda sa kila tikona dina me baleta na Nona sa voleka mai ko Jisu.`