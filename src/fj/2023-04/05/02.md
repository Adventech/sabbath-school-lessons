---
title:  'Na Nodai Ulubale: Rere'
date:   29/10/2023
---

`Wilika na Neumi 1: 1; Neumi 3:1-4; kei na 2 Tui 17: 5, 6; 2 Tui 19: 32-37. Na cava era vakatakila na veitikina oqo me baleti Ninive kei na veimaliwai ena kedrau maliwa ko Asiria kei Isireli? E laki tara vakacava na digidigi nei Jona me lako kina ki Tasisi na veimaliwai oya?`

E rairai ni dua tiko na vuna e sega ni via lako kina ki Ninive ko Jona na rere. Ko ira na kai Asiria era tamata vakarau kaukauwa sara kei Ninive e okati tiko me kena koro turaga.

"Ena kedra maliwa na veikoro lelevue vuravura ena gauna makawa, ena gauna e tawase rua kina ko Isireli, e dua tiko vei ira na koro levu ko Ninive, na koroturaga ena matanitu ko Asiria. Ena gauna ni nona vutuniyau, e a yaco ko Ninive me dua na vanua e kilai tani tu ena vakacaca kei na veika vakalolovira. Era vakatoka na vanua oqo me vanua ni vakadavedra, e vakasinaiti tu ena lasu kei na butako.' Ena vosa vakatautauvata e kaya kina ko Neumi ni ko Ninive e sivia vua nai valavala vakasausa; sa sega ni mudu na daukovekove" Nahum 3:1, 19." Ellen G. White, Prophets and Kings, p. 265.

Ko Ninive e dua na korolevu totoka. Era kaya na dauvolaitukutuku me baleta na veigauna makawa ni a vakarabailevutaka na korolevu oqo ko Senikaripu, okati kina na kena tara na veivale lelevu ena Ceva-i-Ra ni korolevu ka 1,650 na fiti na kena balavu ka 794 na fiti na kena raba. (503 by 242 meters) ka tiko kina e 80 na rumu. E cakava talega e 18 nai keli wai lelevu ka rauta ni 40 na maile na kena balavu me vakadrodroya na wai ki na loma ni koro. Na kena levu wale madaga ena rawa ni veivakarerei.

Ko ira talega na kai Asiria era rui tamata voravora. Ena nonai tukutuku ni veivaluvaluti kei Papiloni, e cibitaka kina ko Senikaripu ni a vakasinaita na veitolo ni sala ena yagodra na tamata mate, gone kei na qase, kei na ceuceu e kune ena gauna ni kelikeili e vakatakila na iyaloyalo ni nodra laulaucoka na tamata mai vei ira na sotia. Sai ira oqo na tamata ko na sega ni vinakata mo takosovi ira; era sega ni tokona na kena vakayagataki tiko na veivakasaurarataki kei na veivakararawataki, vei ira era sega ni taleitaka. Io, ena vakanananu ni nona na veimaliwai voli kei na vakaitamera ni wiliwili ni tamata e Ninive, sa mani vakavuna me sautanini ko Jona ena rere.

Mai na veika kece e yaco tiko oqo, eda sa dauwilika vakawasoma enai talanoa me baleti Jona na noda sega ni tokona me vakalatilati na rere ena noda cakava na ivakaro ni Kalou. Na ka eda sega tiko ni vakila ni rawa nida na cakava na ka vata ga oya, oya ena noda vakatara me vakatulewataki keda tu na rere ka sega ni o Koya na Kalou.

`Vakasama lesu mada ki na gauna ko vakila vakaukauwa kina ni sa liutaki iko tiko na Kalou ki na dua na ka mo cakava, ia ena vuku ni rere ko sa sega ni via cakava kina. Na lesoni cava ko sa vulica mai na ka ko lako curuma oya?`