---
title:  Ena Mataveilewai ko Vulagi Kina
date:   18/12/2023
---

Ena gauna sa bale oti kina ko Papiloni ka sa tubu cake mai ko Metia kei Peresia, era lewe vuqa na Jiu era sa lesu tale ki na nodra vanua na nodra qase. Ia era sega ni lako kece. Eso era tikoga ena vanua era sa bula tiko mai kina vakadede ena dua na gauna balavu.

Enai yaloyalo oqo ena vakasama, e sa tiko vakalailai veikeda nai yaloyalo ni talanoa nei Esiteri. "io e na gauna ko ya, ni sa tiko na tui ko Easuerosi e nai tikotiko vakaturaga ni nona matanitu, mai Susani na koro vakaturaga” (Esiteri 1: 2). Oqo na vanua e cereki kina na kenai tukutuku vakaivolatabu. Na matanitu ko Metía kei Peresia ena ruku ni veiliutaki ni kena tui.

Ena wase 1, e sa vakasakei kina ko Vasitai na ranadi mai vua na tui, sa laki yaco kina me sa vakasaqarai tale edua na ranadi, edua me sosomitaki Vasitai o koya sa vakasivoi. Ena yaloyalo oqo sa yaco me rau basika kina enai matai ni gauna ko Esiteri kei Motekai na ganena

`Wilika na Esiteri 2:1-9. Na cava e vakatavulici keda kina na veitikina oqo me baleta nai tuvaki ni bula nei Motekai kei Esiteri?`

E rairai ni ko Motekai, e sa vaka e dua na tamata ni tui, ena nona dabe toka ena matamata ki na nona vale na tui ka vakaitikotiko ena korolevu ko Susani vata kei na luvena goneyalewa susu, se ganena, ko Esiteri. Ena vuku ni nodra itutu kei na bula ena vanua erau sa bula tiko kina, erau sa vesuki tu enai tovo ni vanua ko Peresia. Sai koya beka oqo na vuna e sa digitaki kina ko Esiteri me rairai ki vua na tui: “Sa qai kau talega ko Esiteri ki na vale ni tui, me vakatawai koya ko Ikai, ko koya sa dauvakatawai ira na yalewa” (Esiteri 2: 8).

`Wilika na Esiteri 2:10, 20. Cava na ka e yaco tiko eke, ka cava na vuna e solia kina ki vua ko Moatekai na mataqali vakaro vaka-koya?`

Dina ga ni sega ni kaya vakamatata na tikina oya na vuna, ia e sega ni dredre me na sega ni kilai. Me vaka ni vulagi tiko ena dua na valavala ni vanua tani kei na kena vakabauta, eda na qai raica na kena ca, era vuku sara ena nodra maroroya na nodra matavuvale kei na tamata.

`Na draki bula cava ko nanuma ni vinaka mo na kakua kina ni vakatakila kina na veika me baleta na noda vakabauta? Se meda kakua ni cakava oya? Kevaka me sega, na cava na vuna?`