---
title:  Esiteri kei Moatekai
date:   16/12/2023
---

### Wilika ena Macawa Oqo
Taniela 1:1-12; Taniela 6:1-9; Esther 2:1-10, 20; Esther 3:1-15; Esther 4:1-14; Esther 9:1-12.

> <p>Wiligusu</p>
> "Ka'u sa soli iko talega mo nodra rarama na veimatanitu, mo yaco talega mo vu ni bula e na vukuqu ki nai yalayala kei vuravura." (Isa. 49:6, NRSV).

Edua nai tukutuku e veivakauqeti vakalevu enai Vola Tabu sai koya nai tukutuku ni kena wasei nai tukutuku vinaka kei Jisu Karisito ena veivanua e duidui na kenai tovo vakavanua (cross-cultural ministry),â€ o koya ena rawa ni kune enai vola nei Esiteri. E vuqa sara na ka sa volai ena veitabagauna me baleta nai vola oqo, me yacova tiko mai na gauna oqo era lewe levu na Jiu era se marautaka tikoga na solevu ni Purimi, e yavutaki mai ena Esiteri 9:26-31.

Ko Esiteri kei na ganena ko Moatekai erau Jiu ka rau vakaitikotiko ena koroturaga ni Matanitu ko Peresia, ko Susa. Se cava na vuna, me vakataki ira talega na vo ni Jiu era sa lesu tale ki Juta, oirau vata kei ira na kena vo, era se tikoga ena vanua ni bobula.

Ni oti,e vica vata na veivakarautaki, sa yaco kina ko Esiteri me sa ranadi. "A sa ka levu na loloma ni tui vei Esiteri, ka lailai vei ira kecega na yalewa tani, a sa vinakati koya ka lomani koya vakalevu cake vei ira kecega na goneyalewa; a sa vakaisalataki koya e nai sala vakaranadi, ka buli koya me ranadi mei sosomi kei Vasitai" (Esiteri 2:17).

Enai tutu oqo sa na yaco kina ko Esiteri, me na matanataka e dua nai tavi bibi enai volaitukutuku ni veigauna makawa enai Vola Tabu. Ena sala e duatani duadua e sa rawa ni yaco kina nai talanoa oqo mei vakaraitaki ki vei ira na tamata ni Kalou mera vakadinadinataka kina na dina oqo, ena veimatanitu tani talega.

Ena nomu gauna cava ga e rawa, wilika na vola nei Esiteri ena vuku ni vuli ena macawa oqo.

_Vulica na lesoni ni macawa oqo me vakarautaki iko ena Siga Tabu, Tiseba 23._