---
title:  Na Cakacaka Mana ni Purimi (Purim)
date:   21/12/2023
---

Era sa dikeva tiko ko ira era dauvakadikeva na veitabagauna ni sega ni kune na yaca ni Kalou ena vola nei Esiteri. Sai koya walega oqo nai vola ena Vola Tabu e basika kina na ka e veivakurabuitaki oqo. Ia, sa rawa ki vei ira na Jiu mera raica na cakacaka ni Kalou ena veivakabulai levu e caka ki vei ira, kei nai vola oqo e digitaki mai vei ira na tamata ni Kalou me okati ki nai tuvatuva ni veivola ena iVola Tabu.

Sa rawa beka ki veikeda meda raica na Nona sa tiko na Kalou ena noda bula ena veisiga? Na ka e cakava na Kalou sa na rawa ni rairai e veika e sa dau yaco, ia kevaka eda na sega ni kauwai kina vakalevu, eda na sega ni vakila na Nona tiko vata voli kei keda Kalou.

`Wilika na Esiteri 9:1-12. Na cava sa qai yaco ena vuku ni sasaga nei Esiteri?`

Na cakacaka mana ni Purimi e taura e dua nai tuvatuva duatani duadua. Na cakacaka mana e vunitaki, e ubi koya ena veika sa dauyaco tiko. Na lawa ni nodra vakarusai na Jiu e sega ni veisau, ia e dua tale na lawa vou e volai, oya ena kena sa vakatarai mera taqomaki ira ko ira na Jiu.

Nanuma talega na cava e dua tale na ka a yaco, ki na gaunisala sa rawa kina ki Vua na Kalou me cakacaka ena veika a yaco oqo. Era sa raica mai Peresia na ka sa cakava na Kalou ena vukudra na Jiu.

Kei na cava na ka e qai yaco? â€œEra lewe vuqa na tamata mai na veimatanitu tale eso era sa yaco mera Jiu" (Esiteri 8:17). Sai koya oqo nai vakaraitaki levu duadua ni gaunisala e rawa ni cakacaka kina na Kalou ena kena vakalesui lesu tale mai na yalo e sa yali, ki na kena kilai na dina.

Ko ira na nodrai liuliu na Jiu era sa raica na Nona cakacaka na Kalou. Ena gauna era sa qaqa kina na Jiu mai na nodra taqomaki ira, era sa qai biuta vakatikitiki e dua na gauna ena veiyabaki (vakatokai na Purimi) me na dauvakananumi ka solevutaki kina na nodra qaqa. Na veisiga oqo e se vakayagataki tikoga me siga ni vakavinavinaka ki Vua na Kalou mei vakananumi ni Nona veisereki.

`Bolebole: Masulaka me solia ki vei iko na Kalou na yaloqaqa mo wasea ki vua e dua e volai tiko ena nomu tuvatuva ni masu ena macawa oqo, na ka a sa cakava na Kalou ki vei iko.`

`Bolebole Cake: Tekivutaka e dua nai vola se tukutuku ni veika lalai (se ka lelevu) e sa cakava na Kalou ki vei iko. Raica lesu qai masulaka me na rawa ni vakauta lesu tale tiko mai kina nomu vakanananu ena kena gauna dodonu na Kalou na veika kece oqo me na rawa kina ki vei iko mo na wasea ki vua e dua.`