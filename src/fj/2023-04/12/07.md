---
title:  Kuri ni Vakasama
date:   22/12/2023
---

"Ki na veimatavuvale kece kei na vei koronivuli, ki na itubutubu, qasenivuli kei na gone e sa cilavi kemuni oti na rarama ni kosipeli, ni yaco mai na taro a tukuni ki vei Esiteri ena gauna ni dredre ni bula kei Isireli, 'la ko cei e kila, de ko sa yaco beka mo ranadi e na vuku ni gauna oqo? (Esiteri 4:14).”—Ellen G. White, Education, p. 263.

"Ko Esiteri e dua na goneyalewa ni Jiu totoka, na ganei Moatekai, ka a susugi koya ni rau sa mate na nonai tubutubu, ka sa okati koya me sa luvena goneyalewa. E vakayagataki koya na Kalou me vakabulai ira na Jiu ena vanua ko Peresia"

"Ena veigauna makawa sa daucakacaka na Kalou ena veigaunisala e veivakurabuitaki mai vei ira eso na marama yalodina era duavata tiko kei na Nona cakacaka, vata kei ira na turaga e sa digitaki ira mera matataki Koya. E vakayagataki ira na marama me rawati kina na veiqaqa lelevu ka rui bibi, Sa vakavuqa ena veigauna e daugadrevi na veiqaravi totolo, e sa dau kauti ira mai ki liu ka cakacaka vei ira ena vuku ni nodra vakabulai na lewe vuqa. Mai vei Esiteri na ranadi, e vakayacora kina na Kalou e dua na veivakabulai levu ki vei ira na Nona tamata. Ena gauna e sa vaka me sa sega kina na kaukauwa me na vakabulai ira, ko Esiteri kei iratou na nona yalewa dauveiqaravi eratou sa qai duavata ena masumasu kei na lolo ka cakava na ka ena kena totolo, me sotavi kina na ka e gadrevi, sa kauta mai na veivakabulai ki vei ira na nodra tamata. . . ."E dua na vakadidike me baleta na nodra cakacaka na marama o koya e veisemati vata tiko kei na cakacaka ni Kalou ena Veiyalayalati Makawa ena vakatavulici keda ena dua na lesoni me na rawa kina ki veikeda meda na sotava na kena vakatotolotaki na cakacaka ena gauna oqo. Eda na sega beka ni na kau ki na veivanua dredre me vakataki ira na tamata ni Kalou ena gauna nei Esiteri; ia sa dauvakavuqa ko ira na marama era sa veisau, sa na rawa me ra cakava edua na tikina bibi ena yalomalumalumu. Ena ka oqo e vuqa era sa cakava tiko ka ra sa vakarau tu mera na cakava." Ellen G. White, Daughters of God, pp. 45, 46.

**Taro ni Veiwasei**:

`E tiko enai vola nei Esiteri eso na taro e se sega ni saumi, vakauasivi me baleta na nonai tavi ko Esiteri enai tikotiko na tui, dina ga ni sa vakacerecerei ki nai tutu vakaranadi. Ena rawa vakacava nida veidutaitaka na veika oqo vata kei na nona vakabauta, se eda na rawata?`

`Na vosa rogolevu nei Esiteri, “ia kevaka ka’u sa mate au sa mate ga” (Esiteri 4: 16), e sa voqa sobu tiko mai ena veitabagauna mei vakaraitaki ni vakabauta ni sa tu na mate. Na cava e kaya ki veikeda na nona vosa ena vuku ni ka era na sotava na tamata ni Kalou enai vakataotioti ni gauna, ena gauna sa na yaco kina na ka e tiko ena Vakatakila 13 me sa na yaco me ka dina?`

`Ena nomu kalasi, dou lesuva tale nai otioti ni taro, ena vuli ni Siga Moniti, me baleta na nomu sega ni dauvakatakila na nomu vakabauta ena so na gauna. Ena dodonu me na vakatalega oya ki veikeda?`