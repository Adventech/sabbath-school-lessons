---
title:  Vakasaqarai ira na Lewe Vuqa
date:   11/12/2023
---

Se vakacava na bolebole, e taudaku se loma, e kacivi keda tiko ko Jisu ena yalololoma ki na Nona inakinaki ki na veikorolelevu.

`Wilika na Maciu 9:35-38. Na cava na ka e vakatavulici keda kina me baleta na inakinaki ki vei ira na lewe vuqa eda kunei ira?`

E a tarai ena yalololoma ko Jisu ena vukudra na lewe vuqa, me vakataki ira era kunei tiko ena veikorolelevu. Na Luke 19:41 e vakamacalataka na Nona a tagicaki Jeruisalemi ko Jisu. Eda na sega sara beka ni kila na titobu ni Nona lomani ira na luvena ko Jisu, se ena vukudra saraga nai kumukumu tamata era sega tiko ni kilai ia era vakaitikotiko ena loma ni veikorolelevu. Sai koya oya na vuna e kaya kina ki veikeda na Maciu 9:38 meda daumasu, me na rawa ni tautauvata kei Koya na lomada.

`Wilika na Maciu 4:23â€“25. Ena gauna e tekivutaka kina ko Jisu na Nona veiqaravi, mai na vanua cava era laki mai kina na tamata?`

Ena Maciu 4: 25, ko ira na lewe vuqa era lako vata tiko kei Jisu era lako mai Kaleli, mai na tini na korolelevu mai Tikapoli ki natuicake; mai Jeruisalemi; kei na ceva kei Jutia. Na kenai kuri mai vei Samaria, na vanua cava e yali tiko? Na veivanua ena baravi ni vanua ko Taia kei Saitoni, ena dua na yasa ni vanua mai Finaisi, ena bati ni Wase Veimama kei na tokalau cevaceva kei Kaleli. Eda sa qai raica oqo na vuna e lako kina ki veivanua oqo ko Jisu. Nai lakolako oqo ki na vanua vaka-Taia kei Saitoni e dua tiko na ilakolako ni veiqaravi ki na veivanua e veimaliwai tu na nodra ivalavala vakavanua.

"Ni oti na Nona veitaratara vata kei ira na Farisi, a mani lako tani kina mai Kapenaumi ko Jisu ka takosovi Kaleli, me laki vakacegu ena veiulunivania enai yalayala mai Fianisi. Ni rai vaka ki na ra, sa rawa ni raica kina na veibuca, ki ra na korolevu makawa ko Taia kei Saitoni, vata kei na nodra vale ni soro na Iceni, na veivale totoka kei na vanua ni veivoli, kei na ikelekele ni waqa e vakasinaiti tu ena veiwaqa." Ellen G. White, The Desire of Ages, p. 399.

`Ena rawa vakacava meda vukei ira na tamata mera raica na kena tawayaga na nodra veivale lelevu kei na vanua ni veivoli, kei na vuna era gadrevi Jisu kina?`