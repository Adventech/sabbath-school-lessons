---
title:  Kuri ni Vakasama
date:   15/12/2023
---

“Ena kedra maliwa na Jiu era tiko voli vata kei ira ko ira na tamata era vakatokai ira ko ira na Jiu nira Iceni, era tiko kina eso na tamata era kila vakavinaka cake na parofisai ena Vola Tabu me baleta na Mesaia mai vei ira nai vakavuvuli e Isireli. E tiko eso era vakanuinui tiko ki na Nona Lesu Vakarua mai ni na mai veisereki enai valavala ca. Era a tovolea na vuku mera vulica na veika vuni ni nodra vakabulailavo na Iperiu. Ia na nodra veivakaduiduitaki na Jiu e sa vakatatao ni kena vakatetei na rarama.”-Ellen G. White, The Desire of Ages, p. 33.

"Na Turaga ko Jisu, na iVakabula cecere, a mai mate ena vukudra na veiyalo oqo. O Koya ena rawa ni vakayavalati ira mai na nodra duidui, e rawa vei koya me vakayadrata na nodra yalololoma, ena rawa ni vakamalumutaka na yalodra, ena rawa ki vei koya me vakatakila ki lomadra na talei kei na kaukauwa ni dina. Nai liuliu ni cakacaka na Kalou, ka sega ni dua ga tamata wale; ka qai kacivi ira na tamata mera Nona dauniveiqaravi me na rawa kina ki vei ira mera na vakacilava na rarama ki vei ira era tiko ena butobuto. Era tiko na Nona iyau talei na Kalou ena veisoqosoqo lotu, ka sega ni noda itavi meda veivakacacani vei ira na veimatalotu tale eso e vuravura, ia ena yalomalumalumu kei na loloma meda vakatakila kina na veidina kece mevaka e tiko vei Jisu. Laivi ira na tamata mera raica na yalololoma kei na yalodina, mera raica na itovo nei Karisito, era na qai lako mai ki na dina. Mera laveti Jisu cake, nai Vakabula kei vuravura; ena kena wasei na kosipeli”—Ellen G. White, The Advent Review and Sabbath Herald, January 17, 1893.

**Taro ni Veiwasei**:

`Na cava eso na ka ena gadrevi vakatotolo ena vanua ko vakaitikotiko kina ena rawa ni solia ki vei iko kei na nomu isoqosoqo lotu na galala mo tatara yani kivei ira na tamata era sega ni kila tu na dina o koya eda kila tiko?`

`Raica mada na vosa nei Ellen G. White e cake me baleti ira ena nodra vakabauta: "Era tiko na Nona iyau na Kalou ena veisoqosoqo lotu, ka sega ni noda itavi meda veivakacacani me baleta na veimatalotu e vuravura" Gaunisala cava eda na rawa ni vakaraitaka kina ki vei ira na tamata na cala ni nodra ilakolako ia ena gauna vata ga eda sega ni vakalolovirataki ira na tamata?`

`"Ena gauna sa na lako mai kina na Luve ni Tamata, ena raica beka na vakabauta e vuravura?" (Luke 18:8). Na cava e vakaibalebaletaka ko Jisu me baleta na taro oqo? Na cava na duidui ni vosa na vakabauta kei na vakadinata (faith and belief)? Na cava na vuna ena yali kina na vakabauta vei ira e dodonu tu na nodra vakabauta ena gauna sa na lesu mai kina ko Karisito?`