---
title:  "Vakatalai Koya Tani"
date:   13/12/2023
---

Ena veivanua era vakavolivolita na veikorolelevu era sa bera tu ni tarai, era tiko kina era lewe levu era gadreva tu na inuinui. Ena gauna nei Karisito, na cava e tarovi ira tu na tamata ni Kalou ena nodra kauta nai nuinui ni Mesaia ki na veikorolelevu me vakataki Taia kei Saitoni? Dina vakaoti ki na nodra vanua, dokadoka, kei na mataboko veilecayaki ni tamata ni Kalou ki na kalougata e soli ki vei ira mera raici ira kina era voleka duadua vei ira, oira era gadreva tu na inuinui e sa tukuni tu mai ena parofisai me baleta na Matai ni Lako Mai. Ena veikorolelevu ena gauna oqo, era sa tiko kina e vuqa sara na mataqali kawa tamata o koya e vinakata ko Jisu Karisito mera wasea ki vei ira nai nuinui ni Lesu Vakarua mai na Nona tamata (Taito 2:13). Ka me vaka ga na ka e a cakava ko Jisu ena Nona sega ni kauwaitaka se kawa tamata vakacava, ena dodonu meda na vakatalega kina.

`Wilika na Cakacaka 10:9-16, 28, 34, 35. Ko na sokumuna vakacava na lesoni e vakatavulica eke na Yalo Tabu?`

Ni waraka tiko nai vakasigalevu, sa qai soli ki vei Pita e dua na raivotu ni vakasigalevu e dela ni vale vata kei na iubi ni teveli e sa vakasinaiti tu ena veimanumanu tawa savasava kecega. E tukuni vakatolu ki vua ena raivotu me tucake ka kania. E vakayagataka na Kalou na raivotu oqo me veisaqasaqa kei na nona marautaka tiko ko Pita na nona lotu kei na veivakaduiduitaki ki vei ira na kai Matanitu ki Sau. E muri sa qai vakila ko Pita na dina oqo: Sa qai vosa ko Pita, ka kaya, “E dina kau sa qai kila ni sa sega ni digitaki ira vakailoa na tamata na Kalou: ia e na veivanua kecega sa vinaka vua ko koya sa rerevaki koya, ka caka dodonu" (Cakacaka 10:34, 35).

Ena yavu oqo, meda vakananuma mada na noda italanoa ni lesoni me baleti Taia kei Saitoni. Raici Jisu tale mada kei na Nona veitauraki kei na marama tina oya. Na lesoni cava eratou vulica na tisaipeli enai lakolako oya ka veisemati talega kei na raivotu nei Pita? Eda na vakayagataka vakacava ki veikeda ena gauna oqo kei na ivakataotioti ni kaci nei Karisito ki na Nonai nakinaki me baleta na veikorolelevu? Na duidui cava e tarovi keda mai na noda raica na nodra gagadre o ira era tiko ena veivanua ni veivakatorocaketaki? Na kalougata cava e sa vakarautaka tu ki veikeda na Kalou ena veikorolelevu-me vakarabailevutaka na noda vakila na nodai tavi, ka kauwaitaka me vorata na noda duidui, duidui va-kawa tamata kei na dokadoka ni bula vakayalo?

Ko Jisu e vakatavulici iratou vakamalua na Nona tisaipeli, me ratou vakila taucoko ni nakinaki levu duadua ni veivakabulai ni Kalou e sa baleta na kawa tamata kecega, ka sega ni dua ga na matanitu se kawa tamata. Sa rawa ni vukei keda na Yalo Tabu meda vorata ka qaqa mai na noda veivakaduiduitaki me rawa nida vakacavara kina na nodai tavi ni kaulotu ki na veikorolelevu.

`Wilika na Kalatia 2:11–13. Na cava na ka e dodonu me vakatavulici keda kina me baleta na kena dredre na noda lako tani mai na veivakaduiduitaki eda sa vakatavulici mai kina ena noda gone?`