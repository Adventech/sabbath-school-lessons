---
title:  'Na Kaulotu ki vei ira era Sega tu ni Tarai: Wase 2'
date:   09/12/2023
---

### Wilika ena Macawa Oqo
1 Tui 11:1-6; Maciu 4:23-25; Maciu 15:22–28; Marika 7:24-30; Cakacaka 10:34, 35; Maciu 8:10, 13.

> <p>Wiligusu</p>
> "Sa qai vosa ko Jisu, ka kaya vua, Yalewa, sa levu na nomu vakabauta: me yaco vei iko me vaka na ka ko sa vinakata. A sa bula na luvena-yalewa e na tiki-ni-siga ko ya" (Maciu 15:28).

Mai nai vakatekivu na Kalou dauloloma oqo sa vakasaqarai ira tiko na luvena. (Vakatekivu 3:9); ena noda gauna talega oqo, na Kalou Dauloloma vata ga oqo e se vakasaqaqara tikoga me tarai ira era se yali tiko (raica Vakatakila 14:6–12), era okati talega kina ko ira era yali tiko ena veikorolelevu. Ena 2018, e a tabaka kina na United Nations na ka e a sa raica rawa ni 55 na pasede ni lewei vuravura era vakaitikotiko ena veivanua ni veivakatorocaketaki, ka na tubu cake ki na 68 na pasede ena 2050. Sa sega na noda iulubale: sa na dodonu ga meda na vakadinadina ki vei ira era tiko ena veikorolelevu.

Ia era lewe vuqa na tamata ni Kalou era vakaitovotaki ira tu me vakataki Jona nira kacivi mera laki vakadinadinadi ki na dua na loma ni korolevu: Se ena vuku ni cava, era drotaka kina nai tavi. “Io, na ka kecega sa volai eliu sa volai me da vakatavulici kina, me noda na vosota kei na vakacegui sa vu mai nai Vola Tabu, me rawa kina nai nuinui" (Roma 15:4). E okati kina na veika e sa volai me baleti Jona.

Ena gauna e veiqaravi kina eke ko Jisu, sega walega ki vei ira ena loma ni korolevu ko Isireli ia ki vei ira talega ena veivanua vulagi tale eso; oya ki vei ira e taudaku ni nodra matanitu na Jiu kei ira na tamata digitaki.

Ena macawa oqo eda na vulica tiko kina na italanoa ni Nona kaulotu ko Karisito ki Taia kei Saitoni ka kauta mai kina na veika eso meda vakayagataka ena noda duibula.

_Vulica na lesoni ni macawa oqo me na vakarautaki iko ena Siga Tabú, Tiseba 16_