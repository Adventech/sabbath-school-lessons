---
title:  Na Vakabauta e Vuravura?
date:   14/12/2023
---

Ena Luke 18:8, e a taroga kina e dua na taro ko Jisu ki vei iratou na Nona tisaipeli ni sa oti na Nona vosa vakatautauvata ka kaya: “Ia ni sa lako mai na Luve ni tamata, ena kunea beka na vakabauta e vuravura, segai?” Me vaka ni ko sa Nona tisaipeli tiko nei Jisu ena gauna oqo, ena gadrevi meda na raica na ka e vakasaqara tiko ko Jisu. Enai Talanoa, eda sa na rawa ni raica ni ko Jisu e vakasaqara tiko na vakabauta e serau ena loma ni butobuto.

`Wilika na Maciu 8:10, 13; Maciu 9:2; Maciu 20:29-34; Marika 2:5; Marika 10:46-52; kei na Luke 18:35–43. Ena veitikina oqo, ko cei e vakamacalataka tiko ko Jisu ni tu vua na vakabauta?`

Era okati enai tuvatuva ni yaca oqo ko ira na tamata e serau na nodra vakabauta ena gauna ni butobuto ni veikorolelevu. E Kapenaumi, e vakaraitaka kina ko Jisu e so na tamata vakabauta. Ena Maciu 8:10, 13, eda raica kina e dua na na turaganivalu lotu vakapekani e sa veisau ka levu na nona vakabauta. Eda sotavi iratou na nonai tokani na tamata paralase ena levu ni nodratou vakabauta eratou dolava kina na delavuvu ni vale ena nodratou kauta mai na nodratoui tokani paralase ki vei Jisu (Maciu 9:2, Marika 2:5). Ena Marika 10, eda sotavi koya kina na tamata mataboko, ko Patimeo, o koya e cila ka serau na nona vakabauta e Jeriko.

Ena gauna vata ga oya, meda namaka tiko ni na levu na vakabauta ena kedra maliwa na tamata ni Kalou. Ia ena nona vanua sara madaga ko Jisu mai Nasareci, e lailai kina na vakabauta se sa sega saraga na vakabauta-e dua na ka e vakalatilatia na veiqaravi nei Karisito. Ena kedratou maliwa na Nona tisaipeli e sa dautukuna tiko kina ko Jisu nai talanoa me baleti Isireli, "koi kemudou sa lailai na nomudou vakabauta" (Maciu 6:30, Maciu 8:26, Maciu 14:31, Maciu 16:8). Kei na Maciu 17:17 e kaya kina ko Jisu, “Ai tabatamata sega ni vakabauta ka yalo vakatani”

E dua na lesoni eda na rawa ni vakayagataka ni kua oya ni kune na vakabauta ena vanua eda sega ni namaka: ena veikorolelevu ena kedra maliwa na vulagi, pekani, kei ira na tamata e duidui na nodra vakabauta. Ena yalomalumalumu sa dodonu meda lako yani ki na veikorolelevu me vakataki Jisu, vakasaqarai ira era na cakava e dua na ka ena gauna era sa na rogoca kina na dina vata kei na vakabauta e veivakabulai e tiko vei Jisu. Era tiko dina mai kea.

`Bolebole: Dolava na lomamu ka masulaka me vakalevutaki na nomu vakabauta me na rawa ni ko wase kina vakatautauvata na nomu loloma ki vei ira era voleka kei ira era yawa.`

`Bolebole cake: Gaunisala cava e yaco mo kilai Jisu kina kei na talei ni tukutuku ni agilosi e lewe tolu? Vola e tolu na veivakalougatataki vakayalo mai vei Jisu ko sa lako curuma oti ena nomu bula. Vakarau mo wasea na vakanananu oqo vata kei iratou na lewe ni nomu kalasi ni wilivolatabu ena Siga Tabu.`