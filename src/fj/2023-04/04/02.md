---
title:  Na Nai Solisoli ni Veiciqomi
date:   22/10/2023
---

`Wilika na Vakatekivu 18:1-15. Nai vakaraitaki ni eiciqomi cava e a cakava ko Eparaama ki vei rau na vulagi?`

E a dabe koto ko Eparaama ena matanikatuba ni nona vale laca ena vuku ni katakata ni siga. Nai tovo oqo e sega soti ni dauvakayacori. Ena gauna ni draki katakata vakaoya, ni tu donu sara tu ga kina e cake na matanisiga, ko ira na tamata era sa dauvakasaqara na vanua rurugu ka cagicagi. Ia, de rairai, e vosota tiko ko Eparaama na katakata ena nona vinakata me na vukea e dua e tavali mai ena yasa ni nona vale laca.

Ena nona dabe toka e kea, e a raica sara e tolu na vulagi. Me vaka na nonai valavala, o koya e dauciqomi ira na vulagi. Sai koya oqo na vuna e tekivutaka kina ko Eparaama na vakanananu ni sota: nai Vola Tabu e kaya ni a cici yani ki vei irautou mai na katuba ni nona vale laca. Oya, e dua na tikina bibi: na nona taura nai matai ni kalawa me sotavi irautou ni bera ni rau lako mai ki vua.

"Me kau mada mai e dua na wai lailai, mo dou vuya mada na yavamudou, ka vakacegu e na rugurugua ni kau: ia ka’u na kauta mai e dua na tiki ni madrai, ia dou vakaceguya mada na lomamudou; sa oti dou na qai lako yani: ni sa ka oqo dou sa lako mai kina vei au na nomudou tamata. A ratou a kaya, Mo kitaka mada me vaka ko sa kaya" (Vakatekivu 18:4, 5).

E kila tiko ko Eparama na nona itavi, oya me wasea vei ira kecega na tamata Nona kilai na Kalou ena vuravura sa muloci tu ena veika vaka-pekani, qaravi kalou matakau, kei na vakabauta ni levu tiko na kalou. Sa rawa nida raica ena ka e yaco oqo, ni nona gaunisala totolo duadua me sotavi kina na nonai naki oya ena veiciqomi ki vei ira na vulagi, e vaka era sa qai basika mai vakadua.

Ena gauna oqo, e sa sivia e udolu na tamata na lewe ni matavuvale levu nei Eparaama, e vuqa vei ira era iliuliu ni veimatavuvale, ka sega ni lewe lailai era sa veisau vou mai na vakabauta vakaiceni. Na mataqali vuvale e gadreva na liga e dei ena iuli. Me kakua ni caka e dua nai vakarau ena lolomarua kei na gogo. Na veivakayaloqaqataki nei Eparaama e sa tete yani ki na taudaku ni nona matavuvale. Ena veivanua kece e tara kina na nona vale laca, ena tara toka e yasana e dua nai cabocabo ni soro. Ena gauna sa kautani kina na vale laca, nai cabocabo ni soro sa na tu ga, ka vuqa vei ira na kai Kenani era lako wavoki voli, o ira era sa kila na Kalou mai na bula nei Eparaama, era na tao enai cabocabo ni soro mera vakacabora kina na nodrai soro ki vei Jiova.”—Ellen. G. White, Education, p. 187.

Mai nai vakatekivu, e sa vakila tu kina ni a kacivi koya na Kalou me vakadinadina, kei na nona lako ki na Vanua Yalataki, e sega ni lakolako vakagade ia me yaco mei vurevure ni veivakalougatataki ki vei ira era tiko vakavolivoliti koya, ka vaka kina ko ira na nona kawa, ki vuravura.

`Na yavu ni veiciqomi cava e vakaraitaka ko Eparaama ena rawa ni ko vakadadamuria ena nomu bula?`