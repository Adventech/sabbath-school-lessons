---
title:  Nai Nakinaki nei Epraama
date:   25/10/2023
---

`Wilika na Vakatekivu 19:1-29. Na cava na ka e qai yaco ena yalo ni veiciqomi, dauloloma kei na daumasu nei Eparaama?`

Na tikina oqo sai vakaraitaki talei me baleta na itutu nei Loti e Sotoma: "A sa tiko mai na matamata-ni-koro mai Sotoma ko Loti" (Vakatekivu 19: 1). Sa kenai balebale oqo ni o koya e dua e vakaitutu cecere ena loma ni koro, baleta ko ira era daudabe e matamata ni koro e nodrai tavi na vakailesilesi, turaga ni lewa, kei ira na tui (2 Samuela 19: 8, Jeremaia 38:7, Ruci 4: 1).

Na Vakatekivu 19 e voleka sara ni rau tautauvata kei na Vakatekivu 18 kei nai talanoa ni agilosi vata kei Eparaama. Ko Eparaama kei Loti erau a dui dabe koto ena mata ni katuba se matamata (Vakatekivu 18:1, Vakatekivu 19:1); Erau a dui sureta na nodrau dui vulagi ko Eparaama kei Loti ki na nodrau duivale (Vakatekivu 18: 3, 4; Vakatekivu 19: 2); Erau a dui vakarautaka na kakana vei rau na nodrau duivulagi (Vakatekivu 18: 4 - 8, Vakatekivu 19: 3). Se na cava na nona cala, e tiko vei Loti eso nai tovo vinaka.

"Sa qai vakatauca ko Jiova na sulifure kei na bukawaqa maivei Jiova mai lomalagi, ki na dela i Sotoma kei Komora; a sa vukica na veikoro ko ya, kei na Buca taucoko, kei ira kecega na lewe ni veikoro, kei na ka sa tubu mai na qele" (Vakatekivu 19: 24, 25).

Eda sega ni kila se ra lewe vica na tamata era vakaitikotiko ena korolevu ko Sotoma kei Komora ena gauna oya, ia mai vei ira na udolu vakacaca oya eratou lewe va ga eratou biuta na korolevu, ka lewe tolu ga eratou bula. Sa vaka-kina ena gauna ni waluvu ena Vakatekivu. Eda sega ni kila se ra a lewe vica era se bula tiko ena gauna koya, ia eda kila nira lewe levu era a sega bula.

Na lailai ni lewe ni vanua ko Sotoma era a bula e tiko na kena ivakavuvuli ena noda inakinaki ni cakacaka ni veivakabulai: eda na sega ni bula taucoko. Eda gadreva mera ciqomi Jisu taucoko na tamata kei na gaunisala ni Nona veivakabulai, ia na tamata yadudua e soli tu ki vei ira na galala ni digidigi. Sa nodai tavi meda sureti ira yani e lewe levu na tamata eda rawata mera cakava na nodra digidigi ki vei Jisu. Ena gauna eda vakayacora tiko kina na noda itavi (mission) na Kalou e sa na vukei keda ena Nona Yalo Tabu, ia ena sega vakadua ni na vorata na digidigi ni lomana e dua. Na galala ni vakatulewa oya, e muri, veitalia ga na ka eda cakava, se mani vakacava na levu ni noda masu, na veivakabulai ena vakatau mai na noda dui digidigi yadudua.

`Eda na vulica rawa vakacava meda na kakua ni yalolailai kevaka eda na sega tiko ni raica kena vakavotukana ena gauna eda vakayacora tiko kina na nodai nakinaki (mission)?`