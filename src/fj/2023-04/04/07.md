---
title:  Kuri ni Vakasama
date:   27/10/2023
---

“Na nodra lomani na yalo era na vakarusai e vakauqeta me masu ko Eparaama. E dina ga ni cata nai valavala ca ena korolevu, ia e gadreva mera vakabulai na tamata ivalavala ca. Na titobu ni nona kauwaitaki Sotoma e sa vakaraitaka na nuiqawaqawa ena dodonu me tiko veikeda ena vukudra era sega ni veivutuni. Ena dodonu meda dinata na noda cata nai valavla ca, ia meda kauwai ka lomani ira na tamata ivalavala ca. Ko ira kece na veiyalo era tiko vakavolivoliti keda era sa lako sobu tikoga ki na rusa kevaka e sega tu na nodrai nuinui, me vaka e a tau ki vei Sotoma. Ena veisiga sa sogo tiko kina na katuba ni loloma ki vei ira eso. Ena veiauwa, eso sa lako sivita na tatara ni loloma. Kaevei na domo ni veivakasalataki kei na veisureti me tukuna ki vei ira na tamata ivalavala ca mera drotaka mai na leqa vakarerevaki sa tu e matada? Sai vei na veiliga e dodo yani me kauti ira tani mai na mate? Sai vei ko ira na yalomalumalumu ka dei na nodra vakabauta era kerekere tiko ki Vua na Kalou me baleti koya?

"Na yalo i Eparaama sai koya na yalo i Karisito. Na Luve ni Kalou sai Koya na dautataro ena vukudra na tamata ivalavala ca. O Koya sa sauma oti na isau ni veivakabulai ni kila na yaga ni bula ni dua yalo. Ena vutugu ni Nona lauvako, na Nona colata vakataki Koya na bibi ni valavala ca ni vuravura taucoko, e qai masulaki ira na kena meca kei ira na dauveivakamatei, ‘Tamaqu, vosoti ira nira sa sega ni kila na ka era sa kitaka.' Luke 23:34." Ellen G. White, Patriarchs and Prophets, p. 140.

"Era dokai Eparaama na veimatanitu era tiko vakavolivoliti koya mevaka e dua na tui qaqa kei na turaga vuku ka kilaka. E sega ni sogolatia na nona yaga vei ira era veivolekati. Na nona bula kei nai vakarau, o koya e duidui mai vei ira era qaravi kalou matakau, sa yaco me ivakaraitaki ni vakabauta dina. Na nona yalodina vakaoti ki Vua na Kalou e sega ni vakayavalati vakarawarawa." Patriarchs and Prophets, pp. 133, 134.

**Taro ni Veiwasei**:

`A cava tale eso nai vakaraitaki enai Vola Tabu e vakatakila ki veikeda yadudua se ko cei e sa rawata vakavinaka na nona kacivi me kaulotu? Vakacava ko Joni na dauveipapitaisotaki? Ko na rawa ni vakatokai koya ni mana nona veiqaravi?`

`Wilika na Vakatekivu 19:30-36. Na cava e tukuna ki veikeda me baleta na nodrai tovo ko ira era a vakabulai mai Sotoma?`

`Na lesoni cava soti e da na rawa ni vulica mai nai vakaraitaki nei Eparaama me baleta na inakinaki, kei na gaunisala me caka kina?`

`Vakasamataka mada oqo: Ko nanuma beka ni dautataro nei Eparaama ki Sotoma kei Komora e mana se leqa?`