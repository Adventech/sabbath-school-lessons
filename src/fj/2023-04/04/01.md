---
title:  Wasea na Nonai Nakinaki na Kalou
date:   21/10/2023
---

### Wilika ena Macawa Oqo
Vakatekivu 18; Jemesa 5:16; Roma 8:34; Iperiu 7:25; Vakatekivu 19:1-29; Vakatekivu 12:1-9.

> <p>Wiligusu</p>
> "E dua na vunau vou kau sa solia vei kemudou, Mo dou veilomani: me vaka kau sa lomani kemudou, mo dou veilomani talega vakakina. A ka oqo era na kila kina na tamata kecega ni dou sa noqu tisaipeli, kevaka dou sa veilomani" (Joni 13:34, 35).

Mai nai vakatekivu e sa daugadreva voli ko Eparaama me vakayagataki koya na Kalou ena Nonai tuvatuva. Ena rawa ni kunei na dina oqo ena Vakatekivu 18, Lena gauna sa vakasalataki koya kina na Kalou ena vuku ni ka ena yaco ki vei Sotoma kei Komora. "E dina, ena sega ni vakayacora e dua na ka na Turaga ko Jiova, ena vakaraitaka mada ga na nona vosa vuni vei ira na nonai talatala na parofita" (Emosi 3:7). Enai talanoa me baleti Sotoma kei Komora, ko Eparaama na kena parofita.

E a vakacegu koto ko Eparaama ena vuku ni katakata ni siga oya ena gauna e raici iratou kina e lewe tolu na vulagi. "sa raica walega ko Eparama e tolu na vulagi lako, ia ena kedratou maliwa o Koya e sega ni valavala ca ka sa dodonu ki vei Eparaama me vakarokorokotaka." Ellen G. White, Patriarchs and Prophets, pp. 138, 139.

Sa vakarau me vakaitavitaki ko Eparaama ena Nonai nakinaki na Kalou. Na nonai tavi me vaka e kaya na wase ni vola oqo, oya me masulaka me takoso na Kalou vei ira na tamata mai Sotoma kei Komora. Oya ena nona vinakata me raica kevaka ena kedrai tuvaki era se rawa tikoga ni vakabulai. Ena vakanananu, ni kevaka e sega ni o koya oya na ka me baleta nai nakinaki—ia na cava ga?

Ena wase ni vola oqo e loma, e vakatakilai kina e tolu na ivakaraitaki ni bula vakayalo cecere nei Eparaama: yalo ni veiciqomi, loloma, kei na masu—nai vakarau ni bula cecere ena rawa ni yaragi levu talega ni kaulotu.

_Vulica na lesoni ni macawa oqo me vakarautaki iko ena Siga Tabu, Okotova 28._