---
title:  Na Kacivi nei Eparaama
date:   17/10/2023
---

Ena nona muria na kaci ni Kalou, e lako curuma kina ko Eparaama na vanua yalataki me vaka na ka e vakaroti koya kina na Kalou. Ia, me tekivu sara mai na kenai tekitekivu, e vaka me sega ni lako vakavinaka vei koya na veika e sota kaya. E tadu yani ki na vanua e a tukuna ki vua na Kalou me lako kina, ia me vaka e kaya nai Vola Tabu, “nira sa tiko ena vanua ko ira na kai Kenani" (Vakatekivu 12: 6)—Era kilai tani ko ira na pekani ena nodra itovo kaukauwa. Sa rauta me na gauna ga e yaco kina ki kea ko Eparaama, sa basika ki vei koya ko Jiova ka kaya ki vua, "Au sa solia na vanua oqo ki vei ira na nomu kawa" (Vakatekivu 12: 7). Sega ni vakabekataki na nona gadreva tu ko Eparaama na veivakayaloqaqataki. Ia, e sega tikoga ni lako vakavinaka vei koya na veika, e na imatai wale madaga.

`Wilika na Vakatekivu 12:10–13:1. Na cava tale na ka e qai yaco ki vua, kei na cala cava e a cakava na tamata ni Kalou oqo?`

Se mani a vakacava na nona yalolailai: ena nona sa biuta tu yani na vanua e sotava kina na vakacegu kei na levu ni nonai yau, me lako walega, ki na vanua e sega tu ni kila” (Iperiu 11: 8). Ka imatai sara tu ga ni ka e sota kaya na lailai ni kakana. Na kena sa rui ca na dravuisiga e a biuta kina na vanua a tukuna ki vua na Kalou me vakaitikotiko kina ka qai lako ki na dua tale na vanua, sa qai laki toso cake ga na leqa me tekivu mai kea.

"Ena gauna e tiko voli kina e Ijipita, e vakatakila kina ko Eparama nai vakadinadina ni o koya e sega ni galala mai na malumalumu vakatamata kei na tawa taucoko vakaoti (imperfection). Ena nona via tabonaki Serai ni watina, e sa cakitaka kina na veimaroroi va-Kalou, na lailai ni vakabauta kei na lomaqa e sa dauvakatakilai ena nona bula. . .Ena vuku ni lailai ni vakabauta nei Eparaama sa laki biuti Serai kina ena dua na vanua ca sara. Ni sa tukuni ki vua na tui mai Ijipita na nona totoka, sa mai kau kina ki na vale ni tui, ena gagadre me sa tauri koya me watina. Ia ena yalololoma ni Kalou sa qai maroroi Serai ka qai vakatala na mate ca ki vei ira na lewe ni matavuvale ni tui"—Ellen G. White, Patriarchs and Prophets, p. 130.

E se sega vakadua ni dua e kaya ni cakacaka ni kaulotu (mission work) e rawarawa, ia na lasu, ena vuku ni lawaki e sa qai vakavuna me ca vakalevu sara na ka e sotakaya ko Eparaama. Kalougata ni o Koya na Kalou e Kalou dauvosota vakadede, ka vakavuna me sega ni biuti koya tani kina na Nonai talai ena vuku ni nona cala, ia e ka ni rarawa ni sega walega ni o koya oya na cala e cakava ko Eparaama. Sa na vakacava na vakacegu ena yaco ki veikeda nida kila, se mani vakacava na noda cala, kevaka eda kukuva matua tiko na Kalou ena vakabauta kei na talairawarawa, me vaka a cakava ko Eparaama, e sega walega ni noda cala, ivalavala ca ena vosoti, ia e se rawa tikoga ni vakayagataki keda meda cakava nai nakinaki (to missión) ni Kalou.

`Na lesoni cava eda na rawa ni taura mai nai talanoa me baleti Eparaama mai Ijipita?`