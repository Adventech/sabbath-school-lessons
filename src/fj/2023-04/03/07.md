---
title:  Kuri ni Vakasama
date:   20/10/2023
---

Wilika na Ellen G. White, "The Great Commission," pp. 25-34, and "A Seeker for Truth," pp. 131-142, in The Acts of the Apostles. "Ni bera ni qai lako cake ki lomalagi, sa solia ko Karisito ki vei iratou na Nona tisaipeli na nodratou I tavi. E kaya ki vei iratou me ratou cakava na lomana o koya e solia tu ki vuravura sai koya nai yau talei ni bula tawa mudu. E kaya ki vei ira, ko sa ivakadinadina tiko ni Noqu bula sorovaki ena vukui vuravura. Ko sa raica na Noqu sasaga me baleti Isireli. Ka dina ga nira sega ni lako mai ki vei Au na Noqu tamata me rawa nira bula kina, dina ga ni ko ira na bete kei ira turaga era sa biligi au tani, e se soli tale tiko edua na gauna mera ciqoma na Luve ni Kalou. Dou sa raica ni ko ira kece era lako mai ki vei Au ena nodra vakatusa na nodrai valavala ca, Au ciqomi ira ena galala. Ko ira kece era lako mai ki vei Au, Au na sega sara ni biuti ira tani. Ki vei iko na Noqu tisaipeli, Au solia ki vei iko nai tukutuku ni loloma oqo. Me soli ki vei rau ruarua, Jiu kei na Matanitu ki Sauki Isireli, taumada, kei ira na veimatanitu, duiduivosavosa kei na tamata. Ko ira kece era vakabauta mera soqoni vata yani ki na dua nai soqosoqo lotu.”—Ellen G. White, The Acts of the Apostles, pp. 27, 28.

Nai Vakaro ni veitalaki Levu: "O koya mo dou qai lako, ka vakalotutaki ira na lewe ni veivanua kecega" (Maciu 28:19, E sa baleta tiko na noda lako vakaidina ki vei ira na tani, vakauasivi ki na veimatanitu tale eso.

"Nai vakaro ni kosipeli sai koya nai vakaro ni kaulotu me baleta na matanitu nei Karisito. Meratou cakacaka ena yalodina na tisaipeli vei ira na tamata, ena kena soli ki vei ira kecega na veisureti ni loloma. Mera kakua ni waraki ira na tamata mera lako mai ki vei ira: mera lako yani ki vei ira na tamata vata kei na nodra itukutuku."—Ellen G. White, The Acts of the Apostles, p. 28.

"Era tiko ena noda vuravura era lewe vuqa era sa voleka ki na matanitu ni Kalou. Ena vuravura butobuto enai valavala ca era tiko kina era lewe vuqa sara na vatu talei, o koya ena vagolei ira kina na Nonai talai. Ena veivanua kecega era na tiko kina ko ira era na cakava na nodra digidigi ki vei Karisito. Era lewe vuqa era na okata na vuku ni Kalou e tiko e cake mai na veika vakavuravura e rawati, kara na laki yaco mera dauveivakararamataki yalodina. . . . Ni sa vakadei na yalo ena gaunisala e muria ko Pita ni sa ivakayaco dodonu ni Nonai nakinaki na Kalou, kei na nodra veivakaduiduitaki ka tawasei ira tani erau veicalati kei na yalo ni kosipeli, ena nodra vakacaucautaka na Kalou ka kaya, ‘Oti o Koya na nodra Kalou talega na Matanitu ki sau e solia na veivutuni ki na bula. Ena vuku ni ka oya, ni sega na veisaqasaqa, na basuraki sobu ni veivakaduiduitaki, na tatatawasewase ka bucini mai ena dua nai valavala ni bula makawa en biu tani, kei na kena sa dolavi na gaunisala me sa kacivaki kina na kosipeli ki na veimatanitu tani.”– Ellen G. White, The Acts of the Apostles, pp. 140-142.

**Taro ni Veiwasei**:

`Ko na vakamacalataka vakacava na vosa “mission” se nai nakinaki e gadreva na Kalou me rawati, ni ko vakayagataka ena nomu bula?`

`Ena gaunisala cava ena rawa kina ki vei iko, mo vakaraitaka kina ena nomui valavala kei nai tovo na inakinaki e gadrevi mo rawata (mission) ena veisiga? Ena rawa vakacava mo na dauvakasamataka tiko vakalevu na kaulotu ena nomui tavi ena veisiga?`

`Na cava sa rui ka bibi kina na noda daudikeva na lomada ka vakasaqara na kaukauwa mai cake me veivakasavasavataki mai na veuvakaduiduitaki vei ira era seg ani vakataki keda?`