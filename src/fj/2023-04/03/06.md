---
title:  Me Tekivu ena Vanua ko Tiko Kina
date:   19/10/2023
---

`Wilika na Cakacaka 1:8. Na yavu cava e vakaraitaka ko Jisu ena gauna e cakava tiko kina na cakacaka ni veiwase se Nona dauvakadinadina ki vuravura?`

Sai koya oqo na yavu e biuta tu mai ko Jisu, o koya e vakatakila mai ki veikeda na Nona gadreva meda vakataki iratou na Nona tisaipeli, e tiko vei ira nai tukutuku vinaka me wase ki vei ira na tani. Na wase ni dina e sega ni baleta na nodra rawai na tani mai na nodra cala, ia e baleta na kena tukuni ko Jisu o koya e tukuni tiko enai tukutuku ni agilosi e lewe tolu ena Vakatakila 14: 6–12.

E tiko eso na yavu ena vosa nei Jisu ena Cakacaka 1: 8.

Matai, "Dou na dautukuni Au e Jeruisalemi" Me vaka eda sa raica oti: (yaga me tokaruataki): meda Nonai vakadinadina ena vanua eda dui vakaitikotiko kina. Ena rawa ni okati eke na nomu vale, nomui soqosoqo lotu, vei ira eda tiko veitikivi kei na nodai tikotiko. E gadrevi meda vakadinadina taumada ena vanua eda dui tiko kina, ena vanua e biuti keda kina na Kalou vale se cakacaka—ka Nona ivakadinadina ki vei ira era volekati keda. Era na rawa ni lewe ni matavuvale veivolekati sara se wekada, vei ira na lewe ni lotu, cakacaka vata, tiko veitikivi, kei nai tikotiko.

Ena so na gauna era taleitaka ga na tamata mera lako ki na veivanua yawa kei na ivalavala ni bula vulagi mera laki Nonai vakadinadina kina. Ia era sega ni vakadinadina ki vei ira na tamata era tiko veivolekati ena gauna oqo. E dodonu meda tekivu ena vanua eda tiko kina ka qai toso tani mai kea ni sa liutaki keda na Kalou.

Tarava, “Kei Jutia taucoko, kei Samaria, ka yacova nai yalayala kei vuravura” (Cakacaka 1: 8). Vakadua tale, na Nona veivakadeitaki ko Jisu e kaya ni vakadinadina e okati kina na takosovi ni yalayala vakavanua. Me tekivutaki ena vanua eda tiko kina, eda na rawa ni kacivi meda toso tale ki na dua na vanua e duidui kina na bula veimaliwai, duidui kawa tamata, kei na duidui vakabauta vakalotu. Kevaka au wili vata kei na dua nai kumukumu kawa tamata, se ikumukumu e duavata ena vosa, ena rairai rawarawa vakalevu me'u vakadinadina ki vei ira ena vuku ni lailai ni lati ni bula vakavanua ki na kauveilatai. Ena so na vanua e vuravura ena rawa ni dua ga na mataqali se yavusa ena rawa ni okati tiko ena kena bucini nai soqosoqo lotu. Ia, nai vakaro levu ni veitalaki nei Jisu e tukuna ki veikeda me vaka nida Nona vakadinadina, eda sa biuta mai na vanua e vakawelei keda tu ka vakayagataka na veika e tu veikeda ki vei ira nai kumukumu tamata vaka-koya e ka bibi. Era gadreva talega nai tukutuku me baleti Jisu.

`Bolebole: Vakatakila ka vola na yacadra nai kumukumu tamata era gadreva vakalevu tu na ka enai tikotiko, ko ira ka sa bera ni tovolea na isoqosoqo lotu me tarai ira yani.`

`Bolebole Cake: Tekivu masulaka me dua na gauna voleka ga oqo me yaco mo vakaitavi ena kaulotu ki vei ira na tamata era gadreva tu na ka.`