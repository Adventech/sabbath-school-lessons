---
title:  Na Lotu Taumada kei na Vanua e Veivakawelei
date:   18/10/2023
---

`Wilika na Cakacaka 8:1-4. Ena lotu taumada, na cava e kauti ira vata mai na tamata vakabauta era sa veiseyaki tu ena vanua era wele tu kina?` Me yacova mai na gauna oqo, na lotu taumada a tiko voli ga e Jeruisalemi (se ena nodra vanua ga na Jiu kei na kedra maliwa na Jiu). Ena gauna e sa tekivu kina na veivakararawataki, o koya e vakaitavi sara kina vakalevu ko Saula edua na Jiu ka Farisi yalodina, era sa qai veidroyaki na lewe ni lotu mai Jeruisalemi ki na veiyasana e Jutia kei Samaria. Ko Jisu e kaya ena Cakacaka 1: 8 â€œdou na qai dautukuni au mai Jerusalemi, kei Jutia taucoko, kei Samariaâ€" E mai vakavotukanataki nai tukutuku oqo me vaka e tukuni tiko ena Cakacaka 8: 4, "Ia ko ira era sa veiseyaki, era sa lako ki na veiyasana kecega ka vunautaka na vosa"

Ena gauna sara madaga sa tekivu me sa toso tani kina mai Jeruisalemi na lotu, era se vunau tikoga ko ira na lewe ni lotu ena veiyasana vaka-Jutia se ena nodra veitikotiko na Jiu ena veikoro lelevu tale eso. Na Cakacaka 11:19 e vakaraitaka ni lotu a veiseyaki vaka ki Finaisi (Lepanoni) kei Saipurusi, Ia enai tagede oqo era se sega tikoga ni vunautaka kina na itukutuku ki vua e dua e sega ni Jiu. Ko ira na tisaipeli nei Jisu kei nai soqosoqo lotu taumada era sega ni nakinaki mera raici ira na kai Matanitu ki Sau, ia ko ira walega na Jiu, era lako mai ki Vua na Turaga. E se qiqo tikoga na nodra raica na i naki dodonu ni lotu.

Ko Pita, e dua na tisaipeli nei Jisu ka dua talega e rogo ena soqosoqo lotu taumada, e a coqa na kena kau nai tukutuku vinaka ki vei ira na kai Matanitu ki Sau, me yacovi Paula mai o koya sa qai tekivu me kauta nai tukutuku. E kilai ko Pita ni apositolo ki vei ira na cili (oya ko ira na Jiu) kei Paula nai apositolo ki vei ira na kai Matanitu ki Sau (Kalatia 2: 8). E liu, e sega ni vinakata ko Pita me kunei vata kei ira na kai Matanitu ki Sau (Kalatia 2:11, 12). Ia, e sa qai kauti Pita tani mai na Kalou mai na vanua e sa dredre me lako tani mai kina (comfort zone) ka qai veisautaka na lomana. E sa qai tekivu me vulica se cava na ka e gadrevi dina ena ivakaro me baleta nai tukutuku vinaka kei na cava nai balebale ni mate nei Jisu me tukuni ki vuravura taucoko.

`Wilika na Cakacaka 10:9-15, 28, 29. Na cava nai tukutuku e a solia na Kalou ki vei Pita, ka vakacava na kena levu ni noda vakayagataka tiko na yavu oqo ena noda gauna ena cakacaka ni kaulotu?`