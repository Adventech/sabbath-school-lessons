---
title:  Kaulotuki vei ira na Kaukauwa
date:   25/11/2023
---

### Wilika ena Macawa Oqo
Taniela 4; 2 Tui 5:1-19; Joni 3:1-12; Joni 7:43-52; Maciu 19:16-22; Joni 19:38-42.

> <p>Wiligusu</p>
> "la ka cava na kena yaga vua na tamata, kevaka e rawati vuravura taucoko, ka vakayalia na yalona? se cava ena solia na tamata mei sau ni yalona? (Maciu 16: 26, NKJV).

Dina ga ni a volai ena vica vata na yabaki sa oti, nai Vola Tabu, na Vosa ni Kalou, sai koya na itukutuku ni dina ni Kalou me baleti vuravura. Kei na veidina taucoko e vakatakila ni tuvaki ni bula ni tamata e nai kavitu ni senitiuri mai Jutia se karuasagavulu ka dua ni senitiuri mai Brasil-eda tautauvata ga na tamata: tamata ivalavala ca e gadreva na loloma savu ni Kalou.

Era okati eke ko ira na vutuniyau kei na kaukauwa. Ko ira na vutuniyau kei na kaukauwa ena gauna vakaivolatabu, era sega ni duidui mai vei ira na vutuniyau kei na kaukauwa ena gauna oqo, vakauasivi ena nodra vakasaqara na iyau kei na rogo kei na kaukauqa, vakauasivi (ia sega ni veigauna) ena nodra solika na dravudravua. Ia me vaka ga na Nona kauwaitaka na Kalou na nodra bula tawa mudu na vutuniyau kei ira na kaukauwa e sa vaka talega kina ki vei ira na malumalumu kei na dravudravua. Nai Vola Tabu e vakatakila e so nai vakaraitaki e veivakurabuitaki me baleti ira eso na tamata era kaukauwa, se vutuniyau, se ruarua kei na gaunisala e vakayagataki ira kina na Kalou mera yaco mera ivurevure ni veivakalougatataki ki na matanitu: me vakataki Eparaama, Aisake, Jope, Solomoni, kei Josefa, kei na so tale.

Ena macawa oqo eda na vakadikeva kina na inakinaki ni Kalou ki vei ira na vutuniyau, kei na kaukauwa. Meda lako vata ena noda raica na gaunisala e tarai ira kina na tamata oqo na Kalou kei na gaunisala e kaciva ka vakarautaka kina na Lotu ni Kavitu me ivakadinadina talega ki vei ira ena gauna oqo.

_Vulica na lesoni ni macawa oqo me na vakarautaki iko ena Siga Tabu, Tiseba 2_