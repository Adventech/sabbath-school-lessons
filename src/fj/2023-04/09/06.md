---
title:  Na Kaulotu ki Vei ira Era sa Kaukauwa
date:   30/11/2023
---

E kila vakavinaka tu ko Jisu na gaunisala me rawa ni veitokani kina kei ira sa kaukauwa. O Koya e dauvakaraici ka dokai mai vei ira na tamata oqo, ia ena gauna vata ga oya e cati tiko kina mai vei ira e lewe levu. Ko ira na tamata kaukauwa enai Vola Tabu era a lako mai ki vei Jisu mera mai vukei era sa na vakila ni o Koya e kauwaitaki ira. E vakatalega kina era lewe vuqa na vutuniyau kei na kaukauwa era sega ni lako sara mai vakadodonu ki vei Jisu; era wawa me yacova nira sa vakadeitaka ni ko Jisu na Luve ni Kalou dina. Me vaka na ka e baleti Nikotimo kei Josefa na kai Aramacea.

`Wilika na Maciu 27:57–60 (raica talega na Marika 15:43–47; Luke 23:50–53, kei Joni 19:38-42). Na cava e tukuna ki veikeda nai tukutuku oqo me baleta na gaunisala e vakayagataka kina ko Jisu na vutuniyau o koya sa tarai vakamatata tu mai vei Jisu?`

Me yacova mai na gauna oqo eda se sega tikoga ni rogoca e dua na ka me baleti Josefa na kai Aramacea. Vakasauri ga sa basika na tamata vutuniyau oqo, ka sa vakayagataki sara me vakavotukanataki kina na parofisai. Na Kalou e sa vakayagataki ira tiko ka na vakayagataki ira tikoga na tamata vutuniyau ena vuku ni Nona inaki. Ena vuku ni ka oya, sa dodonu me tiko talega na noda inakinaki ki vei ira.

Evei na vanua meda tekivu kina e sa na rawa ni dua tiko na ka dredre ena noda tovolea meda veitokani vata kei ira na tamata kaukauwa. Ni raici vakararaba, ena vinaka cake meda na kakua ni vakasaqarai ira; laivi ira mera lako mai ki vei iko. Ko Jisu a cakava na ka oya; era sa yaco mera ivakadinadina ki na Nonai tukutuku, veivakabulai, kei na kaukauwa mai Vua na Kalou. Era sa rawai ni sai Koya dina ga na Luve ni Kalou.

Ko ira na tamata kaukauwa era na vakasaqara mera veitokani vata kei na dua na tabana ni veiqaravi e taucoko ena vuku ni so nai naki. Era na gdreva mera tiki ni dua na ka vinaka e veisautaka na nodra bula na tamata. Sai koya oqo e dua na sala era kila ni na veisautaka talega na nodra bula. E vakarautaka e dua na sala qaseqase ki vei ira na vutuniyau kei ira na kaukauwa mera taura mai kina na veivuke era gadreva ka ra sega ni vakatakila ki matanavotu na ka era vinakata tiko.

Nai karua ni wasewase oya me tekivutaki e dua na tabana ni veiqaravi e taucoko me dua na sala ki vei ira na vutuniyau kei ira na kaukauwa mera tiki ni Nona veiqaravi na Kalou. Taura na gauna mo veivakaukauwataki ki na nodra bula na vutuniyau kei ira na kaukauwa ena vanua ko tiko kina.

`Bolebole: Vakuria edua na yaca e vakaitutu levu tiko ka sega ni tamata vakabauta enai tuvatuva ni nomu masumasu ena veisiga, ka dua ko na rawa ni veitaratara vata tiko kei koya ena veigauna.`

`Bolebole Cake: Vola e dua nai vola ki vua e dua e vakaitutu levu---e dua ko se bera ni sota kaya---ka tukuna ki vua ni ko sa masulaki koya tiko.`