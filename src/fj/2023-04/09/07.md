---
title:  Kuri ni Vakasama
date:   01/12/2023
---

Wilika na Ellen G. White, "Ministry to the Rich," The Ministry of Healing, pp. 209–216; "Captive Maid Shows Concern for Naaman," Reflecting Christ, p. 337.

E tautauvata ga na loloma nei Jisu ki vei ira na dravudravua ka vaka-kina ki vei ira na vutuniyau kei ira na tamata kaukauwa e vuravura. E a mate ki vei ira na tui vaka talega kina vei ira na tamata wale. E kila vinaka ko Jisu na sala mana ni nodra tarai na veiyalo. E sa vakasalataki keda ni “Sa rawarawa me curuma na mata ni cula na kameli, ka dredre vua na tamata vutuniyau me curu ki na matanitu ni Kalou" (Marika 10: 25). Eda sa bolei tiko ena macawa oqo meda tarai ira yani na vutuniyau kei na kaukauwa ena kosipeli nei Jisu Karisito. Era gadreva talega vakalevu na bula tawa mudu me vakataki keda kece, ia e ka ni rarawa de ra na sega tiko beka ni vakila ena vuku ni vakadei era sa vakabauta ni na solia ki vei ira na nodrai yau

"Vuqa na ka e sa kainaki tiko me baleta na noda itavi ki vei ira na dravudravua era sa guilecavi tu; ena sega beka ni dodonu me so na veikauwaitaki me soli ki vei ira na vutuniyau? E vuqa era raici ira tu oqo me vaka ni sega na nodra inuinui. . .. Era udolu na tamata vutuniyau era lako ki na nodra ibulubulu ka sega tu ni vakasalataki. Ia ena duidui beka na kedrai rairai, e vuqa vei ira na vutuniyau era vakaicolacola tu ena nodra bula na tamata." Ellen G. White, The Ministry of Healing, p. 210.

**Taro ni Veiwasei**:

`E a voroka nai lati ko Jisu ena gauna e qaravi ira tiko kina na vutuniyau kei na dravudravua ena Nona veiqaravi tiko e vuravura. Era na tukuna vakacava ko ira na Lotu ni Kavitu nai le oqo, ena kedra maliwa na vutuniyau kei na dravudravua o koya sa vakawakana tu ena noda duitikotiko?`

`Ko Jisu e kaya: “Ia ko koya sa kaburaki e na veiwa-vakavotona, sai koya oqo sa rogoca na vosa: ia na lomaocaoca e na vuku ni vuravura oqo, kei nai yau e dauveivakaisini, sa vakaruguta na vosa, a sa sega kina ni vua” (Maciu 13:22). Na cava ko nanuma e vakaibalebaletaka ko Jisu ena Nona kaya “nai yau e dauveivakaisini”? na cava na vuna eda sega sara kina ni vutuniyau meda na qai vakaisini kina enai yau?`

`Dou veivosakitaka va-kalasi na iotioti ni taro a tarogi ena Siga Tusiti me baleta na dina ni kilai ni dina e sega ni tautauvata kei na vakabulai mai kina. Na cava na vuna e sa rui ka bibi kina na duidui oqo meda cakava? Kevaka na kilai walega ni dina e sega ni ka e vakabulai keda, na cava na ka e vakabulai keda?`

`Na cava eso tani tale na vuna ko nanuma ni vakavuna na nona cati Jisu na cauravou vutuniyau, ia ko Sakiusa e ciqomi Koya?`