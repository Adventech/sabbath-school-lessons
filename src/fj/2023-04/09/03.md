---
title:  Nemani
date:   27/11/2023
---

Ko Karisito e mate ena vukuda taucoko, veitalia ga na keda ituvaki, vutuniyau, kawa ni tamata vakacava, se tutu. Na Kalou e kauti ira tikoga na tamata ki Vua, okati kina ko ira yadua na tamata kaukauwa tawa Lotu Vakarisito e vuravura (raica na Ellen G. White, The Acts of Apostles, p. 416).

`Wilika na 2 Tui 5: 1–19. Na cava na ka eda na rawa ni taura mai nai talanoa oqo me baleta na nodra tarai na tamata ena vuku ni Turaga?`

Ena 2 Tui 5:17-19, e a vakayacora kina ko Nemani e rua na kerekere ki Vua na Kalou me vakabulai koya mai na vukavuka. Matai, e kerea me kauta e rua nai usausa qele mai Isireli ki Siria enai naki ni sokalou ki Vua na Kalou bula. E kaya, “ni’u na sega ni vakacabora tale koi au na nomu tamata nai soro kama, se dua nai madrali, vei ira na kalou tani, vei Jiova duaduaga" (2 Tui 5:17). Dina ga ni sa matata, ni ko Neamani e vakabauta na Kalou dina duaduaga, ia na nona kerekere e vakatakila tiko ni kaukauwa vaka-pekani e se vakatulewa tikoga vakaukauwa ki na nona vakanananu ena dua tale nai vakatagedegede. Na turaganivalu ni Siria e raici Koya na Kalou ni Isireli ni dodonu me rokovi ena qele vakaitaukei ena vanua oya. E dína ga ni vakadinadinataka ko Neamaia ni sega tale na kalou me vakataka na Kalou ni Isireli, o koya e sega vakadua ni lako tani mai ena vakanananu ni Kalou, ena so na yasana e semati ki na vanua ko Isireli. Ena vanua e gadreva me vakarokorokotaka kina na Kalou ena qele vaka-Isireli

Karua ni kerekere nei Nemani e vakatakila na dina ni nona vakabauta. Dina ga ni gadeva me qaravi Koya duaduaga na Kalou ni lomalagi, ia e vakila ni cakacakataki ni mataqali sasaga vaka-koya ena vanua e dauqaravi kina na matakau e sega ni ka rawarawa. Vakauasivi ni o koya na tui mai Siria e se so-kalou tikoga ki vua na kalou ko Rimoni, kei na nona cakacaka sa na rawa kina ki vua me na dauveitokani vata kei na tui. Dina ga ni sega ni tu vei Nemani na gagadre me biuta kina na nona tavi ki vua na nona tui vakavuravura, ia e sega ni vinakata me raici ni cuva sobu tiko ni so-kalou tiko ki vei Rimoni. Ena nona sa sorovaka na lomana ki vei Jiova, e sa sega ni qai gadreva tale ko Nemani me na cakava e dua na veiyalayalati ki na kalou matakau ena nona vakarokoroko ki vua na kalou ni iceni. Se vinakata e dua na vosa me na lesu tale ki vei Ilaisa ni cakava tiko oya.

Sa qai sauma laisa na kerekere nei Nemani ena nona kaya "Lako ena vakacegu" (2 Tui 5:19). "Na vosa oqo me kakua ni nanumi ni cauraka tiko na veivakadonui se sega ni veivakadonui ni gagadre nei Nemani. O koya me lako ena vakacegu, sega ena vakatitiqa se nuiqawaqawa. Na Kalou e sa yalololoma tiko ki vei koya, ka me kune marau kei na vakacegu ena nona vakarokorokotaka na Kalou. Ko Nemani e dua e veisau vou, na tamata e kaukauwa na nona vakatulewa, e dua ena tubu ena kaukauwa kei na vuku kevaka e tatakube matua toka ena vakabauta vou e sa kunea. Na Kalou e liutaki ira na veisau vou ena veikalawa, ka kila na gauna vinaka ena kaciva kina na veivakavoui ena so na ka. Na yavu oqo ena gadrevi me na teivaki tiko ena nodra vakanananu ko ira era cakacaka tiko ena nodra vakabulai na tamata."—The SDA Bible Commentary, vol. 2, p. 878.

`Na lesoni cava e dodonu meda vulica mai nai talanoa ni nodra sega ni biliraki vakatotolo na tamata, vakauasivi ko ira era sega ni lako mai na Lotu Vakarisito?`