---
title:  'Vakadinadina Ki Vei Ira Na Vuli: Nikotimo'
date:   28/11/2023
---

Ko Nikotima e dua na tamata vuli. Nai Vola Tabú e vakamacalataka ni o koya e dua na nodra turaga na Jiu (Joni 3:1). Ko Jisu e vakatokai koya ni dua na qasenivuli ni Isireli (Joni 3: 10). E kila vakavinaka nai Vola Tabú ia e karamaca tu vakayalo ena nona via kilai Koya na Turaga. Mai na rai vakatamata, ena raici beka me vaka e dua e dauvakamuri Koya na Kalou. E maroroya kece nai vunau, ka dua nai liuliu e dokai vakalevu vei ira na Jiu. O koya e kaukauwa ka vutuniyau. Era lewe vuqa era raica oqo ni vakatakilakila ni sa vakalougatataki koya tiko na Kalou.

`Wilika na Joni 3:1–12. Na cava na ka e vakatakila nai talanoa oqo me baleta na gagadre vakayalo nei Nikotimo kei na gaunisala e sotava kina ko Jisu?`

Ena gauna e lako mai kina ko Nikotimo ki vei Jisu, e a tovolea me laveta cake tikoga na kenai rairai e taudaku, na nonai tutu. Ia na Kalou e kila na lomana. Ena vakasama vata ga oya, na Kalou e kila na lomadra kei na nodra gagadre kece na vutuniyau kei na kaukauwa, se mani vakacava nai tuvaki ni nodra bula. Ko Nikotimo e lako mai ki vei Jisu baleta nai vakavuvuli nei Jisu e sa vakayavalati koya. Ena nona vinakata tikoga me dokai, e sa laki vakavuna me sega ni vakatusa kina ena matanavotu ni sai Jisu Karisito na Kalou, ia na bogi koya e versautaki koya kina vakadua. Ena gauna sa vakadeitaka kina ni ko Jisu e talai mai Vua na Kalou, o koya se sega tikoga ni vakaraitaka e matanavotu ni o koya e dua e dauvakamuri Jisu Karisito voli.

`Wilika na Joni 7:43–52 kei Joni 19:39. Nacava e tukuna ki veikeda na veitikina oqo me baleti Nikotimo kei Jisu?`

Eda sa rawa nida raica vakamatata ena veitikina oqo ni ko Nikotimo e sa rawai sara vakalevu mai vei Jisu. E tovolea me maroroi Koya ena gauna se bula tiko kina ko Jisu ka me na vakarokorokotaki Jisu ni sa mate oti. E sega tale na loma tarotaro, ni a tarai Nikotimo ko Jisu, ena nona kilaka kei na vuku dokadoka, e gadreva vakalevu kina na iVakabula, me vakataki keda kece.

`Na cava na vuna ena dodonu kina meda na qarauna na dai ni vakanananu oya ena vuku ni" tiko veikeda na dina (o koya eda taukena tiko) kei na noda kila ni dina duaduaga oqo e sa na rauta me na vakabulai keda? E vica na yalo era na yali mai vei ira e levu na nodra kilaka, se mani tukutuku ni agilosi e lewe tolu?`