---
title:  Mo Veivuke ena Vakasaqaqara
date:   22/11/2023
---

Ko cei veikeda e se sega ni bau lako curuma na mosi e sotava tu ko Vuravura? Se mani tiko ena vanua vutuniyau kei na kocokoco, se tiko ena vanua ni dravudravua kei na gadreva nai yau- e sega na leqa. Ko ira na tamata era sa mosi, rarawa, ka sasaga vagumatua. Na ka me cakava e dua oya, mo wilika na vakaitamera ni lavo e vakayagataki ena wainimate me kauta tani na yalolailai ena muaira ni vuravura ena veiyabaki ena kena vakilai ni vutuniyau vakayago duaduaga e se sega madaga ni volekata mai na vakadeitaki ni bula marau kei na vakacegu..

"Sa tu vei au na Yalo i Jiova, Ni sa lumuti au ko koya meu vunautaka nai tukutuku-vinaka vei ira era sa dravudravua; Meu vunautaka na sereki vei ira na bobula, Kei na rai tale vei ira era sa mataboko, Meu vakalalagataki ira era sa mavoaâ€ (Luke 4:18).

`Na cava na ka e vakatavulica ki veikeda na ka e a cakava ko Jisu kei na ka e dodonu meda na cakava tiko ena noda dui vanua, ki vei ira era leqa tu ka ra tiko vakavolivoliti keda?`

Sa kacivi keda tiko na Kalou meda na sotava na gagadre ni tamata kecega, dina ga nida sega tiko ni kila se ena gauna cava era na ciqomi Jisu kina, se, era na sega vakadua ni ciqomi Jisu. Dina ga na noda yacovi ira yani ena vuku Jisu e yavu tiko ni noda veiqaravi, ena gadrevi meda na vukei ira vakatabakidua ko ira era lega baleta nira gadreva tu na veivuke. Meda vukei ira baleta nida sa ciqomi Jisu me noda Kalou, ka sai koya oqori na ka e kacivi keda kina meda cakava.

Nai vakaraitaki nei Jisu ena Nona tovolea me sotava na gagadre ni tamata kecega e yavu tiko vakaivolatabu me muri. Eda sega ni kila se dua vei ira a vukea e ciqomi Koya se sega.

Nida vukei ira na tani, ena gadrevi meda na kila na nodra dui gagadre. Na veitovo ni bula kece e tiko na kena sala me vakatakila na gaunisala me vukei kina edua na itokani. Na kenai valavala mai Idia oya na kena dauvotai na kakana kei na gunu ki vei ira na vulagi. Sa dau ka rawarawa na soli ni lavo ki vua e dua na vulagi mai na nona vakacegui e dua nai tokani ni yali e dua na wekana voleka. Na ka ena gadreva na nomui tokani ena levu cake beka mai nai lavo se na veika vakayago. Sa dauvakavuqa na nomu veitokoni loloma ena gauna ni leqa bibi vakaoya ena rawa ni veivuke sara vakalevu

Na yavu bibi ni nomu sa yaco mo nona dauveivukei ko Jisu ki vua na nodai tokani ena tekivu taumada ena kena vakaraitaki na noda loloma vei ira, na kena kilai taumada na nodra gagadre ni bera nida qai tovolea meda veivuke. Solia na veivuke era gadreva, dina ga ni ko sega tiko ni kila se ra sa tu vakarau mera muri Jisu.

`Wilika na Maciu 25:34â€“40. Na cava nai tukutuku e noda eke?`