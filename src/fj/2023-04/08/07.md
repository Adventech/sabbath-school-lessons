---
title:  Kuri ni Vakasama
date:   24/11/2023
---

Wilika na Arthur White, "A Few Days at Long Point," Ellen G. White: The Australian Years: 1891-1900, vol. 4, pp, 100-104.

Ko ira era vola na kosipeli era vola itukutukutaka eso nai vakaraitaki ni tara ikawakawa nei Jisu vata kei ira na tamata mai na veivakarau ni bula tale eso me rawa ni vakabulai ira (Maciu 8:28-34, Marika 5:1-20). Sa vaka-kina ki vei keda, eda sa kacivi meda vakaveitokani ka qaravi ira na tamata. Na mate nei Karisito e sa baleti keda kece, se mataqali tamata vakacava, mai na matanitu cava, se tuvaki ni bula cava ga. Sai koya oqo na tikina eda na sega ni guilecava rawa. “Ia sai bulubulu ni nodai valavala ca ko koya; a sa sega e na vuku ni noda walega, e na vuku talega ni nodra na kai vuravura kecega" (1 Joni 2: 2).

"Na tagane kei na yalewa era sega tiko ni vakavotukanataka na inaki ni Kalou, ena gauna era vakatakila kina na nodra loloma ki na matavuvale raraba…....mai na nodra vakuwai ira mai na nodra loloma o koya ena rawa ni kauta mai na vakacegu kei na kalougata ena kena kautani na nodra gagadre.....

"Ena gauna e vakaroti keda kina na Turaga meda caka Vinaka ki vei ira na tani ena taudaku ni noda matavuvale, e sega ni kenai balebale oya me sa na vakalailaitaki na loloma ki na matavuvale, ka meda lomani ira na nodai tokani se vakalailai na noda matanitu baleta ni gadreva ki veikeda meda vakatetea na noda yalololoma. Ia meda na kakua ni sogolatia na noda loloma kei na yalololoma ena loma ni va na lalaga, ka sogolatia na veivakalougatataki sa solia ki veikeda na Kalou me na rawa nira laki kalougata vata kina kei keda na tani ena kena marautaki -Ellen G. White, The Advent Review and Sabbath Herald, Oct. 15, 1895.

Nai tavi sa soli ki veikeda meda yaco meda vurevure ni veivakalougatataki ki vei ira era tiko ena taudaku ni vanua eda tiko kina, se ra tiko mai na dua tale na vanua se tamata vakaloloma, e dua nai vakaro e tudei mai vei Jisu Karisito vakataki Koya (Cakacaka 1: 8, Marika 11:17).

**Taro ni Veiwasei**:

`Na cava na vanua logaloga vinaka mo tiko kina, ka cava na vuna e dodonu mo cavuikalawa kina ki tuba ni gadrevi?`

`Na cava na revurevu ni ka e a yaco ena gauna e tukuni ki vei Jisu “a tamata daukana ka daugunu waini, a nodra i tau era kumuna nai vakacavacava, kei ira na tamatai valavala ca." (Maciu 11: 19)? Na cava a cakava tiko ko Jisu e vakavuna na veibeitaki oqo, kei na cava e vakatavulici keda kina me baleta na nonai tavi?`

`Me vakacava sara mada na levu ni nodra marautaki na tawa vakabauti mai vei ira na Lotu Vakarisito? Era na cakava vakacava me na kakua kina ni vakacacani kina na yavu vakaivolatabu?`