---
title:  Na Gaunisala Duaduaga ni Rawa Yalo nei Karisito
date:   20/11/2023
---

**Na cava na ka e vakatavulici keda kina na italanoa me baleta na veiqaravi ki vei ira na vakaloloma?**

`Joni 5:1-9`

`Marika 1:23-28`

Ko Ellen G. White e vakarautaka e lima na itagede ni ka e cakava ko Jisu ena gaunisala ni kaulotu, vakauasivi ki vei ira era gadreva "Na gaunisala ni veiqaravi duaduaga nei Karisito ena vuavuai vinaka ena nodra tarai na tamata. Nai Vakabula e veimaliwai kei ira na tamata, me vaka e dua e gadreva na nodra vinaka. E vakatakila na Nona yalololoma ena vukudra, sotava na nodra gagadre, e rawata na nodra veivakabauti Qai tukuna ki vei ira, Muri Au mai ""-The Ministry of Healing, p. 143.

Matai, sa dodonu meda veimaliwai vata kei ira na vakaloloma, taura na gauna mo kilai koya, ka kila na nodra gagadre ena vakanananu ni nodra na vukei. Raica mada na ka e a cakava ko Jisu ki vua na wamalai oya ena tobu ni wai. Ko Jisu e tu sara tu ga ena kedra maliwa e vuqa na tamata tauvimate, mataboko, lokiloki, wamalaiâ€ (Joni 5: 3).

Karua, ena gadrevi meda na vakaraitaka na noda kauwai. Na ka oqo ena rawa sara ni veibolei ena so na vanua baleta na tawa veivakabauti, ka baleta talega ena so na gauna era vakayagataka na tamata na loloma me gaunisala ni nodra rawata na veivakabauti ni dua na tamata e qai yaco e muri mera vakacacana. Ia na Kalou e sa kacivi keda tiko meda vakatakila na noda kauwai ka sega ni namaka me na saumi lesu.

Katolu ni kalawa oya mo sotava na nodra gagadre. Sega ni ka ni vosa walega. Ena gadrevi na cakacaka me sotavi kina na gagadre ni dua nai tokani se dua na vulagi. E a vosa ko Jisu ki vua na tamata paralase, ka taroga se vaka na ka e vinakata, ka qai cakava e dua na cakacaka mana ena vukuna. Enai talanoa me baleta na tamata a curumi yalo velavela, ko Jisu e vakatulewataka sara tu ga na ka e yaco tiko, ena nona cakava ki vua na tamata oya na ka e sega ni cakava rawa vakataki koya.

Ka va ni kalawa oya me rawata na nodra veivakabauti. Ena gauna eda qaravi ira kina na tamata, ena gauna eda vukei ira kina, era na vulica mera vakabauti keda kei na veika eda na tukuna ki vei ira, ka nida tukuni Jisu ki vei ira, era na vinakata mera dolavi ira mera vakarorogo. E sega ni vinakata ko Jisu me vakabulai ira ga vakayago; e gadreva mera rawata talega na bula tawa mudu mai Vua (raica na Joni 10:10).

Nai otioti ni kalawa oya mo kauti ira ki vei Jisu, e dua nai tavi ena gadrevi kina na vakabauta mai vei iko kei koya ko vukei koya tiko.

Eda na sega ni cakava rawa na mataqali cakacaka mana e a cakava ko Jisu. Ia na veigaunisala cava ena rawa tikoga kina veikeda meda na vukei ira kina era gadreva tu na veivuke?