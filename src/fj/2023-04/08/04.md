---
title:  Ko Ira Na ise ni Valu kei Ira era Dro Tani Mai
date:   21/11/2023
---

Na ulutaga me baleta na ise ni valu kei ira era dro tani mai e sa yaco me dua na ulutaga e veivosakitaki vakalevu ena gauna oqo, vakauasivi ni ra sa rui levu. Se era duibiubiu ena vuku ni valu, se ena tavuki ni vanua, se ena gadrevi ni bula vinaka vakailavo ena gauna mai muri, e milioni na tamata ena veiyasai vuravura era sa lako tani mai na nodra dui vale ka ra gadreva vakalevu na veivuke.

Ena Maciu 2:13, 14, ko Jisu e dua a dro. Koi rau na Nona itubutubu e vuravura, ko Josefa kei Meri erau a drotani mai Peceliema ena bogi ka lako ki Ijipita ena vuku ni nona via veivakamatei ko Eroti. Ko Jisu e dua nai se ni lomaca. E galu nai Vola TabÃº ena vuku ni veika eratou a lako curuma mai Ijipita, ia e sega ni dredre me vakasamataki ni tiko talega na bolebole ni veika era sotava, de rarai na mataqali bolebole vata ga oya era sotava tu na ise ni valu ena gauna talega oqo. E dina ena so na yasana e tautauvata kei na gaunisala eratou vakasaqaqara vakaruru kina na matavuvale nei Jisu ena dua na vanua tani, era lewe vuqa kina na Musolomani, Buddhists, Hindus, Lotu Vakarisito, kei ira na tamata tawa lotu era vakasaqaqara vakaruru tale tikoga ena veivanua vovou ena gauna oqo.

Vosa vakararaba, e rawarawa na veitokani vata kei na dua mai na dua tale na vanua kei na vosavosa baleta ni da tautauvata ena vuqa na ka. E veibolei sara vakalevu ni da raici ira era se mai nai valu kei ira era drotani mai nodra vanua ni ra duidui mai veikeda ka ra sega ni vosataka na noda vosa, duidui na nodra lotu ka ra sega ni kania na kakana eda kania. Sa kacivi keda na Kosipeli meda biuta tani na duidui vaka-kawa tamata, vanua, kei na bula sa matau tu kina ka tatara yani ki vei ira era gagadre tu mera vukei, se mani vakacava na duidui e tiko.

`Wilika na Vakarua 10: 19, Same 146: 9, Roma 12: 13, kei na V/ Soro 23: 22. Nai ulutaga bibi cava e tiko eke meda nanuma?`

Eda na rawa ni vukei ira vakacava ko ira era drotani mai kei ira na ise ni valu? Ena rui dredre baleta, ena so na matanitu, ena rairai sega ni dodonu na veitauraki se vukea e dua na tamata vakaoqo. Ia ena dodonu meda na cakava na ka eda rawata, ena gauna eda rawata kina, meda vukei ira na tamata vakaoqo, oira era lako curuma dina tiko mai eso nai vakarau ni bula dredre, ka ra gadreva na noda veivukei. Se nai tagede cava eda sa rawata, e dodonu meda veivuke

Tekivu ena dua na masu, qai vakasaqara nai tukutuku me baleti ira na drotani ga mai nodra vanua kei ira na i se ni valu. E vuqa na vanua era tiko kina na veisoqosoqo e daukauwaitaki ira. Sa rawa ki vei iko mo sa na tekivu cakacaka vata kei na dua nai soqosoqo, se na tabana ni Wilivolavakasigatabu ni nomu soqosoqo lotu ena kena tekivutaki e dua na tabana ni veiqaravi me baleti ira na drotani mai kei ira na ise ni valu.

`Se mani dua ga nai wiliwili lailai, na cava ko na rawa ni cakava me vukei kina e dua e drotani mai se dua na ise ni valu ko kila tiko?`