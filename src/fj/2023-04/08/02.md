---
title:  Na Vakabauta ni Tokani
date:   19/11/2023
---

Nai talanoa kaukauwa e tiko ena kosipeli e vakatakila na veika era lako curuma eso na tamata me rawa nira kauta mai kina e dua na tamata dravudravua, se tokani ki vei Jisu. Sa na rawa ni da vuli mai na ka a yaco eke me baleta na cakacaka vakaukauwa o koya sa na rawa ni kauti keda meda qaravi ira na vakaloloma

`Wilika na Luke 5:17-26 (raica talega na Maciu 9:1-8, Marika 2:3-12). Na lesoni cava eso eda na rawa ni taura mai nai talanoa me baleta na na inakinaki (mission) kei na veiqaravi (ministry)?`

Ena nona kau mai ki vei Jisu, sa nodrai tavi na tamata oqo mera na maroroi koya na nodrai tokani. Sa kacivi keda tiko ko Jisu meda vakataki iratou na nonai tokani na tamata oqo me liutaki ira na vakaloloma ki vei Jisu Karisito. Na cakacaka oqo e gadreva na vakabauta, na cakacaka, na yalomalumalumu kei na tu vakarau. Era lako mai ki vei Jisu ko ira na tamata ia era mai sota-kaya nai lati. Eratou sega ni kauta rawa mai na nodratou itokani ki vei Jisu ena matanikatuba. Eratou sega ni guce na tamata oqo: ena nodratou sasaga eratou sa qai raica e dua na gaunisala vou ni nona kau na nodratou itokani ki vei Jisu Karisito. Oya ena nodratou tutuvaki koya sobu na nodratou itokani mai delavuvu ni vale. Ia, me vaka e kaya ko Luke, ko Jisu e ciqoma na ka eratou a cakava (raica na Luke 5:20).

Na gagadre nei Jisu oya meda kauti ira mai na nodai tokani era malumalumu tu ki vei Koya. Nai Vola Tabú e vakatokai Jisu me vaka e dua na Vuniwai Levu e gadreva tu me veivosoti ka veivakabulai ki vei ira era sotava tu na rarawa, se cava ga.

Ko Ellen G. White e bolei keda meda vukei ira na vakaloloma: “Kakua ni wawa me tukuni ki vei iko na nomui tavi. Dolava na matamu mo raica se ko cei e tiko e yasamu; veitauraki vata kei ira na malumalumu, vakaleqai kei ira na vakaloloma. Kakua ni vunitaki iko mai vei ira ka kakua ni sogolatia na nodra gagadre. O koya e solia na vakadinadina ka cavuti tiko ena Jemesa, ena kena taukeni na lotu savasava, e galala mai na kocokoco se cakacaka vakaveivakaisini? Ko cei e vinakata me cakava na ka kece ena nona kaukauwa taucoko me veivuke enai nakinaki levu ni veivakabulai?" Testimonies for the Church, vol. 2, p. 29.

Ko Jisu vakataki Koya e matanataka na gaunisala me vukei kina ko ira era vakaloloma ka sa kacivi keda tiko meda cakava vakatalega kina. Matai, meda yaco meda nonai tokani, qai vakasaqara mo kila se cava na nona gagadre, ka oti qai kauti ira ki vei Jisu, ni sai Koya duaduaga ena rawa ni vukei ira. Sai koya oqo na ka e a cakava na tamata oya enai talanoa; ena gadrevi meda cakava talega oya ena draki ni bula cava ga eda tiko kina. Vukei ira na tamata ki vei Koya duaduaga ena rawa ni vakabulai ira: ko Jisu.

`Ko cei e tiko vakavolivoliti iko, ena gauna oqo, e gadreva eso na veivuke? Na cava ko na cakava ki vei ira?`