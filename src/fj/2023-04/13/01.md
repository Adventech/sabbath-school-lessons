---
title:  Nai Cavacava ni Nonai Nakinaki ni Kaulotu na Kalou
date:   23/12/2023
---

### Wilika ena Macawa oqo
Vakatakila 1:1-7; 1 Pita 2:9; Vakatakila 14:6-12; Luke 11:23; 1 Timoci 2: 4; Vakatakila 21:1–4.

> <p>Wiligusu</p>
> "Ia ni na takali yani na ka kecega oqo, a cava nai valavala sa kilikili kei kemudou, e nai valavala savasava kei na daulotu, ni dou sa dauwaraka ka daugadreva sara na kena yaco mai na siga ni Kalou” (2 Pita 3: 11, 12).

Nai Vola ni Vakatakila e vakatawani tu ena veivakasama eso me baleta nai vakataotioti. Na uto ni vola e sa baleta tiko na veivaluvaluti levu nei Karisito kei Setani. E sa vakayalia ko Setani na nona a vesuki vuravura tu, kei na gauna oqo e sa vakasaqarai ira tiko na Nona tamata yalo dina ni Kalou. E laki cava nai vola oqo ena Nona sa na lako mai ko Jisu me sa mai kauti ira na Nona tamata yalododonu era sa bula tiko kei ira na yalodina era sa mate me tekivutaki mai ena gauna e rau sa bale kina ko Atama kei Ivi. Nai vola ni Vakatakila e vakaraitaka ki veikeda, na nona na vakarusai ko Setani vata kei ira na tamata ivalavala ca ena bukawaqa kei na Nona na tauyavutaka ko Jisu na Nona matanitu tawa mudu ena vuravura sa buli vou.

Ko ira na gonevuli ni Vakatakila era vakadikeva ka vakasaqara vakagumatua mera kila na veivakatakilakila kei na veika e vakatakilakilataka nai tukutuku ni lotu mai nai matai ni senitiuri ni sa sucu oti ko Jisu ki nai vakataotioti ni gauna.

Ia, ena I otioti ni lesoni ni vula tolu oqo, eda na raica kina ni Vakatakila e dua nai vola ni kaulotu e vakanamata vakatabakidua tiko ki na daukaulotu e a kacivi keda kina na Kalou meda soqosoqo lotu daukaulotu. Na noda kacivi meda kacivaka ki vuravura “na dina ena gauna oqo" ena basika cake mai na gauna e sa na digitaka kina na tamata taucoko sara na yasana ena tiko kina.

_Vulica na lesoni ni macawa me na vakarautak iko ena Siga Tabu, Tiseba 30_