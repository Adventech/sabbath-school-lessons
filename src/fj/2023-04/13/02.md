---
title:  'Vakatakila: Na Nonai Naki na Kalou Enai Vakataotioti ni Gauna'
date:   24/12/2023
---

Nai doladola ni Vakatakila e sa vakaraitaka ki veikeda ni vola oqo e vakanamata vakatabakidua tiko ki na Nonai nakinaki na Kalou.

`Wilika na Vakatakila 1:1-7. Ena sala cava ko raica kina nai vakadinadina ni Vakatakila e vakanamata vakatabakidua tiko kina Nonai nakinaki na Kalou enai vakataotioti ni gauna?`

Ni vakaraitaki oti enai matai ni tikina ni ko Jisu na vuna kei Koya e vakamanata tiko kina na Vakatakila, na Vakatakila 1: 4, 5 e tukuni iratou na lewe tolu va-Kalou, ena nodratou cakacaka vata tiko ena nodra vakabulai na kawa tamata. Ko Tamada sai Koya na tawa mudu ena gauna sa oti, gauna oqo, kei na gauna sa bera mai. Na Yalo Tabu, o Koya e cakacaka sara tiko vakaukauwa ena kedra maliwa na veisoqosoqo lotu taumada enai matai ni senitiuri, era vakayacani. Sa qai vakananuma lesu ko Joni nai tutu nei Jisu Karisito—na “vakadinadina yalodina,” "na ulumatua vei ira era sa tucake tale mai na mate” (Vakatakila 1: 5), ka sa nona ko vuravura. Na sasaga nei Setani me vakayagataka na vuravura oqo me tauyavutaka kina na nona matanitu e sa vakarusai. Mei kuri ni Nona qaqa na Kalou mai vei Setani, a vakadavea kina na Dauveibuli na Nona dra me vakasavasavataka na noda beitaki kei na madua.

`Wilika na Vakatakila 1: 6 kei 1 Pita 2: 9. Na cava eso na yaca e cavuti me baleti Koya na Kalou e vakaraitaki tiko ena veitikina oqo?`

Na vanua e vakanamata kina na Nonai nakinaki na Kalou e sega ni baleta walega na nodra vakayarayarataki ki na vanua mera na bula kina ko ira na rusa. Na veivakabulai ni Kalou e solia e dua nai tutu vou ka dokai, baleta na veiucui kei Koya na Kalou e sa soli tale ki veikeda. Era sa yaco na vakabulai mera sa tui baleta eda sa dra vata kei Koya na Tui ni vuravura taucoko ena vuku dra nei Jisu sa dave. Me vaka eda sa lewe ni matavuvale vakatui eda sa na duavata ena inakinaki ni matavuvale vakatui ena nodra vakabulai na kawa tamata. Oqo na ka eda bete kina.

Ko Karisito e sa tauyavutaka na Nonai soqosoqo lotu e dua na matanitu kei ira kece era lewena era sa bete. Mo yaco mo lewe ni matanitu oya mo na bete.

Ena Vakatakila 1: 7, eda raica kina na kena vakatotolotaki nai nakinaki: ko Jisu sa lako tiko mai, era na tagi na veivanua baleta na nodra sa yali. Na Kalou e mositi ira era sa vuki tani mai Vua. Nai vola ni Vakatakila e dolavi vata kei na inakinaki ni Kalou ena vukudra na tamata.

`E sega walega nida buli mai Vua na Kalou, ia eda sa vakabulai mai Vua, kei na isau e veivakurabuitaki talega. Na cava na vuna e dodonu me solia kina vakalevu ki veikeda nai nuinui, veitalia ga na keda ituvaki ena gauna oqo?`