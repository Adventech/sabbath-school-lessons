---
title:  Vuavuai Vinaka nai Nakinaki ni Rawa Yalo
date:   27/12/2023
---

Na cava na vuavuai vinaka ni nakinaki ni kena rawati na yalo ki vei Jisu? Eda na temaki meda nanuma na levu ni wiliwili era sa Papitaiso, vale ni lotu lelevu, kei na tubu totolo ni lewena. Eda na nanuma ni rawaka, e wili kina na noda curuma yani na veiyavusa kei na ikumukumu tamata e vuravura vata na dina kei na noda na rawa ni vakatotolotaka ena kena vakayagataki na retio, mona livaliva kei na retio yaloyalo. Me vaka ni ra vinaka na veika kece oqo, ena dodonu ki veikeda meda na nanuma na ka e vola ko Paula ki vei ira na tamata vakabauta mai Koronica: "Au sa tea koi au, sa vakasuasuataka ko Apolosa; ia na Kalou ga sa vakatubura" (1 Koronica 3: 6). Dua tale, na vanua meda vakanamata kina sai koya na kenai valavala. Na Nona sasaga na Kalou e vakanamata ki na tubu. Eda sa raica oti ni Nonai nakinaki na Kalou e sa baleta na vakabulai ni yalo e vuravura ena nodra vakatavulici mera tisaipeli nei Jisu yalodina ka vakaitavitaki ira tiko ki na inakinaki ni rawati na yalo ki Vua.

**Wilika na veitikina e ra. Na cava na ka era kaya ki veikeda me baleta na nodrai tovo era sa yaco mera tisaipeli nei Jisu?**

`2 Koronica 11:2`

`Aisea 30: 21; Joni 10:27; Joni 16:12, 13`

`2 Cesolonaika 2: 9â€“11; Iperiu 3:12, 13; 1 Joni 1:8`

`1 Joni 1: 9, Vakatakila 7: 14, Vakatakila 19: 8`

Ko ira na tisaipeli nei Jisu era yalosavasava, eratou yalodina tikoga ki vei Jisu me vaka na yalewa savasava e sa musuki me vakawati. Era muri Jisu ni tuberi ira na voqa ni domo malua ni Yalo Tabu. Okati kina na Nona veituberi ki na cakacaka ni kaulotu vei ira na tani. E sega na veivakaisini vei ira na tisaipeli oqo. Era sega ni vakacalai ena vakatitiqa, malumalumu, veivakavuvuli vakailasu, se enai valavala ca. Ka ratou sega ni vinakata me ratou uasivi cake mai vua e dua. Era vakila nira sega ni vinaka taucoko, ka ra gadreva na veivakasavasavataki ni yalololoma kei na loloma savu ni Kalou. Era sa tu vakarau mera na ciqoma na veivakadodonutaki kei nai vakaro mai vei ira tale eso na tamata vakabauta. Na vuavuai vinaka ni nakinaki e vakavotukana ena nodra tuberi cake na mataqali tisaipeli vaka- koya.

`Na cava nai balebale ni "meu vakaraitaki kemudou vei Karisito e dua na goneyalewa savasava" (2 Koronica 11:2)? Ena rawa vakacava ki veikeda, nida tamata ivalavala ca, ena mata ni Kalou qai digitaki ira na tani mera yaco mera savasava talega kvei Karisito?`