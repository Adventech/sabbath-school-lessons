---
title:  Kuri ni Vakasama
date:   29/12/2023
---

“Na vakavotukanataki ni naki levu ni veivakabulai sai koya na kena sa vakasukai lesu kece mai ko vuravura ki na vinaka ni Kalou. Na veika kece a yali ena vuku ni valavala ca sa tauri lesu tale mai. E sega walega ni tamata e vakabulai na vuravura talega, me na yaco me nodrai tikotiko tawa mudu na talairawarawa. Ena loma ni ono na udolu na yabaki e sasaga voli kina ko Setani me tauri vuravura tikoga me nona. Na Nonai nakinaki taumada na Kalou ena veibuli sa vakacavari. Ko ira na Nona yalosavasava o Koya sa cecere sara era na taura ka taukena na matanitu me tawa mudu”—Ellen G. White, Patriarchs and Prophets, p. 342.

Ia ni bera ni qai yaco oya me ka dina, sa nodai tavi meda duavata kei na Kalou ena Nona inakinaki me yacovi ko vuravura taucoko enai tukutuku ni veivakasalataki me rawa kina ki vei ira na tamata mera ciqoma ka me tiki ni vosa ni yalayala ni Kalou ni veibuli vou" "Au gadreva me'u raica e lewe levu na tamata mera cakacaka ki vei ira era se sega tiko ni kila nai vakadinadina ni noda vakabauta. Era Iewe vuqa era sa ciqoma e levu na rarama ena nodra rogoca nai tukutuku ni agilosi e lewe tolu, ka dodonu mera kacivaka nai tukutuku vata ga oqo ki vuravura taucoko. Au gadreva me'u cakava na noqu itavi ka dolava na sala ki vei ira tale eso mera kauta na rarama ni dina. Me vukei keda na Kalou ena noda tokara nai yaragi. Mera duavata na tamata vakabauta ena cakacaka ni kena soli nai otioti ni vakasala ki vuravura" Ellen G. White, Letter 390, 1907 (unpublished).

Ena loma ni vula tolu oqo eda sa vulica tiko mai kina na veiyasana duidui me baleta na Nonai nakinaki na Kalou. Ena macawa oqo eda sa mai vakacavara kina na noda vuli ena noda vakadikeva na idola ni Vakatakila me kilai kina se vakacava tu na irairai ni veiwekani vata kei na Kalou, kei na kenai cavacava salavata kei na raivotu ni kena vakavotukanataki nai nakinaki na veibuli vou, kei na vakavoui ni vuravura. Dina ga ni kena vakarusai nai valavala ca kei na rarawa ena dua na siga rerevaki enai vola tukutuku kei vuravura, na Kalou ena cakava na noda raivotu ki na gauna ena taudaku ni veivakarusai ka vakarautaka na veivakacegui kei na vaivakayaloqaqataki ena vosa ni yalayala ni kena sa vakavoui na

**Taro ni Veiwasei**:

`Na cava “nai tukutuku e sega ni oti rawa”? Na cava na vuna e tawa mudu kina? Ka cava na vuna e dodonu kina me yavu ni nodai nakinaki na ka e vakatavulica?`

`Na cava na vuna eda vakabibitaka tiko kina na itukutuku ni agilosi e tolu? Na cava ko na cakava ki na ile oya meda vakanamata vakatabakidua ki vei Jisu ka sega ena dua na ka e rairai cala, me vaka na veitukutuku oqo, o koya e okati kina na veivakasalataki kaukauwa?`

`E vukei iko vakacava na vula tolu oqo mo kila kina vakavinaka e sega walega ni bibi ni nakinaki ia gaunisala ena rawa ki na nomui soqosoqo lotu me Vakaitavi kina vakavinaka, sai koya na ka eda kacivi kina meda cakava?`