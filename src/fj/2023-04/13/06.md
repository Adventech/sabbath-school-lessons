---
title:  Sa Vakacavari nai Nakinaki
date:   28/12/2023
---

`Wilika na Vakatakila 21:1-4 kei na Vakatakila 21:22-22:5. Nai yaloyalo cava e vakamacalataki tiko eke?`

Sa na dua dina na parataisi totoka na vuravura vou. Sa na yali na mate kei nai valavala ca, ka sa na vakarusai ko Setani. Eda na sota vata kina kei na nodai Vakabula dauloloma ka duavata tale kei ira na wekada. Ka sa na vakatawai ko vuravura mai vei ira era lako mai na veikawa tamata kecega kei na duivosavosa.

Na matabose ni lotu raraba (The General Conference Mission Board) e sa vakadonuya e dua nai tuvatuva ni vakarau ni Global Mission o koya ena rawa ni vakayagataki me vakaraitaka na nodra sa yacovi e dua nai kumukumu tamata se sega. Nai kumukumu me na yacovi ira na tamata ("reached people group) e veirauti vakavinaka na kedrai wiliwili kei na iyaya ni cakacaka me vakadinadina vakavinaka kina ki na veikumukumu tale eso ka ra sega ni gadreva na veivuke mai tuba; e tiko na nodra gauna ni so-kalou, Vola Tabu, kei na veitikidua ena nodra duivosa; e tiko na nodra iliuliu o koya ena rawa ni vakadinadinataka ki na vei vo ne tale ni veikumukumu ka sega ni dua e vakadewa.

Nai kumukumu me na tarai ira na tamata oqo, e sega ni tiko kina e dua nai taukei ni vanua era vakabauta na Lesu Vakarua mai, vata kei nai wiliwili e veirauti vakavinaka, kei na iyaya ni cakacaka me vakadinadina vakavinaka kina, ki na veikumukumu tale eso ka ra sega ni gadreva na veivuke mai tuba.

Na veisoqosoqo lotu kei na tabacakacaka ena dodonu mera na lewa nai wasewasei ni tamata ena nodra dui tikotiko era gadreva mera tarai. Sa kena gauna oqo me ia kina na soli ka ki na inakinaki ni veivakatisaipelitaki ni Kalou ena veiwasewase kece ni tamata, me vakatotolotaka na Nona lesu mai na nodai Vakabula, ka e muri, meda na laki bula vata kei ira ena lomalagi vou kei na vuravura vou o koya sa yalatai oti tu ki veikeda eke.

`Bolebole: Gaunisala cava ko sa vakatotolotaka tiko kina na lesu tale mai nei Karisito? Ko sa teivaka tiko beka na sore ni nuinui ena lomadra era gadreva mera rogoca nai tukutuku vinaka? Ko sa vakasuasuataki ira tiko na vakabauta vou, ena nomu vukei ira mera vulica se na cava nai balebale ni bula ena bula yalodina vakaoti ena talairawarawa ki vei Karisito? Masulaka me soli na gauna mo tukuna kina na vosa ni yalayala ni kena na vakavoui na vuravura ki vei ira era volai tu na yacadra ena nomui tuvatuva ni yaca.`

`Bolebole Cake: Eso beka vei ira na nomu tisaipeli era sa vakarau tu mera ciqomi Karisito. E okati eke ko ira era sa mai sema kina soqosoqo lotu se dua na kumukumu vakabauta. Biuti iko ena nonai tutu qai vakasamataka na nomu sa laki lotu enai matai ni gauna. Nai tuvaki ni bula cava ena vakila ni lako curuma? Ena vakarau vakacava na nomui soqosoqo lotu me ciqomi ira ka tokoni ira na tamata vou? Ko sa tu vakarau mo tekivutaka e dua na ilawalawa vakabauta, sega ni kena tarai cake na nomui soqosoqo lotu sa tiko rawa? Bulia e dua nai walewale me walia na vanua e malumalumu. Wasea na nomu vakasama ki vua nai liuliu ni lotu ka qai cakacaka vata kei ira ena kena vakavotukanataki nai nakinaki me yaco me isoqosoqo lotu e dauveivakatisaipelitaki.`