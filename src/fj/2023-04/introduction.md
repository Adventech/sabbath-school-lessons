### Sa rauta mada na vosa ka tekivu cakava e dua na ka

Ena loma ni vica na yabaki sa oti, a tabaki kina e dua na nodai vola ni lotu e dua na vosa vakatautauvata me baleta e dua na vanua lolobo vakarerevaki sara. Ena nodra lakova tiko na tamata na gaunisala e lako sivita tiko sa dauvakavuqa na nodra lutu tiko kina. Na nodra kaci ni vakaqara bula sa rawa ni rogoci mai vei ira kece na veikoro era voleka kina. Sa dua na ka na kena vakadomobula.

Era sa mani bose vakoro na tamata, dina ga sa levu sara na bose vakoro era sa cakava. Levu na vakasama kei na ivola e wiliki ena kena cauraki tiko na vuna era lutu tiko kina kei na kenai wali. Ia e sega sara madaga ni dua na ka e bau caka ena vuku ni leqa oya, ia era bosebose ka veivosaki tikoga. Sa oti e vica vata na yabaki na nodra veivosaki tiko. Era sa qai vola na tamata eso na vola me baleta na ulutaga oya. Era kau mai na vulagi mera mai caka vuli. Caka na vakaqarai lavo me voli kina na kedra kakana ko ira era sorovaki ira tu ena auwa balavu ni nodra dabe tiko ena veimatabose oqo. Sa qai laki yaco e muri me laki vakayagataki nai lavo e sa kumuni rawa me tara kina e dua na vale ni bose me na kakua ni rogoci kina na nodra kaci ni kere veivuke ko ira era sa yali ka mate ekea, mai na nodra vakacacana na veivosaki sa caka tiko. Ia sega sara madaga ni dua e bau cakava e dua na ka me tarova na nodra yali tiko vakayauyau na tamata ena vanua lolobo oya. Era vosa wale tikoga.

Na soqosoqo lotu raraba kei na nomu kalasi ni wilivola vakasigatabu ena sega ni vinakati me na vakataki ira na tamata ena koro oya. Eda marautaka na noda daumasu vata, soli vakasama, ka veiwasei. Ia ena gadrevi me na toso cake tale ka cakava saraga edua na ka vei ira era tiko vakavolivoliti keda. Ena gadrevi meda na cakava e dua na ka e matalia ena noda dui tikotiko ka vaka-kina ki vuravura taucoko. Eda sa gadreva me sa oti na cakacaka ka vinakata me sa lako tale mai ko Jisu.

E tuvanaki sara vakamatau na lesoni ena vula tolu oqo (Adult Bible Study Guide) me vakayavalata na vakanananu ena noda lako yani ka cakava e dua na ka. Eda na vakadikeva e vuqa sara nai talanoa totoka enai Vola Tabu. Eda na wilika eso na veivakaraitaki kei na talei ni veika e lako curumi. Eda na vulica na veiwalewale eso me na vukei keda ena noda tarai ira yani na wekada (vakauasivi vei ira era sega ni Lotu Vakarisito). Ia oira oya era ivakaraitaki walega ka me na vakauqeti keda. Na gagadre dina, na uto dina ni veilesoni yadua sai koya na ka eda na dauveiwaseitaka tiko ena Siga Lotulevu ena veimacawa-na veibolei ni noda lako yani ka cakava e dua na ka.

Eda na veiwaseitaka tiko na rai vakaivolatabu ka vakarautaka na iyaya kei na vakanananu mo cakacaka kina. Kei na dua na tiki ni lesoni ni veisiga Lotulevu ena wasei tiko kina na toso ni veibolei. Ena tekivutaki ena veika e rawarawa. Na kenai naki oya ki veikeda yadudua meda taura na veibolei, masulaka na Yalo Tabu me liutaki iko, cakava na veika eda sa vulica ka qai vakayagataka e vica na miniti ena macawa ka tarava ena nomudou veiwaseitaka na ka e a yaco. Oqo e sega ni gauna ni noda vakalavelaveti keda, ia, na gauna ni veiwasei- ena veika e lako vakavinaka kei na veika e sega. Ni sa vakayacori tiko na veiwasei, sa na yaco na matailawalawa me vakavurea mai eso tale na vakanananu. Sa na toso na iwiliwili (vakatamata yadua kei na vakaikumukumu).

E muri, sa na noda gagadre me na yaco na vula tolu oqo me na guiguilecavi dredre, ia sega ni ka ni vakanananu walega, talanoa walega, se vakanananu titobu vakaivolatabu. Ia sa noda gagadre ni na yaco meda na railesuva na vula tolu oqo ena gauna sa na ciqoma kina na Yalo Tabú na noda sasaga malumalumu ka cakacakataka na inakinaki mana ena dokai kei na lagilagi ni Yacana.

_Na Global Mission Centers e a tauyavutaka taumada na General Conference ena yabaki 1980. Era cakacaka ena ruku ni General Conference Office of Adventist Mission. E tiko e ono na vanua ni veiqaravi ena gauna oqo. Na kedrai naki mera na vukea na soqosoqo lotu ena kena tauyavutaki e dua nai kumukumu vakabauta vou ena kedra maliwa nai kumukumu sega ni Lotu Vakarisito e vuravura._

_Na gauna e volai kina oqo, ko iratou na daireketa ni ono na vale ni volavola oqo: (Petras Bahadur, Richard Elofer, Kleber Gonçalves, Clifmond Shameerudeen, Doug Venn, Amy Whitsett, Greg Whitsett), assisted by Gary Krause (director, Adventist Mission), Homer Trecartin (retired director, Global Mission Centers) and Jeff Scoggins (Global Mission planning director), collectively authored this Adult Bible Study Guide. For more information, please go to www.GlobalMission Centers.org_