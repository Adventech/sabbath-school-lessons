---
title:  Kuri ni Vakasama
date:   06/10/2023
---

"Nai nakinaki ni noda vakabulai e sega ni ka e qai vakasamataki wale tikoga, e qai buli ga ni sa bale ko Atama. Oqo e dua nai tukutuku e “sa vuni tu mai na gauna makawa sara' Roma 16: 25. Na kena cereki na yavu a sa yavutaki tu mai kina nai tikotiko vakaturaga ni Kalou mai na veitabagauna tawa mudu. Mai nai vakatekivu, erau sa kila oti tu na Kalou kei Jisu ni na vuki tani nei Setani kei na nona na bale na tamata mai nai lawaki kaukauwa nei koya na daulawaki. E sega ni Nonai naki na Kalou me na basika nai valavala ca, ia, e sa raica rawa tu na nona na basika, o koya sa yalataka kina ni na solia na Luvena e duabauga, mera na kakua ni rusa ko ira kecega sa vakabauti Koya, ia mera na rawata ga na bula tawa mudu' Joni 3:16."—Ellen G. White, The Desire of Ages, p. 22.

"E sega ni kaya ki vei iratou na Nona tisaipeli ko Karisito ni na rawarawa na nodratou cakacaka. . .. Ia eratou na sega ni na vala duadua voli ga. E sa vakadeitaka ki vei iratou ni na tiko vata kei iratou; kevaka eratou na lako yani ena vakabauta, sa dodonu meratou na toso tiko ena ruku ni sasabai nei Koya na Kalou sa Kaukauwa ... Ena balavu ga ni gauna eratou na talairawarawa tiko kina ena Nona Vosa, ka cakacaka vata tiko kei Koya, eratou na sega ni vakadrukai. Dou lako ki na veimatanitu kecega, e a tukuna ki vei iratou. Lako ki na vanua e yawa sara era tiko kina na tamata, ka nanuma deivaki ni'u na tiko vata kei kemudou. Dou cakacaka ena vakabauta kei na nuidei: ni na sega ni lesu tale mai na gauna, ena gauna Au sa biuti kemudou kina. Au na tiko vata kei kemudou ena veigauna kecega, me'u na vukei iko mo cakava na nomui tavi, liutaki iko, vakayaloqaqataki iko, vakatabui iko, maroroi iko, solia ki vei iko na vosa mana o koya ena vakaleleci ira na tamata ki lomalagi”—Ellen G. White, The Acts of the Apostles, p. 29.

**Taro ni Veiwasei**:

`Vakasamataka mada se cava nai balebale ni vosa ni Kalou ki na kawa tamata kevaka me imatai ni vosa e tauca oqo: “Na cava ko sa cakava?” Se, “Na cava na vuna ko sa talidredre kina ki vei Au?” Qai sega, sa qai cavuta na vosa, “Sa tiko evei ko iko?" Sa dua na vakacegu levu sa dodonu me na solia ki veikeda na dina oqo me baleta na inaki ni Kalou me baleti keda kei ira na wekada?`

`Vakasamataka se na cava nai balebale ni Nona lako mai ki vuravura oqo na Kalou vakataki Koya ena dagodago yago i Jisu me mai vakabulai keda. Ko Karisito ena kauveilatai sa ivakaraitaki levu ni Kalou e Kalou ni dua nai naki oya me veivakabulai. Na cava e tukuna ki veikeda me baleta na Nonai tovo?`

`Nainakinaki e Nona na Kalou. Ia, ena vakaiyaragitaki ira ka vakaukauwataki ira na tamata ki nai tavi e lesia ki vei ira. Ena rarama ni ka dina oqo, ni raici na veibolei ni kena vakalotutaki ko vuravura, ena rawa vakacava mo na sotava na tatara ni yalolailai se taqaya?`