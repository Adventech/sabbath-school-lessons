---
title:  O Koya na Kalou ena Lesuvi Keda Tale mai
date:   05/10/2023
---

`Wilika na Joni 14:1–3. Ena sala cava e rau veisemati vata kina kei na iotioti ni tukutuku e tiko enai Vola Tabu?`

Ena gauna ni Nona veiqaravi voli e vuravura, e dua tiko na vosa ni yalayala totoka nei Karisito, nai nuinui, e vakaraitaka tale vakadua na gagadre ni Kalou me na tiko vata kei keda me tawa mudu. Ko Jisu e vakadeitaka ena Nona kaya, “Au na lesu tale mai ka kauti kemudou ki vei Au mo dou na tiko talega ena vanua Ka’u sa tiko kina” (Joni 14: 3). Vei Joni, na vosa ni yalayala oya ena yaco me ka dina. .” Ia ka’u a rogoca e dua na domo levu mai lomalagi, sa kaya, Raica, a vale ni Kalou sa tu vei ira na tamata, ia ena tiko vata kei ira ko koya, ia era na nona tamata, ia ko koya na Kalou ena tiko vata kei ira, me nodra Kalou" (Vakatakila 21: 3).

“Ena vakaoti na cakacaka ni veivakabulai. Ena vanua e levu kina nai valavala ca, e vuabale kina na loloma savu ni Kalou. Na vuravura vakataki koya, sai koya na vanua e kaya tiko ko Setani ni nona e na sega walega ni voli ia me na laveti . . . Oqo na vanua e tiko kina vakatamata na Luve ni Kalou: na vanua e a bula voli kina na Tui vakaiukuuku, sotava kina na rarawa, ka mate kina-eke, ena gauna sa na vakavouia kina na ka kecega, na vale ni Kalou sa na tiko vei ira na tamata. ... Kei na veitabagauna tawa kilai era na lako voli kina na vakabulai ena rarama ni Turaga, era na vakacaucautaki Koya tiko ena vuku ni Nonai Solisoli e tawa tukuni rawa, ko Imanueli, na “Kalou sa tiko vata kei keda" -Ellen G. White, The Desire of Ages, p. 26.

Eda kunea eke na iyaloyalo totoka duadua ni veivakabulai. Na Kalou ni nakinaki (God of misión) e sa na mai vakacavara na Nona inaki me sa na tiko vata kei ira na luvena me tawa mudu. Sa na vakacava na kalougata nida sa na tiki ni dina oqo.

Na veibolei ena veimacawa. Ena loma ni vula tolu oqo ko ni sa sureti tiko mo ni na vakaitavi ena inakinaki ni Kalou. Oqo e dua na gauna kalougata me raici ka vakilai na Kalou ni veivakabulai ni sa cakacaka ena noda bula. Taura na gauna vinaka oqo mo ivakaraitaki ni bula ka tu vakarau mo wasea na veika ko sa vulica ena ena veimacawa. Kenai Kuri, na veibolei ena vakayaloqaqataki iko mo tosoya cake na nomu vakaitavitaki iko ena Nona inakinaki ni Kalou.

`Bolebole: Masulaka ena veisiga na veimacawa sa tu mai liu me dolava na Kalou na lomamu mo tiki ni Nonai nakinaki.`

`Bolebole Cake: Vulica na yaca ni dua na tamata ko sa bera vakadua ni kila ena nomu bula-dua e tiko e yasa ni nomu vale,liuliu ni cakacaka, taukei ni sitoa, draiva ni basi, dausasamaki, etc. Tekivu masulaki koya tiko ena veisiga.`