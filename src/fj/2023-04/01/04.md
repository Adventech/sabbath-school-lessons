---
title:  Na Kalou sa Yaco me Vakataki Keda
date:   03/10/2023
---

Na Veiyalayalati Makawa e vakatakila na gaunisala e tekivu me vakayagataka kina na Kalou e dua nai tuvatuva ni Nona vakayagataka na tamata me ivakaraitaki ni Nonai tovo kei na inaki ki vuravura. Na veika kece e cakava na Kalou e vaka tikoga na iwalewale ni veivakalotutaki. Mai vei Aisea na parofita, na Kalou e kaya, “Sai au na Kalou, ka sa sega tale e dua: sai au na Kalou, ka sa sega e dua me keirau tautauvata kaya, ka’u sa dautukuna na kenai vakataotioti mai na kenai vakatekivu...., Na noqu lewa ena tu ga; ia na ka kece ka’u sa vinakata ka’u na cakava ga” (Aisea 46:9, 10). Ena Veiyalayalati Vou, ena Nona gadreva na Kalou me tiko vata kei na tamata e taura kina e dua tale na ivakarau vou. Ena vuku ni Nona a liatamata ko Karisito, na vosa ni yalayala duaduaga ena Were ko Iteni (Vakatekivu 3:15) sa yaco me ka dina

`Wilika nai talanoa ni kena kacivaki na sucu nei Jisu ena Maciu 1:18-23. Na cava na ka bibi e tukuna ki veikeda nai talanoa me baleta na Kalou?`

"Na Kalou sa tiko vata kei keda." Imanueli. Sa mai vakaitikotiko na Kalou ena kedra maliwa na Nona tamata ena vale tabu, kei na gauna oqo e sa vakaitikotiko ena kedra maliwa ena yago vakatamata nei Jisu na kai Nasareci. Na sucu nei Jisu e sa vakatakila kina na Kalou ena veigaunisala kaukauwa na Nona gagadre me na tiko vata vata ga kei keda, ena veigauna, enai vakarau ni bula kei nai nakinaki e rawati: na Luve ni Kalou e tamata ka Kalou talega, ka .kaya, "Koi Au na sala, na dina, kei na bula, ena sega ni torovi Tamaqu walega e dua ena vukuqu ga" (Joni 14: 6).

`Wilika na Joni 1:14-18. Na cava ko na rawa ni vulica mai na liatamata mai nei Karisito me baleta nai tuvatuva ni veiqaravi ni Kalou ena vukuda?`

E toso ki liu na Kalou vata kei na Nonai tuvatuva, oti, ena vukui Jisu Karisito e sa qai vakatakilai Koya kina vakatamata ena kedra maliwa na luvena. Na "Le dua bauga sa vakatuburi maivei Tamana,) sa sinai e na loloma kei na dina” (Joni 1:14), sa vakavotukanataki kina na parofisai ena Veiyalayalati Makawa, me vaka saraga nai naki ni Kalou, me yaco me dua vata kei keda, na Kalou ena yago vakatamata. Na Kalou ni tuvatuva e tomana tikoga me vakacavara na Nonai naki.

`Vakasamataka mada se cava nai balebale ni kena levu ni Nona loloma na Kalou ki veikeda me rawa kina ki Vua me lako sobu mai ki veikeda ena keda ituvaki vakatamata. Na cava e dodonu meda cakava ena vuku ni loloma oqo, vakauasivi ena vakanananu ni tavi ki vei ira na tani?`