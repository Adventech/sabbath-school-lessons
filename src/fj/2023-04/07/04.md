---
title:  Me Rawata na Bula Tawa Mudu
date:   14/11/2023
---

`Wilika na Luke 10:27, 28. Na cava e sauma kina ko loya na nona taro ga?`

Na loya e taroga na taro ka qai solia ga vakataki koya nai sau ni nona taro: “lomani Jiova na nomu Kalou ena lomamu taucoko ka lomani ira na kai nomu me vakataki iko" (Luke 10:27).

Na cava na ka e qai sauma kina ko Jisu? E kaya, "Ko sa kaya vakadodonu mai" (Luke 10: 28). Sa qai bolei koya ko Jisu me cakava kina e dua na ka, ena Nona kaya, “Cakava oqo ko na bula kina" (Luke 10: 28).

E vuqa vei ira na tamata vakabauta, e sega ni dredre na nodra solia nai sau ni taro dodonu me baleta na ivakavuvuli kei na vakabauta. Na bolebole e tiko ena nodra cakava na veika era sa kila ni dodonu kei na nodra muria na ka era sa vakabauta. E lewe vuqa na tamata era sa kila tu mera vakabulai, era na yali baleta nira sega ni talairawarawa ki na veika era sa kila. Sai koya oya na vuna e rui bibi kina na ka e veitalanoataki tiko oqo. Na kilai walega ni Kalou dauloloma kei ira na kai nomu e se sega ni rauta. Koi ko mo na cakava!

`Wilika na Jemesa 2:17-22. E tautauvata vakacava na veitikina oqo ena ka e kaya ko Jisu ki vua na loya?`

Kevaka ko lomana na Kalou, eda na wilika na Nona Vosa, eda na masu, eda na maroroya na Nonai vunau, ka talairawarawa ki na Nona vosa ena lomada taucoko" Kevaka au tukuna ni'u lomani ira na tani, ia kau sega ni kauwaitaki ira ena soqosoqo lotu, se, kevaka au vakalecalecava na nodra gagadre na tani niu rawa ni veivuke, na vinaka cava e tiko ena noqu vakabauta? Na Lotu Vakarisito e sega walega ni dua nai kumukumu e duidui na nodra vakabauta, ia e dua nai vakarau ni bula.

"Ia kevaka sa dua na veiwekani se yalewa se tagane sa sega na nonai sulu, ka sega na kena e na veisiga, ia ka dua vei kemudou sa kaya vei ira, Dou lako e na vakacegu, dou tatalai ka vakamamautaki; ia dou sa sega ni solia na veika e yaga ki na yagodra; a cava na betena?” (Jemesa 2:15, 16).

`E vakacava sara mada na nomu kauwaitaka na nodra tiko vinaka na tani? E vakacava na levu ni nomu muria tiko na vosa nei Paula: "Mo dou kakua ni nanuma na nomudou ka ga koi kemudou yadua, ia mo dou dui nanuma talega na nodra ka na tamata tani” (Filipai 2: 4)? Ena loloma savu ni Kalou, gaunisala cava ko na rawa ni vulica kina na nodra kauwaitaki vakalevu na tani?`