---
title:  Na ka e Cakava ko Jisu kei na ka e Yaco
date:   13/11/2023
---

Nai Vola Tabu e kaya ki veikeda ni a lako mai na loya me vakatovolei Jisu, ia ko Jisu e sa kila vinaka tu na nonai naki. Na Kalou e kilai keda vakavinaka tu kei na gagadre ni lomada mai na noda kilai keda vakataki keda. Kei na noda sega ni kila na lomadra oira era tarogi keda,

Ena so na gauna era sa dau mai tarogi keda na veimata lotu tale eso ena vuku ni noda vakabauta. Me vaka oqo, kevaka ena mai tarogi keda e dua na noda itokani Muslim me baleta na tutu va-Kalou nei Jisu, ena nona kaya, “Na vanua cava enai Vola Tabu e kaya kina ko Jisu ni o Koya na Kalou? Se na cava na vuna ko tukuna tiko kina ni dua ga na Kalou ni ratou lewe tolu na ka bula va-Kalou?” Dina ga ni rairai veivakacacani toka na veitaro oya, ia na yalo ni gadrevi Jisu ena rawa ni dina ka na rawa ni vakatakila na gagadre titobu se na nodra vovodea ko ira era vakatataro tiko. Eda sega ni kila na lomadra, eda sega ga ni gadreva. Eda gadreva ga meda veiqaravi ki vei ira na tani ena kena vinaka duadua eda rawata, se mani vakacava na titobu ni nodra gagadre.

`Wilika na Maciu 26:56; Cakacaka 17:11; 1 Koronica 15:3, kei 2 Timothy 3:16. Era vukei keda vakacava na veitikina oqo meda kila na ka e qai cakava ko Jisu ki vua na loya ena Luke 10:26?`

Ena so na gauna eda gadreva nai sau ni taro ia eda sega ni cakava na ka meda kunea kina. Ko Jisu e kaya: "A cava sa volai e na vunau? a cava ko sa wilika? (Luke 10: 26). Ko Jisu e dusia tiko e dua na tikina bibi ni vuli. E sega walega ni vakarorogo tiko ki na veika era tukuna ki veikeda na tani, e na gadrevi meda na wilika nai Vola Tabu (na Vosa ni Kalou). Nai sau ni vakatataro sa tiko oti e kea, ka sa cakacaka tiko na Yalo Tabú e lomada me tukuna ki veikeda na ka ena gadrevi meda cakava.

Na Kalou sa solia oti tu ki veikeda na Nona Vosa. E kea, sa rawa nida raica kece kina na dina eda gadreva meda kila me baleta na ivakarau ni bula e dodonu meda bulataka, na gaunisala e dodonu meda sotavi ira kina na tani kei na gaunisala meda na rawata kina na bula tawa mudu. Io sa tiko nai tavi ni qasenivuli kei na italatala, sa na dodonu ga meda na lako ki nai Vola Tabu ena vuku ni dina o koya e rui bibi. "Na Nomuni vosa na cina ki yavaqu ka rarama ki na noqu sala" (Same 119:105). Na tikina oqo e sega walega ni serekali, e dina tabu, e dusia tiko ki veikeda nai Vola Tabu kei na kena bibi vei ira na tamata vakabauta

Sai Jisu na Vosa ni Kalou ka sa yaco me tamata, e dusimaki keda lesu tale tiko na tamata ki na Vosa. Na cava na ka e dodonu me tukuna ki veikeda na ka oqo me baleta na bibi ni Vola Tabu kei na cava na vuna e dodonu kina meda kakua ni ciqoma e dua na vakasama vakavuku kei na veivosaki vakalotu o koya e vakamalumalumutaka na noda vakabauta na Vola Tabu?