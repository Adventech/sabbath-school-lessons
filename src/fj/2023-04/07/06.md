---
title:  Nai Talanoa ni Kai Samaria Dauloloma ena Gauna Oqo
date:   16/11/2023
---

Ena Nona vakacaucautaka tiko na loya ena vuku ni nona solia nai sau ni taro dodonu, ko Jisu e kaya, "Cakava oqo ko na bula kina” (Luke 10: 28), o Koya sa tara saraga na ka bibi ni nona bula e dua na tamata. Na soli ni sau ni taro dodonu kece e rawarawa ki vua na loya, ia na kena vakayacori e dua tiko na ka dredre ena loma ni 2,000 na yabaki sa oti, ka se dredre tikoga ki na vuqa veikeda ena gauna oqo. Na loya e vinakata me coriti Jisu qai sakitaka yani na nona kilaka. Ena nona taroga tale e dua na taro me salamuria na kena sa taroga oti; “Ko cei na wekaqu" (Luke 10: 29).

`Wilika na Luke 10:30–37. Ko na vakasoqona vata vakacava na ibalebale ni talanoa nei Jisu eke?`

Era tiko vakavolivoliti keda beka eso na tamata era vakasagai ira tiko vakatawadodonu na tani? Eda sa bau cakava e dua na ka eda rawata mera vukei kina?

Ena so na gauna ko ira nai talatala, qase ni lotu, kei na lewe ni lotu era sega ni vukei ira era gadreva tu na veivuke. Ena so na gauna ko ira na tamata mai na dua tale na taba ni vakabauta era dau yalololoma ki vei ira eda tiko vata ka sega ni oikeda. Eda na veitalanoataka beka na yalololoma, ia ko ira na tani era na rawa ni sotava na gagadre ni tamata o koya eda sega tiko ni tukuna. Kevaka e vakaibalebale na noda vakabauta, sa dodonu meda na tatara yani ka vukei ira era gadreva.

E mai tinia ko Jisu nai talanoa ni kai Samaria dauloloma ena Nona taroga se ko cei vei iratou na lewe tolu oya e wekana dina na tamata e gadreva na veivuke.

"Ia na taro, 'Ko cei na wekamu?' e sa saumi vakaoti. Sa vakaraitaka ko Karisito ni ko ira na wekada e sega ni kenai balebale oya ni ko ira ga na lewe ni lotu se vakabauta eda wili kina. E sega ni ko ira eda kawa tamata vata, roka ni yago se tagede ni bula eda tautauvata kina. Ko ira na wekada sai ira kece na tamata era gadreva tu na noda veivuke. Ko ira na wekada sai ira na tamata kece era sa mavoa ka vakacacani mai vua na vuni ca. Ko ira na wekada sai ira kece na Nonai yau na Kalou.”—Ellen G. White, The Desire of Ages, p. 503.

`Bolebole: Tekivu masulaka ena veisiga e dua e duidui mai vei iko, se dua ko sega sara madaga ni taleitaka.`

`Bolebole Cake: Vola e tolu na yaca ni nomu itokani (sega ni Lotu ni Kavitu); vakatakila na nodratou gagadre (vakayalo, vakayago, vakaveimaliwai) ka vakananuma na gaunisala ko na rawa ni qarava kina na gagadre oya vakatamata yadua. Na cava ko na rawa ni cakava vei ira ena macawa mai oqo?`