---
title:  Kuri ni Vakasama
date:   17/11/2023
---

Wilika na "The Good Samaritan," pp. 497-505, in The Desire of Ages.

Sa levu na tamata era via kana tu, vakaloloma, ka ra vakacacani tu ena noda vuravura ena gauna oqo. Ena rawa ni ko cakava na nomui tavi, ia, ena lailai beka na kenai rairai. Eda na sega ni na vakaotia na leqa kece ena vuravura oqo me yacova ni sa lesu mai ko Jisu. Eda sega ni kacivi meda cakava oya. Ia me yacova oya, na noda cakacaka ena rawa ni o koya e rawarawa tu ga mevaka na nona vukei e dua ko kila ni sega na kena kakana; se na nona vukei e dua ena loma ni soqosoqo lotu e sotava tiko na veivakaduiduitaki, se veivakasewasewani, ka sa yaco tiko me sa dua na leqa dina ena noda vuravura ena gauna oqo

"Na lotu savasava ka sega ni vakacacani ena mata i Tamada sa vaka oqo: Me na dauraici ira na luve ni yali kei ira na yada ena nodra rarawa, ka maroroi koya me na kakua ni tauvi koya na dukadukali mai vuravura. Na cakacaka vinaka sai koya na vua e gadreva ko Karisito meda vuataka; tau na vosa ena loloma, cakacaka ka ni loloma, raici na dravudravua na vakaloloma, na rarawa. Ena gauna sa duavata kina na yalo kei na yalo sa vakaicolacola tu ena yalolailai kei na rarawa, ena gauna sa dodo yani kina na liga me solika ki vei ira na dravudravua, ni sa vakaisulutaki na luvaiwale, ciqomi ko ira na vulagi mera lako mai ki na loma ni nomu vale kei na dua na tikina e lomamu, era na lako sara mai vakavoleka ko ira na agilosi, kei nai sau ni sasaga ena saumi mai lomalagi. Na veicakacaka kece ni vakatulewa dodonu, yalololoma, kei na cakacaka ni veivukei e rogorogo vinaka mai lomalagi. Ko Tamada mai na Nonai tikotiko vakaturaga e wanonovi ira tiko mai ko ira era cakava na veicakacaka ni loloma oqo, ka qai wiliki ira vata kei ira na Nonai yau talei. â€˜Era sa noqu sa kaya ko Jiova ni lewe vuqa, ena siga koya ni'u sa kumuni ira vata kina na noqu yau.' Na veicakacaka ni loloma kece ki vei ira na dravudravua, na rarawa, era sa okati me vaka e cakava ko Jisu. Ena gauna ko vakacegui ira kina na dravudravua, duavata kei ira era vakararawataki kei ira na vakaleqai ka veitokani vata kei ira na luve ni yali, ko sa kauti iko sara tiko mai vakavoleka ki vei Jisu."-Ellen G. White, Testimonies for the Church, vol. 2, p. 25.

**Taro ni Veiwasei**:

`Eda na vakadeitaka rawa vakacava ni da kila ni vakaro me lomani na Kalou kei ira na tani e sega ni vakabulai ena cakacaka? Ena gauna eda kauwaitaka kina se ko cei ko Jisu, kei na cava e sa cakava ki veikeda ena kauveilatai (raica na Filipai 2:5-8), Na cava na vuna e basika kina na vakanananu ni dua na ka eda na rawa ni cakava me rawati kina na bula tawa mudu e sega ni cala vakaitamera? Eda na vulica rawa vakacava meda na rawa ni veidutaitaka na cakacakataka na bula tawa mudu, o koya e cala, kei na kena vakatakilai ena noda bula na bula tawa mudu sa noda oti tu ena vuku iJisu?`

`Eda na vulica rawa vakacava meda kila eso na lomaca ena rawa ni tiko veikeda ena vukudra oira duidui veikeda?`

`Mai na veivola eda vulica ena lesoni ni macawa oqo, na tiki ni Vola Tabu cava ko raica ni tokona na gagadre ni kena vakaraitaki na yalololoma ki vei ira na tani, veitalia ga se ko cei ko ira?`