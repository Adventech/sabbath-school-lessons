---
title:  Vakatakilai ni Dua na Kalou Vou
date:   06/12/2023
---

Ena gauna oqo sa dreta tu kina ko Paula na nodra vakarorogo na tamata vuku mai Aceni, sa qai vakagolei ira na vakarorogo tiko ki Vua na Kalou ni lomalagi.

`Wilika na Cakacaka 17:24-27. Na sala cava e taura eke ko Paula ena nona sasaga me tarai ira na tamata?`

Vei ira na tamata era kauwaitaka vakalevu na veika vakayalo mera tara kina e dua nai cabocabo ni soro ki vua e dua na kalou e tawa kilai, na vosa nei Paula e rui veivakauqeti ena nona kaya: na Kalou Dauveibuli o koya e sega ni tiko e vale ni soro e sega ni vinakata e dua na ka mai vei ira na tamata, ia e solia na veika era gadreva na tamata. Nai valavala vakavanua o koya sa ologa tu na veitalanoa makawa se tukuni ni vanua ko Kirisi, e sa vakaraitaka nira kalou veilecayaki, nanumi koya ga vakataki koya, ka cudrucudru, mai na vakanananu ni Kalou me vakataka na kena e vakamacalataka tiko ko Paula e sa dua na vakasama totoka ka talei. Ka sa yaco kina ki vei ira na tamata era a vakarogoci koya tiko mai na ulunivanua vatu (Areopagus) mera sa cakava nai matai ni kalawa ki Vua na Kalou dauloloma. Na ka dina oya ni Kalou oqo, o Koya era sega ni kila, ena rawa ni kilai vakaidina, ia e vinakata talega me kilai.

E a rairai vosa vakabalavu beka kina ko Paula mai na ulunivanua, ka sega ni vica walega na vosa mevaka e wasea tiko ko Luke enai talanoa. Ena vuku ni gauna sa na rawa ni dodonu kina na nona vakalekalekataka ko Luke na vosa oya. Kevaka me dina oya, na veivakanananu yadua eda sa wilika oti e rairai e sa cereka kina vakamatailalai ko Paula. Ia oqo eda sa na wasewasea kina na vosa nei Paula ena kedra duivakanananu:

1\. Matai na nona vakacaucautaka na nodra kauwaitaka na nodra bula vakayalo kei na nodra yalodina.

2\. Tarava na nona vakaraitaka na nona sa vulica na nodra vakabauta ka kunea kina e dua na ka e doka vakalevu mai na ka e sa vulica.

3\. Oti e sa qai tukuna ki vei ira e dua na ka e sa raica ena nona vulica tiko na nodra ivakavuvuli o koya era sa vakadinadinataka tiko nira sega tiko ni kila.

4\. Oti oya, e sa qai wasea na veika me baleta na Kalou o koya e kila nira gadreva vakalevu, ni Kalou oya e bula tiko, e lomani ira ka sega ni yawa mai vei ira.

5\. Otioti, ni sa oti na nona vosa, sa qai vakasalataki ira ko Paula me baleta na cava ena kauta mai ki vei ira kevaka era na biliga tani na nodra sa kila na Kalou o koya era se bera tiko ni kila.

E sa qai kauti ira sara vakabalavu ko Paula, ni yavutaki mai ena ka e sa kila me baleta na ka era sa vakabauta. Kevaka e sa rawa ki vua me kauti ira sara vakabalavu, o koya e sa cakava tiko e dua na toso vinaka.

`Nanuma ni gagadre nei Paula e sa baleti vuravura ka vaka-kina ki Vua na Kalou na Dauveibuli (raica talega na Roma 1:18-25). Na cava na vuna e itekitekivu vinaka kina oqo ki vei ira na tamata? Na cava na ka me baleta na vuravura e dusi vakaukauwa tiko ki Vua na Kalou?`