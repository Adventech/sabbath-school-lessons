---
title:  Paula kei na Kalou e Tawa Kilai
date:   05/12/2023
---

Ko Paula e sega ni vakalolovirataka na nodra lotu se na nodra kalou lasu na kai Aceni. O koya e vakasokumuna na veitikina vinaka kece e rawa ni raica, ka qai vakayagataka ki vei ira.

`Wilika na Cakacaka 17:22, 23. Na cava na ka e cakava tiko eke ko Paula ena nona sasaga me yacovi ira na tamata oqo ena kosipeli?`

"Oi kemuni na kai Aceni, au sa kunea e na ka kecega ni kemuni sa dausoro vakalevu" (Cakacaka 17:22, NIV). Ko Paula e vakacaucautaki ira tiko na dauqaravi matakau. E dina ga ni veivakacalai na nodra so-kalou ena veiyasana kecega, ia e se vakacaucautaka tikoga na nodra lotu ko Paula

Vakuria ko Paula ka kaya, â€œIo, niu sa lako voli, ka raica na veika kemuni sa soro kina. . . (Cakacaka 17:23, NIV). Ena nona vakamacalataka tiko na nona vulica na nodra lotu mai Aceni, e vakaraitaka kina ko Paula nai valavala e veidokai ki vei ira na tamata. E sega ni vakariritaka me vaka e dua na kena dau e tiko vua nai sau ni taro kecega e gadreva na tamata me veisau kina. Ia e sega ni vakatakilai koya me vaka oya, de na qai cati ka talai tani mai kea. Ia e kunei ni dua na tamata e kauwaitaki ira vakalevu na tamata ka gadreva mera tiko vinaka.

Ena ka e volai tu, "KI VUA NA KALOU E TAWA KILAI" (Cakacaka 17: 23), sa qai vakayagataka ko Paula na ka e raica nira duavata kina. Na nodra vakabauta na veikalou eso, sa dua nai tekitekivu vinaka ka na rawa ni dolava me titobu na kena veitalanoataki. E sega ni vakalialia na veivakanananu cala me baleta nai cabocabo ni soro ki vua na kalou tawa kilai. Ia e marautaka ka dokai ira na tamata era kauwaitaka na veika vakayalo ka yaco sara mera so-kaloutaka tiko e dua na ka era sega tu ni kila, de ra na qai calata e dua na ka.

Era vakacalai beka? Io, ia oya ena rawa ni wali. Na ka e bibi cake mai nai vakatekivu oya na nodra yalodina ki na dua na ka era sa kila tiko. E vakila ko Paula na ka ena rawa ni cakacaka kina na Yalo Tabu. E sa raica ko Paula e dua na tikina me vakavuveitalanoa o koya ena rawa ni veivakauqeti mera taleitaka

`Nai sema cava kei na gaunisala ni veitaratara cava ko nanuma ena rawa ni solia na galala ni veitalanoa vata kei ira na tani ko veitaratara vata tiko kei ira?`