---
title:  Kuri ni Vakasama
date:   08/12/2023
---

E dua na ka bibi e kautani mai nai talanoa e lako curuma ko Paula mai na Ulunivanua vatu (Areopagus) sai koya na nona vulica na gaunisala me sotavi ira kina na ikumukumu tawa vakabauta era sega tu ni tarai mai Aceni.

"Na vosa ni apositolo, kei nai tukutuku ni nonai valavala, me vaka e toqai ena nona peni o koya sa lumuti, me na vakadewataki sobu mai ki na veitaba tamata kecega, era sa vakadinadina ni kena sega ni vakayavalati na nona nuidei, nona yaloqaqa ena gauna ni galili kei na dredre, kei na qaqa e rawata ki vei ira na Lotu Vakarisito ena loma ni qaravi matakau.

"Na vosa nei Paula e tu kina na iyau ni kilaka me baleta na soqosoqo lotu. O koya a sa tu ena dua nai tutu me na rawarawa kina ki vua me tukuna na ka era na rawa ni vakasosataki kina ko ira era vakarorogo tiko vua ka kauta mai ki vua na dredre. Me yaco na nona vosa me vatonaka vakadodonu na nodra kalou kei ira na tamata rogo ena loma ni korolevu, o koya sa na rawa ni sotava kina na cudru nei Socrates. Ia ena yalomatua e bucini vakalou, e a kauta tani kina vakamatau na nodra vakasama mai na nodra kalou na iceni, ena nona vakatakila ki vei ira na Kalou dina, o koya era sega tiko ni kila" Ellen G. W te, The Acts of the Apostles, pp. 240, 241.

Ena nona veitaratara vakadodonu kei ira na tamata, na vulici ni nodrai tovo kei na vakabauta, kei na nona doka na nodra yalodina kina veika vakayalo, sa rawata kina ko Paula edua na ka e duatani duadua mai Aceni-e dua na ka e iyau ni kilaka me baleta na soqosoqo lotu. E sega ni via vakasosataki ira era vakarorogo tiko ki vua. Oqo edua nai tinitini bibi ka lumuti vakalou. Me vaka e kaya ko Ellen G. White, na kilaka o koya eda gadreva vakaisoqosoqo lotu oya na noda vakarorogo ki nai talanoa oqo

**Taro ni Veiwasei**:

`Nai Talanoa kei Paula mai Aceni e vaka na ivakarautaki, na cava nai matai ni kalawa ki vua e dua e sa qai tekivutaka na cakacaka vou ni veivakalotutaki ena dua na korolevu?`

`Na mataqali tovo cava e gadrevi ki vua e dua na tamata Lotu Vakarisito me tarai cake kina nai kawakawa vata kei ira na tamata ena loma ni koro levu e sega ni kila na Kalou?`

`Ena gauna eda vakayavalati kina ena mataqali matakau ena gauna oqo, na cava na ka ena dodonu meda na kakua ni cakava, vakauasivi, ena tekivutaki ni dua na cakacaka vou ena kedra maliwa na tamata era so-kaloutaka tiko na veimatakau oya?`

`Sa rawa vei Paula me a sa cegu ena nona tukuna ki vei ira na tamata na Kalou o Koya e lomani ira, ka ra na marautaka. Ia e sa qai takosova nai yalayala e vakavuna mera nanuma na tamata ni o koya e lialia ena nona kauta mai na tucake tale. E dodonu beka me a cakava oya? Na cava na vuna se na cava e sega kina?`