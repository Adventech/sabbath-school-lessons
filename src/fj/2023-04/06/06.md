---
title:  Nai Yaloyalo ni Soqosoqo Lotu Taumada
date:   09/11/2023
---

`Wilika na Cakacaka 2: 41-47. Na mataqali yaloyalo cava ni soqosoqo lotu taumada e vakatakilai tiko eke?`

E mai tini na Cakacaka 2 ena dua nai yaloyalo totoka ni soqosoqo lotu taumada. Na Cakacaka 2:41 e kaya ni ko ira era sa papitaisotaki era sa laki veitomani vata kei ira sa lotu. Sa rawa nida kaya vakaoqo ni dua e caka fika ka soqona na kedrai wiliwili na papitaiso vou ki nai wiliwili ni tamata vakabauta sa tiko rawa ka tekivutaka e dua na isoqoni ni kumukumu. Ia oya e dua na kilaka vovodea. E ologi koto ena kena vosa na vakanananu ni ko ira era sa papitaisotaki vou oqo era sa yaco mera tiki ni kumukumu era tautauvata kece kina.

Ia na uto ni tavi ni soqosoqo lotu taumada oya na veivakatisaipelitaki. Ko ira sa vakaikuritaki kina, era sa tisaipeli ena tolu na gaunisala. Matai, era se tomana tikoga na nodra vakatavulici mai vei iratou nai apositolo ena ivakavuvuli kei na veitauraki. Na vosa "ivakavuvuli kei na veitauraki e kenai balebale ena tikina oqo na ivakaro se nai vakasala kei na veitokani.â€ Na nodratou ivunau nai apositolo e vatonaka na veivakavuvuli lasu ka tukuna nai vakamacala vou mai na ka era raica ka kila na tamata. Ia e sega ni vakatavulica ki vei ira na gaunisala mera bulataka kina na dina vou era sa vulica. Ia, na ka e cakava na dina ki na nona bula e dua e yaco ena veitauraki o koya e tiki tiko ni matailawalawa. Ko ira na lewe ni soqosoqo vou era vakatavulici vakavinaka ka vakainaki ena nodra vakatavulici vakadodonu, ka vaka talega kina ena nodra vakaitavi ena nodra bula ena veisiga mai vei ira na kena vo ni tamata vakabauta, ena ruku ni veimaroroi kei na veiliutaki ni apositolo matua ka dei

Nai vunau dravudravua e tukuna ki vei ira na tamata na ka mera cakava ka sega ni gaunisala mera cakava kina. Ia, kevaka e dua e vakarorogo ki nai vunau e vakamacalataka na gaunisala e caka kina e dua na ka, e sega na isosomi ni nodra vakaraici na tamata era cakava ka qai vakadadamuri ira. Ko Paula e sa kila na ka oqo ka qai vakasalataki ira na tamata era vakamuri koya voli mera vakadadamuri koya me vaka na nona vakadadamuri Jisu tiko (1 Koronica 11:1). Ena gauna era sa na rawa ni raici iko kina kei na dina ni nomu veiwekani vata kei Karisito ko ira na tani, ena vakaukauwataki ira talega.

`Bolebole: Vakasamataka mada e dua ena nomu bula ko a gadreva me a tamata vakabauta. Masulaki koya ena veisiga me rau veiwekani vata kei Jisu.`

`Bolebole Cake: Ko cei ko sa vakatavulica tiko ka liutaki koya tiko me rau veiwekani vata kei Jisu? Vakaraica na veisala eso me kauti koya ki na bula ni veitauraki vata kei ira na tamata vakabauta tani tale eso.`