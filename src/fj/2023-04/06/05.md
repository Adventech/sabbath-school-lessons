---
title:  "Ko Cei ko Sa Vakota"
date:   08/11/2023
---

Na vola ni Cakacaka 2 e volai tukutukutaka na sovaraki ni Yalo Tabu ena Siga ni Penitiko. Ena gauna eratou masumasu tiko kina na tisaipeli nei Jisu, na yameyame ni bukawaqa e sa mai toka e uludratou. Eratou sa vakila ni sa soli mai na Yalo Tabu ka a yalataki tiko.

`Wilika na Cakacaka 2:1-41. Na cava na ka e a yaco ki vei iratou na tisaipeli ena vuku ni nodratou sa vakasinaiti ena Yalo Tabu ena Siga ni Penitiko?`

Sa tekivu me ratou vosataka na veivosa tani eso na tisaipeli “me vaka sa solia vei ira na Yalo Tabu me ra cavuta" (Cakacaka 2: 4). Na ka bibi eke oya ni Kalou e vakaukauwataka na vei tamata yadudua me yaga ki vei ira na tawa vakabauta. Na veivakalougatataki e sega ni soli vakatabakidua me ratou vinaka kina. E sega ni veivakalougatataki me rawa ni nodratou kina ko lomalagi se veivakalougatataki me rawarawa kina na caka bisinisi ena veivanua era duivosavosa. E soli na veivakalougatataki me vayacori kina nai nakinaki ni Kalou ki vei ira era yali tu. Na Kalou sa kacivi ira tiko na Nona tamata mera vakayagataka na nodra duisolisoli me vakavinakataki kina na Nonai nakinaki me baleti ira na tawa vakabauta. Sa soli tu ki veikeda na noda duisolisoli. Sa dua na veikacivi cecere na noda kacivi meda vakaitavi ka vakayagataka na ka sa soli ki veikeda ena nodra tarai na tani.

Na sovaraki ni Yalo Tabu sa yaco kina me ra veivutuni era lewe vuqa na tamata mai na nodra a cata na Mesaia, ka ni vuqa vei ira era a tiko e Jeruisalemi ena gauna a mate kina. Vakasamataka mada na kaukauwa eke: a beitaki ira eso ko Pita nira a vakoti Karisito. Vakauasivi, na nodra sa vakila ni ka era a cakava ka sa veivutuni, ka kaya: “Oi kemudou na veiwekani, a cava me keimami kitaka?" (Cakacaka 2:37).

E rawa ki vei ira mera ciqoma ga na veivosoti. Ia ko Pita e kaya ki vei ira: "Dou veivutuni, ka papitaisotaki, koi kemudou yadua, e na yaca i Jisu Karisito, me bokoci kina na nomudoui valavala ca, ka dou na rawata na Yalo Tabu mei solisoli" (Cakacaka 2: 38).

Na cakacaka vata, na duavata kei na Yalo Tabu kei ira na tani, ko ira na tisaipeli nei Jisu oqo era sa vunautaka na veivutuni kei na veivosoti ni valavala ca—ki vei ira sara madaga era a vakaitavi ena Nona a vakoti ko Jisu! Sai koya oya na kaukauwa ni kosipeli. Kevaka e sega ni qai vakayavalati keda na itukutuku oya meda tukuni Jisu, na cava ena qai rawata? Eda sa kacivi meda vakatetea na kosipeli ki na vuravura ivalavala ca, bale, kei na tamata sa vakacacani. E sega ni noda itavi meda vakalelewa; na nodai tavi oya meda vakadinadinataka na kaukauwa ni veivakabulai nei Jisu.

`Na cava na vuna e soli kina ki vei ira eso era a vakaitavi ena mate nei Karisito na bula tawa mudu (1) e vakayaloqaqataki keda ena vuku ni noda bula, ka (2) e vakayaloqaqataki keda meda vakadinadina ki vei ira na tani, se mani vakacava na ca ni nodra bula?`