---
title:  Kuri ni Vakasama
date:   10/11/2023
---

Na noda cakacaka ni tukuni Jisu sa dodonu me lako mai ena loloma titobu kei na kena vakavinavinakataki na veika sa cakava oti ka se cakava tikoga ko Jisu ki na noda bula. Ke dua tani tale na ka e veivakayavalati oya e veiliutaki cala. Kelikeli vakati tobu ki na Vosa ka duavata kei na vosa e idola ki na rawaka kina kaulotu kei na veivakalotutaki.

"Na noda bula me vauci vata kei na bula nei Karisito; meda tautauri vakawasoma mai vei Koya, na madrai ni bula e lako sobu mai lomalagi, ka taki mai nai vurevure e makare ka solia vakalevu na iyau. Kevaka eda biuti Koya na Kalou me liu ki veikeda, ka vakatara na lomada me talaucaka yani na vakavinavinaka kei na veivakacaucautaki ki vei Koya, ena bulabula tikoga na noda bula vakalotu. Na noda masumasu ki Vua na Kalou e sa na vaka eda na veivosaki vata tikoga kei na dua na nodai tokani. Ena talaucaka mai na veika vuni ki veikeda. Sa na vakavuqa na kena sa na lako tikoga mai ki veikeda na reki kamikamica ni noda sa vakila ni tiko vata kei keda ko Jisu. Sa na vakavuqa na kama ni lomada ni vakaveivolekatitaki Koya mai ki veikeda me vaka ga na Nona a cakava vei Inoki. Ni sa lako curuma na nona bula e dua na Lotu Vakarisito na ka dina, sa na laurai ki vua na bula rawarawa, yalomalua yalomalumualumu, yalololoma o koya e vakatakila ki vei ira kece e veitokani vata kei ira era tiko vata kei Jisu ka vuli tiko mai Vua"-Ellen G. White, Christ's Object Lessons, pp. 129, 130.

"Ena rawa ni sega na tubu se vakavuana ena bula e nanumi koya ga vakataki koya. Kevaka ko sa ciqomi Karisito me nomui Vakabula, sa dodonu mo na guilecavi iko ka tovolea mo vukei ira na tani. Ni vosa tiko me baleta na loloma nei Karisito, tukuna (vei ira na tani na Nona sorovaki Koya me mate ena vukuda). . . . Me vaka na nomu sa ciqoma na Yalo i Karisito na Yalo ni loloma e sega ni nanumi koya ga vakataki koya ka cakacaka ena vukudra na taniâ€”ko na qai tubu ka vua. Ena tubu na nomu vakabauta, ena titobu na nomu rai, ena taucoko na nomu loloma" Christ's Object Lessons, pp. 67, 68.

**Taro ni Veiwasei**:

`Ko kila vakacava na vosa nei Paula ki Filipai e sa baleta tiko na nona vunautaki tiko ko Karisito ena vuvu, veicati, kei na bula ni kocokoco? Ena rawa vakacava ki vei keda meda vakadeitaka nida sega ni cala nida cakava sara tikoga na ka oya?`

`Na cava ko sa vakila ena dina ni Kalou kei na loloma ni Kalou? Oya, me yavutaki na ka ko lako curuma, ena raw ani ko vunau ki vei ira na tani ena gugumatua kei na dina me baleta na vinaka ni loloma ni Kalou? Na cava ko na kaya kina?`

`Na cava ko bau lako curuma ena nomu waraka tiko na Turaga, ka cava e sa vakatavulici iko kina me baleta na vakararavi ki Vua kei na vakabauta vakararaba?`