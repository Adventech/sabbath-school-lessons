---
title:  Vakauqeti ka Vakavakarau ki nai Kaulotu
date:   04/11/2023
---

### Wilika ena Macawa Oqo
Luke 24:1-12; Luke 24:36-49; Cakacaka 1:12-26; Iperiu 10:24, 25; Cakacaka 2:1-41; 1 Koronica 11:1.

> <p>Wiligusu</p>
> "A sa kaya vei ira ko koya, Oqo na vosa kau a daukaya vei kemudou niu a tiko kei kemudou, ni na yaco kecega na vosa sa tukuni au, sa volai e na vunau i Mosese, kei na nodrai vola na parofita, kei na Same” (Luke 24: 44).

Volavola ko Paula ki vei ira mai Filipai ka kaya: “E dina ga sa so era sa vunautaki Karisito ni ra sa dauvuvu ka dauveileti, eso talega ni ra sa lomavinaka; sa vunautaki Karisito ko ira eso ni ra sa dauveileti, ka segai e na lomadina, era nakita ga me vakaikuritaka na noqu vesu e na ka rarawa eso; eso tale e na loloma, ni ra sa kila kau sa lesi meu totaka nai tukutuku-vinaka. Ia ka vakaevei? sa takiveivinaka, se ra vakailasu, se ra dina, sa vunautaki na Karisito: ia na ka oqo kau sa rekitaka, io, kau na rekitaka tikoga" (Filipai 1:15-18).

Sa dua na vosa kaukauwa! E tauca ko Karisito ena Nonai vunau. E tau tu me vaka e dua na itukuni se dua na ka dina, ka sai koya oya na ka e kauwaitaka ko Paula. Dina ga ni taucoko nai naki ni noda vunautaki Karisito, enai nakinaki ni kaulotu, ena nodra yacovi na tani enai tukutuku vinaka, ena loloma kei na dina ka sega mai na loma kocokoco, loma ca, se ena veivala. A cava eso na ka e veivakauqeti ena nona vunautaki ko Karisito, kei na cava eso na gaunisala eda na rawa ni vakarautaka ena kena vakayacori na ka oqo?

Ena macawa oqo eda na raica tiko kina eso na ka a yaco ena loma ni lotu taumada oya ena rawa ni solia ki veikeda nai dusidusi ena veitiki ni nakinaki bibi oqo.

_Vulica na lesoni ni macawa oqo me na vakarautaki iko ena Siga Tabu, Noveba 11._