---
title:  Na Loloma ni Sere ni Veidomoni
date:   06/05/2019
---

`Vakamacalataka na veika e vauca na veidomoni ena Sere i Solomone 1:2,13; 2: 10-13,16; 3:11; 4:1-7; 5:16; 6:6; 7: 1-9; 8:6,7.`

E tukuna na Sere i Solomone na nodra dau bula vata voli na veitokani, veitalanoa vakarawarawa ka dau veikauwaitaki. Ena i vola oqo e rau qai yaco me veiwatini na veitokani oqo. E kaya vaka oqo o yalewa, “Sa i koya oqo ka’u sa lomana” (Sere i Solomone 5:16). Na vosa na lomana e ke e baleta na veitokani kei na i tauraki ka sega ni baleta sara na veitauraki vakaveidomoni. E marautaki dina na veiwatini e rau dau veitauraki vinaka.

Ena i vola taucoko, o ira kece na veivosa ni veivakamenemenei, e vukea na nodrau yaco me dua vata na veitokani. Na veika kece e vakavurea na gagano ni veidomoni e Nona i solisoli na Dauveibuli, me kauta mai na veivolekati vei rau na veiwatini. Ni mai rawarawa vei rau na veiwatini me rau vakaivotavota e na loloma vakalou ena lomadrau, na nodrau loloma vakatamata e “vakavoui ka savai, laveti cake ka vakaturagataki.”—Ellen G. White, The Adventist Home, dp. 99.

Na veitikina era raici tiko era laveta cake tale tiko ga na vakasama cecere ni loloma dina, ka dau sega tu ni tovo ni bula ni tamata, ia, e i solisoli ni Yalo Tabu (Roma 5:5). Oqo na loloma e vauca vata na vakawati me yaco me tawamudu na nodrau i vau. E i vau tale ga e ganita na bula ni veisusu vakamatavuvale ka na vakasucuma na bula ni veivakabauti ka i vau tale e ganita na bula vata ena yago i Karisito. E tutaka na Sere i Solomone ni ganita me i bili ena kedrau maliwa na veiwatini.

`E yaco vakaevei na ka e talei e na veidomoni, me vukea na noda veiwekani kei na Kalou? Na i sema cava e rawa nida raica?`
