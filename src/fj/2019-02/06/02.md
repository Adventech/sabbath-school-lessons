---
title:  Bula Sega ni Tawasei Rua Rawa
date:   05/05/2019
---

`Era vakamacalataka vakaevei na veitikina oqo na i bulibuli ni yago? Vakatekivu 2:7; Same 63:1; 84:2; 1 Koronica 6:19, 20; 1 Cesalonaika 5:23.`

Na veilotulotu e so era dau vakabauta ni tiko e rua na tamata ena dua na tamata, na rai e raici cala kina na bula ni yalo. E kainaki kina ni dina ni yaco na caka ca ena yago ia na yalo e na vinaka ga. Vakaivolatabu, na yago, ka ra oka kina na veitikina era yaga e na veidomoni, era tiki taucoko ni dua na tamata. Na bula e oka kina na “yago” kei na “yalo” [i cegu] (raica na Vakatekivu 2:7). O koya na Daunisame e solia ruarua qori ki na qaravi Kalou (Same 63:1; 84:2). Na tamata taucoko e dodonu me vakatabui, me okati vakatabakidua e na vuku ni cakacaka ni Kalou.

`Na Sere i Solomone 1: 2 13; 2:6; 5:10-16; 7:1-9 e ratou tukuna na yasana vinaka ni tiki ni yago ni tamata. E vakaevei na kena i tukutukuni e ratou cakava?` 	

Era vakaqoroqoroi na veitiki ni yago ena veitikina oqo. Na veitikina ni yago e baleta na veidomoni era sega ni ka e veivakamaduataki. Era oka tu kina na kena veigagadre.

Na veika era tabu bibi e na bula ni veidomoni era oka tu ena vuqa na veitovo vakavanua. E se vaka me se dau tiko ga na veimaduataki e na bula vakaveidomoni ni bula vakawati. E la’ki yaco sara me sega ni dau matata tiko vei ira na gone lotu na veika e vauca na veidomoni e na vuvale vakalotu e na gauna era sa qase cake mai kina. E na vuku ni rai Vakaivolatabu e dodonu gona kina meda kua ni maduataka na veitalanoataki vakadodonu ka vakasavasava na ka me veika e vauca na veidomoni ni oqo e solisoli cecere Vakalou.

`E rawa vakaevei nida taqomaki keda mai na rai vakavanua kei na vei rai tale e so era vakamanumanutaka na bula ni veidomoni ka vuni kena raici vakatani? E tukuna vakaevei na i Vola Tabu na nodrau cala ruarua?` 	
