---
title:  Karoni ni Nona i Solisoli na Dauveibuli
date:   09/05/2019
---

E nakita na Nona bulia na tamata na Kalou me dua e tagane ka dua e yalewa (Vakatekivu 1:26–28). Ni rau a dui buli me ucuya na Kalou, ka rau yaco me “lewedua ga” e na vuku ni vakawati, e rau matanataka kina na Duabau ni Lewetolu Vakalou. Na duabau ni tagane kei na yalewa e vukea na tomani na i naki ni veibuli ni sa tadu mai e dua tale na tamata vou.

`Na cava e kaya na i Vola Tabu e na vuku ni veimoceri e na taudaku ni vakamau ka coqai kina na ka e nakiti ena veibuli? Vunau ni Soro 20:7–21, Roma 1:24–27, 1 Koronica 6:9–20.`

E sega ni dodonu ki na i Vola Tabu na veika kece ga e vakaleqa na veiucui ni tamata kei na Kalou. E yalana na gagano ni veidomoni ka dusimaka vua na tamata na kena i naki dodonu. Ni takosova na tamata na kena i yalayala me vaka na i dusidusi Vakalou, e okati kina na tamata me sa i valavala ca.

`Na dusidusi cava e soli vei ira na lotu me baleta na nodra gagano ni veidomoni ni vakatautauvatataki kei ira e tautuba? Rm 8:1–14; 1 Kor. 6:15–20; 2 Kor. 10:5; Kal. 5:24; Kol. 3:3–10; 1 Ces. 5:23, 24.`

O ira era lotu  era gadreva  mera galala  mai na vakacaca  ni ca e na lesu  mai       i Karisito. Era wawa tiko  e  na  vakabauta  ka  okati  ira  mera  sa  sereki  mai  na ca e na vuku ni mate i Karisito e na kauveilatai ka bula vata kei Koya ena Nona tucake tale mai.  Era  na  masumasu  tiko  ga,  vakatawa  tiko  ka  nuita ka na kaukauwa  ni Yalo  Tabu mera tubu  cake  kina ka muri Jisu ena yalo dra. Era ciqoma ni sa Nona na Kalou na  yagodra  ka  sa  lewa  o  Koya  na  nodra veikilai vakaveiwatini me vakamuri kina na i tuvatuva Vakalou.
Na Kalou e ciqomi koya e veivutuni (1 Joni 1:9) o ira ka ra dau vaka veitaliataki ira tu, mera rawa ni mai lewe ni matavuvale vakalotu. Ia na Kalou e solia na galala me ia na lesu Vua se me sa vakaveitaliataki koya tu ga.

`Me vakaevei beka na noda rai me baleti na tagane viavia yalewa se yalewa viavia tagane? E na moica vakaevei na noda rai na kedra i tuvaki kei na nodra veimaliwai?`
