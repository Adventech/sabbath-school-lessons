---
title:  Vakarau
date:   10/05/2019
---

**Na i Kuri Ni Vuli:**

Na i Kuri Ni Vuli: E vica na vakasama bibi mai na EG White Daughters of God, d, dp. 180-181:

* Na vakawati e vakalougatataka ka vakatabuya tu o Karisito.

* Na lotu dina e sega ni veicoqacoqa kei na i tuvatuva ni Kalou e na kena tarai cake na matavuvale

* E digitaka me rau na vakamau vakalotu na veiwatini.

* Na matavuvale e vuravura me i vakaraitaki ni matavuvale vakalomalagi.

* E na i dola ni Nona cakacaka o Jisu e a digitaka kina o Koya me tiko ena soqoni ni vakamau me i vakadinadina ni nona na ka e a tekivutaki mai Iteni.

Na Sere i Solomone e vakaraitaka ni veidomoni ni tiko vakawati e tiki talei ni vakawati, ia na kena na dei tiko ni vakawati e sega ni baleta ga na totoka ni i rairai se na marau ni bula ni veidomoni. Na yagoda e na salulu mai ka na vuca yani se mani vakaevei sara na levu ni vakaukauwa yago eda cakava kei na kedra dre na veitiki ni yago era sa kidikidi mai. Na nodrau vakawati o Solomone kei na yalewa ni Sulamaiti e yacova na nodrau bula taucoko ka rau vakadeitaka oqori vakatolu (Sere i Solomone 2:16 [raica vata kei na Ef. 5:21,33]; 6:3 [raica vata kei na Ef. 5:22,23]; 7:10[raica vata kei na Ef. 5:24-32]). Na mataqali veilomani vaka oqo e sega ni rawa ni luvuci rawa (Ser. i Sol. 8:7), e vaka na drega e sega ni cecegi rawa (Ser. i Sol. 8:6).

**Taro Ni Veiwasei:**

`1.	E rau tautauvata vakaevei o Solomone kei Atama e na nodrau qoroya na dui watidrau e na i matai ni sota (Ser. i Sol. 4:1–5; 6:8; 7:1–9; Vakatekivu 2:23)? Me sema vakaevei o tagane vei watina? (Ef. 5:28, 29).`

`2.	E dau tukuni tu ni Sere i Solomone e baleta na veiwekani ni Kalou kei ira na Nona tamata se o Jisu kei na Nona lotu. E rawa vakaevei nida semati keda ki na nodrau veiwekani na rua qo? Raica vata kei na Aisea 54:4-5; Jeremaia 3:14; 2 Koronica 11:2.`

`3.	E ka bibi vakaevei na veivosa eda vosataka? (Vosa Vakaibalebale 31:26; Ser. I Sol. 5:16 kei na V/balebale 25:11. E vakaevei na veika e cakava na noda vosa kina noda vuvale? Jemesa 1:26, 3:5–11.`
