---
title:  Ira na i Dola ni Duavata ni Matavuvale.
date:   11/05/2019
---

### Vulica Na Vuli Ni Macawa Oqo:

Vakatekivu 33:12–14
Ruci 1:16–18
Joni 17:21–26
Kalatia 3:28
Efeso 2:11–22, 5:21–6:9

> <p>Wiligusu</p>
>“Mera duabau kece ga; me vaka e Daru sa Duabau, Tamaqu, mera duabau kei Kedaru: me vakadinata ko vuravura ni Kemuni sa talai Au mai” (Joni 17:21).

Na bula vakavuvale era ologi koto kina na dui tabayabaki ni bula ni dui tamata. Vei rau na i tubutubu na nodra mai okati kei rau na gone e kauta vata mai na veisau levu ka na ciciva na nodrau bula taucoko. Ka vaka kina vei ira na gone, na veisau mai na gauna ni nona kunekunetaki me yacova na nona sa tamata tu, e lako curuma tale ga e dua na gauna ni veiveisau levu. E vaka kina na nona yaco me vakamatavuvale ka vakaluveni sara tale ga o gone.

Ia, se da i tubutubu se gone ena matavuvale, eda lako curuma vata tiko na mataqali dredre vata – na keda i tuvaki ka sa viviraki tu ena i valavala ca. Oqo e vakadredretaka na duavata vakamatavuvale, me yaco kina oqo me dua na bolebole levu.

Ia, ena yagoi Jisu e na kauveilatai e sa semati kina na tamata taucoko Vua na Kalou ka vaka kina ki na tamata yadua (Efeso 2:13–16; Kolosa 1:21–23). Na loloma savu oqo ne i Jisu meda qai dui ciqoma vakatamata yadua e veisiga e na vakabauta. E na rawa oqo e na loloma savu i Karisito.

*Vulica na lesoni ni macawa qo mo vakarau ki na Siga Tabu ni Me 18.*
