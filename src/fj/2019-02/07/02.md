---
title:  Karisito e Loma Donu
date:   12/05/2019
---

`Na cava e via tukuna tiko o Paula me baleti Jisu ena vuku ni tamata. E rawa vakaevei ni cakava me “dua” na “rua”? Efeso 2:11–22; raica tale ga na Kalatia 3:28.`

Na kauveilatai i Karisito e basuraka na i lati ni veivakaduiduitaki e na tamata. Na i lati e wasea na so-kalou – Jiu mai na Iceni, kei na tagane mai na yalewa. E kaya kina vaka oqo o Paula, “Ni sa vakaotia ena yagona na ka eda veicati kina, o koya na vunau sa vakarota na i valavala ni lotu: me ia kina na veivinakati, ka qisi rau me rau tamata vou e duabau ga ni rau sa tu vata kaya” (Efeso 2:15). Oqo e i tukutuku vinaka baleta ni vakadeitaka na duabau ena matavuvale, ka rawa kina nira veilesuvi tale na sa veibiu tu.

`E rawarawa nida cavuta na duavata mai na i Vola Tabu, ia e bau dredre toka nida bulataka. E vakadeitaka vakaevei o Karisito na duavata e a yalataka? Roma 6:4–7, 2 Kor. 5:17, Ef. 4:24–32.`

“Raitayaloyalotaka mada e dua na mokomokiti levu ka ra tu na i toqa mai na veitutuna ki lomadonu. Na levu ga ni nodra volekata yani na i toqa na uto ni ka mokomokiti na levu cake tiko ni nodra veivolekati . . . .

“Na noda na toro volekati Karisito tiko ga yani, na levu cake tiko ni noda veivolekati.”—Ellen G. White, The Adventist Home, p. 179.

“Ena maliwa kei tama kei luvena, o tagane kei watina, e duri tu kina o Karisito na Vuni duabau, se ra rawa ni kidava oqori se segai. E sega ni rawa nida veitaratara e taudaku, meda sega ni takosovi Koya, ena Nona Vosa kei na noda vakamuri Koya.”—Dietrich Bonhoeffer, The Cost of Discipleship (New York: The MacMillan Publishing Co., 1979), p. 108.

`E vakaevei na kena volekata na noda matavuvale se soqosoqolotu na loma donu ni ka mokomokiti? Na cava tale e dodonu meda vakuwai keda kina me rawa ni donu na veiwekani?`
