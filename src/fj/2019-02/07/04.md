---
title:  "Nanumi Koya Vakai Koya: I Vakarusa ni Matavuvale"
date:   14/05/2019
---

“Kevaka me biu tani na dokadoka kei na nanumi koya vakai koya, ena loma ga ni lima na miniti era sana yali kece na dredre.”—Ellen
G. White, Early Writings, p. 119.

Nida tamata tiko, e sa vakaleqai tu na keda i tuvaki e na ca. E kena i vakaraitaki levu oqori na bula ni dau nanumi koya vakai koya. Eda sucu kaya mai na koco, ka vakadinadinataki na nodra dau tagica na gone lalai na veika me baleti ira ga. Na i valavala ni bula qo e sa qai levu cake tiko ga ni sa qase tiko mai na tamata.

Oqo, e dua na ka e gole mai o Jisu me mai veisautaka (Efeso 4:24). E yalataka o Koya mai na Nona vosa ni sa rawa Vua me vukei keda me kua ni vakaleqai keda tiko na i tovo ni bula qo, ka meda yaco sara meda ucui Koya (1 Joni 2:6).

Na cava e rau kaya na veitikina qo me baleta na bulataki ni bula ni veikauwaitaki?

`Filipai 2:3-5`  	

`1 Joni 3:16-18` 	

Me vaka e kaya e cake o EG White, ni totolo ga ni kena biu tani na koco, na rawarawa ni wali na leqa e vuqa, ni se bera nira qai vakavu leqa. E dodonu mera oka kece kina na lewenivale me vakatekivu sara mai vei rau na i tubutubu (Vosa Vakaibalebale 16:6) ka la’ki biu toka e ruku ni kauveilatai e na yalo e sorovaki vakaoti.

`E sa bau vakavica na nomu la’ki cuva e ruku ni kauveilatai mo la’ki sorovaka na nomu bula ni nanumi iko vakai iko? E vukei iko vakaevei na Maciu 7:16 mo rawa ni raica se sa bau balavu na gauna o vakayagataka e kea se sega?`
