---
title:  Vukelulu
date:   15/05/2019
---

`Na veivakasalataki cava e biuta koto o Paula me baleta na yalomalumalumu kei na veiqaravi nida tiko veimaliwai? Efeso 5:21. E vukea vakaevei oqo na duavata vakaisoqosoqolotu? E yaga tale ga vakaevei ena bula vakamatavuvale? Efeso 5:22–6:9.`
`
Na vosa “vakamalumalumutaki” (Efeso 5:21) e kena i balebale ni sega ni vakavorakitaki koya e dua ena nona vakamalumalumutaki koya vua tale e dua. Na mataqali bula qo e a tekivu vei Jisu (Maciu 20:26–28; Joni 13:4, 5; Filipai 2:5–8) ka laurai ena nodra bula era vakasinaiti ena Yalo Tabu (Efeso 5:18). Na rerevaki Karisito e vakavuna me basika na i tovo ni bula qo (Efeso 5:21). Na veivakacegui e yaco ena veinanumi, e a yaco, ka se yaco tiko ga me dua na i vakavuvuli kaukauwa ni lotu me baleta na bula veicurumaki. E vakabula na dina vakayalo ni da sa duabau tiko vei Karisito, ka sega ni tiko e dua na duidui.

E dua na yavu ni bula vakavuvale. Na vanua me vakadinadinataki kina na yalomalumalumu, e sa i koya na matavuvale. Kevaka me sa vakabetena e kea na yavu qo, e sana qai yaga sara tale ga ena i soqosoqolotu. E laurai rawa ni o Paula e vakatututaka ga mai na yavu oqo, ka vakaraitaka sara na kena rawa ni yaga e vale.

E tolu na i valavala ni bula veimaliwai e laurai ena Efeso 5:22-6:9. E sega ni naki ni vakasama e ke me usoraka me yaco na veisau, ia e nakiti ga me laurai na cava e rawa ni yaco na yalomalumalumu na kena sa tiko na veiwekani kei Jisu.

Na cava ko nanuma ni vuni nona dau vosa tiko e liu o Paula vei ira era raici sobu ena bula vakaitikotiko – ira na yalewa vakawati, gone kei ira na bobula? Vakalewena e ra oqo.

`Efeso 5:22`

`Efeso 6:1`

`Efeso 6:5`

O ira era kaukauwa ena bula vakaitikotiko e dau cavuti ira e muri. Era vakasalataki mera dau veinanumi vakatautauvata – me kua na veivakaduiduitaki. Na yavu ni bula vaka oqo na Kauveilatai.
