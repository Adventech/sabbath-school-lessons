---
title:  Yacome Duabauena Vukuni Nona Loloma
date:   13/05/2019
---

“Ia me vakalevutaki kemudou na Turaga mo dou uasivi cake ena loloma vakai kemudou, ka vei ira kece ga na tamata” (1 Cesalonaika 3:12).

`E a masulaka o Jisu vei Tamana mera na “duabau me vaka e Daru sa duabau” o ira kece era muri Koya (Joni 17:22). Raica umauma na ka e kaya tiko e ke o Jisu, ka vakauasivi na ka e rawa ni vakayacora na loloma me rawati kina na duavata.`

E tiki ni vakanananu i Jisu ni masu tiko, na nodra duavata o ira era muri Koya. Na noda bulataka na loloma e sega ni veivakaduiduitaki e yaga ena duavata oqo. na loloma e sega ni veivakaduiduitaki (agape) e sa bi koya na loloma e vakayagataki tiko ena masu qo ka vaka kina ena veivanua tale e so ena Veiyalayalati Vou. Oqo na loloma e tovo ni bula ni Kalou (1 Joni 4:8), ka me laurai vei ira era muri Jisu (Joni 13:35). Sa loloma na Kalou, e sega ni veisa vata kei loma e i valavala ca. E qai mai tiki ni nona bula e dua ni sa mai bula o Karisito e lomana ena Nona Yalo Tabu (Roma 5:5; 8:9, 11).

“Mo dou veilomani, me vaka Ka’u sa lomani kemudou” (Joni 15:12). O Joni, o koya e a volavola qo, e a sega ni dau lomani tu, dau vakalevulevui koya, dau viavia liu, dau veidusi ka dau cudrucudru (Marika 3:17; Luke 9:54, 55; The Desire of Ages, dp. 295). E muri, e sa qai nanuma mai na Nona a dau vuki nanumi koya o Jisu, ka oqo na ka e veisautaki koya, me yaco sara me dau loloma vakarabailevu vei ira na lotu me rawa nira yaco mera duavata. E qai laurai vua na veisau ni qai mai vola na 1 Joni 4:19, kei na 1 Joni 4:11.

`Biuta na yacamu e na vanua e toqai kina na loloma ena 1 Koronica 13:4–8. Era rogorogo donu vei iko? Kerei Jisu me vukei iko ena kedra mai tiko vei iko na vei roka ni loloma oqori?`
