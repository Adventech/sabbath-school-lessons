---
title:  Ena i Vakatekivu
date:   31/03/2019
---

Na i Vola Tabu e a tekivutaki mai na i vakatekivu e na vosa, “Ena i vakatekivu… (Vakatekivu 1:1). E vakabibitaki ena wase ni vola na kena veisautaki na vuravura mai kena i tutu vaka sega ni vakacokotaki ka lala tu (Vakatekivu 1:2) ki na kena e qai okata na Kalou me “vinaka sara” e na i kaono ni siga (Vakatekivu 1:31). Na kena vakalekaleka ga, o ya, ni vakatekivu e ke, e sa i koya na i tekitekivu ni noda vuravura.

`Wilika na Vakatekivu 1. E dina ni bau levu sara na ka e yaco tiko, e bau basika beka vakalailai e dua na ka e vakailoa, se vakacalaka, sena veika era yaco, era yaco vakamaqosa e na kena gauna donu kei na vanua donu? Na nomu i sau ni taro e tukuna vakaevei na i tovo ni Kalou?`

O E G. White e a vola ena Signs of the Times ni Jiune, 1908, “tuvatuva ka vakamaqosa e i matai ni vakaro kei lomalagi,” ka oqori sara tale ga na ka e yaco vei vuravura. E dina ni sa mai vakaleqai vuravura na i valavala ca, e rawa ga nida kaya, ni se tiko ga na tuvatuva maqosa, veirogorogoci kei na kena sega ni tao e dua na ka.

`Wilika na Vakatekivu 8:22. E rawa ni laurai vakaevei e ke na tuvatuva ka maqosa?`

Ni oti sara mada ga na Lutu, e sega ni sa mai tao na toso tiko ni veitabagauna. O ira na veivurevure ni rarama kei lomalagi e sega ni sa mai tao na nodraveiqaravi, ka rau se vakaitavi tiko ga na siga kei na vula e na kena wasei na siga kei na bogi(Vakatekivu 1:14). E dina sara, ka dina ni vaka me buwawa tu, me vaka e kaya na Aisea 66:23, ni e na vuravura vou kei na lomalagi vou era sana taucoko tale tu na veika kece sara.

`Vakananuma mada na kena dau yavalata vakawasoma na nomu bula kei na bula ni nomu matavuvale na Siga Tabu. Na cava e yaga kina vei iko na kedra dau yaco mai e na kedra gauna donu na veigauna lokuci e tuvalaka na Kalou: na veiveisau ni siga, na vula, na gauna ka vaka kina na Siga Tabu?
`
