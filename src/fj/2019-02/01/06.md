---
title:  Veimaliwai
date:   04/04/2019
---

Na i Vola Tabu e i volatukutuku ni veiwekani. E a buli keda na Kalou meda veiwekani kei ira e so tale. E dina tiko nira lewe vica wale sara era tiko ga vakai ira. Oi keda eda sega ni dui basika tu ga vakai keda. Mai na noda a sucu sara mada ga, eda nuitaka voli tale tiko e dua me yacova sara na noda sa uabula. O cei e bau vinakata me tu duadua voli? Io, eda vinaka dina meda sema vua e dua tale. E rawa beka nida susu manumanu, ia e sega ga ni tautauvata nida tiko vata voli ga vaka tamata. E tu tale e ke na veidredreti vakamatavuvale.

Me vaka ni vuqa vei keda era dau bula veimaliwai voli ena vuqa na gauna, na noda veivalivali voli oqo e rawa ni dau kauta mai na veisau kina noda bula kei na veika era yaco kina. E basoga i rua na ka e yaco: e vakatetei mai vei ira e so tale e na vuku ni nodra veimaliwai kei keda ka mai tarai keda sara na ka e yaco oqo kei na noda yavalata na nodra bula e so tale e na vuku ni nodra veimaliwai kei keda. De da na kila beka se sega, ni veisau e yaco oqo, e rawa ni o koya na kena e kauta mai na vinaka se o koya e kauta mai na ca. E sa dodonu gona kina meda qarauna vinaka na noda na dau veimaliwai voli, ka ni dodonu me na dau kauta ga mai na vinaka, vakauasivi vei ira eda voleka vei ira.

`Wilika na Roma 15:7; Efeso 4:2,32; 1 Cesalonaika 3:12; Jemesa 5:16. Na cava e ratou tukuna e na vuku ni noda veimaliwai kei ira e so tale?`

E dina taucoko na vakasama â€“ ni kevaka e tiki ni noda veimaliwai na loloma, yalovinaka, veikauwaitaki kei na veitovo vivinaka tale e so, na veitovo oqo e na tara tale ga na nodra bula. Eda na ucui Jisu ga.

`Raici rau na veika e kaya o Jisu ena Luke 11:34 kei na Marika 4:24,25. Na cava era cauraki kina ka ra yavalata vakaevei na nodra bula e so tale?`
