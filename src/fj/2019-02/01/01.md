---
title:  Na Draki Veiveisau ni Bula.
date:   30/03/2019
---

### Vulica Na Vuli Ni Macawa Oqo:

Vakatekivu 1; 8:22
Same 90:10
Jope 1:13–19
Cakacaka 9:1–22
Filipai 1:6
Roma 8:1

> <p>Wiligusu</p>
>“Sa dui va’gauna na ka kece ga, ka sa dui vakasiga na ka kece sara sa caka e rukui lomalagi” (Dauvunau 3:1).

E dua na vakasama totoka e cauraka toka o Solomone ena Dauvunau 3:1-8: “Sa dui vagauna na ka kece ga, ka sa dui vakasiga na ka kece sa caka e ruku ni matanisiga. Sa dua na siga me sucu kina, kei na siga me mate kina; na siga me ia kina na teitei, kei na siga me cavuta kina na ka sa tei. Na siga me ia kina na veivakamatei, kei na siga me ia kina na veivakabulai; na siga me ia kina na basu vale, kei na siga me ia kina na tara vale. Na siga me ia kina na tagi yaso, kei na siga kei na siga me ia kina na meke; na siga me tala vatu kina, kei na siga me bini vatu kina; na siga me ia kina na veimokoti, kei na siga me kua kina na veimokoti; na siga me rawa kina na i yau, kei na siga me yali kina na i yau; na siga me maninitaki kina na ka, kei na siga me dau soli kina na ka. Na siga me ia kina na dresuka ka, kei na siga me ia kina na culacula; na siga me tiko lo kina, kei na siga me vosa kina. Na siga me veilomani kina, kei na siga me veicati kina; na siga ni valu, kei na siga ni sautu” (Dauvunau 3:1–8).

Na veivosa oqori era tara sara ga e levu na ka me baleta na bula ni tamata – na gauna, na veiveisau ni noda draki ni bula. Io e vagauna tu na veika e vauca na noda bula ka oqori na ka eda na vulica ena macawa qo.

*Vulica na lesoni ni macawa qo mo vakarau ki na Siga Tabu ni Epereli 6*
