---
title:  Vakarau
date:   05/04/2019
---

**Na i Kuri Ni Vuli:**

Vakananuma na veisau era yaco kina nodratou bula na i lala i Karisito ena nodratou tiko vata voli kei Koya. E ratou sega ni vuli, sega ni tu vinaka, kila duadua ga na i vakavuvuli kei na i valavala ni vakabauta Vakajiu, ia oqo e ratou sa mai bolei tiko Vua na Rapai ni Kaleli. E yacovi ratou na vuvu (Maciu 20:20–24) na veicoqacoqa ni vakasama (Joni 3:25); na vakabauta e takiveiyaga (Marika 9:28, 29), ratou sega ni kauwaitaki (Maciu 26:56) ka cakitaki Jisu (Maciu 26:69–74). Ia ena gauna vata oqori e ratou tubu cake tiko kina vakayalo, me yaco sara na kena vakadinadinataki vei Pita o koya era semati koya ki na nona dau tiko vata kei Jisu (Maciu 26:73), ka vakurabuitaki ira sara mada ga na lewe ni Saniedrini (Cakacaka 4:13).

Vakananuma tale mada ga na vinaka e rawa ni vakavurea ena noda matavuvale na noda i vakaraitaki vinaka nida tu vata kei Jisu.

Na cava na i balebale ni vosa ne i E G White e ke me baleta na veika e kune e na vuvale? “E rawa ni vaka me rairai rawarawa tu ga na vuvale, ia e rawa ni dau rogoci kina na vosa mamarau ka qaravi na i tavi era qaravi e na yalovinaka, na vanua e taleitaka me tiko kina na veikauwaitaki kei na loloma.” — The Adventist Home, p. 18.

**Taro Ni Veiwasei:**

1. Na cava e tukuna tiko na Dauvunau 3:1–8 ka o na rawa vakacava ni bulataka?

2. Vakakalasi, dou veitalanoataka na draki veiveisau ni bula o dou donuya, kei na veika o dou sa vulica rawa ena loma ni macawa ka vaka kina na kena e vulici ia e vakawaletaki?

3. Na bula vakacava o bula tiko kina e dai, ka kevaka e sega ni tiko kei iko o Karisito, e sana dua tani sara na kena o sota va? E vakaraitaka vakaevei oqori vei iko na veiveisau e rawa ni vakayacora o Karisito ki na nomu bula?
