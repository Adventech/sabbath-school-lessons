---
title:  Vakasala Vei Ira na Tama
date:   29/04/2019
---

Vakaraica na veituvaki vaka tama era tu ena veitikina e ra ka ra rawa ni kabasitaka na bula ni gone:

`V/bale2 13:22;27:23-24   	
`
`V/bale2 14:26  	
`
`V/bale2 15:1,18; 16:32   	
`
`V/bale2 15:27  	
`
`V/bale2 29:17  	
`
Na veituvaki vaka tama e tiko dina na kedra i sema ki na nodra veivalavala na luvedra. O ira na gone era dau nuitaka na veitokoni mai vei tamadra, na nodra dau veikauwaitaki, veidusimaki kei na i vakaraitaki ni bula. Na Vosa Vakaibalebale e vakacerecerei ira na tama ka ra dau tu vakarau e veigauna me veivuke ka vakatulewataka vakamatau na i yau ni matavuvale, ia e kaya tale ga e na vukudra na kocokoco: “E dau vakararawataka na nona vale ko koya na dau kocokoco” (V/bale2 15:27); ka sa dodonu gona kina me vakabibitaka na nona vuvale mai na veika e dau vakacakava. Era na dau yalomalua ka lewa vakamatau na yalodra, ka ra doka tale ga na vakanuinui ne i luvedra vei ira. Era na dau vakatavulici ira na luvedra, ka qarauna ga mera kua ni voravora. E qai kena i lutua na nodra dau via vakadadamuria na Kalou, mera liutaki tiko mai na Nona loloma, vakatavuvulitaka na Nona Vosa, ka me rawa kina nira lewa vakamatau na veikalawa i luvedra. E bibi tale ga mera dau lomani ira na watidra ka yalodina vakaoti tale ga vua, ni oqo e na vukea tale na nodra na vinaka na gone me yacova sara na nodra sana qase mai.

E vakabibitaki ena Vosa Vakaibalebale me tiko ga na yalodina Vua na Kalou, me sema tikotiko ga ki na vuvale ka me dau i valavala vakaturaga. Na lewai vakamatau ni loma e dodonu ka na veivuke ena kedra levei na veitovo caca

`Era na veivuke vakaevei, vei cei ga, na veitovo era cavuti e cake? Era sa veibolei tiko vakaevei na nomu i tovo?
`
