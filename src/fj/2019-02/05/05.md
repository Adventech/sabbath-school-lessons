---
title:  E Vinaka Li na Bula e Dela ni Vale?
date:   01/05/2019
---

`E na sala cava beka e dau vakamiraka kina e so na vakalutu vosa na Vosa Vakaibalebale me baleta na bula dredre vakavale? V/balebale 21:9, 19; 27:15, 16. Na cava na revurevu ni mataqali vosa lutu vaka oqo?   	
`
E levu na vosa vakatautauvata era dau dikeva na veisala e so eda dau veitaratara kina vakaveiwekani. Era dau vakasavuya na nodra rai ka vaka me rogorogo mamada tu ga ia e tara bi me vaka na ka e cauraki ena Vosa Vakaibalebale 25: 20 ka kainaki kina, me “ ia na sere vua sa bibi na lomana” kei na vei vuvale era dau yadra vakamataka era dau “vosa vakalougatataka vakadomoilevu” na weka dau moce (V/bale2 27:14). O ira na yalewa vakawati era na via vakaibalebaletaka oqo vei ira na turaga, ka ra na veiletitaka ni turaga e vaka mera sega ni dusi ena tikina oqo ka ni o ira sara tale ga era oka vaka vinaka tu kina. E na vakaevei beka na bula ena nodrau vale o Kaiafa kei Anasa?

E dau veivuke sara na yalo e dau mamarau. E na totoka dina ke o dau vakavu dredre voli ena vuvale. Na dau vakavu dredre e vakawaiwaitaka na noda bula voli, vukea na kena vakalailaitaki na lomaleqa kei na taqataqaya (V/balebale 17:22). E laveta cake tiko na vakasama qo na Vosa Vakaibalebale me rawa kina na noda walia na veitovo e veivakacudrui ka veivakacacani. Nida dau dredre e na dau rawarawa sara meda wasea mai na veika e vakacudrui ka mosimosi vei keda. Ia e sega ga ni ganita me vakayagataki na nona sa dredre e dua me levei kina na veika e dodonu mera veitalanoataki ka wali.

Na kena yaco na tauvimate e rawa ni vakaraitaki ni tiko na mavoa e loma. Na vakavu veiba, na dau lomaleqa kei na dau didi e i dusidusi ni rarawataka lo tiko e dua na ka o koya na lewenivale. E na rawa ni via kubuta lo tiko o koya na ka e yacovi koya tiko, ia me keli vakamatavuvale na leqa ka me wali sara.

`Na cava e bibi kina meda dau veidredrevaki vaka vale? E rawa ni vakavu vinaka se vakavu ca?
`
