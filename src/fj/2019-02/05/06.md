---
title:  Na Radinivale e Vutuniyau Dina
date:   02/05/2019
---

Na Vosa Vakaibalebale 31:10-31 e qai ologa na vakasama ni vuvale e na nona cavuti cake mai na radinivale valavala vaka marama. Vakacavuti ira na veitovo era cauraki.

E duatani sara na marama e tukuni e ke ka laurai e na kena tekivutaki e na nona vakamacalataki ena tikina e 10 ka lako sobu e na dua vei ira na 22 na matanivola Vakaipiriu. E vakaraitaki kina na nona rui talei sara na marama qo.

Na vakasama ni vakawatitaki ni marama vinaka e sema ki na rai me baleta na rapai ka tukuna: “E nona matavuvale na turaga o watina.” (raica tale ga na V/ balebale 12:4). Era kune vua na marama qo e vuqa na ka talei: na cula i sulu, voli vanua, i tei, vale ka lewa vakamatau na nodratou i yau. E qaravi ratou vinaka na nona vuvale, ka ratou lomani koya ka vakacerecerei koya kina.

E sega ni tiko vei ira na marama kece ga na i tovo qo ka sega tale ga ni ganita mera dikevi ira kina na watidra o ira na turaga. Na ka ga e gadrevi tiko me vakabibitaki ni rau dau vakadinati, veikauwaitaki, bula ena gauna, vakabauti, yalovinaka ka dau cakacaka oi rau ruarua o tagane kei yalewa. Qai kena i lutua me dau “rerevaki Jiova” (V/bale2 31:30).

Na vosa na “vinaka sara” ena Vosa Vakaibalebale 31:10 e kena i balebale “gugumatua”, “qaqa” se “vutuni-ka”. E vakadewataki me i “yau” ena Same 62:10 ka cavuti me “tamata i valu qaqa” kei na “yalododonu” ena Ruci 3:11. Io, na Vosa Vakaibalebale 31:10 e cavuta na i me “yau” baleti ira na nona veitovo vivinaka o Radinivale ka ra uasivi cake mai na veivatu talei.

`E sa bau vica na yalewa i tovo vakamarama e tara na nomu bula na nodra i tovo? Ko na tomana vakaevei na veika era sa volai tu ena Vosa Vakaibalebale 31:10-21?
`
