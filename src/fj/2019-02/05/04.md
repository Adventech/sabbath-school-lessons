---
title:  Veivakatavulici e na Loloma
date:   30/04/2019
---

`Na cava e vakatavuvulitaka na Vosa Vakaibalebale me baleta na bibi ni nona vakatavulici kei na vakadodonutaki e dua na gone? V/ bale2 10:17; 23:13, 14; 29:1; 29:15.`

Na i tubutubu e dau tubera na luvena me vaka na veika e ciqomi vakarabailevu, mera veitotogitaki e na vuku ni talaidredre, se mera cakava oqori e na vuku ni nodra cata na nodra vakamaduataki. Ia na cava e nakita na Kalou    e na vuku ni veivakatavulici vei ira na lalai ni Nona matavuvale? Na Vosa Vakaibalebale yavutaka na veivakatavulici e na rai ni kena nuitaki na gauna sa bera mai (V/balebale 19:18). O ira era tamata lotu era kila tiko ni tiko vei luvedra na i tuvaki i valavala ca, ka ra rawa duadua ga ni veisautaki ena kaukauwa i Karisito (raica na EG White, Education, dp. 29). Na i naki ni veisusu ni tubutubu lotu, ka okati kina na veivakatavulici, e sa i koya na nodra tuberi na gone Vua na Kalou.

Me tokoni o koya e se gone. Na veituberi e Vakarisito me kua ni rairai vaka i totogi, se me dusi koya e cakava ni tiko vua na kaukauwa me vakataulewa, ia e sala me rawati kina na bula. E i tuvatuva ni Kalou, ni o koya na i tubutubu e dauloloma, ni kila tiko na vakacaca ni valavala ca e na tubera na luvena vei Jisu. Na i tubutubu e dau kauwai e dei ka vakatavulica na gone e na yalovinaka, me vakatekivu sara mai na gauna ni gone, ka na tomana tiko ga ki na gauna ni yalomatua ka kila me dau nuitaka na Kalou.

`Nai tukutuku cava me baleti ira nai tubutubu e kunei ena V/balebale 13:24; 23:13, 14?`

Na vosa na “kuita” (vosa Vakaipiriu na shebet) ka vakayagataki me vakatavulici kina na gone e baleta na veivakauti vakamalua ne i Koya na i Vakatawa vei ira Nona sipi (Same 23:4) kei na veituberi e na vosota ne i tubutubu (Vakarua 11:18, 19). Na gone e na ciqoma na veivakatavulici e vaka oqo (V/ balebale 13:24).

`E na rawa vakaevei vua na i tubutubu me vakadodonutaka na veivakatavulici e cala na kena i valavala?`
