---
title:  Vakarau
date:   03/05/2019
---

**Na i Kuri Ni Vuli:**

Vakagolea tiko na yalodra  ki lomalagi. Na tamata  lotu  e dodonu me dau maroroya na yalona. E dodonu mera dau bucina na vakanananu savasava ka taleitaka na tiko kaya na Kalou. E vuqa era dau cata na tiko kei na Kalou, na vakekeli e na Nona Vosa kei na masumasu, ka ra nanuma ni oqori e vakaoti gauna. Au diva meda rai e na rai e vinakata na Kalou meda rai vaka kina, ka da na qai vakaliuca rawa kina na matanitu vakalomalagi. Ni o vakagolea tiko na yalomu ki lomalagi, e na vakalevutaka na nomu dau loloma tu ga ka na vakabulabulataka na nomu qaravi tavi. Ni tuberi na yaloda me dau vakananuma tiko na veika vakalomalagi, e na vakavuna na noda na vakaliuca na bula kei na gugumatua. .. Oi keda eda sega ni rawata vakai keda na veika era rawati ga vakayalo. . . [Efeso 4:13.].”—Ellen G. White Comments, The SDA Bible Commentary, vol. 3, dp. 1157.

**Taro Ni Veiwasei:**

`1.	O cei beka ko dau gole vua ni o vinakata na veivakasalataki me baleta na kena maroroi na yalomu mai na veitemaki – dua beka na i lawalawa dau masumasu, veiwasei ka nuitaka na Yalo Tabu se ki vua e dua e kena dau ka dau veituberi e na ka vaka oqo?`

`2.	Dou veitalanoataka na duidui e so ena nomudou dui sau ni taro me baleta na i otioti ni taro ni Vukelulu. Na cava o dou nanuma me baleta na cau ni dredre kei na vosavosa lasa ki na bula ni tamata?`

`3.	Me duidui mai na Vosa Vakaibalebale 31, na cava tale ena i tovo rai ni gauna qo e vakalavelaveti kina na marama? E rawa vakaevei nida tarovi keda mai na veimataqali tovo vaka oqo?`

`4.	Na veimataqali noda i tovo vakavanua cava era duidui mai na kena era Vakaivolatabu me baleta na bula vakamatavu
vale ka so beka era tautauvata kaya? Kevaka e vaka kina e rawa vakaevei nira vakayagataki mera vukea na bula vakamatavuvale?`
