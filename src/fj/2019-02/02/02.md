---
title:  Galala ni Lewa-e-Loma, Galala ni Digidigi
date:   07/04/2019
---

E so era kaya ni Kalou e sa lewa rawa tu mai na nona vakabulai e dua. E kena i balebale oqori ni o ira era rusa, e yaco oqori e na vuku ni lewa matau ni Kalou, ka sega gona kina na betena na galala ni nona digidigi na tamata o ya ni sana rusa tiko ga.
Totoka dina, ni oi keda na lotu Kavitu eda sega ni vauci tu ena rai vaka oqori. Eda vakabauta ga ni Kalou e sa digitaka tu vei keda kece meda na vakabulai ka tiko tawamudu kei Koya, ni se bera sara mada ga ni tauyavutaki na vuravura.

`Na cava e ratou tukuna vei keda na Efeso 1:1–4; Taito 1:1, 2; kei na 2 Timoci 1:8, 9 me baleta na noda digitaki mai Vua na Kalou kei na gauna eda digitaki kina?`

Se mani vakaevei na totoka ni tukutuku oqo, era na tiko ga e so ka ra na yali (Maciu 25:41). Oqori e baleta, ni dina ga ni Kalou e sa digitaki keda tu, e sa solia tu o Koya ki na tamata yadua, na i solisoli matalia, oqori ni galala ni digidigi.

`Na cava e vakatavuvulitaka na Maciu 22:35–37 me baleta na galala ni digidigi?`

E sega ni usoraka vei keda na Kalou meda lomani Koya, eda cakava ena noda galala. Na loloma e na qai loloma ga, ke’ vakayacori e na galala. E na laurai e na bula ni veiqaravi ne i Jisu – o ira na tamata era semati ira vei Koya ena dela ni nodra galala. E so era via tu kei Koya kei na so era vinakata Nona mate.

Io, na Kalou e vinakata meda bula, ia e noda na galala ni digidigi meda ciqoma se kua. E sega ni valasui rawa ni noda dui digidigi e na rawa ni vakilai na kena revurevu vei keda yadua se kivei ira era sema kivei keda.
