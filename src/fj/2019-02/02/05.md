---
title:  Digitaka na i Tauraki ni Bula
date:   10/04/2019
---

Kevaka e na gadrevi mo digitaka matau na nomu i tokani, e na dodonu vaka kina mo na digitaka matau tale ga na watimu. E kalougata o Atama ni cakava oqori e na vukuna na Kalou, ka a bulia sara ga mai na Ligana mai na yagoi Atama. E vinaka oqori vei Atama ni o Ivi e se lewe duabau ga, ka marama vinaka vakaoti. Oi keda e muri, e via dredre toka, ka ni sega ni dua vei keda e vinaka vakaoti, ka sa levu tale ga na tamata era tu meda digidigi mai kina.

Me vaka ni rui bibi na kena na caka na vakataulewa oqo, e mani vakarautaka toka gona kina na Kalou na i dusidusi me veivuke. E rawa ni raici lesu tale na lesoni ni Moniti, ia na ulutaga oqo e na qai vulici vakavinaka ena Lesoni 6, ka baleta oqori na vakawati. Mai na kena caka na digidigi bibi me qaravi na Kalou, na kena tale e tarava ka bibi tale ga e sa i koya na digitaki ni tauraki ni bula taucoko – o koya na watida.

`Me digitaki na watida donu, na cava e ratou kaya kina na Same 37:27; 119:97; 1 Koronica 15:33 kei na Jemesa 1:23-25?`

Nida vakasaqara na ka e vinaka vua me na watida, e dodonu tale ga me kune vei keda. Ni sega, e na basika na leqa (Maciu 7:27). E vosa vakabibi o Paula ena i dola ni Roma e na ka oqo, ka kaya tale ga o Jisu ena Maciu 7:3, “Ia ka vakaevei, ni ko sa raica na malimali e na mata ni wekamu, ka ko sa sega ni nanuma na kau e matamu?”

`E sa bau vakavica mada na nomu dau diva me tiko vei nomu i tau- raki, ke watimu sara ga, e dua na i tovo e sega mada ga ni tiko vei iko? Vakananuma mada oqori.`
