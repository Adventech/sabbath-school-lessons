---
title:  Vakayacori ni Digidigi Dodonu
date:   08/04/2019
---

Eda kila deivaki tu na bibi ni digidigi eda cakava. E matata vaka kina na revurevu ni digidigi cala e caka, ki na noda dui bula ka vaka kina kivei ira era sema kivei keda. Na taro ga meda taroga: Eda vakayacora rawa vakaevei na digidigi dodonu?

Era tiko ena veitikina oqo na veikabakaba dodonu ni kena caka na digidigi dodonu. Na veikabakaba cava soti qo?

`1 Cesalonaika 5:17; Jemesa 1:5`

`Aisea. 1:19; Maciu 7:24, 25`

`Same 119:105; 2 Timoci 3:16`

`Vakaibalebale 3:5, 6; Aisea 58:11`

`Vosa Vakaibalebale 15:22, 24:6`


Ni gadrevi me dau caka e dua na digidigi bibi, e na gadrevi me dau masuti na Turaga, me veivuke, ka meda na kua ni vakacacana na Nona vunau se vakatani- taka na dodonu ni Nona Vosa e na noda digidigi. E rui bibi sara meda vakadinata na Kalou, meda vakarorogotaka na noda digidigi Vua, ni digidigi eda na cakava   e na vakalagilagi kina o Koya, ka da na tu vakarau meda sorovaka na veika eda vakaliuca me donu ga o Koya. E vinaka tale ga me dau qarai na nodra i vakasala na daunivakasala vinaka. Ni ra caka tiko oqo, e rawarawa sara noda kila ni Kalou e dau nakita tu ga na veika vinaka me baleti keda, ka kevaka eda na sorovaki keda tiko ga Vua, e sa na rawa nida cavuikalawa e na vakabauta meda toso ki liu e na vakayaco digidigi.

`Ko dau cakava vakaevei na digidigi lelevu me baleta nomu bula? Na veikalawa vakayalo cava ko dau cakava e na nomu vakayacora na vei- digidigi oqo?`
