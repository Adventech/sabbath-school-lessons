---
title:  Digitaki ni Dua na Ka me Caka
date:   11/04/2019
---

E na tiko na gauna e na dodonu meda na digitaka kina na ka meda na cakava, e na vakasama ni cakacaka se na bula me na bulataki. Qai vakavo ga ke o vutuni- yau se qarava e veigauna na nomu vale mai vale (o koya na ka dokai vakalevu), e so era na dau digidigi me baleta sala me rawati kina na bula.

E dina tiko ni vuqa na gauna e dau lailai wale ga na noda lomanibai ni digidigi. Ia, se mani vakaevei na kena lailai e se na gadrevi ga meda na digidigi, qai vakauasivi ni veivakabulai e rawati mai vei Jisu, e nakiti kina me vakaibale- bale na bula e bulataki. E kena i balebale qori, ni cava ga eda na cakava, me vakalagilagi ga kina na Kalou.

`Na cala cava e cakava o Solomone ka da rawa ni vuli mai kina? Dauvunau 2:1–11.`

E sega ni kena i balebale meda vutuniyau meda qai cala me vakataki Solomone. E matata mai na 1 Timoci 6:10, ni rawa tale ga nida dau lomana na i lavo ka dina ga nida dravudravua tiko.

Eda gadreva dina meda rawata na bula, ia me kua ga ni yaco na noda via rawa ka baleta na bula ni vakaiyau me noda kalou. E rawa ni dau yaco na leqa ki na vuvale, ke sa tiki ni bula ga ne i ta na vaqara na vutuniyau ka guilecava na matavuvale.

E tiki ni i naki ni veibuli meda dau cakacaka (Vakatekivu 2:15). E yaco na leqa ni sa liu oqori kei na via vutuniyau ka muri na ka e dodonu me liu – na Kalou kei na matavuvale. Qo na leqa i Solomone.

`Na cava na nomu rai e na vakasama ni tiko vakalevu mai valeni- cakacaka ka vakalailai e vale?`
