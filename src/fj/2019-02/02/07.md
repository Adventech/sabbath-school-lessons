---
title:  Vakarau
date:   12/04/2019
---

**Na i Kuri Ni Vuli:**

Na i Vola Tabu taucoko e wiliki kina na galala ni tamata. Oi rau mada ga o Atama ni bera nodrau lutu, e rau bula tiko e na galala ni digidigi (Vakatekivu 3), ia e rau vakayagataka cala na nodrau galala ka mani kalawa sara yani ki na i lago ni valavala ca.

Na galala ni lewa-e-loma e kena na galala mai na veivakasosataki se veivakasaurarataki – oqori gona na galala mai na i bili e loma ka vaka kina e taudaku, ka sega gona kina ni dodonu meda digitaka na ka e cala. Nida tu vata kei na Kalou, e na rawarawa kina nida cakava oqori.e na vuku ni Nona kaukauwa. E na bibi tiko meda lewa vakamatau na digidigi eda na cakava. Na cala ni digidigi ni lewa e ratou cakava na tuakai Josefa e la’ki kureitaka

Ena i Vola Tabu taucoko, me vaka e na noda bula voli, e rawa nida raica vakamatata na revurevu ni digidigi e vakayacori ki na matavuvale ka qai basika kina na vinaka se na ca me vaka e tukuni me baleti ratou o Kora, Tecani kei Epairami (Tiko Voli Mai na Lekutu 16:1-32; raica tale ga na Taniela 6:23,24; Vakatekivu 16:19).

**Taro Ni Veiwasei:**

`1.	Na digidigi cava soti ko vakayacora e dai e na galala? Na cava na kena revurevu oqori e na vuku ni nomu bula veimaliwai?`

`2.	O cei soti era vakayaco digidigi cala ena i Vola Tabu, ka cava e rawa nida vulica mai kina?`

`3.	E dau mosi vei keda na digidigi cala eda cakava. Na yalayala cava ena i Vola Tabu e vukei keda nira sotavi tiko oqori?`

`4.	Ni dua e via veitalanoa kei iko e na vuku ni vakawati, na i vakasala cava ko na solia vua ka cava na vuni nomu vakasalataki koya vaka oqori? Na i vakasala cava Vakaivolatabu ko rawa ni solia?`
