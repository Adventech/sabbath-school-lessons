---
title:  Digitaki Ira na i Tokani
date:   09/04/2019
---

E dua na digidigi levu eda na cakava e baleti koya me na noda i tokani. E na levu na gauna e sega nida qara na vakai tokani, ia e dau kadre ga mai ni sa dede mai na noda veimaliwai voli kei ira e tautauvata na veika eda lasava.

`Na veiyavu cava soti ni veitokani era tukuni ena veitikina qo? V/bale2 12:26; 17:17; 18:24; 22:24, 25.`

Na Vosa Vakaibalebale 18:24 e tukuna ni kevaka eda vinakata meda vakai tokani dodonu meda na dau bula veimaliwai vinaka. E so era dau tu duadua voli ga ka baleta oqo na mawi ni nodra i tovo o koya e vakagolei ira tani na tamata. E kaya kina o EG White ena Pastoral Ministry, dp.95 ni gadrevi me tiko yadua kei keda na yalo ni veivosovosoti kei na veiciqomi ka ni sega ni dua vei keda e vinaka vakaoti – mena noda i tovo vinaka sara mada ga.

Na kedrau i talanoa o Tevita kei Jonacani e i vakaraitaki vinaka ni veitokani vinaka – e sega ni vakagogotaka na nodrau veidredreti na mavoa ni veiwe- kani e mai basika, ka kaya kina 1 Samuela 18:1, “sa kabita na yaloi Tevita na yalo i Jonacani, a sa lomani koya ko Jonacani me vaka sa lomana na yalona.” E laurai tale ga e na i talanoa ni digidigi cala ne i Saula na tui e vakaleqa na nona matavuvale ka vuna me calata kina o Jonacani na i tutu vakatui.

`E kaya na 1 Koronica 15:33, “Dou kakua ni vakaisini kemudou vakai kemu- dou: sa vakacala na i valavala vinaka na dau tiko vata kei ira sa ca.” Na cava ko dau vakila ni ko dau tiko maliwai ira na tamata, vakauasivi o ira na nomu i tokani – ke o kila e dua na nona malumalumu?`
