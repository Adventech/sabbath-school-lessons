---
title:  Vakavakarau ki na Gauna ni Qase Sara
date:   17/04/2019
---

Na veivosa ne i Mosese ena Same 90:10 e vakananumi keda e na vuku ni gauna ni tiko voli e na bula. Ni sa toso tiko na gauna ni bula e sana yaco tiko na veiveisau ki na i tuvaki ni yagoda – na drauniulu era sana sikoa se mira mai, eda sana ceguceguoca rawarawa mai, ka ra noda i tokani e veisiga na momosi ni yago. Ke da vakaluveni ka ra sa la’ki vakaluveni na luveda, era sana dau ka talei sara vei keda na makubuda. Na veika eda dau sotava voli mai era vukei keda meda tu vakarau meda lako curuma na noda i otioti ni veisiga ni bula.

`Na cava era tukuni ena Same 71 me baleta na noda bula ni vakavakarau?`  	

Na Same 71 e nona Same e dua e sa qase sara ka sa sotavi ira na veidredre ni bula, ia e marau voli ga ni vakadinati Koya tiko na Kalou. E ka uasivi nida tubu cake meda qase mai eda qase vata kei na noda vakadinata na Kalou. E ke e wasea tiko kina o koya e vola na Same 71 e tolu na vakasama bibi me baleta na nona tubu tiko me qase mai:

1.	Tubu vata kei na kila na Kalou mai na gauna ni gone (Same 71:17), me i drodro dei o Koya (Same 71:1, 7) ka i Vakabula (Same 71:2). O Koya me Uluvatu (Same 71:3), me i nuinui ka i vakadei (Same 71:5). Me na dau tukuna na Nona cakacaka lelevu (Same 71:16, 17), na Nona kaukauwa (Same 71:18), kei na veika lelevu e sa qarava (Same 71:19). Uluvatu e sa yacova e na kaya kina, “Na Kalou, o cei sa vakataki Kemuni?” (Same 71:19). E na yaco me i tovo ni bula e veisiga, na bula vata kei na Kalou.

2.	Tara cake na veitovo vivinaka, ka bulataka na tiko bulabula kei na vakanuinui (Same 71: 3,6,14,16).

3.	Via tutaka na loma ni Kalou ke sa mani qase sara (Same 71:8,15-18).

`Vei ira na sa qase tiko, na veika yaga cava e tiko kina? Na cava ko sa qai mai sotava ni ko sa qase tu oqo, ko nanuma ni na daumaka mo wasea vei ira era se gone tiko mera nanamaki tiko yani kina?`
