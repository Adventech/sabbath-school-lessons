---
title:  Vakarau
date:   19/04/2019
---

**Na i Kuri Ni Vuli:**

“Ke da wilika na kedra i volatukutuku na Isireli ena veikau loa, e na tukuni ga kina na i tukutuku ni nodra vuki caka cala, ni basai ira e so na veisau lelevu, ka dina ga nira sotava matavotu tiko na vei vakadinadina ni Nona loloma kei na kaukauwa na Kalou. Ni bera sara mada ga nira curuma na Vanua Yalataki – ka mera na sotava tale kina e dua na veisau levu – e a qai kaya vei ira o Mosese nira sa raica matavotu oti na ka e a cakava na Kalou mai Peali-piori kei na Nona vakamatea mai na kedra maliwa o ira kece era qaravi Peali e kea. E a qai vakasalataki ira mera na dau dei tiko ga e na nodra qaravi Jiova. E a tomana ka kaya ni sega tale ni dua na kawa tamata e volekata na Kalou me vakataki ira. E veivakasalataki me na dau vakatavuvulitaki na veivosa ni Kalou kivei ira na luvedra ka vaka kina vei ira na makubudra (Vakarua. 4:3–9). E rui ka bibi dina meda kua ni dau guilecava na veika e sa cakava na Kalou vei keda. E bibi gona mera na dau vakadewataki oqo ena matavuvale. Ni cala mai Piori e rawa tale ga ni vakaleqa na noda matavuvale. “Na ca o koya e vakavuna na cudru ni Kalou vei ira na Isireli e sa i koya na garogaro ca. na nodra doudou na marama mera veicoriti, e sega ni sa mai cava koto ga e Pealipiori.”—Ellen G. White, The Adventist Home, dp. 326.

**Taro Ni Veiwasei:**

`1.	Vaka kalasi dou veitalanoataka na vakavakarau o dou dui vakayacora me rawa kina ni dou sotava rawa na veika lelevu
e na kauta mai na veisau ki na nomudou dui bula – me vaka na vakawati…. E tara vakaevei na nomudou dui matavuvale na vei oqo, ka cava ko vulica mai kina ko rawa ni wasea?`

`2.	E dua na ca levu e sotavi Tevita e na vuku ni nona cala kei Vaciseva. Ko rawa vakaevei ni vakamacalataka na loloma savu ni Kalou ni cakacaka yaco tiko e na ka e yaco oqo?`
