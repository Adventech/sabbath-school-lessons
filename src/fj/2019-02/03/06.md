---
title:  Vakavakarau ki na Mate
date:   18/04/2019
---

Qai vakavo ga kevaka eda se bula tiko ena siga ni Lesu Vakarua Mai, e dua na veisau meda na namaka tiko ka kena e levu duadua: na kena mai na bula ki na mate. Me vaka e na vakawati kei na sucu, na veisau levu cava e rawa ni vakilai me vaka na nona mate e dua e loma ni matavuvale?

`Na cava e vakatavuvulitaka na 1 Koronica 15:24–26 me baleta na mate?`

Na mate e rawa ni yaco mai vakasauri se vakacalaka. E bau lewe vica li era bobo ga mera moce ka ra sa mate sara yani? Se ra yadra donuya mai na nona sa mate koto e dua e vale?

Ia, ke o sema tiko vei Karisito e veigauna kece ga (raica na Roma 3:22), ko na qai vakarau tu ga ki na mate e na yacovi iko vakasauri, se yaco vua e dua o dau lomana vakalevu.

E na vakaevei beka ke o sa kila rawa tiko me sa vo wale tiko ga e vica na vula na nomu bula? Eda na rawa ni sega ni kila dina sara na noda sa na mate, ia e na rawa toka ni da vakila na noda sa vakarau mate. E keri gona e sana bibi dina kina meda vakavakarau oi keda kei na matavuvale ki na ka tawa namaki.

`Na cava e rawa nida vulica mai na 1 Tui 2:1–4, me baleta na i otioti ni nodrau veivakasalataki na veitamani – vakatamata yadua kei na vakamatavuvale?`

E rawa  nida veiletitaka  na vosa vaka oqori ne i Tevita ni kila vinaka tiko o koya na cala nona vakabuketetaka e na veibutakoci na wati Uraia (raica  na 2 Samuela 11), E rawa tale ga nida kaya ni vu tale ga mai na revurevu vakadomobula ni cala e cakava, ka mani laurai kina ni vinakata tiko o koya me vakasalataki luvena e na cala ni kena butu-sevati na sala ni Kalou me vaka e cakava o koya.
