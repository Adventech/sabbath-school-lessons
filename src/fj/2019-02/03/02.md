---
title:  Na lesoni
date:   14/04/2019
---

E dua na ka me baleta na Vosa ni Kalou ni sega ni dau were ubiubitaka na dina me baleta na bula ni tamata. E na dau vakatakila na kena voravora, mosimosi kei na yalolailai. Qai vakavo ga na vica na draunipepa e liu kei na vica e muri ni Vola Tabu, era sa vakasinaiti ga o ira e loma ena i tukutuku rarawataki ni kawa tamata. Eda na duavata ga kei na ka e kaya o Paula ena Roma 3:23, “Ni sa i valavala ca ko ira kece ga na tamata, ka ra sega ni yacova na ka e vakarokorokotaki na Kalou.

`Na i vakasala kei na yalayala cava era cavuti ena 1 Koronica 10:1– 13?`

Ena vuqa na gauna, e dau veiwekani ga na veika eda vakayacora kei na veisau e yaco. Ni da tamata lotu e na dodonu meda namaka nida na sotava na veisau, ia e na vakabauta na Kalou e dodonu meda veitata kaya ka nuitaki koya tiko ga, se mani vaka soti evei na vereverea ni veitemaki meda vakava na kena veibasai.

“Na gagadre ne i vuravura e sa o koya sara ga na gagadre ni tamata – o ira na tamata era na sega ni yavalati rawa, e tiki ni nodra bula na dei kei na dina, e rawa nira sega ni vunitaka na ca ni vakayacori, era sega ni bale ki na i mawi se na i matau e na nodra i lakolako, era totaka tu ga na dina qai veitalia sa se cava e yaco.”—Ellen G. White, Education, p. 57. E dina sara na vosa oqori ena gauna o ya ka vaka kina e dai.

Na cala cava era cakava o ira ka ra cavuti ena veitikina oqo, kei na cava eda rawa vulica mai kina?

`Cakacaka 5:1–10`

`Vakatekivu 16:1, 2, 5, 6`

`Maciu 20:20–22`

Na veisau era na dau yaco ka rawa nira koto vata kaya mai na i cori, na dredre ka vaka kina rere e na so na gauna. Oqori e na ganita ga me na walia na kena vakayagataki donu kina na i yaragi Vakalou. E dodonu ga me tiki bibi ni noda bula na bula ni dau vakavakarau
