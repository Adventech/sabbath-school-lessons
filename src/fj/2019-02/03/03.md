---
title:  Vakavakarau me Vakawati
date:   15/04/2019
---

E dua na veisau levu e dau basa e dua na tamata e sa i koya na nona sa mai vakawati. E dina sara ni so era sega vakadua ni sa bau vakawati. Oqori me vakataki Jisu ga kei na so tale ena i Vola Tabu, ia era lewe levu ga era vakawati, ka sega ni galu kina na i Vola Tabu – ka dua oqo na ka e vakavu veisau vakalevu.

Na i matai ni tiko veimaliwai e tukuni ena i Vola Tabu, e sa i koya na vakawati. Na bibi ni vakawati Vua na Kalou e cavuta kina vakatolu tale ena i Vola Tabu na vosa vata ga e cavuta vei rau Atama kei Ivi mai Iteni: “O koya oqo sa na biuta kina na tamana kei na tinana na tagane, ka kabita na watina: a rau na lewe dua bau ga” (Vakatekivu 2:24; Maciu 19:5; Marika 10:7; Efeso 5:31). O ratou na tikina oqo, e ratou vakabibitaka ni e na nona sa vakamau ga e dua, na i vau oqori e sa i koya na kena e bibi duadua, ka mamada mada ga na kedrau dui i sema vei rau na nodrau dui tubutubu. Na bibi ni veidredreti oqo Vua na Kalou, ni boroya vakamatata na veiwekani talei ne i Karisito na Ulu ni soqosoqolotu kei na i soqosoqolotu (Efeso 5:28-32).

E bibi sara na kena tara cake e dua na matavuvale, ia e sega ni vaka na vale ni sega ni tara cake e na kau, kaukamea, waya, i vako, simede se iloilo – e dodonu ga me vakarautaki (Luke 14:28–30).

`Na vei-i-tovo bibi cava ni bula era yaga ki na kena vakarautaki e dua na matavuvale? 1 Koronica 13:4–8; Kalatia 5:22, 23.`

Na vakarautaki ni dua na vakawati e dodonu me tekivu ena tamata yadua. Ni yaco tiko na vakavakarau oqo, e dodonu me koto vata kaya na kena vakanananutaki o koya ka na watida. E na dau cakacaka beka? (V/bale2 24:30–34). E dau cudrucudru beka? (V/bale2 22:24). E vakabauta vata beka? (2 Koronica 6:14, 15). Na cava beka na nodra rai na wekaqu kei na i tokani e na vukuna? (V/bale2 11:14). E ka beka ni vakabauta se gagano na noqu digidigi? (V/bale2 3:5, 6). Na totoka ni nodra saumi na vica na taro qori e na rawa ni veivakadeitaki.

`Vakananumi ira e so na matavuvale era toso maravu tu ga. Na veiyavu e vukei ira, era na vukea vakaevei na veibula veimaliwai tale e so?`
