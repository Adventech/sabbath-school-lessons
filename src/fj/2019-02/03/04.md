---
title:  Vakavakarau me Dauveisusu
date:   16/04/2019
---

E dua na ka e rawa ni veisautaka sara ga vakadua na nona bula e dua e sa i koya na nona sa vakaluveni. E sa sega ni qai lesuvi tale na tiko vakamatavuvale taumada (Same 127:4, 5).

E sega tale ga ni kauta vata mai kei koya o gone e dua na i vola dusidusi ni nona susugi. O ira sara mada ga na i tubutubu e sa dede tu na nodra dau veisusu voli, era dau kidroataka na veika era kaya, cakava se na i tovo e dau basika vei luvedra. Ia, me vaka ga na bibi nona na vakarautaki e dua ki na vakawati, e bibi vaka kina me ia na veivakarautaki ki na bula ni veisusu vakaitubutubu – e dua na i tavi bibi sara.

`Na cava e rawa nira vulica na vakarau i tubutubu mai na 1 Samuela 1:27; Dauveilewai 13:7; Luke 1:6,13-17, 30-45,46-55,76-79?`

E dua dina na i tavi levu e tu mera qarava na i tubutubu oqo. E ratou lewetolu e ratou cavuti: e dua e na susuga na parofita ka i liuliu kei Isireli, e dua e na susugi koya ka na vakarogorogoya na Nona na tadu mai na Mesaia kei na dua tale e na susugi Koya sara ga na Karisito.

E dina nida na sega ni susuga kece na gone ka ra yaco mera vaka oqori, e se na dodonu tiko ga meda na vakavakarau ki na veisau levu ka na yaco oqo kina noda bula. “Ni se bera sara mada ga ni sucu mai na gone, na vakavakarau e dodonu me sana caka tiko me rawa kina vei gone me veivorati e na i valu kei ca. Kevaka, e na nona gauna ni bera ni sucu na gone, e na dau nanumi koya ga, kocokoco, yalototolo ka dauveidusi o ira na i tubutubu – o ira na veitovo oqo e na vakaitovotaki koya kina o gone. E ke gona, e sana tiko voli kina   kei gone e so na i tovo ni bula ca ka ra kalikaliraki dredre toka“.”—Ellen G. White, The Adventist Home, dp. 256.

`Se da i tubutubu se dauveisusu ga, na cava e rawa nida cakava meda qarava kina na i tavi bibi oqori ena kena dodonu kei na kena maqosa taucoko?`
