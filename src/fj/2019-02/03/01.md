---
title:  Vakavakarau kina Veisau.
date:   13/04/2019
---

### Vulica Na Vuli Ni Macawa Oqo:

1 Koronica 10:1–13
Vakatekivu 2:24
1 Koronica 13:4–8
1 Samuela 1:27
Same 71
1 Koronica 15:24–26

> <p>Wiligusu</p>
>““E na liutaki koya na cakacaka dodonu; ka kauti keda ki na sala sa lako kina ko koya” (Same 85:13).

Na bula e vutucoqa e na veiveisau. Era yaco na veisau ka ra tu e veigauna. Na ka ga e sega ni veisau e sa i koya na dina ni veisau vakataki koya. Na veisau e tiki sara ga ni noda bula. Na i vakavuvuli mada ga ni dau didigo e vaka me tutaka ni veisau e uto sara ga ni matailalai ni bula.

E vakavuqa me yaco vakidacala na veisau. Eda toso sara tu ga vakavinaka, qai yaco vakasauri na veisau, ka toboki keda oqori nida se wele sara tu ga.E na so tale na gauna, eda raica sara tu ga na kena yaco na veisau. Era na babasika e so na kena i vakaraitaki. E vinaka meda vakavakarau ni yaco me vaka oqo. E so na veisau oqo e vaka na vakawati, vakaluveni, qase mai se mate sara mada ga.

E dina sara nida sega ni tiko taudua voli. E kena i balebale oqori ni veisau e na yacovi keda kece, ka rawa tale ga ni takava yani na noda mataveiwekani. E vaka tale ga kina ke yaco na veisau ki na noda matavuvale, ni na tarai keda tale ga.

E na macawa qo, eda na vulica kina e so na veisau e na tarai keda – vakatotolo sara se qai vakamalua; ka cava na kena revurevu vei ira era volekati keda.

*Vulica na lesoni ni macawa qo mo vakarau kina Siga Tabu ni Epereli, 20.*
