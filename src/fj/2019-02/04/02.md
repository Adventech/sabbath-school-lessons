---
title:  Veitauraki
date:   21/04/2019
---

`Na vakasama cava mada e koto ena Dauvunau 4:9–12? Na yavu ni bula e tiko kina vakarabailevu?
`
Era lewe vica wale sara e rawa mera tu duadua. Kevaka mada ga eda dau via tu duadua tu, e na tiko ga na gauna eda na vinakata kina na bula ni veitauraki, se sana dodonu me na tiko e dua na noda salavata. Oi keda eda buli ga e na vakasama ni veitauraki kei na veivukevukei. Era kalougata dina o ira e tiko na wekadra e rawa me dau vakacegui ira ka tokoni ira – vakauasivi ena gauna e gadrevi kina na veivuke.

E ka ni rarawa ga, ni so ena i soqosoqolotu, e na vanua eda cakacaka kina, na vanua eda vakaitikotiko kina, nira tiko kina e so e sega e dua mera vakanuinui kina, sega ga ni e na nodra gauna ni leqa, ia mera dau veiwasei sara mada ga. Na dromu ni matanisiga e na kauta ga mai na galili. Na galili ni bula e rawa ni basika mai ena dua ga na gauna sa rawa. “E a tukuna e dua na turaga dawai: Na siga dredre duadua vei au na siga Sade. Ena loma ni macawa era dau vakavolivoliti au na tamata. Ena Siga Tabu era dau tiko kei au na lewenilotu, Ia na Sade ga sa o au taudua sara ga.”

`Na veivakavuvuli e rawa nira tomiki mai me baleta na galili ena Joni 16:32,33 kei na Filipai 4:11-13?
`
Nida tamata lotu, e sega wale ga ni tiko vei keda na dina me baleta na Kalou, na dina sara tale ga ni veitokani kei Koya. E sa rawa gona kina nida kune vakacegu mai Vua, ia na leqa ni veivolekati oqori mai Iteni e sega ni tarova na Nona kaya na Kalou: “Sa sega ni vinaka me tiko duadua na tamata” (Vakatekivu 2:18). E raica na Kalou ni gadreva o Atama na veitauraki e na vuravura se bera ni lutu.

Me qarauni tale ga ni so na tamata galili sara era tiko ena koro lelevu osooso. E sega ni tarova na noda rawa ni galili na nodra tiko vakavolivoliti keda na tamata.

`E dredre meda kila se o cei e galili, vakatikitikitaki, vakanadakui se mavoa tiko na lomana. E rawa vakaevei nida qarai ira ka vukei ira era vaka oqori?
`
