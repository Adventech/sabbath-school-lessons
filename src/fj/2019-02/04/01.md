---
title:  Ni Tu Taudua Tu.
date:   20/04/2019
---

### Vulica Na Vuli Ni Macawa Oqo:

Dauvunau 4:9–12
Filipai 4:11–13
1 Koronica 7:25–34
Maciu 19:8
Vakatekivu 37:34
Aisea 54:5

> <p>Wiligusu</p>
>““A sa kaya na Kalou ko Jiova, ‘Sa sega ni vinaka me tiko duadua na tamata: Au na bulia e dua na Dauveivuke e yaga vua’ ” (Vakatekivu 2:18).

E kurabuitaki na nona a mate tu e dua na marama sega ni dua e kila ka sa rauta e tini na yabaki e nona vale, qai sega ni dua e bau kidava. Qo e a yaco ena dua na koro levu. Tini na yabaki sa oti sa qai kune. Oqo na ka e rawa ni yaco ni tiko taudua voli e dua. Ena 2016 e a tabaka kina e dua na i tukutuku na New York Times: “O ira na Dauvakadidike era sa raica ni tiko e dua na Leqa ka baleta na tu taudua Voli”. E sega tale ni ka e lasutaki oqo, e ka dina taucoko.

Mai na i vakatekivu e a sega ni nakiti me dau tu taudua tu na tamata. Mai Iteni e a sa nakiti voli meda dau tiko veitauraki voli kei ira e so tale na tamata, e na kena veivalavala e so. E dina vakaoti ni a qai curu mai nai valavala ca, ka sa sega tale ni qai taucoko tiko na veika kece ga. Ena macawa qo eda vulica tiko na veika me baleta na veitauraki kei na bula ni tu taudua tu, ka rawa nida semata vei keda. Kevaka e mani sega, o sa qai tamata kalougata sara.


*Vulica na lesoni ni macawa qo mo vakarau kina Siga Tabu ni Epereli 27.*
