---
title:  Vakarau
date:   26/04/2019
---

**Na i Kuri Ni Vuli:**

E kaya o EG White ena Gospel Workers, dp.52 ni osooso ni veisiga ne i Inoki e sega ni tarovi koya me dau veitalanoa e veigauna kei na Kalou. Na titobu, bibi kei na dredre ni veitavi me dau qarava, na kena levu cake ni nona dau veitalanoa kei na Kalou. E sega ni dau tarova na caka ni veitalanoa vaka oqori na wawale ni qaravi ira na lewenivanua ena veigauna – e na dau waraka ga e na yalodina na veika e vinakata na Kalou me tukuna vua. Na veitaratara vakawasoma vaka oqori, e vukea me tara cake na i tuvaki kei Inoki me ucuya na Kalou – me serau me vakataki Jisu. Era bau qoroya tale ga na i serau oqo na tawalotu.

O Inoki e dau digitaka me tiko duadua kei na Kalou, ia e so era dau vakavorakitaki mera cakava vaka kina – era sega ni vinakata me ra tiko duadua. E so era dau taleitaka mera tiko duadua kei na Kalou me vaka na nodra vinakata mera veiwasei vakavoleka kei na wekadra. E na dua dina na ka talei meda dau sikovi ira era dau galili voli ia eda Vakasigatabu vata tiko e valenilotu. Kevaka o dau galili sara tale ga, vakasaqara e dua mo drau dau veitalanoa ka wasea vua na vuni nomu galili, io me dua o koya o rawa ni vakadinata. Ia era tiko e so e rawa mera dau vunia matua na leqa era lako curuma tiko – mera dau nanumi oqo ena noda veimasu.

**Taro Ni Veiwasei:**

`1.	E rawa vakaevei ni dau vakabibitaka na nomu soqosoqolotu na bula galili era maliwai kemudou?`

`2.	Na cava e tukuna tiko o Paula vakarabailevu ena Filipai 4:11? E na dodonu vakaevei meda qarauna na wilika na tikina oqo vei ira era bikai voli e na rarawa?`

`3.	Dou veitalanoataka vakalasi na dua na siga ni nomu galili vakaitamera. Na cava e vukei iko? Na cava e vakararawataki iko? Na cava ko vulica rawa ka o rawa ka o rawa ni vukea tale kina e dua?`
