---
title:  Na Tamata Sega ni Vakawati
date:   22/04/2019
---

E kaya e dua na goneyalewa ni marautaka na nona sega ni vakawati baleta ni i vakatatao vua kevaka e na kerei me na kaulotu ki na dua na vanua. E na vaka ga na cavu ni dalo matua na rawarawa ni nona toso. E na sega ni na vaka kina o koya e vakawati, baleta ni na gadreva me veivosakitaki vakamatavuvale.

`Na cava e kaya o Paula ena 1 Koronica 7:25-34 ni vuni nona sega ni vakawati tiko?  	
`
E levu era kaya ni nodra vakawati e i naki ni Kalou vei ira. E a sega beka ni kaya o Koya: “Sa sega ni vinaka me tiko duadua na tamata?” Ia era qai tu ena i Vola Tabu na kedra i tukutuku e so era sega ni vakawati, ka kena i vakaraitaki levu duadua o Jisu Karisito.

O Jeremaia e a tukuni vua me kua ni vakawati (Jeremaia 16:1–3); ka bale na lewa oqori ki na veilewai e na vakayacori tiko. E sega ga ni matata se a qai laveti na vakatatabu oqori se sega, ia o koya e a dawai tu ga.

O Isikeli e a qai mate koso o watina, ka sega mada ga ni vakatarai me lolositaka ia me tomana tiko ga na veikacivi ni Kalou vua. (Ezek. 24:15–18). O Osea na parofita e a sotava na vakawati kavoro, ia e a vakatarai me tomana tiko ga na nona veiqaravi. E matalia vei keda ni kaya vua na Kalou me la’ki vakawatitaka e dua na yalewa dautagane ka sa kila tiko na Kalou ni na lesuvi ira tale na vei tagane e dau lasavi ira (Osea 1–3). E ke e via vakaraitaka tiko na Kalou ni Nona loloma vei ira na Isireli era vakawaletaka o ira.

O ratou kece oqori, e sega ni veiletitaki tiko e keri na vakawati. E kauwaitaka tiko na Kalou na yalodina, talairawarawa kei na nodra cavumuria na ka e kaya o Koya vua na tamata. Meda qarauna ni sega ni lewa na noda bula na ka e yaco ena noda vakawati – me vakadraki. E so era dodonu meda vakawati me rawa nida qai ka taucoko. Wilika ka vakasamataka na ka e kaya o Paula ena Roma 12:1-2.

`Ko na veiwasei vakaevei kei ira era sega ni vakawati, e loma kei na taudaku ni lotu?
`
