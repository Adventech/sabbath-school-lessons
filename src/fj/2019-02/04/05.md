---
title:  Mate kei na Galili
date:   24/04/2019
---

E dua e taroga se cava na kedrau duidui na tamata kei na toa e na vuku ni mate? Na duidui ga, ni toa e sega ni kila ni na mate me vaka na tamata. Na noda kila gona qo e tiko na kena revurevu kina noda bula tiko.

Na noda bula vata voli kece, oka kina na bula vakawati, e na tini botoilevu ga e na vuku ni mate. Se mani vaka soti evei na noda veidredreti, kei na kena titobu, nida tamata tiko, e dodonu ga meda kila tiko, e na dua ga na siga eda na mate kina, ka sana tini tu, qai vakavo ga ke sana lesu mai o Jisu ni bera oqori. Qo na ka eda na sega ni levea rawa me vakatekivu sara mai na tekivu yaco ni valavala ca, ka na vaka tiko oqori me yacova sara na lesu mai i Jisu.

E sega ni tukuna vei keda na i Vola Tabu se o cei vei rau o Atama kei Ivi e mate liu, ia e sana dua dina na ka mosimosi vua e bula tiko ni sa mai takali o kena i sa â€“ ni a sega tu ni i tuvatuva me vaka oqo. Kevaka e rui mosi vei rau na bota ka lutu sara ni dua mada ga na draunikau, e sana vakaevei na kena rui mosi sara ni sa mai yaco sara ga vua e dua vei rau, ka qai watina tale?

E ka ni leqa tiko ga e dai ni vaka e sa rui matau tale vei keda me dua e mate, ka da sa sega sara tu ni kauwai kina. E a sega tu ni dodonu meda sotava, ka sa dodonu gona meda kauwai kina, ia e qai sega.

`Na cava e ratou tukuna na veitikina qo me baleta na mate kei na kena dredre tiko vua na tamata me ciqoma na kena yaco? Aisea 57:1; Vakatakila 21:4; 1 Cesalonaika 4:17, 18; Maciu 5:4; 2 Samuela 18:33; Vakatekivu 37:34.
`
E sega tale ni ka me vakabekabekataka na dina ni noda na mate kei na nodra na mate na volekati keda ka da dui lako curuma e dua na gauna ni galili. E na rawa dina ni gauna mosimosi sara, ia e gauna vinaka dina meda dui veivakacegui e na vosa ni yalayala ni Kalou.

`E na rawa vakaevei ni o vakaceguya e dua e sotava tiko na dredre ni veitalatala ni mate?
`
