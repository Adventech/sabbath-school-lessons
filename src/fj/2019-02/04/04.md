---
title:  Ni sa Mai Kavoro na Vakawati
date:   23/04/2019
---

Na vakacaca levu duadua e cakava na i valavala ca, mai na taudaku ni vakacaca vakayago kei na mate, o koya e vorolaka na kawa tamata e sa i koya na kena e tara na matavuvale. E vaka me sa sega ni sikavotu tu na leqa e yaco tiko kina matavuvale, ia na matavuvale cava e sega ni bau tiko kina e dua na leqa?

Mai na kena yaco na mate, na dredre levu tale e tarava ena matavuvale e sa i koya na veibiu. O ira era lako curuma na leqa vakarerevaki qo, e na dau kureitaki vakaca sara na nodra bula. E na dau yacovi ira taumada na yalobibi ka na rawa ni taura e vica vata na vula na kena yacovi ira tiko. E so tale era na dau taqataqaya voli: taqayataki ni ka e tawakilai, taqayataki ni bula vakailavo kei na taqayataki ni dredre ni bula. E so era na sotava e dua na gauna ni vakaloloku, ni yalokatakata ka vaka kina na galili.

`Na cava era tukuna na Malakai 2:16; Maciu 5:31,32;19:8; 1Koronica 7:11-13 me baleta na veibiu?
`
“Na Lotu me vaka ni mata ni veisereki i Karisito e dodonu me na qaravi ira na lewena e na vuku ni nodra veigagadre ka tarai ira cake sara tale ga ki na matua vakalotu. Vakauasivi oqo ki na nodra na vakarau vakanamata yani na lewena ki na kena tutaki na ka e na vauca na bula taucoko me vaka na vakawati kei na kena yaco na leqa dredre ni veibiu. Ni sa voleka tiko ni yaco na veibiu ki na dua na matavuvale, e dodonu me na saga na lotu kei rau na veiwatini e na nodra maqosa taucoko me rawa ni yaco na duavata tale ka wali na vuni tawase me vaka na i vakavuvuli vakalomalagi (Osea 3:1–3; 1 Koronica 7:10, 11; 13:4–7;
Kalatia 6:1).

“Na veivukevuke e so e rawa ni vukea na tarai cake me kaukauwa e dua na vuvale e rawa mera kau na lotu kei na veilotulotu tale e so, ka ra baleta na veituberi ki na vakawati, tuvatuva ena bula vakavuvale, tuvatuva me vukea na vuvale kavoro kei ira era oka kina.”—The Seventh-day Adventist Church Manual, 19th edition (Nampa, Idaho: Pacific Press Publishing Association, 2016), p. 161.

`Na cava e rawa ni caka ka sega ni veidusi me baleta e dua sotava tiko na veibiu?
`
