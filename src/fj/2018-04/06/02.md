---
title:  Ira na Tamata ni Kalou
date:   04/11/2018
---

`Wilika na 1 Pita 2:9; lako Yani 19:5, 6; Vakarua 4:20; kei na 7:6. Na cava era tukuna na veitikina oqo me baleta na i tuvaki era kilai tani kina na tamata ni Kalou?
`
Na lotu e baleti ira na tamata, ia e sega ga ni mai dua e sa rawa. Na lotu e sa i ira na tamata ni Kalou, o ira era okati vaka tamata taukeni ni Kalou, era dau okati Koya na Kalou vaka Tamadra ka nodra i Vakabula, ka ra a sa voli lesu mai vei Karisito ka ra dau talairawarawa Vua. Na i yaloyalo oqo e vakacala na vakasama ni Kalou e a sa digitaka rawa tu mai na Nona i kumukumu mai na gauna ni kena tekivutaki na i tuvatuva ni veivakabulai ka tomani tiko yani kina nodra gauna na Irireli. Mai vei Atama, kivei ira na patereyaki ni bera na Waluvu, ka vaka kina vei Eparama; na Kalou e sa dau digitaki ira voli mai na Nona tamata mera matataka ki vuravura na Nona loloma, yalovinaka kei na lewa dododnu.

O ira na tamata ni Kalou era sa dau vakatokai voli mai vaka “tabatamata digitaki” na “matabete vakaturaga” na “matanitu yalosavasava.”Era nakiti o ira oqo mera “vakaraitaka na Nona vinaka sara o Koya sa kacivi ira mai na butobuto kina Nona rarama e veivakurabuitaki” (1 Pita 2:9). E vakavoqataki tale e ke na kena i vakamacala na Kalou me vaka e koto ena Lako Yani 34:6, 7. Raica tale ga na SDA Bible Commentary, vol 7. dp. 562.

`Na veidigitaki e caka vei ira na kawa i Eparama e se dina tiko vakaevei e dai (Vakarua 7:6–8)?
`
Me matata tiko ni digitaki ne i Isireli mera tamata ni Kalou e sega vakalailai ni mai baleti ira, ia e baleta ga na loloma ni Kalou. E dredre gona kina me okati vaka “matanitu yalosavasava” e dua na matanitu e dai ka nira sinai dina kina na tamata i valavala ca kei na vuki tani, ia vei ira tale ga era ciqoma na Nona veivakabulai e vakatetea yani e na loloma tale ga, era sa qai mai oka kina Nona i kumukumu.

`Ke da sa oka vaka “tamata ni Kalou”, na cava na vuna e bibi kina meda nanuma tiko ni noda vakabulai e vu ga mai na veivakarautaki i Karisito?  
`
