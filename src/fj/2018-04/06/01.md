---
title:  Yaloyalo ni Duavata
date:   03/11/2018
---

### Vulica ena Macawa Qo:

1 Pita 2:9
Lako Yani 19:5, 6
Efeso 2:19–22
1 Koronica 3:16, 17; 12:12–26
Joni 10:1–11
Same 23

> <p>Wiligusu</p>
>“Me vaka sa duabau ga na yago, ka sa vuqa na kena tikina, ia na tiki ni yago kece ga, sa vuqa ga, ka sa duabau ga na yago: sa vaka tale ga kina na Karisito” (1 Koronica 12:12).

Na vulici ni Vola Tabu e vakaraitaka na kena sinai kina na yaloyalo kei na i vakatakilakila ka ra i vakaraitaki tiko ni so na dina lelevu. Oqori me vaka na kena e baleta na Vale Tabu ka dusi sara tiko ki na cakacaka ni veisorovaki ne i Jisu me baleta na veivakabulai raraba.

Era vuqa tale tiko na yaloyalo era vakayagataki e na i Vola Tabu, ka vuqa na gauna era dau vakayagataki sara tu ga na veika ga era tu kei keda me vaka na wai, bukawaqa kei na cagi. Nira semati ki na vakasama era yavutaki kina, o ira na i yaloyalo oqo era dusia tiko e so na dina vakayalo kei na dina vakaivakavuvuli Vakaivolatabu, me vaka oqo e na Nona a kaya o Jisu, “Na cagi e liwa ga ki na vanua e vinakata me liwa yani kina. E rawa ni’o rogoca na kena rorogo, ia ko na sega ga ni kila na vanua e liwa tiko mai kina se na vanua e gole sara tiko kina. Era sa vaka kina o ira era sa sucu e na Yalo Tabu” (Joni 3:8, NIV), ka vakayagataki e ke na cagi me i yaloyalo ni Yalo Tabu.

E vakayagataka tale ga na i Vola Tabu e vuqa na i yaloyalo me dusia na duabau ni lotu. Na yaloyalo yadudua era sega ni ka taucoko vakai ira, ia nira sa biu vata ga e sa qai yaco me duabau na yago. E matata mai ke ni tiko na i sema Vua na Kalou kei na nodra veisemasemati na yago vakai ira.

E na macawa oqo era na vulici kina e so na yaloyaloni ka, ka na dusia na duabau ena Karisito.

**Tuvatuva ni vuli ena macawa oqo**

**I.	Mo kila: Duavata kei nai yaloyalo ni lotu**
    A.	E  vakacava na duavata ni lewe ni lotu ena kena vakaraitaki ni yaloyalo dina ni lotu me vaka na matavuvale ni Kalou, digitaki ni Kalou  se vale ni Yalo tabu?
    B.	Nai yaloyalo cava ni duavata e kune enai yaloyalo oqo?

**II.	Mo Vakila: Na Kalou kei na duavata ni Soqosoqo lotu**
    A.	Nai yaloyalo cava ni duavata  ni Kalou e lewe tolu vakaraitaka vei keda na lewe ni lotu ni kua.
    B.	A cava e vakaraitaka tio na nomudou isoqosoqo lotu?

**III.	Mo Cakava: veika bibi vua na lewe ni lotu**
    A.	Nai yaloyalo cava ni lotu e dusia na noda duavata na lewe ni lotu kei ira na tamata kece ga.

**Komeniteri ni macawa oqo**

**I. Tamata ni Kalou**- 1 Pita 2:9; Lako yani 19:5, 6; Vunau ni Soro 26:12.
Na nona vakamacala ko Paula me baleta na vale ni Kalou e semai rawa vata na lotu ni veiyalayalati makawa kei na veiyalayalati vou ena nona veikacivi ka veidigitaki na Kalou.

**II.	Vale ni Yalo tabu**-1 Koronica 3:16, 17
E duidui na vakasama ni tamata me baleta na vale ni Kalou, ia ko Paula e vakaraitaka na bibi ni duavata ni tamata ni Kalou kei na kena cakacaka vata na tamata kei na Yalo Tabu. Na yago sai koya na nonai tikotiko na Kalou me qaravi kina na tamata ni Kalou ka vakaraitaki koya.

**III. Yago i Karisito**-1 Koronica 12:12–26
E vakayagataka ko Paula na vakasama oqo ena bibi ni veisemati, duavata ena ka kece e vakayacori enai soqosoqo lotu. Na vinaka kei na ca era veirogoci ga ka duavata
