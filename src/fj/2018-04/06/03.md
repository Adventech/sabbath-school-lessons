---
title:  Na Matavuvale ni Kalou
date:   05/11/2018
---

E dua tale na yaloyalo me baleti ira era Nona na Kalou ena Veiyalayalati Vou, oqori na vale se matavuvale ni Kalou.  Na vosa vakatautauvata ni veivatu kei na veivalevale e vakamatatataka na vereverea kei na veidredreti ni veiwekani vakatamata e loma ni lotu. O Pita e cavuti ira vaka “veivatu bulabula” o ira era lotu (1 Pita 2:5). Na vosa vakatautauvata e baleta tale ga na nodra tudei ka sega ni yavalati rawa.

`Na veivakasama bibi cavuta e cavuta e laveti ira cake koto o Paula ena Efeso 2:19–22? Na cava e tukuna na yaloyalo oqo me baleta na duavata ni lotu?
`  
E laveta cake e ke o Paula e rua yaloyalo ka dusia na lotu: na kena tudei na matavuvale se vale; kei na kena i karua e baleta na kena bula tiko, oqori na matavuvale ni tamata.  

E sega ni yaga vakai koya na vatu, qai vakavo ni tiko vata kei ira e so tale na vatu, e sana qai rawa toka nira dei tu ga ke ra vorati, ka vaka kina o ira era lotu – era na qaqa ga nira tu vata. E gadrevi na bula ni tamata lotu yadua, ke namaki mera yate vakavatu, mera na vakayavuyavutaki tiko vei Karisito (raica tale ga na 1Koronica 3:11). Na lotu sara tale ga e na malumu ka yali yani ke sega ni kena i vakadei ni tutu ni vale o Karisito – ni lotu e baleti Jisu Karisito : na Nona bula , mate, tucake tale kei na Nona na lesu tale mai. Na i tuvatuva ni lotu e baleta na Jisu sa oti, na Jisu e dai kei na Jisu e se bera mai ka na lako tale mai. E gadreva yadua na tamata me ciqomi Koya vakai Vakabula ka Turaga.

Na yaloyaloni matavuvale e vakaibalebale ka ni koto na nodrau veidredreti na i tubutubu kei ira na gone, e kaukauwa sara na i sema e koto vei ira kei na nodra veidinadinati. Io oqo sara ga e dua na tiki bibi ni duavata.

E sema vakaevei na veidredreti oqo kina nomu i soqosoqolotu? Eda sema vata nida kawa kece ne i matai ni Atama kei Koya na i karua ni Atama e na vuku ni noda sucu vou. E dodonu gona kina me kaukauwa ka bibi sara na tiko vata e na duabau, sega ni baleta na i vakavuvuli, e baleta ga na bula vou ena vukui Jisu.

`E rarawataki sara ni sega ni rawa tiko mada ga ni mana na dina oqo mai vale. Ena rawa vakaevei nida veisautaka oqori me vukea na tarai cake na duabau ni soqosoqolotu?
`
