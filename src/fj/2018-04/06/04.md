---
title:  Na Valenisoro ni Yalo Tabu
date:   06/11/2018
---

E dua tale na yaloyalo ni vale e vosa kina o Paula, e baleta na valenisoro ni Kalou se Yalo Tabu, na kena e i sau levu sara. Ena 1Koronica 6:19 e okata kina o koya vaka valenisoro ni Yalo Tabu na yago ni dua na tamata. Ena 1Koronica 3:16-17 e okata o koya vaka valenisoro ni Kalou na mataqali valenisoro e tara vakamatau ka vonoti vakamaqosa ni tokalau e Loma.

`Na cava e kena i balebale ni lotu e valenisoro ni Kalou me vaka e tukuini ena 1Koronica 3:16-17? Na cava e veivakasalataki tiko kina o koya ena tikina e 17?
`  
E dina tiko, ni sega ni vosa tiko o Paula me baleta e dua na valenisoro e sikavotu tu e matada me vakatikori kina na Kalou. E vakayagataki na vosa na “dou” (1Koronica 3:16) me dusia e dua na i kumukumu, kei na “dou”(1Koronica 6:19,20) me baleta e dua bau na tamata, ka rau baleta ruarua oqo na vakaitikotikotaki ni Yalo Tabu se na Kalou sara ga vei rau.

O Paula e kaya tiko ni Kalou e vakaitikotiko ena nodra i kumukumu na veitokani ni tamata lotu, ka kevaka e dua e na vakaleqa na tiko vakaveitokani oqori e na sotava o koya na cudruvi e na veilewai. Na duavata ni tamata lotu e uto ni tiko vakaveitokani oqo ka vaka kina na Nona tiko na Kalou ena loma ni valenisoro oqo. e dina ni dau vakayagataki na tikina oqo me tokona na vakasama ni tikobulabula, ia e sega ni mai koya oqori na vakasama e laveta cake tiko o Paula. Na vakasala e ke e baleti ira tiko era dau basuraka na duavata ni lotu.

Ena 1Koronica 3:3, e a vakaraitaka kina o Paula ni vanua e tiko kina na “vuvu kei na veileti” e na yaco dina ga kina na tatawasewase. Oqo e dua na ka e dau vakavu leqa sara tiko e na i soqosoqolotu.

E na gauna e na basika kina na duidui e dai ena bula vakaisoqosoqolotu, e dodonu meda ciqoma ka matanataka na i vakasala i Paula ena 1Koronica 1:10.

`Na vuvu, veileti kei na duiyaloyalo e ratou sega wale ga ni leqa e na gauna i Paula, e ratou leqa sara tale tiko ga ni gauna nikua. Na cava beka eda sa bau dui vakayacora me ratou wali kina na leqa oqo?
`
