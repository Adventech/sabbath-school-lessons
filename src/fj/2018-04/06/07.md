---
title:  Vakaraubuka
date:   09/11/2018
---

**Kuri ni Vakasama:**

Wilika na Desire of Ages dp. 476–484, kei na Counsels for the Church, dp 240-24.
  E vola o John McVay (Biblical Metaphors fo the Church Building Blocks for Ecclesiology, dp. 52 me vaka e tomika mai na i vola ne i Angel Manuel Rodriguez na Message, Mission and Unity) ni nodra vakayagataka o ira na vola na Veiyalayalati Vou na yaloyaloni Vale Tabu, me rawa ni vakaraitaka na bibi ni lotu, na Nona i tavi e na kena vakaduri o Koya na Kalou, na nodrau cakacaka o Jisu Karisito kei Koya na Yalo Tabu ka vaka kina na nodra lomavata o ira era lotu. E cavuti gona kina na lotu me “vale ni Kalou” (2 Koronica 6:16).

**Taro ni Veiwasei:**

`1. Na cava na vuni nomu taleitaki ira na veivosa vakatautauvata me baleta na lotu?
`
`2. E vola o EGWhite ena Testimonies for the Church vol.3, dp. 446 ni gadrevi na duavata e na lotu, ka na taura na gauna me qai semati rawa tale kevaka me kavoro. E na yaga vakaevei vei keda na noda na taura vakabibi na i valasala
qo?`

`3. Eda vulica nida gadreva na loloma savu ni Kalou me baleta na noda vakabulai. E rawa beka nida kaya ni oqo na vuna eda okati kina vaka “tamata ni Kalou”?
`

**Ologi ni Vakasama:** 

Era vakayagataki e na Veiyalayalati Vou e vuqa sara na vosa vakatautauvata me baleta na lotu. E bibi sara nira vakatavuvulitaka na veivosa vakatautauvata oqo ni Kalou e wanonovi ira tiko na Nona tamata ka taqomaki ira. Era vakatavuvulitaka tale ga nira sema vakaveivolekati kece tu na lewena ka gadrevi mera dui cau yadudua e na kedra tosoi na veitavi era gadrevi mera tosoi.
