---
title:  Kalougata ena Karisito
date:   21/10/2018
---

`Na cava e kaya o Paula ni soli vei keda ena vukui Karisito ena Efeso 1:13-14?
`
O ira na wekai Jisu e levu sara na ka mera vakacaucautaka kina na Kalou. Ena vukui Karirisito eda sa mai okati kina vaka gone ni vale ka meda matataki Koya ki vuravura. E vuqa na i vakaraitaki e vakayagataka o Paula me boroya na i tuvaki ni veiwekani vou kei na Kalou ena Karisito ka dua vei ira na kena mai okati vaka gone ni vale e dua na gone tani. Na matavuvale e cavuti e ke e kena, e mataqali vata sara na nodra yaco me oka me lewe ni vale ni Kalou e na vuku ni veiyalayalati o ira na Isireli. E na vakasama vata oqo, era sa mai oka tale ga vaka gone ni vale o ira na Iceni ka vakaivotavota e na ka vata ga e yalataki vei ira na Isireli (Roma 8:17, Kalatia 4:7). Oqo e uto ni Nona i tuvatuva na Kalou – na nodra duavata e na vukui Karisito na tamata kece ga – mera oka sara ga vaka lewenivale,lomani vakatautauvata ka karoni sara tale ga vakatautauvata.

E so e vaka me yacovi ira na lomatarotaro nira wilika na “lesi keda e liu” me vaka e tiko ena Efeso 1:5,11. ka ra nanuma ni nona rusa se nona bula e dua e sa lewa makawa rawa tu mai na Kalou. ia e sega ni dina Vaka ivolatabu na rai oqo. Na kena dina ga, ni i tuvatuva ni veivakabulai e a sa vakadavora makawa rawa tu mai, ni se bera sara mada ga ni tauyavutaki na vuravura (Joni 3:16; 1 Timoci 2:6; 2 Pita 3:9). Na Kalou e sa kila rawa tu se o cei e na sega ni ciqoma na Nona i tuvatuva, ka sega sara tale ni usoraka vua e dua me ciqoma, ia na bula e rawa ni noda kece e na vuku ni ka e cakava o Karisito e na vukuda.

E volai ena SDA Bible Commentary, Vol.6, dp.1114, ni kaya o EG White ni vakabulai ni tamata e sa lewai rawa tu mai liu. Na gole tani ga ni tamata e na mate kina, ia e na vuku ni vakabauti ne i Jisu era sa rawa nira digitaki kina vaka Nona na Kalou. Na nona rusa se nona bula e dua e ka ga ni digidigi e cakava.
