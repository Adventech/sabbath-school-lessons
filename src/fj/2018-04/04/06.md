---
title:  Veiwekani ni Tamata ena Karisito
date:   25/10/2018
---

Na Lotu Vakarisito e lotu ni veiwekani kei na Kalou kei na tamata yadua. E lasu nida kaya nida veiwekani kei na Kalou ka qai sega ni tiko na veiwekani kei ira e so tale na tamata. Na tamata lotu e sega ni rawa ni tu duadua tu ga. Na rai ni duavata e vola o Paula ki Efeso.

`Mai na Efeso 5:15–21, na cava e kaya tiko o Paula ena tikina e 21? Na veiwekani cava e tiko vei rau na vakamalumalumutaki koya kei na duavata?
`  
O Paula e veivakauqeti ena Efeso 5:18 mera dau veirogorogoci “ka vakasinaiti e na Yalo Tabu”. E dua tale ga na i balebale ni vakasinaiti e na Yalo Tabu, e sa i koya na veirogorogoci – o koya na i valavala matau ni yalomalumalumu kei na dau nanumi ira na tamata e so. Oqo, e sega ni mai dua na i tovo eda sucu kaya mai, ia e i solisoli ni Yalo Tabu, o Koya na i buki ni duavata ena Karisito. E na vakasama oqo, na yalomalumalumu e dua na i tovo e kadre mai loma ka tukuni Jisu kei na veisorovaki e a cakava e na vukuda.

`Wilika na Efeso 5:22–6:9. Na cava e cakava na yalomalumalumu vua e dua e Lotu Vakarisito ena noda bula vata e vanua ni cakacaka kei na noda bula vakamatavuvale?
`  
E na dua na kena rai, na duavata e yaco ena soqosoqolotu e vua ni duavata mai vale. E vakamatatataka o Paula ni duavata, veilomani kei na veidokadokai ena kedrau maliwa na veiwatini e matanataki kina na loloma i Karisito ki na i soqosoqolotu – na loloma e yali kina na nanumi koya vakai koya. Na veidokadokai gona e Vakarisito me laurai e vale, vakamatavuvale; ka vaka kina e na i soqosoqolotu, vakalewenilotu. E dodonu me na basika sara oqo e vanua ni cakacaka e na kedrau maliwa o taukei ni cakacaka kei koya e cakacaka.

`E na vukei iko vakaevei na veikina oqo, e na nomu veimaliwai e vale kei na vanua ni cakacaka?
`
