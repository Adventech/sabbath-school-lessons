---
title:  Na Ka e Gadrevi me Rawati na Duavata
date:   20/10/2018
---

### Vulica ena Macawa Qo:

Efeso 1:3–14
Kalatia 4:7
Efeso 2:11–22; 4:1–6, 11
Maciu 20:25–28
Efeso 5:15–6:9

> <p>Wiligusu</p>
>“Ni sa vakatakila vei keda na Nona lewa ka vuni tu, me vaka na ka e vinaka Vua, ka sa nakita vakai Koya ga: me yaco kina na ka sa lewa ko Koya ni sa oti kece ga na gauna sa lokuci me soqona vata na ka kece ga vei Karisito, na veika mai lomalagi kei na veika e vuravura” (Efeso 1:9, 10).

E dau liu tu o Efeso e na veivoli kei na veika lelevu e vuqa e Esia Lailai. Na lotu e kea, era lewena na Jiu, ira na Iceni kei na veimataqali tamata kece ga. E dau tauri vata toka ga na nodra duavata e na vukui Karisito, ka oqo na vuna e uto kina ni i vola ne i Paula ki Efeso na ka me baleta na bibi ni duvata e na vukui Karisito.

E rua na i wasewase ni duavata ne i Paula: duavata e na lotu ka ra okati kina na tamata kece ga; kei na duavata e lomalagi kei vuravura ka baleta na duavata kece e na vukui Karisito.

Na vuni duavata kece oqo, e sa i Karisito. Na nona kaya o Paula “ena Karisito” se “vei Karisito” e baleta na veika e sa rawata na Kalou vua na tamata se ko vuravura raraba e na vuku ni bula, mate kei na tucake tale ne i Jisu Karisito. Na ulu e cake sara ni i naki ni Kalou e na i tuvatuva me baleta na veivakabulai e sa i koya na duavata e na vukui Karisito. Na duvata e na qai yaco me taucoko sara e na i vakataotioti ni gauna.


**Tuvatuva ni vuli ena macawa oqo**

**I.	Mo Kila: Vakayacori nai naki ni Kalou**
    A.	A cava nai naki ni Kalou ena veibuli?
    B.	A cava ee cakava na mate nei Karisito ena vukuda na tamata?
    C.	A cava e cakava na mate nei Karisito ena vakasama ni veiyaloni kei na duavata?

**II.	Mo Vakila: Yalomalumalu kei na sorovaki vakaoti**
    A.	A cava na vakanananu nei Paula ena cakacaka ni duavata e vinakata ko Karisito meda cakava.
    B.	Ena yaco vakacava na veivakanananu oqo me ka e muri ka sega ni ka eda vakaocai kina see ka e vakayacori vakarairai ga?
    C.	A cava nai balebale ni sorovaki keda vakadua ka gaunisala cava e matanataki kina mera kila na tamata kece ga?

**III.	Mo Cakava: Sema tiko ga**
    A.	A cava naka e vinaka kina na sema vei Karisito?
    B.	E rawa ni maroroi  vakacava na veiwekani oqo.

Na Kalou sa solia kece ka vakalougataka na kawa tamata kece ga ena veika sa mai cakava ko Jisu Karisito. Eda sa ciqomi, vosoti ka vakabulai na kawa tamata ena veika sa yaco oti, ia ni kevaka eda sema tiko ga sana yaco tiko ga na veivakavoi kina noda bula ka na vua ni veiwekani koya na duavata.

**Komeniteri ni macawa oqo**

**I.	Na yavu ni duavata -Efeso 1:3–14**

Ni veitalanoataki na duavata eda na sega ni guilecava na turaga ko Jisu, eda na raica na noda digitaki, veivakadeitaki kei na noda kacivi. Ena Efeso 2:11–22,  e kune kina ko Jisu me botea ka sema  nai lati  meda yaco rawa kina vua na Kalou. Na veiciqonmi, veivakabulai sa veivakadeitaki vei keda ena veika sa cakava na Karisito. Ia ena vukuni ni veika sa cakava na Karisito sa gadreva tale ga meda kitaka vakina. E sema vata ko Paula na veika oqo ena Efeso 1:9,10 ena kalougata ena kauta mai na veivosoti kei na veivabulai e cakava ko Jisu.
Na wakatu ni ka kece ga ko Karisito  ena Efeso 2:11-12 ka vakaraitaki Karisito ni okoya e basuka nai lati kecee ga ka tuberi keda kece meda lesu vua na Kalou

**II. Sema tiko ga vua na vuna-Efeso 4:1–6**

Na veika e cakava na Kalou ena turaga eda sa duavata ena dua ga nai nuinui (Efeso. 4:4). Wase 4–6  sa dusimaka nai tavi ni duavata sa kauta mai na yalomalumalumu,vosota vakadede,loloma dina kei na  talairawarawa. Wilika na Joni 15:1–17 ena vakasama ni vunikau kei na kena sema vata. Na duavata ena sega ni yaco vakavo ke vakila na tamata na veika e cakava ko Karisito ena vukuda ka semati koya vua. Ena tubu me vinaka na tabani kau vakavo ke sema tiko ga vua na vuna, ia ke sega ni sema sana tekivu me basika na leqa sega na vua, ia na kena I tinitini ga na mate.
