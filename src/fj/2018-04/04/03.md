---
title:  Basuraki Sobu ni i Lati
date:   22/10/2018
---

E so na vuni kena dau yaco na duidui e baleta na duidui kawatamata, duidui vakayavusa, kei na duidui vakalotu. Ena vuqa na veivanua, e dau vakayagataki na vola lalai eso  me volai kina na mata tamata se lotu e lewena e dua.

`Ena Efeso 2:11–22, e vakaraitaka kina o Paula e dua na sala vinaka ni bula vakaitikotiko ni tamata lotu. E rawa vakaevei ni moica na noda duidui na noda duavata kei Karisito. Na cava e a qai basuraki sobu e na vuku ni mate ne i Jisu e na kauveilatai?
`  
O Paula e kerei ira mai Efeso mera kua ni guilecava na nodra i tutu ni bula ni bera nira votai e na loloma savu ni Kalou ena vukui Karisito. Na duidui vakamatatamata, vakaitovo vakavanua se lotu e dau kauta mai na veicacati kei na tatawasewase vaka tamata. Ia e na vukui Karisito, era sa mai tamata kece kina ni Kalou ka sa i Vakabula ka Turaga o Koya (Efeso 2:13).

Na valenisoro mai Jerusalemi e dau tiko e dua na bai vatu ka dau wasea na tamata: i taukei (Jiu) kei ira na kai matanitu e sau (Iceni). E tabu vei ira na Iceni mera curu yani ki na nodra lomanibai na Jiu. E rawa me vakamatei o koya e beca. Oqo sara ga bai e beitaki o Paula ni voroka ni a vakacurumi Tirofimo na kai Efeso kina (Cakacaka 21:29). Ena i vola ki Efeso e a vola kina o Paula ni sa mai basuraka sobu na bai ni veivakaduiduitaki o Karisito (Efeso 2:14).

Ena Karisito, o ira kece era vakabauti Karisito era sa okati vaka kawa i Eparama ka sa cilivi na lomadra. Na cilivi vakayago e dusi ki na cilivi vakayalo e na vuku ni vakabauti Katisito ( Vakarua 10:16; Kolosa 2:11)).

`Wilika lesu tale na Efeso 2:11–22. E na kena veivalavala cava eda raica kina ena noda soqosoqolotu na dina ni ka e a vola o Paula? Na bolebole cava soti tale e se vo tiko mera wali?
`
