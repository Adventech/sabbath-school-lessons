---
title:  Nira sa Tubu na Tiko Yavavala
date:   10/11/2018
---

### Vulica ena Macawa Qo:
Cakacaka 6:1–6; 10:1–23
Maciu 5:17–20
Cakacaka 11:3–24; 15:1–22
Emosi 9:11, 12

> <p>Wiligusu</p>
>“Ni sa i Karisito dou sa vakasulumi kemudou kina, oi kemudou yadua sa papitaisotaki vei Karisito. Sa qai sega na Jiu se na kai matanitu tani, sa sega na bobula se na i taukei, sa sega na tagane se na yalewa: ni dou sa duabau ga na yago koi kemudou kece ga e na vukui Karisito Jisu” (Kalatia 3:27, 28).

E dua toka na ka e dredre ki na dua na i vavakoso lotu me vakadeitaka toka na duavata ena kena sa basika na duidui ni rai me baleta na i tukutuku dina kei na i naki ni lotu. Na duidui oqo e rawa ni yaco sara kina e so na dredre vereverea.

Na i vavakoso lotu e dai e sega sara ni duidui mai vei ira na lotu tiko ena Veiyalayalati Vou. Nida tamata tiko, e na basika dina tiko ga na duidui, e na veika bibi sara mada ga. E dau vovotu na duidui e na ka e dau nanuma na tamata yadua ka vaka kina na vakadewataki ni balebale ni so na i talanoa ni Veiyalayalati Makawa kei na veika era yaco kina. O ira na leqa oqo, e rawa ni yaco me na ca sara, ia e vinaka ga nira dau qai kerea na veituberi ni Yalo Tabu o ratou na apositolo kei ira na i liuliu ni lotu ena kena wali na leqa.

Eda a sa vulica na duavata e a tiko ena lotu taumada, ia eda na vulica ena macawa oqo na duidui e qai basika. Na duidui cava soti beka oqo ka ra na wali rawa beka vakaevei?

*Vulica na lesoni ni macawa qo mo vakarau ki na Siga Tabu ni Noveba 17.*

**Tuvatuva ni lesoni ena macawa oqo**
I.	Mo Kila: Yavu tudei ni kena wali na leqa.
    A.	A cava e vakavuna na tiko yavavala ena lotu taumada, a cava na gaunisala e muri me wali kina?
    B.	A cava e so na yavu e vakayagataki ena kena wali na leqa?
    C.	A cava eso na ka eratou cakava na tisaipeli ena gaunisala e wali kina na leqa?

II.	Mo Vakila: Maroroi na Daunivakadinadina ena lotu
    A.	Yaco na leqa ena so na gauna e qai dau biu ka sega ni wali vakatotolo. A cava e bibi kina na kena raici me wali totolo ka vakavinaka na leqa eso?

III.	Mo Cakava: Na veiliutaki ni Yalo Tabu
    A.	E rawa vakacava meda kila ni cakacaka na Yalo Tabu ena kena wali na leqa eso?
    B.	E tarovi vakacava veitovaki kei na duidui ka laivi na Yalo tabu ena gaunisala e wali kina na leqa eso?

Na lotu taumada e walia na leqa mai vei ira na veiliutaki ena kena gauna ni ra vakila na dina ni vakavuvuvli kei na  veiliutaki ni Yalo Tabu.
 
**Komeniteri ni macawa oqo**

I. Vaqarai na kenai wali-Cakacaka 6:1–6, 11:1–18, 15:1–22
Yaco tototlo na leqa ena lotu taumada, veiwekani kei na duidui ni ceoloji. E wali na leqa oqo ena gaunisala;
    a.	Leqa e wali ena gaunisala matata, kauvata ko ira na  vakataivi kina ka veitalanoa.
    b.	Ko ira na vakaitavi e matata vei ira na lewe ni lotu
    c.	Rogoci na yasana ruarua.
    d.	Vakayagataki na vosa ni Kalou me raici kina na leqa.
    e.	Nona veiliutaki na Kalou e muri vakavinaka
    f.	Vakasavui na lewa ni bose kei na vuna

Ni muri oqo e vakadeitaka na vinaka ni veiqaravi ka wali vinaka kina na leqa.

II. Muri na veituberi ni Yalo Tabu-Cakacaka 11:12-17
Ko Pita e vakaraitaka ni Yalo tabu e liutaki koya ena nona ciqomi Kolinio (Cakacaka 11:12,17). E vakakina ena matabose mai Jeruisalemi ena kena veiliutaki na yalo tabu ena lewa ni bose. Ena matabse mai Jeruisalemi sa vakadeitaka kina ko Jemesa na nona veikacivi na Kalou ena vukudra na kai matanitu tani. Sa veiliutaki na Yalo Tabu ka sa vakadeitaka na dina ni nona vosa na Turaga ena Joni 16:13,14.

III. Veisau na rai-Cakacaka 15:1, 2, 13–20,11:18
Talairawarawa kina na Yalo tabu e dua na ka e gadrevi ka me vakayacori kina na loma ni Kalou. Ena yaco e so na vakatulewa e sega ni rawarawa (Cakacaka11:18).
