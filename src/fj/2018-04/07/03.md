---
title:  Na Nodra Saumaki Mai na Iceni
date:   12/11/2018
---

Na nodra saumaka mai na Iceni mera ciqoma na kosipeli, e dua na ka e volai ena Cakacaka ni tekivutaki kina e dua na veicoqacoqa levu e na i tukutuku ni veigauna ni lotu taumada – la’ki vakavuna sara ga na tadre ni tosotoso ni cakacaka ni kaulotu.

`Wilika na Cakacaka 10:1–23 ka raica mai kina na ka e cakava na Yalo Tabu ki na veisau ni tamata?
`  
E vakidacalataki Pita na raivotu. Ni o koya e Jiu yalodina e dredre vua me kania na ka tawasavasava me vaka e tukuni ena Vosa ni Kalou (raica na Vunau ni Soro 11; Isikeli. 4:14; kei na Taniela 1:8). Ia, e sega ni baleta na kakana na raivotu, e baleta na kena se ni dodonu me tiko e dua na i lati vei rau na Jiu kei na Iceni e na vuku ni kena vakadewataki na kosipeli. Na duidui oqori e se tiko sara tale ga e nikua.

E na i tekitekivu ni vica na i matai ni tini na yabaki, e vuqa ga vei ira na sa ciqomi Karisito vaka Mesaia parofisaitaki ena Veiyalayalati Makawa, era Jiu. E levu vei ira ka ra dinata na vakabauti ne i Jisu era a Jiu yalodina tu ki na nodra veivakavuvuli era a tuberi mai kina. Era sega ni raica na kosipeli i Jisu Karisito me sa mai bokoci ira na veivakavuvuli ni Veiyalayalati Makawa (raica na Maciu 5:17–20).

`Ni wiliki na Cakacaka 10:28-29,34-35, e vukei vakaevei o Pita me kila na i balebale ni raivotu mai Jopa?
`  
E raici votu ena Cakacaka ni Yalo Tabu e veivuke vakalevu e na nodra ciqomi na Iceni ki na i vavakoso lotu. E rawa sara ga nira vakacurumi, ka dina ga nira se sega ni cili se mera sa Jiu taumada. E dei oqo vei Pita kei ira na nona i lawalawa ni oqo e loma ni Kalou ena nodra raica na sovaraki ni Yalo Tabu vei Konilio kei ira era tiko kei koya me vaka ga e a yacovi ira na tisaipeli i Jisu e na Penitiko (Cakacaka 10:44–47). Kevaka me sa rawa ni sovaraki na Yalo Tabu kivei ira na Iceni me vaka ga vei ira na Jiu, e kena i balebale ni sega ni gadrevi me taumada na cili me qai okati e dua ni vakabauta ni o Jisu na Mesaia. Oqo e qai tavoca e dua na veileti kaukauwa Vakaivolatabu ena kedra maliwa na Lotu Vakarisito taumada.
