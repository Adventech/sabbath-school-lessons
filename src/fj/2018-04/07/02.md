---
title:  Vakarau ni Rai Vakamatatamata
date:   11/11/2018
---

`Na vakanananu cava e koto ena Cakacaka 6:1 e vuni kena laveti cake mai na kena sega ni wasei vakadodonu na kakana vei ira na yada?
`  
Era nanuma e so vei ira na lotu taumada ka ra dra Vakiriki ni yaco tiko na veivakaduiduitaki e na kedra wasei na kakana vei ira na nodra yada kei na nodra yada na Jiu. De tiko dina beka na veivakaduiduitaki, ia e sega ga ni cavuti ena noda tikina – e ka ga e nanumi ni caka tiko. Na ka ga e ririkotaki, ni oqo e rawa ni basuraka na duavata, ia e totoka ga na kena sa tobo rawa ni se qai lavouvou mai.

`Ena Cakacaka 6:2–6, e qai walia rawa vakaevei na lotu taumada na leqa oqo ni duidui ni rai?
`  
Na tubu tiko vakatotolo ga ni lotu, na levu cake tale ga ni nodratou i colacola na apositolo. E sa ganita gona kina na nodratou digitaki e vitu na turaga ki na cakacaka vaka “tuirara”, ka me veivuke sara tale ga e na kena wali na leqa e sa buroro cake tiko mai Jerusalemi kei na kena vakalevutaki o ira era na vakaitavi kina cakacaka ni kaulotu.  

O ratou na apositolo e ratou a rogoca matua na nodra kudru kei na kena i wali mai vei ira era lotu ka ra vosa Vakiriki. E ratou a qai mani digitaki na vitu na tuirara vosa Vakiriki me nodratou i tokani na tisaipeli. Na lewevitu oqo e ratou turaga “rogorogo vinaka, e ratou sinai e na Yalo Tabu kei na vuku” (Cakacaka 6:3). E sa mai yala e ke na nodratou na dau veiwaseyaka na kakana kivei ira na yada o ratou na apositolo ka me sa vakanabi ga vakalevu na nodratou veiqaravi ki na wasei ni Vosa ni Kalou, ia e taba tale ga ni veiqaravi ni kosipeli na wasei ni kakana me vaka ni vakayagata ruarua vei rau na veiqaravi ruarua oqo o Luke na vosa na “diakonia” (Cakacaka 6:1,4).

`Na cava na kena yaga ko raica e na nodratou kacivi ira vata e levu na lewenilotu o ratou na i liuliu ni lotu (Cakacaka 6:2) e na vakasama ni kena wali na leqa?
`
