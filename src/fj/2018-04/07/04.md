---
title:  Na Yalo Tabu e sa Veiliutaki Tiko
date:   13/11/2018
---

Na veika e yaco ena nona vei sau ko Kolinio sa rogovaki na kena I tukutuku kivei ira na liuliu mai Jeruisalemi ka tukuna vei Pita me saumi taro ena tikina koya.Era sega mi marautaka na veika e yaco ni tabu vei ira na Jiu me kana vata kei ira na kai matanitu tani. ( Cakacaka 11:3).

`Wilika na Cakacaka  11:4–18. A cava e tukuna ko Pita me baleta na Yalo Tabu.
`  
E dina nira tiko e so era lomatarotarotaka na dodonu ni nona a papitaisotaki ira na Iceni o Pita, ia e levu tale ga era vakadinadinataka na veicurumi ena siga o ya ni Yalo Tabu me vaka ga e na Penitiko (Cakacaka 11:12). Nira sa rogoca oqo era sa qamuqamu-i-ravatu ga ka vakadigagalu (Cakacaka 11:18).

`Wilika na Cakacaka 11:19–24. Na cava e a qai yaco tara na bula ni lotu taumada?
`  
E so e Jerusalemi era okata ni ka e yaco vei Konilio kei ira era tiko kei koya, e dua na ka e sega ni namaki ka na sega ni vakaruataki tale, ia e sega ni mai o koya oqori na ka e nakita na Yalo Tabu, ka ni oti ga na nodra dro yani na lewenilotu vaka ki Samaria, Finaisi, Kipiro kei Anitioki e na vuku ni nodra vakacacani e salamuria na vakamatei ne i Sitiveni (Cakacaka 8:1), era sa qai lewe levu ga na Iceni era veisau mai ka ra ciqomi Jisu vaka nodra i Vakabula. Oqo na ka e a sa yalataka oti rawa tu o Jisu (Cakacaka 1:8). Ni rui totoka dina na nodra tasova mai ki na lotu e vuqa na Iceni, ia kevaka e donui keda, eda na vakataki ira dina ga na Jiu ni na vakavu veilecayaki tale ga vei keda na ka e sa yaco oqo.

`Na noda na qumia matua toka e so na i valavala ni rai lalai ni lotu, e na vakaleqa vakaevei na noda na vakadinadina?
`
