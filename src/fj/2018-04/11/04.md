---
title:  Na i Tukutuku ni Matai ni Agilosi
date:   11/12/2018
---

O ira na Lotu Kavitu era okata na i tukutuku ni agilosi e lewetolu (Vakatakila 14:6-12, 14-20) me i tukutuku mera vuanautaka ni bera tiko na lako tale mai ne i Jisu). E ratou i tukutuku bibi o ratou oqo, ka gadrevi me ratou kacivaki e na “domo levu” kivei ira kece ga era tiko e vuravura.

`Ni wiliki na Vakatakila 14:6, 7, na cava beka e kaya me baleta na i tukutuku ni matai ni agilosi, kei na cava kaya me baleta na Kalou? Na cava na vuni kena tukuni e kea na vakarokoroko?
`  
Na i matai ni tukutuku e gadrevi kina me vunautaki e vuravura taucoko, ka tautauvata oqo kei na ka e kaya o Jisu ena Maciu 24:14. E koto vata kaya na i tukutuku oqo ni agilosi e lewetolu na vakusakusa e na kena vunautaki na i tukutuku. Na i matai ni tukutuku, e uqeti ira na tamata mera rai tiko Vua na Kalou “ni sa yaco na Nona gauna me lewa” (Vakatakila 14:7). Na lesu mai ne i Jisu e i dre ni veilewai. “Rerevaka na Kalou” e kaya na agilosi (Vakatakila 14:7). Vei ira era sega ni vakabibitaka na Kalou, na i tukutuku oqo e na vakavuna na rere ki lomadra,.ia vei ira era muri Jisu, na i tukutuku ena kauta mai na vakarokoroko kei na veidokai. Era na rai Vua na Kalou ka rai na kena sa yaco mai na yalayala.  

“Ka vakarokoroko vei Koya ka buli lomalagi kei vuravura, kei na wasawasa, kei na veivurevure ni wai” (Vakatakila 14:7). E sega tale ni qai vakataratututaki rawa ni tukutuku oqori e dusi tiko ki na vunau ni Siga Tabu, ni oqori ga na vunau cavuta na Kalou vaka Dauveibuli (raica na  Lako Yani 20:8–11). Ni o Koya ga na Kalou Dauveuli e a bulia na Siga Tabu me vukea na Nona kilai o Koya vaka Dauveibuli, ka sa dodonu gona me vakarokorokotaki ka rerevaki.

E talei sara me kilai ni e na gauna e muri oqo, ni qaravi Kalou ena yaco me uto ni vakasama ni veibolebolei kaukauewa, ka na matata mai kina se o cei o vakarorkorokotaka ka rerevaka. E kacivi tiko e ke o vuravura taucoko me vakarokoroko Vua na Dauveibuli. E vakadeitaka o Ranko Stefanovic qaravi Kalou e na uto ni veibolebolei levu e na i otioti ni gauna.
