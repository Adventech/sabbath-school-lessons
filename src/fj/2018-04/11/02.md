---
title:  Vakarokoroko Vua na Dauveibuli ka i Vakabula
date:   09/12/2018
---

Ni dau veitalanoataki na qaravi Kalou, eda dau veitalanoataka kina na veika era caka kina. Ia, se cava sara mada na kena i balebale kei na vuna e caka kina, e vaka me dau sega tu ni matata. E qai vosa kina vaka oqo na Same 29:2, “Dou vakarokoroko ki na yacai Jiova me vaka sa dodonu: dou cuva vei Jiova e na i ukuuku ni yalosavasava.” Nida qaravi Kalou gona, eda mai vakarokoroko tiko kina Vua ka vakalagilagi Koya me vaka ni sa dodonu.

`Na Vakatakila 4 kei na 5 e vosa tiko me baleta na veivakatikori e a caka vei Jisu mai lomalagi salamuria na Nona kau cake. Na cava na vuni nodra vakarokoroko Vua na Kalou kei Jisu na Lami ni Kalou o ira na lewei lomalagi? Raica na Vakatakila 4:8, 11; 5:9, 10, 12, 13.
`  
Na kena tukuni na vakarokoroko e na i tikotiko vakaturaga ni oti na Nona vakaraitaki o Jisu vaka Lami ni Kalou ka i Vakabula kei vuravura, e rui cecere sara. Na vakarokoroko e yaco nira qarava na Kalou o ira na veika buli e na veivakacerecerei kei na vakavinavinaka e na vuku ni veika e cakava.(Vakatakila 15:3,4).

Kena i balebale, ni qaravi Kalou e i vakaraitaki ni noda vakabauta na Kalou ena vuku ni Nona cakacaka veivakurabuitaki – taumada e na Nona a buli keda ka vaka kina e na Nona voli keda lesu mai. Ena qaravi Kalou, eda vakalesuya kina Vua na Kalou na veivakacerecerei, vakarokoroko, veivakalagilagi, loloma kei na talairawarawa . Na veika e tukuni me  baleta na Kalou era tu ga ena Nona Vosa kei na bula i Jisu ( Joni 14:8–14). Oqo na uto ka vuni qaravi ne i Jisu.Nida gole mai meda mai lotu na tamata lotu, eda mai vakaraitaka tiko kina na noda vakarokoroko  kei na vakavinavinaka Vua na Kalou kei Jisu na Nona Lami.

`E cecere na noda qaravi Jisu nida vakananuma na Nona veibuli kei na veivakabulai – ka ni a sega ni tu vakasuka me mate e na vukuda. Na cava na vuni kedra uto ni noda qaravi Kalou na veidina oqo?
`
