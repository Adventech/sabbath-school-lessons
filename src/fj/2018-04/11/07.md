---
title:  Vakaraubuka
date:   14/12/2018
---

“Na bibi ni Siga Tabu me vakananumi kina na veibuli, e laveta cake mai na vuna e dodonu kina meda qarava na Kalou dina – me baleta ni koya ka a Buli ka da sa Nona koi keda. Na Siga Tabu gona e uto ni soqoni vata vaka lotu, ni vakatavuvulitaki na dina levu oqo ena kena i valavala cecere, ka sega ni tiko tale e dua na ka me cakava oqo. Na qaravi Kalou dina, sega wale ga ni baleta na Siga Tabu, ia ena veiqaravi Kalou taucoko sara, e laurai kina na kedrau duidui o Koya na Dauveibuli kei koya na ka buli.’—J. N. Andrews, History of the Sabbath, chapter 27. Ena kena gadrevi me tiko ga na dina oqo ena vakasama ni tamata, e a bulia kina na Kalou mai Iteni na siga ni Siga Tabu… Kevaka me dau rokovi tiko e vuravura taucoko na Siga Tabu, na vakasama taucoko ni tamata kei na veika e vakaliuca e na gole tiko ga Vua na Dauveibuli, me sa o Koya ga e dodonu me rerevaki ka vakarokorokotaki, ka na sega e dua me qaravi kalou lasu, se vakalecalecava na Kalou se sega ni via okata na lotu vakadua na ka….”—Ellen G. White, The Great Controversy, pp. 437, 438.

**Taro ni Veiwasei:**

`1. E rawa vakaevei ni walia na leqa ni qaravi kalou lasu na rokovi ni Siga Tabu? Na cava e bibi kina na Siga Tabu ena parofisai ni Vakatakila 14:6, 7? Na cava na vuna e tiki kina ni tukutuku ni matai ni agilosi na Siga Tabu?
`
`2. E yaga beka na noda dau okata na qaravi Kalou me baleta ga na ka me caka kei na kena me kua? Na cava sara mada na qaravi Kalou dina?
`
`3. Ena so na i tikotiko, na lotulotu vata e vaka me sa mate sobu tiko yani. Na cava e rawa ni caka me walia na leqa oqo?
`
**Ologi ni Vakasama:**

Na qaravi Kalou e nona ka ni vakavinavinaka na tamata lotu Vua na Kalou e na vuku ni solisoli ni veivakabulai. E vukea tale ga na vauci vata tiko ni tamata vakabauta me rawa na veiwasei kei na masumasu. Ni sega na masumasu kei na vuli ni Vosa ni Kalou, e sa rawa ni tataseresere na noda duavata vei Karisito.
