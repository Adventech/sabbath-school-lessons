---
title:  Duavata ena Vakarokoroko Vua na Kalou
date:   08/12/2018
---

### Vulica ena Macawa Qo:

Vakatakila 4:8, 11
Maciu 4:8, 9
Taniela 3:8–18
Vakatakila 14:9; 14:6, 7
Cakacaka 4:23–31


> <p>Wiligusu</p>
>“Ia ka’u a raica e dua tani tale na gilosi sa vuka e na maliwa kei lomalagi kei vuravura, a sa taura na i tukutuku vinaka e sega ni oti rawa, me vunautaka vei ira era sa tiko e vuravura, vei ira kece tale ga na veimatanitu, kei ira na veimataqali, kei na duivosavosa, kei ira na tamata, ka sa kaya e na domo levu, ‘Dou rerevaka na Kalou, ka vakarokoroko vei Koya; ni sa yaco na Nona gauna me lewa: ia dou vakarokoroko vei Koya ka buli lomalagi, kei vuravura, kei na wasawasa, kei na vurevure ni wai’” (Vakatakila 14:6, 7).


Veimuri ga kei na Penitiko, na nodra sa dau lotulotu vata voli ga na lotu taumada (Cakacaka 2:42). Na talei ni nodra kila ni sa i Jisu na Mesaia, o Koya ka a sotavi ira na  parofisai ni Veiyalayalati Makawa, e vakasinaiti ira ena marau levu kei na vakamuduo Vua na Kalou. E sa dua dina na ka cecere na kena kilai na dina bibi oqo. Era qai nakita vata mera lotulotu vata, ra vulica na Vosa ni Kalou, yalovata ka masumasu vata mera na dau cauraka voli kina na vinaka ni Kalou e na kena sa vakatakilai na Nona bula, mate, tucake tale i Jisu kei na ka e sa cakava tiko ena nodra bula.

E dau okati tu na lotu i Karisito me i vavakoso ni dau qaravi Kalou (1 Pita. 2:5). Na vakavinavinaka e dau caka Vua na Kalou e veisautaka na tamata e so-kalou ki na i tovo vakalou.

E na vulici ena macawa qo na i balebale ni qaravi Kalou kei na kena taura vata na tamata lotu vei Jisu.

**Tuvatuva ni vuli ena macawa oqo**

I.	Mo kila: Sokalou Dina
    A.	A cava nai balebale ni sokalou ka cava e dodonu me caka?
    B.	A cava na sokalou dina se sokalou lasulasu?
    C.	A cava e tukuna nai tukutuku ni agilosi e lewe tolu me baleta na Sokalou?

II.	Mo Vakila: Nona Cecere na Kalou
    A.	A cava ni nona tovo na Kalou e vakaibalebale duadua vei iko?
    B.	A cava nomu vakananau ni ko vakananuma na veika e cakcva na Kalou vei iko??

III.	Mo Cakava: Sorovaki iko taucoko sara.
    A.	A cava na duidui ni sokalou mai na yalomu dina kei na nomu vakanananu?  
    B.	A cava nai balebale ni vakacerecerei na Kalou?

Sokalou e dusia na cecere, vakarokoroko kei na talairawarawa. Nai tovo ni Kalou kei na nona cakacaka ni veivakabulai dusia kina veika bula na kena gadrevi na bula ni vakararavi vakaoti.

**Komeniteri ni macawa oqo**

I. Na veika dina me baleta na Sokalou-Vakatakila 4:8–11
Nai vola tabu e dusia na Sokalou na vakarokoroko, dokai ka kune ena noda cuva, masu ka qaravi koya na Kalou.Ko Aisea e tukuna ni rawa ni caka tiko eso na sokalou ka sega ni ka dina(Aisea 1:10–17,58:).  Ena veiyalayalati vou e tukuni ni sokalou e vaka ko umaca edua me vaka edua e reguca na yavana e dua tale. Ni yaco na Sokalou e vakaraitaki nida rokovi, dokai vakaraitaki ni bula ni vakararavi taucoko kina nona lewa. Oqo na sokalou dina ka galala(Vakarua. 6:13, Maciu 4:10).Ena Vakatakila 4 na sokalou e yaco ena siga kei na bogi.

II. Sokalou kei na veivaluvaluti-Vakatakila 14:6–12
Na sokalou e wakatu ni tukutuku ni agilosi e lewe tolu. Nai valu e tekivu mai lomalagi me baleti Setani e vinakata me rogoci nona lewa ka coqa nona I tovo na Kalou(Aisea. 14:14). Na Kalou e gadrevi me muri na nona it tovo ka rokovi ia na tevoro e vinakata me vakayacori tale ga vua, oqo e vuna na biu mai lomalagi. E biuta vakatikiti na siga tabu na Kalou me siga eda sokalou kina vua me da vakaraitaka kina noda lomani koya
