---
title:  Na Siga Tabu
date:   21/11/2018
---

E dua tale na yavu bibi Vakaivolatabu e tutaka tiko na Lotu Kavitu e sa i koya na Siga Tabu ni kavitu ni siga. Oqo na yavu e kauta vata mai vei keda na duavata kei na veitokani, ka oqo na kena eda muria vakabibi duadua ga na kena dina oi keda.

Na Siga Tabu e i solisoli ni Kalou ki na kawatamata me vakatekivu sara mai Iteni ena macawa sara ga ni veibuli (Vakatekivu 2:1-3). Na siga oqori e a vakacegu, vakalougatataka ka vakatabuya na Kaalou. O ratou na ka e tolu oqo, e ratou vakavuna me solisoli e duidui sara Siga Tabu. E dua na turaga e okata na siga oqo me “siga ni vale vakatui”. Io, e dina sara ni oqo na siga e mai sotavi ira kina na Nona tamata na Kalou.  

`Na cava era kaya na veitikina oqo me baleta na i balebale ni Siga Tabu ki na kawatamata? Lako Yani 20:8-11; Vakarua 5:12-15; Isikeli 20:12, 20.
`  
Nida vinakata meda vakadadamuri Jisu (Luke 4:16), eda sa dau Vakasigatabu tiko gona kina na Lotu Kavitu e na i kavitu ni siga ni wiki. Na Nona vakaitavitaki Koya o Jisu e na veiqaravi ni Siga Tabu, e vakaraitaka ni tokona o Koya na vakacegu kei na lotu ena siga oqori. O ira na veivakabulai (vakayago kei na vakayalo) e a qaravi ira ena Siga Tabu, e vukea me kilai na kena rabailevu na tikobulabula (raica Luke 13:10-17). O ira na liuliu ni lotu taumada e dei tu vei ira na kena se tudei tu na Siga Tabu ka se sega ni bokoca o Jisu ka ra a se3 dau vakatatabutaka sara tale ga (Cakacaka 13:14, 42, 44; 16:13; 17:2; 18:4).

Na Siga Tabu tale ga e i vakaraitaki totoka ni noda sa vakagalalataki mai na i valavala ca. E tukuna na Nona vakagalalataki ira na Nona tamata mai Ijipita ka me kauti ira ki Kenani na vanua yalataki (Vakarua 5:12-15). E dina nira dau vakabebe voli na Jiu, ia na Kalou e se yalataka tiko ga e dua “na i vakavakacegu me nodra na tamata ni Kalou” (Ipiriu 4:9). O ira kece era gadreva mera curuma na i vakavakacegu oqori, e na dodonu mera na ciqoma e na vakabauta na veivakabulai e vakarautaka o Jisu. E i vakaraitaki ni ka oqori na Siga Tabu. (Raica na Ipiriu 4:10; Maciu 11:28-30.)

`E sa vukea vakavei na nomu Vakasigatabu na nomu vakila na duavata ni veiwekani vakalotu?
`
