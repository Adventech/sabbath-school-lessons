---
title:  Duavata ena Vakabauta
date:   17/11/2018
---

### Vulica ena Macawa Qo:

Cakacaka 4:8-12; 1:11
Maciu 25:1-13
Ipiriu 9:11, 12
Lako Yani 20:8-11
1 Koronica. 15:51-54

> <p>Wiligusu</p>
>“A sa sega na bula e na vukuna e dua tani: ni sa sega sara e dua tale na yaca e rukui lomalagi sa soli kivei ira na tamata, meda bula rawa kina” (Cakacaka 4:12).

Ena 1888 e a donuya kina na Lotu Kavitu ni Lesu Vakarua Mai e dua na gauna ni duidui levu ni vakasama e na vuku ni so na tikini Vola Tabu. Nira segata tiko e so vei ira na i talatala kei ira na veiliutaki ena lotu me kilai na i balebale ni tini na i leu ena Taniela 7 kei na vunau ena Kalatia 3:24, era lewe vica wale sara era kauwaitaka tiko ni duidui levu ni vakasama e sa basika tiko ni na rawa ni basuraka na duavata ni lotu ka vakaleqa na kacivi ni lotu me ia na kaulotu.

E a veivakasalataki kina o EG White ni sa dodonu vei ira era vakaitavi tiko ena veitalanoa e caka tiko mera dikeva mada na nodra veiwekani kei Jisu, kei na kena rawa vakaevei ni laurai mai nodra bula na loloma i Karisito. E a veivakasalataki tale ga me kua ni namaki ni na dau tiko ga na duavata e na kedra dau vakadewataki e so na tikini Vola Tabu.

Ia e vakabibitaka ni dodonu me dau qarai na duavata e na veivakavuvuli e okata na lotu me vauci ena kena yavu ni vakabauta (raica Ellen G. White, Counsels to Writers and Editors, dp. 28-32). E na macawa oqo eda na vakadeuca tiko kina e so na i vakavuvuli Vakaivolatabu e tara ka vauca vata na vakabauta ni Lotu Kavitu.

*Vulica na lesoni macawa qo mo vakarau ki na Siga Tabu ni Noveba 24*

**Tuvatuva ni vuli ena macawa oqo:**
I.	Mo kila: Koi au, dina kei na duavata
    A.	Veiwekani vakacava na kosipeli kei na vakasama ni duavata?
    B.	Vakananuma na veivakavuvuli e kilai tani kina na lotu ka gaunisala cava era umani vata kina

II.	Mo Vakila: Vinaka ni tukutuku
    A.	Cava na kena bibi e dua nai kumukumu e duavata nona vakabauta ka talairawarawa?

III.	Mo Cakava: Vakamatanataki na dina
    A.	A cava e bibi kina na kena matanataki na dina, ka tokoni vakacava ena noda bula ena veisiga, gaunisla cava me muri?

**Komeniteri ni macawa oqo**

I. Duavata kei na Kosipeli-Cakacaka 4:8–12
Nai vakavuvuli kece ni lotuvakarisito e dabe ena veika baleti Jisu, sucu, mate ,tucake tale kei na nona lesu mai. Na nona mate sa kauta mai na duavata ka voroka nai lati kece ga (Efeso 2:14).

II. Duavata kei na Dina-Maciu 25:1–13)
Nai vola tabu e kaciva na duavata kei na talairawarawa kina dina. Nai vola tabu e vakaraitaka na dina me ko Jisu, nona vosa, lawa, kosipeli,(Joni 14:6, 18:32, 37,Joni 17:17, 2 Tim. 4:2–4). Na dina e ka mai loma ka kune ena noda bula ka sega ni ka ni vakasama ga.

III. Duavata kei nai vakavuvuli ni lotu ni Kavitu
Lako yani 20:8–11,1Kornica 15:51–54.

Na dina e vakadeitaka na bula veisau ka dusia n aka e kilai tani kina edua. E kune oqori ena bula e dusia ko Karisito. Na siga tabu e vakaritaka na veivakabulai ni Kalou kei na cakacaka vakabete nei Karisito e vakadeitaka na noda gadrevi koya. Na noda vakabauata na tucake tale mai na mate sa vakarautaki keda kina lesu vakarua mai ni turaga na nodai nuinui bulabula
