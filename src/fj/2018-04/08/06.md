---
title:  Mate kei na Tucake Tale
date:   22/11/2018
---

E na gauna ni veibuli e a bulia kina na tamata na Kalou mai na kuvu ni soso (Vakatekivu 2:7). E matata mai na i tukutuku oqo ni vurevure ni bula ni tamata na Kalou, kei na bula e tawa mate rawa e a tiki tale beka ga ni vakasama oqori? Na i Vola Tabu e tukuna ni Kalou duadua ga e tawa mate rawa (1 Timoci 6:16); ia na tamata e sega ni sucu kaya mai na bula tawa mate rawa e vakaiyalayala ga na nona bula, ka vaka ga na kabu (Jemesa 4:14), ka vaka sara tale ga e dua e moce ni sa mate koto. ( Dauvunau 9:5, 6, 10; Same 146:4; 115:17; Joni 11:11-15.)

E dina ni bula vakaiyalayala na tamata ka na yaco ki na mate, ia o Jisu e i vurevure ni bula tawa mate rawa ka ra votai e keri o ira era ciqoma e na vakabauta na Nona veivakabulai (Roma 6:23). O Jisu e “vakaotia na mate, ka vakavotuya na bula kei na tawa mate rawa e na i tukutuku vinaka” (2 Timoci 1:10; Joni 3:16). E tiko gona na i nuinui ni bula ni oti na mate.

`Na cava era tukuni ena 1 Koronica 15:51-54 kei na 1 Cesalonaika 4:13-18 me baleta na bula ni oti na mate ke na kena soli vei ira na tamata na bula e tawa mate rawa?
`  
E vakamatatataka o Paula ni Kalou e na vakavuna kivei ira na tamata na bula e tawa mate rawa, sega e na gauna e mate kina, ia ni oti na gauna e vakaturi cake kina ni sa uvu na i otioti ni davui. E dina ni tamata e sa votai e na bula tawamudu e na gauna era ciqomi Jisu kina vaka nodra i Vakabula, na bula e tawa mate rawa ga e na qai yacovi ni sa oti na tucake tale. E sega ni bau tukuni ena Veiyalayalati Vou nira sa lako vakadodonu sara ki lomalagi na tamata ni oti ga na nodra mate; na i vakavuvuli oqo e lavetaki mai na rai Vakapekani, na nodra i vakavuvuli makawa na kai Kirisi – e sega ni kune ena Veiyalayalati Makawa se na Veiyalayalati Vou.

`Na kena na matata vei keda na ka me baleta na mate, e na vukea vakaevei na noda na marautaka na yalataki ni Lesu Vakarua Mai? E vauci keda vakaukauwa vakaevei meda duabau na Lotu Kavitu na vakabauta oqo?
`
