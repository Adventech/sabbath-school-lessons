---
title:  Bula ena Vukui Jisu
date:   18/11/2018
---

E dina nida Lotu Kavitu e levu sara tiko na ka eda tautauvata kina kei ira na veilotu Vakarisito tale e so, na noda veiyavu ni vakabauta ga era koto kina e vuqa na dina Vakaivolatabu e sega nira tutaki ena veilotulotu tale e so. Na veidina oqo era tumuni keda ni sa i keda na Nona lotu kena vo na Kalou e na i vakataotioti ni gauna.

`Wilika na Cakacaka 4:8-12; 10:43. E okati Jisu me cava o Pita e na i tuvatuva ni veivakabulai?
`  
E kaya vei ira mai Koronica o Pita ni i tukutuku vinaka ni Kalou e “vakaveivinakatitaki keda kei Koya e na vukui Karisito” (2 Koronica 5:19). Na mate ne i Karisito e semati keda lesu tale vei Tamana, ka yaco me i kawakawa e na maliwa e mai yaco e na vuku ni valavala ca kei na mate. E na vei tabayadrau na yabaki sa sivi, era sa dau vakilakila voli mai kina na tamata na i balebale ni mate kei na tucake take i Jisu, kei na veisemati lesu tale e yaco me sa mai rawata o Koya. Na veisemati oqo e dau vakayacani voli me veibuluti, ka kena i balebale na “yaco me duavata tale.” Oqo na i tutu ni “duavata tale” se tiko ena veidinadinati. Na veibuluti gona e dusia na veiyaloni ni veiwekani, ka kevaka e a tiko na veitawasei, na veiyaloni gona oqo e na basika ga e na vuku ni veivakaduavatataki. E yaco gona kina na duavata ena i soqosoqolotu me i solisoli ni duavata tale oqo.

Na cava era tukuna na veitikina oqo ni i balebale ni mate kei na tucake tale i Jisu?

`Roma 3:24, 25`

`1 Joni 2:2`

`1 Joni 4:9, 10`

`1 Pita 2:21-24`

E dina nida tautauvata kei ira na veilotu Vakarisito tale e so na vakabauti ni mate kei na tucake tale i Jisu, oi keda ga eda vakaveiwekanitaka kei na i “tukutuku vinaka sega oti rawa” (Vakatakila 14:6) e na noda vunautaka, e tiki ni tukutuku ni agilosi e lewetolu ni Vakatakila 14:6-12. Eda duidui e ke na Lotu Kavitu.

`E rawa vakaevei ni dei toka ga na nomu rai e na vuku ni mate kei na tucake tale i Karisito?
`
