---
title:  Lesu Vakarua Mai i Karisito
date:   19/11/2018
---

Era dau okata na lotu taumada na lesu mai i Karisito me “veivakalougatataki eda sa nuitaka” (Taito 2:13), ka ra sa nuitaka tiko na kedra vakayacori na veiparofisai taucoko kei veivosa ni yalayala  ni Vola Tabu ena Lesu Vakarua Mai. E toka dei tale ga e keri na vakabauta ni Lotu Kavitu. E dina kina ni ologi koto e na yacada na Lotu Kaavitu ni Lesu Vakarua mai. O ira kece era lomani Karisito era na namaka tiko na siga oqori, ka na vauci keda vata tiko na i nuinui oqo.

`Na cava era vakaraitaka na veritikina oqo me baleta na i valavala ni lesu mai i Jisu, ka duidui vakaevei oqo mai na kena era vakadewata tiko na so? Cakacaka 1:11; Maciu 24:26, 27; Vakatakila 1:7; 1 Cesalonaika 4:13-18; Vakatakila 19:11-16.
`  
Na i Vola Tabu e sa vakadeitaka vei keda ni na lesu tale mai o Jisu me mai kauti ira na Nona e a sa voli ira. Oqo e sega ni mai balolo wale ga ni vakananau, ni o Jisu sara ga vakataki Koya e kaya, “Ia na siga ko ya kei na tikini siga koya, sa sega e dua e kila…ko Koya duadua ga na Tamaqu” (Maciu 24:36). Eda sega sara tu ga ni kila na siga ko ya.

E matata mai na i talanoa ni nodratou wawa na yalewa e lewetini (Maciu 25:1-13),na rua na i wasewase ni tiko vakawawa. E vaka me rau tautauvata tu ga, me yacova na kena bera tiko ni yaco na lesu tale mai i Jisu – e dua e vakavakarau vinaka tu vakayalo ka dina ga ni yaco na bera kei na kena i karua e vaka me vakawelei ratou na bera tiko ni lesu mai. E veivakasalataki tiko e ke o Jisu me kua ni vakagolei keda tani na veika era yaco vakavolivoliti keda, ia me dei koto ga na noda vakabauta na veika yalataki nida vakaraici Jisu matua tiko.

`E dina ni yacada na “Lotu Kavitu ni Lesu Vakarua Mai” e tukuna na kena bibi vei keda na Lesu Vakarua Mai, e rawa vakaevei vaka tamata yadua nida dui bulataka na dina ni noda tiko vakawawa? Ke mani bera tiko na Lesu Vakarua Mai, e rawa vakaevei nida na sega ni vakayavalati me vaka e basika e na kedratou i talanoa na goneyalewa e lewetini?
`
