---
title:  Na i Vakadinadina e Veivakadeitaki Sara
date:   24/11/2018
---

### Vulica ena Macawa Qo:

Joni 11:51, 52
Efeso. 2:13-16
2 Koronica 5:17-21
Efeso 4:25-5:2
Roma 14:1-6
Cakacaka 1:14

> <p>Wiligusu</p>
>“A sa sega ni vosataka na ka oqo ko koya vakataki koya: ia ni sa bete levu ena yabaki ko ya, a sa parofisai ko koya ni na mate ko Jisu ena vuku ni matanitu ko ya; ka segai ni e na vuku ni matanitu duadua ga ko ya, me vakasoqoni ira vata tale ga na luve ni Kalou era sa dui veiseyaki mera duabau” (Joni 11:51, 52).

Ena macawa sa oti eda a vulica kina na kena laurai matavotu na noda ologi vata koto e na dua vata ga na yavu ni vakasama e koto ena kena lomadonu o Jisu vaka noda i Vakabula kei na veidina Vakaivolatabu era tutaki ni sa mai cava tiko na gauna. E matata na noda i tutu e na vuku ni tukutuku e solia vei keda na Kalou kei na noda kacivi meda vakatetea yani ki vuravura taucoko.

Ena macawa qo eda na vulica kina na duavata sikavotu ni lotu e laurai e na noda bula ni veisiga na lewenilotu kei na i naki e kacivi kina na lotu. Me vaka e kaya o Jisu, ni lotu e sega ni mai vunautaka wale tiko ga na i tukutuku ni veivakabulai kei na veivakaduavatataki ni Kalou. Na lomavata sara ga ni lotu e i yaloyalo matata ni veivakaduavatataki oqori. Nida tiko ena dua na vuravura e vakasinaiti tu e na i valavala ca kei na vakaduduile, e yaco kina na lotu me i vakaraitaki dina ni cakacaka ni veivakabulai i Karisito. Ni sega na duavata kei na lomavata ni lotu e na nona vakadinadina tiko, e na dredre sara me matata vei vuravura na kaukauwa ni veivakabulai i Karisito e na kaujveilatai. E kaya o EG White ena SDA Bible Commentary, vol.5, dp. 1148 ni duavata e i vakadinadina kaukauwa ni lagilagi i Karisito.

**Tuvatuva ni vuli ena macawa oqo**

I.	Mo Kila: Duavata e kunevotu
    A.	Na noda bula kei na noda veiwekani e dusimaka vakacava na noda veikilai kei Karisito?
    B.	E matanataki vakacava na noda bula kei Karisito ena noda duavata?

II.	Mo Vakila: Na gagadre me raici lesu
    A.	E vukei iko vakacava na nonai tovo vinaka se ca e dua na tamata?
    B.	Na veivakaduavatataki e solia e dua na kaukauwa levu vei ira era vakaitavi kina kei ira talega era raica?

III.	Mo Cakava: Nonu nanuma baleti koya tale edua.
    A.	E tiki ni nomu bula cava e gadreva na veisau me rawa ni ko vakadinadina vinaka kina vua na Kalou?

Na duavata e kune votu e vua ni veiwekani ni tamata kei na Kalou. Noda bula ena veisiga e dodnu me vakaraitaka tiko vei ira na tamata na noda duavata  kei na Kalou kei na kena vakayagataki na nona kaukauwa.

**Komeniteri ni macawa oqo**

I. Dua nai vakaraitaki vou Efeso 2:13–16
Duavata ni lewe ni lotu e vakatau tiko mai na noda ciqoma na veika kece e vakayacora vei keda ko Karisito.  Eda kacivi meda bula vakataki Karisito ka vakaraitaki koya ki vuravura ka vakadinadinataka ni  tiko kei keda na nona kaukauwa.

II. Veivakduavataki kei na Kalou. 2 Koronica 5:17–21
Na duvata sai koya na noda veivewekani vinaka ka biu na veika eda duidui kina. Ko Jisu sa keda i sosomi ka vosota na kece sara meda vakalesui vua na Kalou ka solia vei keda e dua na bula vou. Ko Paula e vinakata me vakadeitaka vei ira mai Koronica ni ko Karisito e sa vakaduavatataki  keda kece.

III. Bulataka nai tovo vakalomalagi -Efeso 4:25–5:2,Roma 14:1–6
Na bula me vaka edua e lewe ni matanitu vakalomalagi e okati me dua na cakcaka ni veivakaduavatataki. E okati kina na veisau ni noda bula taucoko kei na nodai vakarau ka salavata kei na loloma. Efeso 4:27 e dusimaka ni noda I tovo e dodonu me tautauvata kei Karisito me vak eda a buli mai vua. Oqo ena veisau na nodai tovo, vakanananu kei na nodai tuvatuva ni bula.Na lotu e kacivi me yadrava ka raica me yaco na veika oqo. E na yaco oqo sana yalo na nanumi koya ga, yaco na duavata kai vakadinadina ni sa tiko na kaukauwa ni Kalou.
