---
title:  Duavata ena Kaulotu
date:   29/11/2018
---

`Vakatautauvatataka na nodratou i tovo na tisaipeli e na Vakayakavi ni Turaga (Luke 22:24) kei na kena ni bera tiko na Penitiko (Cakacaka 1:14; 2:1, 46). Na cava na vuni kena yaco na duidui vei ratou?
`  
Na “lomavata” e cavuti ena Cakacaka 1:14 kei na 2:46, e rawa tale ga ni kena i balebale na “monavata.” E rawa ni yaco oqo e na vuku ni nodra tiko vata tiko ena dua na vanua ka masuta vata tiko na Nona yaco mai o Koya na Dauveivakacegui e a yalataka o Jisu.

E rawa me basika tale na veidusi: vei Pita e na vuku ni nona a cakitaki Jisu (Joni 18:15-18, 25-27) kei Tomasi e na vuku ni nona a vakatitiqataki Jisu (Joni 20:25). Vei rau sara tale ga o Joni kei Jemesa e na vuku ni ka e rau a kerea (Marika 10:35-41), se o Maciu e na vuku ni cakacaka sevaki e a dau qarava tu (Maciu 9:9).

La e qai sega, ka kaya o EG White ni gauna oqori e ratou dui vakayagataka me ratou dui ilovi ratou kina, tagicaka e na masu na nodratou kerea na veivakavoui vakayalo me rawa kina ni ratou qarava rawa na i tavi ni vakabula yalo. E kaya, ni i colacola ni lomadratou na nodra vakabulai na tamata (Acts of the Apostles, p. 37).

Na nodratou tiko vakaveitokani na tisaipeli kei na gumatua ni nodratou dau masumasu e veivakarautaki ki na ka e na yaco ena Penitiko. E na nodratou toro volekata yani na Kalou ka biuta laivi na duiyaloyalo, e sa rawa kina Vua na Yalo Tabu me vakarautaki ratou me ratou dauvakadinadina tabuvakasuka ni tucake tale i Jisu. Na nodratou sa kila na kena sa vosoti na nodratou veicala e vuqa, e uqeti ratou me ratou sa toso tiko ga ki liu. E sa matata tiko vei ratou na veika e sa cakava o Jisu me dui baleti ratou, ka vaka kina na bula yalataki ena Vukuna. E sa nodratou gagadre kina me ratou vakatakila e nodratou bula na Karisito e cakacaka vei ratou ka veiqaravi e na kena vakarabailevutaki na Nona matanitu. E sa rauta bagi me rawa kina Vua na Turaga me cakava na ka e vuqa mai vei ratou. E dua dina na ka e vakavulici keda vaka lotu e dai.

`E dau rawarawa toka na noda raica na nodra malumalumu e so tale. E rawa vakaevei nida vulica me sa kua mada na vakadodorairai, ka toso mada ga me rawati na loma ni Kalou ena dua na lotu era vauci vata na lewena?
`
