---
title:  Vakaraubuka
date:   19/10/2018
---

**Kuri ni Vakasama:**
Wilika na i vola ne i EG White na Great Controversy, dp 443 -446.

E rua na dau ni Vola Tabu ni Lotu Kavitu, o Ekkehardt Mueller (Universality oh f the Church) kei Angel Manuel Rodriguez (Message, Mission, Unity of the Church, dp.37) e rau biuta vata e vica na vakasama ka na bibi meda vakanananu kina:
*	Na Lotu Kavitu e sega ni okati koya me sa o koya duadua ga na lotu ni vuravura raraba.
*	Era okati kina era vakabauti Jisu ka ra gadreva mera muri Koya.
*	E na sikavotu mai ni sa vavaku cake tiko ga na vuki tani vei ira era Lotu Vakarisito e na gauna e muri.
*	Na lotu savasava ni Vakatakila 12 e duidui mai vua na yalewa dautagane ni Vakatakila 17.
*	O Papiloni na koro levu e duidui mai vua na watini Lami kei Jerusalemi na koro savasava ni Vakatakila 21 kei na 22.
*	Na lotu dina gona ni Kalou era lewena o ira era lotu dina sara Vua na Kalou.

**Taro ni Veiwasei:**

`1. Na cava e bibi kina vei keda na kena vakavotukanataki na veika e masulaka o Jisu ena Joni 17?
`
`2. E sa dau cakacaka tiko beka na nomu soqosoqolotu me cakacaka vata kei ira na Veilotu Vakarisito tale e so ka o sega vakaevei ni buturaka na dina?
`
`3. E rawa vakaevei nida tutaka na rarama ni Efeso 4:3-5 ena dui vanua eda tiko kina?
`
**Ologi ni Vakasama:**

Na masu ne i Jisu ena Joni 17, e vakaraitaka ni kauwaitaka tiko o Koya na duavata ni lotu e dai. E dodonu meda okata me noda na Nona masu oqori ka dodonu meda segata me kaukauwa na noda dinata na Vosa ni Kalou. Me dau tiko tale ga kei keda na veilomalomani ka mera okati tale ga kina na Veilotu Vakarisito tale e so, se mani cava na duidui ni vakavuvuli e tiko.
