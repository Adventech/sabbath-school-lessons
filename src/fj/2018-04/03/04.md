---
title:  “E na Vukudra Tale Ga Era na Vakabauti Au”
date:   16/10/2018
---

E a qai tusanaka tarava oqo o Jisu ena Nona masu: “e na vukudra tale ga era na vakabauti e na vuku ni nodra vosa” (Joni 17:20).

`Ena Joni 17:20–26, na cava e vakabibitaka o Jisu me baleti ira era na qai ciqoma e muri na kosipeli?
`
E masulaka o Jisu mera na duabau tale ga o ira era na vakabauti Koya e muri. Me baleta na gagadre oqo, e dau laveta tiko kina o Koya e na veivanua e so ena Kosipeli ne i Joni na Nodrau duabau o Koya kei Tamana, ka yaco sara na tu vata e na veiqaravi taucoko (Joni 5:20–23). E tautauvata na Nodrau lomana na kawa tamata (Joni 3:16; 10:15).

Na duabau e laveta cake tiko o Jisu e na Nona masu e sa i koya na duavata e na loloma kei na i naki me vakataki Koya ga kei Tamana  (Joni 13:35). Io, na duavata vaka oqo e na vakadeitaka e matanalevu ni sa tiko dina na i sema kivei Rau na Kalou na Tama kei na Luvena. “Na matanataki ni loloma dina e yaco me i vakadinadina dina ni dina ni kosipeli”—Andreas J. Köstenberger, John, Baker Exegetical Commentary me baleta na Veiyalayalati Vou (Grand Rapids: Baker Academic, 2004), p. 498. E na rawa ni kila e ke o vuravura ni sa i Jisu na i Vakabula. Se meda kaya, ni ka e masulaki oqo e na sevura ga ki matanalevu ka sega ni kinoci rawa.

E kaya o EG White ena Testimonies for the Church, Vol.4, dp. 17, ni Kalou e liutaki ira tiko na Nona tamata mera na yaco mera duabau, io mera duabau e na vakabauta. E vakuria ka kaya ni masulaka o Jisu ni duabau me basika me vaka sara ga na kena e Rau dau cakava o Koya kei Tamana, ka okati e na masu oqori oi keda eda na qai vakabauta tiko e na gauna e muri oqo. Io, oqori sara ga na ka meda vakasaqara – na duavata.  

`Na cava eda sa bau cakava tiko vakaisoqosoqolotu kei na vaka tamata yadua me rawati kina na duavata e vinakati tiko? E vakaevei soti na levu ni ka meda sorovaki me rawati kina na ka oqo?
`
