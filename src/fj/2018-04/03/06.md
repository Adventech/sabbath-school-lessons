---
title:  Duabau na Vakabauta Votai ena Loloma
date:   18/10/2018
---

`Ena Joni 17:3, e kaya kina o Jisu ni bulatawamudu o koya na noda kila na Kalou. Na cava na kila na Kalou ena 1 Joni 2:3–6? Eda na matanataka vakaevei e noda bula e na veisiga na noda kila na Kalou?
`
E vuqa na lewenivanua dau muri lawa ni matanitu, ia e dau laurai nira dau beca na vunau ni Kalou. E so sara era kaya ni loloma savu ni Kalou e sa mai bokoca na Nona vunau. Ia e sega ni koya oqori na ka e kaya na i Vola Tabu (Joni 14:15, 21). “E na ka oqo eda sa kila kina nida sa lomani ira na luve ni Kalou, nida sa lomana na Kalou ka muri ira na Nona vunau. Ni sa i koya oqo na loloma Vua na Kalou nida sa maroroi ira na Nona vunau, Io, era sega ni mai colacola na Nona vunau” (1 Joni 5:2, 3, NKJV).

`Wilika na Joni 13:34, 35. Na vunau vou cava e tukuna e ke o Jisu ka sema vakaevei oqo ki na nodra duavata o ira era muri Jisu?
`
Na vunau me baleta na nomu lomana na wekamu e sega ni mai ka vou ka ni rawa ni laurai oqori e na i vakaro e a solia na Kalou vei Mosese (Vunau ni Soro 19:18). Na ka ga e vou e na i vakaro ne i Jisu, oqori, ni nodratou veilomani me vaka ga na Nona lomani ratou o Koya. Na loloma e na veisorovaki ne i Jisu e i vakavuvuli vou e na i kumukumu Lotu Vakarisito.

E sa dua dina na tavata cecere e sa biu koto vei keda. O Jisu vakataki Koya e yaco me i vakaraitaki ni loloma. Na cakacaka taucoko ni loloma savu e na veiqaravi tawamudu ni loloma, na guilecavi Koya kei na bula ni veisorovaki. Oqo kece, eda raica rawa ga vei Jisu. Na yavu ni bula oqo e gadrevi me vakadinadinataki e na nodra bula o ira era kaya nira Nona i to. E sana vakaevei na cecere ni noda vakadinadina ki vuravura nida bula me vaka e bula o Jisu?

`E rawa vakaevei nida vakaraitaka na mataqali loloma e veisorovaki kivei ira e so tale me vaka ga e a vakaraitaka o Jisu?
`
