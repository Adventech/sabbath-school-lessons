---
title:  “Mera Duabau Kece Ga”
date:   13/10/2018
---

### Vulica ena Macawa Qo:

Joni 17:1–26
1 Joni 5:19
Joni 13:18–30; 5:20–23
Marika 9:38–41
Vakatakila 18:4
1 Joni 2:3–6


> <p>Wiligusu</p>
>“Ia kau sa sega ni masu e na vukudra walega oqo, ia e na vukudra talega era na vakabauti au e na vuku ni nodra vosa: 21 me ra dua bau kecega; me vaka edaru sa dua bau, Tamaqu, me ra dua bau kei kedaru: me vakadinata ko vuravura ni kemuni sa talai au mai (Joni 17:20, 21).

Me vakatekivu mai Joni 13 ka yaco sara yani ki na Joni 17, e sa kabata cake yani kina o Jisu na tavata ni qaqani masu e dau vakatokai tu me Nona “masu na bete levu”, oqori e na Wase 17.   “E dua dina na i tutu dokai me tukuni oqori me baleta na noda Turaga e na Nona mai yaco ena gauna vata ga me bete ka i soro. E na gauna vata ga, na masu oqori e masu ni veivakatabui me baleti ratou na tisaipeli, kei ira kece ga era qai yaco e muri mera vakabauti koya me vaka na vosa era tusanaka.”—F. F. Bruce, The Gospel of John (Grand Rapids: Eerdmans, 1983), dp. 328.

E uto sara ga ni qaqani masu ne i Jisu na Nona kauwaitaka na nodratou duavata na tisaipeli ka vaka kina o ira era na qai vakabauti Koya tiko yani. Oqo na ka e vakabibitaki e na mau, “Au sa masu e na vukudra. Au sa sega ni masulaki vuravura, ia me baleti ira ko Ni sa solia mai vei Au, nira sa Nomuni. O ira kece era Noqu, era sa Nomuni, ka Me’u vakarokorokotaki e na vukudra” (Joni 17:9, 10, NKJV).

E sega ni dua na veitalanoa ni duavata ni soqosoqolotu me vakaibalebale, se na noda duavata kei Karisito, e na yaco me taucoko kevaka e sega ni raici vakamatau na masu oqo: na cava e masulaka, o cei e masulaka, kei na cava na i balebale ni masu oqori vei keda e dai?


**Tuvatuva ni lesoni ena macawa oqo**

**I.	Mo Kila: Nai vakaro ni duavata**
      A.	A cava na nona tovo na Kalou e vakavulici keda ena vakasama ni duavata?
      B.	A cava e kauwaitaka kina ko Jisu na vakasama ni duavata ka cava na kena bibi vei keda na lewe ni lotu ena gauna oqo?
      C.	Na masu ni duavata ena Joni 17 e nona I tuvatuva na Turga, a cava ko nanuma ni rawa mo vakaitavitaki iko kina ena tikina oqo.

**II.	Mo Vakila: Duavata e rui bibi ena cakacaka ni veivakalotutaki**
      A.	A gaunisala cava e na vakaleqa kina na cakacaka ni Turaga ke sega na duavata ena keda maliwa na tamata lotu?
      B.	 Ni yaco na duidui ena loma ni lotu nai yaloyalo cava ni Kalou e dusimaka tiko vei ira na tamata.

**III.	Mo Cakava: Vakaraitaka na loloma kei na veidokai**
      A.	A cava e dodonu mo cakava mo vakaraitaki koya kina na Kalou, nai tovo cava ko bulataka tiko ena gauana oqo ka tukuna tiko na bulavata se duidui kei na  bula va Kalou.?

Na masu ni turaga ena Joni 17 e dusimaka na gagadre ni kena vakaraitaki na bula Vakalou ena vanua eda tiko voli kina.

Na duavata nei lomalagi sa dusia ni dodonu meda vakakina na tamata lotu ka sega ni dodonu me kune na duidui ena noda bula veimaliwai. Ia kevaka e yaco ena gogo ka leqa nai tukutuku vinaka ka vakabera na cakacaka, ka malumalumu na Yalo Tabu me cakava n aka e vinakata.

**Komeniteri ni macawa oqo**

Na masu ena Joni 17 e nanumi ni nona masu na Turaga ena nona nanumi iratou na tisaipeli me vakadeitaki iratou ena cakacaka sa tu me  vakayacori.

**I.	Na veiwekani bibi Joni 17:2, 3, 20–23**
Na wakatu ni masu ena Joni 17 sai koya na veiwekani nei Jisu kei na Kalou ko Jiova, sai koya na nodrau duavata kei na loloma.(Joni 17:1-24).  Na Kalou o koya duadua g aka Kalou dina, Kalou yalodina ka yalo dodonu. Na duavata ni Kalou kei na Turaga ko Jisu sa biuta mai se vakaraitaka e dua nai tovo, yaloyalo me muria na tamata vakabauta kece ga. Ko ira kece era rawata na bula tawa mudud sa nodra I tovo se nodra I valavala nai vakarau ni Kalou. Na duavata oqo e tukuna na nodrau I tovo ka vakauasivi na nodrau solia na nodrau bula ena vuku ni kawa tamata kece ga.

**II. Lagilagi kei na cakacaka ni Turaga- Joni 17:1–5**
Na cakacaka ni Turaga me  vunautaki ki vuravura na vosa ni Kalou ka me kauta mai na cecere kei na dokai vua na Kalou (Joni 17:6–8) Ko Jisu e mai vakaraitaki koya na Kalou ena nona masu me vakacereceri koya na Kalou, sega baleta ni dokadoka, ia me rawa ni yaco merau duavata ena cakacaka ni kaulotu.

**III.	Jisu e masulaki ira kece  na nona tamata Joni 17:6–26**
E masulaki ira na nona tamata ko Jisu me kune na nonai tovo na Kalou ena nodra bula ka tu vakarau ena bibi ni colacola era na sotava me vakacavari kina na cakacaka. Ena sega ni rawarawa, ia e gadrevi ga na kaukauwa ni Kalou.

E gadrevi ena bula oqo na kaukauawa ni Kalou me rawa ni bulataki kina nai tovo ni Kalou, biu nai tovo ni nanumi koya ga kei na dokadoka.
