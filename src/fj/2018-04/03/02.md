---
title:  Jisu e Masulaki Koya
date:   14/10/2018
---

E wasei tolu na masu ni bete levu: Jisu e masulaki Koya (Joni 17:1–5), oti e sa qai masulaki ratou na Nona tisaipeli (Joni 17:6–19), ka qai tini sara ena Nona masulaki ira era na qai vakabauti Koya (Joni 17:20–26).

`Wilika na Joni17:1–5. Na cava na vuna e bibi kina na Nona masu, ka cava e kena i balebale vei keda?`

O Jisu e vakatakekere e na Vukuna. Taumada ena Kosipeli ne i Joni, e a kaya kina o Jisu ni se bera ni yaco mai na Nona gauna (Joni 2:4; 7:30; 8:20), ia oqo e kila o Koya ni sa tu oqo na Nona gauna me veisorovaki. E sa qai yaco dina sara mai na gauna me sa na mai vakaoti kina na Nona veiqaravi e vuravura, ka sa kena gauna me na cabori mada e dua na masu.

O Jisu e na vakalagilagi Tamana ga ke mani sotavi sara mada ga kina na Kauveilatai. Na Nona ciqomi  Kalivari e sega ni baleta ni sa koto rawa kina na veitokoni vakalou, ia e baleta ga na Nona muria na i vakaro i Tamana. Na Nona mate e sega ni baleta na Nona bole mate ga, ia me vakalagilagi ga o Tamana e na Nona vakayacora na i naki ni Nona mai liatamata. Na Nona mate ni veisorovaki e baleta na ca e vuqa kei vutravura.

`Na cava na i balebale ni bula tawamudu ena Joni 17:3? Na kena i balebale na kila na Kalou?`

E kaya o Jisu ni bula tawamudu e tekivu ena noda kila na Kalou. Oqo e sega ni yaco e na vuku ni vakabulai e na cakacaka se na kila, ia e baleta na noda vakila na noda kila na Kalou e na vuku ni ka e a cakava o Jisu e na kauveilatai e na vukuda. Na kila oqo e veivakavolekatitaka na noda veiwekani kei Tamana. Na bula ni tamata e dau vakanabi ki na kena vakalailaitaki na kilai ni dina ni ka kei na kena matailalai, ia e ke o Jisu e laveta cake tiko na dina ni kena gadrevi me titobu na kilai na bula ni veiwekani kei na Kalou. E dua tale tiko ga na i naki bibi ni i matai ni rairai mai ne i Jisu me mai tubera na tamata me rawata na veikilai kei na Kalou e veivakabulai ka rawati tale ga vaka kina na duavata e na veikilai oqori.

`Na duidui cava e tiko vei rau na kila na Kalou kei na nomu veikilai vakai iko kei na Kalou? Na cava ko sa bau sotava e vukea na nomu yaco mo kila na Kalou?`
