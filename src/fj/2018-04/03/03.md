---
title:  Jisu e Masulaki Ratou na Nona Tisaipeli
date:   15/10/2018
---

`Wilika na Joni 17:9–19. Ni masulaki ratou na tisaipeli o Jisu, na cava sara mada e vakabibitaka tiko?
`
E tarava sara yani na Nona masulaki ratou na tisaipeli o Jisu vei Tamana ni kauwaitaka  na kena na rawa ni malumu na nodratou vakabauti Koya ni sana sega ni tiko kei iratou e na dra kei na lewe.

E a masulaki ratou me ratou maroroi, ia e sega ga ni masulaki ira era se tiko e vuravura baleta nira se coqa tiko na lomai Tamana (1 Joni 5:19). E vuni nodratou masulaki na tisaipeli baleta ni ratou se tiko e vuravura na nona vanua ni qito na vuni ca. O Jisu tale ga e kauwaitaki vuravura ka oqo na vuni Nona lako mai me mai vakabula, ia o ratou me gusuna ki vuravura e na gadrevi me ratou na taqomaki mai vua na vuni ca (Maciu 6:13).

E dua vei ratou na tisaipeli e qai druka. Taumada e na yakavi o ya e a sa kaya rawa tiko kina o Jisu ni dua ga vei ratou na Nona e na soli Koya yani (Joni 13:18–30). E kaya cake tiko e ke o Jisu na ka ga e tukuna na i Vola Tabu me baleta na Nona na dabui (Same 41:9), E kalouca sara o Jiutasa e na vuku ni vanua e a qai yacova e na vuku ga ni nona sega ni kauwai ki na kauwai ne i Jisu (Joni 13:26–30). “E na Vakayakavi ni Turaga e a vakatakila kina o Jisu na Nona i tuvaki vakalou ena Nona tukuna mai na lomai koya e na soli koya yani. Ia e se okati Jiutasa tiko ga e na Nona i tuvatuva ni veiqaravi vei ratou na tisaipeli, o Jiutasa ga e sega ni ciqoma na veisureti loloma e  vakagolei tiko vua.”—Ellen G. White, The Desire of Ages, dp. 720.

Na ka e sa basika oqo, e kila o Jisu ni na kauta mai na tawase, ka mani masulaki ratou kina me ratou duabau tiko ga (Joni 17:11). Na duabau oqo e rawata duadua  ga na kaukauwa vakalou e na vuku ni Nona loloma levu, me vaka sara ga na nodratou duabau tiko na Lewetolu Vakalou.

E na yaga sara e na nodratou veiqaravi na nodratou vakatabui ena dina e na vuku ni veivakavoui ni loloma savu ni Kalou. Na dina me ratou na wasea me ratou sana savai taumada tiko kina.

`Na cava na kena i balebale na “sega ni vakavuravura”? Na cava e baleti keda, na noda bula kei na i vakarau ni bula eda bula kina, e kainaki kina nida “sega ni vakavuravura”?
`
