---
title:  Duavata Vei Ira Era Lotu Vakarisito
date:   17/10/2018
---

`Na cava e kaya o Jisu ena Marika 9:38â€“41 kei na Joni 10:16 e na vuku ni rai ne i Joni me baleta na muri Jisu dina?
`
Na Lotu Kavitu e dau okata na masu i Jisu ena Joni 17 me baleta na duavata ni lotu e na vuku ni kena vunautaki ni tukutuku ni agilosi e lewetolu. E yaco tiko e ke e dua na duidui ni vakasama.

E vakaevei beka na vo ni Veilotu Vakarisito tale e so? Eda na sema vakaevei vei ira e na vuku ni qaqa ni masu i Jisu?

E dina tiko nira tiko tale ga e so na tamata lotu dina e na Veimata lotu Vakarisito tale e so. E kaya vaka kina na Kalou e na i Vola Tabu (Vakatakila 18:4).

E kaya tale ga na i Vola Tabu ena Vakatakila nira tiko e dua na i lala vukitani levu vei ira era kaya tiko nira lewenivale ni Kalou ka ra na duavata o ira oqo mera vakacacani ira na luve ni Kalou (Vakatakila 13:1-17). Oqo na vuna era dau qarauni matua sara kina na Lotu Kavitu ni dau caka na veisureti me yaco mera duavata na veilotulotu taucoko.

Me sa qai vakaevei beka na noda veimaliwai kei ira na veilotulotu tale e so? E kaya o EG White ena Welfare Ministry, dp. 163 ni tiko e so na ka e na dodonu meda na cakacaka vata kina ka dodonu meda vakaliuca na loma ni Kalou kei na veivakauqeti ni Yalo Tabu. E kaya ni noda vakayacora oqo, e rawa nida na tara rawa kina na lomadra o ira eda tiko kei ira. E vakuria ka kaya ni sega ni dodonu meda vakayawaki keda mai vei ira. E rawa nida tomani ira mai na nodra vakatatabui ira mai na veika era sega ni dodonu.

De rairai vosa tiko beka ga o koya me baleta e dua na ka, ka a yaco ena dua na gauna. Ia e rawa ni taumada na noda dua vata kei ira e na bula vakaveiwekani. Tarava na noda qarauna meda kua ni buturaka na veivakavuvuli Vakaivolatabu e so, ka me kena i tinitini na noda na wasea vei ira na dina eda sa vakalougatataki voli mai kina me vaka na vale tabu kei na veilewai.
