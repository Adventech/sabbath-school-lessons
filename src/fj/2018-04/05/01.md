---
title:  Na Bula ni Duavata ena Lotu Taumada
date:   27/10/2018
---

### Vulica ena Macawa Qo:

Cakacaka 1:12–14; 2:5–13
Vakatakila 14:12
Cakacaka 2:42–47; 4:32–37, 5:1–11
2 Koronica 9:8–15

> <p>Wiligusu</p>
>“A ra sa qarava matua na nodra i vakavuvuli na apositolo kei na veilomani, kei na dovi madrai, kei na masumasu” (Cakacaka 2:42).

Na duavata e yaco e na vuku ni bula vakayalo vata kei Jisu, o Koya na dina (Joni 14:6). Na i vau kaukauwa ni veilomani e laveti cake  ena dua na i tosotoso vakayalo e veivauci ka vakilai. Oqo e vakilai ena gauna ne i Miller. Na ka era sotava vata ena 1844 e vauca vata na lomadra ka vuna nodra vakasaqara vata na i wali ni leqa e mai basai ira. Na nodra duavata tiko oqori e qai kunekunetaka na Lotu Kavitu ni Lesu Vakarua Mai, na dina ni veilewai vakatovolei kei na veika e so era semati kina.

Na ka e ratou sotava na tisaipeli ni oti na kau cake ne i Jisu e i vakadinadina ni kaukauwa ni Vosa ni Kalou, masu kei na bula vakaveitokani e na kena bucini na bula ni veimosimositi e na kedra maliwa  o ira era lotu ka ra cavutu mai na duiduivanua. E se rawa tiko ga ni yaco na ka vata oqori e dai.

“Au okata na bula vakaveitokani me tiki bibi ni soqoni vakaivavakoso….E sega ni dua na kena i sosomi vua e lotu na nona kila na nona i buki vakayalo vei ira na nona i tokani lotu ka vaka kina vei Jisu, ka vakabasikataki sara na i buki oqori ena tiko vakalomavata ena dua na yago, na i soqosoqolotu.”—Robert G. Rayburn, O Come, Let Us Worship (Grand Rapids: Baker Book House, 1980), p. 91.

*Vulica na lesoni ni macawa qo mo vakarau ki na Siga Tabu ni Noveba 3.*


**Tuvatuva ni vuli ena macawa oqo**

**I.	Mo Kila: Duavata ena veiwasei vakayalo**
    A.	A cava nai tovo kei nai valavala eso e bibi vei ira na lewe ni lotu taumada ena Cakacaka 2 ka yaco mera kilai kina ena kena tubu se toso na lotu?
    B.	A cava e bibi kina na sota ena vale ni soqoni kei na sota ena veivale me vaka na lotu taumada?
    C.	A cava e cakava na Yalo tabu ena kena tekivu na lotu taumada?

**II.	Mo Vakila: Qaravi Kalou e vakila na tamata kecega**
    A.	Ena nomu wilika na Cakacaka 2:42–47 eso nai tovo e  bibi ka so e sega se tautauvata kece ga?
    B.	A cava e cakava na  sokalou ena bula veisau ena lotu taumada ena Cakacaka 2:42-47?
    C.	E cava ko iko, e tautauvata beka na veika e yaco eke kei iko, se sega?

**III.	Mo Cakava: Dolava me toso na  veitauraki**
    A.	E dudidui beka na veimaliwai vakalotu kei koya e vakavanua, see vakavuravura?
    B.	A cava e vakataotaki iko e dua na lewe ni lotu ena nomu veimaliwai kei ira tale eso?
    C.	Nai kalawa cava kona cakava me vakavinakataka na veimaliwai ena nomu i soqosoqo lotu?



**Komeniteri ni macawa oqo**

Na lotu taumada ena Cakacaka 2 e vakaraitaka na bula dina e gadrevi ena veilomani kei na duavata.

**I.	Vakamacalataka na Sokalou- Cakacaka 2**
Na sokalou e ka ni lomada na tamata ka sega ni ka eda vakasaurarataki kina.Vakacava tiko noda Sokalou ena gauna oqo?  E dodonu me tiki ni nona bula edua na tamata me yalodina ena sokalou ka yavutaki ena kena muri se talirawarawa na tamata kinai vakavuvuli dina. E yaco na sokalou dian ena vakatau tio ena nona bula sorovaki edua na tamata vua na Kalou ena veika e dodonu me cakava. Me yaco na dian ni veika oqo ena dodnu me ka e yaco ena yalo e sega ni vakasaurarataki na sokalou ka dodonu me vua ni veiwekani kei na Turaga.

**II. Sokalou vua na Kalou-Cakacaka 1:12–14,2:42–47**
Na sokalou sai koya nona qaravi na Kalou; nonai vakavuvuli, tovo ka sobuti keda kina na nona Yalo tabu meda veiwekani kina kei ira na tamata kece ga.  E yaco oqo ena siga ni Penitiko ena kena dolavi na yalo ni tamata kece ka laiva na Yalo tabu me cakacaka ena bula ni tamata.  Ni sa yaco na Yalo Tabu e matata vakavinaka ni tamata kece ga e sa yaco me uqeti na lomadra mera wasea na vinaka ni turara,ko Jisu kei na nona mate , tucake tale kei nai nuinui ni nona lesu mai. Sa sega na madua, rere se datuvu ia sa yaco

**III. Sokalou meda veitauraki-Cakacaka 2:42–44**
Na veiwekani sai koya na veitauraki veivolekati me vaka na veiwatini ena matavuvale ka okati kina na bula ni veiwasei.

**IV. Na vua ni Sokalou -Cakacaka 2:45–47, 4:32–37**

Na veitikina sa vola ko Luke sa koto kina na vua ni Sokalou. Basika na bula ni veinanumi, veiwasei ka vua ni nodra sokalou.
