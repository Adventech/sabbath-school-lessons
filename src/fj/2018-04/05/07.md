---
title:  Vakaraubuka
date:   02/11/2018
---

**Kuri ni Vakasama:**

Wilika na Ellen G. White, The Acts of the Apostles dp. 35-46.
E vica na vakasama bibi mai na EG White, Acts of the Apostles, dp. 70-71:
*	Na yalosolisoli e basika vei ira era lotu me vaka e tukuni ena Cakacaka 2:44-45 kei na 4:32-35, e revurevu ni kena sovaraki na Yalo Tabu.
*	O ira era veisau mai era yaco mera mai lomavata, duabau e na i naki, era dau veimosimositi ka yali mai na kedra maliwa na yalo ni koco.
*	E bibi cake vei ira na ka me baleta na tamata mai na taukeni ni i yau – na vakatetei ni kosipeli mai na tiko voli ga.
•	Na muri Karisito gona e na laurai kina vei koya na yaloyalo ni bula i Karisito kei na Nona veiqaravi.

**Taro ni Veiwasei:**

`1. Na cava soti e vakavuna na duavata ena lotu taumada ka na rawa vakaevei nida vakadadamuri e dai?
`
`2. Na yalo ni soli ka me rawa nira vukei kina na dravudravua e Jerusalemi ena gauna ko ya, e na rawa vakaevei ni yaco vei keda meda vakayacora tale ga vaka kina e na gauna nikua?
`
`3. Na “rere vakalevu” e volai ena Cakacaka 5:5 kei na 11 ka kureitaki ira era lotu e na vuku ni nodrau mate o Ananaiasa kei Savaira e na vakaibalebale beka vakaevei ki na lotu e dai?
`
**Ologi ni Vakasama:** 

O ira e na lotu taumada era vakatubura vakatotolo na i wiliwili ni lewenilotu baleta nira a vakarautaki ira kina kena sovaraki na Yalo Tabu ka a yalataki. Na bula vakaveitokani kei na duavata e na vakabauta e a vakayagataka na Yalo Tabu me gaunisala e vakayagataka na Yalo Tabu me vakarautaka kina  na lomadra ki na Penitiko. E a tomana tiko ga na Nona veivakavoui na Yalo Tabu vei ira ni oti na Penitiko, ka vakadinadinataki oqori e na yalosolisoli e basika tiko vei ira ka vaka kina na totolo ni tubu ni lotu
