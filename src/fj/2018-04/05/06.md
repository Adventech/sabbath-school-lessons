---
title:  Nanumi na Dravudravua
date:   01/11/2018
---

Na yalovinaka era talanoataki ni bulataki e na lotu taumada e la’ki tomani e na kere veivuke ne i Paula me baleti ira e Jerusalemi mai vei ira e Masitonia kei Akaia ( Cakacaka 11:27–30; Kalatia 2:10; Roma 15:26; 1 Koronica 16:1–4). Na veika era kumuni rawa era yaco mera i vakaraitaka vinaka ni nodra kauwaitaki ira na Jiu era lotu o ira era sega ni Jiu ka ra lotu. E dina ni tiko na duidui vakamatatamata kei na i tovo vakavanua, e se rawa tiko ga nira umani vata ena duabau na yago, io na yagoi Karisito ka ra vakabauta vata e dua vata ga na kosipeli. E yaco me kaukauwa sara na i vau ni duavata

`Na cava e kaya o Paua ena 2 Koronica 9:8-15 ni votu mai na nodra dau yalosolisoli e Koronica?
`
E dua na ka e laurai e na lotu taumada na bula ni yalovata. E sega ni yaco tu ga oqori vakacalaka, e dua na  ka e nakiti e lomana e dua e lotu me cakava. O ira era veiliutaki era raica me tiki sara tiko ga ni nodra veiqaravi na kena tutaki na duavata vei Karisito. Me vaka na loloma ne i tama vei watina kei luvena e dua na ka e gadrevi e veisiga, e sa vaka kina na duavata vei ira era lotu. Na duavata e yacovi keda e na vukui Karisito e vakavuqa me veivakauqeti ka rairai vakarawarawa e matanavotu.

Na veika era vakavuna e na lotu taumada na duavata oqo, na masumasu, so-kalou, tiko vakaveitokani, toso vata e na dua bau na ra, kei na vulici ni Vosa ni Kalou. e dna ni bibi vei ira na kaulotu, ia era wadrava tale ga mera dau veilomalomani ka veikauwaitaki vakai ira. E taumada nodra kauwai ka lomavinaka vei era lotu vata ena nodra i tikotiko ni bera nira qai kalawa yani ki taudaku.

E vakaraitaka o EG White nira sega ni vakawaletaka na loloma savu ni Kalou kivei ira, o ira era lotu  (The Acts of the Apostles, p. 344).

`E na kena i valavala cava o sa sotava tiko kina ka vaka kina na nomu i soqosoqolotu na vua ni yalovinaka vei ira e so tale? Se me kaininaki, se mataqali kalougata cava e sa drodrovi ira tiko era dau soli ka vei ira e so tale?  
`
