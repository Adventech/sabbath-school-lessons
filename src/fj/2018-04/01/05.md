---
title:  Na Revurevu ni Lutu
date:   01/10/2018
---

Na revurevu ni nodrau lutu o Atama kei Ivi e laurai ena kena mai cavuka na nodra dau veinuitaki na veika kece ga era buli. Qai vakauasivi sara na kena sa basika na duidui, veicati kei na tatawasewase ki na kawa tamata me vaka era se yaco tiko ga e dai. Na duidui e sikavotu ena nodrau sa tekivu me veibeitaki oi rau na vuda (Vakatekivu 3:12, 13). E yaco mera ca vakalevu cake tiko ga na veika kece mai na gauna oqori.

`Wilika na Vakatekivu 3:16–19 kei na 4:1–15. Na cava era tukuna na veitikina oqo me baleta na revurevu ni valavala ca kei na veika e cakava e na veinuitaki e dau tu ena vuravura e a bulia na Kalou?`

Na talaidredre ne i Atama e yaco me i takataka ni veika era qai yaco e na veigauna e muri ki na vuravura e a bulia na Kalou. O vuravura taucoko e yaco me sa vakaleqai, ka vaka kina na veimaliwai e na maliwa ni tamata, me vaka na kena e qai mai basika vei rau na veitacini o Keni kei Epeli ka la’ki tini sara tu e na i tovo kaukauwa kei na mate. Na cudru ne i Keni e sega vakalevu ni baleti tacina ia e baleti Koya na Kalou Vakatekivu 4:5). Io, na talaidredre e yaco me vorolaka sara ga vakaca  na bula ni veidredreti ni tamata.

E mani kaya kina na Kalou ni bera ni luvuci vuravura ena Waluvu, “A sa raica na Kalou ni sa ca vakalevu sara na tamata e vuravura, ka vaka kina na nanuma ni lomadra ni sa ca voli ga e veisiga” (Vakatekivu 6:5). Na vavaku gona ni ca oqo e vakavuna na luvu ni vuravura, ia e sega ga ni sa mai tarova na sasaga ni Kalou me na duabau ga na kawa tamata.

Ni oti na waluvu e a qai yalataka vei Noa na Kalou ni na sega ni luvuci tale vakadua na vuravura ena waluvu ka mani biu mai na drodrolagi me i vakadei ni yalayala ka me i vakadinadina tale ga ni Nona yalovinaka kei na yalololoma (Vakatekivu 9:12–17, Aisea 54:7–10). E sa mai tavoci tale ga me lesuvi tale na duavata kei Koya kei na Nona Vosa  me vaka mai Iteni.

`Na veisala cava soti e kauta mai kina na duidui na i valavala ca? Na cava ko rawa ni cakava me vakatekivu sara ga oqo me rawa ni vakabasikataka tale na duavata?`
