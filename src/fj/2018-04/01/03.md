---
title:  Veibuli kei na Lutu
date:   29/09/2018
---

### Vulica ena Macawa Qo:
Vakatekivu 1:26, 27
1 Joni 4:7, 8, 16
Vakatekivu 3:16–19;11:1–9
Kalatia 3:29
Vakarua 7:6–11.

> <p>Wiligusu</p>
> A sa kauti koya ki tautuba, ka kaya, Mo raici lomalagi mada, ka wilika na kalokalo kevaka ko sa wilika rawa. A sa kaya vua, Sa na vakakina na nomu kawa. A sa vakabauti Jiova ko koya; a sa wilika vua ko koya me nonai valavala dodonu(Vakatekivu 15:5, 6).

Na kedra i talanoa na tamata ni Kalou e tekivu e na veibuli vua na tamata ka vaka kina na nona lutu ki na ca. Me rawa ni matata na i tuvaki e vauca na duavata ni lotu e na dodonu meda na tekivu e na i tuvatuva taumada ni Kalou ena gauna ni Veibuli kei na kena gadrevi me vakataucokotaki tale ni oti na Lutu.

O ira na i matai ni veiwase ni Vola Tabu era tukuna na veika e nakita na Kalou - o ya mera duabau tiko ga na tamata.E qai leqa,  e na vuku ni kena yaco na lutu ki na i valavala ca e mani yaco  kina na duidui, ka yaco sara kina na tatawasewase.E laurai na  duidui  vei rau o Atama kei Ivi ni oti na laukana ni vuanikau vakatabui ( Vakatekivu 3:11). E sa qai  sasaga levu vakalou  me yaco na duabau tale na tamata.

E mai yaco o Eparama me liu e na i tuvatuva ni veivakabulai oqo ni Kalou ka sa i koya na i vakaraitaki matata ni yalododonu ena vuku ni vakabauta ( Roma 4:1–5), na mataqali vakabauta e semati ira vata na tamata ni Kalou ka vaka kina Vua na Turaga. Na Kalou e dau vakayagataka na tamata me kauta mai na duavata.

**Tuvatuva ni lesoni ena macawa oqo**

  **I.	Mo Kila: Valavala ca kei na duavata**
        A.	Nai vakaraitaki cava ni duavata e kune enai talanoa ni veibuli?
        B.	E dina ni valavala ca e kauta ma na duidui?
        C.	A cava na veika bibi me baleti Eparama ena nonai tuvatuva na Kalou me vakalesui na duavata?

**II.	Mo Vakila: Gadreva na Duavata**
      A.	Veika e cakava  nai valavala ca ena nomu veiwekani?
      B.	E sotavi vakacava na noda gagadre ni duavata enai tuvatuva ni nona veivakavoi na Kalou?

**III.	Mo Cakava: Yaco mo Matadigitaki**
      A.	A cava e bibi kina meda kila ni loloma e yavu ni nona digitaki Eparama na Kalou?
      B.	A cava na veika ena yaco ena nomu bula ena nona digitaki iko na Kalou?

Na kena basika nai valavala ca kina vuravura e vakaleqa vakadua na duavata ni kawa tamata. Ena loloma levu ni Kalou e digitaki Jisu Karisito me gaunisala ni noda duavata ka lesu vua na kawa tamata kece ga.

**Komeniteri ni macawa oqo**

**I.	Yavu ni loloma kei na duavata-1 Joni 4:7, 8,16**

  Enai vola ni Vakatekivu e vakaraitaki koya kina na Kalou ni duavata e tiki ni nodratou bula na lewe tolu.E kune nai yaloyalo oqo ena veibuli ka yacova na kena biu vakatikitiki na Siga Tabu ena oti ni veibuli. Oqo na gauna e kauta mai  na veilomani, sokalou kei na nodrau duavata na tamata kei na Kalou. Nanuma na bibi ni Siga tabu e vinakata na Kalou me vakaraitaki koy ni Kalou e veibuli, veivakabulai ka veivakatabui. Ena nona loloma sega ni vakai yalayala  eratou sa duavata na lewe tolu mai lomalagi meda maroroi, lomani na ka buli.

**II. Veika e vakaleqa na duavata -Vakatekvu 3:16–19**

  Nai valavala ca  e yaco vei Ivi kei Atama e kauta mai na leqa kina kawa tamata kece ga. (Vakatekivu 3:8). Na nodrau veibeitaki e vakaleqa na nodrau duavata kei na veimaliwai. Wilika Vakatekivu 3:16, 1:26-28). Nai valavala ca na keda meca levu na tamata ka vuna na tawase, duidui kei na sega ni duavata. E dodonu mo kidavaka na cakacaka ni tevoro kina nomu bula me kakua ni mai vakalatilati ena kena yaco mai na duavata.

**III. Vakalesui na ka sa yali Vakarua 7:6–11**

  Nai tuvatuva ni  bula tawamudu e biuta na Kalou meda vakalesui kina na kawa tamata. E digitaki Eparama na Kalou me matataki koya kina veimatanitu mera raica na nonai  tovo  mera dokai se kilai koya kina na Kalou.( Vakatekivu 12:3, Maciu 1:1) E ciqoma ka vakabauta ko Eparama na veidinadinati koya ka soli Aisake kina me Nonai soro vua na Kalou.

E gadrevi me kune na bula vakatabui ka vua yani kina na bula ni veilomani kei na duavata. E gadrevi na kaukauwa ni Kalou me tiko e loma ni tamata lotu me yaco kina na duavata dina ke sega ena ka vakayago se vakarairai ga na duavata ka rawarawa me yali vakatotolo ena nona bula edua.
