---
title:  Loloma me Yavu ni Duavata
date:   30/09/2018
---

E na Vakatekivu 1 kei 2 e rau boroya tiko mai e dua na i tukutuku maleka vakaoti – o ya ni ka kece sara e sa  “vinaka sara (Vakatekiivu 1:31), e sega ni rairai totoka ga ia e sega sara ga ni bau tiko kei ira e dua na duidui lailai. E rui vuravura totoka dina me baleta na kawa tamata, ka sotava tiko vakaoti na i naki ni veibuli. E tiko na veirogorogoci, na duavata kei na veilomani.

`Na cava e tukuna na Vakatekivu 1:26, 27 me baleta na duidui ni tamata mai vei ira na ka bula tale e so?`


Na Nona tukuna na Kalou: “Me datou bulia na tamata me i tovo vata kei kedatou ka me ucui kedatou” (Vakatekivu 1:26), e a sega ni tukuna  me baleti ira na veika buli tale e so. E rawa me ka e veiletitaki na i tovo me ucuya kina na Kalou na tamata, ia na i tuvaki ga ni Kalou e dau cavuti wasoma e sa i koya na loloma.

`Na cava e tukuna na 1Joni 4:7, 8, 16 me baleta na noda buli kei na ka e rawa ni tauri keda vata tiko me vala ena Veibuli?`

E loloma na Kalou, ka rawa vaka kina ni loloma na tamata, ena kena i valavala e duidui mai vei ira na veika buli tale e so, e dusia gona kina ni dua na i tovo ni Kalou e dodonu me ucui Koya kina na tamata, e sa i koya na loloma. Ia na loloma e rawa ga ni matanataki nida tiko kei na dua. E kena i balebale ni noda veiucui kece kei na Kalou, e na dodonu me na koto vata kaya na loloma, io na loloma titobu ka kune ena noda veimaliwai kei ira na tamata.
