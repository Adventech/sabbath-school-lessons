---
title:  Tomani Tale na Duidui kei na Tatawasewase
date:   02/10/2018
---

`Na cava e tukuni ena Vakatekivu 11:1–9 ni vakavuna me ca vakalevu sara na leqa ni veitawasei?`

Ni oti ga na Waluvu e tarava sara mai na tara ni vale mai Pepeli, ka qai sala muria oqori na duivosavosa kei na tatawasewase ni tamata. E rairai digitaki na vanua oqori o Saina ka sa yacana tiko e dai o Iraqi, ena kedrau tadrua na Uferitisi kei Taiqirisi, de rairai baleta beka ni vanua bulabula, me tara kina na koro (Vakatekivu 11:2). E laurai vakekeli ni o Mesapotamia e vanua tawa sara vakalevu ena gauna makawa. Era tiko maliwai ira na kai Sumeria, o ira ka ra a tekivutaka na volavola e na qele dregadregata vavi. Era tara na veivale vivinaka, ra kena dau na qaqi vatu talei, yaya ni cakacaka kei ira na veiyaya ni lomanivale. Era laura tale ga ena vakekeli na vakadinadina ni kedra tiko na veivale cecere ni nodra qaravi na veikalou e so.

E sega wale ga ni dede na nodra mai tiko e Saineai na kawa ne i Noa e na nodra sa guilecava na Kalou kei na Nona vosa ni yalayala ni na sega tale vakadua ni vakarusa na vuravura e na waluvu ka ra mani vakayagataka kina na maqosa sa tiko vei ira mera na tara vale cecere e Pepeli ka dua na vuni tara na vale nodra kaya, “tou qarava me rogo kina na yacada” (Vakatekivu 11::4). “E na i tuvatuva vakalou e nakiti me rawata duadua ga na guavata na tamata ena nodra toka ga ena lotu dina. Ni basika mai na qaravi matakau kei na vakabauta ni levu tu na kalou, oqori e mai tagutuva na i vau vakayalo – sega wale ga e na duavata ena lotu ia ena veimosimositi sara tale ga vakaveiwekani. Na kena sagai me rawati na duavata e na ka e rairai vinaka ga e tautuba me vaka na tara ni vale cecere e na maumau ga.”—The SDA Bible Commentary, vol. 1, pp. 284, 285.

Na nodrau lutu o Atama kei Ivi, e sega wale ga ni vakaleqa na i tuvatuva vakalou, ia e vakabasikataka tale ga na veitovo vakavanua vovou, duivosavosa kei vure cake na duidui ni tamata vaka kawa tamata.

`Na cava eda rawa ni cakava meda walia kina na veimataqali duidui era sa tu ena gauna oqo?`
