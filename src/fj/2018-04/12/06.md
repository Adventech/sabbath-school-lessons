---
title:  Vakavakarau ni Kaulotu
date:   20/12/2018
---

Eda sa raica tiko mai ni lotu e vakarautaki ka vakaduavatataki me baleta na kaulotu kei na teivaki ni Vosa ni Kalou. Eda sega ni mai dua ga na i soqosoqo ni veilasamaki. Eda mai okati vata, meda wasea ki vuravura na dina e yaco meda sa mai lomana vakalevu.

`E a qai solia o Jisu ena Maciu 28:18-20 na i otioti ni vakaro me baleta na kaulotu ki vuravura. E vakaibalebaletaki vakaevei vei keda e dai na i vakaro oqo?
`  
O koya na i vakaro levu i Jisu e tiko kina e va na vosa yavavala: lako, vakalotutaki, papitaisotaki, kei na vakatavulici. E na matua vosa Vakiriki e vosa bibi duadua vei ratou oqo na vakalotutaki, kei ratou na vo ni tolu e ratou tukuna se na rawati vakaevei na nodra vakalotutaki na tamata. Na tisaipeli e basika, e vua ni veivakatisaipelitaki.

Ni sa toso na lotu me vaka na i vakaro, e sana qai levu cake tiko ga mai na matanitu ni Kalou, ni sa levu mai era tomani ira era vakabauti Jisu vaka nodra i Vakabula. Na nodra ciqoma mera papitaiso vei Jisu ka muria na veika e kaya, e tara cake na matavuvale e roboti vuravura. E nodra tale ga na veivakadeitaki ni na tiko kei ira o Jisu e veisiga. Ni sa tiko ga kei ira o Jisu e sana tiko tale ga kei ira na Kalou. e tekivu na Maciu e na Jisu “na Kalou sa tiko vata kei keda” (Maciu 1:23) ka la’ki tini ena yalayala ne i Jisu ni na tiko voli kei keda.

“E a sega ni tukuna o Jisu vei ratou na tisaipeli ni na rawarawa na i tavi. . . . E a vakadeitaka ga ni na tiko vata kei ratou, ka kevaka e ratou na lako voli ena vakabauta, e ratou na dau vakarurugi tiko mai Vua na Kalou Kaukauwa. E uqeti ratou me ratou qaqa tiko, ni dua e kaukauwa cake mai ira na agilosi—o Koya na Turaganivalu Liu mataivalu kei lomalagi.”—Ellen G. White, The Acts of the Apostles, dp. 29.

`E na vukea vakaevei na noda kaulotu na yalayala i Jisu ni na tiko ga kei keda me yacova na i vakataotioti kei vuravura?
`
