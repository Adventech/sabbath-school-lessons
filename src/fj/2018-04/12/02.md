---
title:  O Karisito, na Ulu ni Lotu
date:   16/12/2018
---

Eda sa raica oti tiko mai ni lotu e vakatakarakarataki e na yago, ka oqori na yago i Karisitot. Na vakatakarakara e dusia e vica na ka e baleta na lotu kei na veiwekani ne i Karisito kei ira na Nona tamata. Me vaka ni yago i Karisito, na lotu ena dau nuitaki Koya me baleta na kena bula tiko. O Koya na Uluna (Kolosa 1:18, Efeso 1:22) ka i Vurevure ni bula ni lotu. Ni sega o Koya ena sega na lotu.

Na lotu e kilai tale ga e na vukui Karisito, na Yavu, kei na i Tekitekivu ni kena vakabauta  kei nai vakavuvuli.. E sa i Karisito kei na Nona Vosa me vaka era tu e na i Vola Tabu e vakatulewataka na lotu. O koya e kauta gona mai vei Karisito na ka e kilai kina kei na kena yaga.

`Na Efeso 5:23-27, e laurai kina na ka me baleta na lotu e na i yaloyalo ni veimaliwai ni vakawati. Na cava era ka bibi ena nodrau veiwekani o Karisito kei na Nona lotu?
`  
De da na via tuvakasuka beka me baleta na vakasama ni talairawarawa e na vuku ni nodra sega ni yalodina o ira na i liuliu e liu, ia na lotu e na dodonu ga me na vakarorogo tiko Vua na Uluna, oqori o Karisito. Na noda ciqomi Karisito vaka Ulu ni lotu, ka na vukei keda meda kila se o cei eda va Turaga tiko Vua. Na lotu, e na dodonu me Vakacokonakitaki, ia na kena veituvatuvai e na dodonu mera vakarorogo kece vei Jisu o Koya na Ulu dina ni Lotu.

E kaya o EG White ena Desire o Ages, dp. 414, ni lotu e tara cake vei Karisito ka mena dau vakarorogo ki Vua na Uluna. E kaya ni sega ni dodonu me vakanuinui ki na tamata, se me vakatulewataki mai vua e dua na tamata. Kera kaya ni nodra i tutu e na lotu e solia vei ira na kaukauwa mera ia na vakatulewa, e sega ni tokona oqo na Kalou. E kaya ni kaya na i Vakabula ni oi keda kece eda veitacini vakalotu, ka rawarawa sara na noda temaki, ia eda vakanuinui ga Vua me ia na veidusimaki. O Koya na Vatu ni vakabauta e bula maliwai keda tiko, ka rui yaga sara o Koya vei ira era malumalu.”—Ellen G. White, The Desire of Ages, p. 414.

`E rawa vakaevei nida vulica meda vakararavi Vua na Ulu ni lotu o Karisito?  
`
