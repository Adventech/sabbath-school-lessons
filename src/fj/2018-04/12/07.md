---
title:  Vakaraubuka
date:   21/12/2018
---

**Kuri ni Vakasama:**

“Na veidusidusi ni veiliutaki vinaka era tu ena veimataqali kumukumu cava ga, ka oka kina na lotu. Ia o koya e i liuliu ena lotu, e na dauveiqaravi tale ga.

“E tiko na duidui ni dua e i liuliu kei na dua e dauveiqaravi. E na rawa vakaevei me dua e liu ka dau veiqaravi tale ga? O koya e i liuliu e dabeca tiko beka e dua na i dabedabe rokovi? E dau veivakaroti beka ka namaka me rogoci? E qai rawa vakaevei ni tiko tale ga e na i tikotiko ni dauveiqaravi, me rogoca na i vakaro ka muria?

“Me rawa wali na vakatataro, eda na rai ga vei Jisu. O koya e i dusidusi ni liuliu e dauveiqaravi. E dau veiqaravi voli ga ena Nona bula taucoko. Ka o Koya tale ga na i liuliu levu duadua me butuki vuravura.”

**Taro ni Veiwasei:**

`1. E bau laurai beka ena vuravura e tuba e dua me i liuliu ka dauveiqaravi tale ga?
`
`2. Era vakaibalebaletaka vakaevei ena taudaku ni lotu na vosa na “viavia levu” ena Maciu 20:26?
`
`3. Kevaka me dua na nodra i tavi na veiliutaki ena lotu na maroroi ni duavata, na cava meda cakava ke dua e tarabe, ka boroya e dua na i yaloyalo ca na nona bula vakayago?
`
`4. Na cava na vuna e bibi kina medea qarava na veivakadodonutaki ena yalo ni loloma kei na nona lomani o koya e caka cala? Na cava na vuna meda vakananuma tiko ga kina na Maciu 7:12 ena kena qaravi tiko na cakacaka ni veivakadodonutaki?
`
**Ologi ni Vakasama:** 

Na lotu e cicivaki vakavinaka e yaga vakalevu e na cakacaka ni kaulotu ni lotu kei na nodra duavata na i kumukumu vakabauta. O Karisito na Ulu ni lotu, ka dodonu mera muri Koya o ira era veiliutaki ena lotu nira liutaki ira tiko na tamata ni Kalou. Na duavata e dau maroroi ni vakatavuvulitaki vakadodonu na Vosa ni Kalou ka bula voli e na yalodina me vaka na Vosa.
