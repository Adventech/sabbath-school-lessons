---
title:  Tuvani Vakamatau ni Lotu kei na Duavata
date:   15/12/2018
---

### Vulica ena Macawa Qo:

Efeso 5:23-27
Maciu 20:25-28
Taito 1:9
Maciu 16:19
Kalatia 6:1, 2
Maciu 28:18-20

> <p>Wiligusu</p>
>“Ia e na sega ni vaka kina vei kemudou; ia me nomudou tamata ga, ko koya yadua sa viavia levu; ka me nomudou tamata ko koya yadua vei kemudou sa viavia turaga” (Maciu 20:26, 27).

Nida Lotu Kavitu, eda okati ki na i kumukumu Lotu Vakarisito vuki tani, o ira ka ra okata na veivakabulai e rawa duadua ga ena noda vakabauta na ka e cakava o Karisito ena vuku ni kawa tamata. Eda sega ni gadreva e dua na lotu se dua se na tavata ni veiliutaki vakalotu meda votai kina ki na kalougata ni veika e sa mai rawata o Karisito ena vukuda. Na ka e votai vei keda mai vei Karisito, eda votai vakadodonu sara ga kina mai Vua, ni o Koya e keda i Sosomi e na kauveilatai ka Bete Levu e masulaki keda tiko ena vale tabu mai lomalagi.

Ia na lotu e ka e bulia na Kalou, ka mai biuta koto vei keda, sega ni baleta na noda vakabulai, e vukei keda meda  vakatetea na veivakabulai oqori ki vuravura. Na lotu e dua na i soqosoqo, e vakacokonakataka o Karisito me baleta na vakatetei yani ki vuravura ni kosipeli. Na tuvani vakamatau ni lotu e laveta cake na veiqaravi ni lotu ki vuravura. Ni sega ni tuvalaki vakamatau na lotu, e na la’ki vakataotaka na kacivaki ni tukutuku ni veivakabulai i Jisu. E yaga tale mera tiko na veiliutaki e na lotu, me rawa nira maroroya na duavata ni lotu ka ra i yaloyalo kei Jisu.

Ena macawa qo, eda na vulica kina na bibi ni kena tuvani vakamatau na lotu me yaga ki na noda kaulotu kei na noda duavata.  

**Tuvatuva ni vuli ena macawa oqo**

I.	Mo Kila: Kaukauwa kei na duavata
    A.	E vukea vakacava na vakatulewa vinaka ena noda vakananumi Karisito me vaka ni ulu ni soqosoqo lotu?
    B.	E yaco vakacava na bula vakaivakarau me dusia na loloma ka maroroya na savasava ni lotu kei na duavata?

II.	Mo Vakila: yalomalumalumu kei na Dokadoka
    A.	Nai vakarau ni veiliutaki cava e tokona na duavata?
    B.	Eda na vaqaqacotaka vakacava na bula ni yalo malumalumu kei na bula sorovaki mai na dokadoka kei na bula ni nanumi koya ga?

III.	Mo Cakava: Vaqaqacotaka na duavata
    A.	A cava me caka me maroroi kina na duavata ni lewe ni lotu?
    B.	Na gaunisala cava e rawa me vakayagataki kina nai solisoli vakayalo me kauta mai na cakacaka vata kei na duavata?

Na tamata lotu e vakadeitaka ni  ko Jisu nai liuliu ni lotu. Nai liuliu kece e dodonu meda tu taka na cakacaka vata, laveta na dina, bula vakaivakarau ka tutaka na cakacaka ni tukutuku vinaka.  

**Komeniteri ni macawa oqo**

I. Nai Vakarau ni veiqaravi -Efeso 5:23–27 Maciu 20:25–28
Na lotu e nonai yau na Kalou ka nonai tavi me vakaraitaki koya tiko ena veigauna kece ga. Na nona masu na Turaga ena Joni 17 e dusia tiko na gagadre ni duavata kei na kena kau nai tukutuku vinaka(Joni17:20–23). Ko Jisu nai liuliu ni lotu e solia tale ga na kaukauwa ena veika kece e gadrevi. O koya oqo eda na vakanuinui kece ga.  
Ko Jisu sa wasea nai tavi oqo kina liuliu  kei na lewe ni lotu me vakayacora nona lewa.Sa dodonu me kila nai liuliu ni gadrevi na veiqaravi yalodina (Maciu. 20:25–28).  Nai vakarau ni veiliutaki vakaoqo e vinakati baleta e dokai ka cecere ga kina na Kalou.

II. Bula Vakaivakarau kei na duavata-Kalatia 6:1, 2, Maciu 18:15–20.
E gadrevi na veiliutaki vinaka ena cakacaka ni Turaga. Na bula vakaivakarau e dusimaka na leqa ka solia na yalo ni veivutuni dina. Solia na loloma kei na vakabauta ena kena yaco na kaukauwa levu e solia na kosipeli.
