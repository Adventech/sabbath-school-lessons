---
title:  Liuliu Dauveiqaravi
date:   17/12/2018
---

Na veiqaravi o Jisu kei ratou na Nona tisaipeli, e dau donuya o Koya na veigauna e so e dau rarawataka kina na nodratou dau veiqaqtitaka na veiliutaki. E ratou dau diva sara vakaukauwa na apositolo me ratou i liuliu kaukauwa ena matanitu i Jisu (Marika 9:33, 34; Luke 9:46). Ena gauna sara mada ga ni Vakayakavi ni Turaga, e vakilai na kena tiko na mataqali yalo oqo vei ratou (Luke 22:24).

`Ena mataqali gauna vaka oqo, e a qai wasea kina o Jisu na Nona rai me baleta na veiliutaki vakayalo ena kedra maliwa na Nona tamata. Na i vakavuvuli cava e rawa nida vulica mai na Maciu 20:25-28? E rawa vakaevei nida vakatakila na i vakavuvuli ena noda bula ka vakauasivi ena noda i soqosoqolotu?
`  
E kaya o Darius Janklewicz ni tikini Vola Tabu oqo e laurai kina e rua na i walewale ni veiliutaki- (1) na kena i walewale Vakaroma: o koya e toka sara e cake ka qai lako sobu mai, ka ra vakarorogo e ra ki cake. (2) e veibasai kei na vosa e vakayagataka ko Jisu: dauveiqaravi (diakonos) kei na bobula (doulos). Ena so na i vakadewa na vosa  “dauveiqaravi” e dauvakadewataki me “i talatala” kei na kena i karua “liga ni cakacaka.” Na i vakadewa e rua oqo, e kauta laivi na titobu ni kena i balebale dina e nakita o Jisu.  “O Karisito e a tauyavutaka na Nona matanitu ena duidui yavu. E qai kaciva na tamata, sega ni baleta na vakataulewa, ia ki na veiqaravi – o ira era kaukauwa mera tabei ira era malumalumu. Na kaukauwa, i tutu, taledi, vuli e biuta ira era taukena mera nuitaki ena veiqaravi  The Desire of Ages, p. 550.

`Wilika na Joni 13:1-20. Na mataqali i tovo ni veiliutaki cava e digitaki ratou kina na tisaipeli o Jisu? Na cava e se gadreva tiko e ke o Jisu me vakatavuvulitaka vei keda? E na rawa vakaevei nida matanataka yani na veiyavu oqo, vei ira tale e so ka vaka kina ena lotu?
`
