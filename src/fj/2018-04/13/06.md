---
title:  Bula e na Vuravura Vou
date:   27/12/2018
---

`Wilika na Aisea 35:4–10; 65:21–25. E na vakaevei na duidui ni bula mai kea mai na kena e ke e dai?
`  
E vakawasoma ena kena dau cavuti ni dua na ka e vou:: “ka vou” (42:9, 48:6), “sere vou” (42:10), “na ka vou” (43:19), “yaca vou” (62:2). Na ka e vou ena Wase 65 e sa i koya na i tuvatuva vou. E tiko na vakacegu kei na yalovata vei ira na veika buli ni Kalou. Na vatonaki ni vanua ena vuku ni talaidredre kei na vuki tani (raica na Vunau ni Soro 26:14–17; Vakarua 28:30) e sana bokoci vakadua, baleta ni sana sega tale vakadua ni na vakayacori, ia e sana levu ga na veivakalougatataki, na veivalevale mera tawani kei na kakana mera vakayagataki.

E sana vakaevei tu na bula ena mataqali vanua totoka vaka o ya? E so era leqataka na veikilai ni oti na tucake tale kei na vakamataliataki ni yago. O Jisu ni oti na Nona tucake tale mai na mate era kilai Koya e vuqa na tamata ka ra kila na rorogo ni domodra (Joni 20:11–16; 27-28). Oi rau na tisaipeli e rua ki Emeo e kilai Koya rawa mai na Nona i tovo me vaka e na tepeli ni Vakayakavi ni Turaga (Luke 24:30, 31, 35). E na vaka tale ga kina na noda na veikilai ena gauna mai muri.

“Era na kila vaka kina na vakabulai, me vaka ga na nodra vakabulai. E na yaco me matata sara na loloma kei na veivosovosoti e a teivaka vei ira era vakabulai na Kalou. Na veimaliwai savasava kei ira na agilosi, na lomavinaka ena veitauraki nodra o ira e savai nodra i sulu e na dra ni Lami, kei na veisemati tabu e bukia vata na “mataqali kece ga e lomalagi kei vuravura” (Efeso 3:15)—era veivuke oqo mera dau marau o ira na vakabilai.”—Ellen G. White, The Great Controversy, p. 677.

`Ena matata vakaevei vei keda na ka e tukuna o Paula ena 2 Koronica 4:16-18?
`
