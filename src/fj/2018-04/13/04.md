---
title:  Tucake Tale kei na Sema Tale Vakaveiwekani
date:   25/12/2018
---

Mai na i tekitekivu ni lotu e a sa dau vakadeitaki ira voli tu na tamata yalodina ni Kalou na yalayala ni lesu tale mai i Karisito, vakauasivi nira sotava tiko na veivakatovolei. Se mani vakaevei na vereverea ni nodra muloraki tiko, se na sotavi tiko ni rarawa kei na mosi, na yalayala totoka ni Lesu Vakarua Mai e vakavuna voli na nodra yaloqaqa.

`Na yalayala cava era tukuni tiko ena 1Cesalonaika 4:13–18, kei na i nuinui cava e koto kina me baleta na semati tale ni veiwekani?
`  
Na lesu mai ne i Karisito e na kureitaka na tamata taucoko: era na soqoni vata kece na digitaki (Maciu 24:31). Taumada era na vakaduri ka vakamataliataki o ira na yalododonu ka ra mate tu (1 Koronica 15:52, 53; 1Cesalonaika 4:16)) ka ra sotavi ira era gadreva mera sotava. O Paula e vola vaka oqo na ka e yaco, “Ko iko mate, sa evei na nomu bati gaga, kei iko i bulubulu sa evei na nomu gumatua?’ ” (1 Koronica 15:55).

O ira era qai duri cake mai e sana yali vei ira na veivakaraitaki ni tuvaki ni yago era a sotava tu ena vuku ni ca, ia era sa mai donuya oqo na kaukauwa ni veivakataucokotaki tale i Karisito, me vaka ga mai Iteni e na Veibuli (Vakatekivu 1:26; 1 Koronica 15:46–49).

Tarava sara oqori na nodra na kau cake ka vakamataliataki tale ga o ira era tu vata kei Jisu ka ra se bula tu mera tokara na yago “me kakua ni vuca tale” (1 Koronica 15:53). Oi rau gona na rua na i wasewase vakabulai oqo – o ira vakaturi cake kei ira na veisautaki ga, era na qai kau ki na veio ni lomalagi mera tiko tawamudu kei na Turaga (1 Cesalonaika 4:17).

`E so  ni kua, e so era Lotu Vakarisito sara mada ga, era nanuma mera vakadidiketaka na veika e na yaco. Na cava e tukuna vei keda na Kalou me baleta na noda vakabulai, vakaturi cake tale, vakamataliataki kei na kau cake ena o?
`	 
