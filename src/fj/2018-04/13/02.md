---
title:  Na Dina Vakaoti ni Lesu Mai ne i Karisito
date:   23/12/2018
---

`Jon 14:1–3 e koto kina na yalayala rogolevu i Jisu. Na cava soti era tukuni ena yalayala oqori?
`  
O ira na lotu taumada era okata na lesu mai i Jisu me “ka ni veivakalougatataki” (Taito 2:13). Era namaka na veiparofisai kece kei na veiyalayala kece e na i Vola Tabu mera sana vakavotukanataki ena Lesu Vakarua Mai, ka ni oqori na i cavacava ni nodra tiko vakawawa. O ira kece era lomani Karisito, era na veirai mata kei Koya ena siga oqori. Na Nona vosa oqori e laurai koto kina na veimosimositi ni sota.

O ira na tamata lotu era nuidei e na vosa baleta ni tukuna na i Vola Tabu. E dina sara baleta ni kaya o Jisu “Au na lako tale mai” (Joni 14:3). E a parofisaitaki na i lako ruarua mai ne i Jisu, ena Veiyalayalati Makawa sara mada ga (Jiuta 14, 15).

O Tevita na tui e a parofisaitaka ni vo tiko e 1,000 na yabaki me qai sucu o Jisu, me mai vakasoqoni ira vata na Nona tamata (Same. 50:3–5).

Na i lakolako ruarua mai ne i Jisu e rau veiwekani veivolekati. Na veiparofisai era yalataka na nona sucu kei na veiqaravi (me vaka na, Vakatekivu 3:15; Maika 5:2; Aisea 11:1; Taniela 9:25, 26) era yavu dei ni noda nuitaka na yalayala ni Lesu Vakarua Mai (Ipiriu 9:26, 28).

`Na cava e rawa ni vakavuna e na gauna oqo na nomu nuidei ni kena na yaco dina na Lesu Vakarua Mai?
`
