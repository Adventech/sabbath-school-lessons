---
title:  Na Yalayala ni Veivakataucokotaki
date:   24/12/2018
---

`Na yalayala cava e tukuna vei ira na Isireli na Aisea 11:1–10 ka vaka kina na nodra i tikotiko tawamudu na vakabulai?
`   
E a tekivu na i Vola Tabu ena kena vakamacalataki e dua na i tikotiko vinaka vakaoti me baleti rau o Atama kei Ivi (Vakatekivu 1; 2). Na rua tale ga na i otioti ni vola e na i Vola Tabu e vosa me baleta e dua na tikina e vinaka vakaoti me baleti ira na sa vakabulai (Vakatakila 21, 22), ia e sa dodonu meda kaya ni e na gauna oqo e sa yaco na veibuli vou kei na vakataucokotaki tale ni vuravura ka a vakacacani e na ca.

E vuqa tale na vanua e na i Vola tabu era kaya ni nodra koro tawamudu na vakabulai e tikina dina, sega ni ka ni tatadra wale ga. E na rawa vei ira na vakabulai mera raica rogoca, boica, tara, ka vakila na veika ena sotavi ena bula vou. E vakadeitaki oqo ena Aisea 11.

`Mai na Vakatakila 21:1–5, na cava e tukuni kina ni na yali vakadua?
`
E a vola vaka oqo EG White na ka e waraki ira tu na vakabulai, “Na kedra sa toso tiko na veitabagauna tawamudu, era na qai sikavotu tiko mai na lagilagi ni Kalou kei na Karisito e sega ni vakamacalataki rawa. Na kila ka ena toso cake tiko ga, ka vaka kina na loloma, vakarokoroko kei na marau. Na levu ga ni nodra vulica na tamata na ka me baleta na Kalou,na levu cake tiko ga ni nodra qoroya na Nona i tovo. Ena Nona sana vakatakila vei ira o Jisu na lagilagi ni nodra vakabulai kei na qaqa levu e a yaco e na vuku ni veibolebolei levu kei Setani, era sa vakacuva ulu ga ena qoroqoro o ira ka ra voli, ka ra taura cake na nodra api koula mera sere ena veivakacerecerei na lewe oba vakaoba.”—Ellen G. White, The Story of Redemption, pp. 432, 433.   

`Na veisala cava e rawa meda kila kina oqo na i tuvaki ni Kalou? E tukuna vakaevei ena gauna oqo na i tovo ni Kalou na nodra veimosimositi ka lomavata na luve ni Kalou?
`
