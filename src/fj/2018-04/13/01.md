---
title:  Otiotii ni Vakataucokotaki ni Duavata
date:   22/12/2018
---

### Vulica ena Macawa Qo:

Joni 14:1–3
Aisea 11:1–10
Vakatakila 21:1–5
1 Cesalonaika 4:13–18
Vakatakila 22:1–5
Aisea 35:4–10

> <p>Wiligusu</p>
>“Ia koi keda me vaka na Nona vosa ni yalayala, eda sa waraka na lomalagi vou kei na vuravura vou, sa tiko kina na i valavala dodonu” (2 Pita 3:13).

E dua na yalayala e na i Vola Tabu, na yalayala ne i Jisu ni na lesu tale mai. Ke sega oqori, eda tu wale sara tu ga, baleta ni yalayala oqori e uto ni noda vakabauta kei na kena i balebale vei keda. Ni sana lesu mai o Jisu e na veio ni lomalagi, na veika kece era vakavuravura ka ra buli ga e vuravura, ka ra vagauna ga, era sana yali yani. Ni oti na yabaki e 1,000 mai lomalagi, na vuravura qo ka dau ia kina na veivalunaluti, na dausiga, na mate ca dauveiveitauvi, kei na veivakacalaka, e sana vakavoutaki tale ka me nodra i tikotiko na sa voli e na dra, mera tiko tawamudu vakai ira kei na nodra Turaga.

E i tukutuku bibi tiko ni Veiyalayalati Vou na Lesu Vakarua Mai i Jisu, ka sa rui balavu dina na nodra waraka tiko na kena na yaco o ira na Lotu Vakarisito, ka da oka kina na Lotu Kavitu ni Lesu Vakarua Mai me vaka na yacada.

Oqo sara ga na ka eda na veitalanoataka tiko e na i otioti ni lesoni qo. E sana sega ni baleta na leqa ni tatawasewase, baleta ni sana sega tale vakadua na tatawasewase. Eda na tiko vaka duabau kei na noda Turaga ena siga oqori.

*Vulica na lesoni ni macawa qo mo vakarau ki na Siga Tabu ni Tiseba, 29.*

**Tuvatuva ni vuli ena macawa oqo**

I.	Mo Kila: Na gagadre ni bula vakavoi se bula veisau.
    A.	E da vakadeitaka vakacava ni na vakayacora na Kalou na nona vosa ni yalayala ena veisiga ni mataka?

II.	Mo Vakila: Gagadre ni duavata
    A.	Ko na veidutaitaka vakacava na bula oqo kei na bula ni sa vakavoi na vuravura?
    B.	A cava n aka ko taleitaka enai vakamacala  nei Joni me baleta na vuravura vou

III.	Mo Cakava: Na bula ni nuinui
    A.	A cava e cakava na nomu vakabauta na Kalou ena gauna oqo kei na nomu vakarau kina gauna mai muri?

Na vosa ni yalayala ni loamalagi vou ei na vuravura vou sa dusia na kena sega tale na leqa kei na veika dredre ka vakadeitaka tale ga na nona tiko kei keda na Kalou ka tawa mudu.

**Komenteri ni macawa oqo**

I. Na buli vou ni vuravura kei lomalagi-Vakatakila 21:1–6
Na veibuli kei na veivakabulai erau duavata ka duabau ga. Na veibuli e vakaraitaki koya kina na Kalou ena nona tutu ni rawa me cakava edua na ka e nanuma ga ka sega ni vakasamataka rawa na tamata.  Ni basika nai valavala ca e sa buwawa kina nai lakolako ia sa vakrautaka na Kalou na gaunisala meda vakabulai kina sai koya ko Jisu Karisito.

E vakayagataka ko Joni enai Vakatakila 21 nai yaloyalo ni Aisea 60 kei na 65  vaka kina na Isikeli 40-48  me baleta edua na vuravura sega kina nai valvala ca kei na leqa. E vakakina nai yaloyalo totoka ni Jeruisalemi vou na kena tiko vata kei keda na Kalou.

II. Duavata ni veika buli-Aisea 11:1–10
Ena Aisea 11  e vakaraitaka na dina kei na dodnu e wakatu ni nona matanitu na Kalou. Nai yaloyalo ni davo vata ni manumanu kila  sa dusia na veilomani kei na duavata kei na nona rokovi na Kalou kei na nona lewa.
