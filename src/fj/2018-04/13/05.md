---
title:  E Dua na Vuravura Vou me Baleti ira Era Vakabulai
date:   26/12/2018
---

Oi rau ruarua o Aisea kei Joni e rau raica ena raivotu na vuravura vou yalataki“  (Aisea 65:17; Vakatakila 21:1). B

`Vakananuma mada na i vakamacala i Joni me baleta na koro totoka nodra na vakabulai, o Jerusalemi Vou (Vakatakila 21:2, 9–27). Na cava e tukuna na tikina oqo me baleta na duavata kei na lomavata ena kune ena koro o ya?
`
`Wilika na Vakatakila 22:1–5. Na uciwai e drodro mai na i tikotiko vakaturaga ka tubu e batina na kau ni bula e rua  ka e kilai tani kina na koro vou oqo.
`
E na tiko tale ena Jerusalemi Vou na kau ni bula e a calata o Atama ni sa talaidredre. Era na kana e ke o ira era gumatua (Vakatakila 2:7). E na vuataka e 12 na mataqali vuana, ka ra tauyadua na vuana mera vuataki e na veivula ka rairai sota kei na i vakamacala i Aisea (Aisea 66:23). Na vuanikau oqo e yaga me bula kina o vuravura me vaka na loma ni Kalou.

“Na vakabulai ni veimatanitu e vakaibalebaletaki kina kedra kau tani na duidui ni vosa kei na tatawasewase. . . . Na drauna e na walia na duidui ni veimatanitu. E sana sega ni dua na matanitu e vakatokai me Iceni ka ra sana okati kece ga vaka tamata ni Kalou ([vakatautauvatataka kei na ] 21:24–26). Na ka e vosa kina o Maika ena Maika 4:3-4 e sa yaco me vakavotukanataki (vakatautauvatataka kei na Aisea 2:4. Era na dabedabe vata na vakabulai e na batini uciwai e na ruku ni kau ni bula (Sakaraia 3:10) vata kei Koya. Na veivakabulai e yaco e na vuku ni draunikau ni bula e walia na mavoa kece ga: vakamatatamata, vakayavusa, vakamataqali se na duvosavosa.”—Ranko Stefanovic, Revelation of Jesus Christ: Commentary on the Book of Revelation, p. 593.
