---
title:  “E na Qai Curu Vei Kemudou e So na Wolifa Ca Sara”
date:   11/10/2018
---

E`na Cakacaka 20:25–31, e a vakasalataki ira na qase ni lotu e Efeso o Paula me baleta na cava?`

E na gauna ni kaulotu voli ne i Paula e rui ka levu dina na nona dau coqai, ka mani vakasalataki ira gona kina mai Efeso mera qaqarauni ka maroroya na savasava ni kosipeli. E kerei ira mera dei ka mera nodra i vakatawa vinaka na i vavakoso, ka vakananumi ira mera nanuma na i vakasala ena Isikeli 33:1-6.

E cavuti ira mera “wolifa ca” o ira e tukuni ira tiko nira vakavuvuli vakailasu (Cakacaka 20:29) ka rogorogo vata kei na kaya o Jisu me baleti ira na i vakavuvuli vata oqori ka ra na vakasulu mai me vaka na sipi (Maciu 7:15). Era qai basika dina mai e Esia Lailai na meca ni kosipeli oqori ka qai vosa tale tiko o Paula me baleti ira ena Efeso 5:6–14 kei na Kolosa 2:8. E a qai vakadreti Timoci tale ga kina o koya, me vaka ni o Timoci e na qaravi Efeso tiko.  

`Na cava e kaya o Paula vei Timoci ena 2Timoci 2:14–19 kei na 3:12–17 me baleti ira na i vakavuvuli vakailasu ka me maroroya tale ga kina na duavata ni lotu?`

Na kena i matai e na dodonu vei Timoci me kila na nona i Vola Tabu, me “wasea vakadodonu na i vakavuvuli dina” (2 Timoci 2:15). Na i wali vinaka ga ni kena tete tiko mai na veivakavuvuli vakailasu, o ya na nona kila vinaka na nona i Vola Tabu (2Timoci 3:14-17). Na kena i karua me kua ni dau tiko kei ira era dau cavuta na veivosa era sega ni vakabetedra (2 Timoci 2:16). Me kua ni tiki ni nona veiqaravi na dau talanoa wale se o ira era dau vosa wale ga ka ni mataqali bula vaka oqo e na kauta ga mai na lotu ca ka na sega ni vukea na bula ni tamata vakabauta (2 Timoci 2:16). Na dina ni Vosa ni Kalou e na tabeya cake na bula vakalotu ka na kauta mai na duavata. E kaya o koya ni leqa e sa basika tiko e vaka na mate dewa (2 Timoci 2:17).

`E na rawa vakaevei nida taqomaki keda vakaivavakoso mai na mataqali leqa vata vaka oqo ka na rawa ni kauta mai vei keda na tatawasewase kei na duiyaloyalo?`
