---
title:  Vuni Kedra Yaco na Tatawasewase
date:   06/10/2018
---

### Vulica ena Macawa Qo:
Vakarua 28:1–14
Jer. 3:14–18
Dauveilewai 17:6
1 Tui 12:1–16
1 Koronica 1:10–17
Cakacaka 20:25–31.

> <p>Wiligusu</p>
>“Na rerevaki Jiova e sa i tekitekivu ni vuku, kei na kilai Koya na Yalosavasava Duabau e sa vuni kila ka” (Vosa Vakaibalebale 9:10).


O ira na parofita ni Veiyalayalati Makawa era a vakauqeti ira na Isireli mera talairawarawa ki na veivakaro ni Kalou. Na kedra beci ga ena vakavuna dina na vukitani, ia na kedra rokovi e na maroroi ira mai na veirevurevu ni valavala ca ka na vakatabui ira voli e na kedra maliwa na kai tani. Na kedra vakamuri na loma ni Kalou e na vakaduavatataki ira sara ka na uqeta me na tarai ira lomavata  E loma ni Kalou oqo mera duavata tiko ka dau vakadinadina voli e veivanua e vuqa.

Oqo, me vaka ga e a kaya na Kalou kivei ira ni oti na Nona sereki ira mai Ijipita, ni sa dodonu vei ira mera vakamuria na veika kece e vakatavuvulitaka ka vakarota vei ira, ka na vakavuna oqo na nodra qoroqoro na veimatanitu era lako sivia. (Vakarua 4:5, 6).

Na dei ni naki ni Kalou ena vakatautaki ga ki na nodra dinati Koya, ia e na yaco dina ga na leqa kei na duiyaloyalo kevaka era sega ni tu vata kei koya.

**Tuvatuva ni lesoni ena macawa oqo**

  **I.	Mo Kila: Na talairawarawa e tokona na duavata**
      A.	A cava e tukuna na Vosa Vakaibalebale me baleta na vuku-Wase 4 kei 9?
      B.	Nai Vakarua 28:1–14  e tuvana na veika vinaka ka gadrevi kina na talairawarawa me yaco na vinaka- e veiwekani vakacava na tikina oqo kei na duavata?

  **II.	Mo Vakila: Na kena gadrevi mo kila na loma ni Kalou**
      A.	Ko  kila vakacava na loma ni Kalou vei iko?
      B.	A cava e dodonu mo cakava mo kilai koya kina?
      C.	A cava e dodonu me yaco me kua kina ni yali na duavata oqo?

  **III.	Mo Cakava: Mo muria na lewa ni Kalou**
      A.	Eda kila vakacava na veika eda gadreva kei na veika e gadreva  na Kalou, ka cava na ka e dodonu meu cakava?
      B.	Ko vakila beka ni tiko na nomui tavi ena kena kilai na loma ni Kalou kei na kena gadrevi me vakatetei yani? Ko na vakaitavi vakacava ka raica me yaco na kena kilai na lomani Kalou. A cava e sa bau cakava nai soqosoqo lotu? Ko kila ni dodonu mo veivakasalataki me cakava na lotu e dua na ka ena tikina oqo?


 Nai vakaraitaki  ni talairawarawa kei na yalodina vua na kalou e kauta mai na duavata ena kedra maliwa na tamata ni Kalou.

 **Komeniteri ni macawa oqo**

  **I.	Vakatulewa vakatamata ena dina kei na ka  lasu**-Dauveilewai 17:6, 1 Tui 12:1–16.

  Nai vola nei Josua e dusimaka na qaqa ni kena sa yacovi na vanua ko Kenani , ia nai  vola ni Dauveilewai sa basika na talaidredre kei na leqa ka sa guilecava kina ko Isireli na nona kacivi.Wilika na Dauniveilewai 21:25 ka vakasamataka na leqa kei na ka yaco. Era sa yaco kina vanua yalataki ka sa levu na leqa, guilecavi na Kalou ka nanumi koya ga na tamata. Sa giulecavi na veika vinaka e cakava na Kalou ka nanuma na tamata me cakava ga na ka e nanuma ka biu vakatikitiki nai vakaro kei nai vakasala. Ko Ropoami na luvei Solomoni sa veiliutaki ka nanuma e muri  tamana kei na ka e cakava se lako ka muria na nona I vakaro na Kalou. A cava ko na cakava ko iko, muria na Kalou se cakava ga na ka ko nanuma?

 **II. Nai vurevure ni Vuku** Same 9:10, Jemesa 1:5

  Nai vola ni Dauveilewai  kei na nodra i vola na Tui e dusimaka na bula ni vakatulewa sega ni yalo matua, ia  na Vosa Vakaibalebale kei nai Vola nei Jemesa e dusia na vuku e lako mai vua na Kalou. Wilika Vakaibalebale 9.:10. Na vuku e tiki ni veiwekani kei na Kalou. Wilika na Jemesa 1.

  **III. Vakadeitaki me dodonu nai lakolako1 Koronica** 1:10–17,2 Timoci 2:14–19.

  Ko Koronica e vanua ni veivoli ka lakova na tamata kecega, ia sa yaco na lotu me donumaka na dredre ena nodra sega ni veilomani, basika na duidui(1 Koronica 1:10–17). Na duidui e basika ena nodra veitovaki kei na so nai vakavuvuli sega ni dodonu.Wilika na 1 Koronica 1:10,8:7-13 ka wasea nomu nanuma. Ko Koronica era sa basika na duidui ni veitovaki vakatamata ka kauta mai na tatawasewase. E vakadeitaka ko Paula ni ko Jisu Karisito duadua ga e dodonu me vakanamata kina na tamata kece ga ka sega tale vua e dua.
