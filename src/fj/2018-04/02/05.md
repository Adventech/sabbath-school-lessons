---
title:  Duidui Kaukauwa Vaka i To Vata e Koronica
date:   10/10/2018
---

E mai yaco tale tiko na duidui vei ira na tamata ni Kalou ena Veiyalayalati Vou. E dua na kena i vakaraitaki na vakamamasu me yaco na duavata ka volai e na i matai ni va na i wase ni matai ni vola ki Koronica me vaka na duidui e tukuni ni tiko ka vakaraitaki yani vei Paula ki Efeso. Ena vuku ni duidui e sa yaco tiko e a mani vakasaqara kina o Paula na veidusimaki vakalou.

`E na 1 Koronica 1:10=16, na cava ko nanuma ni vuni duidui, tatawasewase kei na veileti?`

E rui kauwaitaki ira na wekana vakayalo o Paula e na vuku ni tukutuku  e sa yaco tiko me vaka era tukuna vua e dua na lewenivale i Kiloi. E mani kaya kina o koya, “Ia ka’u sa vakamasuti kemudou, na veiwekani, e na yaca ni noda Turaga ko Jisu Karisito, mo dou tauvata kece ga ena vosa, ia me kakua vei kemudou na veiwasei“” (1 Koronica 1:10). E kaya kina o koya se mani cava ga na vuni duiddui e dodonu me sa tarovi.

E vakasalataki ira mai Koronica o Paula mera muri Karisito ka me kua ni o ira na tamata – veitalia ga na nona cecere. E kaya vei ira ni bula ni toto era cakava tiko e sega ni vaka na loma i Karisito, o Koya duadua ga ka a mai mate e na vukudra (1 Koronica 1:13).

Na duavata ni tamata lotu e yaco e na vuku ni dina, na dina e laurai duadua ga vei Karisito. E na ruku ni kauveilatai eda sa tautauvata kece ga. Oi keda nida papitaiso eda papitaisotaki vei Karisito, o Koya ga e rawata me vui keda mai na noda dukadukali, ka sa dodonu meda bula voli sara tiko ena duavata e na Vukuna.

Oi keda na Lotu Kavitu e sega ni dodonu meda nuidei sara tiko ena vuku ni noda vauci vata tiko ena noda vakabauta kei na veiqaravi, ka ni tatawasewase kei na veileti e rawa ni vakaleqa na i vau ka sa buki koto ka qai vakavo ga ke vakaduavatataki keda vei Karisito na Nona loloma kei na veivakaturagataki.  

`E rawa vakaevei nida levea na leqa e vosa tiko kina e ke o Paula? Na cava na vuna e dodonu kina meda qarauna matua sara na noda vakadinata e dua na tamata ka sega o Karisito?`
