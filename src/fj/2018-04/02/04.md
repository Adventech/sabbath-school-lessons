---
title:  Na Wasei ni Matanitu ni Ipiriu
date:   09/10/2018
---

Na vuki tani e qai yaco vei Isireli kei na kena revurevu e sega ni dua na ka e yaco vakasauri, ia e sa yaco tiko mai ena dua na gauna balavu ka vu vakalevu tiko e na veidigidigi kei na veivakatulewa cala.

`E na i talanoa kei Riopoami ena 1Tui 12:1-6, e a tukuni kina vakaevei na nodra tawase na Isireli?`

E a vola o EG White ena Prophets and Kings, p. 90 ni nodra sega ni yalomatua o ira na daunivakasala ne i Riopoami ka era sega kina ni kila rawa na i naki vakalou me baleti Isireli. Ia e na bose mai Sikemi ka a dodonu me basika kina na matua ni vakatulewa, e ka ni rarawa ni qai sega. E a digitaka o koya na tui kei ira na nona daunivakasala mera vakalavelaveta na cecere ni nodra i tutu ka beca e matanavotu na ka e a nakita na Kalou me baleti ira na tamata ni Kalou, me vaka e a sa tekivu voli tiko mai ena gauna i Solomoni.

Na cava era tukuni ena veitikina oqo e na kena gadrevi na matua ni lewa ena veigauna ni vakataulewa? E na rawati beka mai vei na yalomatua dina?

`Vosa Vakaibalebale 4:1â€“9`

`Vosa Vakaibalebale 9:10`

`Jemesa 1:5`

Na leqa ne i Riopoami na vakaicolacolataki ira na tamata e na i colacola bibi me vaka na nodra i vakasala lialia o ira na nona daunivakasala gone, e kauta mai na leqa ki na matanitu e rau a tara cake o Tevita kei Solomone ena loma ni 80 na yabaki. E laurai o koya vaka dua e dau vakacolaua voli e na kedra maliwa o ira era gogo kei ira e sega ni tu vei ira na lewa kei na kaukauwa. E vakavuna na kena sega ni sotavi na i tuvatuva ni Kalou me baleti Isireli ka tini sara kina kena yaco me sa tawase na vanua.
