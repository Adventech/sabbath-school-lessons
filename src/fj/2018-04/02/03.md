---
title:  Cakava na Ka sa Vinakata ko Koya
date:   08/10/2018
---

E vutucoqa na Dauveilewai e na leqa ni nodra sega ni vakayacora na Isireli na loma ni Turaga. E na nodra sa tawani  Kenani tiko, era sa la’ki vakaitovotaki ira ena nodra i tovo na kai Kenani era tiko vakavolivoliti ira, ka kena veibasai sara ga ni ka e tukuni vei ira. Ia e sega ni o koya wale ga na leqa e sa basai ira.

`Na leqa cava e tukuni ena Dauveilewai17:6 kei na 21:25 ni sa basika tale vei ira na tamata ni Kalou?`

Na i wali ga ni tatawasewase kei na duiyaloyalo vei ira na tamata ni Kalou e sa i koya na talairawarawa vakaoti ki Vua na Turaga ni veiyalayalati me vaka era sa yalayala kina. Ia na nodra vakayacora na ka e dodonu me vaka e vinaka vei ira, vakauasivi e na nodra malele ki na veika era raica e taudaku, e sega tale ni qai vakataratutu nira sa gole vakadodonu sara tiko ga kina leqa. Nida sa tamata leqa rawa tu, na noda nuitaka na ka e dodonu ga vei keda e sana vakavu leqa dina ga ka gole tani mai na sala ni Kalou.

Na cava era tukuna vei keda na veitikina oqo me baleta na bula vakayalo kei na vakayago ne i Isireli?

`Dauveilewai 2:11–13`

`Dauveilewai 3:5–7`

E a vola o EG White ena Prophets and Kings, dp.20-21 nira kaliraki tani mai na i vurevure ni bula ni Kalou o ira na Isireli baleta na nodra bese ni vakamuria na Nona veiyalayalati na Kalou. Ia, e na gauna era dau vakamuria kina e sa dau vakaitamera sara na nodra vakalougatataki, ka ra yaco vaka tale ga kina mera i vurevure ni veivakalougatataki kivei ira era tiko vakavolivoliti ira. E a vola, ni vuqa tale ga na gauna era dau guilecavi Koya kina na Kalou kei kalougata e vuqa era taka mai Vua. Era tini sara ena nodra vakanadakuya mera qarava na i tavi e nuitaki vei ira ka ra vakuwai ira vaka kina e dodonu mera qaravi e na kalougata e dodonu m nodra.

`E dau yavalati ira vakaevei era tiko volekati keda na veika eda cakava vakaisoqosoqolotu? Na cava e rawa nira raica ena Lotu Kavitu e rawa nira taleitaka ka uqeti ira?`
