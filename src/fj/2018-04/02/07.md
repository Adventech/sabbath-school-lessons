---
title:  Vakaraubuka
date:   12/10/2018
---

**Kuri ni Vakasama:**

Wilika na EG White Prophets ana Kings, dp. 87-98; ka vaka kina na Acts of the Apostles, dp. 298-308.
E vica na vakasama e laveta cake tiko o EG White, ena Gospel Workers, dp.483:
*	E gadreva na Turaga mera vauci vata ena veimosimositi o ira na Nona liga ni cakacaka.
*	E dodonu me ciqomi vei ira na dauveiqaravi yadudua ni duidui ni solisoli e soli e sega ni nakiti me kauta mai na veisisivi, ia me veivuke e na nodra vakayarayarataki mai na tamata vei Jisu.
*	Na duidui ni solisoli e soli e solia ga e duabau na Yalo Tabu, ka rawa ni duidui vaka kina na taledi e tiko, ia e rawa nira vakarurugi kece ga Vua e dua ga na Yalo Tabu.

**Taro ni Veiwasei:**

`1. O vuravura e dai e cata tiko na rai ni tiko e Dua e lewa na veika kece, oka kina na noda lewa e loma. E rawa vakaevei vei keda vaka tamata yadua se vaka lotu meda bolea na mataqali rai vaka oqo?`

`2. Na cava e rawa nida vulica e dai mai na tawase ni vanua e a yaco ena gauna ni tui o Ripoami?`

`3. E rawa vakaevei nira tarova na veiliutaki kei ira na lewenilotu na kena tarovi e dua na duidui se tiko yavavala e tekivu tara tiko mai na i soqosoqolotu me vaka na kena e a tarai Koronica?`

`4. Ni o vulica na yavu ni vakasama e ologa koto na Vosa Vakaibalebale 6:16-19, na cava ko tomika rawa mai kina ka na rawa niâ€™o tarova kina e dua na duidui e na nomu i soqosoqo lotu?`

**Ologi ni Vakasama:**

Na i Vola Tabu e vakaraitaka na veivalavala ni bula e so e dau basika mai kina na tatawasewase, ka tukuna tale ga na kena sega ni dau yaco na tawase nira yalodina na tamata Vua na Kalou. Era wiliki ena Dauveuilewai kei na gauna ne i Ripoami na tui na kedra tiko na veikatuba e so e vukea na yaco ni tatawasewase. Na kilai vinaka ga ni Vosa ni Kalou kei na dinati ni Kalou e i tatarovi vinaka sara ni kena rawa ni yaco na leqa vaka oqo.
