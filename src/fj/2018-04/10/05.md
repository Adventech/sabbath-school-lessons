---
title:  Veivosoti
date:   05/12/2018
---

Na cava na veivosoti? E dodonu beka na veivosoti e vakagolei vua e dua e vakacacataki keda sara vaka ca? E yavutaki beka na noqu veivosoti e na i valalvala ni nona kere veivosoti o koya e caka cala vei au? E na vakaevei beka kevaka e sega ni ganita me’u vosoti koya e caka cala vei au?

`Era vukei keda vakaevei na veitikina oqo meda kila na rai Vakaivolatabu me baleta na veivosoti? Roma 5:8–11; Luke 23:31–34; 2 Koronica 5:20, 21; Efeso 4:26.
`  
O Karisito vakai Koya e taura na i kalawa me vakaduavatataki keda vata kei Koya. E sa i koya “na yalovinaka ni Kalou e tuberi iko ki na veivutuni” (Roma 2:4, NKJV). E na vukui Karisito duadua ga eda sema rawa kina Vua na Kalou ena gauna sara ga eda se i valavala ca tu kina. Na noda veivutuni kei na vakatutusa e sega ni vakavuna na sema lesu. Oqori e vu ga mai na mate i Karisito e na kauveilatai, ka sa noda i tavi ga meda ciqoma na ka e cakava o Koya e na vukuda.

E dina sara, ni sega ni rawa nida votai e na vei vakalougatataki kevaka eda sega ni vakatusa na noda i valavala ca. E sega ni kena i balebale oqo ni noda vakatutusa e bucina e lomana na Kalou na veivosoti, ka ni veivosoti e dau tu voli ga kei Koya. Nida vakatutusa e sa qai vakavuna na noda rawa ni vakaivotavota kina (1 Joni 1:9). E bibi kina nida vakatutusa ni veisautaka na noda i tovo Vua na Kalou. Nida vakatutusa ni uqeti keda na Yalo Tabu, e vakatekivuna sara vei keda na veiveisau.

E vinaka sara tale ga na vei vosoti ki na noda vinaka vakayalo. Nida sega ni vosota e dua e caka cala vei keda, ka dina ga ni sega ni ganita meda vosoti koya, e levu cake na kena vakamosi keda mai vei koya. Ni cala e dua vei iko, ka qai votoki iko na mosi ni nomu sega ni veivosoti, ko sa qai vakatarai koya tiko ga me levu cake tiko na nona vakamosia na yalomu. Na kena revurevu e na la’ki yaco sara kina na kavoro ni duavata vakaisoqosoqo lotu. Na leqa ni lewenilotu yadua e sega ni dau wali, ena vakaleqa na duavata ni yago i Jisu. E dui noda galala ga meda veivosoti, ka kevaka eda vakayacora, eda sa votai sara kina ena vei vosoti i Jisu.

`E vukea vakaevei na noda veivosoti meda votai e na vei vosoti i Kaeisito?
`
