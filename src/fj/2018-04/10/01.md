---
title:  Duavata kei na Veiwekani Kavoro
date:   01/12/2018
---

### Vulica ena Macawa Qo:

2 Timoci 4:11
Filimoni 1–25
2 Koronica 10:12–15
Roma 5:8–11
Efeso 4:26
Maciu 18:15–17

> <p>Wiligusu</p>
>“Io, kevaka eda sa veivinakati kei na Kalou e na vuku ni Nona mate na Luvena, nida sa veimecaki, e na qai rawarawa cake, nida sa veivinakati tu, meda vakabulai tiko e na vuku ni Luvena” (Roma 5:10).

E sa matata tiko mai ni vaka me dau tadre na veiwekani ni veitacini vakalotu. E laurai ena Veiyalayalati Vou na nodra dau walia e so na leqa vaka oqo o ira era veiliutaki. Na i valavala ni kena vakayacori e na rawa ni yaga vakalevu kina lotu e dai. E laurai ni na rawa ni basika na i wali vinaka ni dau vakamuri na veiyavu Vakaivolatabu ena kedra dau wali na veidredre ka maroroi tale tiko ga na duavata vei Karisito.

Ena vuli e na macawa qo, eda na dikeva tiko kina na kedra buki lesu tale na veiwekani era sa tasere ka vaka kina na ka e rawa ni cakava ki na noda duavata vei Karisito  na noda veimaliwai. Na veiqaravi ni Yalo Tabu e okati kina na nodra tuberi vakavoleka na tamata Vua na Kalou kei na kena vorolaki na veivakatatao ni noda veimaliwai kei na Kalou kei na tamata e so. Na kaukauwa gona ni kosipeli e sa i koya na ka e bulataka na lotu ka sega soti ni ka e kaya tiko.

“A ka oqo era sa kila kina na tamata kece ga ni dou sa noqu tisaipeli, kevaka dou sa veilomani” (Joni 13:35, NKJV). Kevaka e sega ni tiko na veilomani, na noda kaya ni tiko na duavata vakalotu, e sega sara tu ga ni vakabetena.

*Vulica na lesoni ni macawa qo mo vakarau kina Siga Tabu ni Tiseba, 8.*

**Tuvatuva ni vuli ena macawa oqo.**

I.	Mo Kila: Na bibi ni vakanananu me vinaka
    A.	A cava eda na vulica ena bibi ni veiwekani nei Paula, Panapasa kei Joni Marika?
    B.	A cava na vakasama nei Paula me baleta nai solisoli vakayalo kei na duavata ni lewe ni lotu?

II.	Mo Vakila: Na leqa ni kavoro na veiwekani
    A.	Nai yaloyalo cava ni Kalou e dusimaka na tio veimaliwai ca ni lewe ni lotu?
    B.	A cava nai yaloyalo ni lewe  ni lotu ena nomui soqosoqo lotu?
    C.	A cava e cakava na bula veimaliwai ca ena nomu bula kei nai soqosoqo lotu?

III.	Mo Cakava: Digitaka na loloma kei na veivosoti
    A.	A cava e dredre kina na loloma kei na veivosoti kevaka eda cala wasoma?

A cava e dodonu meda vakayacora meda vukei ira kina eso mera dauloloma ka veivosoti?

**Komeniteri ni macawa oqo**

I. Vakanananu, veiwekani kei na kosipeli-Filimoni 1–25
Nai talanoa me baleti iratou ko Paula, Panapasa, Joni Marika e vakaraitaka edua nai yaloyalo ni bula e dodonu me kauwaitaki vakalevu e dina ni so naka e sega ni rairai vinaka kece ka vaka kina na veika me baleti Filimoni kei na nona bobula ko Onisimo.Nai yaloyalo e dusia e dua na bula ni veivosoti, veilomani e gadrevi. E na so na gauna na noda vakasama ga e mataboko kina na matada meda raica naka dina ena noda nanumi keda ga.

II. Me matata vei iko na veivosoti-Roma 5:8–11
Na veivosoti e okati kina na noda sorovaka eso na veika me vakavinakataki kina na veimaliwai.Na veivosoti e sega sara ni gadrevi me vakayacora kokoya e cala, ia e kauata tani na yaloca, rarawa, ka vakamavotaka na veika esa yaco oti.
