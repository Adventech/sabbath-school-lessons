---
title:  Solisoli ni Yalo Tabu me Baleta na Duavata
date:   04/12/2018
---

`Eda a sa raica oti ni tiko na leqa ena i soqosoqolotu e Koronica. Na veivakavuvuli cava e yaga ki na lotu me baleta na wali ni leqa ni tatawasewase e biuta koto o Paula ena 1 Koronica  3:5–11, 12:1–11, kei na 2 Koronica 10:12–15?
`  
Me wali na leqa ni tatawasewase, e a qai cauraka mai kina o Paula ni o Jisu e dau vakayagataka na duidui dauveiqaravi ena Nona lotu mera veitauriligataka na qaravi ni duidui tavi ni kena tarai cake ni lotu ni Kalou (1 Koronica 3:9).

Na Kalou e kacivi keda meda veitauriliga ka sega ni mai veisisivi. Na i solisoli e solia vei keda na Kalou e baleta na vakatatataki cake ni yagoi Karisito kei na nodra qaravi na lewenivanua (1 Koronica 12:11). E sega ni dua na i solisoli me cecere mai na kena e dua tale. Era yaga kece ki na lotu i Jisu (1 Koronica 12:18–23). E sega ni baleta na kena vakarairaitaki na koco ni lomada, ia e solia na Yalo Tabu me baleta na tete ni kosipeli.

Na veisisivi e sega ni vinaka, ni rawa ni vakavuna ga na yalolailai se yalolevu. Nida okata e dua tale me cecere cake mai vei keda e na rawa vakadatuvutaki keda ena qarava na i tavi eda lesi kina. Keda nanuma sara tale ga ni vuavuai cake vakalevu na noda veiqaravi mai vua e dua tale, e rawa ni vakavuna vei keda na dokadoka, ka o koya sara ga na i tovo ni bula e dodonu me tiko vua e dua e Lotu Vakarisito. Se na bale e vei na i tovo ni veiqaravi, ena rawa ni vakaleqa na noda veiqaravi vinaka vei Jisu kei na nona mositi keda e dua tale na lewenilotu, ia ni no donu ga na yalo ni noda veiqaravi eda na taleitaka dina na noda qaravi tavi, ka da du vakanamata kece tiko i lomalagi.   

`Ko bau nanuma rawa beka e dua ko dau vuvutaki koya e na vuku ni nona i tavi? Ka sa bau vakavica mada na nomu dau vakalavelaveti iko e na vuku ni nomu veiqaravi? Ena rawa vakaevei nida levea na na leqa ni noda kaukauti keda cake se kaukauti keda sobu e na vuku ni veiqaravi vakalotu?
`
