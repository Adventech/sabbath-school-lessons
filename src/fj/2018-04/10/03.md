---
title:  Mai na Bobula ka Qai Yaco Sara me Luvena
date:   03/12/2018
---

E a sotavi Onisimo e dua na bobula ka a dro yani mai Kolosa o Paula ena tiko vakavesu mai Roma. E dei vei Paula ni kilai koya na i taukei kei Onisimo. Ni volavola tiko o Paula kivei Filimoni na i taukei kei Onisimo, e a vakamamasu tiko kina o koya vua e dua e rau veitokani voleka me rau veilesuvi tale kei Onisimo na nona bobula ka a dro mai.

Na bula veimaliwai e dau ka bibi vei Paula. E kila o koya ni kena kavoro ena kauta mai na leqa ki na tubu vakayalo kei na duavata ni lotu. O Filimoni e dua na i liuliu ni lotu mai Kolosa. Na tavere ni nona veimaliwai kei Onisimo, e na rawa ni vakatanitaka na kena i rairai e tautuba ka na rawa ni vakadredretaka na kaulotu.

`Wilika na Filimoni 1–25. Na vakavuvuli cava me baleta na buki tale ni veiwekani e rawa ni laurai e ke? Nanuma, na vosa bibi e ke e sa i koya na vakavuvuli.
`  
E laurai e ke ni sega ni vosa-cata o Paula na veivakabobulataki. Ia e qaseqase sara toka na kalawa e taura me walia kina na leqa. E matata sara ni kosipeli e vorolaka na yamotu kece ni veivakaduiduitaki (Kalatia 3:28; Kolosa 3:10, 11). Ni soli Onisimo lesu tale o Paula vei Filimoni, e sega ni qai vakauti koya lesu vakabobula, ia vaka wekana lomani (Filimoni 16).

E kila tiko o Paula ni bobula e dau dro, ena leqa sara na nona i cavacava – era na vakatikitikitaki ka vakadravudravuataki. Ia ni sa yaco o Onisimo me wekai Paula kei Filimoni e na vukui Karisito, e sana rawa ni vakanamata sara tiko o koya kina dua na gauna vinaka sa tu mai liu. Na kena kakana, nona i tikotiko, kei na cakacaka e sa ni vakadeitaka o Filimoni. Na kena buki tale na veiwekani e a kavoro, e qai kauta mai na bula e vinaka ka yaco sara me i tokani i Paula e na kau ni kosipelil (Kolosa 4:9). Na tokona ne i Paula na sema tale ni veiwekani e la’ki bosea sara kina na i colacola vakailavo ke gadrevi vaka kina.

`Na cava ko sa rawa ni vulica rawa mai oqo me veivuke vei iko, ke mani yaco na dredre e na nomudou veimaliwai? E rawa vakaevei ni maroroya na duavata ni lotu na i vakavuvuli oqo ke mani yaco na tatawasewas?
`
