---
title:  Vakaraubuka
date:   07/12/2018
---

**Kuri ni Vakasama:**

“Ni sa tiko e lomadra na dauveiqaravi o Karisito, ni sa vakamatei kece na kocokoco, ni sa yali na veisisivi, e sa oti na veiqatitaki ni tutu cecere, ni sa yaco na tiko vakalomavata, ni sa tiko na bula vakatabul, me yaco rawa kina me laurai ka vakilai na bula e veilomalomani; e keri ga e sana qai rawa ni sovaraki vei ira na loloma savu ni Yalo Tabu me vaka ga na kena na sega ni na sovaraki vakalalai na yalayala ni Kalou.”—Ellen G. White, Selected Messages, book 1, dp. 175.

“Keda tu rawa tu ena siga ni Turaga kei Karisito vaka noda i drodro, vaka noda vale ni vakatawa, e na dodonu meda biuta laivi na yaloca, kei na viavia liu.e dodonu meda cavuraka laivi kece na veiwakatu ni tovo caca oqo, ka mera kua ni lesuvi keda kece mai. Meda vakatikori keda vakaoti ena Nona tai na Turaga.”—Ellen G. White, Last Day Events, dp. 190.

**Taro ni Veiwasei:**

`1. E rawa vakaevei nira veivuke e na wali ni leqa na veika e vola o Paula ena Kolosa 3:12-17, ka tokona vakaevei na vakasama ena Maciu 18:15-18?
`
`2. Era yaga vakaevei ki na duavata ni soqosoqo lotu na veivakasama era tiko ena Kolosa 3:12-17?
`
`3. Keda raica vakararaba na Lotu Kavitu, na cava e rawa nida kaya ni tarova tiko na duavata e gadrevi me rawa ni vakalotutaki kina o vuravura – na noda i vakavuvuli kei ira na noda yavu ni vakabauta beka? Sega, ka ni o ira oqo era i solisoli ni Kalou ki na lotu. De dua na noda tiko veimaliwai beka, se na veivuvutaki lalai, se vosa muri, se na kocokoco ni lomada, se na viavia liu, kei na vuqa tale na ka. Na cava na vuna eda na gadreva kina na curu takoso ni Yalo Tabu ka me vakavuna na veisau ki na lotu raraba?
`

**Ologi ni vakasama:** 

Na kosipeli i Jisu e baleta na wali ni mavoa kei na veivakavoui. Ni sa yaco oqo, e sana rawa sara ni vukea na noda tiko veimaliwai vinaka kei ira na so tale. Na i Vola Tabu e rawa ni vukea na noda veimaliwai ena vuravura i valavala ca oqo.
