---
title:  Nai Yaloyalo Levu
date:   07/08/2022
---

Ena gauna eda rarawa kina, eda sa daunanuma ni oqo walega na ka e bibi cake. Ia e tiko tale e dua na kenai yaloyalo e levu cake vakalailai ka sega ni baleti au ga (raica na Vakatakila 12:7, Roma 8:22).

`Wilika na Apakuki 1:1-4. Na cava n aka e sota-kaya ko Apakuki?`

O na namaka tiko beka me na kaya ki vei iko na Kalou e dua na ka vakaoqo, “Oqori sa rui rerevaki sara, Apakuki; vakatarai Au me’u lako yani ka vukei iko vakatotolo sara.” Ia nai sau ni taro e solia na Kalou e veibasai. E tukuna o Koya ki vei Apakuki ni na ca vakalevu sara. Wilika na ka oqo ena Apakuki 1:5-11.

Era a kauti ira vakabobula na Isireli ko ira na kai Asiria, ia na Kalou e yalataka ni na ca vakalevu sara: Era na kauti ira na kai Jutia ko ira na kai Papiloni. A tagi tale ko Apakuki ena tikina e 12-17, sa qai rawa me raica na ka ena kaya na Kalou.

`Gaunisala cava e kauta mai kina nai nuinui na itekitekivu ni Nona vosa na Kalou ena Nona a vosa ni yalayalataka ni kena na vakarusai ko Papiloni ena Apakuki 2:2, 3?`

Na vosa ni yalayala ni Kalou ni na vakarusai ko ira na kai Papiloni e tiko ena Apakuki 2. Na Iperiu 10:37 e kaya na ka e tukuna tiko na Apakuki 2:3, ni dusia tiko na vosa ni yalayala ni Mesaia me baleta na gauna sa bera mai. Mai na dina vata ga ni kena a yalataki na vakarusai nei Papiloni sa vakatalega kina na dina ni kena na vakarusai ko Papiloni na ka levu” (Vakatakila 18:2).

Sa mai coriti tu ko Apakuki ena maliwa ni bula ivalavala ca e a vakavolivoliti koya tiko vata kei na vosa ni yalayala ni Kalou me baleta na ca levu ena yaco mai. Ia sai koya oqo na vanua dina ga eda na kunei keda kina enai tukutuku ni veivakabulai. Na keda meca levu e veilakoyaki voli, ia nai Vola Tabu e kaya ni na ca vakalevu sara ena gauna mai ki muri. Nai dola ga ni nona bula ko Apakuki oya na nona a raica nai yalayala taucoko. Ia ena wase 3 sa rawa kina ki vua me cavuta e dua na masu bibi ni vakavinavinaka ena vuku ni ka ena cakava na Kalou ena gauna mai muri.

`Wilika na Apakuki 3:16-19. Na cava na ka e vakatakila ko Apakuki ni vu ni nonai nuinui? Na cava nai nuinui e nodra na tamata ni Kalou ena noda waraka tiko na kena cereki nai otioti ni yaloyalo vakaparofisai? Gaunisala cava ko na ciqoma kina na inuinui oqo me nomu?`