---
title:  Ko Cei ko Tamada
date:   08/08/2022
---

Ko Oswald Chambers e vola vakaoqo, “Ko a sa bau taroga na Kalou se na cava na ka ena cakava? Ena sega ni tukuna ki vei iko na Kalou na ka ena cakava; ena vakatakila ga ki vei iko se ko cei ko Koya.”—My Utmost for His Highest (Uhrichsville, OH: Barbour & Company, Inc., 1963), Jan. 2.

`Na cava ko nanuma ni vakaibalebaletaka tiko ko Chambers ena vakanananu oqo?`

Mevaka eda sa kila tiko, ni tekivutaki tu na italanoa kei Jope ena leqa vakaloloma sara. E vakayalia na veika kecega, vakavo ga na nona bula kei watina, ka a kaya me cakitaka na Kalou me mate” (Jope 2:9, NIV). Na ka e muria mai sa ka ga ni veitalanoa ena nodratou a tovolea na nonai tokani me ratou cakacakataka na vuna e yaco kina na veika oqo. Ena loma ni veitalanoa kece oya na Kalou e galu tu ga. 

Vakasauri ena Jope 38 sa basika na Kalou qai vosa ka kaya: “Ko cei ko koya oqo e sa mai vakabutobutotaka na Noqu tuvatuva ena vosa sa sega ni vuku?” (Jope 38:2). Sega ni qai wawa, sa tarogi Jope sara na Kalou ena 60 na taro. Dolava na nomui Vola Tabu ka wilika ena Jope 38 kei na 39. 

Ni tarogi oti nai otioti ni taro, a sauma ko Jope ka kaya, “au sa ka wale—na cava me’u kaya ki veikemuni? Au sa tabonaka na gusuqu e na ligaqu. Au sa vosa oti vakadua: ia ka’u na sega ni vosa tale: Io, sa vakarua: ia ka’u na sega ga ni kuria” (Jope 40:4, 5). Ia na Kalou se sega ni oti. E tomana tale ka taroga tale eso taro lelevu.

`Wilika nai otioti ni ka e qai cakava ko Jopeena Jope 42:1-6. Na cava e via kaya tiko na Kalou ki vei Jope, kei na cava ena cakava ki vua?`

Na Kalou e sega ni sauma e dua na taro ka tarogi tiko na vuna mai vei iratou nai tokani nei Jope. Ia e boroya ga e dua nai yaloyalo ni Nona cecere ka sega ni dua erau tautauvata kaya o koya e vakatakilai tu ena cakacaka ni Nona veibuli. Oti oya, sa na sega tale ni gadreva ko Jope e dua nai sau ni taro. Na kena gadrevi nai vakamacala e sa vunitaki tu enai yaloyalo veivakurabuitaki ni Kalou. 

Nai talanoa oqo e vakatakila e dua na itukutuku talei e veibasai. Nai nuinui kei na veivakayaloqaqataki ena rawa ni cariba mai na kena vakilai ni lailai na noda kila. Vakasauri ga, na nona sa tovolea sara meda kunea na vakacegu ena kena kilai na ka kecega, sa laki yaco kina na yalolailai nida sa sega ni kila. Ia ena so na gauna na Kalou sa dauvakatakila na noda lecaika me rawa kina ni da vakila ni nuinui ni tamata ena rawa ga ni kunea na nonai vakavakacegu mai Vua e dua e uasivi cake mai veikeda.

`Na veika ko sega tiko ni kila era yaco tiko ena gauna oqo? Kevaka kina, vakadeitaka na nomu raica tiko na Nonai tovo ni Kalou. Ena solia vakacava ki vei iko nai nuinui o koya ko gadreva me veimaroroi ena ka e sega ni vakasamataki rawa ena gauna oqo?`