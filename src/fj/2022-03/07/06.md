---
title:  Na Veivakarautaki nei Tamada
date:   11/08/2022
---

`Wilika na Iperiu 12:5-13. Nai tukutuku cava e noda ena tikina oqo, ka rau veisemati rawa vakacava kei na veika eda sa vulica ena vula tolu oqo?`

Ena Iperiu 12:5-13, ko Paula e vakamacalataka tiko kina ni veivakatovolei e yaco sa gaunisala tiko ni veivakarautaki. Enai vakadewa vakavavalagi ni Vola Tabu ka vakatokai na New International Version, na veimataqali vosa me baleta na veivakarautaki e basika vakatini. Ena nodra vuravura na kai Kiriki oqo e dua na vosa e vakayagataki vakalevu me baleta na vuli.” Me rawa ni ko kila na vosa “veivakarautaki” oya mo kila na gaunisala ena vakatavulici keda kina na Kalou ena koronivuli ni vakabauta o koya e sa valamacalataka taumada mai ko Paula ena Iperiu 11.

Ena loma ni Iperiu 11, e boroya voli kina ko Paula na kedrai yaloyalo na tamata vakabauta. Na nodra vakabauta e tosoi ira tiko ena veigauna kece era sotakaya kina na veituvaki ni bula dredre. Nida curuma yani na wase 12, sa vuki mai ki veikeda ko Paula, ka kaya ni ra lewe vuqa veikeda era gumatua mai na veika e dredre meda vakabauta, sa rawa talega ki veikeda meda ciciva ka vakacavara na bula ni vakabauta. Na kenai takele walega oya meda vakaraici Jisu vagumatua (Iperiu 12:2), me rawa kina vua mei vakaraitaki ena veigauna dredre (Iperiu 12:3). Nida wilika na wase 12 e vaka ga ni soli ki veikeda e dua na matailoilo ni wilivola. Ke sega na matailoilo oqo na noda rai kei na kilaka me baleta na dredre ena sega ni matata. Ia na noda rai ena matailoilo ena vakadodonutaka na veivakamacala buwawa ni rarawa e biliraka mai ki veikeda na noda itovo ni bula vakavanua. Sa na qai rawa kina ki veikeda meda kila vakamatata ka rawa nida sotava vakavuku na dredre.

**Vakayagataka na matailoilo ni Iperiu 12:1-13. Vakadei ena tikina e 5-13 qai sauma na veitaro oqo:**

`Na cava na yavu ni veivakatavulici?`

`Na cava meda cakava ena vuku ni veivakatavulici?`

`Na cava nai naki ni veivakatavulici?`

`Wilika tale na Iperiu 12:1-13. Vola na veiulubale ko na rawa ni raica vata kei na yavu ni nuinui. Gaunisala cava ko na rawa ni vakila kina nai nuinui oqo ena nomu gauna ni veivakarautaki”?`