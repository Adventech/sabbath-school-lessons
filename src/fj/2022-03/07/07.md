---
title:  Kuri ni Vakasama
date:   12/08/2022
---

Wilika na Ellen G. White, “The School of the Hereafter,” pp. 301–309, in Education; “Help in Daily Living, pp. 470, 471, in The Ministry of Healing.

Ni sa vakila na ka kece, sa yaco mai na gauna ni rarawa kei na yalolailai vakaitamera —na siga e vakatikina ga kina na kena veiwaseitaki na dredre, ka dredre me vakabauti ni Kalou e se tokoni ira tikoga na Luvena era sucu e vuravura; na siga e yaco kina na leqa me vakasaurarataka na bula, me yacova ni sa gadrevi na mate. E kea era lewe vuqa sa vaka me luluqa mai na nodra tatakube tiko ki Vua na Kalou ka coriti ena veivesuki ni vakatitiqa, nai vesu ni tawa vakabauta. Ena rawa beka ki veikeda ena gauna vaka-koya meda raica ena rai vakayalo nai balebale ni veimaroroi ni Kalou ena noda raici ira na agilosi ena nodra tovolea mera vakabulai keda, ena nodra guta me ra teivaka na yavada ena buturara e dei sa na qai ulunivanua tawa mudu, kei na vakabauta e vou, na bula vou, ena qai buroro me bula.”—Ellen G. White, Prophets and Kings, p. 162.

**Taro ni Veiwase**

`1. Ko Ellen G. White e kaya ni oikeda kece eda sa lako curuma oti na gauna ni rarawa kei na yalolailai.” E vakacava sara mada na noda kila vinaka n aka ruarua oqo ena gauna eda lako curuma kina na gauna vaka-koya? Gaunisala cava eda na vulica kina vakavinaka meda iyaragi ni nuinui ki vei ira na tani ena gauna eda lako curuma kina na gauna dredre vaka-koya?`

`2. Ena kalasi, dou lesuva lesu tale na nomu sau ni otioti ni taro ena siga Tusiti. Na duidui cava e cakava ki na nomu bula ni ko maroroya tiko na dina ni Nona voleka na Kalou ena nomu bula?`

`3. Ena kalasi, wilika mai cake na Jopeb 38–41. Nai yaloyalo cava ni Kalou e vakaraitaka? Na cava ko vulica ka solia ki vei iko nai nuinui kei na yaloqaqa? E sema vakacava na Siga Tabu enai yaloyalo oqo? E vukei keda vakacava meda maroroya na bula kei nai tovo ni Kalou?`

`4. Nai nuinui e veivakavoui e lako mai lomalagi. Sa kenai balebale ni rawa ki veikeda meda masulaka nai nuinui me kau mai ki lomada. Taura na gauna mo na masulaki ira era se sega tiko ni vakadeitaka na nodra inuinui me vakavoui. Vakauasivi, na cava ko na rawa ni cakava ki vei ira na tani era sasagataka tum era kunea na inuinui?`

`5. Kevaka e dua e vinakata, kerea na tamata oya me vakasamataka lesu tale mada na gauna e yaco kina na rarawa kei na veivakatovolei me vakayalia kina na inuinui kei na vakabauta. Na cava e veisautaki koya na tamata oya? Na cava ena rawa nida veiwaseitaka vakaikeda me na veivukei ena gauna ni vakatitiqa kei na rarawa?`