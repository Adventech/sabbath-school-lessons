---
title:  Nai Nuinui Tawa Mudu
date:   06/08/2022
---

### Wilika ena Macawa oqo
Apakuki 1:1-4, Jope 38-41, Aisea 41:8-14, Jeremaia 29:1-10, Iperiu 12:1-13. 

> <p>Wiligusu</p>
> “Ia sa sega na madua e na vuku ni nuinui; ni sa sovaraki ki na yaloda na loloma ni Kalou ni sa soli vei keda na Yalo Tabu” (Roma 5:5).

Ena gauna era tiko kina na tamata mamarau enai soqosoqo lotu, sa na vakacava na rawarawa ni kena veitalanoataki kei na kena seretaki nai nuinui. Ia ena gauna eda raici keda kina nida tiko ena loma ni dredre, e vaka me sa na sega ni rawarawa ena veigauna nai nuinui. Ni vakaosoosoti keda na veidraki ni bula era tu vakavolivoliti keda, sa dauvakatekivu meda vakatarotaroga na veika kece, vakauasivi na vuku ni Kalou.

Ena dua na nonai vola e vola kina vakaoqo ko C. S. Lewis me baleta na kena caka mo vakabauta na laione (make-believe lion). Vinakata mo sotava na laione oqo, a taroga e dua se sa manoa na laione. A tukuni ki vua na tamata oya ni sega ni manoa, ia e vinaka.”E dina ga nida sega soti sara ni kilai Koya vakavinaka na Kalou ka vaka me dua na ka e sega ni vakamacalataki rawa, ia e sega ni kenai balebale oya ni sa sega ni totaki keda o Koya. E kenai balebale ga oya ni sega soti sara tiko ni matata ki veikeda na kenai yaloyalo taucoko. Ia nida lomaleqa tiko ena vakanananu ni tiko vakacegu, nuidei kei nai nuinui, ena dodonu me kilai vakavinaka.  E gadreva o Koya me na tikoga ena noda vakasama, ni o Koya e veimaroroi. Ke sega, eda sotava tikoga na rarawa ka sega ni vakadeitaki rawa. 

**Na Rai ena Macawa Oqo**: Ena vukei keda vakacava na noda kila na Nonai tovo na Kalou ena kena vakadeitaki tikoga nai nuinui ena gauna ni veivakatovolei?

_Vulica na lesoni ni macawa oqo me vakarautaki iko ena Siga Tabu, Okosita 13._