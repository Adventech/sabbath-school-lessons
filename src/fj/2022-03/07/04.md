---
title:  Sa Tiko kei Keda Ko Tamada
date:   09/08/2022
---

> <p></p>
> “Ni sai au ko Jiova na nomu Kalou, ka’u na taura na ligamu i matau, ka kaya vei iko, Mo kakua ni rere; ka’u na vukei iko” (Aisea 41:13).

E dua a kaya, “Ena gauna e vaka me sa yawa kina na Kalou, ko cei e sa na yavala?” Ni sa tatara na leqa, eda sa qai daunanuma ni sa biuti keda na Kalou. Na ka dina oya ni o Koya e sega ni lako ki na dua na vanua. 

Na Nona tiko voli na Kalou e vaka me rui yawa sara vei ira na Jiu ena nodrai lakolako. Ia mai vei Aisea na Kalou sa vakadeitaka tiko na veisereki ena gauna mai muri. Ia na lesu tale ki Jeruisalemi e se vo tiko e vica vata tale na yabaki ki liu, sa vinakata na Kalou mera kila na Nona tamata ni sega ni lako tani mai vei ira ka sai koya oya na vuna mera nuidei tikoga kina.

`Wilika na Aisea 41:8-14. Na cava na vu ni nuinui ena rawa ni ko raica rawa vei ira na tamata era waraka tiko na veisereki ena gauna mai muri? Ena vukei keda vakacava na vosa ni yalayala oqo ena noda waraka tiko na nodai lakolako mai vuravura oqo ki na cavacava ni lakolako?`

E dua nai yaloyalo kaukauwa sara e kune tiko ena Aisea 41:13.   Kalou levu ni univesi e kaya ni sega ni dodonu mera taqaya ko ira na Nona tamata, baleta ni o Koya e taura tiko na ligadra imatau” E dua tiko na ka, oya ena nomu raitayaloyalotaka tiko na cakacaka ni veiliutaki ni Kalou mai na Nonai tikotiko vakaturaga, e dua na vanua e yawa sara mai ki na noda vuravura. Ia e yaloyalo duidui oya ni vakilai ni o Koya e voleka sara me taura na ligana Nona tamata daulomani. 

Ena gauna eda osooso kina, e sa daudredre me nanumi ni Kalou e volekati keda sara tiko. Ia ena gauna eda nanuma kina ni o Koya ko Imanueli, “Na Kalou sa tiko vata kei keda” ena cakava na duidui. Ena gauna e tiko vata kina kei keda nai serau ni Kalou, sa na vakatalega kina na Nonai nakinaki, na Nona vosa ni yalayala, kei na kaukauwa ni Nona veivakavoui.

`Ena veisiga ka tarava, vakatovolea mada e dua na vakadikedike. Ena gauna totolo duadua, tovolea mo raitayaloyalotaka ni Kalou ni univesi e sa tucake tu e yasamu me na tubera na ligamu ka yalataka tiko me vukei iko. Biuta vakaivola na veisau e sa cakava ki na nomu bula. Mo tu vakarau mo na wasea na veika ko lako curuma ena nomu kalasi.`