---
title:  Na Veivosa ni Yalayala eso enai Lakolako
date:   30/06/2022
---

> <p></p>
> “E dina ena muri au na yalovinaka kei na loloma e na veisiga kecega ni noqu bula: Ka’u na tiko ga e na vale nei Jiova ka sega ni mudu” (Same 23:6).

Ena gauna eda sa tiko kina ena buca ni yaloyalo ni mate se vakavolivoliti mai vei ira na meca, eda sa dautemaki meda vakabauta nida tu duadua. Eda dau sega soti sara ni vakila ena veigauna na levu ni ka e sa daucakava na Kalou; eda sa dau ulubaletaka ni kevaka e a veivuke tiko, eda na sega ni tekivu enai tuvaki vakaoqo. Ia ko Tevita e sega ni raica tiko me vaka oqo.

`Ena loma ni nona dredre, na cava e rua na ka e tukuna tiko ko Tevita ena Same 23:6 o koya e vakadeitaka? (Raica talega na Efeso 1:4; 2 Pita 1:10; Iperiu 11:13-15.)`
 
Eso nai vakadewa e kaya ni yalovinaka kei na loloma e sega ni vakaicavacava (na veiyalayalati ni Kalou) ena muri au ena veisiga kecega ni noqu bula. Ia na vosa cakacaka taumada (the original verb) e kaukauwa sara, ka dodonu me na wiliki vakaoqo; ni yalovinaka kei na loloma e tawa vakaicavacava ena vakamuri au ena veisiga kecega ni noqu bula. (E dina ga ni vosa vaka-Iperiu vata ga ka vakayagataki tiko ena ena Vakatekivu 14:14, Josua 10:19, and 1 Samuela 25:29, na vanua e matata sara kina na vakanananu ni “vakamuria.) 

`Nai yaloyalo cava e basika ena nomu vakanananu kevaka ko raitayaloyalotaka tiko na yalovinaka kei na loloma tawa oti rawa e vakamuri iko voli? Na cava ko nanuma ni vakaibalebaletaka tiko ko Tevita ena nona tukuna ki veikeda me baleta na Kalou ena nona vakamacalataka tiko na Nona kauwaitaki keda?`
 
Se mani vakacava na titobu ni qakilo se na veivakasosataki ni meca, na dina ni yalovinaka ni Kalou kei na loloma tawa oti rawa kei na dina ni Nona veimaroroi me yacova nai cavacava ni lakolako e sega ni ka meda loma tarotarotaka. Kevaka sa rawa ni maroroi Jisu na vakanananu oqo mai Kalivari, ena dodonu ki veikeda meda na biuta talega ki lomada.

Ena so na gauna sa dau levu na nodra vakatataro ko ira eda daukauwaitaki ira tiko. Me vakataki Tevita, na sala vinaka meda walia kina na kauwai oqo e sega ni vakamacala vakavuku vakaivolatabu ni ka ena rawa ni cakava na Kalou. Ia, me vaka na ka e vakaraitaka ki veikeda ko Tevita ena Same 23:6, oya ena vuku ni veivakadeitaki, ni kena sa wasei na nona sa veivutuni na tamata, ena vuku ni dina ni noda Kalou. 

Nai vakadinadina cava e tiko ena nomu kila na Kalou o koya ena rawa ni vakatakarakarataka na dina ni Nona yalovinaka kei na loloma tawa oti rawa ni vakamuri keda voli? Nai vakadinadina cava ko na rawa ni kuria mai nai Vola Tabu? Ena rawa vakacava ni ko wasea na ka oqo ki vei ira era vakatarotaroga tiko na dina ni veikauwaitaki ni Kalou? E yaco vakacava na Kauveilatai mei dusidusi levu ni veivakasaqarai oqo?

`Vakasamataka mada na veika kece e solia ki vei iko na Kalou. Na cava na nomui tavi me baleta na veika e sa soli ki vei iko?`