---
title:  "Na Veisau ni Lakolako e Sega ni Namaki 1: Na Buca"
date:   28/06/2022
---

> <p></p>
> “Io, kevaka ka’u sa lako ena buca ni yaloyalo ni mate , au na sega ni rerevaka na ca: ni Kemuni sa tiko vata kei Au; ena vakacegui au na Nomuni titoko kei na matanakilagi” (Same 23:4).

Ena totoka sara kevaka eda na muria na nodra sala na yalododonu oya na veico ena bati ni uciwai sa drodro malua.  Ia e sega ni o koya oya na sala e boroya tiko ko Tevita. Ena veisala talega oqo e tiko kina na buca ni yaloyalo ni mate—sega ni vanua eda gadreva meda na sotava! Ena so na gauna ena loma ni yabaki, na veiqakilo kei na veisala qiqo mai Isireli era sa dau dobui ena kui ni wai ka sega ni dau namaki na kena kaukauwa. Na veivanua oqo e dauqiqo sara, vata kei na kena veibaba lelevu e dautabonaka na rarama. Ena vuku ni ka oya, na buca ni yaloyalo ni mate sai koya na butobuto levu.” 

`Vakasamataka mada na gauna ko tiko kina ena nomu “buca ni yaloyalo ni mate.” E vakacava sara tu mada? Ko bau rere, e dina ga ni ko kila ni tiko e kea na iVakatawa? Na veitikina enai Vola Tabu era rui bibi vei iko ena gauna oya, ka cava na vuna?`

`Na gaunisala cava ko nanuma nira tini kina ki na buca na sipi? Ko nanuma nira lako vakataki ira ga na sipi ki kea, se e a kauti ira na sipi o koya nai Vakatawa vakataki Koya?`

Ko Elisabeth Elliot e vola vakaoqo, “Na sipi e sa raica ni sa tiko ena buca ni yaloyalo ni mate ena rawa ni kaya ni liutaki cala. Ena gadrevi me lako curuma na butobuto oya me rawa ni vulica kina me kakua ni rere. Nai Vakatawa e tiko voli vata ga kei koya.”–Elisabeth Elliot, Quest for Love (Grand Rapids, MI: Revell Books, 1996), p. 218. 

`Ko sa bau vakila ni ko a liutaki cala ki na buca? Na cava ko a cakava ki Vua na Kalou ena gauna oqo? Na cava na vuna ko nanuma ni na rawa kina ni yaco ki Vua nai Vakatawa me tawa kila na Nona vakatarai keda meda lako curuma na buca butobuto loaloa?`