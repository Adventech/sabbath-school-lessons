---
title:  'Na Dusidusi enai Lakolako: Nai Vakatawa'
date:   26/06/2022
---

> <p></p>
> “Sa noqui vakatawa ko Jiova; ena sega na ka ena yali vei au” (Same 23:1).

Era a kerei eso na gone mera droinitaki Koya na Kalou. Sega tale ni qai vakataratutu, era sa tekivu droinitaka sara e dua na iyaloyalo ni ate. Ena gauna era sa tarogi kina se cava na vuna, era kaya vata ga mai ni sa loloma na Kalou. Sa rui rawarawa ga me vaka oya. 

E sa rui rawarawa meda na dautauca eso na vakanananu me baleta na Kalou kei na Nona inaki ena veigauna eda tu vinaka kina. Ia ena gauna eda sa qase tiko mai kina, ka sa dredre mai na bula, sa dauveisau na noda dau raica na Kalou.  Na Kalou e sega ni dauveivukiyaki. (Iperiu 13:8, Jemesa 1:17); ia eda sa vaka-kina.

Ena vuku ni nodra bula ni veiqaravi na tamata ena Veiyalayalti Makawa, na Same 23 e vakayagataka tiko nai yaloyalo ni vakatawa me vakamacalataka kina na veigaunisala e kauwaitaki keda kina na Kalou. Nai vakatakarakara ni dua na vakatawa e vakayagataki ki Vua na Kalou—ena Veiyalayalati Makawa kei na Veiyalayalati Vou. Oqo e dua nai yaloyalo totoka ka sega ni veisautaki rawa talega. Ni bera nida qai raica yani na Same 23, meda vakadeuca mada na veika era bau kila ko ira na dauvolaivolatabu me baleta nai vakatawa ena iVola Tabu taucoko. 

**Na cava ko vulica rawa me baleta nai Vakatawa mai na veitikina oqo?**

`Aisea 40:11`

`Jeremaia 23:3, 4`

`Isikeli 34:12`

`Joni 10:14-16`

`1 Pita 2:25`

**Cereka na Same 23. Na cava na ka e daucakava nai Vakatawa me maroroi ira kina na Nona sipi?**

`Same 23:2`

`Same 23:3`

`Same 23:4`

`Same 23:5`

`Same 23:6`

`Na cava na kenai balebale ki vei iko ena nomu vakila ni dua e kauwaitaki iko tiko? Gaunisala cava ko na rawa ni vakayagataka kina na iyaloyalo oqo me vakayaloqaqataka kina e dua e buwawa tu vei koya nai yaloyalo ni Kalou ena vuku ni nona sasaga, se cava ga?`