---
title:  Kuri ni Vakasama
date:   01/07/2022
---

Wilika na Ellen G. White, “Missionaries in the Home,” p. 143, in Testimonies for the Church, vol. 4; “The Divine Shepherd,” pp. 476-484, in The Desire of Ages.
 
“Ko ira era na laki yaco mera qaqa ena gauna mai muri era a lako curuma yani eso na gauna vakarerevaki kei na veivakatovolei ena nodra dui bula vakalotu; Ia me na kakua luluqa na nodra yalodei, ni oqo e tiki tiko ni nodra vakarautaki ena koronivuli nei Karisito, ka ni oqo e dua na gaunisala ni kena vakasavasavataki na veika dukadukali kece sara. Ena dodonu ki vei ira na tamata ni Kalou me ra na gumatua ka vorata na kaukauwa ni meca, na nona veivakacacani, ka dodonu me na vorata na veilati e so ena biuta tu ko Setani ena nonai lakolako. . . . 

Ia kevaka ko na rai tikoga ki cake, sega ni raica sobu tiko na nomu dredre, ko na sega ni gogo enai lakolako, ena vakalailai ga ko sa na raici Jisu ni dodoka sobu tiko mai na ligana me vukei iko, na ka walega mo na cakava oya mo solia ki Vua na ligamu ena yalo e dei, ka vakatara me liutaki iko. Ni ko sa yaco mo veivakabauti, ko sa na qai yaco mo nuidei. . . . 

“Ko na qai kunea na veivuke mai vei Karisito ni bucina e dua na itovo ni bula e kaukauwa, ka totoka. Ena sega ni rawa ki vei Setani me na vakatawayagataka na rarama e cila mai nai vakarau ni bula vaka-koya. . . . Na Kalou sa solia ki veikeda na Nonai solisoli uasivi duadua, na Luvena e duabauga, me laveti, ena noda tokara na ivalavala dodonu, ki na dua na tikina ena Nona matanitu.”—Ellen G. White, Messages to Young People, pp. 63, 64.

**Taro ni Veiwase**

`1. E vakacava sara mada na balavu ni gauna ko vakila tiko kina na rerevaki ni veivakacalai kei na veivakatovolei ki na nomu bula ka tiki tiko ni koronivuli ni veivakarautaki nei Karisito”?`

`2. E yaco vakacava na noda veivukei, veivakacegui, kei na veivakayaloqaqataki ki vei ira era tiko ena buca e sa tiki tiko ni Nona gaunisala nai Vakatawa me rawa kina ki vei ira na tamata mera lako curuma na dredre? Na cava e dua na ka ena rawa ni cakava nai soqosoqo lotu ena Nona veivakayagataki na Kalou mera vukei kina ko ira era gadreva tu na ka?    `

`3. Ena kalasi, mera tukuna yadudua na lewe ni kalasi na gaunisala e muri tiko kina na yalovinaka kei na yalololoma. Na cava ko vulica rawa mai na ka e lako curuma e dua?`

`4. Vakasamataka mada nai otioti ni auwa ni bula nei Karisito, ena Nona lako curuma yani veivakararawataki. Mai na ka e tukuna nai Vola Tabu se Ellen G. White (The Desire of Ages), e rawa vakacava ki vei Jisu ena Nona bula vakatamata me na rawa ni lako curuma? Na cava eda na rawa ni taura mai na Nonai vakaraitaki ki veikeda ena veivakararawataki cava ga eda sotava?`