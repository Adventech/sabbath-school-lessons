---
title:  "Na Veisau ni Lakolako e Sega ni Namaki 2: Na Teveli Maroroi"
date:   29/06/2022
---

> <p></p>
> “Ko ni sa vakarautaka na noqu tepeli ena matadra na noqu meca; Ko ni sa lumuta na uluqu ena ilumu; Sa vuabale na Noqu bilo” (Same 23:5).

Ena noda bula taucoko, e dauvakasauri ga eda sa veitaratara kei na so na meca. Gaunisala cava ga eda na sotavi ira kina? Ko sa bau daumoce yadrayadra ena bogi, veiqiqiyaki, ka tatadrataka na veigaunisala eso mo na sausaumi kina ki vei ira era tovolea mera vakamositi iko se vakacacana na nomu cakacaka? Ena rawa ni dredre ki na Lotu Vakarisito me kila na gaunisala me na sotava kina na kena meca.   

`Na mataqali meca vakacava ko sotava tiko ena nomu bula? Na cava ko cakava ki vei ira era tovolea mera vakacacani iko kei ira ko daukauwaitaki ira? Vakacava sara mada na vinaka ni nomu muria tiko na vosa nei Karisito ena Maciu 5:44, se Roma 12:18-21?`

Ena Same 23:5, e vakaraitaka kina ko Tevita na gaunisala vinaka meda sotavi ira kina na meca. Era vunitaki ira ena nodra vakararai ka sega ni cakava na ka e sa cakava tiko na Kalou ena vukuna. Ia na Kalou sa tiko e kea ena Nona sa vakarautaka tiko na soqo ni kana magiti vei koya. Nai vakarau ni bula nei Tevita, ena gauna era sa lako mai kina na vulagi sureti ki na kana magiti, nai taukei ni soqo ena lumuta na uluna ena waiwai ni vakarau mera lako yani na vulagi ki na vanua ni kana magiti. Na waiwai sai koya na veiwaki ni waiwai ni olive kei na ka boi vinaka. Oti sa na qai laki dabe na vulagi ena vanua era sinai tu kina na kakana.

`Ena rawa vakacava ni ratou na vakananumi keda na tolu na iyaya (teveli, waiwai, bilo) ena Same 23:5 ena gaunisala ni veivakarautaki na Kalou, ena gauna sara madaga eda tiko kina ena buca?`

Me vaka na veivakananumi nei Paula ki veikeda, “Ni da sa sega ni veivala walega kei ira na tamata, eda veivala talega kei ira era sa liu, kei ira era sa kaukauwa, kei ira era sa veitaliataka na butobuto kei vuravura oqo, kei ira na veivavakoso yalo ca e na veiyasana vakalomalagi” (Efeso 6:12). Na keda meca era okati kina ko ira eda raica kei ira eda sega ni raica. Se da vinakata se sega eda sa vakavolivoliti tu mai vei ira. Ia nida tiko vata kei na iVakatawa, ena sega sara ni dua na meca, rairai se tawa rairai. 

`Vakatakila na gaunisala e sotavi iko kina na iVakatawa ena gauna ko vakavolivoliti tu kina mai vei ira na meca. Na cava ko rawa ni raica ena veiyaya oqo o koya ena rawa kina vei iko mo vakavinavinakata ena gauna ni dredre?`