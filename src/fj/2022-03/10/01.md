---
title:  Yalomalua ena Veivakatovolei
date:   27/08/2022
---

### Wilika ena Macawa oqo
Isikeli 24:15-27, L/Yani 32:1-14, Maciu 5:43-48, 1 Pita 2:18-25, Same 62:1-8.

> <p>Wiligusu</p>
> “Sa kalougata ko ira sa yalomalua, nira na taukena na vanua”

Eda sega ni rogoca na vosa yalomalua ni dauvakayagataki vakalevu, vakavo wale beka ga ena gauna eda wilika kina nai talanoa kei Mosese se na kena vulici na Veivakalougatataki mai na ulunivanua. E sega ni ka dredre na kena kilai na vuna. Ni vakamacalataki na vosa Yalomalua sai koya na “vosoti ni mavoa ena yalomalua ka sega ni cudru.” Sa rauta meda sega tiko kina ni rogoca vakalevu; e dredre sara me kunei me dua na ivakarau ni bula e dokai ena veitikotiko ena veigauna. Ena so na gauna sa dauvakadewataka vakaoqo nai Vola Tabu na vosa oqo me malumalumu.” Na gogo e sega ni tovo ni bula e gadrevi me laurai ena veivanua. 

Ia na yalomalua, sai koya na kena lako curumi na mavoa ka sega ni cudru, e dua nai vakarau ni bula nei Jisu kei ira na Nonai lawalawa. Ia e sega ga ni cava ekea: na malumalumu ni yalo ena rawa ni dua nai yaragi kaukauwa ena ligadra ko ira era tiko ena loma ni mosi kei na rarawa. Io, na veivakatovolei sa dua dina na vanua vinaka ni kena vulici na yalomalua ni lomada, baleta ena vuku ni noda dui yalomalua kei na vakacacani ni veimatavuvale ena rawa ni yaco mei vakadinadina kaukauwa me baleta na Kalou. 

**Rai ena Macawa Oqo**: Na veiwekani cava e tiko ena kedrau maliwa na rarawa kei na yalomalua? Ena rawa vakacava ki veikeda, ena noda dui yalomalua kei na vakacacani ni veimatavuvale, mei vakadinadina ki vei ra na tani? Ena rawa vakacava ni yaco na yalomalua, ka sega ni malumalumu me yaco mei vakaukauwa ki na Lotu Vakarisito? 

_Vulica na lesoni ni macawa oqo me vakarautaki iko ena Siga Tabu, Sepiteba 3._