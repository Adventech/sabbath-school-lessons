---
title:  Na Dovi Madrai kei na Waini e Sova
date:   28/08/2022
---

`Ko Oswald Chambers e a kaya meda yaco me vaka na madrai e dovi kei na waini e sova yani vei ira na tani. Na cava ko nanuma ni vakaibalebaletaka na ka oya?`

Ena loma ni Vola Tabu taucoko era tiko eso nai vakaraitaki ni tamata era a kavoro ena nodra qaravi ira na tani. E a kacivi ko Mosese me vosota na biau ni vakalelewa kei na kakase ena nona liutaki ira tiko na tamata ni Kalou ki na Vanua Yalataki. Ko Josefa a kacivi ena dua nai lakolako e a laki yaco kina me beitaki ka biu ki vale ni veivesu ena nona sa yacova nai tutu ni veiliutaki e Ijipita. Ena ka ruarua a yaco, na Kalou e vakatara na draki ni bula oya me yaco kina ki na nodra bula na Nona tamata mera na rawa ni ivakaraitaki ni Nona loloma savu kei na veimaroroi, sega walega ki vei ira, ki vei ira talega na tani. Ena rawa ni vakayagataki keda na Kalou ena sala vata ga. Sa dau ka rawarawa meda cudru se mosi ena so na draki ni bula. Ia na yalomalua sai solisoli ni Kalou me vorati rawa kina na veika vaka-koya ka sega ni yaco kina na cudru.”

`Wilika na Isikeli 24:15-27. Cava na ka e yaco eke? Na cava a vuna e lako curuma kina ko Isikeli na veivakatovolei oqo?`

Ena Isikeli 24:24 e kaya kina na Kalou, “Ia ko Isikeli, ena kemudoui vakatakilakila: na ka kece ka cakava ko koya dou na cakava vakakina: ia ni sa yaco na ka oqo, dou na qai kila ni sai au na Turaga ko Jiova.”  Na kedrai yaloyalo na Isireli oqo, e sa na veisautaki ira na Isireli ki na dina me baleta se ko cei na Kalou cecere—era na qai raica na dina oqo ena nodra sa vakila na ka e vakavotukanataka na parofisai, ni nodra bula na Isreli e vakatakarakarataka na rarawa era na sota kaya. Ko cei e kila se lewe vica era na rai ki Vua na Kalou cecere oqo veikeda ena noda tikina sa kabasu se ena gauna ni kavoro?

`Voleka se yawa na bula vakataki koya e dauvorolaki keda kece. Na cava ni sa bau vakila me baleta na kavoro? Na lesoni cava ko sa vulica? Ena rawa vakacava ni vakayagataka na Kalou na yalomu kavoro mera vukei kina na tamata tani?`