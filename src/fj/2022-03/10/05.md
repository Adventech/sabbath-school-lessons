---
title:  Na Gusu e Tasogo
date:   31/08/2022
---

Nai vakaraitaki kaukauwa ni yalomalumalumu ena veigauna ni dredre e lako mai vei Jisu. Ena Nona kaya meda lako ka vuli vei Koya; ni’u sa yalo malua ka yalomalumalumu” (Maciu 11:29), E vakaibalebaletaka ena sala e rairai eda sega tiko ni raitayaloyalotaka rawa.

`Wilika na 1 Pita 2:18-25. E solia tiko ko Pita eso nai vakasala e veivakurabuitaki ki vei ira na bobula. E vakamacalataka na gaunisala e sauma kina ko Jisu ki vei ira na tawa dodonu kei nai vakarau mosimosi ka vakatututaka ki vei ira ni o Koya sa biuta tiko ki vei ira e dua nai vakarau, e dodonu mo na muria na we ni yavana” (1 Pita 2:21). Na yavu cava ni yalomalua kei na yalomalumalumu ena gauna ni rarawa eda na vulica rawa mai nai vakarau nei Jisu, me vaka e cauraka toka ko Pita?`

E rui vakarerevaki ni raici e dua ni vakacacani ira tiko na tani. Ka rui mosimosi sara kevaka me a caka tiko vei iko. Baleta nida vakila na bibi ni vakatulewa dodonu, ia ena gauna sa basika kina na vakatulewa e sega ni dodonu, na veiuqeti ni lomada me biuta vakadodonu na ka ena gauna eda cakava tiko kina na ka eda vakabauta ni cudru e dodonu ka savasava.

E sega ni ka rawarawa na bula vakaoqo. De rairai dredre vakavo nida tatakube ena dua na dina e rui bibi—ena veidraki ni bula e tawa dodonu, sa dodonu meda vakabauta ni o Koya na Tamada mai lomalagi e se vakatulewa tikoga ka na qai cakacaka ena vukuda ni sa vaka na lomana. Sa kenai balebale talega oya ni sa dodonu meda dolavi keda ki na kalougata me vakataki Jisu, eda na sega beka ni na vakabulai kece mai na vakatulewa tawa dodonu. Ia meda na daunanuma ena veigauna ni o Koya na Tamada mai lomalagi e se tiko vata voliga kei keda ka se vakatulewa tikoga.

Nai vakasala nei Pita, mo vakadamurimuria na bula nei Jisu, ni veivakurabuitaki baleta ni vakanomodi ni lako curuma tiko na rarawa tawa dodonu e sai vakadinadina levu ni lagilagi ni Kalou mai na nodra biu vakadodonu na tamata. Ena gauna e vakatarogi kina mai vei Kaiafa kei Pailato, sa rawa ki vei Jisu me a tukuna e vuqa sara na ka me vakadodonutaka kina na ka e yaco tiko ka vakadonui Koya, ia e sega. Na Nona galu sai vakadinadina ni Nona yalomalumalumu.

`Ko na sotava vakacava na mataqali draki ni bula e sega ni dodonu vakaoya? Ko na vakayagataka vakavinaka vakacava eso na yavu e raici tiko ni kua ena nomu bula?`