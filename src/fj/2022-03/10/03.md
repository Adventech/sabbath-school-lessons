---
title:  Dautataro ni Loloma Savu (Grace)
date:   29/08/2022
---

`Wilika na Lako Yani 32:1-14. Nai tavi cava e vakaitavitaki koya tiko kina ko Mosese eke?`

Ni oti na nodra sa tekivu qaravi luve ni bulumakau koula na tamata, sa nanuma na Kalou me sa na vakarusai ira na tamata ena vuku ni nodra sa lako tani sara vakayawa ka vakayacori Mosese me dua na matanitu levu. Ia mai na nona taura na ka e sa solia ki vua na Kalou, sa qai kerea na loloma savu ni Kalou ko Mosese me vakatakila ki vei ira na Nona tamata, sa mani vakadonuya na Kalou. 

Na Lako Yani 32:1-14 e vakavurea e rua na tikina bibi. Matai, Sa nanuma na Kalou me sa vakarusai ira na tamata talaidredre ka vakalougatataki Mosese me vakatovolei koya kina. Na Kalou e vinakati Mosese me matanataka na levu ni yalololoma e tu Vua me baleti ira na tamata era sa guta vakalevu mera talaidredre. Qaqa kina ko Mosese ena veivakatovolei oya. Me vakataki Jisu, ena Nona kerea mera lomani na tamata ivalavala ca. Na ka oqo e vakatakila e dua na ka talei: ena so na gauna ena rawa ni vakatarai keda na Kalou meda na dausotavi ira na keda meca; ena rawa ni vakatarai keda meda na sotava na dredre me rawa kina ki vei keda, kei na univesi e vakararai tu mai me raica se vakacava tu na levu ni yalololoma e tu ki veikeda ena vukudra o ira era lako sese tu.

`Nai ulubale cava e a solia ko Mosese ena nona a kerea na Kalou me kakua ni vakarusai ira na Isireli?`

Karua, na tikina oqo e vakatakila ni ko ira era dauveisaqasaqa ka talaidredre era sa kaci tiko me vakatakilai na loloma savu. Na loloma savu e gadrevi ena gauna sara mada ga era  gadreva kina vakalailai na tamata. Ia ena gauna era gadreva kina vakalailai, sa gauna talega eda na vakila kina vakalailai na noda vinakata meda solia. Ia ena gauna e vakalewai Mosese tiko kina ko Miriama na ganena, e a tagi ki Vua na Kalou me vakabulai koya mai na vukavuka (T/Leketu 12). Ena gauna sa cudruvi Kora kina na Kalou kei ira na nona ilawalawa ka kaya ni na vakarusai ira kece, a tekiloulou ko Mosese e matana me kerea na nodra vakabulai. Ena siga ka tarava, ena gauna era sa baci vosa minimini kina na Isireli me baleti Mosese ena vuku ni nodra mate na dauvakavunene ka sa kaya na Kalou me na vakarusai ira kece tale a vakacuva na uluna ko Mosese sa uqeti Eroni me cakava e dua nai soro ni veibuluti vakatotolo sara (T/Lekutu 16). Ena nona yalomalua, ena nona sega ni nanumi koya ga vakataki koya ena loma ni veivakatovolei oqo, Ko Mosese e kerea na loloma savu ena vukudra oira e sega ni tu vei ira na dodonu me ra taukena.

`Vakasamataki ira mada na tamata era tiko vakavolivoliti iko. Ko cei ko nanuma ni lailai sara na loloma savu.  Ena rawa vakacava ki vei iko, ena yalomalua kei na yalomalumalumu, mo yaco mo vakaraitaki ni loloma savu ni Kalou ki vei ira?`