---
title:  Lomani Ira era Vakararawataki Keda
date:   30/08/2022
---

E dua a kaya vakaoqo ne: “Lomani koya na keda meca, e sega ni kenai balebale ni dodonu ki veikeda meda lomana na duka e buluti koto kina na mataniciva; ia na kenai balebale meda lomana na mataniciva e davo koto ena duka. . . . E sega ni lomani keda na Kalou baleta na kedai tuvaki vakayago e sa daumaka tu. Ia e yaco meda daumaka baleta ni Kalou e lomani keda.” 

`Ni ko raici ira na nomu meca, na cava ko na raica—na mataniciva se na duka?`

`Wilika na Maciu 5:43-48. Sa kacivi keda ko Jisu meda lomani ira ka masulaki ira na keda meca. Na cava nai vakaraitaki ni veika buli e solia tiko ki veikeda ko Jisu me na vukei keda meda na kila na vuna e dodonu meda na lomani ira kina na keda meca? Na cava na ka e vakatavulici keda tiko kina?`

Ena Maciu 5:45, e vakayagataka tiko kina ko Jisu nai vakaraitaki nei Tamana mai lomalagi me vakatakila na gaunisala meda sotavi ira kina oira era vakararawataki eda, o ira beka era a biuti keda ena dua na vanua vakaloloma sara. Ko Jisu e kaya ni ko Tamana e vakatala mai na kalougata ni uca ki vei ira na yalododonu kei ira na tawayalododonu; kevaka e solia na uca na Kalou ki vei ira na tawa dodonu; ena dodonu meda na sotavi ira na noda meca vakatalega kina. 

E sega ni kaya tiko ko Jisu ni dodonu me tiko ki veikeda na yalo katakata ki vei ira kece era vakavuna na noda rarawa. Vakabibi, na noda loloma kivei ira na keda meca e sega na kenai balebale na ka e tara na noda bula me baleti ira ia na ka e caka me vakatakila na kauwai kei na veinanumi.  

Sa qai mai tinia ko Jisu ena dua na tikina sa dau levu sara na kena veiletitaki: “Mo vinaka sa me vaka sa vinaka sara na Tamamudou sa tiko mai lomalagi” (Maciu 5:48). Ia na kenai balebale e rui matata sara: Ko ira na tamata era vinakata mera vinaka sara me vaka sa vinaka sara na Kalou ena dodonu me vakaraitaka mada na loloma ki vei ira na kedra meca me vaka na Nona vakaraitaka na Kalou na Nona loloma ki vei ira na Nona. Mo vinaka sara ena mata ni Kalou oya mo lomani ira era veisqasaqa; me vakayacori na ka oqo ena taura na yalomalumalumu o koya ena rawa ni solia ga na Kalou.

`Nanuma tiko nai balebale ni yalomalua (“vosota na mavoa ena yalomalua ka sega ni cudru”), Vola na veisau ena dodonu mo na cakava mena rawa kina ni vakatara na Kalou me na soliaki vei iko na mataqali yalomalumalu ena vukei iko ena ivakarau ni bula ni veiciqomi vei ira na meca.”`