---
title:  Kuri ni Vakasama
date:   02/09/2022
---

Wilika na Ellen G. White, “The Importance of Seeking True Knowledge,” pp. 453, 454, in The Ministry of Healing; “The Sermon on the Mount,” pp. 298-314, in The Desire of Ages; “The Worker and His Qualifications, p. 630, in Evangelism.

“Na yalomalua e ologi tu vei Karisito ena vakalailaitaka sara na dredre eda na sota kaya. Kevaka eda na taukena na yalomalua nei Koya na nodai liuliu, eda na qaqa mai na veivakacacani, na cati, na veivakasosataki, o koya eda sotava tu ga e veisiga, ka ra na yali na butobuto ena yalo. Nai vakadinadina ni nona bula cecere e dua na Lotu Vakarisito oya na nona sa rawa ni tarova na yalona. O koya e vakacacani se yalokaukauwa ka sega ni tarova rawa na yalona e sa butakoci Koya na Kalou ena Nona dodonu me vakatakila na Nona itovo e vinaka sara mai vei koya. Na yalomalumalu ni yalo sai koya na kaukauwa e solia na qaqa vei ira na tamata ni Kalou, sai vakaraitaki ni nodra semati vata tiko kei lomalagi.”—Ellen G. White, The Desire of Ages, p. 301.

**Taro ni Veiwase**

`1. Gaunisala cava e laki yaco kina na yalomalumalumu me qaqa mai na mosi kei na cati? Na cava ko nanuma ni yavu bibi duadua ni yalomalua o koya e vakatarai keda meda cakava kina na ka oqo?`

`2. Ena nomu bula vakavanua, era raici tu vakacava ko ira era yalomalua ka yalomalumalumu? Era dokai, vakacacani se cava? Na mataqali bili vakacava ko sotava ena nomu bula vakaitikotiko e veisaqasaqa kei na nomu bucina cake tiko nai tovo oqo?`

`3. Era tiko beka eso nai vakaraitaki lelevu ni yalomalua kei na yalomalumalumu mai vei ira na tamata era bula tiko ni kua? Ke tiko eso, ko cei, gaunisala cava era vakatakila tiko kina na itovo oya, ka cava ko na rawa ni vulica mai vei ira?`

`4. Na cava na vuna eda dauvakatauvatanataka vata tiko kina na yalomalua kei na yalomalumalumu vata kei na gogo?`

`5. Ko Tevita e vakayacora me sa nonai drodro na Kalou. Ena cakava vakacava ko Tevita me nona I drodoro na Kalou?. Ena dauvakadinadinataki vakacava ena veigauna nai drodro oya? Ena rawa vakacava ki veikeda, vakaisoqosoqo lotu, me yaco mei drodro ki vei ira era gadreva nai drodro? Na mataqai drodro vakacava e vakarautaka tu na nomu isoqosoqo lotu? Na cava ko na rawa ni cakava mo veivuke kina ena kena vakaduri e dua na vanua mei drodro ki vei ira era gadreva?`