---
title:  Kuri ni Vakasama
date:   16/09/2022
---

Wilika na Ellen G. White, “Eli and His Sons,” pp. 575-580, and “The Presumption of Saul,” pp. 616–626, in Patriarchs and Prophets.

Na sorovaki ni bula ki Vua na Kalou ena qai lakomai nida sa vakamatea na noda duigagadre kei na veika eda dautaleitaka. Na ka oqo e sa na dolava na veiqaravi ki vei ira na tani. Eda na sega ni rawa ni bula tiko ki Vua na Kalou kevaka eda na sega ni yaco meda imadrali ka bula ena yalodina me rogoca na domo ni Kalou ena veigauna. Ki veikeda nida solia vakaoti na lomada ki na loma ni Kalou, eda na vakila na rerevaki ni noda vakararavi tikoga ki veikeda kei na veika e vakaisosomitaka na Vosa ni Kalou kei na Nona kaukauwa. Mevaka ni sorovaki ni bula ki na loma ni Kalou e uto tiko ni bula va-Karisito, na Kalou sa na dauvakatara na veikadredre me vakatavulici keda meda vakararavi ki vei Koya.

“Na vakawelewele nei Ilai e vakamatavotutaki vakamatata e matadra na tama kei na tina ena vanua. Ena vuku ni nona sega ni bula ena bula e vakatabui, se na nona sega ni vinakata me cakava na cakacaka e sega ni marautaki, e tauca kina nai sau ni nodrau talaidredre na luvena gonetagane. Ko ira nai tubutubu era vakatara na ivalavala ca kei ira na luvedra era vakayacora tiko era sa cala ki Vua na Kalou, ena sega ni ciqoma e dua nai soro se isolisoli ni nodra talaidredre na Kalou.”—Ellen G. White, Child Guidance, p. 276.

**Taro ni Veiwase**

`1. Veivosakitaka vakalasi na veivakurabuitaki ni ka cakava na Luve ni Kalou ena Nona lako mai ki vuravura vakatamata me mai mate ena vuku ni noda ivalavala ca. Na cava e kaya ki veikeda me baleta na bula ni sorosorovaki kei na guilecavi koya ena vuku ni veika vinaka? E dina ga nida na sega ni cakava rawa n aka e sa mai cakava ko Jisu, ia na yavu e tiko e kea ka sa dodonu me na tikoga e matada ena veigauna. Ena sala cava ena rawa kina ki veikeda, ena noda duiyalava, e matanataka na mataqali sorosorovaki kei na sega ni nanumi koya vakataki koya o koya e mai vakaraitaka ko Jisu ena kauveilatai?`

`2. Vuqa na tamata ena nanuma ni soli iko ki Vua na Kalou ka sega tiko ni kila na ka ena yaco ka tarava ena rawa ni dua na ka vakadomobula sara. Ko na vakasalataki ira rawa vakacava na tamata era vakararavi tikoga vei ira ka sega ki Vua na Kalou? Na cava ko na kaya me kauta tani na nodra rere ni sega ni kila—se na rawa me vakatulewataka—na gauna mai muri?`

`3. Dou taura na gauna vakalasi ena nodra masulaki ira na tamata ko kila ni dredre tiko na nodra soli ira ki Vua na Kalou, mera rawa nira raica ni vakararavi ki Vua na Kalou  sa gaunisala duaduaga ki na bula vakacegu e tawa mudu. Ena gauna vata ga oya, na cava ko na rawa ni cakava ki vei ira na tamata oqo me na vukei ira mera raica ni rawa nira soli ira ki Vua na Kalou ka ni vinaka duadua na Nona sala? Ena rawa vakacava ki Vua na Kalou me vakayagataki iko mo vukei ira na tani mera kila na Nona loloma kei na Nona sa tu vakarau me veivakarautaki?`