---
title:  Mate e Liu ni Bera ni Qai Kila na Loma ni Kalou
date:   12/09/2022
---

Era lewe vuqa na Lotu Vakarisito era vakasaqara ena yalodina mera kila na loma ni Kalou me baleta na nodra bula. “Kevaka wale madaga ni’u kila na loma ni Kalou me baleta na noqu bula, au na sorovaka na ka kece sara ki Vua” Ia ni oti na kena yalataki ki Vua na Kalou na ka oqo, eda sa daulecava na lomana. Na vu ni veilecayaki oqo e tiko ena Roma 12:1, 2. E vakamacalataka tiko kina ko Paula na gaunisala eda na rawa ni kila kina na loma ni Kalou, ka solia e dua na tikina bibi: kevaka ko via kila se cava na loma ni Kalou, oya mo sorosorovaki taumada.

Wilika na Roma 12:1, 2. Ko Paula e vola ni sa rawa ki veikeda meda vakatovolea ka vakadinata na loma ni Kalou” (Roma 12:2) ena gauna:

1. Eda kila kina vakaoti na loloma ni Kalou ki veikeda (Roma 12:1).
2. Eda soli keda kina meda madrali bula ki Vua na Kalou (Roma 12:1).
3. Sa vakavoui kina na noda vakanananu (Rom. 12:2).

Na vakasama walega e sa vakavoui ena rawa ni kila vakavinaka na loma ni Kalou. Ia na veivakavoui oqo e semati ki na kena mate taumada na au. E se sega ni rawata na rarawa e mai sota kaya ko Karisito ena vukuda—ena dodonu me mate. 

`Kerea na Yalo Tabu me vakatakila ki vei iko e dua na vanua e se bera ni mate vakaoti. Na cava na ka e vinakata na Yalo Tabu ki vei iko mo na biuta tani me na qai rawa kina ki vei iko mo madrali bula ki Vua na Kalou?`
                                                          
Ena gauna e sega ni mate kina vakaoti na au, na Kalou sa dauvakatara na veika dredre me vakayavalata na vakanananu. Ia na noda rarawa e sega walega ni vukei keda meda vorata kina na noda ivalavala ca—e solia talega ki veikeda na raivotu meda raica na Nona a soli Koya ko Jisu  ena vukuda. Elisabeth Elliot e vola vakaoqo, “Na sorovaki ni gagadre titobu ni lomada e vakabauti ni voleka sara me vaka na noda sa mai kila na kauveilatai. . . . na ka eda kila me baleta na mate ena kauveilatai, dina ga ni rau sega ni veiraurau kei na noda iVakabula. Ia e ukucavutaki keda me rawa nida tekivu kilai Koya ena veitokani ni Nona rarawa. Ena veitiki ni noda duirarawa, e sa kacivi keda tiko ki na veitokani oya.”—Elisabeth Elliot, Quest for Love (Grand Rapids, MI: Fleming H. Revell, 1996), p. 182.

`Wilika ka masulaka na Roma 12:1, 2. Vakasamataka na veika ko na gadreva mo biuta tani me na qai rawa kina ni ko madrali. Ena vukei iko vakacava mo kila na rarawa e sota kaya ko Jisu ena vukumu ena kauveilatai? Ena vukei iko rawa vakacava na kilaka oqo mo curu kina ki na veitokani vata kei Jisu kei na rarawa e a sota kaya?`