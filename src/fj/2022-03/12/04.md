---
title:  Tu Vakarau mo Vakarorogo
date:   13/09/2022
---

> <p></p>
> “A sa lako mai ko Jiova, ka tu, ka kaci me vaka eliu, I Samuela, i Samuela. A sa kaya ko Samuela, Mo ni vosa mai; ni’u sa vakarorogo na nomuni tamata” (1 Samuela 3:10). 

Ko a sa bau rogoca na domo lailai ni Yalo Tabu ia ko qai lecava? Ena vuku ni ka oya, e sa  dau veicalati kina na veika kece, ka qai vakananuma e muri ka kaya. Oh sega, na cava na vuna au sega ni vakarorogo kina?

Matai ko Samuela e vakamacalataka tiko nai talanoa ni dua na qase kei na lewe rua na luvena daucaka cala ena nodrau a sega ni via vakarorogo ki Vua na Kalou kei na gonetagane e a vakarorogo. Dina ga ni a solia na Kalou e dua nai vakasala kaukauwa , ko ira e gadrevi mera veisautaka na nodrai lakolako era qai sega. 

`Wilika na kedrai talanoa ena 1 Samuela 2:12–3:18. Na duidui cava e matata vakavinaka eke vei ira era vakarorogo ki Vua na Kalou kei ira era sega ni vakarorogo?`
                                                
Koi rau na luvei Ilai e tu ena nodrau vakanananu e so tale na ka ka sega ni ka ni Kalou.  Kei Ilai sara madaga ni oti na nona sa rogoca na ka e vinakata na Kalou, ia ni sa vosa oti vei rau na luvena, e vaka ni sega ni qai cakava tale e dua na ka. Ka sa matata tu ni rau se sega ni tu vakarau me rau talairawarawa me cakava na loma ni Kalou. E duidui sara mai vei Samuela.

Ko Charles Stanley e dua na dauvunau e vakamacalataka na kena sa rui bibi ni yavutaki na bula e vakarorogo ki na domo ni Kalou ena ka e vakatoka na toso me tu vakadodonu na bula“(shifting into neutral)” E kaya, “Na Yalo Tabu . . . e sega ni vosa ena vuku ga ni kena vakadewataki nai tukutuku. E vosa me yaco kina e dua na ka. Ka kila na levu ni vakaoti gauna eda solia tu kina noda ituvatuva. Nisa yaco na ka oya, o Koya sa na vakanomodi. E sa na waraki keda me yacova na gauna eda sa tu vakarau kina me ciqoma ka talairawarawa.”—Charles Stanley, The Wonderful Spirit-Filled Life, (Nashville, TN: Thomas Nelson Publishers, 1992), pp. 179, 180. 

`Na cava nai balebale ni nona kaya ko Stanley me tu vakadodonu (neutral enough)? Ena gauna ko vakasamataka kina na nomu dolavi iko ki Vua na Kalou, na cava eso na ka e dau tarovi iko mai na nomu rogoca ka talairawarawa?  Na cava ena gadrevi ena nomu bula me bucina cake na yalo ni rogoca na domo ni Kalou kei na yalo e guta me talairawarawa ki na Nona veiliutaki?`