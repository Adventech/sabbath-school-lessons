---
title:  Talairawarawa ki na Veiqaravi
date:   11/09/2022
---

`Wilika na Filipai 2:5-9. Nai tukutuku bibi cava e tiko ena tikina oqo me baleti keda?`

Nai valavala ena gauna oqo e sa uqeti keda kece meda valataka na noda dodonu. Kei na veika kece oqo e vinaka ka sa dodonu me vaka-kina. Ia vei Jisu, na loma ni Kalou ena rairai kerei keda meda biuta tani na noda dodonu me na rawa kina nida qaravi Koyakina na Tamada ena sala ena tara cake na veika tawa mudu ni matanitu ni Kalou. Nai tagede e muri me biutani kina ena rairai dredre ka sega ni vinaka, vakavuna kina na ivakarau ni bula e sogolati.

Meda raica mada na gaunisala e cakava kina ko Jisu (Filipai 2:5-8). E tolu nai kabakaba e taura ko Jisu ena Nona sorovaki Koya tiko ki na loma i Tamana e cavuti tiko ena veitikina oqo. Ena kenai tekitekivu, E vakananumi keda tiko kina ko Paula: “Me tiko talega veikemudou na yalo vata ga sa tiko vei Karisito Jisu” (Filipai 2:5).

Ma rawa ni tu enai tutu me vakabulai keda kina, e biuta kina ko Jisu na Nona tautauvata kei Tamana qai lako mai kina ki na vuravura ena dagodago vakatamata (Filipai 2:6, 7).

E sega ni lako mai ko Jisu me vaka e dua na tamata cecere ka lagilagi, ia e vaka e dua na tamata dauveiqaravi vei ira na tani (Filipai 2:7).

Me vaka ni dauveiqaravi, ko Jisu e sega ni bula vakacegu ka bula balavu ia sa talairawarawa memate. Ia e sega mada ga ni mate ena mate vakaturaga ka lagilagi. Sega, o Koya e talairawarawa me mate ia me mate ena kauveilatai” (Filipai 2:8).

`Ena yasa ni noda bula cava e yaco kina na bula nei Jisu me ivakaraitaki veikeda? Kevaka me ka vinaka ka dodonu me taqomaki na dodonu kei na vakatautauvatataki, ko na vakamacalataka vakacava na vakatulewa ni dua na ka e gadrevi me kautani? Wilika na Filipai 2:9. Gaunisala cava e vukei keda kina na tikina oqo meda kila kina na vu ni noda sorovaki keda ki na loma ni Kalou?`

`Masulaka ki Vua na Yalo Tabu me solia ki vei iko na vuku mo kila se, “Na dodonu cava ko se kukuva matua toka ena gauna oqo ka na rawa ni lati ni kena sorovaki na bula me cakava na lomai Jisu ena qaravi ni matavuvale, soqosoqo lotu, kei ira era vakavolivoliti au? Ena vakacava sara mada na balavu ni gauna au na vosota tiko kina na tiko vakaca me na rawa ni taucoko tikoga kina na noqu qaravi ira tiko na tani?”`