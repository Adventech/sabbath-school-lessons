---
title:  Mate Me vaka na Sore ni Kau
date:   10/09/2022
---

### Wilika ena Macawa oqo
Filipai 2:5-9; Roma 12:1, 2; 1 Sam. 2:12–3:18; 1 Sam. 13:1-14; Sakaraia 4:1-14.

> <p>Wiligusu</p>
> “E dina, e dina, au sa kaya vei kemudou, Kevaka ena sega ni mate na vua ni sila ni sa lutu ki na qele, sa tiko duaduaga; ia kevaka sa mate, sa vua vakalevu” (Joni 12:24).

Nai yaloyalo e solia ko Jisu me baleta na mate ni sore ni sila sa dua dina nai vakaraitaki e rui veivakauqeti ni vakatauvatani kei na noda sorovaki keda ki na loma ni Kalou. 

Matai, me na lutu mada. Na sore ni sila e lutu tani mai na vu ni sila e sega ni vakatau kina na vanua se gaunisala e lutu kina ki na qele. Ena sega ni vakatau vua na qele e vakavolivoliti koya ka bikaci koya yani.  

Karua, ena wawa tiko. Ni sa davo koto ena qele na sore ni sila, ena sega ni kila na cava ena kauta mai na ka sa tu mai liu. Ena sega ni raitayaloyalotaka rawa na cava na ka ena yaco ena gauna mai muri, ni o koya e sore ni sila walega. 

Katolu, ena mate. Ena sega ni rawa me vu ni sila vakavo ni sa lako tani mai na nonai tutu vakasore ni sila. Ena dodonu me mate, oya ena dodonu me biuta tani na nonai tutu makawa ni bera ni qai veisau mai na sore ni sila ki na vuna ena vakavuana.

**Na Rai ena Macawa Oqo**: Kevaka eda kila ni vinaka veikeda na loma ni Kalou, na cava na vuna e dredre kina na noda ciqoma? Nai vakaraitaki ni talairawarawa cava e biuta tu veikeda ko Karisito? Ko vakatauvatana vakacava na ivakaraitaki ni sore ni sila ki na nomu bula? 

_Vulica na lesoni ni macawa oqo me vakarautaki iko ena Siga Tabu, Sepiteba 17._