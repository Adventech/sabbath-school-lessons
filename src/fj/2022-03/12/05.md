---
title:  Nuitaki Koya vakataki Koya
date:   14/09/2022
---

Ena gauna sa valavala ca kina ko Ivi ena Were ko Iteni, e sega ni ka rawarawa baleta o koya e vakatitiqataka na vosa ni Kalou. Na uto ni nona leqa sai koya na nona vakabauta ni sa tu vua na kilaka me digitaka vakaikoya na vinaka kei na ca. O koya e vakararavi vakalevu ki na nona vakatulewa. Ena gauna eda vakararavi vakatabakidua ga kina ki na noda vakatulewa o koya e saqata vakalevu na vakabauti ni Vosa ni Kalou, eda sa dolavi keda tiko ki na veimataqali leqa kecega. 

Nai talanoa kei Saula e vakamacalataka nai kalawa ki na nanumi koya vakataki koya kei na leqa ena tarava mai. Ko Samuela e lumuti Saula me tui (1 Samuela 10:1). Sa qai solia ki vei Saula e dua nai vakasala bibi (1 Sam. 10:8), ia e qai talaidredre kina ko Saula. 

`Wilika nai karua ni wase ni talanoa ena 1 Samuela 13:1-14. Na cava n aka e cakava ko Saula ka mani vakavuna na nona leqa?`

E tiko e tolu nai kabakaba o koya e liutaki Saula vakatotolo sara ki na bula ni nanumi koya vakataki koya ni oti ga na nona buli me tui. Na leqa oya ni sega ni dua na ikalawa e ca sara. Ia, era tiko kina na sore ni leqa baleta nira dui tauri yadudua mai Vua na Kalou. Raica na veitarataravi ni ka e bale kina ko Saula.

1. Ko Saula e kaya, “au sa raica”—na nodra veiseyaki na nona mataivalu kei na yali tiko nei Samuela (1 Samuela 13:11). Sa lomaleqa sara ko Saula, ka vakarautaka na veika sa yaco tiko ena nona vakaraica.
2. Toso ko Saula mai na “au sa raica “ ki na “au sa tukuna”—ni ko ira na kai Filisitia era na qaqa vei ira (1 Samuela 13:12). Na ka e raica e matana e veisautaka na ka e tukuna, se raitayaloyalotaka, me baleta na ituvaki ni ka.
3. Tosoko Saula mai na “au sa tukuna” ki na “au vakila”—ni vauci me vakacaboisoro (1 Samuela 13:12). Na ka e vakasamataka tiko ko Saula e bulia cake na gagadre ni lomana.

Eda cakava kece na ka oqo; ena noda vakararavi tu ga ki na noda rai vakatamata, o koya e vakavuna meda vakararavi tu ga kina ki na veika e vakayavalati keda. Ka cakacaka ena ka e vakayavalata na lomada.

`Na cava sa rui rawarawa kina ki vei Saula me vakamuria ga kina na nona vakatulewa dina ni matata tu vua nai vakasala ni Kalou? Kevaka eda kila ni da kakavorovoro rawarawa ka sega ni daumaka na noda kilaka, na cava na vuna eda vakararavi tikoga kina ki veikeda? Eda na vulica rawa vakacava meda na dauvakararavi ki nai vakaro ni  Kalou mai na noda rogoci keda tikoga vakai-keda?`