---
title:  Nai Tovo kei nai Tikotiko
date:   21/07/2022
---

E dua na sere e vakoto oqo: “Koi au na vatu, koi au na yanuyanu.” Ko sa bau vaka tu beka oya —vinakata mo tu duadua?  Ko sa na rogoca beka ni ra kaya na tamata, “Ia, na noqu lako vata kei na Kalou e noqu ga vakataki au. Oqo e dua na ka au sega ni vinakata me’u talanoataka.” 

`Wilika na Efeso 4:11-16. Na cava e via tukuna tiko eke ko Paula? Nai tavi cava e solia eke me baleta nai tikotiko?`

Ena nona volavola tiko ko Paula ki vei ira mai Efeso, e vakamacalataka tiko ki vei ira ni soqosoqo lotu e vaka e dua na yago. Ko Jisu na uluna, kei ira na Nona tamata na veitiki ni yago. Kevaka ko na raica vakavinaka na Efeso 4:13, ko na raica kina nai naki bibi ni bula vakaitikotiko—oya meda vakila nai vakarau ni tamata dina, era sa sinai sara vei Karisito.” Ena vuku ni ka oya ena gadrevi kina na tamata yadudua.

Sa rawa nida Lotu Vakarisito ena veigauna kece. Me vakataki ira era lewe vuqa ena loma ni senitiuri ena nodra vakalialiai se vakararawataki, ni ra tu duadua voli ga e sa sega ni qai daulevei rawa. Oya nai vakadinadina levu ni kaukauwa ni Kalou era sega ni vesuka rawa na tamata ena vuku ni dre e vakavolivoliti ira. Ia, ena vuku ni ka oqo, ko Paula e se via vakabibitaka tikoga e dua na dina, oya e muri, eda sa na vakila na taucoko nei Karisito ena gauna eda sa cakacaka vata kina ena veitauraki. 

`Ena Efeso 4:11-16, na cava na ka e kaya ko Paula ni dodonu me yaco ni se bera ni vakatakilai taucoko ko Karisito ena noda duitikotiko vaka Lotu Vakarisito?`

`Ena sala cava e rau duidui kina o ira era vakadinadinataka vakaitikotiko na taucoko nei Karisito kei na tamata yadua e vakatakila tale tikoga na taucoko nei Karisito?  Na cava na veivakavuvuli ni ka oqo enai yaloyalo levu ni veivaluvaluti levu? Raica na Efeso 3:10.`

`E rui ka rawarawa mo vinaka ena gauna ko tiko duaduaga kina se dua na vulagi, ia e daudredre sara meda vinaka ki vei ira na tamata ko kilai ira vakavinaka se sega ni taleitaka. Sa kenai balebale oya nida se vakatakila tikoga ki vei ira na tamata oqo na loloma savu kei na yalololoma. Eda sa vakatakila tiko e dua nai vakadinadina e dredre me na tabonaki ena vuku ni dina me baleta na Kalou.`