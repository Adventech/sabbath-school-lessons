---
title:  Na Vakabauta ena Loma ni Buka e Veivakasavasavataki
date:   18/07/2022
---

E dua na ka oya na nomu tiko enai valu; ka dua tale na nomu sega sara madaga ni raica na mataivalu ena buca ni valu. Ena dua na vakanananu, sai koya saraga oqo na ka eda sotava tiko na Lotu Vakarisito. Eda sa kila ni sa tiko e kea na mataivalu. Sa rawa nida vakila ena noda bula, ia ena dodonu meda toso yani ena vakabauta, vakadinati Koya e sega tiko ni kune” (Iperiu 11:27).

`Wilika na Jope 23:1-10. Na cava na dina ni nona sasaga ko Jope? Na cava na ka e sega tiko ni raica? Ena gauna vata ga, na cava e taura ena vakabauta, veitalia ga na nona dredre kece?`

Ena loma sara madaga ni veivakatovolei rerevaki e sota kaya tiko, ko Jope e vakabauta tikoga na Kalou. Mai na veika kece sara e yaco tiko, ko Jope e guta tikoga me qaqa. Ka dua na ka e tosoi koya tiko vakaukauwa oya na koula. E sega ni metali koula, o koya e rai sara tiko ki liu; kei na nona vakila ni kevaka ena tautauri matua tikoga ki Vua na Kalou, ena yaco me vinaka ena gauna mai muri—ena yaco me koula ena gauna mai muri. Se vakacava sara mada na nona kila tiko ko Jope na veika e yaco, o koya eda sega ni tiko ni kila. Se mani vakacava sara na veika e vunitaki tiko ki vua, e vosota ga na veivakasavasavataki ni bukawaqa.  

Ko rerevaka tiko na buka? Ko lomaleqataka tiko beka na katakata e vakavuna na veika e yaco tiko? De rairai, me vakataki Jope, na katakata ni Kalou e sega ni vakamacalataki rawa. De rairai na dredre ni nona vakamatautaka na nona bula ki na dua na cakacaka vou se dua na vale vou. Ena rawa beka ni nomu lako curuma na veivakacacani ena vanua ni cakacaka, se ena loma ni nomu matavuvale saraga. Ena rawa ni tauvimate se leqa vakailavo. Na Kalou ena rawa ni vakayagataka na veivakatovolei vakaoqo me masiraki iko ka vakasavasavataki iko kina ka vakatakila nai vakarau ni Nona bula ena nomui tovo. 

Ni sa vakadinadinataka ni sa koula, e vaka me veivakayalataki ki vei Jope eke, e dua na ka e vakaraica vakamatua na matana, ka vukei koya me lako curuma na veivakatovolei. Oqo e dua na tukuniyalo kaukauwa ki na nona itovo ni bula ka sa sotava oti tiko mai, ni loma ni mosi kei na rarawa, e sa rawa ki vua me vakila na dina ni ka ena yaco ena gauna ni veivakasavasavataki. E dina ga ni sega ni levu sara na ka e vakila, ia e kila tu ni veivakatovolei oqo ena vakasavasavataki koya.

`Ena nomu bula sara madaga, na gaunisala cava e masiraki ka vakasavasavataki iko kina na veivakatovolei ko sotava? Gaunisala cava tale ko na rawa ni vakasavasavataki kina, ke sega ni vakararawataki?`