---
title:  Nai Otioti ni Vosa nei Jisu
date:   19/07/2022
---

E a tiko mai Jeruisalemi ko Jisu, ni sa vakarau vakamatei. Me vaka e kaya na kosipeli nei Maciu, ni otioti ni auwa ni Nona veivakatavulici ko Jisu ni bera na Kanavata ni Lako Sivia e vakayagataka tiko ena Nona tukuna tiko ki vei iratou na Nona tisaipeli na vosa vakatautauvata, okati kina na kena me baleta na tini na yalewa tabusiga, na sipi kei na me. Nai talanoa oqo e veiganiti vakavinaka enai vakarau ni bula e dodonu meda bulataka tiko nida waraka tiko na Nona lako mai ko Jisu. Ia na kena yaga me yacova mai ni kua—vata kei nai vakatakilakila ni Nona sa vakarau lesu tale mai ko Jisu era vakavolivoliti keda—e rui yaga vakalevu.

Ena vosa vakatautauvata ni tini na yalewa tabusiga (Maciu 25:1-12), era lewe vuqa na daukacikacivaki era dusia tiko ni waiwai sai koya na ivakatakarakara ni Yalo Tabu. Ko Ellen G. White e duavata kina, ia e kaya talega ni waiwai oqo e ivakatakarakara ni tovo, e dua na ka ena sega ni rawa ki vua e dua me na volia mai veikeda. 

**Wilika na vosa vakatautauvata. Na gaunisala cava e veisau kina nai balebale ni talanoa, ena vakatautaki ena nomu raica na waiwai ni vakatakarakara ni Yalo Tabu se na taukeni ni tovo? Na cava nai vakavuvuli ni talanoa oqo ki vei iko kevaka me vakatakarakarataka tiko na waiwai na Yalo Tabu se nai tovo e vakataki Karisito?**

`Yalo Tabu`

`Tovo`
 
`Wilika na vosa vakatautauvata ni sipi kei na me ena Maciu 25:31-46. Na yavu cava e vakayagataki ena kena tawasei na sipi kei na me?`

Nanuma tiko ni tui e tawasea na sipi kei na me ka yavutaki ena nodrau cakacaka, nodrau itovo. Dina ga ni sega ni vakatavuvulitaka ko Jisu eke na noda vakabulai ena vuku ni cakacaka, sa na rawa ga ki veikeda meda raica na bibi ni kena tarai cake nai tovo ena gaunisala ni veivakabulai kei na gaunisala era na vakatakila kina ena nodra bula kei na nodra itovo, ko ira era sa vakabulai dina mai vei Karisito. 

`E dautukuni ni “tovo sai koya nai rairai ni dua na tamata ena loma ni butobuto.” Na mataqali tamata vakacava ko iko ni sega ni dua vakaraici iko tiko? Na cava e tukuna ki vei iko na isau ni taro me baleta na veisau e gadrevi mo na cakava?`