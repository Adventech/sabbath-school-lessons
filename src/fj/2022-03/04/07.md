---
title:  Kuri ni Vakasama
date:   22/07/2022
---

Wilika na Ellen G. White, “God Promises Us a New Heart of Flesh,” p. 100, in Sons and Daughters of God; “ ‘To Meet the Bridegroom,’ ” pp. 405–421, in Christ’s Object Lessons; “The Time of Trouble,” pp. 613–634, in The Great Controversy.

“Na tarai cake ni tovo sai koya na cakacaka uasivi duadua e soli ki vua na tamata; ka sega ni vaka me daubibi tu na kena vulici ena gauna e liu me vaka oqo. E se sega vakadua ni dua na tabatamata e a kacivi me sotava na gagadre bibi oqo; era sega vakadua ni bau vakasaurarataki ko ira na cauravou kei na goneyalewa ki na veika rerevaki me vaka era sa sota kaya tu ni kua.”—Ellen G. White, Education, p. 225.

“Ena vosa vakatautauvata, ko iratou na yalewa lialia eratou laurai ni ratou kere waiwai ka ratou sega ni taura e dua ena vuku ni nodratou kerekere. Oqo e vakatakarakarataki ira era sega ni vakarautaki ira ena kena vakatoroicaketaki na nodra itovo me na tudei ena gauna ni rarawa. E sa vaka ga na nodra lako ki vei ira na wekana ka tukuna ki vei ira, Solia mai na nomui tovo  de’u na qai yali. Ko ira era vuku era na sega ni solia rawa na nodra waiwai ki na nodratou cina kakabokoboko na yalewa lialia. Nai tovo e sega ni dauvakadewataki. E sega ni voli se volitaki; ia me taukeni. Na Kalou sa solia ki na tamata yadua na galala me taukena na itovo e dodonu ena gauna ni loloma; ia ena sega ni vakarautaka na sala me rawa kina ki vua e dua na tamata me na solia tale ki vua e dua tale nai tovo e sa bucina cake tiko ena nona lako curuma na veigauna dredre, o koya e vulica tiko mai Vua na Qasenivuli levu, me rawa ki vei koya me vakatakila na yalomalua ena gauna ni dredre, ka vakatovotovotaka na vakabauta o koya ena rawa ni tosoya na ulunivanua”—Ellen G. White, The Youth’s Instructor, Jan.16, 1896.

**Taro ni Veiwase**

`1. Na cava nai balebale ni tarai cake ni tovo? Gaunisala cava ko na rawa ni cakava kina? E vica sara mada na ka bibi e laurai e taraicake kina nai tovo ena nomu bula kei na nomu isoqosoqo lotu?`

`2. Na vuli ena Lotulevu e vosa tiko me baleta na bibi ni tavi ni bula vakaitikotiko ena bula ni Lotu Vakarisito. Vakacava sara mada na vinaka ni nomu isoqosoqo lotu ni cakacaka tiko me vaka na yagoi Karisito? Vakacava sara mada na nomu matataka tiko na Kalou ena nomui tikotiko? Ena kalasi, na cava dou na rawa ni cakava me vakavinakataka.`

`3. Ena Kalasi, dou veitalanoataka na taro se cava na vuna e sa rui ka bibi kina na taraicake ni tovo, dina ga, kevaka eda sa vakabulai ena vakabauta duaduaga ena vukui Jisu. Kevaka ena vakabulai keda na Nona yalododonu kei na Nonai tovo e vinaka sara, ia na cava na vuna e gadrevi kina meda tara cake kina na nodai tovo?`

`4. Ko Helen Keller, e tuli ka mataboko ni se gone lailai, e vola, “Nai tovo ena sega ni rawa me taraicake ena rawarawa kei na vakanomodi. Ena kena lako curumi ga na dredre kei na rarawa ena rawa ni vakaukauwataka na bula, matata na raivotu, uqeti na yalo, ka rawati na qaqa.”—Leadership, vol. 17, no. 4. Ko duavata kina? Veiwaseitaka na duavata ni tovo, rarawa, kei na veivaluvaluti levu.`