---
title:  “Na Vuku”
date:   20/07/2022
---

Eda raica tiko e nanoa na bibi ni nodra itovo ko ira era waraka tiko na Lesu Vakarua mai. Ni kua eda na raica vakatabakidua kina na bibi ni nodra itovo ko ira era na bula tiko ena gauna ena lesu tale mai kina vakarua ko Jisu.

`Wilika na Taniela 12:1-10. Na cava nai yaloyalo levu eke? Na gauna cava ni bula kei vuravura e baleta tiko oqo? Vakabibi, na cava eda na rawa ni tukuna mai na veitikina oqo me baleta nai tovo ni tamata ni Kalou ena gauna oqo? Nai vakarau ni bula cava e tukuni tiko eke, ni vakatauvatanitaki kei ira na tamata ivalavala ca? Vakatakila 22:11.`

Ni tukuni ki vei Taniela, ni na yaco na gauna ni rarawa e se sega vakadua ni se bau yaco ena veitabagauna sa oti, ni voleka tikoga vakalailai ni lako mai ko Jisu. Ena Taniela 12:3, 10, e soli mai kina na kedrai yaloyalo na yalododonu kei ira na tamata ivalavala ca ena gauna oqo. Raica ko ira na tamata ca era na caka ca ga” (Taniela 12:10) ni vakatauvatani kei ira na yalododonu, o ira e kaya na tikina e 3 era serau ka rarama, ena vuku beka ni nodra sa vakasavasavataki, ka sega na tikina e duka” (Taniela 12:10) ena gauna ni rarawa “sa sega sara e vakakina mai nai vakatekivu ni matanitu ka yacova na gauna ko ya” (Taniela 12:1). Na duidui talega e tiko oya ni ko ira na tamata ivalavala ca era sega ni kila, ia ko ira na yalododonu era vuku ka kila. 

Kila na cava? Na fika, vakadidike, vakalelewa? Na Vakabalebale e kaya “Na rerevaki Jiova sa vu ni lomavuku: Ia ko ira na lialia era sa cata na vuku kei nai vakavuvuli” (Vakaibalebale 1:7). De rairai ena vakanananu oqo, na “vuku” e vuku baleta nira kila na veika ena yaco enai vakataotioti, na gauna ni rarawa, me vaka e sa tukuni tiko. Mera kakua ni tauri vakidacala; mai na nodra vulica na Vosa ni Kalou, ni sa lako tiko mai. Ka vakauasivi ena nodra na vakatara na gauna ni rarawa oqo me masiraki ira ka vakasavasavataki ira; ia na tamata ivalavala ca ena yasana ka dua era sa qai guta vakalevu mera vuki tani ka tomana tikoga na nodra itovo ca. Na tikina bibi oya ena noda sa raica tiko nai yaloyalo ni tamata era sa lako curuma na veivakarautaki ni sasamaki kei na veivakasavasavataki.

`Dina ga eda sa raica oti ena vakanananu ni otioti ni gauna, na yavu cava eda raica eke ena rawa ni vukei keda ena gauna oqo meda kila kina vakavinaka na veika me baleta na veivakarautaki kei na veivakasavasavataki, veikeda sara madaga ena gauna oqo?`