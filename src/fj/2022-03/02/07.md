---
title:  Kuri ni Vakasama
date:   08/07/2022
---

Wilika na Ellen G. White, “Effectual Prayer,” in Signs of the Times, Nov. 18, 1903; Ellen G. White Comments, p. 1182, in The SDA Bible Commentary, vol. 4; “God Permits Trial and Affliction to Purify Me,” p. 92, in My Life Today.

“O koya e wilika na yalo ni tamata e kila vakavinaka na nodra ivalavala mai na nodra kilai ira vakataki ira. E raica ni so era kaukauwa ka so era malumalumu, ia kevaka era tuberi vakadodonu ena rawa ni vakayagataki ena kena tosoi na Nona cakacaka.  Ena Nona veivakarautaki e kauti ira mai na tamata oqo ki na tutu e duidui kei na veidraki ni bula me rawa ni ra raica kina na leqa ni nodra ivalavala o koya e tabonaka tu na nodra kilaka. E solia ki vei ira na galala mera vakavinakataka na leqa, ka soli ira ki na Nona cakacaka na Kalou. Sa vakavuqa na Nona sa dauvakatara na buka ni veivakacacani me tarai ira me rawa nira savasava kina.”–Ellen G. White, The Ministry of Healing, p. 471.

**Taro ni Veiwase**

`1. Ena rawa ni dredre ena gauna eda tamusuka tiko kina na revurevu ni nodai valavala ca. “Ena rawa beka ni’u dodonu tale ki Vua na Kalou?” eda na taroga. Na vosa ni yalayala cava a cakava na Kalou ena rawa ni vakayaloqaqataki keda meda gumatua ena mataqali gauna vakaoqo ka kakua ni yalolailai? (raica na ka e vola tiko ko Paula ena Roma 5:1-11.) Na cava ko na tukuna ki vua e dua ena taroga na taro vata ga oqo?  `

`2. Na cava na ka e vakaibalebaletaka ko Ellen G. White ena vosa “Na Nona raiyawa”? e cakacaka vakacava na ka oqo? Ko kila vakacava ni dua na ka ena yaco ena Nona veivakarautaki na Kalou? Na cakacaka ni veivakarautaki ni Kalou cava e liutaka na nomu bula ki na veivakatovolei? Veiwaseitaka ena Kalasi na ka ko sa vulica mai ena gauna oqo. Ko na vukea rawa vakacava e dua e se vakananuma tikoga se na veika e sa lako curuma tiko mai e Nona veivakarautaki na Kalou?”`

`3. Kevaka ko kila e dua e lako curuma tiko na dredre ena gauna oqo, e dua na kena leqa, se dodonu me dua na kena leqa, na cava e kauta mai? Na cava na ka e dodonu mo cakava ki vua na tamata oqo kei na nona leqa, veitalia ga na ka e vakavuna?`

`4. E dua na cauravou Lotu Vakarisito e vakaitikotiko voli ena Ceva kei Amerika e a lako curuma na veivakararawataki kaukauwa. Ni sa oti, sa qai lako ki Urope, oti vakalailai sa mani tukuna sara ki vua e dua, “Au sa biuta tu na yagoqu mai na Ceva kei Amerika” Na cava na kenai balebale oya? Na cava na vuna ena dodonu kina ki veikeda, ena dua na vakanananu, meda biuta tu na yagoda ena dua na vanua? Na cava nai tavi ni veivakararawataki ena ka koya? `

`5. Ena nomu kalasi, navuca e dua na ilakolako ki vale ni bula se dua tale na vanua ko na rawa ni laki veivuke kina, veivakacegui, ka veivakayaloqaqataki ki vei ira era rarawa tu.`