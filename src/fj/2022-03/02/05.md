---
title:  Na Kuro ni Veivakasavasavataki
date:   06/07/2022
---

> <p></p>
> “O koya oqo sa kaya kina ko Jiova ni lewe vuqa, Raica, au na vakaririgi ira me vaka na siliva, ka vakatovolei ira; se cava me’u cakava e na vukuna na goneyalewa ni noqu tamata?” (Jeremaia 9:7).

“Kevaka e biuta ki na nomu vakasama na Kalou na vosa ni Turaga ka mosi ki vei iko, sa na rawa ni ko na vakadeitaka ni tiko e dua na ka vei iko e vinaka me vakarusai me yacova sara ni sa mate.”–Oswald Chambers, My Utmost for His Highest (Uhrichsville, OH: Barbour & Company, Inc., 1963), p. 271. 

`Na gaunisala cava ko na kila kina na tiki ni Vola Tabu kei na ka e volai koto e cake? Na cava na ka ko bau vakila ena vuku ni mosi e okati tiko ena veivakasavasavataki?`

`Wilika na Jeremaia 9:7-16. Na Kalou e kaya ni na “vakaririga ka vakatovolea” se vakawaicalataka, Juta kei Jeruisalemi (Jer. 9:7). Na cava e rua na vuna e solia tiko na Kalou eke? (Jer. 9:13, 14). Ena caka vakacava na veivakasavasavataki? (Jer. 9:15, 16).`

Na veivakasavasavataki kei na veivakatovolei ni Kalou ena gadrevi kina e dua na ka kaukauwa. E tiko e tolu na vuna e laki yaco kina na veivakasavasavataki kei na veivakatovolei me vaka e veivakararawataki. Matai, eda na vakila na mosi me vaka ni vakatara na Kalou na me lako curumi na draki ni bula dredre vaka-koya me rawa kina ni vakayadrati keda nai valavala ca. Taumada a vola kina ko Jeremaia, “sa kama nai iri ni bukawaqa, a sa oti e na bukawaqa na uma; sa sega ni yaga na nona cakacaka na dauvakariri siliva: ni sa sega ni takivi tani na tamata ca“ (Jeremaia 6:29). Ena so na gauna ena gadrevi kina nai valavala kaukauwa me rawa ni vakayadrati keda. Karua, eda lako curuma na rarawa ena noda sa veivutunitaka nai valavala ca o koya eda sa qai raica vakamatata. Katolu, eda lako curuma na rarawa ena noda sa tovolea meda bula ena dua na bula e duidui. Ena rawa ni sega ni solia na vakacegu ka dredre meda digitaka meda biuta tani na veika e sa dautiki tu ni noda bula. 

`Na cava na vuna e sa rui veivakacegui kina na noda raica oya, mai Iteni vakataki koya, na vanua e tekivu kina na cala kei nai valavala ca e vuravura, sa tekivu me vakatakila kina na Kalou na gaunisala ni bula tawa mudu?`