---
title:  Na Veivakatovolei esa Roro tiko mai
date:   02/07/2022
---

### Wilika ena Macawa oqo
1 Pita 4:12-19, 1 Pita 5:8-11, Roma 1:21-32, Jeremaia. 9:7-16, 2 Koronica 12:7-10.

> <p>Wiligusu</p>
> â€œOi kemudou sa lomani, kakua ni kidacala e na vuku ni rarawa katakata sa yaco me vakatovolei kemudou, me vaka sa yacovi kemudou na ka tani: 13 ia dou reki ga, ni dou sa vakaivotavota talega e na veivakararawataki i Karisito; mo dou reki talega kina, e na reki vakaidina, ni na vakaraitaki ko koya e nai ukuukuâ€ (1 Pita 4:12, 13). 

Ena vanua ni vakadidike era sa dau biuta eso na tiki ni veika e gadrevi me vakadikevi ena tavaya lalai qai vakatakatai sara vakaukauwa. Ena gauna sa katakata kina na tavaya sa na tekivu me waicala se yali, tawase, se caudre seserau sara na ka e a biu ki loma ni tavaya, vakatautaki ena ka era buli mai kina. Na tavaya e vakatokai me kuro. 

Nai balebale ni kuro ena ivola ni kila vosa (dictionary)  (1) nai yaya e dauvakayagataki me vakawaicalataka na ka o koya e gadrevi kina vakalevu na katakata, (2) na veivakatovolei kaukauwa, (3) na vanua se draki ni bula e rau veitaratara kina na kaukauwa ka laki vakavuna na veisau se veivakatorocaketaki.

Na kenai veibalebale oqo e solia talega ki veikeda na rai ena yaga ki na veika e laki tara na noda bula vakayalo. Ena macawa oqo ena laurai tiko kina eso na vanua e laki vakavuna nai colacola kei na veivakatovolei, ka laki yaco kina na veisau, torocake, kei na tubu ni tovo. Na ka oqo sa na vukei keda meda na qarauna na ka e sa cakava tiko na Kalou ki na noda bula me na rawa kina meda kila na cava meda na cakava kevaka eda na lako curuma na veivakatovolei.

**Rai ena Macawa oqo**: Na cava na ka e dauvakavuna na dredre ena veigauna ni noda bula?

_Vulica na Lesoni ni macawa oqo me na vakarautaki iko ena Siga Tabu, Julai 9._