---
title:  Na Buka ni Veivakamatuataki
date:   07/07/2022
---

> <p></p>
> “Ia deu vakalevulevui sara ni sa levu sara na veivakarairai, sa dua na voto ni kau sa vakalauti kina na lewequ, e dua nai talaki i Setani me vakararawataki au, deu vakalevulevui sara” (2 Koronica 12:7).

E tiko na duidui levu ena vosa musuka sobu kei na vakotikotiva se samaka. Eda tamusuka sobu na kau eda sa sega ni vinakata tale vakadua; ia eda samaka na kau eda gadreva me na vua vakalevu sara. Ruarua na ka oqo, ena gadrevi kina nai sele e gagata. Ena kena samaki e dua na taba ni kau ena kotiva laivi o koya se qai vuli teitei na tikina e vaka me vakacacana tiko.  Ena kena vakanananu vakayalo e vola kina vakaoqo ko Bruce Wilkinson, “Ko masulaka tiko beka ki Vua na Kalou na veivakalougatataki e vuabale ka kerea tiko ki Vua me veisautaki iko mo vakataki Koya na Luvena? 

“Ke nomu isau ni taro na io, ko sa kerea tiko nai koti ni samaki taba ni kau.”–Bruce Wilkinson, Secrets of the Vine (Sisters, OR: Multnomah Publishers, Inc., 2001), p. 60.

Era vakasamataka tiko na tamata se cava nai balebale ni nona a kaya ko Paula na vosa oqo, “sa dua na voto ni kau sa vakalauti kina na lewequ” (2 Koronica 12:7). Na vakanananu oya e tekivu mai na nona saqati vakalevu ko Paula mai vei ira na kena meca me dredre kina ni vosa. E rairai ni sai koya oqo na leqa me baleta na nona rai (raica na Ellen G. White Comments, The SDA Bible Commentary, vol. 6, p. 1107). Veivakurabuitaki, na nona vakabauta ko Paula ni nona votovotoa e “soli ki vei au” 

`Na cava ko nanuma ni vakaibalebaletaka ko Paula ena nona kaya e “soli ki vei au?” Ko cei e solia ki vei koya? E yaco vakacava me rawa ni vakayagataka kina na Kalou na ka oqo me yaga ki vei Paula?`

Nanuma ni votovotoa nei Paula e tiko na kenai naki titobu: “me maroroi au de’u na yaco me’u na dokadoka” (2 Kor. 12:7). E sega ni baleta vakatabakidua e dua nai valavala ca e a vakayacora, ia e maroroi koya me na kakua ni valavala ca ena gauna mai muri. E vakila ko Paula ni vakayago e tiko kina na gagano me valavala ca, ka sai koya oqo na votoni kau e gadreva me taqomaki koya mai kina.

`Wilika na 2 Koronica 12:7-10. E walia tiko vakacava ko Paula na nona votovotoa? Ko nanuma ni malumalumu nei Paula e tiko beka kina e dua na vinaka vakayalo ki vei koya? Ena rawa vakacava ni vukei iko na sala nei Paula me sotavi kina na votovotoa ko na colata beka mai muri?`

`Ena sala cava ena rairai duidui kina na vakanananu ni Kalou ena vuku ni nomu vakatoroicaketaki vakayalo mai vei iko? Vakasamataka na vanua ena nomu bula ko na gadreva kina vakalevu mo yaco mo vuavuai vinaka ena yalododonu. Na bula vakayalo cava ko na vinakata mo kerea ki Vua na Kalou me bucina ki na lomamu ena Nona veivakasavasavataki?`