---
title:  Kuri ni Vakasama
date:   05/08/2022
---

Wilika na Ellen G. White, “The Night of Wrestling,” pp. 195–203, in Patriarchs and Prophets; “Consecration,” pp. 43–48, in Steps to Christ.

“Na vakatulewa, o koya me tara cake na i tovo ni bula ni tamata, e a soli ki vei Setani ena gauna e bale kina; ka se cakacaka tikoga me yacova mai ni kua, oya me vakatulewa ka me cakava na ka e marautaka, me vakacacana ka vakalolomataka na tamata.”—Ellen G. White, Testimonies for the Church, vol. 5, p. 515.

“Me yaco me ciqomi na veivuke ni Kalou, ena dodonu ki vua na tamata me vakila na nona malumalumu kei na nona tawayaga; ena dodonu me na vakananuma na veisau levu ena yaco ki vua; ena dodonu me yadrava ena yalodina ka vakagumatua na masumasu kei na sasaga ni toso ki liu. Nai tovo kei nai valava e ca me biu tani, ka me sasagataka vagumatua me vakadodonutaka na veicala oqo ka talairawarawa ki na yavu dodonu ena rawati kina na qaqa. Era lewe vuqa era sega ni taukena rawa nai tutu e dodonu mera na tawana, baleta nira waraka tiko na Kalou me cakava ki vei ira na ka e sa solia oti ki vei ira, oya na kaukauwa mera cakava kina vakataki ira. Ko ira kece era sa rawa ni vakayagataki, ena dodonu mera vakatavulici ena kena vakaukauwataki na vakasama kei na bula vakaivakarau, sa na qai tokoni ira na Kalou ena Nona vakaduavatataka na kaukauwa vakalou kei na sasaga ni tamata” —Ellen G. White, Patriarchs and Prophets, p. 248.

**Taro ni Veiwase**

`1. Ki nai vakatagedegede cava ko nanuma eda vakila kina ni noda vakatulewa a soli me vakatulewataka tu ko Setani ena gauna e sa bale kina ki nai valavala ca”? Gaunisala cava ena rawa kina ki veikeda meda vakila na yawa ni noda lutu kei na cecere ni loloma savu ni Kalou ki veikeda ena noda raica vakatabakidua tiko nai tovo ni bula nei Jisu?`

`2. Wilika nai talanoa kei Jisu mai Kecisemani (Maciu 26:36-42). E na vakacava tu mada nai tuvaki ni bula nei Jisu vakataki koya kei na nona gagadre, kevaka me a saqata na loma ni Kalou? Na cava eda na rawa ni vulica mai nai vakaraitaki oqo?`

`3. Ena nomu kalasi, talanoataka na veika duidui ena nomui vakarau ni bula vakavanua o koya ena rawa ni cakacaka ena kena voroki sobu na nodai sasabai ka vakamalumalumutaki keda ena veivaluti nei Setani. Na cava na ka eda na rawa ni cakava meda na vukei ira kina na lewe ni lotu tale eso mera na qarauna na veika rerevaki oqo, ka vaka kina na nodra vukei ko ira era gadreva tu na veivuke?`

`4. Ko kila beka e dua enai soqosoqo lotu e sa yali tu ena dua na gauna balavu, ka sa tu vakarau tu me sa vuki tani se sa vuki tani oti tu? Na cava dou na rawa ni cakava vakaikumukumu mo dou vakayaloqaqataki koya kina na tamata oqo, me na kakua ni vuki tani mai vei Jisu? Na cava na ka dou na rawa ni cakava?`