---
title:  Sasaga Vakaukauwa sara
date:   30/07/2022
---

### Wilika ena Macawa oqo
Joni 16:5-15; Kolosa 1:28, 29; 1 Pita 1:13, Maciu 5:29; V/tekivu 32.  

> <p>Wiligusu</p>
> “Oqo na ka kau sa daucakacaka talega kina, kau sa gumatua talega me vaka na nona cakacaka sa mana e na lomaqu” (Kolosa 1:29). 

Erau a dabe vata koto e dua na tagane kei na dua na yalewa ena dua na gauna ni vakatasuasua. Erau vakakila ruarua na labati ni dua na gone. Na luvena gonetagane na marama oya e a labati ena loma ni 20 na yabaki sa oti ka se lako vata voli ga kei nona rarawa kei na cudru. Na turaga e duidui sara. Na luvena goneyalewa e se qai labati ga mai vei ira na dauvakacaca ena loma ni vica ga na yabaki sa oti. E kaya na nona veivosoti ki vei ira na daulaba kei na gaunisala e veisautaka kina na nona rarawa na Kalou. E dina ga ni ka vakaitamera sara na mosi, na turaga oqo e sa yaco mei vakaraitaki ni gaunisala ena rawa kina ki Vua na Kalou me kauta mai na veivakabulai ki na gauna butobuto ni noda bula.  

E duidui vakacava na ka e rau dui cakava na lewe rua oqo? E yaco vakacava na veisau vakayalo ena nona bula e dua na tamata Lotu Vakarisito, ka yaco kina vua na tamata oya me matua ena nona lako curuma na bula dredre ka sega vakadua ni rawai mai vei ira? 

**Na Rai ena Macawa Oqo**: Na cava nai tavi ni lomada, kei na vakatulewa, ena kena valuti na au, kei na ca? Ena rawa vakacava nida levea na cala ni noda vakatara na noda gagano me vakatulewataka na digidigi eda cakava? Na cava na vuna meda gumatua kina ka kakua ni gu ce ena gauna ko sotava tiko kina na veivakatovolei? 

_Vulica na lesoni ni macawa oqo me na vakarautaki iko ena Siga tabu, Okosita 6._