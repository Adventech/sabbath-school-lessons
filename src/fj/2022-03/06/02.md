---
title:  Na Vu ni Ka Dina
date:   31/07/2022
---

Ko sa bau masu vakaoqo? “Ni yalovinaka, na Kalou, mo ni veisautaki au me’u vinaka!” ia e vaka me lailai ga na ka e veisau? Ena rawa vakacava meda masulaka ki Vua na Kalou na kaukauwa ni veivakavoui me cakacaka veikeda, ni noda bula e vaka me dua tu ga? Eda kila ni sega ni vakaiyalayala nai vurevure ni Nona kaukauwa o Koya e gadreva tu me solia vakailoloma ki veikeda. Eda gadreva meda taura tu ga vakamamada na veika kece, ia na noda bula e vaka me sega tu ga ni veisau ni vakatauvatani kei na ka e solia tiko ki veikeda na Kalou.  

Na cava na vuna? E dua na vuna e koya e rawarawa wale tu ga: Oya me vaka ni tawa vakaiyalayala na kaukauwa ni Yalo tabu me veisautaki keda, ia na noda digidigi vakataki keda sa na rawa ni tarova na ka ena rawa ni cakava na Kalou.

`Wilika na Joni 16:5-15. Ena tikina oqo, ko Jisu e vakatoka na Yalo Tabu me Vu ni ka Dina” (Joni 16:13). Na cava e kaya na tikina oqo ni na cakava na Yalo Tabu ki veikeda?`

Me vaka ni rawa ki Vua na Yalo Tabu me kauta mai ki veikeda na ka dina me baleta na noda ivalavala ca, e sega ni rawa ki Vua me cakava meda veivutuni. Ena rawa talega ki Vua me vakatakila ki veikeda na dina levu me baleta na Kalou, ia ena sega ga ni vakasaurarataki keda meda vakabauta ka talairawarawa kina. Kevaka me vakasaurarataki keda na Kalou ena dua walega madaga na tikina lailai, eda sa na vakayalia na noda galala ni vakatulewa, sa qai beitaki Koya na Kalou ko Setani ni o Koya e se vakatulewa tikoga ena noda vakasama kei na vakatulewa meda na qai beitaki Koya na Kalou ni lawaki ena veiraravui levu e yaco tiko oqo. Ena gauna e a vakayacori kina nai valu mai lomalagi, na Kalou e sega ni vakasaurarataki Setani se dua ki vei ira na agilosi mera vakabauta ni o Koya e vinaka ka yalododonu se vakasaurarataka e dua vei ira na agilosi mera veivutuni. Ka vaka-kina ena Were ko Iteni, ena gauna e sa curuoso kina e levu na ka, sa qai vakamatatataka kina na Kalou na dina me baleta na kau e tiko ena loma ni were, ia e sega ni tarovi Ivi kei Atama mai na nodrau vakatovotovotaka na nodrau galala me talaidredre. Ena sega ni duidui mai veikeda ena gauna oqo. Na Yalo Tabu e vakatakila na ka dina me baleti Koya na Kalou kei nai valavala ca ka qai tukuna, “Mai na veika au sa vakaraitaka ki vei iko, na cava ko na cakava kina ena gauna oqo?”

E tautauvata ga kei na noda lako curuma tiko na veivakatovolei. Ena so na gauna sa daubasika na veivakatovolei baleta ni da sega ni talairawarawa se veivutunitaka na noda ivalavala ca. Me cakacaka ko Tamada ena ka oya, ena dodonu meda digitaka ena yalodina na noda dolava na katuba ni veivutuni kei na talairawarawa me na rawa kina ena kaukauwa ni Kalou me curu ka veisautaki keda.

`Na veivutuni cava e bau kauta mai ki vei iko na Yalo Tabu na Vu ni Ka Dina? Vakacava sara mada na nomu vakarogoca tiko na domona? Ka vakauasivi, na digidigi cava ko sa cakava tiko ena nomu galala ni vakatulewa?`