---
title:  Na Yalo e Vakaivakarau
date:   02/08/2022
---

E dua tiko na keda meca oya na gagadre ni yaloda. Eda na bula tiko ena dua nai vakarau ni bula e sa vakasinaiti tu ena iyaloyalo kei nai vakatagi o koya ena rawa ni vakayavalata na noda dui nave, ka vaka-kina na vakayavalati ni vakatulewa—rarawa, taqaya se garogaro—ka da sega tiko ni kila. Sa dauvakacava sara mada na levu ni noda dauvakasamataka na veika me vaka “Na cava au na via kania ena yakavi?” “Na cava beka au via cakava ni kua?” “Au marautaka beka na noqu volia na ka oqo?” Nai tuvaki ni nomu vakasama (feeling) e sa na laki okati me dua tiko na tiki ni noda digidigi.  Na gagadre ni lomada e sega sara ni dauca, ia na gaunisala au vinakata kina e dua na ka, ena lailai beka na kena vinaka se na kena yaga. Io, na gagadre ni lomada ena rawa ni lasutaki keda (“Sa dauveivakaisini na yalo ni tamata” [Jeremaia 17:9]) ka na rawa ni yaco me boroya e dua nai yaloyalo lasu ni ka dina, laki vakavuna kina meda cakava eso na digidigi ca, laki yaco kina me vakaicolacola na veika eda a cakava.

`Nai vakaraitaki cava ena rawa ni ko raica mai nai Vola Tabu ena vanua era cakava kina na tamata na nodra digidigi ka yavutaki tiko mai na gagano ni lomadra ka sega mai nai Vola Tabu? Na cava na kena revurevu? Raica me kenai vakaraitaki, Vakatekivu 3:6; 2 Samuela 11:2-4; Kalatia 2:11, 12.`

`Wilika na 1 Pita 1:13. Na cava e kauwaitaka ko Pita, kei na cava e vinakata mera na cakava ko ira era na wilika?`

E kila tu ko Pita ni mona e vakatulewataka tiko na yago.Ni kautani na vakatulewa ni mona eda sa na vakatulewataki mai na ka ga e gaganotaki kei na veika ga ena dau basika mai.     

Raitayaloyalotaka mada ni ko taubale tiko ena dua na gaunisala qiqo ki na Nonai tikotiko nai Vakatawa. Ena nomui lakolako e vuqa tale na veigaunisala era veibasogayaki ki na veivanua eso. Eso na gaunisala oqo era lako ki na veivanua eso eda sega ni vinakata meda na yaco kina. Eso era veitemaki tu mai; era vakagarogaroya na lomada, na noda vakatulewa, na noda gagadre. Ia kevaka eda na taura edua vei ira, e sa na dredre sara ki veikeda meda na vakalesui tale ki na gaunisala dodonu.

`Na digidigi bibi cava ko sotakaya tiko? Tarogi iko sara vakadodonu, “Au na kila vakacava kevaka au yavutaka tiko na noqu digidigi ena gagano, gagadre, ka veisaqasaqa kei na Vosa ni Kalou?”`