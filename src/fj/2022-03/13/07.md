---
title:  Kuri ni Vakasama
date:   23/09/2022
---

Wilika na Ellen G. White, “Gethsemane,” pp. 685–697, and “Calvary,” pp. 741–757, in The Desire of Ages.

“Vakatolu na Nona cavuta tiko na masu oya. Vakatolu na kena sa gogo na yago vakatamata mai nai vakataotioti ni ulu ni soro. Ia ena gauna oqo nai tukutuku ni veitabagauna ni kawa tamata e basika cake Vua na iVakabula kei vuravura. E raica ni kevaka mera na biu tu ga ko ira era talaidredre ki nai vunau, era na rusa. E raica na vakaloloma ni tamata. E raica na kaukauwa ni valavala ca. Na ca kei na tagi ni vuravura e sa vakaleqai tu e sa lako cake yani ki Vua. E sa raica tu na leqa e sa waraki koya tu mai liu, ka sa vakatauca na Nona vakatulewa. Ni na vakabula na tamata se na mani vakacava na kena isau. E sa ciqoma na Nona sa na papitaisotaki ena dra baleta ena vukuna era milioni na tamata era sa vakarau tu mera rusa mera rawata na bula tawa mudu. E biuta mai na Nonai tikotiko vakaturaga mai lomalagi, na vanua e savasava vakaoti, na vanua ni marau kei na lagilagi, me mai vakabula e dua na sipi sa yali, na vuravura e sa mai bale ena vuku ni talaidredre. Ena sega ni na vakasuka mai na Nona itavi. E sa na yaco o Koya me nodrai bulubulu na kawa tamata e sa lomadra mera ivalavala ca. Na Nona masu ena gauna oqo e sa baleta ga na Nona sorovaki Koya: ‘Kevaka ena sega ni kautani ki vei au na bilo oqo, vakavo niu sa gunuva, ia me yaco ga na lomamuni”—Ellen G. White, The Desire of Ages, pp. 690, 693.

**Taro ni Veiwase**

`1. Ena vukei keda vakacava ena noda dui rarawa, na kilaka me baleti Koya na Kalou vakataki Koya, oya na Karisito, e a mai sotava na rarawa e uasiviti keda kece sara? Na cava e dodonu mei balebale ni rarawa nei Karisito ena vukuda? Na vakacegu cava eda na rawa ni kauta mai na dina e veivakurabuitaki oqo? Ni ko vakasamataka tiko nai sau ni nomu taro, vakasamataka tiko n aka e tukuna ko Ellen G. White: “Na veirarawa kece e vakavuna nai valavala ca e a sovaraki ki na liga ni Luve ni Kalou tawa cala.”—Selected Messages, book 3, p. 129.`

`2. Vakalasi, dou veitalanoataka na rarawa e a lako curuma na Karisito, o koya e tiko ena lesoni ni macawa oqo. Na rarawa cava e a sotava ko Karisito? E tautauvata vakacava kei nakena eda sota-kaya tiko, kei na gaunaisala cava e rau duidui kina? Na cava eda na vulica ena gaunisala e ciqoma kina na bolebole ena rawa ni vukei keda ena loma ni noda dui dredre?`

`3. Na cava eso na nomu tiki ni Vola Tabu taleitaki ni vosa ni yalayala, vosa ni yalayala ko na rawa ni tatakube tiko kina ena loma ni rarawa kei na mosi? Vola sobu, tukuna vei iko me nomu, ka wasea ena kalasi.`

`4. Vola vakalekaleka, eso na tikina bibi ko taura rawa ena lesoni ni vula tolu oqo. Na taro cava e sa wali vei iko? Na cava eso na vo tiko me wali? Eda na veivukei vakacava ena noda lako curuma na veika oqo e se vakalomaleqataki keda tiko?`