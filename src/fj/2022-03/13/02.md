---
title:  Na Veigauna Taumada
date:   18/09/2022
---

Nai Vola Tabu e solia ga vakalailai ki veikeda nai tukutuku me baleta na veitabayabaki ni Nona bula ko Jisu. E vica na tikina e tukuna ki veikeda e so na ka me baleta na ituvaki kei na mataqali vuravura e curuma mai nai Vakabula.

`Wilika na Luke 2:7, 22-24 (raica talega na t/Lekutu 12:6-8) kei na Maciu 2:1-18. Na cava na ka eda raica ena veitikina oqo ena vakatakila ki veikeda nai vakaraitaki ni bula nei Jisu e a sotava taumada?`

Io, ko Jisu e sega ni kenai i matai me bula dravudravua se me sotavi ira era a vinakata mera vakamatei Koya, ena gauna sara madaga ni Nona gone. E tiko tale edua na ka ena vukei keda meda kila ni duidui vakaoti na rarawa nei Karisito mai na gauna taumada.

`Wilika na Joni 1:46. Na cava na ka ena vukei keda meda kila na rarawa e sotava ko Jisu?`

Vakavo walega ko Atama kei Ivi ni bera na bale, ko Jisu duaduaga e a bula tiko ena vuravura oqo ka sega na Nona i valavala ca. Ena bula e savasava vakaoti, ka sega ni valavala ca, e a qai mai sogolati tu ena vuravura ivalavala ca. Sa na vakacava na kena mosimosi, ena gauna sara madaga ni Nona gone, ka ni Nona bula savasava e sota-kaya tikoga nai valavala ca ena veigauna. Ena noda gauna ni dredre sara madaga ena vuku ni valavala ca, sa dauvakavuqa eda sa dau lako tani mai na noda sotava nai valavala ca. Ena noda dui gauna dredre sara madaga eda raica matavotu tu ga kina na vakasisila ni valavala. Raitayaloyalotaka mada se na vakacava tu ki vei Jisu na kenai rairai, ki Vua e dua e savasava tu na Nona bula, ka sega ni bau ivalavala ca ena dua na tikina. Vakasamataka mada na duidui levu ena kedrau maliwa o Koya kei ira era tiko valavolivoliti Koya ena vuku ni ka oya. Ena rairai mosimosi sara I vei Koya.  

`Tarogi iko, â€œE vakacava sara mada na noqu kidava tiko nai valavala ca era tiko vakavolivoliti keda? Era vakasosataki au tiko beka, se, au sa vakaukauwataki au tiko ki vei ira, ena vuku ni ka ko sa wilika, sarava, se mani cakava? Vakasamataka tiko.`