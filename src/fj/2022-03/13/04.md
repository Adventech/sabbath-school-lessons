---
title:  Ko Jisu e Kecisemani
date:   20/09/2022
---

> <p></p>
> “A sa kaya vei ira ko koya, Sa rarawa vakalevu na yaloqu, me vaka kau na mate; dou tiko ga eke, ka vakatawa” (Marika 14:34).

Se cava na ka e sota-kaya ko Jisu ena loma ni 33 na yabaki ni Nona bula tiko e vuavura, e sega ni dua na ka me na vakatauvatani kei na ka e qai sotava enai nai otioti ni auwa ni bera na kauveilatai. Mai na veitabagauna tawa mudu (Efeso 1:1-4; 2 Timoci 1:8, 9; Taito 1:1, 2) nai soro nei Jisu mevaka a vakacabori me baleta nai valavala nei vuravura e a nakiti, ia oqo e sa vakarau me mai cava.

`Na cava e kaya ki veikeda na veitikina ka tarava me baleta na rarawa nei Karisito e Kecisemani? Maciu 26:39, Marika 14:33-36, Luke 22:41-44.`

“E a lako vakayawa ga vakalailai mai vei iratou—sega ni yawa sara ia eratou se rawa tikoga ni raici Koya na rogoci Koya—ka davo vakatoboicu ki na qele. E vakila ni sa tawasei tani mai vei Tamana ena vuku ni valavala ca. Na qakilo e rui rabailevu, rui butobuto, ka rui titobu, yaco me sautaninini kina na Yalona. Na mosi oqo me na kakua ni vakayagataka kina na Nona kaukauwa va-Kalou me drovaka kina. Mevaka ni tamata ena dodonu me na sotava na revurevu ni valavala ca ni tamata. Mevaka ni tamata ena dodonu me na vosota na cudru ni Kalou ena vuku ni talaidredre. 

“Ena gauna oqo ko Karisito e sa mai tucake tu ena dua nai vakarau ni bula e duidui mai na kena a tu kina e liu. Na Nona rarawa ena rawa ni vakamacalataki vakavinaka ena vosa ni parofita ena nona a kaya, ‘Mo yadra mai, nai seleiwau, me lauti koya na noqu i vakatawa, io, me lauti koya na tamata keirau sa dua vata kaya, sa kaya ko Jiova ni lewe vuqa’ Sakaraia 13: 7. Mevaka ni o Koya e veisosomitaki kai vakadei ni tamata ivalavala ca, e a sotava na rarawa ko Karisito ena ruku ni vakatulewa va-Kalou. E a raica nai balebale ni vakatulewa dodonu. Me yacova mai oqo e sa Dautataro na tani; ena gauna oqo e sa gadreva e dua me na tu ena vukuna.”—Ellen G. White, The Desire of Age, p. 686.

`Dabe toka ena veika a yaco ki vei Jisu mai Kecisemani. Sa tekivu me sa tau ki Vua nai valavala ca. Tovolea mo raitayaloyalotaka se na vakacava tu na ka oya. Sega vakadua ni dua na tamata e se bau lako curuma e dua n aka vaka oya ena gauna sa oti se ena gauna oqo. Na cava e tukuna ki veikeda me baleta na loloma ni Kalou ki veikeda? Nai nuinui cava ena rawa ni ko taura me nomu ena ka oqo?`