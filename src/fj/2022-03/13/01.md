---
title:  Ko Karisito ena Gauna ni Rarawa
date:   17/09/2022
---

### Wilika ena Macawa oqo
Luke 2:7, 22-24; Maciu 2:1-18; Joni 8:58, 59; Luke 22:41-44; Maciu 27:51, 52; Roma 6:23; Taito 1:2.

> <p>Wiligusu</p>
> “Ia e nai kaciwa ni auwa sa kaci ko Jisu e na domo levu, ka kaya, Ilai, Ilai, lama sapakicani? a kenai balebale, Noqu Kalou, noqu Kalou, ko sa biuti au e na vuku ni cava?” (Maciu 27:46).

Ena veigauna eda raica kina na ka me baleta na rarawa, sa daubasika sara na taro: “E basika mai vakacava na ivalavala ca kei na rarawa?  Ena veivakararamataki va-Kalou eda na raica kina na isau ni taro e uasivi duadua: Era basika ena vuku ni nona sa vakaveitaliataka na galala e solia ki vei ira na Kalou. Basika tale kina e dua na taro: “E sa kila taumada tiko na Kalou ni ra na bale na tamata? Io, ia e nanuma ni na vaka-kina, mevaka e vola koto vakaoqo ko C. S. Lewis, “ni rui vakarerevaki”

E rui vakarerevaki? Vei cei? Veikeda, ena gauna e dabeca tiko kina na Nonai tikotiko vakaturaga mai lomalalagi na Kalou? E sega ni vaka-kina. Na nodra galala na Nona tamata e rui ka tabu, ia e sega ni tarova na noda galala, Na Kalou sa digitaka me colata na kaukauwa ni rarawa e a vakavuna na noda sa vakasabusabutaka na galala oqo. Eda sa raica na rarawa oqo ena bula nei Jisu, ena vuku ni rarawa ni yagoda, e sa bulia cake na ivau ena maliwa kei lomalagi kei vuravura me yacova nai vakataotioti.  

**Na Rai ena Macawa Oqo**: Na cava e rarawa kina ko Karisito ena vukuda? Na cava ena rawa nida vulica mai na Nona rarawa?

_Vulica na lesoni ni macawa oqo me vakarautaki iko ena Siga Tabu, Sepiteba 24._