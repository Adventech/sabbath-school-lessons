---
title:  Cati ka Biliraki mai vei ira na Tamata
date:   19/09/2022
---

`Wilika na veitikina oqo, vakasamataka tiko ni ko Jisu e Kalou, e a buli lomalagi kei vuravura ka qai lako sobu mai me mai solia na Nona bula mei soro ni valavala ca ni kai vuravura taucoko (Maciu 12:22-24; Luke 4:21-30; Joni 8:58, 59). Era vukei keda vakacava na veitikina oqo meda  kila kina na rarawa e a sotava ko Jisu ena vuravura oqo?`

Se mai vei ira era veiliutaki se tawa vanua, na bula nei Jisu, na ka e cakava, kei na Nonai vakatavuvuli e dau sega tu ga ni daukilai ena veigauna, laki yaco kina me biligi tani ka cati mai vei ira na tamata e a mai vakabulai ira. E dua na kena vakaraitaki oya, e dua nai tubutubu e a raica na sala me toso kina ki liu na gone, e gadreva tiko na veivukei, dina ga ni a via solia na ka kecega ki vua na gone oya ko nonai tubutubu, na gone e qai sega ni via ciqomi koya na tamata duaduaga ena rawa ni maroroi koya na gone oya mai na leqa. Sai koya oya na ka e a mai sota-kaya ko Jisu e vuravura oqo. Sa na vakacava na kena mosi vei Koya.     

`Wilika na Maciu 23:37. Na cava na ka e tukuna ki veikeda me baleta na ka e lako curuma ko Jisu ni sa biligi tani? Ni ko wilika tiko, tarogi iko talega, “E a rarawataki Koya beka vakai Koya (mevaka e dau yaco nida daubiligi tani), se e vakavuna tale e dua tale na ka? Kevaka e dua tale na vuna, na cava oya?`

Eda sa vakila kece na vakaloloma ni dua e cati se biligi, ena via tautauvata beka na kena mosi ki veikeda kei na kena a tarai Karisito? Ena Nona sega ni nanumi Koya vakataki Koya?  Eda a mosi, sega ni baleta na noda a biligi, ia e sa baleta tiko nai balebale ni biligi vei koya e cati keda (e dua beka eda kauwaitaka e qai cata me ciqoma na bula tawa mudu vei Karisito). Raitayaloyalotaka mada, se na vakacava na ka e a lako curuma ko Jisu, e dua e kila vakavinaka na ka ena sota kaya me na rawa ni vakabulai ira kina, kei na gauna vata ga oya e vakila kina na leqa ena kauta mai na nodra biligi Koya tani.  “Ena vuku ni Nona tawa cala e vakila kina na mosimosi ni ravuravu nei Setani.”—Ellen G. White, Selected Messages, book 3, p. 129.

`Na cava na ka ko na rawa ni vulica mai vei Karisito ena vukei iko mo na sotava kina na mosimosi ni biliraki tani? Na cava e vakatakila ki vei iko na Nonai vakaraitaki? Gaunisala cava ko na rawa ni vakayagataka kina ki na nomu bula?`