---
title:  Na Bula ni Vakavinavinaka
date:   20/08/2022
---

### Wilika ena Macawa oqo
Filipai 4:4-7, Josua 5:13–6:20, Same 145, Cakacaka 16:16-34, 2 Veigauna 20:1-30.

> <p>Wiligusu</p>
> “Dou reki tikoga ki Vua na Turaga, au sa kaya Dou reki” (Filipai 4:4).

Sa dau ka rawarawa na noda dau kaila ena reki ki Vua na Turaga ena gauna eda marau kina. E sega ni dau ka rawarawa, ena gauna e ca kina na bula, ena gauna eda tu kina ena draki ni bula lolovira e sega ni vakasamataki rawa, ena gauna e tarai keda kina na katakata ni veivakatovolei. Ia, de sai koya saraga na ka eda gadreva tiko—de rairai uasivi—me vakacaucautaka na Kalou, ka ni vakavinavinaka sai koya gaunisala ni noda vukei ni kena vakatoroicaketaki na noda vakabauta.  

Io na vakavinavinaka ena rawa ni veisautaka na kedai tuvaki butobotu, ena sega beka ni vakanananu ni kena veisautaki na veivakadinadina era tu vakavolivoliti keda, ia ena vakanananu ni rawa ni veisautaki keda, kei ira era tiko vakavolivoliti keda, ena gaunisala me vukei keda meda sotava kina na bolebole eda na sotava. 

Na vakavinavinaka sai koya na kena sa cakacaka na vakabauta. Ena sega beka ni ka e sa matau ki veikeda, ia ena gauna eda vakatovotovotaka kina na vakavinavinaka me sa yaco me tiki ni noda bula, e tiko ruarua kina na kaukauwa me veisautaka ka vakarusa. 

**Na Rai ni Macawa Oqo**: Na cava na vakavinavinaka? Ena yaco vakacava na vakavinavinaka me iyaragi kaukauwa vakayalo ena veigauna dredre? Ena rawa vakacava ni veisautaki keda kei na veidraki ni bula vakavolivoliti keda na vakavinavinaka?

_Vulica na lesoni ni macawa oqo me vakarautaki iko ena Siga Tabu, Okosita 27._