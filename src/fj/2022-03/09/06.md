---
title:  Nai Yaragi e Veiravuti
date:   25/08/2022
---

Wilika na 2 Veigauna 20:1-30. Sa raica ko Jiosefati ni vakavinavinaka e dua tiko nai yaragi kaukauwa. Ni sa rogoca ni dua na mataivalu levu e sa kaba tiko mai vakaivalu, e sega ni vakasauri na nona sa vakarautaki koya ki nai valu, ia “sa uqeti koya me vakasaqarai Jiova” (2 Veigauna 20:3). Ena nodra lako tiko na Juta ki Jeruisalemi mera mai lolo, sa vakatakila sara ki vei ira ko Jiosefati na ka sa vakarau me yaco ka kaya “ni sa sega vei keimami na kaukauwa me keimami veivala rawa kei ira na lewe vuqa oqo sa lako mai me vala kei keimami; ia keimami sa sega ni kila na ka me keimami kitaka: ia sa rai vei kemuni na mata i keimami” (2 Veigauna 20:12).

`Ni ko raica e dua na mataivalu levu ni sa lako tiko mai, na cava na ka o na cakava? Mai na ka e cakava ko Jiosefati ena 2 Veigauna 20:3-12, na cava ko na rawa ni vulica mai kina ena nomu sotavi ira tiko na nomu meca?`

Ni sa lako mai na yalo ni Kalou ki vei Jeesieli sa qai kacivaka ena domo levu. Ni sa yaco mai na Yalo ni Kalou vei Jeesieli sa qai kacivaka vakadoudou: “Ni kua ni vala oqo: dou tuva, dou tu, ka raica na nona vakabulai kemuni ko Jiova, koi kemuni na Juta kei ira na Jerusalemi: ni kakua ni rere, se taqaya; lako yani me veivala kei ira e na mataka: ia ena nomuni to ko Jiova” (2 Veigauna 20:17). Ni oti oya, era sa qai sokalou ki Vua na Kalou ka lagata na sere ni vakavinavnaka ki Vua “ena domo levu” (2 Chron. 20:19, NIV). E dina ga ni na vala ena vukudra na Kalou, e dodonu ki vei ira me ra lako yani me sotava na.

Ia e sega ni lako ga yani vakadodonu ki nai valu oqo. Ko Jiosefati e digitaka e dua na matasere mera seretaka na vakavinavinaka ki Vua na Turaga nira sa lako yani.  “Ia ni ra sa qai lagata na sere kei na vakavinavinaka, sa lesia ko Jiova na bikalawa me yaviti ira na luve i Amoni, kei ira na Moapi, kei na ulu-ni-vanua ko Sia, era sa lako mai me veivala kei ira na Juta; a ra sa moku” (2 Veigauna 20:22). Mai vei koya e vola, na Kalou e takoso ena gauna saraga era vakatovotovotaka kina na nodra vakabauta na Nona vosa ni yalayala, ena gauna ga era tekivu kina me ra “vakavinavinakataka na Nonai ukuuku ni yalosavasava” (2 Veigauna 20:21).

`Wilika tale na 2 Veigauna 20:1–30. Na yavu vakayalo cava ko rawa ni raica ka vakayagataka ena nomu ilakolako vata kei na Kalou, vakauasivi ena veigaua ni veivakatovolei kei na lomaocaca?`