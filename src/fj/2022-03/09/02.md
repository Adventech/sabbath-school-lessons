---
title:  Na Yavu ni Vakavinavinaka
date:   21/08/2022
---

Sa tau nai totogi mate ki vua e dua na dauvolavola ni Rusia ko Fyodor Dostoyevski, e muri sa qai veisautaki tale. Sa mani vesuki tu e vale ni veivesu ena dua na gauna balavu. Ena nona talanoataka tiko na veika e lako curuma e vale ni veivesu e mani vola kina vakaoqo: vakabauta me yacova nai vakataotioti, kevaka era mani lako cala na tamata ka ko sa biu duadua tu e dua e yalodina; ena nomu kauta mai na nomu solisoli ka mai vakavinavinakataka na Kalou ena nomu galili.”

Ena lesoni oqo eda sa raica oti na gaunisala e lako sotavi ira kina na kena meca ko Paula kei na veivakacacani e sega ni vakabauti rawa. Ia ena gauna oqo e sa tiko ena vale ni veivesu mai Roma. Ia e sega ni yalo ni loma leqa, ia e volavola tikoga vakagumatua me vakayaloqaqataki ira tiko na tamata vakabauta e Filipai.

`Wilika na Filipai 4:4-7. Na cava ko nauma ni rawa ki vei Paula me vola kina na  veika vaka-koya ni o koya sara madaga vakataki koya e tiko e vale ni veivesu? Ena tikina oqo na cava nai dola ni kena rawati na vakacegu ni Kalou?`

E dua na ka oya na noda daumarau ni lako vinaka tu na veika kece, Ia ko Paula e vakasalataki keda taucoko tiko meda reki ena veigauna kece. Ena rogorogo sakasaka toka beka. Kevaka eda na taura na ka e vola ko Paula ena ka saraga e kaya, ena tiko kina e rua na kenai balebale bibi ki vei keda.  

Kenai matai, oya meda reki tikoga ena veigauna, ena dodonu me na kenai balebale ni dodonu meda reki tikoga se mani sega ni vaka-kina nai rairai ni bula eda sotava tiko me yavutaki kina na reki. Karua, Kevaka meda na reki tikoga, ena dodonu talega me kenai baleble oya ni dodonu meda na vulica meda na reki tiko ena gauna eda sega ni vakila nida sega ni gadreva kina. 

E kacivi keda tiko ko Paula meda vakavinavinaka ki Vua na Kalou ena veigauna e vaka meda sega ni gadreva kina. Ena rairai sega ni vakaibalebale. Ia eda na qai raica, ni dodonu baleta ni tiko na gauna ena rairai vaka me sega ni vakaibalebale kina na noda kacivi meda reki. Dua tale na kenai cavucavuti oya na vakavinavinaka sai koya na vua ni vakabauta. Me vaka ga ni vakabauta e sega ni yavutaki ena kedai tuvaki ia ena dina me baleta na Kalou, ia na vakavinavinaka e dua na ka eda cakava sega ni baleta na noda tu vinaka ia sa baleta na dina ni Nonai tuvaki na Kalou kei na ka e sa vosa ni yalayalataka tu ki veikeda. Ka veivakurabuitaki ni vakabauta vaka koya e tekivu me bulia na vakanananu, veika eda vakila kei na drake ni bula eda lako curuma. 

`Na dina cava me baleta na Kalou e raica ko Paula ena tikina ena siga ni kua—na dina e vakavuna na nona reki, ena loma sara madaga ni vale ni veivesu Vola vakalekaleka na ka kila ni dina me baleti Koya na Kalou. Raica na vakavinavinakataka na Kalou. E veisautaka vakacava na sala ko kila me baleta na nomu raica na nomu bula?`