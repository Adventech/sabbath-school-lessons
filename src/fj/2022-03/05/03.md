---
title:  Na Nodra Talaidredre na Isireli
date:   25/07/2022
---

Nai talanoa kei Osea e tiko kina eso na lesoni bibi me vakatavulici keda. Na draki ni bula e lako curuma ko Osea e rui veivakurabuitaki. Na watina, ko Komera, a dro tani, ka tiko tale na luvena mai vei ira na tagane tale eso. E dina ga ni sega ni yalodina vakaoti, na Kalou e kacivi Osea me kauta lesu tale mai na watina ka me vakaraitaka ki vua na nona lomani koya. Nai talanoa oqo e vakaibalebaletaki me vosa vakatautauvata me baleta na Kalou kei ira na Isireli. Ko ira na Isireli era sa biuta na Kalou ka ra sa laki veibutakoci vakayalo tale tiko vata kei ira na vei-kalou eso, ia na Kalou e se lomani ira tikoga ka gadreva me vakatakila ki vei ira na Nona loloma. Ia raica mada na Nona gaunisala na Kalou.

**Wilika na Osea 2:1-12. Na gaunisala cava e kaya na Kalou ni na vakayagataka me na kauti ira lesu tale mai na Isireli ki Vua? Ena vakacava tu na ka ena lako curumi kina?**

`Osea 2:2, 3`

`Osea 2:5-7`

`Osea 2:8, 9`

`Osea 2:10`

Nai talanoa oqo e tiko kina e rua na ka bibi me baleta na gaunisala eda na kila kina na Kalou ena gauna e kauti keda kina ki na veivutuni.

Matai, eda sa na biuti keda ena dua na vanua rerevaki ni da sega tiko ni vakila ni sa cakacaka tiko na Kalou. Ena gauna era lako curuma tiko kina na Isireli na mosi kei na dredre, ena dredre beka ki vei ira mera vakila ni nodra Kalou e sa cakacaka tiko me baleta na nodra vakabulai. Ena gauna sa vakataotaki kina na nodai lakolako ena veika momoto se eda sa sogolati me na rawa kina meda sega ni kila na vanua eda sa lako tiko kina (Osea 2:6)—sai koya beka oqo na Kalou? Ni sa yali na veika eda daugadreva ena veigauna se eda sa vakacacani (Osea 2:9, 10)—ena rawa beka ni tiko ena maliwa ni veika oqo ko Tamada? Na ka dina oya se cava na ka eda lako curuma, na Kalou e sa daucakacaka tiko, me rawa ni tuberi keda ki na veivutuni baleta ni lomani keda vakalevu.

Karua, eda sa na biuti keda ena dua na vanua rerevaki ni da sega tiko ni vakila ni sa cakacaka tiko na Kalou. Sa rawa nida vakila ni sa cakacaka tiko na Kalou, ia eda sega ni taleitaka na ka e cakava tiko. Ena gauna eda vakila kina na mosi kei na veivakacacani, sa dau ka rawarawa sara meda beitaki koya na Kalou ni sa rui ca, ni sega ni takoso se sega ni kauwai. Ia na Kalou e sa daucakacaka tikoga me vakavoui keda ena Nona veiyalayalati ni loloma.

`Wilika na Osea 2:14-23. Na cava e vakatakila na tikina oqo me baleta na Kalou? Taroga na Yalo Tabu me vakatakila ki vei iko kevaka ko sa drotani tiko mai Vua na Kalou ena dua na yasa ni nomu bula. Kevaka kina, na cava e vakataotaki iko tiko ena nomu lako curuma na bukawaqa katakata? Na cava n aka e vakataotaki iko tiko mai na nomu sorovaka na veika kecega ki Vua na Kalou ena gauna oqo?`