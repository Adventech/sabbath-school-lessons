---
title:  Na Katakata Vakaitamera
date:   23/07/2022
---

### Wilika ena Macawa oqo
Vakatekivu 22, Osea 2:1-12, Jope 1:6-2:10, 2 Kor. 11:23-29, Aisea 43:1-7.  

> <p>Wiligusu</p>
> “Ia sa vinakata ko Jiova me qaqi koya, ka sa vakararawataka ko koya; ni sa cakava na yalona mei soro e na vuku ni valavala ca, ena qai kunea na nona kawa, ena vakadedetaka na nona gauna, ia na ka e vinakata ko Jiova ena vakayacora ga ko koya” (Aisea 53:10). 

Ena gauna sa malumalumu kina ko C.S. Lewis e sa qai vola e dua nai vola ka vakaoqo, “E sega dina ni koi au (au nanuma) ni sa ka rerevaki sara na kena sa yali tani tiko na vakabauta na Kalou. Na kena e rerevaki vakaidina oya na nomu sa yaco mo vakabauta na veika rerevaki me baleti Koya. Me’u tinia ena ka au rerevaka oya ‘ni sa sega na Kalou, ia na noqu sa raica na Kalou ena kenai tuvaki dina.’ ”—A Grief Observed (New York: HarperCollins Publishers, Inc., 1961), pp. 6, 7.

Ena gauna sa yaco kina me mosi na veika kece, eso ki veikeda e sa biuta saraga vakadua na Kalou. Vei ira eso me vakataki Lewis, e tiko na veitemaki ni kena sa veisau nai vakarau ni noda raica na Kalou, ka vakananuma na veika ca kece me baleti Koya. Na taro oya, Ena vakacava sara mada na kena katakata? Ena vakacava sara mada na katakata ena vakatara na Kalou me biuti ira kina na Nona tamata mera lako curuma me na rawa ni kauta mai kina na inaki dina ni Nona buli keda meda ucui koya na Luvena?” (Roma 8:29).

**Na Rai ena Macawa Oqo**: Na cava na vuna ko nanuma kina ni Kalou sa bolea me ciqoma na leqa ni cala ni vakanananu mai vei ira e gadreva mera kilai Koya ka lomani Koya? Vakacava na levu ni nomu kila, ni Kalou e sa bolea me tauci ki Vua na cala ni nodra vakanananu me na rawa kina ki Vua me muloni iko mo ucui Koya na Luvena”?

_Vulica na lesoni ena macawa oqo me vakarautaki iko ena Siga Tabu, Julai 30._