---
title:  Vakabulai ena Vuku ni Nuinui
date:   27/07/2022
---

> <p></p>
> “Eda sotava tiko e dua nai dre kaukauwa, ka dredre meda na vorata rawa, sa laki yali kina nai nuinui ni bula vakataki koya. Io eda sa vakila ni sa noda nai totogi mate. Ia e sa yaco na veika oqo, meda na kakua kina ni vakanuinui tikoga ki veikeda ia ki Vua na Kalou, o Koya sa vakaturi ira tale na mate. (2 Koronica 1:8, 9).

Me vaka ni apositolo digitaki ni Kalou, ko Paula e gumatua vakalevu mai na vuqa na tamata. Ia ko Paula e sega ni rawai, ia e tubu cake ena nona vakavinavinakataka na Kalou. Wilika na veidredre e lako curuma ena 2 Koronica 11:23-29. Ena gauna oqo wilika na 2 Koronica 1:3-11. 

`Ena 2 Koronica 1:4, E kaya kina ko Paula ni vuni ni kena ciqomi na yalololoma kei na veivakacegui ni Kalou oya “me rawa nida vakacegui ira kina oira era sotava tiko na rarawa e na veivakacegui keitou sa vakacegui kina mai vua na Kalou. Me vakacava sara mada na levu ni rarawa meda na qai cakacaka kina?`

Na Kalou e via vakayagataki keda ena nodra vukei ko ira era sota-kaya tiko na dredre. Sa kenai balebale oya ni na rawa ni vakatara meda na lako curuma talega na mosi vaka-koya. Eda na qai solia na veivakayaloqaqataki, sega ena veika vakavuli, ia mai na veika eda lako curuma me baleta na yalololoma kei na veivakacegui ni Kalou. Sai koya oqo na yavu mai na  bula nei Jisu. (raica na Iperiu 4:15).

Na matata ni dredre a lako curuma ko Paula me na kakua ni vakayavalati keda. E sa baleti keda meda kila se eda tiko ena loma ni qakilo titobu, baleta se rawa tikoga ki Vua na Tamada me takoso me kauta mai na Nona yalololoma kei na veivakacegui. Eda na rairai rarawataka sara madaga na noda dui bula se vakamatei sara, ia kakua ni rere, sa vakatavulici keda tiko na Kalou meda vakararavi ga ki Vua. Sa rawa nida vakadinati Koya, baleta na noda Kalou e a vakaturi ira cake tale na mate” (2 Koronica 1:9).

Mevaka ni a vakanamata tikoga ko Paula ena kena kacivaki na kosipeli, e kila tu ni Kalou ena vakabulai koya talega ena gauna mai muri. Na kaukauwa e vakadeitaki Paula tiko e tokoni ena tolu na ka e tukuna tiko ena 2 Koronica 1:10, 11. Matai, nai tukutuku e sa vakadinadinataki me baleta na Kalou: “o koya ka vakabulai keitou mai na mate levu ko ya, ka na vakabulai keitou” (2Koronica 1: 10) Karua Na nona guta ko Paula me vakadeitaka tikoga na nona vakanananu ki Vua na Kalou vakataki Koya:  “ki vei Koya talega keitou sa vakararavi kina ni na veivakabulai tikoga” (2 Koronica 1:10. Katolu, na nodra masu tikoga na yalododonu: “ni dou veivuke talega e na masulaki keitou” (2 Koronica 1:11).

`Na cava na ka ko na rawa ni vulica mai vei Paula me rawa ni vukei iko mai na nomu lutu kina bula ni vakalomalomani iko ena maliwa veiraravui ko lako curuma tiko?`