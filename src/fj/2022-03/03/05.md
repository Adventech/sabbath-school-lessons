---
title:  Na Bula ni Dauvosota
date:   13/07/2022
---

`Wilika na 1 Pita 1:6, 7. Na cava e kaya tiko ko Pita?`

E volavola tiko ko Pita ki vei ira era valuta tiko na veika dredre ka sa daulaki yaco mera  tu duadua. E volavola tiko ki vei ira na Nona digitaki na Kalou era veituyaki tu ena yasayasa vaka- Ponito, ki Kalatia, ki Kapatosia, ki Esia, kei Picinia” (1 Pita 1:1). Oqo na vanua sa vakatokai tu ena gauna oqo me Ra ni vanua ko Taki (Turkey). Ena vica na tikina ki muri e kaya kina ko Pita ni sa kila nira sa lako curuma tiko na veivakararawataki ena kena veimataqali” (1 Pita 1:6).

`Na cava nai balebale ni nona kaya ko Pita nira sa “tiko vakavulagi ka dui se? Ena vakuria vakacava na nodra vakararawataki na veika oya?`

Na Lotu Vakarisito ena gauna oya e dua na ka vou; era lewe lailai ga na tamata vakabauta ka ra vakaitikotiko ena veivanua eso era okati tu mera lewe lailai ka sega ni daukilai vakavinaka sara, ka dauvakararawataki ena kena e ca duadua. Ko Pita e vakadeitaka tiko ki vei ira ni veivakararawataki oqo e sega ni vakacalaka se vakaveitalia (1 Pet. 1:6, 7). Na vakabauta dina sai koya na ka era vakanamata tu kina ko ira era sa gumatua ena veimataqali veivakararawataki era lako curuma” 

`Wilika na 1 Pita 1:6-9. Nai nuinui dei cava e vakasaqara tiko ko Pita me solia ki vei ira na tamata oqo ena loma ni nodra vakararawataki? Na cava nai balebale ni nuinui oqo ki veikeda talega?`

Se na vakaevei na veivakatovolei, se na cava eda na sota kaya, ena sega ni vakatauvatanitaki rawa kei na tawa mudu e waraki keda tiko ena gauna sa na lesu tale mai kina ko Karisito? Na vosa nei Pita, e sa vosa tiko ni Kalou ki veikeda, se cava na ka eda sota kaya tiko. Ena rairai dredre se mosimosi na noda vakararawataki, me kakua yali ki veikeda nai vakataotioti, na bula tawa mudu mai na lomalagi vou kei na vuravura vou, ena sega kina na mosi, na rarawa, se mate. Ena vosa ni yalayala koya sa tu kina ki veikeda, na vosa ni yalayala ka sa mai vakadeitaki ena mate nei Jisu, sa rui ka bibi kina meda na kakua ni vakayalia na noda vakabauta, ia ena loma ni rarawa, kerea ki Vua na Kalou me caramaka ki vei iko na veika kece sara ena vakalatilatia na sala ni noda vakabauta.