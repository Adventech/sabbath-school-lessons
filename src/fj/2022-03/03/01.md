---
title:  Na Bai ni Manumanu Vuka
date:   09/07/2022
---

### Wilika ena Macawa oqo
Lako Yani 14, Lako Yani 15:22-27, Lako Yani 17:1-7, Vakaibalebale 3, Luke 4:1-13, 1 Pita 1:6-9.

> <p>Wiligusu</p>
> “Ia sa ka oqo dou sa reki vakalevu kina, ia e na gauna lekaleka oqo, ke sa yaga, dou sa vakararawataki e na dauvere e vuqa” (1 Pita 1:6).

Ena siga levu tutu, kei na rogoci tiko ni vakatagi mai na veidomo tale eso, na manumanu vuka e sogolati tu ena kena bai e sega ni via lagata na sere e gadreva na kenai taukei me vakatavulica ki vua. E vulica me toboka eke, sautaninini ekea, ia e sega ni wasea na kenai rogorogo. Ia sa qai ubia na bai na kenai taukei, ka biuta ena vanua ena vakarorogo kina na manumanu vuka oqo ki na sere ena lagata.  Ena butobuto, e vakatovolea ka vakatovolea tale me lagata na sere oya me yacova ni sa vulici, ka biubiuta ena kenai rogorogo e vinaka vakaoti. Oti sa qai kau mai na manumanu vuka me yacova ni sa rawa ni lagata na sere oya ena rarama. Sa vaka-kina na Nona sotavi ira na Nona tamata na Kalou.  E tiko Vua e dua na sere me vakatavulica ki veikeda, ena gauna eda sa vulica kina ena loma ni yaloyalo ni veivakacacani sa na rawa nida lagata me tawa mudu ni oti oya.”—Ellen G. White, The Ministry of Healing, p. 472. 

Rogoca ni o koya e kauta na manumanu vuka ki na butobuto sai koya na kenai taukei vakataki koya. E rawarawa meda kila ni ko Setani e vakavuna na mosi, ia ena vakaitavi beka na Kalou ena Nona na tuberi keda yani ki na dredre, meda lako curuma kina na veilecayaki kei na rarawa? 

**Rai ena Loma ni Macawa**: Nai vakaraitaki cava ko nanuma ni tiko enai Vola Tabu ni Kalou vakataki Koya e liutaki ira na Nona tamata ena veivanua eso e kila ni okati tale tikoga kina na rarawa? Na cava ko nanuma ni veisere vou e gadreva mera na lagata?         

_Vulica na lesoni ni macawa oqo me vakarautaki iko ena Siga Tabu, Julai 16._