---
title:  Na Wai Gaga
date:   11/07/2022
---

> <p></p>
> “A ra sa toki tani mai na vanua liwa ko Sini nai soqosoqo taucoko ni Isireli, e na nodra i lakolako, me vaka na vosa i Jiova, ka la’ki tiko mai Rifitimi: a sa sega na wai me ra gunuva ko ira na tamata” (Lako Yani 17:1).

Meda kakua ni kauta kece mai Vua na Kalou na veika kece eda vinakata, ia eda na sega beka ni namaka meda na taura kece na ka eda gadreva? Sega ni ka eda nanuma nida gadreva ia eda gadreva vakaidina?

E dua na ka era gadreva vakaidina na Isireli, oya na wai. Ni oti ga na Nona liutaki ira na Isireli na Kalou ena o e loma ni Wasawasa Damudamu, era sa muri Koya yani ena loma ni vanua dravuisiga katakata, sega na wai ena loma ni tolu na siga. Vakauasivi ena loma ni vanua dravuisiga, na vanua e dredre sara kina me kunei na wai, kei na nodra gadreva vakaidina na wai e ka dina. Ena gauna cava era na qai kunea kina na wai era gadreva tiko? 

Ia, evei na vanua e kauti ira kina na Kalou? Sa qai toso na duru o vaka ki Mara, na vanua era sa qai kunea kina na wai. Sa na dua na ka na nodra marau. Ia ena gauna era sa tovolea kina era qai kaburaka tani baleta ni gaga. “A ra sa vosakudrukudru vei Mosese ko ira na tamata, ka kaya, A cava me keimami gunuva?” (Lako Yani 15:24). 

Oti, e vica tale na siga ki liu, na duru o e sa laki tu vakadua ena vanua e sega saraga kina na wai (Lako Yani 17:1).

`Wilika na Lako Yani 15:22-27 kei na Lako Yani 17:1-7. Na cava na ka e vakatakila na Kalou ki vei ira na Isireli me baleti Koya mai Mara ka vaka-kina mai Rifitimi? Na lesoni cava e dodonu mera vulica?`

`Mai Rifitimi, na taro cava era a taroga na Isireli? Lako Yani 17:7. Ko sa bau taroga oti na taro vata ga oya? Kevaka kina, na cava na vuna? Na cava na ka e lako curumi iko, kei na lesoni cava ko vulica mai kina ni sa saumi oti? Me vakavica sara mada na kena levu ni noda ciqoma na kenai sau me na qai oti kina na noda vakatataro?`