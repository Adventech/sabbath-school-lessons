---
title:  Kuri ni Vakasama
date:   15/07/2022
---

Wilika na Ellen G. White, “The Exodus,” pp. 281–290; “From the Red Sea to Sinai,” pp. 291-302, in Patriarchs and Prophets; “The Temptation,” pp. 114–123, in The Desire of Ages. 

“Ia ena gauna makawa, a liutaki ira kina na Nona tamata ki Rifitimi na Kalou, ka na rawa ni digitaka me kauti keda talega ki kea, me vakatovolea na noda yalodina. E sega ni daukauti keda tikoga ki na veivanua vinaka na Kalou. Kevaka kina, ena noda tu vakaikeda, ena dodonu meda na kakua ni guilecava ni o koya na nodai vukevuke. E gadreva tu me vakatakilai Koya ki veikeda, ka vakatakila na levu ni ka meda kauta tani, ka vakatara na veivakatovolei kei na rarawa me lako mai ki veikeda me rawa kina ni da vakila na noda tawayaga, ka vulica meda dau kaciva na veivuke ki vei Koya. O Koya ena rawa ni vakadavea na uciwai batabata me drodro mai na vatu varovaroa. Eda na sega ni kila, vakavo nida sa veiraimata vata kei na Kalou, ena gauna eda na raici Koya kina me vaka eda sa raica tiko, ka kila nida sa kilai, e vica nai colacola e sa colata oti veikeda kei na vica tale nai colacola ena marautaka me na colata, kevaka walega, eda na kauta kece mai ki Vua, ena vakabauta e vaka na gone”—Ellen G. White, “Rephidim,” Advent Review and Sabbath Herald, April 7, 1903.

**Taro ni Veiwase**

`1. Eda sa dauveitalanoataka vakawasoma ni veitemaki e ka ni tamata yadua. Ena gauna vata ga, e tiko beka eso na veitemaki e ka vakaisoqosoqo, soqosoqo lotu se matavuvale ka gadrevi me qarauni vakaisoqosoqo? Kevaka kina, na cava? `

`2. Tarogi ira era gadreva mera talanoataka eso na vanua e sega ni vinaka era susugi cake mai kina. Na cava e sega ni vinaka kina? Kevaka mera raica lesu tale mada na veika era a lako curuma, o na raica beka e dua na kena duidui? `

`3. Eda sa kila kece na yavu ena daku ni Nona vinakati keda na Kalou meda vakasavasavataki ena veivakatovolei. Gaunisala cava eda kila kina na kena basika mai na veivakatovolei ni sega na kena yaga---e dua e mate ena coqa ni tolili? Vakalasi dou vakasaqara na kenai sau ni taro.`

`4. Va-kalasi, dou taura na gauna mo dou veimasulaki, me rawa ni kaukauwa me vorata na veitemaki ka yalodina tikoga.`

`5. Dua veikemudou e kila e dua e sota-kaya tiko na veivakatovolei, ka sa yali? Kevaka kina, na cava dou na cakava vakalasi ena nodra vukei mera lesu tale mai?`