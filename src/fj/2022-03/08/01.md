---
title:  Raica na ka e Sega ni Rairai
date:   13/08/2022
---

### Wilika ena Macawa oqo
Roma 8:28-39, Joni 14:1-14, Efeso 1:18-23, Aisea 40:27-31.

> <p>Wiligusu</p>
> “Ni sa vakabauta sa biuti Ijipita kina ko koya, ka sega ni rerevaka na cudru ni tui; ni sa gumatua me vaka sa raici koya sa sega ni kune (Iperiu 11:27).

Nai balebale ni vakabauta enai vola ni Iperiu e veibolei sara ena veigauna. “Ia na vakabauta sa vaka ni sa vakayacori na veika sa vakanuinuitaki, e vaka ni sa vakaraitaki na veika sa tawa kune” (Iperiu 11:1). Ena rawa vakacava meda vakadeitaka na ka eda sega ni raica? Ia, sai koya saraga oqo na ka e vakatakarakarataka tiko ko Mosese ena noda wiligusu: “ni sa gumatua me vaka sa raici koya sa sega ni kune” (Iperiu 11:27).

O koya e rui veibolei sara vakalevu oya na noda vakila nida kacivi meda “vakaraici koya e sega ni rairai” sega walega ena veigauna vinaka, ia e vakauasivi ena veigauna e veicalati kina na veika kecega. Ena vuku ni ka oqo eda gadreva kina na vakabauta, na vakabauta e vakataki Karisito ka dodonu me tarai cake ena dina me baleta na Kalou kei na matanitu ni Kalou. Na dina me baleta na vinaka ni Tamada; na kaukauwa e tiko ena yaca i Jisu, na kaukauwa ni Tucake tale mai na mate kei na yalololoma ni Kalou, era dina bibi baleta ni na rawa kina ki veikeda meda na tu kaukauwa ena gauna eda vakatovolei kina ka temaki me vakatitiqataka na veika kecega.

**Na Rai ena Macawa Oqo**: Na dina cava me baleta na Kalou ena rawa ni vukei keda meda qaqa nida lako curuma na veigauna dredre?

_Vulica na lesoni ni macawa oqo me vakarautaki iko ena Siga Tabu, Okosita 20._