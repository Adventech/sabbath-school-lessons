---
title:  Na Kaukauwa ni Tucake Tale
date:   16/08/2022
---

Na Tucake tale mai na Mate e vakaraitaka tiko na gogo ni kawa tamata. Nida vakasamataka tiko na bula, mate, kei na tucake tale nei Jisu, sa dauvakavuqa na noda dauvakasamataka tu ni gaunisala e mate kina ko Jisu, e dua na ka e yaco me vakadodonutaki keda vakalawa ki Vua na Kalou. Kei na ka oya e dina taucoko.

Na Tucake tale mai na mate e vakabibitaka e dua nai tagede ni veivakabulai. Na Tucake tale nei Jisu mai na mate e vakaibalebale sara vakalevu sega ena vuku ni nona vakatakila ni dua na siga eda na tucake talega kina. Na Tucake Tale e vakatikori Jisu ena ligai matau nei Tamana ki nai tutu ni kaukauwa kei na vakatulewa. Na kaukauwa ni tucake tale oqo sai koya na kaukauwa vata ga e solia tu ki veikeda na Kalou ena gauna oqo!

`Na Efeso 1:18-23, e vosa tiko kina ko Paula me baleta na kaukauwa ni Kalou. Na cava na ka e vakatavulici keda kina na tikina oqo me baleta na kaukauwa ni Tucake Tale? Nai nuinui cava kei na vosa ni yalayala cava me nomu ena rawa ni ko kunea ena veitikina oqo?`

E a masu tiko ko Paula me rawa ki vei ira mai Efeso mera kila eso na ka ena rawa ni kilai vakavinaka walega ena veivuke ni Kalou: (1) oya ni tiko nai nuinui ni veivakavoui kei na gauna tawa mudu o koya e kacivi keda tiko kina ko Jisu, (2) oya meda kila na kaukauwa e a vakatakilai ena vukuda.

Sa qai tovolea ko Paula me vakamacalataka na veivakurabuitaki ni kaukauwa oqo. Na kaukauwa ena rawa ni noda ena gauna oqo sai koya na kaukauwa vata ga a vakaturi Jisu sega walega mai na kuvu ni soso, ia ki na vanua ni qaqa ena ligai matau nei Tamana. 

Ia e sega walega ni yaco ekea ko Paula. Na Tucake tale e sega walega ni solia ki vei Jisu e dua ga na kaukauwa, ia na kaukauwa me vakatulewa ka vakarautaka na ka e rawa ni cakava ki vei ira na Nona tamata ena ka era gadrevaâ€”me tawa mudu!

`Vola na veika kece ko gadreva ena veiyasa ni nomu bula ko gadreva kina na kaukauwa ni tucake tale nei Jisu. Ni sa oti, masulaka me rawa ki na kaukauwa oqo me na vakayacoka ena veivanua kece ko gadreva kina. Ena gauna vataga oqori, na cava ko na rawa ni cakava vakavinaka, na digidigi cava ko na rawa ni cakava, ena rawa ni vakatara na kaukauwa oqo me cakacaka kina ena nomu bula?`