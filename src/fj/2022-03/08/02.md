---
title:  Na Loma Soli nei Tamada
date:   14/08/2022
---

“Kevaka e lomani au dina na Kalou, o Koya ena cava  ______________________________ vei au!” Au vakasamataka tiko se vakavica mada e daubasika tiko mai kina ki na noda vakanananu na ka koya. Eda raica na keda ituvaki ka tekivu vakasamataka se lomani keda dina tiko na Kalou, kevaka e dina, e sa na veisau na ka kecega.

E tiko e rua na iulubale e dauvakavuna vakalevu na noda sa dauvakatitiqataka na vinaka ni Kalou. Kenai matai, ena gauna sa dauyacovi keda kina na gagadre katakata ni lomada kei na vakasama me baleta e dua na ka eda vakabauta ni vinaka, na vakanananu e na vinakata beka na Kalou, ia ni yaco na kena veibasai, veikeda ena rairai vakalialia. Karua, ena rairai eda vakatitiqataka na vinaka ni Kalou baleta na ka eda lako curuma e veisaqasaqa kei na ka eda vakabauta. Kevaka e rairai vinaka tu e dua na ka, se eda vakila ni vinaka, se rogorogo vinaka, se kanakana vinaka, ena dodonu me vinaka. Eda sa daucudruvi Koya na Kalou ena gauna eda sega ni rawata kina. Sai koya oqo na vanua e cakacaka kina na vakabauta. E cakacaka vakavinaka na vakabauta ena veigauna eda temaki kina meda vakatitiqataka na Kalou kei na Nona vinaka. 

`Roma 8:28-39 e dua na tikina kaukauwa e vakamacalataki tiko kina na vinaka ni Kalou ena vukuda. Na cava n aka ko raica rawa ena veitikina oqri ena rawa ni veivuku ena kena qarauni na noda vakasama mai na noda vakatitiqataka na vinaka ni Kalou?`

Ena Roma 8:32, e tiko kina e dua na vakasama bibi ka rui veivuke sara vakalevu ena noda maroroi mai na kena yaco meda rawai ena kedai tuvaki. “Kevaka me a sega ni vakaberabera na Kalou ka me biuta vakavinaka na veika kece ena vukuda, ena Nona ciqoma na kedai tuvaki ka soli Koya yani me sotava na veika lolovira ena nona tala mai na Luvena, e tiko tale beka e dua na ka ena sega ni marautaka me na cakava vakailoloma ki veikeda?” (Message). Ena rawa ki Vua na Kalou me talai Jisu mai me mai mate ena vukuda ka qai veisautaka na madua kei na nanumi koya vakataki koya? 

Sa kenai balebale oya ni dina me baleta na loma soli ni Kalou ki veikeda, e kunei ena mate nei Karisito, ena dodonu me uqeta vakaukauwa sara tiko na noda vakasama mai na veivakatitiqa ena rawa ni vakawaqaca e lomada na veivakatovolei.

`Ena rawa vakacava ki na dina (vinaka ni Kalou) me uqeti iko vakaukauwa mai na nomu vakatitiqataka? Taura na gauna ena nomu dauvakananuma na dina ni Nona soli Jisu na    Kalou me mate ena vukumu, kei nai solisoli levu oqo e se tomani tikoga ena vuqa na gaunisala ena vukumu me yacova tiko mai ni kua. Na cava e cakava oqo ki na nomu vakabauta?`