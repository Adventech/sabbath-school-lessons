---
title:  Kuri ni Vakasama
date:   19/08/2022
---

Wilika na Ellen G. White, “In the Days of Queen Esther,” pp. 598–606, in Prophets and Kings. 

“E a sega beka ni kaya na Kalou ni na solia na Nona Yalo Tabu ki vei ira era na kerea? Ka sega beka ni o Koya na Yalo oqo e dauveituberi kina ka dina ka dodonu? Eso na tamata era rere mera taura na Kalou kei na Nona vosa, me vaka e ka dina ki vei ira. Era masu ki Vua na Turaga me vakatavulici ira ia era rere mera vakadinadinataka na vosa ni yalayala ni Kalou ka vakabauta nida sa vakatavulici tiko mai vei Koya. Ni da lako mai ki Vua na Tamada vakalomalagi ena yalomalumalumu kei na yalo e gadreva me vakatavulici, na cava na vuna meda vakatitiqataka kina na vakavotukanataki ni Nona vosa ni yalayala na Kalou?   Mo kakua sara ni vakatitiqataki Koya ena dua na gauna ka beci Koya ena dua na ka. Ena gauna ko sa gadreva kina mo kila na lomana, na nomu itavi ni drau cakacaka vata kei na Kalou oya mo vakabauta ni ko na liutaki, taqomaki ka vakalougatataki ena nomu sa cakava tiko na lomana. Ena rairai eda na sega ni vakabauti keda kevaka eda na vakadewataka cala na Nonai vakavuvuli, ia cakava oqo me ulutaga ni masumasu, ka vakabauti Koya, vakabauti Koya ena kena cecere duadua, me na qai liutaki iko kina na Nona Yalo Tabu ena kena vakadewataki vakadodonu na Nonai nakinaki kei na cakacaka ni Nona veivakarautaki.”—Ellen G. White, Manuscript Releases, vol. 6, p. 225.

“Ena tubu me kaukauwa na vakabauta ni rau veisaqasaqa tiko keina vakatitiqa kei na veika tale eso era veisaqasaqa. Na veika e rawati ni lako curumi na veivakatovolei oqo e levu sara na kena yaga mai na dua na taube sau levu.”—Ellen G. White, Testimonies for the Church, vol. 3, p. 555.

**Taro ni Veiwase**

`1. Ena kalasi, dou veitalanoataka na veika eso eda vakabauta ia eda sega tiko ni raica, na veika eda kila ni ka dina ia eda sega tu raica. Ena rawa ni vukei vakacava na veika oqo meda kila kina nai balebale ni vakaraici Koya e tawa kune”?`

`2. Veiwaseitaka nai otioti ni taro e tiko ena siga Vukelulu. Sa dauvakavica na noda sa daukunei keda ena mataqali draki ni bula vaka-koya?  Na cava eda na rawa ni cakava me na vakavinakataka na noda vakadinata ni sala ni Kalou e uasivi duadua, dina ga ni ni sega ni ka eda vinakata?`

`3. Kevaka e tubu kaukauwa na vakabauta ni veisaqasaqa vata tiko kei na vakatitiqa kei na so tale na ka e veirawai” ka veiliutaki ki na dua na ka e yaga vakalevu cake mai na dua nai taube sau levu,” en bulia vakacava nai vakarau ni noda raica na veisaqaaqa vaka-koya?`

`4. Vuqa ki veikeda eda raici ira na tamata, ena ivakarau ni noda rai ka sa dau yaco me vakarerevaki sara. Na vakadomobula ni noda vakanananu e sa dauyaco, veitalia ga na masumasu kei na sasaga vinaka. Eda na kila vakacava na ka oqo ena rarama eda sa vulica tiko mai?`