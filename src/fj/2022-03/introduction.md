### Na Dauveibuli a Lauvako ena Kauveilatai

“Sa cakava na ka kecega ko koya; a sa sega e dua na ka sa caka, me sega ni cakava ko koya.” (John 1:3).

“Sa cakava na ka kecega ko Koya, ko Jisu, ia—me vaka e kaya na Vosa ni Kalou—“Sa tagi ko Jisu” (Joni 11:35). E a tagi na Dauveibuli? Vakauasivi ena nodra cati Jisu ka biuti Koya ko ira na tamata; e dua e daukune ka rarawa ka kila na ka rarawa” (Aisea 53:3). Na Dauveibuli, e daukune ka rarawa, cati ka biligi? A yaco ena dua na gauna a qolouvaka kina, “Noqu Kalou, noqu Kalou, ko sa biuti au ena vuku ni cakava?” (Maciu 27:46).

E rawa vakacava na veika oqo? Ena vuku i Jisu, na noda Dauveibuli, na nodai Vakabula talega ka sa lauvako ena kauveilatai—na Dauveibuli a tokara na dagodago vakatamata, ia ena dagodago yago vakatamata e a sotava kina na rarawa kei na mosi e laki yaco sara kina vei Koya me laki rube ena nodra kauveilatai na kai Roma.

Ena vuku ni ka oya, sa yaco kina na nodai Vakabula, o Koya “e da sa bula vei koya, ka yavala, ka rawata mai vua na noda bula” (Cakacaka 17:28), me sotava na rarawa e sa sega vakadua ni dua ki veikeda e sa bau sotava. Eda na rawa ni vakila ga na noda dui mosi, noda rarawa; ia ena kauveilatai e a colata kina ko Koya na noda rarawa kei na mosi” (Aisea 53:4)—kecekece. Na cakacaka e veivakurabuitaki duadua ena vuravura taucoko.

Ena yavu oya, ena loma ni vica na vula ka tarava eda na vakasaqara tiko kina meda kila na veika eda sega ni kila—na noda dui rarawa, na rarawa e a sotava na Lotu Vakarisito, ko ira era sa sorovaka na nodra bula ki vei Karisito. Eda sega ni kaya ni da na kila kece nai sau ni taro se mani levu, ia eda na kaya ga ni “sa loloma na Kalou” (1 Joni 4:8) ka dina ga ni sa yaco tiko na veika oqo, se rawa tikoga ki veikeda meda vakabauta na Kalou, ka meda na tubu cake kina ena loloma savu, se na mani vakacava na mosi eda na lako curuma.

Ena vula tolu oqo eda na vulica tiko kina na Vosa ni Kalou ka eda na raica tiko kina na gaunisala ena laki yaco kina na lewe kei na dra, dina ga ni sa maroroi tu ena vakabauta, ena sotava na yalo rarawa, nai lawaki, yalolailai, veivakacacani, kei nai valavala tawadodonu. Era gumatua rawa kina vakacava? Na cava na ka era sa vulica rawa? Ena rawa vakacava ni na vakatavulici keda na nodra ivakaraitaki?

Nida vakaraici ira na tamata oqo, ena veika era lako curuma, na nodra sasaga, kei na vakatovolei ni nodra vakabauta, ena dodonu meda na raici ira ena noda vakatauvatanataka kei na yavu ni Kauveilatai. Ena dodonu meda na dauvakananuma na veika e a sotava ko Jisu Karisito, na Dauveibuli ka noda iVakabula e rui lolovira sara.

Na noda Kalou e dausotava na veika rarawa. Ko Even Albert Camus sara madaga, e sega ni Lotu Vakarisito, e vakila na revurevu ni Kauveilatai kei na rarawa e a sotava na Kalou ena nona kaya: “Na bogi e Kolikoca e rui ka bibi ena bula ni tamata ena vuku walega ni kena iyaloyalo (shadow), ni sa biuta na kalougata ni Nona itutu a bucini mai kina va-Kalou ka sotava na rarawa me yacova ni sa oti, okati kina na yalolailai kei na mosi ni mate.”—Albert Camus, The Rebel (New York: Vintage International, 1991), p. 33. se, e kaya ko Ellen G. White “Na Kauveilatai sai koya nai tukutuku ki na noda nave esa nunu tu e mosi tu enai valavala ca o koya sa tara na loma ni Kalou, me tekivu mai nai vakatekivu,.”—Education, p. 263.

Na noda lesoni e sega ni baleta tiko na ivakadinadina ni Nona rai yawa na Kalou ena vuku ni valavala ca, na veivakadonui ni Kalou ena vuku ni valavala ca. Ia, e sa baleta tiko na veisasaga eso me vukei keda meda lako curuma rawa kina na rarawa eda na sega ni levea rawa ena vuravura e sa rui rawarawa kina nai valavala ca me vaka ga na noda cegu tiko. Na ka e gadrevi tiko meda vakaraitaka oya ni mosi, rarawa, kei na bula druka e sega ni kenai balebale oya ni sa biuti keda na Kalou; na kenai balebale ga oya, e dina ga eda tamata vakabauta, eda sa vakaivotavota vata tiko ena veika era vakaivotavota kina na kawa tamata bale. Na duidui ga oya, ena vuku i Jisu kei nai nuinui e solia sa rawa kina ki veikeda meda raica nai balebale kei na kenai naki ena veika e vaka me sega tu ni vakaibalebale se vakainaki, kevaka mada ga eda sega ni raitayaloyalotaka rawa se gaunisala cava, eda na rawa ni vakadinata kina na vosa ni yalayala “Ni da sa kila sa veivuke na ka kecega me ra vinaka kina era sa lomana na Kalou” (Roma 8:28)—ni Kalou, e dina ga ni sa cakava na ka kecega, sotava na rarawa kece talega (ka sai koya oya na vuna eda lomani Koya kina).

_Gavin Anthony, this quarter’s principal contributor, grew up in Sri Lanka as a missionary kid. He worked as a pastor in England and was conference president in Iceland when he authored these lessons._