---
title:  Vulica mo Rekitaki Jiova
date:   08/09/2022
---

> <p></p>
> “Ia mo rekitaki Jiova; Ena solia vei iko ko koya na ka sa gadreva na yalomu” (Same 37:4).

Na Same 37:4 e dua tiko na vosa ni yalayala totoka. Vakasamataka mada na nomu sa taukena na ka ko a dauvinakata tu ena veigauna. Ia na ciqomi ni ka e vinakata na lomada e yavutaki ena yalo e rekitaki Jiova. Na cava na kenai balebale ni rekitaki Jiova”?

Wilika na Same 37:1-11. Nai yaloyalo levu e tiko ena Same 37: 4 ena rairai veivakurabuitaki. E vola tiko ko Tevita na nodra vakavolivoliti koya tu na tamata era sega tiko ni duavata tiko kei Koya na Kalou vata kei koya. Ena veigauna era veisaqasaqa vata kina kei keda na nodra cakacaka na tamata, e sa dauyaco kina na cudru se eda sa dauvakadonui keda vakataki keda. Ia ko Tevita e duatani na nona veivakasalataki.  

**Na cava nai vakasala nei Tevita ki vei ira a tamata ni Kalou ena drake ni bula oqo?**

`Same 37:1`

`Same 37:5`

`Same 37:7`

`Same 37:8`

`Wilika tale na Same 37:4. Na cava nai balebale ni rekitaki Jiova”?`

E tokaruataka tikoga ko Tevita na gaunisala e duidui kina na ‘Vakabauta na Kalou.’ Vakabauti Koya me cakacaka. Kakua ni cudru, baleta ko Jiova e nomu Kalou, ka sa cakacaka tiko ena vukumu—e na gauna saraga oqo. Ena sega ni yaga mo usoraki iko yani ka cakava na ka vakataki iko. Na Tamada vakalomalagi e se vakatulewa tikoga. Dinati Koya sara vakaoti. 

Enai tukutuku e vola kina ko Tevita na rekitaka na Turaga. Nai balebale ni nomu rekitaki Jiova, oya na nomu bula e nai tagede ni bula e vakabauta vakaoti. E sega na ka me na vakacacana na noda vakacegu, baleta ni sa tiko eke na Kalou ka cakacaka tiko. Ena rawa ni da vakavinavinakataki Koya, ena rawa nida dredre, baleta ni sega ni dua ena rawa ni vinaka cake mai Vua na noda Kalou! Ni sa rawa nida vulica na ka oqo, eda na ciqoma na ka e gadreva na lomada, baleta nida sa ciqoma na ka e vinakata ko Tamada me solia ki veikeda ena gauna e yaga kina ki veikeda kei na Nona matanitu.

`Ko na vulica rawa vakacava mo na reki tikoga ki Vua na Turaga? Taura na gauna mo masu, kerea na veiliutaki ni Kalou ena kena yaco na ka oqo e ka dina ena nomu bula.`