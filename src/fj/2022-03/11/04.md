---
title:  "Tevita: Na Lesoni ni Wawa"
date:   06/09/2022
---

Ena 1 Samuel 16:1-13, eda raica kina na nona sa lumuti na cauravou lailai oqo ko Samuela me sa tui. Ia sa dua nai lakolako balavu mai na veiwere nei tamana ki nai dabedabe vakatui e Jeruisalemi. Sega ni vakatitiqataki, ni a daubale ena loma ni veivakatovolei ena so na gauna.

Matai, na nona kacivi na gonetagane oqo me dau laki qiria tiko na nonai yaya ni vakatagi me vakaseavutaka na loma leqa nei Saula (1 Samuela 16). E muri, e sa laki yaco me tamata rogo ena nona vakamatei Koliaci (1 Samuela 17). E vuqa sara talega na yabaki e drotaka tiko kina na nona bula ko Tevita. Erau sa kila tiko ko Saula kei na luvena ko Jonacani ni na laki tui ko Tevita (1 Sam 23:17, 1 Sam. 24:20). Ia e sega ni cakava e dua na ka ko Tevita me vakariritaka kina na vanua e sa solia tu ki vua na Kalou. E cakava o koya na kena veibasai. Ena gauna sara madaga e via vakamatei koya tiko kina ko Saula, kei na nona laki kotiva sara na tutu ni nonai sulu na tui, e a diva me a kakua ni kitaka na ka oya (1 Sam. 24:5-7). Ena gauna e via vakamatei Tevita kina ko Saula, ko Tevita a bese ni vakamatei Saula na tui ni sa soli ki vua na gauna (1 Sam. 26:7-11).

`Wilika na 1 Samuela 26:1-11. Na cava na vuna e sega ni via vakamatei Saula kina ko Tevita? Na yavu cava e vakatavulici keda kina na sala e kauta mai na Nonai naki na Kalou ki na noda bula?`

`Wilika na 1 Samuela 26:12-25. Na cava e bese kina ni vakamatei Saula kina ko Tevita? Na cava e vinaka kina na waraka na Kalou?`

Ni da raica nai lakolako nei Tevita ki nai dabedabe vakatui, sa na rawa ga nida kayaâ€”kakua ni siova na ka se bera ni solia na Kalou. Nai solisoli ni Kalou e dau ciqomi vakavinaka mai ligana kei na Nona gauna. Ena rawa ni balavu sara na gauna ni wawa. Na sore ni bini ena rawa ni basika mai ena loma ni vica ga na auwa, ia na vu ni oki ena vakayabaki. Ia ni sa liwa na cagi kaukauwa, na vu ni kau ena tudei.

`Vakasamataka mada na kena rawarawa vei Tevita me vakamatei Saula. (ni oti na kena sa tukuni ki vei Tevita ni na tui, kei na ca nei Saula.) Ia na ka e cakava e sa tukuna na nona vakabauta na Kalou. Na cava ko na rawa ni taura mai nai vakaraitaki oqo ena ka ko waraka tiko?`