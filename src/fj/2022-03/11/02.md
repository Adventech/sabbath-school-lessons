---
title:  Na Kalou ni Yalomalumalumu
date:   04/09/2022
---

`Wilika na Roma 15:4, 5. Na cava ko kunea ena tikina oqo me nomu?`

Eda sa sega ni dauwaraka vakamalua na veika eda vinakata se na ka sa yalataki ki veikeda, eda qai sega ni taura. Ena gauna ga eda sa taura kina eda sa dauyalo vakacegu. Ena vuku ni noda sega ni dautaura na ka eda gadreva ena gauna eda vinakata kina, sa kenai balebale ni da sa vakaleqai tiko ena yalokaukauwa ka sega ni yalomalua. Ni sa dau vaka oqo na keda ituvaki, sa dau ka dredre meda na vakacegu ka vakabauta tiko na Kalou.

Na wawa e rui mosimosi na kenai vakamacala. Ena Iperiu, e dua tiko na vosa me baleta na “waraki Koya vakamalua” (Same 37:7) e lako mai ena vosa vaka-Iperiu ka rawa ni vakadewataki me “sivia na mosi,” “kureitaki,” “me sautanini,” “yaco me mavoa,” yaco me veivutuni.” E sega ni rawarawa na kena vulici na yalomalua; e sa dauyaco me uto ni ka e vakaibalebaletaki tiko ena loma ni veivakatovolei.

`Wilika na Same 27:14, Same 37:7, kei na Roma 5:3-5. Na cava era kaya tiko na veitikina oqo ki veikeda? Ena yaco ki vei na veiliutaki ni yalomalua?`

Nida wawa tiko, sa rawa ni da na vakasamataka tiko e dua vei rau oqo. Sa na rawa ki veikeda meda na vakanamata tiko ki na ka eda waraka tiko, se eda na vakanamata ki Vua e taura tiko na ka oya ena ligana.  Na ka e rui duidui kina na noda waraka tiko edua na ka, e sega ni baleta na balavu ni gauna eda waraka tiko kina, ia na ivakarau ni noda wawa. Kevaka eda vakabauta na Kalou eda na biuti keda ki ligana, kevaka eda sa sorovaka na lomada ki Vua, sa na rawa nida vakabauta ni na cakava na veika vinaka ki veikeda ena gauna e vinaka kina ki veikeda, se mani vakacava na kena dredre ia oya e dua na ka meda vakabauta. 

`Na cava na ka o gadreva vakalevu sara tiko? Gaunisala cava ko na rawa ni vulica kina mo veivutuni ka soli iko ki Vua na Turaga.?`