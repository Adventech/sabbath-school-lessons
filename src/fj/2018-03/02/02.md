---
title:  Na Lako Mai ni Yalo Tabu
date:   08/07/2018
---

Ena nodra rogoca na vosa i Jisu era a mani tiko ga kina e Jerusalemi me masumasu, veivakatusai ka vakavinavinaka. Ena kena sa yaco dina sara na kena gauna, “e ratou a tiko vata voli ga ena dua na vanua”, (Cakacaka 2:1, ESV), de, e na rumu levu vata ga e cavuti ena Cakacaka 1. Ia, ena sega wale tiko ga ni dede nira sana toso sara tiko ki na veivanua ni kumukumu tamata Cakacaka 2:6–13).

`Ena Cakacaka 2:1–3, na ka matalia cava e tukuni kina ni salavata kei na sovaraki ni Yalo Tabu?`

E vaka mera tu vakarorogo kece tu na veika kece. E a qai vakuru e dua na rorogo levu mai lomalagi me vaka na cagi vakacevaruru ka robota yani na vanua taucoko. Tarava na kena basika mai e dua na ka e vaka na yameyame ni buka ka mai ro toka vei ira na tiko e kea.

Ena i Vola Tabu, na wai kei na cagi e sema vakawasoma ki na cakacaka vakalou ( Lako Yani 3:2; 19:18; Vakarua 4:15). Me kena i kuri, na cagi kei na bukawaqa e rawa tale ga ni vakayagataki me dusia na Yalo ni Kalou (Joni 3:8, Maciu 3:11). Ena vuku ni Penitiko, se mani vakaevei soti na i balebale ni mataqali ni ka e yaco, e tiko kina e so na ka e dusia na tavoci ni tukutuku ni veivakabulai, o koya na sovaraki ni Yalo Tabu me vaka e yalataki.

Na Yalo Tabu e dau veiqaravi tiko. Na veivakauqeti e dau vakacakava vei ira na tamata ni Kalou ena Veiyalayalati Makawa e dau matata sara na kena vakatakilai, ia e sega ga ni ka taucoko. E tokona na vakasama oqo o EG White  (Acts of the Apostles, dp. 37), ka vakuria ena nona kaya ni e na vuku ni Nona veitalai o Jisu, e sa rawa sara kina ni ratou vakacakacakataka na i solisoli ni Yalo Tabu o ratou na tisaipeli.

E rau tukuna ruarua na papitaisotaki ena Yalo Tabu o Joni na Dauveipapitaisotaki kei Jisu (Luke 3:16; 24:49; Cakacaka 1:8).E qai yaco me dina na vakayacori ni yalayala ena Penitiko.

E sema na Penitiko ki na qaqa ne i Jisu mai Kalivari . Wilika na vei tikina oqo.

1.	Cakacaka 4:8,31;11:24;13:9,52;

2.	Efeso 5:18.

`Na i vakadinadina cava e tiko vei iko ni sa cakacaka tiko kina nomu bula na Yalo Tabu?`
