---
title:  Penitiko
date:   07/07/2018
---

### Wilika ena Macawa qo
Cakacaka 2:1–4; Joni 14:16; Cakacaka 2:5–13; Joeli 2:28–32; Cakacaka 2:22–39; Same 110:1–3.

> <p>Wiligusu</p>
> “32 Ko Jisu oqo sa vakatura cake na Kalou, ka sai vakadinadina ni ka oqo koi keitou kecega. 33 Ia ni sa kau cake e na liga i matau ni Kalou, ka rawata ko koya maivei Tamana na Yalo Tabu ka yalataki, sa qai sovaraka mai na ka oqo, dou sa qai raica ka rogoca.” (Cakacaka 2:32, 33).

Na vosa na Penitiko e kau mai na vosa Vakiriki na pentēkostē, ka yacana Vakiriki vei ira na Jiu na  Siga ni Soqoni Levu ni Veiwiki (Lako Yani 34:22); ka dau vakatokai tale ga me Siga ni Solevu ni Sevu (Tiko Voli mai na Lekutu 28:26). Na i balebale ni vosa oqo “na i ka limasagavulu” e baleta na i ka limasagavulu ni siga me vakatekivu mai na i matai ni siga ni Kanavata ni Lakosivia, ki na siga e qai mai ia kina na solevu. E dau siga ni marau levu kei na vakavinavinaka, e na nodra kauta mai na lewei Isireli Vua na Turaga na nodra “i sevu ni witi” (Lako Yani 34:22).

E sa mai yaco me ganita vinaka na nodra siga ni tatamusuki vakayalo na Lotu Vakarisito, na siga e sovaraki kina vakayauyau na Yalo Tabu ka ra qai papitaiso kina e tolu na udolu na tamata ena duabulu na siga (Cakacaka 2:41). E salamuria na kaucake kei na vakatikori e na i tikotiko cecere mai lomalagi ne i Jisu, e a vakasauri ga na sovaraki mai ni Yalo Tabu, kei na cakacaka veivakurabuitaki vei ratou na tisaipeli – mai kai Kaleli beci tu ga mera sa turaga lomadei ka yaloqaqa era na veisautaki vuravura.

E dau okati na siga oqo me siga ni sucu ni Lotu Vakarisito.

I. Kila: Na Vosa ni yalayala kei na Penitiko

1.	A cava nona vosa ni yalayala na Turaga me baleta na Yalo Tabu- Joni 14:15-18, 16:8-14, Cakacaka 1:8

2.	E yaco vakacava na vosa ni yalayala oqo ena siga ni Penitiko- Cakacaka 2:1-12; 16-21, 38, 39.

II.Mo Vakila: Na Vakavakarau kei na Vunau

A.	Eratou vakavakarau vakacava na tisaipeli kina kena yaco mai na Yalo Tabu- Cakacaka 2:1,2:1-4

B.	E rawa beka meda tawasea na cakacaka ni kena vunautki na vosa ni Kalou kei na Yalo tabu?

C.	A cava e cakava na Yalo Tabu ena siga ni Penitiko.

III. Mo Cakava: Na Kaukauwa ni Yalo Tabu kei na Cakacaka ni Vakabula Yalo

A.	A cava ena yaco  kevaka e vakayacori na cakacaka ni Kalou ena kaukauwa ni Yalo Tabu- Cakacaka  2:36-41.

Ena nodratou duavata nai Apositolo, masumasu, vulici ni vosa ni Kalou e sovaraka kina na Kalou na Yalo Tabu. E rawa vakacava meda rawata ni kua?.

` `
