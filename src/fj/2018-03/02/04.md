---
title:  Vunau ne i Pita
date:   10/07/2018
---

Na kena kainaki ni ratou mateni, e dolava vei Pita na gaunisala me vakamacalataka kina na ka e yaco tiko. E a dusi taumada ki na i Vola Tabu (Cakacaka 2:16-21) ka tomana sara ena nona kaya ni sovaraki ni Yalo Tabu me vakayacori kina na parofisai.

`Vakatautauvatataki rau na Cakacaka 2:17 kei na Joel 2:28. E kila vakaevei o Pita na kena sa mai vakayacori na parofisai ni Joeli?`

Na parofisai ne i Joeli e baleta na gauna sa tu mai liu ena vuku ni veivakabulai (Joeli 2:32), ka na vakatakilai mai na vica na i vakatakilakila e vuravura kei na sovaraki vakayauyau ni Yalo Tabu (Joeli 2:28–31). Ni vosa o Pita me baleta na parofisai oqo ka yaco me dina ena Penitiko, e gadreva o koya me vakabibitaka kina na kena i sema titobu ki na veigauna sa oti. Ia e koto e dua na duidui levu e na i vakarau ni nodrau dui ka e rau kaya – o Joeli e kaya “mai muri” (Joeli 2:28), ka vaka e vosa tiko baleta na gauna e se bera, kei Pita e kaya “yaco e na gauna mai muri” (Cakacaka 2:17), me dusia ni otioti ni ka e na yaco me baleta na matanataki ni veivakabulai e se qai tekivu sara ga. E dina sara, ni oqo e sega ni mai vakamacala vakaoti ni veika ni gauna e muri ia e i vakadinadina ga ni toso vakariri e kilai tani kina na lotu taumada. Era sega ni kila na i vakataotioti ni veika, ia e dei ga e lomadra ni na sega soti ga ni dede.

`Wilika na Cakacaka 2:22–32. Na cava e vakabibitaka o Pita ena nona vunautaka na kosipeli?`

Ni oti na vakamacala e cake ne i Pita, e qai tara yani na mate, bulu kei na tucake tale ne i Jisu. E vakadeuca vakatitobu o koya na ka me baleta na tucake tale. Vei Pita na tucake tale e laveti Jisu sara vakalevu (Cakacaka 2:22, 27), ka vakacavuti ira na veitiki ni Vola Tabu me vakadeitaka na nona i le.

O Pita kei na Lotu taucoko era vakadeitaka ni tucake tale e mai matata kina na i tutu Vakamesaia ne i Jisu kei na veivakabulai.

`E vukea vakaevei na noda lomaleqataka na mate na tucake tale ne i Jisu?`
