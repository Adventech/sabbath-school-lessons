---
title:  Na i Solisoli ni Duivosavosa
date:   09/07/2018
---

Ena Cakacaka 2:4, na i solisoli ni Yalo Tabu e vakaraitaki e na duivosavosa. Ia, na i solisoli oqori e dua ga vei ira na i vakaraitaki ni nona tiko na Yalo Tabu (Cakacaka 10:45,46; 19:6). E so tale e oka kina na kena tukuni na veigauna e se bera (Cakacaka 11:28), kedra cauraki na veivosa ceguvi (Cakacaka 2:8; 28:25), raivotu (Cakacaka 7:5), veivakabulai (Cakacaka 3:6,12; 5:12,16), kei na kena sa ganita e dua me veiqaravi (Cakacaka 6:3,5).

Na i solisoli ni duivosavosa ena siga ni Penitiko e sega ni yaco baleta ni ganita me yaco, se baleta ni oqori na i vakadinadina bibi ni Nona yaga na Yalo Tabu. E vakaraitaki ga me rawa ni tavoci kina na nona veiqaravi kina lotu e vuravura. E kena i balebale oqori, ni o koya na veikacivi e vakayacori ena Cakacaka 1:8, e na gadrevi kina na i solisoli ni duivosavosa. Kevaka e na dodonu vei ratou na tisaipeli me ratou takosova na i lati ni veivalavala vakavanua ka me ratou tarai vuravura taucoko e na kosipeli, e na dodonu vei ratou na cavuta na veivosa e so ni vanua tani ka ra gadreva mera rogoca na veitukutuku cauraki.

`Mo wilika na Cakacaka 2:5â€“12 ka raica mai kina na vakadinadina ni cavuti ni vosa tani ena Penitiko?`

E kilai vakacaca nira tiko voli ena i matai ni senitiuri e rauta ni 8 kina 10 na Jiu, ia e yacova sara ni 60 na pasede vei ira oqori era tiko ena taudaku kei Jiutia. Ka vuqa sara vei ira na mai tiko e na solevu e Jerusalemi era gole mai na veivanua tani ka ra sega ni dau vosa Vakaaramaika na matua era vakayagataka na Jiu kei Jiutia ni gauna o ya.E sega tale ni qai lomatarotarotaki ni vuqa ga vei ira na tavuki mai e na Penitiko era Jiu mai na veivanua tani ka  ra a mai rogoca sara ga na kosipeli e na matua vosa ni vanua era cavutu mai kina. E kilai na duivosavosa   vakayagataki e keri ni vakayagataki na vosa dialektos (Cakacaka 2:6, 8), ka dusia na kena vakayagataki na vosa ni dua tale na vanua se dua na yasana ( Cakacaka 21:40, 22:2, 26:14). O ratou na kai Kaleli oqo e ratou dau beci tu ga, ia ni rawa ni vosataka na veivosa tani e ratou a sega sara tu ga ni kila e liu, era kaya kina e so ni ratou mateni (Cakacaka 2:13).

`Nai vakadinadina kaukauwa levu me baleta na Kalou era sa raica matavotu sara tu ga, ia era qai okata ga vaka mateni. E rawa vakaevei nida qarauna vinaka meda kakua ni rui mataboko vaka oqori oi keda?`
