---
title:  Vakaraubuka
date:   17/08/2018
---

Kuri ni Vakasama: Ena I lakolako ni kaulotu nei Paula e vinakata mera vakananumi na Jiu kei ira na kai matanitu tani ni Kalou e noda kece ka sega ni baleta e dua ga na kawa tamata. E vica na veisau ka ra a yaco, me vakataki koya na turaganivalu e totaki kina na i le ni nodra sa okati tale ga Vua na Kalou o ira na Iceni. E a vola tale ga ni nodra yaloca na Jiu e sega ni qai veisautaka na i tuvatuva ni Kalou ni noda vakabulai vakatautauvata na tamata, ka me tauyavutaki e dua na Isireli vou.

E a vola tale ga o koya ena Acts of the Apostles, dp.186, ni saga vakaukauwa dina o koya me yalodina ka gumatua vakaoti me vakataki Jisu e na cakacaka ni kaulotu. Na i tovo ni bula oqo ka qai salavata kei na bula ni masumasu e yaco vuavuai na nona veiqaravi. E kuria oqori, e a vola o koya, na nona dau matanataka o Paula na veika e vunautaka. Vei ira era veisau mai, e yaco mera mai no dei na i tukutuku ni kosipeli.

**Komeniteri ni macawa oqo**

I. Kaulotu ki Saipurusi -Cakacaka 13:4-12

1. Ko Saipurusi sa yacovi ira nai tukutuku vinaka  mai vei ira nai se ni valu e oti na nona vakaviriki ko Sitiveni ena vatu- Cakacaka 11:19, 20  E na cakacaka ni Yalo tabu ko Panapasa kei Paula erau sa kauta nai tukutuku vinaka ki Saipurusi. E wasea ko Paula na kosipeli ki vua na kovana ka yavalati sara kina vakalevu na nona bula. Wilika na Cakacaka 13:12).  A lesoni cava soti erawa nida vulica mai nai tukutuku oqo?

II. Kaulotu ki Anitioki -Cakacaka 13:14-52

Nai vunau nei Paula ki Anitioki e dua nai vunau duatani ka veivakadreti kina ena  tukutuku ni loloma ni Kalou e noda kece ga na tamata Jiu se kai matanitu tani. Eda sa duavata ka lomani me tekivu main a gauna nei Eparama ka yacova main a gauna  nei Jisu. Ena Cakacaka 13:26-39  e dusia ni Kalou e vakaraitaki koya vakavoleka vei keda ena nona lako mai ko Jisu kei na nona qaqa mai na mate sa solia vata kaya na  Kalou na nona kaukauawa koya ki vei keda kece ga na tamata.

` `
