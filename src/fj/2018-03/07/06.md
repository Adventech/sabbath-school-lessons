---
title:  Lisitira kei Tapi
date:   16/08/2018
---

E rau qai gole tarava o Paula ki Lisitira na koro e davo vuni koto rauta ni 18 na maile e na ceva-i-ra kei Ikoniona. E dina ni rau la’ki dede toka e kea, ia o Luke e wasea ga mai e dua na i talanoa (Cakacaka 14:6, 7, 15), na kena e baleta na tamata e a sucu lokiloki.

`Wilika na Cakacaka 14:5–19. Na i tovo ni tamata e kea e tukuna vakaevei na levu ni nodra lomawele?`

Ena levu ni nodra kidroataka na tamata na caka mana oqori era mani nanuma kina ni sa i Jupita o Panapasa kei Paula me o Makuri ni dau cameme e na vosa , ka ra nanuma kina mera sa vakacaboisoro vei rau.

O koya na dau ni serekali Vakalatina o Oviti (43 B.C.–A.D. 17/18) ni volatukutukutaki rau na kalou e rua oqo ni rau a basika mai vakatamata e na veitokaitua kei Firijia, e kaya kina ni rau a qai vakalougatataki rau e dua na veiwatini e rau maroroi rau ka rau vakawabokotaka e dua na koro era cati rau (Metamorphoses 611–724).

Na i talanoa oqo e dua tiko na vuni nodra kauwai na tamata, ka vuni nodra okati rau sara tale ga vakalou, ka sega mada ga ni o Aselipiusi na kalou ni veivakabulai. E rau a qai mani rawata e muri o Paula me tarova na tete ni vakanananu cala. E qai tini na veiqaravi e ke ena nodra sa curu mai e so na i to ca mai Anitioki kei Ikoniona ka vakavuna na vakaviriki e na vatu ne i Paula ka voleka sara ni mate kina.

`Na Cakacaka 14:20–26 e tukuna ni qai tini evei na nodrau toso o Paula kei na cava e rau qai cakava ni rau sa lesu?`

`E kaya o Paula, “Ni sa kilikili me vuqa na rarawa eda sa curu kina ki na matanitu ni Kalou” (Cakacaka 14:22). Na cava na kena i balebale oqori? Ko sa bau sotava oti beka e dua? E qai bibi sara, e na rawa vakaevei ni tubu na nomu vakabauta e na vuku ni “rarawa” ko sa sotava tiko?`
