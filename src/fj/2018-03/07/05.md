---
title:  Ikoniona
date:   15/08/2018
---

E na nodra veivakauqeti na nodra i liuliu na Jiu e Anitioki, e rau a qai mani vakatalai tani kina mai vei ira na veiliutaki ni koro o Paula kei Panapasa (Cakacaka 13:50). Ia e ratou sa vakaukauwataki tu mai Vua na Yalo Tabu o ratou na tisaipeli ka ratou sa mani gole sara yani ki Ikoniona (Cakacaka 13:52).

`Wilika na Cakacaka 14:1–7. Na cava e qai yaco mai Ikoniona e na vuku ni nodrau cakacaka o Paula?`

E rau la’ki tomana e Ikoniona o Paula na nodrau dau tarai ira liu Jiu ni bera o ira na Iceni. E Anitioki (Cakacaka 13:16-41) e a laveta cake tiko kina o Paula na veika era dau vakabibitaka na Jiu (Roma 3:2; 9:4, 5), ni bera ni qai dewa yani ki na Nona na basika mai na i Vakabula mai na kawa i Tevita. Na mawi ni nodra rai na Jiu e sega ni druka kina o Paula ka ni nuitaka tiko ga nira na veisau e lewe levu.

Ena Roma 9–11, e tukuna tiko kina o Paula “Nira sega ni Isireli dina ko ira kece sa kaya sa mai vei ira na Isireli” (Roma 9:6) ka ra bau mai lotu rawa wale kina e so na Isireli e na vuku ni loloma ni Kalou. E sega ni sa vakanadakui ira na Nona tamata na Kalou, ia e na gauna oqo e sa tu ga na kena vo era sa digitaki e na loloma” (Roma 11:5). E nuidei tiko ga o Paula ni levu sara na Jiu era na vakabauti Jisu.

“Na i le ne i Paula ena Roma 9–11 e vakamacalataka na i tuvatuva ni nona kaulotu ka sereka sara tale ga me kilai na veika era na donuya o ira era lotu e na veitabagauna e muri. E tukuni sara tale na rai vakacioloji ni la’ki vakadinadina vei ira na Jiu tawavakabauta”—David G. Peterson, The Acts of the Apostles (Grand Rapids: Eerdmans, 2009), p. 401.

E sega ni duidui na ka e yaco e ke mai na kena e yaco e Anitioki. Taumada era na ciqoma na Jiu kei ira na Iceni na i tukutuku ne i Paula, tarava yani na nodra vakacaca na i liuliu na Jiu, ka mai yaco sara na tatawasewase. E na vuku ni bukivere, e rau sa qai mani nakita o Paula me rau sa biuta na koro ka toso sara.

`O ira na Jiu era sega ni via rogoca wale ga na kosipeli, era via raica sara tale ga na kena bulataki. E yaga vakaevei na rai oqo ena noda i wasewase ni vanua ni kaulotu?`
