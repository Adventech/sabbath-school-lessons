---
title:  Na i Matai ni Lakolako ni Kaulotu ne i Paula
date:   11/08/2018
---

### Vulica ena Macawa qo
Cakacaka 13, 2 Koronica 4:7–10; Roma 10:1–4; 3:19, Cakacaka 14:1–26, Roma 9–11.

> <p>Wiligusu</p>
> “O koya oqo mo ni kila, na veiwekani, ni sa vunautaki vei kemuni na vakabokoci ni valavala ca e na vukuna oqo: 39 e na vukuna talega sa vakadonui ko ira kecega era sa vakabauta, e na ka kecega, ko ni sa sega ni vakadonui rawa kina e na vunau i Mosese” (Cakacaka 13:38, 39,).

E dina sara ni kosipeli e gadrevi me tarai rau ruarua na Jiu kei na Iceni. E dredre tiko mera ciqoma vakarawarawa  o ira na Jiu era sa lotu. E i sevu ni tukutuku ni kumukumu levu ni Iceni me lotu e gole mai Anitioki. Oqo e duri sara kina na i matai ni soqosoqolotu ni Iceni ka ra oka kina e so na Jiu era sa lotu (Kalatia 2:11–13). E na vuku ni cegu bula ni yalo ni kaulotu e tiko kina kei na nodrau sa mai tiko o Panapasa kei Paula, e vakavuna me sa levu sara ga vakatotolo na lewena, ka yaco sara kina oqo me sa i tikotiko liu ni lotu e na taudaku kei Jiutia

Nira se toka ga mai Jerusalemi na apositolo, e sa mai yaco o Anitioki me koro e kunekunetaki kina na cakacaka ni kaulotu ni Lotu Vakarisito. Mai ke sara ga kei na nodra veitokoni na i tokani lotu, e rawa kina me lakova na tolu na nona i lakolako ni kaulotu o Paula. E na vuku ni yalodina kei na yalodei ni toso e ke, e sa rawa kina ni sotavi na gagadre ne i Jisu me vakatetei na kosipeli ki na “veimatanitu kei na veimataqali, kei na duivosavosa, kei ira na tamata” (Vakatakila 14:6).

**Tuvatuva ni lesoni ena macawa oqo** - Cakacaka 13

I. Mo Kila:  A cava na vuna, e vei kei na i vakarau ni Kaulotu.

A. E vukea vakacava nai soqosoqo lotu na kau ni tukutuku vinaka? E tiko edua na nomui tuvatuva. Ke tiko e caka vakacava?

B. Nai lawalawa cava ko digitaka ena nomu cakacaka, A cava na veivuke vakai lavo e soli?

II.Mo Vakila: Vaka yacori na cakacaka

A.	 Ni bera ni tekivu na nomu cakcaka, a cava e bibi kina na nomu kerea na veivuke ni Yalo Tabu?  A cava e bibi kina na duavata ni lewe ni lotu ni bera ni tekivu na cakcaka ni kaulotu?

B. Nanuma mo kila na vanua ni nomu veiqaravi, ko cei e tiko kina, a cava na nodra gagadre?

III. Mo Cakava: Vakayagataki ira na lewe ni lotu

A. A cava na nomu nakinaki mo vakayagataki ira na lewe ni lotu ena vanua ni nomu veiqaravi, nomui tikotiko, koro, koro lelevu kei na vanua ni nomu cakacaka?

Na qaqa e yaco ena vakararavi kina Yalo tabu, veitokoni ni lewe ni lotu kei na sorovaki ni bula nei koya e vakaitavi ena cakcaka ni kaulotu.

` `
