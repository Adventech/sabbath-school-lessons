---
title:  Salamisa kei Pafo
date:   12/08/2018
---

E a lesuvi Anitioki tale o Luke ena Cakacaka 13 me rawa tekivutaka mai kina na i tukutuku ni matai ni lakolako ni kaulotu ne i Paula. E a biuta vata o koya na i talanoa qo ena Cakacaka 13 kei 14.

Na i matai ni lakolako ni kaulotu oqo e a tuvatuvakataki ga ena dua na i soqosoqolotu, ia e vinakata me vakabibitaka o Luke ni ka e oqo e a tekivutaka ga na Kalou. Na ka e bibi e ke ni Kalou e rawa ni vakayaco ka ke sa tiko na yalo ni gu mai vei keda me rawa ni vakayagataki keda.

`Ni rau tiko o Panapasa kei Paula mai Kipiro, na ka bibi cava e tukuna tiko o Luke ena Ck. 13:1–12?`

E dau liu na masumasu kei na lolo kei na veitabaki e na liga me i vakaraitaki ni soli ni loloma savu ni Kalou, qai muri na kaulotu (Cakacaka 14:26).

Na yanuyanu o Kipiro e koto tokalau vualiku e na tutu ni wasawasa na Meditereniani, ka sega soti sara ni yawa mai Anitioki. E vanua e ganita me tekivu kina na kaulotu, sega wale ga ni baleta ni cavutu mai kina o Panapasa ia e baleta sara tale ga ni sa tiko oti na kosipeli mai kea, ka vaka kina na kena gadrevi me tomani na cakacaka ka sa tekivutaki rawa tiko.

E keri e ratou a qai vunau kina e veivalenilotu e Salamisa, o Paula, Panapasa kei Joni Marika na tavalei Panapasa ka a tomani rau voli na rua (Cakacaka 15:39, Kolosa 4:10). E caka oqo me vaka ga e dau cakava o Paula: me liu vei ira na Jiu ka qai muri vei ira na Iceni - me vaka ga ni o Jisu e Mesaia ni Jiu.

Ni oti o Salamisa e ratou sa qai gole sara kina koroturaga ni yanuyanu, o Pafo. E rau cavuti e keri e rau lewerua: o Pari-Jisu na dau vakatevoro ka yacana tale ga o Elima kei Serikiu Paula na turaga ni vanua. E dusia na i talanoa na i valavala duidui ni ciqomi ni kosipeli. Na vosa e cavuti ena Cakacaka 13:12 e dusia na veisau ni sa yaco.

`E raici tiko mai ni rawarawa cake vua na Iceni mai vua na Jiu me ciqoma na kosipeli. E vaka tale ga kina e dai, ni dau dredre vei ira era tiko e na veilotu Vakarisito tale e so  mera ciqoma na “rarama ni gauna oqo”. Na cava ko nanuma ni vuna oqo?`
