---
title:  'Pisitia Anitioki: Wase II'
date:   14/08/2018
---

Na Cakacaka 13:38, 39, e laveta cake na vakasama bibi ni vunau e dredre me vakayacora na veivakadonui. E dina ga ni taucoko na veika e tutaki kina me kauta mai na vinaka, e sega rawa tiko ga ni vakavuna na talairawarawa vakaoti vei ira era maroroya (Cakacaka 15:10, Roma 8:3). De rawa beka ni muri vakaoti, ia e sega tiko ga ni rawa ni vuya laivi na veicala era sa caka oti (Roma 3:19; Kalatia 3:10, 11). Oqo na vuna e sega ni rawa kina nida rawata vakai keda na noda vakadonui, se mani vakatikina mada ga. Eda rawata duadua ga oqori e na vuku ni veisorovaki e na vukuda ne i Jisu (Roma 3:28, Kalatia 2:16), e dua na i solisoli e sega ni ganita me soli vei keda. Ia oqo e bibi duadua ki na bula ni dua e Lotu Vakarisito, e sega nida cakacakataka.

`Wilika na Cakacaka 13:42–49. Era ciqoma vakaevei na tiko e valenilotu na i tukutuku ne i Paula?`

De na vaka me voravora toka beka na nona tinia o Paula na nona i tukutuku, ia e totoka na i valavala ni nodra ciqociqo na tiko ena soqoni. Na ka ga e qai yaco ena Siga Tabu e tarava e veisau sara vakalevu. E laurai nira tamoi sara vakaca na veiliutaki vei ira na Jiu mera coqai Paula, ka okata oqo vaka vuvu o Luke.

E liu, e so na ka era dau bibi vei ira na Jiu me vaka na okati ni Kalou vaka duabau ga, i valavala ni bula kei na Siga Tabu sara mada ga era yaco mera i dre vei ira e tuba. Na cilivi ga e qai i vakatatao ni okati oqo me i valavala veivakalolomataki. E mani vakavuna me levu era la’ki lotu ia era sega ga ni via okati vaka Jiu. Era sa qai dau vakatokai tu o ira oqo me o ira sa “rerevaka na Kalou” (Cakacaka 13:16, 43) ka sa i ira oqo era veivuke ena kedra vakadewataka voli na i tukutuku ne i Paula ka veivakauqeti sara vei ira e lewe vuqa. E talei vei ira na rai ni veivakabulai e rawa ni rawa ga ka dina ga ni sega soti sara ni gadrevi vua me la’ki Jiu sara.

Oqo e qai matata rawa kina na nodra vuni vuvu na nodra i liuliu na Jiu. Nira cata na kosipeli, e yaco mera sa sega ni la’ki okati kina e na veivakabulai ni Kalou, ia era cati ira ga na sa marautaka tiko na nodra sa vakabulai, ka sega soti nira kauwai e na vuku drau o Paula kei Panapasa.
