---
title:  Lakolako ki Roma
date:   22/09/2018
---

### Vulica ena Macawa qo
Cakacaka 27; 28; Roma 1:18–20.

> <p>Wiligusu</p>
> “Kakua ni rere, Paula; o na kau ga kivei Sisa: ka raica, sa soli ira kecega vei iko na Kalou o ira dou sa soko vata” (Cakacaka 27:24).

E a dau gadreva voli o Paula me talevi Roma ia e vaka me suruya na vakanananu oqori na vesu mai Jerusalemi. E na vuku ni nona soro vei ira na i liuliu mai Jerusalemi, e la’ki yaco sara me vesu yabaki lima vei ira na sotia ni Roma. Na ka e yaco oqo e vakaleqa sara vaka ca na nona i tuvatuva ni kaulotu.

Se mani dredre cava ga e sotavi, e kaya o Jisu ni na dodonu tiko ga me na la’ki vakadinadina e Roma o Paula (Cakacaka 23:11). Kevaka meda sega ni cakava na ka e vinakati, e se rawa tiko ga ni solia vei keda na Kalou e dua tale na gauna, ka dina ga ni na sega ni maroroi keda o Koya ni sotavi na ca e na vuku ni noda vakatulewa. E dina ni a gole ki Roma o Paula vaka kaivesu, ia e sega ni tiko e dua na i vakadinadina Vakaivolatabu ni a sega ni gole ki Sipeini, me vaka na nona lalawa (Roma 15:24). Ni oti na nona sereki vakalekaleka e Roma, e a qai vesu tale, ia me sana vakamatei (2 Timoci 4:6–8) ena gauna i Niro ena AD. 67.

Io, e a qai yaco dina ki Roma, ka dina ga ni a kau tu vakavesu, ia e se rawa ga ni vunau voli (Efeso 6::20; Filipai 1:13), ka sega ni tu vakasuka vei ira era mai raici koya (Cakacaka 28:30,31) ka ra oka kina o ira na lewenivale i Sisa (Filipai 4:22).

**Tuvatuva ni lesoni ni macawa oqo**

I. Mo Kila: veika e yaco sega ni rawa ni tarova na toso ni kosipeli

A. A cava nai tuvaki ni bula e curuma ko Paula ka rawa me tarovi koya mai na toso ni tukutuku vinaka?

B. A cava e rawa ni vakataotaka nai tukutuku vinaka vei iko?

II. Mo Vakila: yaloqaqa mo wasea  na kosipeli

A. A cava e so na veika ko donumaka ka solia vei iko na qaqa mo wasea na kosipeli?

B. E vakavulici iko vakacava na bula nei Paula?

III. Mo Cakava: ko iko kei ira tale eso mo dolava na lomamu kina kosipeli.

A. A cava e bibi kina mo dolava na lomamu kina kosipeli?

Nai vola ni cakacaka e tini enai lakolako nei Paula ki Roma. E sotava na veika dredre, vesuki, leqa nona waqa, sogoti mai vei ira nai liuliu ni lotu, ia e qaqa ga ko Paula ena cakacaka ni kena kau na kosipeli.
