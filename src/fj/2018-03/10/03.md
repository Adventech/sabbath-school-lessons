---
title:  'Efeso: Wase 2'
date:   03/09/2018
---

E Efeso e cakava tale kina o Paula na ka ga e dau cakava voli o ya me dau liu ki valenilotu. Ni yaco me sa coqai vakalevu,  e sa qai gole o koya kei ira na lotu vou ki na vale ni wilivola ne i Tirano ka dau veituberi tiko o koya e kea me 2 na yabaki (Cakacaka 19:8–10). E kaya o Luke ni vakalotutaka o Paula na yasana taucoko e na vuku ni veiqaravi oqo (Cakacaka 19:10, 26).

Ena Cakacaka 19:11–20, e vola tale kina o Luke na kena vakayacori e dua na caka mana levu ena koro ni caka mana o Efeso. E a caka veivakabulai na Kalou e na ligai Paula, ka yaco me rawa na bula ena kena tarai na i sulu kei na i tavoi (Cakacaka 19:12) ka vaka me rairai vou vei ira e so, ia oqo e tautauvata ga kei na kena e a cakava o Jisu vua na marama turidrabalavu (Luke 8:44). E kaya o Luke ni rairai caka mana na Kalou me vaka nira dau kauwai ki na caka mana e Efeso (Cakacaka 19:11, NIV) ka mani sotava kina e ke o Koya na nodra gagadre.

Ni oti na lagilagi ni veiqaravi e Efeso, e sa nakinaki sara o Paula me sa lako ki Jerusalemi (Cakacaka 19:21). E sega ni vola o Luke e dua na vuni lakolako oqo, ia e matata ga mai na ka e vola o Paula ni gadreva o koya me kauti ira na i solisoli e vakagolei me baleti ira na vakaloloma e Jerusalemi (Roma15:25–27, 1Koronica 16:1–3). E yaco e Jiutia e dua na dausiga levu e na gauna ne i Kolodiasi ka raica o Paula e na nodra kere veivuke (Kalatia2:10) ni oqo e rawa ni gaunisala mera tokona kina na nona veiqaravi kei na tarai cake ni duavata ni lewenilotu, ka sega ni vesuki koya na dredre e rawa ni sotava (Cakacaka20:22, 23; Roma 15:31).

`Wilika na Cakacaka 19:23–41. Na cava na vuni coqai ne i Paula e Efeso?`

Na yanaraki vakaca ni lotu Pekani e na veiqaravi ne i Paula, e vuna levu tiko ka lomaleqa tale ga, e dua na yacana  o Timitirio ni sa leqa na nona i vurevure ni lavo ka mani vakauqeta kina na tiko yavavala.

`Wilika na Cakacaka 19:27. Na leqa ne i Timitirio e rawa tale ga ni noda leqa e dai, meda vunitaka na noda domona na i lavo e na i sulu vakalotu. E rawa vakaevei nida qaqarauni mai na leqa vaka oqo?`
