---
title:  Na i Katolu ni Lakolako ni Kaulotu
date:   01/09/2018
---

### Vulica ena Macawa qo
Cakacaka 18:24–28; 19; 20:7–12, 15–27; 2 Koronica 4:8–14; Cakacaka 21:1–15.

> <p>Wiligusu</p>
> “24 Ia kau sa sega sara ni nanuma na noqu bula me ka talei vei au ka meu vakaotia ga na noqu cakacaka kei nai tavi ka solia mai vei au na Turaga ko Jisu, meu vakatakila nai tukutuku-vinaka ni loloma ni Kalou” (Cakacaka 20:24).

Ni vola o Luke na tekivutaki ni katolu ni lakolako ne i Paula, e kaya wale ga ni yaco oqori ni oti na nona a tiko siga vica mai Anitioki ka vola kina ni a “lakova vakadodonu sara na vanua o Kalatia kei Firijia, a sa vakataudeitaki ira kece ga era sa lotu” (Cakacaka 18:23). E kovuti ena dua ga na yatuvosa na i lakolako ni 1500 na maile.

Oqo e baleta vu tiko ni lakolako o Efeso, na koro e levu duadua na gauna e vakayagataka kina o Paula. Mai na rai vaka dauveivakalotutaki e yaga sara o Efeso ni levu na yalo era rawa kina, ka teteva vakarawarawa tale ga na yasana vaka Esia na kosipeli e na vukui Efeso (Cakacaka 19:10, 26). E rairai ni oqo sara tale ga na gauna e ratou a tauyavutaki kina o Kolosa, Irapolisi, kei Leotisea ena nona vakayagataki o Epafira (Kolosa 4:12, 13), e dua na i tokani ne i Paula (Kolosa 1:7, Filimoni 23).

E talei na i lakolako baleta ni oqo na i otioti ni lakolako e taura o Paula vaka tamata galala. Na kena e tarava ka vola tale ga o Luke e sa lako kina o Paula vaka kaivesu.

**Tuvatuava ni lesoni ena macawa oqo**

I.	Mo kila: Paula e sega ni dausoro.

A.	Rawa ni tautauvata beka noda cakacaka ni kaulotu kei Paula dina ga ni sega beka nida dautadra vakataki koya?

B.	E rawa beka meda vakayagataka nai tuvatuva nei Paula ena vanua ni cakacaka?

II.	Mo vakila: Dua ga nai nakinaki bibi

A.	E rawa vakacava me kune na vakacegu ena cakacaka ni kaulotu me vaka eyacovi Paula?

B.	E rawa vakacava mo vakamacalataka vua edua e sega ni lotu ni mana ni soli bula kei na soli ka vua na Kalou?

III.	Mo Cakava: Sega ni Vakasuka

A.	Nanuma na veika e tukuna ka vakayacora ko Paula eke- Cakacaka 20:26, 27,

Nai lakolako ni kaulotu nei Paula e sotava na dredre ka vakatatao ni nona kauta nai tuktutuku vinaka. Ia sega na suka, e yaco ga n aka e vakayacora ena lewa ga ni Kalou.
