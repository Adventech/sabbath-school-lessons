---
title:  'Efeso: Wase 1'
date:   02/09/2018
---

E volai ena Cakacaka 18:24–28 ni e na nona se qai gole tiko o Paula ki Efeso, e a sa gole rawa ki na koro ko ya e dua na Jiu lotu ko Apolosa, ka rui buta vinaka sara ena Vosa ni Kalou. E matata mai na i vakamacala ne i Luke ni o Apolosa e dua na i tokani ne i Jisu (Cakacaka 18:25) ka a papitaisotaki vei Joni. E kila tiko o koya na i tekitekivu ni veiqaravi ne i Jisu, ka rairai qai gole ki Alekisadria ni bera tiko na mate ne i Jisu kei na kena yaco na Siga ni Penitiko.

E rairai e sa oqo na vuna e qai tuberi tale kina mai vei rau o Akuila (Cakacaka 18:28), ka vukei sara tale ga me kila na veika e so me baleta na toso ni Lotu Vakarisito. E rau qai tokoni koya tale ga me vosa vei ira na lewenilotu mai Efeso (Cakacaka 18:27), ka vukei koya sara oqori me yaco me vuavuai na nona veiqaravi mai Koronica (1 Koronica 3:4–6, 4:6, 16:12).

`Wilika na Cakacaka 19:1–7. Na cava e qai yaco vei Paula ena nona tadu yani ki Efeso?`

E kea e a sotavi ratou kina e lewe tinikarua na turaga, ratou papitaisotaki e na papitaiso ne i Joni ka rairai vu oqo ni ratou a tuberi mai vei Apolosa. Ia na leqa e tiko vei ratou e baleta na nodratou se bera ni vakila tiko na cakacaka ni Yalo Tabu me vaka e na Penitiko (Cakacaka 19: 1,2). E na gadrevi me ratou vukei me ratou bula vata kei na Turaga.

E kaya o EG White e na vukudratou na lewe tinikarua, ni sa ka vakaitamera na i gu ni via kaulotu e tiko vei ratou (Acts of the Apostles, dp; 282).

E gadrevi meda ciqoma na nodratou papitaiso e na i tuvaki e ratou sa tu kina oqo. E ratou a sega ni gole mai na dua tani tale na mata vakabauta ni Lotu Vakarisito, ka sega ni ratou qai vakila koso tiko ga na veisau. E ratou a sa mai okati me lewena na Lotu Vakarisito dina o koya e duri tu e na gauna ko ya. Na nodratou sa mai ciqoma na Yalo Tabu ka ia sara na duivosavosa e dusia na i gu ni kaulotu e tiko vei ratou me vakataki Apolosa ga.
