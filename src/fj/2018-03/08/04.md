---
title:  Na Veivosakitaki ni Ka e Laveti Cake Mai
date:   21/08/2018
---

`Wilika na Cakacaka 15:7–11. Na cava na cau ne i ena veivosaki mai Jerusalemi?`

E a sega ni vola taucoko o Luke na veika e Veivosakitaki ena bose. E daumaka me kilai na nodra tai era dau tutaka na i vakavuvuli Vakajiu ka vaka kina na nodrau o Paula (Cakacaka 15:5,12). Ni vakabibitaki na nodrau rai o Pita kei Jemesa, e rawa nida raica kina na cecere ni nodrau i tutu ena kedra maliwa na apositolo.

E a vakaraitaka kina o Pita na ka e a yacovi koya e na vukui Konilio. Oqo e tautauvata ga kei na ka e kaya e liu vei ira na veiwekani e Jerusalemi (Cakacaka 11:4–17). E a donu Vua na Kalou na veisau ne i Konilio ka dina ga ni se sega tu ni cili, ka votai sara vua na Yalo Tabu me vaka vei ratou na apositolo ena siga ni Penitiko.

Ena Nona lewa matau na Kalou, e a vakayagataka kina e dua e beci tu ga me vakataki Pita me moica na nodra rai era sa lotu e Jiutia ni Kalou e sega ni dau veivakaduiduitaki ena vuku ni veivakabulai, kevaka sara mada ga era sega ni okati ena veiyalayalati taumada. E ke era sa okati kina me savasava na Iceni era sa lotu ni Kalou e sa vuya na lomadra. Na ka e ke o Pita e rogorogo vata kei na cau ne i Paula: “Ia eda sa vakadinata nida sa bula e na loloma ni noda Turaga ko Jisu Karisito, me vaka tale ga kina ko ira oqori” (Cakacaka 15:11).

`Ena Cakacaka 15:13–21, e sa qai cava na i wali ni leqa me baleti ira na Iceni me vaka e kaya o Jemesa?`

Na vosa ne i Jemesa e dusia na cecere ni nona i tutu (Cakacaka 12:17; 21:18; Kalatia 2:9, 12). De na nanumi beka ni via laveta cake tiko o koya na lesu tale ki na veiliutaki ne i Tevita (Emosi 9:11, 12), ia e via tukuna cake tiko ga o koya nira sa qai okati tale ga vaka tamata ni Kalou na Iceni ka ra okati sara me kai Isireli.

E na vuku ni ka oqo, e a kaya kina o koya me sa muduki na nodra vakaduiduitaki na Iceni, ia era gadrevi ga mera rokova e so na ka kevaka era via mai vakaiti kotiko e Isireli.
