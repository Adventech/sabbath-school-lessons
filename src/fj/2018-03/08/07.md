---
title:  Vakaraubuka
date:   24/08/2018
---

Kuri ni Vakasama: O ira ga na Iceni ka ra sa lotu mai e sa toso cake tiko na kedra i wiliwili e na nodrau gugumatua o Paula. E sa toso cake tiko ga na nodra kauwai Jiu era sa lotu ni kevaka era na sega ni cakava rawa e dua na ka, e sana rawa ni na seavu tani yani na veika era kilai tani kina vaka dua na uma tamata.E vuqa e yaco mera sevaki Paula nira raica na kedra sa buturaki sobu tiko na veika era kilai tani vakalotu, vaka dua na yavusa tamata. E so sara mada ga vei ira na tisaipeli era nanuma mera se rokova toka mada na qaravi ni vakacacabo i soro ka ra bau sega sara tale ni ciqomi Paula.

**Komeniteri ni macawa oqo**

I.	Na  veitalanoa -Cakacaka 15:1-7

E vakayacori na veitalanoa ena bose  me baleta nodra ciivi na kai matanitu tani

(15:5, 7). E matata ni veicilivi e rawa ni yaco tale ga vei ira na kai matanitu tani Vakatekivu. 17:12-14, 27;Lako yani 12:44, 48; Josua. 5:4-9 E vakavu veitalanoa ena bose na vakasama ni cilivi se  sega ia e basika na duavata ni sega ni ka bibi sara oya. Vakananuma oqo ka cava na nomu vakasama?

II.	Tukuni yalo, Vosa ni Kalou kei nai talanoa nei Isireli- Cakacaka  15:7-21

Era vakabauta na Jiu ni kena yaco mai na matanitu ni Kalou ena yaco ena nona lako mai na Mesaia. (Marika 1:14, 15; Iperiu. 1:1, 2) kei na vuqa tale na veika bibi eso era vakabauta ni sana yaco kece tale ga, vakadabeci na matanitu nei Tevita (Aisea 9:6, 7; Maciu. 21:9), vakavoi na veiyalayalati (Jereremaia. 31:31-34). Era vakabauta tale na kena yaco mai na Yalo Tabu e  vakayaco tale ni veika e tukuni tu ma ena veiyalayalati makawa. E vakadeitaka  ko Pita ena bose ni Kalou e sa duavata ka marautaka tale ga nodra veisau na kai matanitu tani ka vakaraitaki ni nona loloma levu  na Kalou( 15:9, 11).

` `
