---
title:  Na Nodratou Vakavuvuli na Apositolo
date:   22/08/2018
---

`Ena Cakacaka 15:28, 29, e lewa na bose na 4 na ka cava e gadrevi mera vakuwai ira kina na Iceni lotu?`

E sa qaravi vakavinaka na bose ka sa rawa mera kua ni cilivi na kai Matanitu e Sau era sa lotu , ia e 4 na ka e gadrevi mera vakuwai ira kina: (1) lewe ni manumanu e cabori ki na matakau ni kalou tani se ra votai mai na nodra valenisoro se volitaki ena rara ni veivoli, (2) vakayagataki ni dra ni manumanu, (3) vakayagataki ni lewe ni manumanu e se bera ni vakamamacataki na kena dra, kei na (4) veilasavi ena kena i valavala kece ga.

E vuqa na tamata lotu e dai era okata na maroroi ni 1-3 me ka vakagauna ga, ka ra nanuma ni vakayagataki tiko ga me yacova ga ni rau sa veiriti rawa na Jiu lotu kei na Iceni lotu. Era kaya tale ga ni e na vuku ni kena sega ni cavuti e keri na vakatatabu ni Vunau ni Soro 11 kei na vunau ni Siga Tabu (Lako Yani 20:8-11), e rau sa sega gona kina ni dodonu me rokovi mai vei ira era Lotu Vakarisito.

Na i vakavuvuli ni apositolo, e sega ni mai dua na ka e baleta ga e dua na gauna lekaleka se dua ga na yavu vou ni Lotu Vakarisito ka ra sega ni okati kina na veika ni Veiyalayalati Makawa. Na kena dina ga, na kena mai laveti cake tale e keri na Vunau ni Soro 17-18 e na veiliutaki ni Yalo Tabu (Cakacaka 15:28).

E na yavu ni vakasama ni Vunau ni Soro, na vakatatabu oqo e baleta na vakanadakui ni qaravi matakau. Ke dua na kai tani e sa mai tiko e Isireli, e na gadrevi vua me biuti ira na veika e sa dau matau tu mai kina (Vunau ni Soro 18:30). E vaka kina ke dua na Iceni e sa lotu, e na gadrevi vua me biuti ira na qaravi matakau.

Oqo, e i matai ga ni kabakaba, ka me tarava sara yani na kedra vakamuri na vosa kece ni Kalou (Vakatekivu 2:1â€“3) kei na kedra wasei na kakana savasava mai na ka tawasavasava (Vakatekivu 7:2).

Na i vakaro e sega ni mai baleta ga e dua na gauna me vaka e na kena cavuti na i tekitekivu kei na i tinitini ena Vakatakila 2:14, 20. Oqori, me vaka ena Veiyalayalati Makawa e sa vaka kina ena Veiyalayalati Vou.

`Ni dau basika na leqa, eda na vulica vakaevei meda dabe ka veivosakitaka?`
