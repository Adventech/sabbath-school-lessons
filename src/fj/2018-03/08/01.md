---
title:  Na Matabose Mai Jerusalemi
date:   18/08/2018
---

### Vulica ena Macawa qo
Cakacaka 15; Kalatia 2:11–13; Lako Yani 12:43–49; Roma 3:30; Vunau ni Soro 18:30; Vakatakila 2:14, 20.

> <p>Wiligusu</p>
> “11 Ia eda sa vakadinata ni da na bula e na loloma ni noda Turaga ko Jisu Karisito, me vaka talega kina ko ira oqori. ” (Cakacaka 15:11).

Ni oti e 2 na yabaki e rau sa qai lesu tale ki Anitioki Vaka-Siria o Paula kei Panapasa. E rau gadrevi me rau mai solia e ke na ripote ni nodrau kaulotu. E sega ni rau mai tukuna e ke na veika e rau rawata, ia na veika ga e rawata na Kalou mai vei rau. E mai tukuni tiko na lagilagi ni kaulotu vei ira na Iceni e yacovi ka dina ni so tale ga na Jiu era veisau. Me vakatekivu mai na veisau ne i Konilio, na veika me baleti ira na Iceni e vaka me sa dau tiki voli ni veitalanoa  (Cakacaka 11:1–18), ia nira sa yaco mera lewe levu era vakacurumi ki na lotu, e vaka me sa qai dredre sara na veitalanoa. Era dre voli tiko ga na Jiu ni dodonu mera cilivi na Iceni era sa lotu se mera Jiu taumada, ka kena i balebale ni dodonu mera weka taumada ni Jiu ni bera nira weka ni Kalou.

Na veileti e tiko ena Cakacaka 15 e qai laveti ki Jerusalemi, na i tikotiko liu ni lotu e na gauna ko ya, me la’ki wali mai kina.

**Tuvatuva ni lesoni ni macawa oqo** – Cakacaka 15:8,9

I.	Mo Kila: Sega ni lotu me bula tiko ga ena vanua e tiko kina.

A.	E veisautaka vakacava na noda rai na matabose mai Jeruisalemi?

B.	A cava eso n aka e yaco tiko ka tautauvata kina nai vakarau ni noda rai kei na veika e yaco ena matabose mai Jeruisalemi?  

II.	Mo Vakila: Sega ni dua na keda  duidui kei ira

A.	A cava na nomu rai e dua na lewe ni lotu ena vakasama ni  koi keda eda dua na tamata digitaki ?

B.	E sega ni rawarawa na veisau, a cava e dodonu me cakava na yalo tabu?

III.	Mo Cakava: Lakovata kei na Kalou

A.	E so era ni vakadredretaka na kena toso na cakacaka ni Kalou, a cava me caka?

B.	A cava nodrai tavi na qaqa kei na druka ena kena maroroi na duavata ni lewe ni lotu?

Nai soqosoqo lotu e dodonu me tu vakarau me muria na veigaunisala eso ena kena muri ka vakayacori na veika e gadreva na Kalou. Na noda duidui e dodonu me biu vakatikitiki ka laiva na yalo ni Kalou me veiliutaki ena veika kece e vakayacori.

` `
