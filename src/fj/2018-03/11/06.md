---
title:  Tokitaki ki Sisaria
date:   13/09/2018
---

Nira sa sega ni rawata mera kauti Paula tani e na gaunisala vakalawa, era sa qai segata mera uqeta na tokitaki tani ne i Paula ka mera na qai vakamatei koya e na i lakolako.

`E tukuni vakacava ena Cakacaka 23:12–17 na vakaleqai ni tuvatuva ni veivakamatei oqori?`

E rauta nira lewe 40 na Jiu era bubuluitaka nira na vakamatei Paula. E sega ni vakamatatataka o Luke na veika baleti ratou na i lala qo, ia na ka ga e kilai ni ratou catacata sara me dua e vakacacana na veika era vakamareqeta na Jiu. Era lewe levu sara tiko e dau vaka tu oqori na nodra bula e na gauna o ya.

E ka vakalou na nona toboka rawa o vugoi Paula na vere oqori ka mani la’ki tukutuku sara vei Paula ena keba (Cakacaka 23: 18,22). E rairai rau a susu ruarua mai Jerusalemi o Paula kei ganena (Cakacaka 22:3), la’ki vakawati sara kina ka dua kina na luvena tagane.

`Wilika na Cakacaka 23:26–30. Na i tukutuku cava baleti Paula e tukuna o Laisiasa vei Vilikesa?`

E sega soti ni tukutuku ca e vakadewataka vakaivola o Laisiasa vei Vilikesa na kovana. E tukuni kina ni o Paula e kai Roma ka dodonu me na soli vua na galala me digitaka e dua me valataka vakalawa na veika e baleti koya (Cakacaka 25:16), ka tiko sara tale ga vua na dodonu me kerea me rogoci koya o koya na tui kevaka e cala vua na veilewai e caka me baleti koya (Cakacaka 25:10, 11).

E mani vakayacora na vei Paula o koya na kovana na i valavala dodonu kece vakalawa. Ni oti na nona vakatarotarogi Paula e sa qai mani vakarota me na tauri tiko vakavesu o Paula me yacova na nodra yaco mai o ira era beitaki koya.

`Vakananuma mada na cakacaka yaco ni Kalou ki na bula ne i Paula. Ko bau dau vakila beka na cakacaka yaco ni Kalou kina nomu bula ena dela ni veivakatovolei kei na rarawa?`
