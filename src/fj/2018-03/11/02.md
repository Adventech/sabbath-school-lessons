---
title:  Sotavi Ira na i Liuliu Mai Jerusalemi
date:   09/09/2018
---

Ni tadu yani e Jerusalemi o Paula, era mani ciqomi koya e na marau o ira era lotu ka ra dau tiko vata kei Nasoni, o koya tale ga ena la’ki tiko vua o koya (Cakacaka 21:16, 17).

Ena Cakacaka 21:18–22, e tukuni kina ni vakaraitaka o Jemesa kei ira na duru ni lotu e Jerusalemi na nodra kauwaitaka na i valavala i Paula kivei ira na Jiu lotu era dau yalodina ki na vunau i Mosese. E a tukuni vei ira ni a vunautaka voli o Paula vei ira na Jiu lotu ka ra tiko tani mera biuta na vunau i Mosese (Cakacaka 21:21).

E sega ni dina na ka oqo, ka ni a tukuna ga o Paula ni sega ni rawa na bula ena vuku ni cili se tawacili, ka ni rau vakabulai ruarua ga na Jiu kei na Iceni e na vuku ni vakabauti Jisu (Roma 2:28, 29; Kalatia 5:6; Kolosa 3:11). E duidui sara oqo mai na veivakauqeti e beitaki kina o koya.

`E tukuna vakaevei o Paula ena Cakacaka 21:23–26 ni o koya e se Jiu yalodina tiko ga?`

E a vakasalataki o Paula me bau i valavala tale mada Vakajiu me rawa ni vakacalai kina na veibeitaki, me vakayacora e so na i valavala me vaka kai Nasareci, o koya e okati kina na tasi ni ulu. Ni vakayacori oqo, e okati kina o koya me sa tu donu tale tu e mata ni Kalou.

E ka ni rarawa sara ni soro o Paula ki na i bili, ka sa mai tautauvata kina o koya kei Eparama, Mosese, Pita, kei na so tale. E so era kaya ni cakava tiko ga o koya na ka e dau tutaka: me bula me vaka na Jiu ni tiko kei ira na Jiu (1 Koronica 9:19–23), se cakava tiko ga o koya e dua na ka e a yalataka taumada (Cakacaka 18:18), ka dina ga ni sega tiko ni matata na yavu ni yalayala. E ke e laurai kina o koya ni sa vakasirova na ka e dau tutaka me muria na kena veibasai. E vaka me tutaka o koya na rai ni rua na kosipeli: dua me baleti ira na Jiu – na vakadonui e na cakacaka; ka dua e baleti ira na Iceni, na vakadonui e na vakabauta. E a vola o Mrs. White ni sega ni soli vua (Paula) na veivakadonui mai Vua na Kalou me cakava na ka e tukuni vua (The Acts of the Apostles, p. 405).

`Ena noda segata meda kua ni ca vua e dua, e rawa vakaevei nida qarauna meda kua ni cala vaka oqo?`
