---
title:  Vesu e Jerusalemi
date:   08/09/2018
---

### Vulica ena Macawa qo
Cakacaka 21; Roma2:28, 29; Kalatia5:6; Cakacaka22; 23:1–30; Maciu22:23–32.

> <p>Wiligusu</p>
> “Ia e na bogi sa muri sa tu voleka vua ko koya na Turaga, ka kaya, Mo vakacegu ga, Paula: ni sa kilikili mo tukuni au mai Roma talega, me vaka ko sa tukuni au e Jerusalemi.”  (Cakacaka 23:11).

Ni oti ga na i matai ni lakolako ni kaulotu ne i Paula, e sa qai matata cake ni tiko na duidui ni rai me baleta na nodra ciqomi e na vakabauta na Iceni (Cakacaka 15:1–5). Ka rairai ni oqo na vuna e tutaka kina o Paula na duavata ni lotu, ka yaco sara me la’ki tukuni vua ena bose me nanumi ira na dravudravua (Kalatia 2:10). E mani yaco kina me kerei ira na Iceni lotu mera nanumi ira na sa lotu mai Jiutia (1 Koronica 16:1), de dua, e nanuma o koya ni na rawa ni kauta mai na veivolekati vei rau na i to e rua na kena vakayacori oqo.  

Oqo e rawa ni matata kina na vuni nona cike tiko ga me gole ki Jerusalemi ena kena mai cava na i katolu ni lakolako, ka dina ga ni tiko na dredre. E na dua tale na yasana, e levu sara tale tiko ga na nona nanumi ira na wekana Jiu (Roma 9:1–5); ka koto vata kaya na nona gadreva me tiko na lotu e duavata tiko (Kalatia 3:28, 5:6). Me vaka ni rau vakabulai ruarua e na vakabauta na Jiu kei na Iceni ka sega ni e na cakacaka ni vunau (Roma 3:28–30), na laveti cake mai ni muri ni vunau ni vakacaboisoro, e na rawa ni vakatawayagataka na duavata ni kosipeli (Efeso 2:11–22).

**Tuvatuva ni lesoni ni macawa oqo:** Cakacaka  23:11

I. Mo kila: Vakadeitaki ni nona veituberi na Kalou.

A. A cava e tukuna na Yalo tabu vei Paula ena nona i lakolako ki Jeruisalemi?

B.	A cava na vuna e lako kina?

C.	E nakita beka na Kalou na lako nei Paula ki Jeruisaleni me laki vesuki kina?

II. Mo vakila: kunea na vakacegu kei na qaqa ena cakacaka ni Turaga.

A. Gaunisala cava ko sotava kina na dredre ena nomu wasea na kosipeli?

B. E lako mai vei na bolebole oqo?

C. E vukei iko vakacava na i tukutuku nei Paula?

III. Mo cakava: kerea na Vuku kei na domo ni Kalou.

A. E da na tukuna vakacava vua edua ni sa vakayavalati noda vakabauta?

B. Dua beka na vanua kina nomu bula ko gadreva kina na domo ni Kalou?

Ni da vakayacora n aka dodonu e sega ni kenai balebale ni da na sega ni sotava na leqa, ia eda kila ga ni Kalou ena veimaroroi.
