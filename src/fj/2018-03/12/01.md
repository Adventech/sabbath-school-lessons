---
title:  Tiko Vakavesu e Sisaria
date:   15/09/2018
---

### Wilika ena Macawa qo
Cakacaka 24;  25;  26; 1 Koronica 1:23.

> <p>Wiligusu</p>
> “ Sa qai kaya ko Paula, Au sa masu vua na Kalou, e segai e na vukumu duaduaga, e na vukudra kece talega era sa rogoci au edaidai, se me vo e lailai, se me kakua ga ni vo, mo dou vakataki au; ia me kakua ga e na sinucodo oqo.

” (Cakacaka 26:29).

Na tokitaki ne i Paula ki Sisaria e tekivutaki kina na rua na yabaki ni tiko vakavesu ena koro ko ya (Cakacaka 24:27), oqori ena vale ni veilewai ne i Eroti (Cakacaka 23:35), ka o koya na nona i tikotiko na kovana mai Roma. Ena loma ni gauna oqori e a vakatarogi kina mai vei rau o Vilikesa kei Vesito ka vaka kina o koya na tui o Akariva na i Karua, ka e keri sara tale ga e a sotava kina na veikacivi e a cakava vua na Kalou (Cakacaka 9:15).

Ena veivakatarogi kece e caka vua, e a kaya tiko ga kina o koya ni sega ni tiko e dua na nona cala, ni sega ni tiko e dua na i vakadinadina ni ka e beitaki kina, me vaka ga na nodra sega ni yaco mai na i vakadinadina ni ka e beitaki kina.

**Tuvatuva ni lesoni ni macawa oqo.**

I.Mo kila: Na tamatama lotu e kacivi me taqomaki koya.

A.	Ko dau vakaulubaletaka beka nomu vakabauta?

B.	Ena draki ni bula oqo e rawarawa meda tutaka noda vakabauta?

II. Mo vakila: Nai tavi ni kena wasei na Kosipeli

A. A cava eso na gaunisala erawa meda taqomaka se tutaka kina noda vakabauata?

B. e duidui beka na vanua kei nai vakarau ni noda wasea na dina ni kosipeli?

C. Eda kila vakacava ni gaunisala eda wasea kina na kosipeli e gaunisala vinaka duadua?

III. Mo Cakava: Wasea na kosipeli ena rarama kei na tukuni yalo.

A.Eda taqomaka vakacava na kosipeli ena gauna eda wasea kina noda vakabauta?

Ena Cakacaka  24-26, ko Paula e tutaka na kosipeli ena vica na gaunisala kina vica na veimataqali tamata. Na lesoni e dusimaka na veika e dodonu meda vakayacora ena gauna eda sotava kina na  veidredre eso ia eda maroroya se tutaka na kosipeli.  
