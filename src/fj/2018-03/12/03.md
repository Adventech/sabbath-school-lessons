---
title:  Tu e Matai Vesito
date:   17/09/2018
---

E a qai sosomitaki Vilikesa yani o Poarisiu Vesito, ni oti e rua na yabaki na tiko vakavesu mai Sisaria o Paula, ka mani veiliutaki tiko mai kea me rua na yabaki mai na AD. 60 kina 62.

`E tukuni vakaevei ena Cakacaka 25:1–5, na mosi ni kena vunautaki na dina vei ira era cata?`

Ni sega ni rawa nira moica na i liuliu ni Jiu na vakatulewa ne i Vilikesa, era mani sega ni via tovolea koya tale, ia ni sa yaco yani o Vesito era sa mani kerei koya ke rawa ni suka tale vei ira o Paula me la’ki lewai vei ratou na Saniedrini ena ruku ni lawa Vakajiu.

E i ubi wale tiko ga ni nodra via vakamatei Paula na veilewai, ia e seva na lomadra ni kaya o Vesito ni veilewai me baleti Paula e na vakayacori ga e Sisaria, ka kena i balebale ni o Paula ena veilewaitaki e na ruku ni lawa Vakaroma.

Ni dolava oti ga na veilewai o Vesito, e sa tekivu mera vakatuva sara na veika mera beitaki Paula kina o ira na Jiu (Cakacaka 25:7). Mai veika e sauma kina o Paula na veibeitaki e matata kina ni o koya ga na veika e a beitaki kina e liu, era se baci laveti cake tale mai (Cakacaka 25:8).

`E tukuna na cava o Paula ena Cakacaka 25:9–12 ni kidava ni via qito vakapolitikitaki koya o Vesito?`

E yaco me ucui Vilikesa ga o Vesito (Cakacaka 24:27), ena nona via vakalomavinakataki ira na Jiu ka nanuma kina me sa vakadonuya me la’ki lewai o Paula ena Saniedrini e Jerusalemi.

E sega ni mani ciqoma o Paula na ka oqo ni kila tiko ni na sega ni dodonu na lewa e na vakatauci, ka sa mani cikevaka kina me lewai ga ena mataveilewai Vakaroma, ia kevaka e sega me sana laveti cake sara na ka e baleti koya ki vei koya na daunilewa cecere Vakaroma o koya na tui vakataki koya.
