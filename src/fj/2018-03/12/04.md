---
title:  Tu e Matai Akariva
date:   18/09/2018
---

E a mani ciqoma o Vesito na kerekere me sana la’ki lewai e Roma o Paula (Cakacaka 25:12)  ia me vaka ni veisiko voli tiko mai o Akariva, e nanuma o koya me rau veitalanoataka taumada na veika e baleti Paula, ka vaka kina na kerekere ne i Paula me sa vakau ki Roma. E na rawa sara tale ga ni na vukei koya o Akariva e na veika e so e baleti ira na Jiu (Cakacaka 26:2, 3).

`Na Cakacaka25:13–22 e tukuna na cava me baleta na i vakamacala i Vesito me baleti Paula?`

E a lako mai Sisaria o Akariva II kei ganena o Verenaisi me rau mai kidavaki Vesito na kovana vou.

E kurabui o Vesito ni veika e beitaki kina o Paula era sega ni rawa ni beitaki kina o koya vakamatanitu, ia e baleta na lotu Vakajiu kei na dua na Turaga na yacana o Jisu o Koya ka a mate ka kaya o Paula ni se bula tiko (Cakacaka 25:19). E mani kaya o Vesito ni oqo sara ga na vuni veileti.

`E tukuna vakaevei na Cakacaka 25:23–27 na i valavala ni rairai ne i Paula e matai Akariva?`

E kaya o EG White ena Acts of the Apostles, dp.434, ni dina ga ni  cecere dina o Akariva e matai vuravura, ia, e dravuisiga e na veika e sinai kina na Kalou, ka ni nona i mesamesa me dau beca na Kalou.

`Na cava e tukuna na ka oqo e na kena dau vunitaka na veika dina e tu e lomana na tamata?`
