---
title:  Na Vakabulai ni Dua na Turaga Lokiloki
date:   16/07/2018
---

Ena Cakacaka 3:1, e tukuni kina ni rau la’ki masumasu i valenisoro o Pita kei Joni. E tukuna oqo na i tovo ni Jiu ena lotu taumada. E rau sega wale ga ni tiko e kea oi rau na rua me rau la’ki masumasu ga se vakatavuvuli, ia e baleta sara tale ga ni rau Jiu ka rau ologi ena kena i tovo (Cakacaka 20:16; 21:17-26). Oqo e solia tale ga e dua na gauna vei Pita me vunautaka kina e dua tale na vunau ka qarava kina e dua tale na caka mana (Cakacaka 3:1-10).

`Wilika na Cakacaka 3:12–26. Na cava soti e so na ka e vakabibitaka o Pita ena nona vunau?`

E lima na vakasama bibi e dau tiki ni vunau ni Lotu taumada: O Jisu na Mesaia e kune rarawa (Cakacaka 3:18); o Koya na Kalou e a vakaturi Koya (Cakacaka 3:15); o Jisu e a kau cake ki lomalagi (Cakacaka 3:13); o Koya ena lako tale mai (Cakacaka 3:20); kei na yaga ni veivutuni me vosoti na i valavala ca (Cakacaka 3:19).

E na kena rai vakarabailevu, oqo e via koya vata tiko ga na yavu ni vakasama eda kauta voli ki vuravura. O ratou na apositolo e ratou se tiko vata voli ga kei ira na Jiu ka ratou vakavu “dewa” tiko mai na Veiyalayalati Makawa ki na kena e vou, ia e sega ga ni veisau na lotu. Nira oka vaka tamata ni Kalou, e dodonu mera na ciqoma na Mesaia ka mera vakila na sucu vou e tarava na ciqomi ne i Jisu.

E sa veisau toka e na gauna oqo, ena vuku ni mate ne i Karisito e na vuku ni noda caka cala, qai tucake tale, ka na lesu wale tiko ga mai oqo. E kena i balebale oqo, ni sa rawa nida rawata na bula ena Vukuna, ka me sa yaco oqo me uto ni noda i tukutuku, nida vunautaka sara mada ga na i tukutuku e yavutaki e na i tukutuku ni agilosi e lewetolu ni Vakatakila 14.

E kaya o EG White(GW156-157), ni dodonu me dau liu na lotu Kavitu e na laveti ne i Karisito ki vuravura. Me dau tutaki na rarama ni Siga Tabu ni vunautaki na i tukutuku ni agilosi e lewetolu. E kaya e na kauveilatai e rau a veireguci kina na loloma kei na dina, ka vaka kina vei rau na yalododonu kei na vakacegu. O koya e caka cala me rai ga i Kalivari ka vakabauta me vaka na gone.
