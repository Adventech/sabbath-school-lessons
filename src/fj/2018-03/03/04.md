---
title:  Na Tubu Cake ni Veicoqacoqa
date:   17/07/2018
---

Sega soti ni dede na kena uqeta na veicoqacoqa mai vei ira na i liuliu mai Jerusalemi na toso vinaka ni cakacaka ni Lotu. Na valenilotu e Jerusalemi e liutaki tiko mai vua na bete levu kei ira na nona i tokani, ka ra i tokani ga i Setoki ka Farisi e vuqa vei ira. Me vaka ni o ira na Setoki era sega ni vakabauta na tucake tale mai na mate, e rui yavalati ira sara vakalevu na nodrau vunautaka o Pita kei Joni na Nona tucake tale o Jisu mai na mate. E rau qai mani vesu, ka qai kau mai ki na Saniedrini, na matabose cecere ni Jiu ka kena i liuliu o koya na bete levu e na siga ka tarava (Cakacaka 4:1–7).

`Wilika na Cakacaka 4:1–18. Na cava e tiko e na i sau ni taro ne i Pita ka ra okata na veiliutaki ni rui veivakasosataki, ka o cei tale ga e rau kaya ni rau veiqaravi tiko e Rukuna?`

Era kauwaitaka na veiliutaki ni Jiu na kena bolei na nodra i tutu vakailiuliu. E sega wale ga ni kaya o Pita, ni rau a caka mana e na yacai Jisu, ia e kaya tale ga ni bula e rawa duadua ga e na Vukuna. E rau tucake tu na apositolo e na matadra na veiliutaki ni Jiu, ia e rau veiqaravi tiko vei Koya na Vunilewa Levu duadua. Era rui kidroa na i liuliu nira kilai rau vinaka tu, ia era lecava ga ni rau vakasinaiti tu ena Yalo Tabu (Maciu 10:16–20).

Era sa tavaiyaya wale ga na veiliutaki, ni dredre mera cakitaka rawa na ka e rau kaya o Pita ni sa duri sara tu ga kei rau o koya e a vakabulai, ia era sa mani vakarota ga me rau kua ni vunau voli. E lako vata ga na nodra kauwaitaka na i tukutuku kei na levu cake tiko ni nodrau taleitaki. E sabalia na nodra vakatulewa nira sega mada ni vakadeuca vakamatau na ka e yaco tiko.

Na vosa ne i Pita e yaco me tikina koula na i Vola ni Cakacaka: “Mo ni lewa ga se sa dodonu se segai e na mata ni Kalou me keirau vakarorogo vei kemuni ka kua Vua na Kalou: ni sa dredre vei keirau me keirau kua ni tukuna na veika na veika keirau a raica ka rogoca” (Cakacaka 4:19, 20).

`Na gagadre me liu e rawa ni dua na i cori kaukauwa, ia nida suwai ni cakacaka vakalotu na cava e rui bibi kina meda qarauna na ka oqo?`
