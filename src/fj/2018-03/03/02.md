---
title:  Vakatavuvuli kei na Veilomani
date:   15/07/2018
---

Ni oti na Penitiko e qai gole tani mai o Luke mai na nona vakamacala taumada me sa vosa e na vuku ni valavala ni veimaliwai e loma ni lotu e Jerusalemi.(wilika Cakacaka 2:42). Na va na ka oqori e ratou umani vata ga me vakavuvuli kei na veilomani. Me vaka e tukuni ena tikina e 46, ni vakavuvuli e qaravi ena valenisoro, kei na veilomani e qaravi ena veivale vakaitaukei.

Na rara ni valenisoro era dau vakayagataka nai apositolo, me vanua ni vuli.(Cakacaka 2:43). Na veilomalomani vakayalo e dua tale na ka e kilai tani na yalodina ni Lotu taumada. O ira era lotu era dau tiko vata voli vakawasoma, sega wale ga e valenisoro ia ena veivalevale tale ga, mera dau veiwasei e na kakana, marautaka vata na Vakayakavi ni Turaga ka masumasu (Cakacaka 2:42, 46). Ena nodra dau marau vata voli vaka oqori, o ira era Lotu taumada era dau vakaraitaka tiko kina na nodra vakanuinui ki na lesu totolo mai ne i Jisu ka me mai tomana kei ira na veilomalomani ena matanitu ni Mesaia (Maciu 26:29).

Na veivale vakaitaukei era vakaitavi tale ga vakabibi ena bula ni lotu taumada. O ira era lotu era se dau gole tiko ga ki lotu e na veisiga (Cakacaka 3:1), ka ra dau tiko kei ira na wekadra Jiu ena veivalenilotu ena Veisigatabu (Jemesa 2:2), ia era dau qai mai qarava na veivakavuvuli Vakarisito ena veivalevale.

`Wilika na Cakacaka 2:44, 45; 4:34, 35. Na cava e bibi e na veilomani ni Lotu Vakarisito taumada?`

Nira vakabauta ni sa voleka ni lesu mai o Karisito, era sa sega soti ni okata kina me ka bibi na i yau era taukena. Era sa sega sara ni qai leqataka na nodra veimataka ni sa tiko oqori e ligai Jisu.

`E vakaevei soti na nomu yalovinaka e na vuku ni veika e solia mai vei iko na Turaga?`
