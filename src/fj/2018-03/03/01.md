---
title:  Bula ena Loma ni Lotu Taumada
date:   14/07/2018
---

### Vulica ena Macawa qo
Cakacaka 2:42–46; 4:34, 35; 3:1–26; 4:1–18; 5:1–11; 5:34–39.

> <p>Wiligusu</p>
> 46 A ra sa gumatua sara e na lako ki na vale ni soro e na veisiga, a ra sa lomavata, a ra sa dovi madrai e na veivale, a ra sa kania na kedra e na marau kei na yalo dina, 47 ni ra sa vakavinavinaka tiko vua na Kalou, a sa vinakati ira ko ira na tamata vakaaduaga. Ia na Turaga sa vakaikuritaka kivei ira nai soqosoqo lewe ni lotu, e na veisiga, na tamata era sa vakabulai tiko. (Cakacaka 2:46, 47,).

Na lotu taumada e a bula voli ena bula ni vakariri. Na i valavala ni Nona sauma o Jisu na nodratou taro na tisaipeli me baleta na tauyavutaki ni Nona matanitu na Mesaia, ka qai sega ni cavuta na kena gauna (Cakacaka 1:6-8), e rawa  ni kainaki ni dusi ki na yaco mai ni Yalo Tabu kei na kena vakaoti na nodratou i tavi na apositolo. O koya e na kena sa yaco mai na Penitiko, era sa nanuma gona kila na lotu taumada ni sa qai vakayacori na yalayala – era sa rawata na Yalo Tabu ka ra sa vakatetea yani ki vuravura taucoko na kosipeli. Sega nira sa biuti Jerusalemi na tisaipeli, ia o ira ga mai vuravura era sa lako mai kivei ira (Cakacaka 2:5–11).

Tarava na nodra sa tawasei ira tani mai na veiyau. Ena nodra sa vakila na lekaleka ni gauna sa vo, era qai mani volitaka na veika kece era taukena, ka vakaogai ira ga ena veiwasei kei na kaulotu, ia era tiko voli ga e Jerusalemi. Na bula ni veimosimositi vakaveiwekani era tauyavutaka, e na nodra vukei na dravudravua e yaco me vakavu leqa tale vei ira, ka qai curu takoso ga na Kalou me vakadeitaka tiko ga na duavata. Oqo tale ga na gauna era sa tekivu sotava kina na veisaqasaqa. Ia e na dela ni veika era yaco oqori, e dredre ga ni kureitaki na nodra vakabauta.

**Tuvatuva ni lesoni ni macawa oqo:**

I. Mo Kila: Vakarau ni noqu ciqoma-Cakacaka 4:32-37

A. Cava e namaki mai vei koya e veisau?

II. Mo Vakila: Vakarau ni veisusugi-Cakacaka 2:41-47

A. E yaco vakacava na veisusugi ena lotu taumada?

B. A cava e vakadeitaka se vakacacana na veiwekani?

III. Mo Cakava : Toso na cakacaka ena gauna dredre- Cakacaka 5:1-11

A. E sotava vakacava na dredre na lotu taumada, ia e toso ga na cakacaka ni tukutuku vinaka?

E toso na cakacaka ni tukutuku vinaka e na kaukauwa ni Kalou, ia e vakamalumalumutaki tale ga na sasaga ni tevoro.
