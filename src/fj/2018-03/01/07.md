---
title:  Vakaraubuka
date:   06/07/2018
---

Kuri ni Vakasama: E na veivakasinaiti e na cakacaka ni kaulotu e na kaukauwa ni Yalo Tabu na maliwa ni Penitiko kei na Lesu Vakarua Mai. Era na vunautaka na veika e a sa mai qarava o Jisu ka mera i vakadinadina tale ga ki vuravura taucoko.

Na veitalai ne i Jisu vei ratou na tisaipeli e baleti  keda kece na tamata lotu ena veitabagauna  me yacova ni sa yacovi vuravura taucoko nai tukutuku vinaka. E cala tiko ke vakanabi na rai oqo kivei ira ga na i talatala. O ira kece era uqeti vakalou mera taura na i kalawa ni cakacaka ni veivakatisaipelitaki

**Komeniteri ni macawa oqo**

E vakavulici iratou nona tisaipeli ko Jisu meratou masulaka na matanitu ni Kalou(Maciu 6:10). Oqo nai tukutuku ka vukei iratou na tisaipeli meratou toso ki liu ena kaukauwa ni nona tucake mai na mate na Turaga. E vakadeitaka na Turaga(Cakacaka 1:6) na lako mai ni nona matanitu kei na cakacaka e dodonu me vakayacori.

I. Na nodratou Vakatataro na Tisaipeli.

Na matanitu ni Kalou e wakatu ni nonai tukutuku ko Jisu ena veigauna kece ga. E tukuni vaka 50 enai vola nei Maciu, 13 vei Marika, 37 ko Luke, 5 vei Joni. E na gauna ga e tukuni kina e dusimaka na kena vou, voleka kei na kena gadrevi meda nakinaki kina.

E tiki tiko beka ni tuvatuva ni soqosoqo lotu ena veimacawa me nanuma na matanitu ni Kalou. Era vakarautaki ira tiko beka na lewe ni lotu mera vakavakarau kina matanitu oqo? Era sa wasea tiko beka na kenai tukutuku?

II. Veivakadeitaki na Turaga kei na nona Cakacaka- wilika na veitikina oqo ka wasea nomu vakasama.Joni 14:2, 3 Cakacaka 1:11 1:8.

“ Na kosipeli sai koya na cakacaka levu duadua e gadreva ko Jisu me vunautaki. Oqo na veisureti ni loloma ka dodonu meda lako ka sega ni waraka mera lako mai vei keda”

Ellen G. White, The Acts of the Apostles, p. 28.

**Taro ni Veiwasei:**

`1. E tukuni ena Cakacaka 1:7 kei na Marika 13:32, ka vaka kina o EG White e na 1 Selected 188 kei na Advent Review & Sabbath Herald, September 12, 1893; ni sega ni dodonu meda vakilakila na veika e so me baleta na siga ni Lesu Vakarua Mai se na sovaraki ni Yalo Tabu. E ganita vakaevei na gauna oqo na i tukutuku ‘qo?`

`2. E dua e kaya ni Kalou e gadreva ga na dau vakadinadina ka sega ni vunilawa. Na cava na nomu rai e na vuku ni vakasama ‘qo?`

`3. E yaga vakaevei na masu e na lotu taumada? (wiliki ira na Cakacaka1:24; 8:14–17; 9:11, 12; 10:4, 9, 30; 13:2, 3)? Na cava e cakava na masu kina noda bula?`
