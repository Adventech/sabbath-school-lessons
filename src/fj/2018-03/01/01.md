---
title:  Dou na Qai dau Tukuni Au
date:   30/06/2018
---

### Wilika ena macawa qo
Cakacaka 1:6–8, Luke 24:25, Luke 24:44–48, Vakarua 19:15, Cakacaka 1:9–26, Vakaibalebale 16:33.

> <p>Wiligusu</p>
> “ ia dou na rawata na kaukauwa, ni sa lako mai vei kemudou na Yalo Tabu; dou na qai dautukuni au mai Jerusalemi, kei Jutia taucoko, kei Samaria, ka yacova nai yalayala kei vuravura.” (Cakacaka 1:8).

E a sa mai vakaoti na cakacaka i Jisu e vuravura. Ena sega wale tiko ga ni dede ni sana tala mai na Yalo Tabu na Kalou. o Koya ka mai liutaki ratou na tisaipeli me ratou na tarai vuravura yani e na kosipeli. O Jisu e na sega ni rawa ni tiko e vuravura taucoko e na dua ga na gauna ena yagona vakatamata, ia oqo e rawa Vua na Yalo Tabu.

Me yacova na tucake tale, e sa qai tekivu me matata mai e levu na ka vei ratou na tisaipeli. E ratou a dau nanuma voli tiko ni lako mai ne i Jisu me na mai yaco me dua na i liuliu vakapolitiki ka me na mai cemuri ira tani na kai Roma mai Jiuta, ka dredre sara tiko vei ira mera veisautaka na rai oqori.

Na Wase 1 ni i vola e baleta na i otioti ni vakaro ne i Jisu ki vei ratou na tisaipeli. E tukuni tale ga kina na yalataki ni Yalo Tabu, na lesu tale ne i Jisu kei na nodratou vakavakarau na tisaipeli ki na Penitiko.

**Tuvatuva ni lesoni ena macawa oqo**

I.	Mo Kila: Na veivakabulai ni Kalou e sega ni tu vakadua

Eda na kila vakacava ni nodra vakabulai nai valavala ca nai tukutuku vinaka duadua ni nona veivakabulai ni Kalou?

II.	Mo Vakila: Na kaukauwa ni kena tauyavu na lotu taumada

A cava na kena i balebale vei keda meda tukuna ni cakacaka ni Kalou e sega ni toso ena kaukauwa ni tamata ia ena kaukauwa ga ni Kalou? E vakadeitaka vakacava nai vola ni Cakacaka ni toso ni cakacaka ni Kalou e sega ni nodratou cakacaka na tisaipeli ia e cakacaka ga ni Yalo tabu?

III.	Mo Cakava: Vakaitavi ena toso ni cakacaka ni Kalou

Baleta ni vola ni cakacaka e  tukutuku ni veitabagauna ni kena tubu na lotu ka gadrevi kina na nomu sorovaka na nomu bula, O na solia nomu bula ena cakacaka oq?

Na nona i vakaro na Turaga meda nona i vakadinadina, ia e yalataka ni na vakarautaka na kaukauwa veiganiti.(Cakacaka 1:8)
