---
title:  E na Lako Tale Mai ko Koya
date:   03/07/2018
---

`E tukuna vakaevei o Luke ena Cakacaka 1:9-11 na kau cake ne i Jisu? Na cava na bibi ni rua na agilosi ka a vosa vei ira ena siga koya ( Vakarua 19:15)?`

Na i tukutuku ni kau cake ne i Jisu e a vola o Luke, ena nona tiko ko Jisu kei ratou na tisaipeli e na Ulunivanua ni Veiolive e a vakalougatataki ratou na Turaga nib era niratou veibiu (Luke 24:51). Oqo e laurai sara tu ga e matana levu.

Na kau cake oqo ne i Jisu e cakacaka mana ni Kalou. E kilai oqo e na i valavala ni nona vakamacalataka o Luke, ka a vakayagataka kina o koya na vosa Vakiriki na epērthē ena kena mataqali e dusia na kena caka e dua na ka e sega sara ni coqai rawa (“Sa qai kau cake,” Cakacaka 1:9). E dina ni oqo na vanua e vakayagataki kina ena vakadewa oqo, ia ena vosa Vakiriki ni Veiyalayalati Makawa (na Septuagint), e basika kina vakava ka ratou dusia taucoko ni o Koya ga na Kalou e vakavuna na kedra yaco na veika era tukuni kina (Cakacaka 2:24, 32; Roma 6:4; 10:9).

Ni oti na kau cake ena o ne i Jisu, e a qai vola duadua ga o Luke na nodrau basika tu e rua na agilosi e na i sulu vulavula ka rau mai duri tikivi ratou tu na tisaipeli. Na vakamacala e basa vinaka na kena e koto ena Cakacaka 10:30 kei na Joni 20:12. Na Cakacaka duadua ga e tukuna ni o Jisu e a kau cake “nira sa vakaraica tiko” (Cakacaka 1:9), ka a mai nodrau i tavi na agilosi me rau mai vakadeitaka ni o Jisu e na lesu tale mai e na kena i valavala vata ga e a kau cake kina.

Na kena raici sara tu ga e matana votu na Nona kau cake, e vakadeitaka na noda na raica sara ga e na matada na Nona na lesu mai (Vakatakila 1:7), e na “kaukauwa kei na ukuuku levu” (Luke 21:27),ka na sega ni lako duadua mai (Luke 9:26; 2 Cesalonaika 1:7). Na lagilagi ni Nona lesu mai e na uasivia sara na kena e na Nona a kau cake.

`E na rawa vakaevei nida na karona tiko na dina kei na yalayala ni Lesu Vakarua Mai? E na rawa vakaevei ni na tara tiko na noda veitovo ni bula kece sara, na noda yadrava tiko na yalayala oqori?`
