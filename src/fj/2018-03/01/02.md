---
title:  Na Vakasukai Tale ne i Isireli
date:   01/07/2018
---

E tiko e rua na yalayala e sema Vua na Mesaia ena Veiyalayalati Makawa: na i matai e baleta na Mesaia ka na yaco me Tui me veiliutaki tawamudu (Same 89:3,4,35-37; Aisea 9:6,7; Isikeli 37:25; Taniela 2:44; 7:13,14) kei na kena i karua e tukuna ni o Koya na Mesaia e na mai mate ena vuku ni nodra i valavala ca na tamata (Aisea 52:13-53:12; Taniela 9:26). E rau sega ni veicoqacoqa na parofisai e rua, ia e rau dusia ga na rua na i wasewase ni parofisai me baleta na Mesaia: taumada na Nona na mate ka na qai yaco me Tui tawamudu (Luke 17:24,25; 24:25,26).

E a cala tu na nodra rai na Jiu me baleta na Mesaia ena gauna e liu, ka ratou a coko tale tu ga e na rai vata oqori na tisaipeli.

E dina ga ni ratou vakabauta ni o Jisu na Mesaia (Maciu 16:16,20) ia e ratou dau veileti vakawasoma tale ga vakai ratou se o cei me na dabe. e na yasana ni sana vakatikori o Koya vaka tui (Marika 10:35-37; Luke 9:46). Na ka dina e tiko e lomadratou e a qai basika votu mai ni sa oti na mate e na kauveilatai: “Ia keimami a nuitaka ni sa i Koya ga oqo e na vakabulai ira na Isireli” (Luke 24:21).

`Wilika na Cakacaka 1:6. Na cava e tukuna na taro oqo me baleta na ka e ratou se lecaika tiko kina? E a qai sauma vakaevei o Jisu na nodratou taro ena Cakacaka 1:7?`

Kevaka me a vakaleqa dina na nodratou nanuma na mate ne i Jisu, ia na Nona tucake tale e a qai vukea me dei tale ni sana duri dina ga na Nona matanitu na Mesaia. Ena

Nona a vosa lesu, e a sega ga ni sauma vakadodonu sara tiko kina na taro o Jisu. E a sega sara ni cakitaka na ka e ratou nanuma me baleta na matanitu, ka sega tale ga ni ciqoma. E laiva koto na veitalanoa me tini tu e na dela ni lomatarotaro, ka kaya ga ni Nona lewa na Kalou e Nona ga me qai vakayacora, ka sega ni nona na tamata me kila.

`Na cava dina sara mada e nodratou leqa na tisaipeli me vaka e laurai ena Luke 24:25? Ni veicalati na ka eda nanuma kei na i Vola Tabu, na cava e dodonu meda cakava?`
