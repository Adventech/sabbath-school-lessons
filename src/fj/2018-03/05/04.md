---
title:  Na Veisiko Yani ne i Ananaiasa
date:   31/07/2018
---

Ni sa qai kidava o Saula ni sa i Jisu e rau veitalanoa tiko e a qai mani taro ka vaka, “A cava me’u kitaka noqu Turaga?” (Cakacaka 22:10). E rua na ka e dusia na taro oqori: nona vakananuma na veika e cakava me yacova mai na gauna o ya; ka uasivi sara na nona sa lomasoli me sana dau liutaka na nona bula o Jisu. Ni sa yaco ki Tamasiko, e sa qai la’ki vakayacori vua e so tale na veidusimaki.

Ena cakacaka 9:10–19, e tukuni kina na nona sa vakarautaki Saula tiko na Turaga ki na bula vou ni Paula na apositolo. Ena raivotu, e a qai lesi kina o Ananaiasa me sikovi Saula, ka me yamoca na matana me rai rawa. E sa kilai Saula rawa tiko o koya ka vaka kina o ira era vakabauta ka ra sotava na dredre e na vukuna kei na vuni nona gole tiko mai ki Tamasiko. E tu vakasuka ni sega vinakata me mai mate e na ligai Saula.

Ia, e sega tiko ni kila o koya ni rau a se qai sota mamaca oti ga o Saula kei Jisu ka vakatobuicutaka sara ga vakadua na nona bula o Koya na Turaga. E sega tale ga ni kila tiko o koya ni sa mai digitaki Saula o Jisu me sa Nona apositolo me na wavoki na kosipeli, ka sa sega vakadua ni nodra i talai na Saniedrini.

`Wilika na Kalatia 1:1, 11, 12. Na cava e kaya tiko o Paula ena vuku ni nona veiqaravi vaka apositolo?`

Ena Kalatia, e veivakadeitaki tiko kina o Paula ni o koya e mai apositolo e na veilesi sara ga ne i Jisu, kei na veika e vunautaka era gole sara tale ga mai vei Jisu, ka sega nira ka vakatamata. Oqo e tautauvata kei na ka e kaya o Ananaiasa ena nona mai tabaki koya e na ligana – ni o Jisu dina e sotavi koya ena sala ki Tamasiko.

E dina sara, ni ka e yacovi Saula e sa rui vakadomobula, ka sega ni rawa ni mai yaco tu vakatamata ga. E rawa duadua ga ni yaco e na kaukauwa vakalou me veisau kina o koya na meca kei Jisu me sa totaki Koya.

`E vakalavelaveta vakaevei na loloma savu talei ni Kalou na veisau e a yaco vei Saula? Na cava ko rawa ni vulica mai na i talanoa me baleta na nodra veisau ki na vakabauta dina o ira ko nanuma tu nira sega ni rawa nira vakayacora vaka kina?`
