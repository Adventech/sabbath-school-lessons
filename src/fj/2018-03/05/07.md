---
title:  Vakaraubuka
date:   03/08/2018
---

Kuri ni Vakasama:

“O Karisito e a vakaroti ratou na Nona tisaipeli me ratou kau i tukutuku ki vuravura taucoko, ia na vuli e ratou a tuberi taumada kina mai vei ira na Jiu, e dredre tiko kina me ratou vakayacora na ka e tukuna o Koya na nodratou Turaga, ka la’ki vakabera sara tiko na nodratou yavala. E ratou okati ratou vaka luvei Eparama, ka i taukei ni vosa ni yalayala. E sa la’ki oti sara tale e vica tale na yabaki yani ki muri mai siga ni kau cake ni Turaga, e yaco me sa qai matata tiko mai na ka e kaya o Karisito ni gadrevi me ratou veiqaravi ruarua ena vukudra na Jisu kei ira na Iceni.”—Ellen G. White, Sketches From the Life of Paul, dp. 38.

**Komeniteri ni macawa oqo**

I.	Paula na dauveivakacacani- Cakacaka 7:58; 8:1, 3; 26:9-11)

E vica na vanua e olai tukutukutaki kina ko Paula ena nona veivakacacani vei ira na tamata lotu- (Cakcaka 7:58, 8:1,3 ,9:1)E lako ki Tamasiko ko Paula me kuria na nona cakcaka ni veivakacacani ( 9:1) ka cilavi koya kina na rarama mai lomalagi. Ko Kaminieli e dua na Farisi ka solia nai vakaro mera vakacacani ko ira nai apositolo.( 5:39). Ko Paula edua na gonevuli nei Kaminieli ka dua e talai ena cakacaka ni veivKcacani oqo.

II.	Veisau ko Paula -Cakacaka 9:1-19, 22:1-10, 26:12-18

Na Kalou e digitaka na tamata e gadreva me vakayagataka ena nona cakacaka. Ko Eparama mai Uri, Mosese mai na lomani veikau, Taniela mai Papiloni, Esiteri mai Mitia kei Peresia, Joni mai na veikau,Pita mai Kalili kei Saula mai Tasisi.Na  ka e yaco mai Tamasiko e veisautaki Paula. (9:4-6) Na sota mai Tamasiko e taroga kina ko Paula vua na Kalou se cava me cakava ( 9:6).

III.	Saula nai Apositolo -Cakacaka 9:26-30, 26:12-19

A cava e yaco ena veisau nei Paula me vaka e kune ena Cakacaka 9, Kalatia 1:15-21?  E matata ni ko Ananaiasa e papitaisotaki Paula.

Taro ni Veiwasei:

`1. Na taro ne i Jisu vei Paula, “Ko sa vakacacani Au e na vuku ni cava?” (Cakacaka 9:4), e rawa ni dusia ni ka mosimosi Vua na Kalou ke o vakaleqa tiko na Nona lotu. Na cava e rawa ni dusia oqori vei keda e dai?`

`2. Na i balebale ni vosa Vakiriki na martys na soli bula me yacova na mate. Na cava na kena i balebale meda soli bula e na vukui Jisu?`

`3. Na vosa makawa Vakalatina na Credo ut intelligam, e kena i balebale, “Au vakabauta me’u qai rawa kina ni kila vinaka.” Nida raica vata kei na ka e yaco vei Saula kei na nona sa Paula, na cava e rawa nida kaya e na vuku ni kena dau mositi keda na nodra tawavakabauta na dina o ira era sega ni kila me vakataki keda ena noda sa kila tiko?`
