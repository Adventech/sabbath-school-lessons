---
title:  Na Veisau ne i Paula
date:   28/07/2018
---

### Wilika ena Macawa qo
Cakacaka 26:9–11; Vakarua 21:23; Cakacaka 9:1–20, 1 Koronica 9:1, Kalatia 1:1, Cakacaka 9:20–30.

> <p>Wiligusu</p>
> 15 A sa kaya vei koya na Turaga, Mo lako ga; ko koya oqo na tamata digitaki vei au, me kauta na yacaqu ki na matadra na veimatanitu tani, kei ira na tui eso, kei ira na luve i Isireli:” (Cakacaka 9:15).

Na veisau ne i Saula na kai Tarisu, o koya ka qai vukici na yacana me o Paula, e dua dina na ka veivakurabuitaki me yaco ki na Lotu. Oqori na veisau ni dua na meca kaukauwa ni lotu, e dua e dau vakasasataki ira era totaka na lotu, ki na dua e qai yaco me kena duru qaqa. E dua e dau kauta voli na i vola ni veitokoni mai vei ira liuliu ni Jiu ka vaka kina mai na tabana ni lawa, me i kuri ni nona sa dau guta sara tu mada ga o koya me cakava na cakacaka ni cakacaka oqori. Ia, ena gauna ga e kacivi koya kina na Kalou, e sega sara ga ni qai tu vakasuka, e sa ciqoma sara ga ka cavuikalawa sara yani me yacova sara na nona qai me apositolo gugumatua dina. “Mai vei ira na meca tabu vakasuka ni Lotu i Karisito, e qai basika mai kina o koya e dau totaka e na yalodina na lotu ka dau vunau gugumatua tale ga ni kosipeli.”—Ellen G. White, Sketches from the Life of Paul, p. 9.

Na nona roka ni bula e liu o Paula e vakavuna vua me dau okati koya voli ga me ka beci, ka dau vakananuma na kena vakasavui vua na loloma savu ni Kalou. Na veisau oqori ne i Paula e kauta mai ki na lotu na veisau levu tawamudu.

**Tuvatuva ni lesoni ni macawa oqo** - Cakacaka:26:8-19

I. Kila: Kabakaba ni nona veisau ko Paula

A. A cava na bula nei Paula ni bera ni veisau?

B. A cava e vakavuna na nona veisau ki na cakacaka vakaiapositolo?

II. Vakila: Ciqoma kei na talairawarawa nei Paula

A.	Veiwekani nei Paula kei na nona ciqoma na veikacivi ni Kalou. (Cakacaka 9:6, 26:19)?

C.	E yalodina cakacava ko Paula ena nona kacivi  9:15)?

III. Cakava: Soli koya ko Paula taucoko vua na Kalou

A.	Rawa vakacava mo nona digitaki na Kalou ena vanua ko vakaitikotiko kina?

B.	A cava eso na ka kona biuta ka so e dodonu mo muria ena nomu veisau?

Na veivakavoi sai koya na bula veisau e gadrevi vei keda kece na tamata.

` `
