---
title:  Na Tete ni Kosipeli
date:   26/07/2018
---

Na ka era cakava oqori vei Sitiveni e tosoya cake na nodra vakasasataki ira era lotu e Jerusalemi. E liutaka tiko na cakacaka ca oqori o Saula, o koya e sa bau vakaiyanaqa sara ga na levu ni ca e vakayacora ki na lotu (Cakacaka 8:3, 26:10). E yaco tale me kauta mai na vinaka na veivakacacani e caka oqori.

E yaco, ena vuku ni ka e caka oqori, me biliga na vakatetei ni kosipeli ki Jiuta taucoko kei Samaria. Oqori, e sa mai vakayacori kina na i valavala ni vakadinadina e a tukuni (Cakacaka 1:8).

`Wilika na Cakacaka 8:4–25. Na cava e rawa nida vulica mai na veika era tukuni e ke? `

E rau mani gole o Joni kei Pita me rau la’ki dikeva na ka sa yaco. E se tarova tu na Kalou na sovaraki ni Yalo Tabu vei ira me yacova na nodrau tadu yani o Pita kei Joni (Cakacaka 8:14–17) ka rairai kena i naki me vukei rau na apositolo me rau ciqomi ira na Samaria era sa veisau mai me lotu (raica na Cakacaka 11:1–18).

E a qai tomani tale na cakacaka oqo e na nona papitaisotaki o koya na matanivanua ni Iciopea mai vei Sitiveni (Cakacaka 8:26-39).

Ena kena vakayacori oqori  e sa mai vakayacori cake tiko kina na ka e tukuni ena Cakacaka 1:8 – e sa liu e Jerusalemi, ka tarava yani o Jiutia, e sa qai tarai sara o Samaria, ka oqo e sa tarai sara e dua mai Eciopea, e dua na matanitu e na taudaku kei Isireli. Oqo, e sa i tekitekivu ni tarai yani kei vuravura e na kosipeli kei na i nuinui ni bula.

`Na cava na i wali ni leqa vei Saimoni (Cakacaka 8:23) ka vaka kina vei keda ke da coko kina?`
