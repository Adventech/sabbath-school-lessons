---
title:  Jisu ena Tikina Tabu mai Lomalagi
date:   25/07/2018
---

Na parofita (Vakaipiriu, nabi) e baleta e dua e vosa e na vuku ni Kalou, ka yaco kina o Sitiveni me parofita e na gauna e laveta mai kina na rib ni Kalou vei Isireli. Io, e lekaleka wale ga na nona tiko vaka parofita.

`Wilika na Cakacaka 7:55, 56. Na cava na i balebale ni raivotu ne i Sitiveni?`

E kaya o EG White ena Acts of the Apostles, dp 100, ni sa yacova o Sitiveni na vanua qo, e sa tiko sara ga i yata na nodra cudru na tamata. E sa la’ki dresuka sara na nona i sulu o koya na bete, ka sa matata sara e keri vei koya ni sa lekaleka wale ga na nona gauna ni bula sa vo.

Ena nona sa duri tu o Sitiveni e matadra na nodra i liuliu na Jiu me talaucaka na loma ni Kalou, e sa duri sara tale tu ga o Jisu e yasa i Tamana ena tikina tabu mai lomalagi me tukuna ni veilewai e vuravura e i yaloyalo ni kena e na caka mai lomalagi. Na Kalou e na lewai ira na i vakavuvuli lasu kei ira na i liuliu kei Isireli.

E matata kina e ke, na vuni kena dau cavuti vakawasoma me ia na veivutuni, me vaka e dau cavuti tiko e liu (Cakacaka 2:38; 3:19; 5:31), ka sa mai oti na nona gauna ni veiqaravi vakabete e Isireli, ka oti vaka kina na nona dau gusui vuravura tiko Vua na Kalou o Isireli me vaka e a yalataki vei Eparama (Vakatekivu 12:3; 18:18; 22:18), ka ra sana vakayacora ga oqori o ira era muri Jisu mera gusuna ki vuravura (Cakacaka 1:8).

`Wilika na Cakacaka 7:57–8:1, 2. E vakaraitaka vakaevei o Luke na mate ne i Sitiveni?`

Na vakaviriki e na vatu e i totogi ni vosavakacaca (Vunau ni Soro 24:14), ia e sega ga ni matata se a vakatauci na i totogi mate se a vakaviriki ga e na levu ni yalokatakata ni tamata. Se mani cava ga e kainaki, e sa i Sitiveni ga na i sevu ni tamata Lotu Vakarisito me vakamatei ena vuku ni nona vakabauta. Nira la’ki biu kece na i sulu i Sitiveni e yavai Saula, e dusia ni sa i koya na i liuliu ni lawalawa oqo, ka bau dua toka o koya e a masulaka o Sitiveni. E a cakava rawa ga oqo o koya, e na vuku ni cecere ni nona bula vakalotu.
