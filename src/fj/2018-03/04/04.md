---
title:  E na Matadratou na Saniedrini
date:   24/07/2018
---

`Na cava e tukuni ena Cakacaka 7:1–53 ni a tukuna o Sitiveni vei ira era beitaki koya?`

Na veibeitaki e beitaki kina o Sitiveni e vuni nona mai tu e mata ni Saniedrini me veilewaitaki. E dau okati ena rai Vaka-Jiu ni vunau kei na veiqaravi ena vale tabu me rua na duru e rau tauri vuravura vata tu – o koya e muri vei rau era oka kina na caka vinaka. Ni tukuni me sa oti na kena gauna, e okati vaka kena sa raibecitaki na ka era vakabibitaka na Jiu, ka okati o koya e cakava me sa vosavakacaca (Cakacaka 6:11).

E a qai sauma vakabalavu o Sitiveni na veibeitaki. E rawa ni raici vaka rogorogo mamada tu ga, ia e kauta lesu mai na vakasama ni veiveisau era tutaka ena Veiyalayalati Makawa o ira na parofita. Na kena dau yaco oqori e dau vakayagataki kina na vosa Vakaipiriu na “rib” ka kena i balebale vinaka duadua na “veiyalayalati ni vakatutu vakalawa” ka dusia na Nona beitaki ira vakalawa na Nona tamata na Kalou e na vuku ni nodra sega ni dina ena veiyalayalati e a caka.

Na vosa na rib e basika vaka tolu ena Maika 6:1, 2. E keri e vakadadamuria kina o Maika na veiyalayalati mai Saeneai (Lako Yani 20:23) ka vakananumi ira kina na tamata ni Kalou e na veika lelevu e a cakava o Koya e na vukudra (Maika 6:3-5), o ira na i bili me muri na veika era tukuni kei na kedra voroki na veiyalayalati (Maika 6:6-12), ka qai muria sara na veivatonaki e na vuku ni sega ni yalodina (Maika 6:13–16).

E rairai o koya na ka oqo e laveta cake tiko o Sitiveni. Ni tarogi, e sega ni qai tu vakasuka me laveta cake na nona vakabauta, ka vosa sara tale ga vakadomoilevu me vaka era a cakava na parofita taumada ni na rawa ni vakayacora na rib na Kalou e na vuku sara tale ga ni nodra sega ni yalodina.

E sa veisau o Sitiveni ena Cakacaka 7:51-53 – mai na tamata beitaki ki na vunilawa ni Kalou, mera sa beitaki na Jiu. E koto na veisau ena Cakacaka 7:11-51 - e sa kaya kina o koya, “nomudou qase” ka sa oti na “noda qase” – me dusia kina ni sa sega tai vata kei ira ka sa tai vata kei Jisu..

`Ko sega ni bau rere beka e na i otioti ni gauna ko totaki Jisu kina?`
