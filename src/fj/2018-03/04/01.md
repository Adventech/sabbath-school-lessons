---
title:  Ratou na i Matai ni Liuliu ni Lotu
date:   21/07/2018
---

### Vulica ena Macawa qo
Cakacaka 6; 7:48; Ipiriu 5:11–14; Maika 6:1–16; Cakacaka 7; 8:4–25.

> <p>Wiligusu</p>
> 7 A sa gumatua na vosa ni Kalou; a sa vakalevutaki sara na kedrai wiliwili era sa lotu mai Jerusalemi; a sa lewe vuqa talega na bete era sa talairawarawa ki na vakabauta.

(Cakacaka 6:7).

E vuqa ka ra a vuki mai ena Penitiko era Jiu ka ra sa la’ki tu mai na veivanua qali Vaka-Roma ia era sa mai tiko oqo e Jerusalemi (Cakacaka 2:5, 9–11). E koto na kedra duidui kei ira na Jiu era tiko voli ga e Jiuta (Cakacaka 6:1), baleta ni o ira oqo e sa sega nira qai kila na vosa Vakaaramaika, na matua vosa kei Jiuta.Era tiko e so tale na duidui, vakavanua kei na vakalotu tale ga. Ena vuku ni nodra sa la’ki tu voli mai vanua tani, e sa la’ki yali se vovodea kina na nodra kila na i tovo vakavanua kei Jiuta. Era sa sega soti ni dau malele ki na veiqaravi ni vale tabu ka vaka kina na kedra dokai na veivunau i Mosese, nira dau yaga ga oqo e Isireli.

O koya gona, ena vuku ni nodra sa la’ki tu voli ena veivanua qali Vaka-Roma, kei na nodra tu vata voli ga kei ira na Kai Matanitu e Sau, e sa la’ki rawarawa cake kina vei ira mera semati ki na veivakavuvuli ni Lotu Vakarisito o koya e sega kina na veivakaduiduitaki. E dina kina ni vuqa sara vei ira oqo, e a qai vakayagataki ira na Kalou mera i vakadinadina ki vuravura taucoko.

**Tuvatuva ni lesoni ni macawa oqo:**

I. Kila: Cakacaka ni Kalou ena sega ni druka

A. E tarai iko vakacava na kena sega ni druka na nona cakacaka na Kalou?

B. Veigaunisala cava e so e vakayagataka na Kalou ena kena vakayacori nona cakacaka?

II. Vakila: Veivakatakilakila e so e vakaraitaka na Kalou ena nona vakayacora nona cakacaka.

A. Nai vakarau ni nodra digitaki na Tuirara?

B. Na lesoni cava eda vulica ena nodra bula na veiliutaki ena i tukutuku nei Sitiveni?

III. Cakava: Tiki ni nona cakacaka na Kalou

A. A cava ko cakava ena kena toso na cakcacaka ni Turaga. Vakacava nai vakarau ni nomu solia na nomu bula

Na Kalou e vakaraitaki koya vei ira nona tamata mera soli ira kina nona cakacaka.

` `
