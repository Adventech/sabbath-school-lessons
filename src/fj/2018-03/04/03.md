---
title:  Taba-ni- Veiqaravi ne i Sitiveni
date:   23/07/2018
---

Ni oti na nodratou digitaki e ratou sega ni qai veiqaravi wale tiko na lewevitu ena lotu, ia era vakadinadina wavoki tale ga. E sa qai tete ga kina vakatotolo na kosipeli ka levu tale ga kina na lewenilotu (Cakacaka 6:7). Oqo e vakauqeta tale na veicoqacoqa, ka dua e talanoataki kina o Sitiveni – na tamata lotu dina.

`Na cava e tukuna na Cakacaka 6:8–16 me baleti Sitiveni: i tovo, vakabauta, nona vunau e vuni cudru? `

Ni a Jiu mai vanua tani, e a dau wasea voli ga kina o koya na kosipeli ena veivalenilotu e Jerusalemi ni Jiu mai tuba. E cavuta e rua vei ira oqori na Cakacaka 6:9: e dua me baleti ira na gole mai na ceva ka ra dau lotu kina na gole mai Kirini kei Alekisadria; kei na kena i karua e baleti ira na gole mai na vualiku ka ra dau lotu kina na gole mai Sisilia kei Esia.

E dina sara ni uto ni veileti oqori na veika me baleti Jisu, ia vei Sitiveni ena rawa ni vu mai na nona cau me baleta na kosipeli kei na veika e rawa ni vakayacora ka ulabaleta na nodra kila ka o ira era vakabauta mai Jiutia. Era beitaki koya gona kina ni vosavakacacataka na nodrau vunau o Mosese kei na Kalou – ka baleta na vunau kei na vale tabu. Me vakataki Jisu ga (Marika 14:58; Joni 2:19), era beitaki Sitiveni vakailasu vaka kina (Cakacaka 7:48) ka dina ga ni dodonu sara tu ga na veika e vunautaka. E kilai rawa mai na nona vunau ni matata vakavinaka sara tu ga vua na veika e baleta na mate ne i Jisu kei na kena i sema ki na veiqaravi ni vale tabu.

Se meda kaya, ni vuqa ga vei ira era Jiu tani mai ka ra sa mai lotu era se vakabibitaka tiko ga na veiqaravi ena vale tabu (Cakacaka 3:1; 15:1,5; 21:17-24) ka dredre tiko mera gole tani mai kina (Kalatia 5:2-4; Ipiriu 5:11-14). E duidui e ke o Sitiveni kei ira e so tale era sa veisau mai, nira vakabauta na kena sa mai vakaoti vakadua na veiqaravi vakabete ni vale tabu e na mate ne i Jisu.

`Eda na qarauna vakaevei na noda na vesuki keda toka ga ena so na rai makawa nida sa kalawa tiko yani ki na so na rarama vou?`
