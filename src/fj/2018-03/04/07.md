---
title:  Vakaraubuka
date:   27/07/2018
---

Kuri ni Vakasama: “Na veivakacacani e sotava na lotu e Jerusalemi e yaco me toso kina kena vakatetei na kosipeli. E a sa vua-vakavudi na cakacaka ni kosipeli e kea, ia e vaka me vakavurea tale ga na yalo-wele, ka guilecavi sara kina na veitalai e cakava na i Vakabula me baleta na kau ni tukutuku ki vuravura. Na kena sa mai guilecavi ni kaukauwa me vorati kina na ca ni tiko ga e na gumatuataki ni qaravi ni tavi, e sa la’ki nanumi kina ni sa sega ni qai vo tiko e dua na i tavi me qaravi qai vakavo ga na taqomaki ni lotu e Jerusalemi mai na vakacaca. Ni dau dodonu mera tuberi na lotu vou e na kaulotu kivei ira era se bera nira kila na kosipeli, era sa mai yalovakacegu toka ga ena veika era sa rawata. E qai mani vakatara na Kalou mera vakasasataki o ira na Nona mata, mera veidroyaki ka vakatetea sara na kosipeli ki vanua tani. Nodra sa cemuri mai Jerusalemi, e sa qai rawa kina na vunau voli e veivanua e vuravura. ”—Ellen G. White, The Acts of the Apostles, p. 105.

**Komeniteri ni macawa oqo-wilika ka veiwasei.**

I.	Tukutuku ni veitabagauna me baleta nomu vakabauta – wilika na Cakacaka 7.

Nai vola ni cakacaka e tukuni kina nai tukutuku ni veitabagauna ; kena tekivutaki na lotu, nodra soli bula na turaga na marama ena cakacaka ni Turaga kei na kena vakayacori nai tukutuku ni veiyalayalati makawa(cakcacaka 4:11) Nai vunau nei Pita, Paula kei Sitiveni e ratou dusimaka ni ko Jisu e tukuni ena veiyalayalati makawa sa i koya era tukuna mai na parofita, Josefa, Jekope, Eparama ka sai tukutuku tale ga eratou vunautaka ni dusimaka na nona veivakabulai na Kalou.

Ko Sitiveni e vakaraitaka na gauna ni nona kacivi Eparama na Kalou (Cakacaka 7:2). Ko Jisu ena ligai matau ni Kalou (7:55).  Nai tukutuku oqo ena gauna e rogoci kina e tara na loma ni tamata ( 7:54,:55).

II. Kacivaka noda Vakabauta - Cakacaka 8

Ko Paula e vakaviriki Sitiveni ena vatu ka vaka kina vei ira tale na lotu vakarisito. (8:1-3, 26:9-11), yaco me dau kau i tukutuku yalodina.  Filipi e tuirara e gole ki Samaria  kina dua na vanua vou. E muri e kune ni rau sota kei na turaga ni Iciopea  ka yaco me papitaiso ka lotu.

` `
