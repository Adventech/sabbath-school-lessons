---
title:  Vakaraubuka
date:   10/08/2018
---

Kuri ni Vakasama: E a veivakauqeti o EG White ena SDA Bible Commentary, Vol. 6; dp.1059, me dau wiliki vakawasoma na Wase 8 ki na 10 ni vola ni Cakacaka, ka me vakabibitaki. Ena wiliki kina na kena gadrevi me kua na vakasama kei na bula ni veivakaduiduitaki ena cakacaka ni kaulotu.

“Ni dau masumasu na i soqosoqolotu, e na tosoi sara na cakacaka ni Kalou ka ra vakagogotaki na Nona meca, kevaka sara mada ga e sega ni tarovi kina na veivakararawataki se bole-mate. E okata o Luke ni qaqa ni kosipeli e laurai matavotu ka kila ni dina ga ni sega ni dolavi me vunautaki na Vosa ni Kalou, e sana rawa ga vei ira na i talai ni Kalou mera sotava na rarawa se vesu sara.”—I. Howard Marshall, The Acts of the Apostles (Grand Rapids: Eerdmans, 1980), pp. 206, 207.

**Komeniteri ni macawa oqo**

I. Pita: Kauwaitaki ira na lewe ni lotu daukaulotu - Cakacaka 9:32-35

Nai vunau nei Pita e kureitaki Jeruisalemi ka yavutu ni kena toso na lotu  ka tubu na lotu, ia e dusimaka ko koya na bibi ni cakacaka ni veisiko kei na veitalevi- Wilika Cakacaka 9:32-34  na cakacaka mana. Cava nomu nanuma ena nona bula ko Tokasa kei na veivakabulai e vakayacori.- Cakacaka 9:36-39. Nanuma tale ga ena Cakacaka 9:43 na cakacaka mana  ena nona tiko mai Jopa.

II. Pita: Takosova na veilati dredre eso-wilika na  Cakacaka 10. A cava e yaco ena veiwekani nei Pita kei Kolinio.

Nai talanoa oqo e kauta mai me kua na veivakaduiduitaki ni sa kauta mai  na duavata na Karisito. Wilika Efeso. 2:14, 15. E vakavulici Pita na Yalo tabu  me kila na veiwekani vakalotu ka kakua na veivakaduiduitaki- Cakacaka 10:13,10:2). Ko Kolinio e masu ka yacova yani na 40 na maile na vanua e tiko mai kina ko Pita ena nona vaqara na dina. E tucake , lako ko Pita  ni sa vakaraitaka vua na Kalou ni tautauvata kece ga na tamata ka kua na veivakaduiduitaki. Nai tukutuku vinaka me tarai ira kece ga na tamata. Cakacaka 10:34-36. Na yalo tabu e yacovi ira kece ga na rogoca na Vosa ni Kalou-Cakacaka 10:44.  

`Nai  vola ni Vakatekivu e veibuli na Kalou ka vakadeitaka na bibi ni duavata (Vakatakivu 1:26) Ko Kalivari e dusimaka ni sega ni Jiu see kai tani, yalewa se tagine eda sa duavata ena mata ni Kalou - Kalatia. 3:28). A cava ga e yaco kina na bula ni duidui vei keda, A cava na kenai wali?`
