---
title:  Na i Soqosoqolotu e Anitioki
date:   08/08/2018
---

E na vuku ni veisau ne i Konilio, e mani toso yani kina o Luke me vakamacalataka mada na toso ni cakacaka ena kedra maliwa na Iceni ka laivi Pita toka mada vakawawa.

`Na Cakacaka 11:19–26 e vosa ena cava me baleti ira na sa mai tiko e Anitioki ka ra a tu vulagi tu mai Jerusalemi?`

Na tiki ni Cakacaka 11 oqo e veikau lesu ki na veivakacacani ne i ena Cakacaka 8. Nira yaco tiko e so na ka ena veitiki Jiuta, o ira na Jiu ni vanua tani era lotu ka ra cemuri mai Jerusalemi era sa la’ki tosoya tiko na tete ni kosipeli e na i yalayala kei Jiutia.

E a cavuti Anitioki e Siria vakabibi e ke o Luke, ni oqo na koro era soqoni yani kina na i se ka ra la’ki ia sara na vunautaki ni kosipeli vei ira na wekadra e kea ka mani vuqa sara era yaco mera veisau rawa ki na vakabauta. E yaco me  yaco dina kina na ka e veivakaroti kina o Jisu ena Cakacaka 1:8, ka sa i ira gona kina na Jiu mai vanua tani era tekivutaka na kau ni tukutuku kivei ira na Iceni.

E qai mani talai mai o Panapasa me mai vakadikeva na dina ni toso vinaka ni cakacaka e Anitioki. O Panapasa e a qai talatala me veivuke vei Paula me gole yani ki kea ni sa raica na kena tadola e levu na gaunisala e na tosoi ni kosipeli ka na nanuma ni na i tokani vinaka sara vakalevu e kea o koya.

E dina vakaoti na nanuma ne i Panapasa, ni e na nodrau sa la’ki cakacaka vata, e levu sara era toso yani mera la’ki rogoca na kosipeli, ka vuqa ga vei ira oqori era Iceni. Na nodrau gugumatua era yaco mera okati e liu kina e kea vei ira era sa lotu mera “Lotu Vakarisito” (Cakacaka 11:26). E buli na yaca oqo vei ira e taudaku ni lotu, ka ra veivakayacani e na vakasama ni veivakalialiai, ia o ira era lotu era taleitaka mera veikacivi e na yaca “na wekaqu” (Cakacaka 1:16), “i tokani tisaipeli” (Cakacaka 6:1), se mani “i tokani yalosavasava” (Cakacaka 9:13). Na yaca ga “Lotu Vakarisito” e sa qai mai ciqomi vakarabailevu.

`Ko na kilai tani vakaevei ni o Lotu Vakarisito?`
