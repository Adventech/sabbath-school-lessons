---
title:  E Lita kei Jopa
date:   05/08/2018
---

E a talevi ira tiko na tamata lotu ena baravi kei Jiuta o Pita me tuberi ira e na veivakavuvuli vaka lotu (Cakacaka 2:42), ia e a qai vakayagataki koya na Kalou me cakava e so na caka mana veivakurabuitaki me vakataki Jisu ga.

`Na vakabulai ne i Inia ena Cakacaka 9:32–35, e tautauvata vakaevei kei na kena e a vakayacora o Jisu?`

E dina ni lekaleka wale ga na i vakamacala ni veivakabulai, ia e se rawa tiko ga nida semata ki na kena e a vakayacora o Jisu vua e tauvi paralase mai Kapenaumi (Luke 5:17–26). Na tukuni sara mada ga ni nodrau i kotokoto e tautauvata. Qai bibi sara, ma kena kauta mai na veisau e Lita kei Sarona na ka e yaco oqori..

`Na cava soti e kilai tani kina o Tapaica o koya ka a vakaturi cake mai na mate(Cakacaka 9:36–43)?`

Na yaca na Tapaica e kena i balebale e na vosa Vaka-Aramaika na “kasela” (dua na mataqali dia lailai e mata malumu ka yava totolo). O koya e cavuti tale ga na yacana e na vosa Vakiriki me o Tokasa — ka dau kilai tani sara ena yasana ko ya e na cakacaka yaga ni veivuke. E veiuturi vinaka na i talanoa ni nona vakaturi cake mai na mate kei na kena e a vakayacora o Jisu vua na luvei Jairo yalewa (Luke 8:41, 42, 49–56), ka a raica o Pita e matana. Me vakataki Jisu ga, e a kerei ira kece ga na veiwekani mera vakagalala ki tautuba (raica na Marika 5:40). E a qai tekiduru me masu ka qai tarava na kacivi ne i yalewa mate, “Tapaica, tu cake” (Cakacaka 9:40).

E a tiko vata kei koya na apositolo na Kalou e na kedra qaravi na veicaka mana tale e so (Cakacaka 5:12). Na kedra tautauvata na veika era yaco oqori kei ira e a vakayacora o Jisu, e sega ni baleta na laveti cake ne i koya e vakayacora, ia e baleta ga na nuitaki vakaoti ni Kalou (raica na Joni 14:12). Nida na nuitaka ga na Kalou, e rawa meda cakava na veicaka mana lelevu, ka tuberi ira sara tale ga na tamata Vua na Kalou (Cakacaka 9:42).

`E dodonu beka me yavutaki na noda vakabauta e na noda raica e dua na caka mana levu?`
