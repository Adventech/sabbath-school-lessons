---
title:  Na Taba ni Veiqaravi ne i Pita
date:   04/08/2018
---

### Vulica ena Macawa qo
Cakacaka 9:32–43; 10:9–16, Efeso. 2:11–19; Cakacaka 11:1–26; 12:1–18.

> <p>Wiligusu</p>
> Sa qai vosa ko Pita, ka kaya, E dina kau sa qai kila ni sa sega ni digitaki ira vakailoa na tamata na Kalou:  ia e na veivanua kecega sa vinaka vua ko koya sa rerevaki koya, ka caka dodonu.. (Cakacaka 10:34, 35,).

Ena nona sa biubiu o Paula me gole lesu ki Tarisu, e yaco me sa liu tale o Pita ena volavola ne i Luke me baleta na tubu cake ni lotu taumada e Jiutia taucoko. E qai tukuni e ke ena Cakacaka na i talanoa ni rua na caka mana: na vakabulai ne i Inia (Cakacaka 9:32-35), kei na vakaduri cake mai na mate ne i Tokasa (Tapaica) (Cakacaka 9:36-42). E qai tarava oqo na i talanoa kei Konilio ena Cakacaka 10.

E bau dau ka dredre toka na ciqomi ni Iceni ki na lotu. E vica na ka e qai yaco e mani vakavuna na veisau ni rai ne i Pita kei ira na i tokani e Jerusalemi ka raici kina ni veivakalougatataki ni kosipeli e sega ni baleti ira duadua ga na Jiu: na kena e baleti Konilio ena nona papitaiso, na sovaraki ni Yalo Tabu, na vakananumi ni ka e a yaco e na Penitiko.

Ena macawa qo eda na vulica kina e dua na ua ni veivakacacani lailai, e na ruku i Eroti, kei na kena revurevu vei ratou na apositolo – o ira ka ra a calata na veivakacacani e a liutaka o Paula.

**Tuvatuva ni lesoni ni macawa oqo:** Cakacaka 9:32-43, Cakacaka 10

I. Mo Kila: Na kaukauwa nei Pita

A. E yaco vaka cava me dua me vakataki Pita me dau tutaka na din aka sega ni vakayavalati vakarawarawa?

B. E yaco vakacava na masu me dua na tiki ni yaragi ni bula  nei Pita?

II. Mo Vakila: Nai Vakarau ni bula nei Pita

A.	E dina ni liuliu vinaka ko Pita, e yaco vakacava me sotava na nodra gagadre na veisoqosoqo lotu ka cava e tukuna vei keda me baleta na nona I tovo?

III. Mo Cakava: lesoni e vulici  mai  na bula nei  Pita

A.	A cava eda vulica mai nai vakarau nei Pita me sotava kina na gagadre ni lewe ni lotu kei nai soqosoqo lotu tale ga.

Ko Pita e dua na lewe ni lotu, daukaulotu, Liuliu vinaka ka dua nai vakaru meda muria na lewe ni lotu ni kua.
