---
title:  Na Veivakararawataki ne i Eroti
date:   09/08/2018
---

Ni lesuvi tale o Jiutia, e raici kina ko Eroti na tui e na nona vakamatei Joni na luvei Sepete. E a nakita tale ga o koya me na cakava tale ga na ka oqori vei Pita.

`Na veidredre cava soti era tukuni ena Cakacaka 12:1–4, ni a sotava voli na lotu taumada?`

E sa i Akaripa e kacivi tiko me tui o Eroti e ke, ka o koya na makubui Eroti na Ka Levu (Maciu 2:1); ka a veiliutaki tiko mai Jiutia mai na SK 40 kina 44. (SK = sucu na Karisito). Na ka e cakava oqo e vakavuna na nona dokai mai vei ira na i liuliu nei Jisu vakauasivi o ira na Farisi.

Ni a rawata o Akaripa me vakamatei Jemesa e a mani nanuma gona me na vakamatei Pita tale ga. E a qaqauraki o Pita, ra veisauyadrataki koya e dua na i lala sotia lewelewe ya va me bogi taucoko: me rau lewerua e sinucodotaki kina ka rua me rau yadra voli. E caka oqo me vakadeitaka na nona sega ni dro rawa o Pita me vaka ga e a sa caka oti (Cakacaka 5:17–20).

`Wilika na Cakacaka 12:5–18. Na cava e qai yaco me i sau ni nodra masumasu na veitacini vakalotu?`

Na bogi ni bera na siga e sa nakita tiko kina o Akaripa me na veilewaitaki Pita ka vakamatei koya, e a qai vakayacora e dua na veisereki veivakurabuitaki vei Pita e dua na agilosi.

Tarava oqori, na i talanoa ni mate ne i Akaripa mai Sisaria (Cakacaka 12:20–23). E dina ga na ka e vola o Luke ni a mate o koya na tui e na lewa vakalou, sega ni e na paisoni se cava ga e nanumi.

`O Jemesa e vakamatei, o Pita e sereki, kei Eroti e sotava na i kuita vakalou, ia e so tale e sega sara tu ga na ka e caka vei ira. E dredre meda vosa rawa ena ka vaka oqo, ia e na vukea vakaevei na kena dodonu meda dau bula ga e na vakabauta ena vuku ni veika era sega ni matata vei keda?`
