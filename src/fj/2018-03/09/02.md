---
title:  Lesuvi o Lisitira
date:   26/08/2018
---

`Na Cakacaka 16:1–13 e vakaraitaka vakaevei na kena tarai Paula na yalo ni via kaulotu?`

E dina ni tama Iceni o Timoci, ia e tina Jiu ka yacana o Unaisi. Na nona sega ni cili e sega ni tarova na nona vulica na i Vola Tabu mai na nona se gone (2Timoci 3:15), ka tukuna oqori ni o koya e titobu sara na nona lotu. Ni qai mai Lotu Vakarisito, e sa ka levu sara na nodra dau rokovi koya na lotu tiko vakavolivoliti koya.

O ira na Jiu era dau okata me Jiu e dua e vasu vei ira ka dina ga ni a sega ni cilivi e na i kawalu ni siga ka vu mai  na  nona okata o tamana, e dua na kai Kirisi,  me i valavala veivakalolomataki.

E a qai vakavuna na nona cilivi o Paula ni gadreva me vakayagataki koya ka me rawa tale ga ni curu ki na veivalenilotu. Na ka e cakava o Paula e yaga ka sega ni mai coqa tiko o koya na nona kosipeli.

Ni oti na nona vakasikovi ira lesu na veisoqosoqolotu e a vakaduria, e sa qai nakita me sa mua vaka ki na ceva-i-ra me yaco rawa ki Efeso ena yasana ko Esia ia e a qai tarovi koya na Yalo Tabu. E sa qai mani toso vaka ki na vualiku, ka nanuma me gole ki Picinia, ia e a qai tarovi koya tale na Yalo Tabu. Me vaka ni sa lako curumi Misia tiko, e nanuma me sana vakanamua ki na ra ki Tiroa, ka na rawa ni vukei ira e kea ena nona vakacuruma na veivanua tale e so.

Ena nona raivotu ena bogi e sa qai tukuna vua na Kalou me soko takoso vaka ki Masitonia. Ni wasea vei ratou na nona i tokani na raivotu, e ratou sa vakadeitaka sara ni gadreva na Kalou me la’ki wasei na kosipeli ki Masitonia.

`Vakananuma toka mada na nona cilivi Timoci o Paula. Na cava e na vakatavuvulitaka oqo vei keda e na vuku ni noda dau tarova e so na ka, ka qai dau yaco e muri mera rui dau yaga sara vakalevu?`
