---
title:  Na i Karua ni Lakolako ni Kaulotu
date:   25/08/2018
---

### Vulica ena Macawa qo
Cakacaka 16, Roma 3:28, Kalatia 2:16, Cakacaka 17, 1 Koronica 1:23, Cakacaka 18:1–10.

> <p>Wiligusu</p>
> “9 Sa qai kaya vei Paula na Turaga e na bogi e na raivotu, Kakua ni rere, mo vosa ga, ka kua ni ko galu; 10 ni kau sa tiko vata kei iko, ka na sega e dua me sagai iko me vakacacani iko: ni sa lewe vuqa na noqu tamata e na koro oqo” (Cakacaka 18:9, 10).

E Anitioki, e rau sa tomana tiko ga o Paula na veivakabulabulataki kei na kaulotu. E sa rairai i otioti ni nodrau cakacaka vata oqo, ni vaka me sa kaukauwa sara tiko na nodrau duidui e na vukui Joni Marika na vugoi Panapasa (Kolosa 4:10). Ni vinakata o Paula me rau lesuva tale na vanua e rau sa vakalotutaka oti, e a qai vinakata o Panapasa me rau kauti Marika, ia e a sega ni duavata kina o Paula baleta na ka e a cakava e liu (Cakacaka 13:13). Ia, e qai vuki me ka ni veivakalougatataki na nodrau tawase oqori, ni yaco me rabailevu kina vakatotolo na vanua e rau kovuta e na dua na gauna lekaleka. E rau gole o Panapasa ki nona vanua mai Kipiro (Cakacaka 4:36), ka sureti Sailasa o Paula me rau curumi Siria kei Sisilia, ni bera ni rau qai lesu tale ki Anitioki ka rau qai la’ki tiko yabaki vica mai Tarisu (Cakacaka 9:30; 11:25, 26).

E sa qai yacova tu oqo o koya na gauna me rawa kina ni vakasikovi ira na veisoqosoqolotu e a tauyavutaki ira.

**Tuvatuva ni lesoni ni macawa oqo:**

I.	Mo kila: Bibi ni Cakcaka vata

A.	Na Kalou e solia vei Paula na tadra kei na gaunisala kei na veivakayaloqaqataki ena cakacaka. E rawa beka me vaka kina vei keda?

II.	Mo Nanuma: Kua ni cakcaka duadua

A.	E lagasere mai vale ni veivesu ko Paula kei Sailasa ena kena soogti na cakacaka ni kaulotu. Lesoni cava ko vulica rawa ena ka e dodonu mo cakava ena gauna ni dredre vakaoya.?

B.	A cava e rawa ni kovulica mai vei Paula nona i vakarau ni kaulotu?

III.	Mo Cakava: Mo lako.

A.	A cava na vuna ko nanuma e solia kina vei iko na vakabauta mo wasea tiko ga nomu vakabauti Jisu?

Eda dau kauitukutuku vua na Kalou ka sega ni dodonu meda dau rere se yalo lailai ena noda wasea nai tukutuku vinaka. E levu na veika eda vulica mai nai  vakarau ni kaulotu nei Paula.
