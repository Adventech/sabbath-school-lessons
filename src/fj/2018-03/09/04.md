---
title:  Cesalonaika kei Peria
date:   28/08/2018
---

Ni rau sereki oti ga o Paula kei Sailasa mai valeniveivesu, e rau sa gole sara vaka ki Filipai (Cakacaka 16:35–40). Mai kea e rau sa vakanamua sara ki Cesalonaika na koroturaga kei Masitonia.

`Na Cakacaka 17:1–9, e tukuna vakaevei na nodra rai na Jiu e Cesalonaika me baleta na vuavuai ni vunau ne i Paula? `

E se baci vakasaqaqara valenilotu tale o Paula me wasea kina na kosipeli. E levu vei ira na turaga kei na marama rogo e Kirisi era veisautaki e na vuku ni vunau ne i Paula. O ira oqo era qai mani tomani rau Paula (Cakacaka 17:4) ka ra okati vaka dua tani na i lala ka rairai ra dau sota ena vale ne i Jesoni.

O ira era coqai rau, e na levu ni nodra vuvu, era mani saga sara vakaukauwa mera tauri rau mai o Paula vakavesu ka me rau mai beitaki vakatamata ca e matana levu ena vale levu ni soqoni ni koro. Nira sega ni mani raici rau rawa, era sa mani qaqauraki Jesoni ga kei ira era lotu vou ka beitaki ira nira vakavuna tiko na tiko yavavala vakapolitiki.

`Wilika na Cakacaka17:10–15. E veidutaitaki rawa vakaevei na ka era kaya e Peria kei ira e Cesalonaika?`

Na vosa eugenēs (Cakacaka 17:11) e dau kena i balebale taumada me “sucu ena vuvale rawati koya” se “sucu turaga” ia e sa qai okati me kena i balebale vakarabailevu me “dua e dau rarama na nona i tovo ni rai”, ka vaka me o koya na kena i balebale e ke. O ira na Jiu e Peria era dua tani sara nira dau dikeva mai na i Vola Tabu na dina ni veika era rogoca se wilika. Na uqeti wale ni yalo ena vuku ni kosipeli ka sega ni raici na kena dina Vakaivolatabu e na vovodea ka lekaleka ga kina na bula vakalotu.

Na veivakacacani e tinia botoilevu na kaulotu ne i Paula e Peria ka sa mani sara ki na ceva kei Aceni.

`Na cava na i otioti ni gauna ko dikeva kina na dina Vakaivolatabu ni dua na vakasama?` 
