---
title:  Filipai
date:   27/08/2018
---

E Filipai ena nodratou sa yaco kina, e ratou sa la’ki tauyavutaka sara na i matai ni soqosoqolotu e Iurope.

`Wilika na Cakacaka 16:11–24. E na Siga Tabu e ratou dau gole ki vei, ka cava na vuna? Na cava e ratou la’ki sotava e kea? `

E dau i valavala ne i Paula me dau curu sara ki valenilotu e na Siga Tabu ena veigauna e dau butuka kina e dua na koro me la’ki vakadinadina vei ira na Jiu (Cakacaka 13:14, 42, 44; 17:1, 2; 18:4). E Filipai gona e ratou a  la’ki tiko kei ira e dua i lala turaga kei na marama Jiu kei na Iceni era sa lotu e bati ni uciwai me la’ki ia na masumasu. De rairai yaco beka oqo ni sega ni se tiko e dua na valenilotu ena koro. Me matata tiko ni o Paula e qai dau curuma ga na valenilotu ni Jiu e na Siga Tabu ke gadreva me la’ki veivakalotutaki kina.

`E na kena i talanoa na turaga ni valeniveivesu ena Cakacaka 16:25–34, na cava e gadreva me cakava me vakabulai kina?`

E rau qai sauma o Paula na nona taro na turaga ni valeniveivesu e na dina ni kosipeli ni rawa na bula e na vukui Jisu duadua ga (Roma 3:28, Kalatia 2:16). E sega tiko ga nida ologa rawa vakaoti mai na ka e yaco e ke, ni vakabauti Jisu ga me sa rawa kina na papitaiso, ni se bera tiko ni vulici ka bulataki na i vakavuvuli.

E rawa beka ni kainaki ni Jiu mai Jiuta se Jiu ni vanua tani o koya na turaga ni valeniveivesu? Se mani o cei ga o koya, na ka ga e na gadrevi vua o ya me vakabauta ni o Jisu e nona Turaga ka i Vakabula. Ke mani Iceni sara sa lotu me vakataki rau o Konilio kei Litia (Cakacaka 16:14), se o cei tale e cavuti ena Cakacaka, se mani dua e donuya na caka vuli ne i Paula, na veika era yaco oqori era sega ga ni dodonu mera vakayagataki me i ulubale ni kena kusavaki na qaravi ni papitaiso.

`Na Cakacaka 16:31–34, e tukuna vakaevei na taucoko ni veisorovaki ne i Jisu e na vukuda? Ko na vulica vakaevei mo dei e veisiga e na veivakadeitaki ni yalododonu i Jisu ga e nomu i nuinui ni bula?`
