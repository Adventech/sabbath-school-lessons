---
title:  Vakaraubuka
date:   31/08/2018
---

Kuri ni Vakasama: Na veika e kaya o EG White ena Acts of the Apostles 230 -232:

`1. Kua ni o yalolailai ke o vunautaka na dina e nikua ka qai sega ni marautaki. E dodonu ga mo dau vakavakarau ka dau masumasu.`

`2. O ira era na dau vakarorogo ki na dina e vunautaki e na dodonu mera na dau vakadadamuri ira mai Peria, e na nodra na vakadikeva na ka e tukuni ena Vosa ni Kalou.`

`3. Na tamata yadua era dui tarogi e na vuku ni rarama era sa cilavi kina. Era sa veitosoyaki voli na Nona mata na Turaga mera vakadewataka na i tukutuku ni bula, ia o ira era rogoca era na tarogi e na vuku ni veika era sa rogoca.`

**Komeniteri ni macawa oqo**

I. Biu vakatikitiki na vei leqaleqa eso- Cakacaka 16:1-5

Na veicilivi e veitlanoataki ena bose mai Jeruisalemi (Cakacaka 15:19, 20, 16:3). Ko Paula e vakadeitaka ni ka bibi se Jiu se sega, cilivi se sega  eda sa bula ena veika cakava ko Karisito (1 Koronica. 7:19, Kalatia. 5:6, 6:15). E dusimaka tale ga ni matakau e ka wale kei koya e kana se vakatabui koya mai na kakana, ia me  basika ga na bula ni duavata ka kua ni vatu ni veivakatarabetaki.

` `

II. Vaqarai na veimaroi ena gauna ni leqa Cakacaka  18:9, 10; 2 Koronica. 11:16-29

Sega na vakatitiqa ni Kalou e salavata kei Paula ena nona cakacaka ni kaulotuCakacaka  18:10) Ko Sitiveni tale ga e vakadeitaka tiko na nona veiliutaki na Kalou . (Cakacaka  7:9).  E vakamacalataka ko Pita vei Kolinio na cakacaka mana e cakava na Kalou ena gauna e tiko kina vata kei koya(Cakacaka 10:38).  Ko Jisu e lako mai ,me vaka e tukuni ena vosa ni Kalou (Maciu. 1:23), ka vakaraitaka na gagadre ni Kalou ena I otioti ni gauna oqo nina tiko vata kei keda.(Vakatakila. 21:3).     

Wilika oqo ka vakananuma na veika dredre e sotava ko Paula- 2 Koronica. 11:24-27.  Vakananuma tale ga na bula nei Jope ena nona dina tiko ena gauna dredre

Jope  1:12, 2:). Veika dredre eda sotava ena so na gauna e vukei kina nodra bula eso mera kila na Kalou â€“ Wilika na Cakacaka 16:39.

`A cava ko na tukuna vua edua a yalodina ka sotava na veia dredre eso? Ko vakabauata beka ni Kalou e vakatara na veika dredre mo vinaka kina?`
