---
title:  Rerevaka na Kalou ka Vakarokoroko ki Vua
date:   15/04/2023
---

### Wilika ena Macawa oqo
Vakatakila 14; Vakatekivu 22:12; Dauvunau 12:13, 14; Kolosa 3:1, 2; Iperiu 12:1, 2; 1 Koronica 3:16, 17.

> <p>Wiligusu</p>
> "Oqo gona na nodra vosota na tamata yalosavasava: sa tu eke ko ira era sa vakabauta na vosa ni Kalou, ka taura tikoga na vakabauti Jisu" (Vakatakila 14:1).

Ea talanoataka ko Søren Kierkegaard e dua na vosa vakatautauvata me baleta nai vakataotioti ni gauna, ka vakakoto oqo:

E a kacabote e dua na kama ena daku ni vale ni sarasara vakaitamera. Sa qai lako mai e dua vei ira na dauvakalasalasa (clown) ka me mai vakasalataki ira era sarasara tiko mera vakagalala baleta ni sa kama tiko na vale. Era nanuma ga ko ira era sarasara tiko ni veiwali wale tikoga, ka tiki tiko ni vakatasuasua, era qai mani cakava e dua na vakasausau levu. E vakaruataka tale na ivakasala mera lako ki tautuba. Ia na levu ga ni nona kailavaka tiko yani nai vakasala na levu ni nodra vakasausau. Vei Kierkegaard, sai koya oya na gaunisala ena laki cava kina na vuravura oqo.

Nai cavacava ni vuravura, kei na veika sa yaco tiko ena gauna oqo, e sega ni qai ka ni veiwali. Sa sotava tiko ko vuravura e dua na gauna vakarerevaki sara ni vakatauvatanitaki vata kei na waluvu. Ko Pita e vakayagataka nai talanoa ni waluvu me vakatakarakarataka na ivakataotioti, nai vakasala vata ga a vakarusai kina na vuravura ena wai, “ena lako tani kina ko lomalagi e na rorogo tatamosamosa, ena waicala talega na veivu ni ka ni sa vakamai, ena kamayavu talega ko vuravura kei na ka kecega sa tu kina" (2 Pita 3:10).

Ena noda sa vakasalataki tiko ena vuku ni ka e sa lako tiko mai, sa gadrevi meda sa vakarau vakatalega kina ena gauna oqo.

_*Vulica na lesoni ni macawa oqo me na vakarautaki iko ena Siga Tabu, Epereli 22._