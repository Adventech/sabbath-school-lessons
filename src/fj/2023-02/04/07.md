---
title:  Kuri ni Vakasama
date:   21/04/2023
---

Vakasamataka mada na vosa veivakurabuitaki nei Paula ena Iperiu 7:25, "o koya, e vosa tiko me baleti Jisu na noda Bete Levu, “O koya oqo sa rawarawa kina vua me vakabulai ira sara era sa lako mai vua na Kalou e na vukuna.” Bula ena kenai vakatagedegede sara e cake. E kenai balebale va-Kiriki oya ni “sinai sara, taucoko, kenai soqoni taucoko." Ko Jisu e vakabulai keda; sa nodai tavi meda sorovaki keda ki Vua; kerea na Nona qaqa me noda. Na noda veivakabauti me tu Vua ka sega ki veikeda.

"Sa na rawa nida vakalekalekataka na kaukauwa ni vosa, "rerevaka na Kalou" enai vola Vakatakila me sai otioti ni kaci ni Kalou ki na kawa tamata mera digitaki Koya me nodra Kalou vakaiukuuku, . . . ko cei ena gumatua vei ira na kaukauwa ni dauvere ca kecega e saqati Koya kei na Nonai nakinaki me baleta na kawa tamata (cf. [V/takila] 14:9-11). Na rere oqo ena sega ni vakatakilai koya [V/takila] 6:14-17), ena qoqolou kei na sautanini, ia ena reki kei na talairawarawa ni loloma ki nai vunau ni Kalou kei na sokalou e taucoko ki Vua. E sa sega tale ni dua na kaukauwa ena ganita me ciqomi ni dodonu ena sokalou.. E sa sega tale ni dua na ka ena rawa ni caka, baleta na ka e vakatakilai ena loma ni veivaluvaluti ena vuravura e sa vaka me sa ka era cakava na kaukauwa ni tevoro era sa lesi mera veivakarusai (Vakatakila 16:13, 14; 17:14; 20:11-15). Na rerevaka na Kalou sai vakadei ni Nona veikacivi na Kalou meda tu e yasana ena veivaluvaluti levu oqo me na rawa ni da na tucake ena Nonai serau vakaiukuuku, ka vakasinaiti tu ena reki ni veitauraki tawa mudu vata kei Koya ([Vakatakila 21:3–4; [Vakatakila 22:3–5).”—Ángel Manuel Rodríguez, "The Closing of the Cosmic Conflict: Role of the Three Angels' Messages," p. 27.

**Taro ni Veiwasei**:

`Vakasamataka mada na kaukauwa vakaitamera ni Kalou, o Koya a bulia ka taura tu na univesi taucoko. Sa rawa ni da tatakube ena vakanananu me baleta na univesi: ena tekivu rawa vakacava meda na ciqomi Koya na Dauveibuli? Vakasamataka mada na levu kei na kena rabailevu kei na Nona kaukauwa vakaitamera mai veikeda. Kei na Nona na lewai keda na Kalou oqo ena dua na siga? Era na vukei keda vakacava na veidina oqo meda kila na vakanananu ni “rerevaka na Kalou" kei na cava na kenai balebale?`

`Ena rawa vakacava nida na levea na kena vakamuri vakaimatailalai ni vunau (legalism) ena gauna eda veivosaki tiko kina ena vakanananu vakaivolatabu me baleta na bula vakatabui, gumatua, kei na qaqa? Na cava na vuna e sa dodonu kina ki veikeda meda kila ni qaqa nei Karisito ena kauveilatai e noda, ka sai koya walega oya na yavu ni noda vakabulai, se mani vakacava na noda qaqa (se bale) eke ena gauna oqo?`

`Na cava na vuna eda daubale kina vakawasoma, dina ga ni sa tu na vosa ni yalayala ni qaqa mai na ivalavala ca, ka sega ni bula ki nai tagede ni yalododonu e sa mai matanataka ki veikeda ko Jisu vakataki Koya kei na veivosa ni yalayala ena rawa ni noda talega? Na cala cava eda cakava tiko ena noda sega ni vakatara na Kalou me cakava na cakacaka o koya sa yalataka oti tu ki veikeda?`