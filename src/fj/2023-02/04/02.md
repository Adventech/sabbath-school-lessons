---
title:  Rerevaka na Kalou
date:   16/04/2023
---

Nai naki ni Vola ni Vakatakila oya me vakarautaka e dua nai kumukumu tabatamata ki na Nona na lesu tale mai ko Jisu ka me mai duavata kei ira ena kena kacivaki nai otioti ni Nonai tukutuku ki vuravura. Nai vola ni Vakatakila e vakatakila na Nonai naki na Kalou ka cereka na matavulo ni nonai naki ca ko Setani. E vakatakila na iotioti ni Nona veisureti na Kalou ki vei ira na tamata kecega ena kena gauna totolo duadua.

`Wilika nai otioti ni veisureti nei Joni me baleta nai vakataotioti ena Vakatakila 14:7. (Raica talega na Vakatekivu 22:12; Same 89:7; V/Bale 2:5; Dauvunau 12:13, 14; Efeso 5:21.) Nai vakasala bibi cava e solia tiko ki veikeda?`

Na "rere" ena vosa va-Kiriki ena Vakatakila 14: 7 sai koya na ‘phobeo.' E sega ni vakayagataki tiko eke na vakanananu ni domobulataka na Kalou ia ena vakanananu ni rokova, doka kei na vakarokoroko. E tukuna tiko na vakanananu ni yalodina vakaoti ki Vua na Kalou ka sorovaki vakaoti na bula ki na nona gagadre. E yaco ko Jisu me uto tiko ni vakanananu ni tamata ena veigauna. E veibasai ni vakarau ni bula nei Lusefa ena Aisea 14:13, 14, ena nona kaya e lomana, "au na cabe cake ki lomalagi, ka’u na vakaceceretaka na noqu i tikotiko me cecere ka lolovira na kalokalo ni Kalou: ka’u na tiko talega mai na dela ni ulu-ni-vanua ni soqoni, e na tikina ki na tokalau: Ka’u na cabe ki na yasana ki cake me no ki ra na o; ka'u na tautauvata kaya sa Cecere sara"

Nai tovo nei Karisito, "ni sai tovo vata kei na Kalou, sa sega ni vakasama ni sa butako ni sa vakatauvatani kei na Kalou...sa vakamalumalumutaki koya, a sa talairawarawa me mate, io me mate e na kauveilatai" (Filipai 2:6, 8).

Na uto ni veivaluvaluti levu e sa baleta tikoga na ka e soli ki Vua na Kalou. Ko Lusefa e nanumi koya ga vakataki koya. E sega ni via soli koya ki vei Koya e dabe tiko enai tikotiko vakaturaga, ia me bula vakataki koya ga. E gadreva me veiliutaki mai ena Nonai tikotiko vakaturaga na Kalou.

Na rerevaka na Kalou sai koya na nomu biuti Koya me liu tiko ena nomu vakasama. Na vakatikitikitaki ni nanumi koya vakataki koya kei na dokadoka ka bulataka na bula e sorovaki vakadua ki vei Koya na Kalou. Ka sa dodonu me oqo nai matai ni ka bibi me vakayacora e dua na tamata baleta ni oqo nai matai ni vosa e lako saraga mai na gusuna nai matai ni agilosi. Ena vuku ni ka oya sa dodonu meda na rogoca.

`Na cava eda vakila nida rerevaki Koya na Kalou? Ko na vakamacalataka rawa vakacava ki vua e dua, ni ka vinaka na noda rerevaki Koya na Kalou?`