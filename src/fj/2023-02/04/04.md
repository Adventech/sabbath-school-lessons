---
title:  Bulataka na Bula e Vakaliuci kina na Kalou
date:   18/04/2023
---

Ena gauna osooso eda bula tiko kina oqo, ni sa yaco na veika vakavuravura me ka bibi ki veikeda, sa veisureti tiko ko lomalagi meda lako tani mai na veivakatotogani ni nanumi koya vakataki koya kei na veivesuki ni vakalavelaveti keda ka biuti Koya na Kalou me ka e bibi duadua ena noda bula. Ki vei ira eso, nai lavo e sa dua tu na ka bibi ena nodra bula. Vei ira tale eso, na marau se na kaukauwa. Eso tale na qito, vakatagi se veivakalasai. Nai tukutuku ni vola ni Vakatakila sai koya na kaci ki na rere, doka ka vakarokorokotaka na Kalou ni sai Koya dina na uto ni bula ni tamata.

`Wilika na Maciu 6:33, Kolosa 3:1, 2, kei na Iperiu 12:1, 2. Na cava era kaya ki veikeda na veitikina oqo me baleta na kena biu na Kalou me uto ni noda bula?`

Na uto ni veivaluvaluti e vuravura enai vakataotioti ni gauna oqo sai koya na valuti ni vakasama. E sa baleta tiko na yalodina vakaoti, dodonu kei na bula sorovaki ki na loma ni Kalou.

Nai otioti ni veivaluvaluti levu oqo e sa baleta tiko na vinaka kei na ca me vakatulewataka na noda vakasama. Ko Paula nai apositolo e solia ki veikeda na vakasala oqo: “Me tiko e na lomamudou na yalo oqo ka tiko talega vei Karisito Jisu" (Filipai 2:5). Na vakasama sai koya na ivakaruru ni noda bula. Nai vurevure ni ka eda cakava. Na vosa “me tiko" e kenai balebale mo vakatara se digitaka. Na digidigi me tiko veikeda na yaloi Karisito sai koya na digidigi ni kena vakatarai ko Jisu me bulia na noda vakasama ena kena vakatawani ena veika e tawa mudu. Na veika eda cakava ena vakatakila na vanua e cakacaka tiko kina na noda vakasama. Na noda rerevaka na Kalou sai koya na noda biuti Koya me liu tiko ena noda bula.

Vakasamataka mada na kena rawarawa, ni nomu rawa ni vakatulewataka na noda vakanananu, ena gauna ko vakila kina ni dodonu mera vakatulewataki. Na leqa oya na noda dausasagataka meda tiko ga ena veika dodonu, oya “na veika mai cake na sega ena veika e vuravura,” na noda vakasama, ena kena ituvaki bale ka ivalavala ca, na lomada ena vakanabi ki na veika vakavuravura. Ena vuku ni ka oqo, ena gadrevi kina ki veikeda meda cakava na ka e tukuna ko Paula, oya, meda digitaka meda vakayagataka nai solisoli tabu ni galala ni vakatulewa, ka me vakadeitaki ena veika vakalomalagi.

`"Meu tinia, na veiwekani, a ka kecega sa dina, na ka kecega e vakaturaga, na ka kecega e dodonu, na ka kecega e savasava, na ka kecega e daulomani, na ka kecega e rogorogo vinaka; ia kevaka sa dua na ka e vinaka, se na ka e daudokai, dou nanuma na veika oqo" (Filipai 4:8). Eda na vulica vakacava meda cakava na ka e kaya tiko eke ko Paula?`