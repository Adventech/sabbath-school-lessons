---
title:  Nai Otioti ni Veivakacalai nei Setani
date:   27/05/2023
---

### Wilika ena Macawa oqo
Vakatakila 12:9; Vakatakila 16:13, 14; 1 Cesolonaika 4:16, 17; Isikeli 8:16; Isikeli 20:1-20; Vakatakila 18:4, 5.

> <p>Wiligusu</p>
> "Vakatabui ira ena Nomuni vosa, ni sa ka din ana Nomuni vosa‚Äù (Joni 17:17).

Ena dua na mataka talei ena vula ko Sepiteba mai Chicago. Ni cabe cake na matanisiga ena Lake Michigan kei na nodra sotava tiko na lewe ni vanua na osooso ni veitosoyaki ni tolili ena tolo ni gaunisala na Kennedy kei na Eisenhower, kei na nodra lako tiko ki vuli na gonevuli, sa tekivu me basika cake mai e dua nai talanoa e vakavuna saraga na nodra loma taqaya na lewe ni vanua mai Chicago. Sa yaco mera tauvimate na tamata ka so era sa mate ni oti ga e dua na gauna lekaleka na nodra vakayagataka tiko na vuanikau na Tylenol capsules. Ena gauna e vakadikevi kina na vei vua ni kau oqo, sa qai laurai ni veiwaki vata tiko kei na edua na paisoni rerevaki sara (potassium cyanide). Ena nodra veilecayaki na tamata era sa laki vakaleqai kina mai na vuanikau oqo. Me yacova mai na gauna oqo eda sa sega tikoga ni kila o cei a cakava.

Me vaka eda sa raica oti, nai vola ni Vakatakila e sa vakasalataki keda ni ko vuravura taucoko e sa gunuva tiko na paisoni e vakatokai na waini nei Papiloni. Era tiko na veivakavuvuli vakailasu eso o koya ena laki yaco kina na mate enai vakataotioti ni gauna. Ia, ena sega ni biu tu ko vuravura ka sega na kenai wali, me na taqomaka mai na paisoni vakayalo oqo: sa tiko nai tukutuku ni agilosi e tolu.

Na lesoni ena macawa oqo, eda na raica tiko kina, sega walega ni veivakacalai nei Papiloni, ia na ituvatuva e sa vakarautaka tu ko Jisu me na vakabulai keda mai vei ira kei na mate era na rawa ni kauta mai.

_*Vulica na lesoni ni macawa oqo me na vakarautaki iko ena Siga Tabu, June 3._