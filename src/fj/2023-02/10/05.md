---
title:  Na Kaci Ki Vei Ira Era Yalodina Vakaoti
date:   31/05/2023
---

Nai tukutuku ni karua ni agilosi ena Vakatakila 14 sa "Bale ko Papiloni" E tukuni ni o koya na yalewa ena Vakatakila 17 sai Papiloni vakayalo, e vakaisulu ena i sulu lokaloka kei na ka kulakula, vodo tiko ena manumanu kulakula, veisoliyaka na mena bilo waini, ka vagunuvi vuravura ena veika lasu. Sa duavata na lotu kei na matanitu. Sa qaqa na lasu. Era sa cakava na veicakacaka mana eso ko ira na tevoro me ra veivakacalai kina.

Ena gauna vata ga oya, ko ira na tamata ni Kalou era vakacacani, vakalialiai, vakasaurarataki ka vakararawataki, ia vei Karisito kei na kaukauwa ni Nona Yalo Tabu, era sa tudei ena nodra itavi. Na veikaukauwa kece mai Eli kei na kaukauwa ni valavala ca ena sega ni tamusuka na nodra yalodina ki vei Karisito. Era sa maroroi mai Vua. Ni sa nodrai "drodro kei na nodra kaukauwa na Kalou, Sa voleka sara me vukei ira ni ra sa rarawa" (Same 46:1).

Sa kacivi ira lesu tiko na tamata enai vakataotioti ni gauna oqo na Kalou mera yalodina ki na Nona Vosa. Ko Jisu e kaya, “Vakatabui ira ena Nomuni dina ni sa ka dina na Nomuni Vosa" (Joni 17:17, NKJV). Na dina ni Vosa ni Kalou, e sega ni vakanananu ga vakatamata se ivakarau ni bula ia na Kalokalo mai Natuicake me liutaki keda ena gauna dredre ni bula kei vuravura oqo.

Oqo e dua nai tukutuku talei mai vei Dr. Edward T. Hiscox, ka a vola na Standard Manuel for Baptist Churches. Ena 1893, a vosa kina ki vei ira nai talatala ni lotu Papitaiso ena nona vakamacalataka tiko ki vei ira na kena basika mai na Siga Sade ki na loma ni Lotu Vakarisito.

“E ka ni rarawa ni lako vata mai (Siga Sade) kei nai vakatakilakila ni bula vakapekani, ka vakatabui vata kei na kalou matanisiga, ka sa ciqomi ka vakatabui mai vei ira na lotu vuki tani, ka sa vakadewataki sobu tiko mai me vaka e dua na ka tabu e taukena na Lotu Parotesitaini (Protestantism)"—Edward Hiscox, before a New York ministers' conference, Nov. 13, 1893.

`Wilika na Isikeli 20:1-20. Na cava na vakanananu ni tukutuku nei Isikeli eke, kei na gaunisala cava e sema kina na Siga ni Vakacecegu vata kei na nodra kacivi na yalodina?`

Na Isikeli 20 sa veikacivi tiko ki vei ira na Isireli mera biuta tani nai valavala ni lotu vaka-pekani ka so-kalou ki Vua na Dauveibuli ka kakua ki vei ira na nodra dui kalou lasu, eke na "matakau nei Ijipita. Enai tukutuku ni agilosi e lewe tolu, e kaci vaka-talega kina na Kalou me vakarokorokotaki na Dauveubuli ka ni sa bale ko Papiloni. Ka vaka-talega kina ena noda sa kila na Siga Tabu ka yalodina kina, ena cakava e dua nai cakacaka levu ena ivakataotioti ni gauna.

`Na lesoni cava eda na rawa ni taura me noda mai na ka e volai ena Isikeli 20:1-20? (Raica talega na 1 Koronica 10:11.)`