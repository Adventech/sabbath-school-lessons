---
title:  Kuri ni Vakasama
date:   02/06/2023
---

“Ko Papiloni na ka levu' enai vola ni Vakatakila e vakatakarakarataka na duavata ni lotu vuki tani enai vakataotioti ni gauna oqo. . . . 'Papiloni na ka levu' na yaca e baleta tiko na nodratou na duavata na lotu vaka-Roma, porotesitaini, kei na qaravi yalo velavela. . . . Na vosa Papiloni e sa baleta tiko na veisoqosoqo vakataki ira kei ira na kenai liuliu, sega soti ni ko ira na lewena. E muri era sa qai vakatokai na wai e vuqa' (Vakatakila 17:1, 15).”—The SDA Bible Commentary, vol. 7, pp. 851, 852.

"Ena vuku ni rua na cala lelevu, na bula tikoga ni yalo ni tamata sa mate kei na vakatabui ni Siga Sade, ko Setani ena kauti ira vata mai na tamata ena vuku ni nona veivakacalai. Mevaka ni veika sa sivi e vakadavoca na yavu ni qaravi yalo velavela, na ka sa bera e vakavuna na ivau ni veivinakati vata kei Roma." Ellen G. White, The Great Controversy, p. 588.

Ena Veiyalayalati Makawa, na yalo ni tamata sa mate e cakava e dua na ka bibi ena lotu vaka-Papiloni. E kaukauwa sara na nodra vakabauta ko ira na lewe ni vanua mai Papiloni na ivakavuvuli ni bula tikoga na yalo ni sa mate na tamata. Era vakabauta ni gauna sa mate kina na tamata, na yalo sa na laki curuma sara yani na vuravura ni yalo. Na vakanananu ni bula tikoga na yalo e ka vou enai vakavuvuli vakaivolatabu. Na Jewish Encyclopedia e vakaraitaka vakamatata na vanua e tekivu mai kina na vakanananu lasu ni bula tikoga na yalo ni sa mate na tamata. “Na vakabauta ni bula tikoga na yalo ni sa vuca na yago e . .. sega ni dua na vanua e vakatavuvulitaki kina enai Vola Tabu. . . . na vakabauta ni bula tikoga na yalo e basika mai ki vei ira na Jiu ena nodra veitaratara tiko kei na vakanananu va-Kiriki ka vakauasivi mai na ivakavuvuli nei Plato, na kena iliuliu, a liutaki kina mai na ka vuni nei Orphic kei Eleusinian o koya era raica mai Papiloni kei Ijipita ni veivakurabuitaki na nodrau veisemati."— Kaufmann Kohler, The Jewish Encyclopedia, "Immortality of the Soul," (1906).

**Taro ni Veiwasei**:

`Na cava sa rui ka bibi kina na kena kilai na dina me baleta na mate? E taqomaki keda mai na cava? Na cava na ka e veivakacegui talega kina?`

`Eso na ilawaki ni tevoro e kilai vinaka, eso tale e rui veirawai. Ena rawa vakacava meda na levea ka me na kakua ni vakacalai keda e dua vei rau?`

`Dou veitalanoataka ena kalasi na taro, e tiko ena Siga Sade, me baleti ira ena cakava na ivalavala ca ka ra vakabauta tiko ni ra sa muria tiko na loma ni Kalou, o koya e vakatakilai tu enai Vola Tabú. Eda vakamacalataka vakacava n aka oqo? Na cava nai tavi ni vunau ni Kalou ena kena vakamacalataki?`