---
title:  Nai Sala ni Qaqa
date:   05/04/2023
---

Ko Joni e kaya ni raici Koya na Luve ni Tamata, a sa dua nai sala koula vakaturaga sa toka e uluna, a sa taura e ligana e dua nai sele-takelo gata" (Vakatakila 14:14). Na vosa me baleta nai sala sai koya na stephanos. Nai sala ni qaqa. Ena gauna e sa qaqa kina e dua na dauqito, sa dausoli ki vua na stephanos, nai sala ni veidokai, ni lagilagi, ni qaqa.

A sa dara oti ko Jisu nai sala wa vakavotona, e vakatakarakarataka na madua kei na veivakalialiai. E a yaco me vatonaki ka cati mai vei ira na tamata. E a cati, dredrevaki, kasiviti, ka kuita ena javuka. Ia ena gauna oqo e sa dara tiko nai sala ni qaqa ka na lesu tale mai me nodra Tui na veitui ka nodra Turaga ni veituraga.

`Wilika na Vakatakila 14:15 kei na Marika 4:26-29. Na cava ko raica ni tautauvata vei rau na tikina e rua oqo? Na cava e rau kaya tiko?`

A sa lako mai vale ni lotu e dua na agilosi mai na Nonai serau na Kalou. A vakaraici koya na agilosi na Kalou, ka kaya, sa yaco na gauna ni tatamusuki, sa matua na were. A qai vuka mai na agilosi mai vale ni lotu ki vei Jisu ka kaci ena domolevu, sa yaco na gauna ni tatamusuki, sa matua na were. Lako laki kauti ira mai na Nomu tamata ki vale. Ko Jisu e vakayagataka nai yaloyalo ni dua na daukakaburaki ena Veiyalayalati Vou. Ena vica vata na soqo e vakayagataka kina nai yaloyalo ni sa matua tu na were me vakatakarakarataka na tubu ni sore ni kosipeli ena nodra bula na Nona tamata.

"Na kadre ni sore ni tei e vakatakarakarataka na itekitekivu ni bula vakayalo kei na kadre ni tei e sai vakaraitaki totoka ni nona sa tubu vakayalo e dua na tamata Lotu Vakarisito. Me vaka ena veika bula sa vaka kina na loloma savu; ena sega na bula ni sega na tubu. Na itei ena dodonu me tubu se mate. Mevaka na kena tubu ena sega ni galu ka dredre ni na kilai, ia ena toso tikoga, sa vaka-kina na vakatoroicaketaki ni bula ni tamata Lotu Vakarisito. Ena veitagede kece ni tubu, na noda bula sa na rawa ni yaco me vinaka sara; ia kevaka e vakavotukanataki veikeda na Nonai naki na Kalou, ena toso cake tikoga. Na bula vakatabui e ka ni bula taucoko. Ni sa vakalevutaki na kalougata, na ka eda na lako curuma ena vakalevutaki, na noda kilaka ena levu.”—Ellen G. White, Christ's Object Lessons, pp. 65, 66.

Na dreu ni sorena e vakatakarakarataka na veivakavoui ni loloma savu, e veivakauqeti ena loloma, kei na bulataki ni bula e talairawarawa ena kena vakalagilagi na yaca i Karisito. Na lomadra sa na vaka na lomai Jisu kei na ka era na gadreva oya mera cakava na ka e vinakata.

`Ko kila vakacava na itukutuku nei Ellen G. White ni veitagede kece ni tubu, sa dodonu me sa na vinaka sara na noda bula? Na cava na kenai balebale, vakauasivi ni sa rawa ki veikeda meda raica tiko na noda cala, kei na leqa ni tovo ena gauna oqo?`