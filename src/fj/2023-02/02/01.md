---
title:  Na Gauna me sa Mai Cava Kina Nai Lakolako
date:   01/04/2023
---

### Wilika ena Macawa oqo
Maciu 24:14, Vakatekivu 14:14—20, Maciu 16:27, Cakacaka 1:9-11, Marika 4:26-29, Vakatakila 16:1.

> <p>Wiligusu</p>
> "la ka’u a vakaraica, ka raica, sa dua na o vulavula, ia sa dua sa dabe tiko ena o e vaka na Luve ni tamata, a sa dua nai sala koula vakaturaga sa toka e uluna, a sa taura e ligana e dua nai sele-takelo gata. A sa dua tani tale na agilose sa lako mai na vale-ni-lotu, a sa kaci e na domo levu vei koya sa tiko ena o, Vakacuruma na nomu i sele-takelo, ka tamusuka: ni sa yaco na gauna ni tamusuki; ni sa rui dreu matua na sila kei vuravura" (Vakatakila 14:14, 15)

Na Kalou sa dauvosa tikoga ki vei ira na Nona tamata ka solia tiko ki vei ira na dina cava ga era gadreva mera rogoca ena gauna oya. Mai na veivakasalataki me baleta na waluvu (Vakatekivu 6:7) ki nai matai ni Nona lako mai ko Jisu (Taniela 9:24—27) ki na veilewai vakatovolei (Taniela 7:9, 10; Taniela 8:14) ki na veika ena yaco ni bera ni lesu tale mai ko Jisu (Vakatakila 12—14), sa vosa tiko kina ki veikeda na Kalou. Enai vakataotioti ni gauna ni bula kei vuravura oqo, o Koya sa vakauta e dua nai tukutuku ki vuravura kei ira na Nona tamata, ka sa vakarautaki me sotava na gagadre ni gauna oqo. E biuta tu vakaiyaloyalo ni ratou vukataka tiko e tolu na agilosi ena maliwa ni lomalagi, nai otioti ni tukutuku ki vuravura taucoko. Nai tukutuku ni agilosi e tolu oqo sai koya nai otioti ni tukutuku ni loloma nei Jisu, na kaci e kauti keda tani mai na noda vakararavi vakatabakidua tiko ki na noda duiyalododonu vakataki keda ki na noda vakararavi vakatabakidua ki na yalododonu nei Jisu me vakadonui keda, me vakatabui keda, ka na vakaiukuukutaki keda enai vakataotioti ni gauna.

Me vaka ena veigauna taucoko, ena dodonu meda digitaki Karisito, soro ka talairawarawa ki Vua, kei na digidigi eda sa cakava ena gauna oqo ena tara na noda digidigi eda na cakava ena gauna mai muri.

Ena vuku ka oya, sa kena gauna oqo meda vakarautaki keda kina.

_Vilica na lesoni ni macawa oqo me na vakarautaki iko ena Siga Tabu, Epereli 8._