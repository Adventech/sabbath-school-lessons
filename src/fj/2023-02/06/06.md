---
title:  Na Yabaki 1844
date:   04/05/2023
---

Nai matai ni 490 na yabaki ni 2,300-na yabaki vakaparofisai e baleta vakatabakidua na matanitu ko Isireli taumada kei na Nona na basika mai na Mesaia. Nai otioti ni wasewase ni 2,300 na yabaki e sa baleti ira na tamata ni Kalou, vei ira na Jiu vata kei ira na kai Matanitu ki sau, salavata kei na vakasavasavataki ni vale tabu mai lomalagi ka vakauasivi na lesu vakarua mai nei Karisito.

Na imatai ni 490 na yabaki e sa baleta tiko nai matai ni Nona lako mai na Mesaia ka qai laki cava ena AD 34. Ni kautani na 490 na yabaki mai na 2,300 na yabaki sa na qai vo e 1810 na yabaki. Na 1810 na yabaki e vo oqo e sa baleti ira tiko na tamata ni Kalou. Kevaka eda na tekivu ena AD 34 ka soqona vata kei na 1810 na yabaki eda na yacova yani na AD 1844. Ena rarama ni kena vakasavasavataki na vale tabu se na kena tarai cake tale ni dina me baleta na vale tabu kei na veilewai enai vakataotioti ni gauna oqo mai lomalagi, e sa vakayacora tiko kina na Kalou nai otioti ni Nona kaci ni veisyreti ki na kawa tamata ena Vakatakila 14:6, 7 mera lomani Koya, ciqoma na Nona loloma savu, ka bula ena bula vakatabui kei na talairawarawa.

`Wilika na V/Soro 16:16. Na cava na vuna e vakasavasavataki kina na vale tabu, kei na cava e vakatavulici keda kina me baleta na kosipeli?`

Ena vuku ni valavala ca ni tamata, kei na talaidredre, sa dodonu me na vakasavasavataki na vale tabu, o koya e vakayagataki ga kina na dra ni manumanu. Sa vaka talega kina koi keda. Eda gadreva e dua nai Vakabula, o koya e vakatakarakarataka tiko na manumanu e vakamatei ena Siga ni Veibuluti, ni sai koya walega oya na sala me na rawa nida lako curuma kina na veilewai.

`Wilika na V/Soro 23:26-29. Na cava n aka e vakarota na Kalou ki vei ira na Nona tamata mera cakava ena siga ni veilewai oya, ka cava ena dodonu me kenai balebale ki veikeda ena gauna oqo?`

Mera "vakamalumalumutaka na lomadra” na Isireli. Oqo sai vakaraitaki ni nodra sa vakayalomalumalumutaki ira ka dikeva na yalodra, vakatusa na nodra ivalavala ca, veivutuni ka kerea ki Vua na Kalou me vakasavasavataki ira mevakataki koya na betelevu ni vakasavasavataka na vale tabu vakavuravura.

`Na veiwase me baleta na parofisai ena vola nei Taniela 7–9 kei na Vakatakila 14 e vakanamata vakatabakidua tiko me baleta na kaci ni vakavakarau ki na gauna ni veilewai. Me tekivu main a 1844, eda sa bula tiko kina ena gauna ni veilewai, kei nai tukutuku ni matai ni agilosi e kaya tiko, “Ni sa yaco na Nona gauna me lewa" (Vakatakila 14:7). Gaunisala cava meda vakamalumalumutaka kina na yaloda ena gauna oqo"?`