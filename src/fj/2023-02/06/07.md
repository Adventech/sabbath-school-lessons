---
title:  Kuri ni Vakasama
date:   05/05/2023
---

Oqo na gaunisala totolo ka rawarawa ni kena kilai na parofisai ni 70 na wiki ena Taniela 9:24-27.

Matai, na 70 na wiki (Taniela 9:24).

Tarava, na vitu na wiki kei na 62 na wiki, se 69 na wiki (Taniela 9:25) ni 70 na wiki.

Sa qai tiko nai otioti ni wiki, nai na vitusagavulu ni wiki (Taniela 9:27).

Kenai otioti ni wiki, ena loma ni veimama ni wiki (Taniela 9:27)—oya e tolu veimama.

Na 70 na wiki e okati tiko kina na 69 na wiki kei na dua na wiki. Na dua na wiki oya e wase veimama. Biuta ga yani e liu na tiki ni siga, 457 BC, ena yacova yani na 1844.

Ni veitalanoataki tiko na 2,300 na siga, na Taniela 8 e sega ni tukuna na gauna e tekivutaki kina na 2,300 na siga. “Ena rua na udolu tolu na drau na siga ena qai vakasavasavataki kina na vale tabu” (Taniela 8:14). Ena rua na udolu tolu na drau na siga—me tekivu mai na gauna cava? Na cava na vuna e sega ni rawa ni tauri kina na gauna e raivotu kina ko Taniela, enai katolu ni yabaki ni veiliutaki nei Pelisasari na tui" (Taniela 8:1)?

Ena sega ni cakacaka oya. Na raivotu ena Taniela 8 e sega ni okati tiko kina ko Papiloni. E tekivu vei Metia-Peresia, Kirisi, Roma, me yacova sara nai vakataotioti. Na cava na vuna e vakatiki ni siga kina na veika e yaco tiko, na vakasavasavataki ni vale tabu, o koya e tiko ena raivotut? Nai tekitekivu ni tiki ni siga me baleta nai cavacava ni raivotu ena dodonu me lako ga mai ena raivotu vakataki koya, o koya e tekivu vei Metia-Peresia ka qai toso yani ki nai vakataotioti. Oya e dua na gauna balavu. Ko cei e tekivutaka? E sega ni tukuni ki veikeda ena Taniela 8. E tukuni ki veikeda ena Taniela 9.

**Taro ni Veiwasei**:

`Dou veitalanoataka na nodrau veisemati na kosipeli kei na veilewai me vaka e laurai ena rua nai wasewase oqo ena dua na parofisai. Na cava na vuna e tukutuku vinaka kina ki veikeda nai sema oqo? Gaunisala cava ena dodonu me vukei keda kina nai sema oqo ena kena kautani na rere era vauci tu kina e lewe vuqa ena vuku ni vakanananu me baleta na veilewai?`

`Vakadei toka ena dina, e vakatakilai tiko ena Taniela 9:26, ni na muduki tani na Mesaia, ia ka sega ena vukuna ga” Na cava e kaya tiko na ka oqo? E muduki tani ena vukui cei, ka cava na vuna?`

`Wilika tale na V/Soro 16:16 kei na V/Soro 23:26-29. Dou veitalanoataka na vuna e vakasavasavataki kina na vale tabu (V/Soro 16:16) kei na cava mera cakava na tamata ni sa yaco na ka oya (V/Soro 23:26-29). Na cava nai sema e tiko ena ka e yaco tiko eke, kei na cava na kenai balebale dodonu ki veikeda ena gauna oqo?`