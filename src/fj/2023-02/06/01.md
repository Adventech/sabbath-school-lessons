---
title:  Na Gauna ni Veilewai
date:   29/04/2023
---

### Wilika ena Macawa oqo
Taniela 8, Taniela 9, Esera 7, Maciu 3:13-17, Roma 5:6-9, Marika 15:38, V/Soro 16:16.

> <p>Wiligusu</p>
> "Ia oqo, ni da kila na gauna, ni sa gauna oqo mo dou yadra kina mai na moce; ni sa qai voleka na noda bula, ka yawa e na gauna ni noda vakabauta. ¹² Sa vakarau oti na bogi, a sa voleka na siga: o koya me da qai luvata tani nai valavala ni butobuto, ka me da vakaiyaragi tu e na rarama” (Roma 13:11, 12).

Ena oma ni vica vata na yabaki sa oti, e a talanoataki tiko kina ena ivola na National Geographic magazine na kama ni veikau mai Yellowstone National Park, United States. Ni sa oti na kama era sa qai vakacakulea cake na loma ni veikau ko ira era dau yadrava na veikau mera raica na veika e vakacacani. E dua vei ira e qai raica e dua na manumanu vuka ni sa kama dravusa koto ena dua na ruku ni vunikau. E a taura e dua na taba ni kau ka yalica kina manumanu oya.

Ena gauna e mokuta kina manumanu oya, eratou qai basika mai e tolu na luvena ena rukuruku ni tabai tinadratou. Sa kila ko tinadratou na kena sa toro voleka tiko mai na leqa, sa qai kauti iratou na luvena ki na dua na ruku ni vunikaqu ka ovici iratou ena rukuruku ni tabana. E rawa ki vua me vuka tani mai kea ia e sega ni via biuti iratou tu ga e ekea na luvena. Oya nai yaloyalo totoka ni dua na tamata vakabauta, e maroroi tu vei Karisito.

Na bukawaqa ni veilewai ni Kalou e vakamai ira tani mai Vua mai Kalivari, kei ira kece era tu vata kei Karisito era sa maroroi tu ena rukuruku ni tabana. Ena kauveilatai, e a mai rube kina ko Karisito mevaka e dua na tamatai valavala ca ka sa rawa kina ki veikeda meda lewe ni vanua yalosavasava ni matanitu vakalomalagi. E lewai me vaka e dua na tamata ca me rawa kina ki veikeda meda na vakagalalataki mai na veivakarusai tawa mudu ni bukawaqa.

_*Vulica na lesoni ni macawa oqo me na vakarautaki iko ena Siga tabu, Me 6._