---
title:  Kuri ni Vakasama
date:   31/03/2023
---

Ena dua na vakanananu, sa na rawa ni da kaya ni sega na digidigi ni Kalou: kevaka ena vinakata e dua na ka bula ena rawa ni lomani Koya ka lomani ira na tani, ena dodonu ki Vua me buli ira mera galala. Kevaka era sega ni galala, era na sega ni loloma, sa na qai vakacava tu na noda vuravura kevaka me sega na loloma? Sa na qai vaka tu na ka era daukaya eso na tamata: sa vaka e dua na misini e cakacaka tu ga ena lawa e vinakati me cakacaka kina ni sega ni tu vua na galala ni vakatulewa, galala ni digidigi, ia sa dua ga na pakete yago kei na dra e vakamuria tu ga na lawa vakavuku. E sega ni yaloyalo vinaka sara, se vakatakila na ka eda kila, me baleti keda, me ka dina. Ko cei veikeda e nanuma tu ni noda loloma ki vei ira na nodai tubutubu, luveda, watida e sega ni dua na ka ia e veivakarautaki ga ni veika somidi (atoms)?

"Nai vunau ni loloma o koya sa yavu tu ni matanitu ni Kalou, na nodra marau na veika bula ena vakatautaki ena nodra veisemati vakavinaka vata kei na yavu cecere ni yalododonu. Na Kalou e vinakati ira na Nona tamata mera qaravi Koya ena loloma—na veiqaravi e basika mai ena marautaki ni Nonai tovo. E sega ni marautaka na talairawarawa e vakasaurarataki; kei ira kece e solia ki vei ira na galala ni digidigi, ena rawa me ra qaravi Koya ena yalo e bole.

“Na balavu ga ni nodra na vakatakila tiko ko ira na tamata na nodra yalodina ni loloma, ena yaco tikoga na duavata ena univesi ni Kalou. Era na reki ko ira na lewei lomalagi ni ra sa vakayacora na inaki ni nodra Kalou na Dauveibuli. Era marautaka me ra vakacaudreva na Nonai serau ka vakatakila yani na Nona vakavinavinaka. Ia me vaka ni loloma ki Vua na Kalou e ka cecere, na loloma ki vei ira na tani e kilai ka sega ni nanumi koya ga vakataki koya. E sega ni dua na voqa ni sega na duidui e tiko me na vakacacana na duavata vakalomalagi"-Ellen G. White, Patriarchs and Prophets, pp. 34, 35.

**Taro ni Veiwasei**:

`Na cava na vuna e itekitekivu vinaka kina ni tukutuku ni agilosi e tolu na Vakatakila 12, vakauasivi ena noda raica tiko na kena sa roro tiko mai na veivakararawataki enai vakataotioti ni gauna?`

`E veivakadeitaki vakacava ki vei iko na Vakatakila 12 ena nomu sotava tiko na veivakatovolei kei na veivakacacani ena veisiga?`

`Era lewe vuqa era vakabauta tiko ni veika eda cakava e dauvakatautaki vakalevu mai na ka eda sucu vata mai kei na ituvaki ni bula e vakavolivoliti keda. Ko duavata kina se sega ni duavata kina? Nai tavi cava e cakava na noda digidigi ena kena bucini na noda itovo? Dou veivosakitaka na veiwekani ena kedrau maliwa na noda digidigi kei na kaukauwa ni Kalou e cakacaka tiko ena noda bula.`