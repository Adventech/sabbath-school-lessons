---
title:  Na Nona Kena Vo na Kalou enai Vakataotioti ni Gauna
date:   30/03/2023
---

Na tevoro e se valuti Karisito tikoga me tekivu sara mai ena nona a vakaduiduile mai lomalagi (Vakatakila 12:7). Na nonai naki ko Setani ena gauna koya ka vakatalega kina ena gauna oqo me taura tani na veiliutaki ni univesi (raica Aisea 14:12-14). O koya sa vakanamata vakatabakidua sara tiko ki vei ira na tamata ni Kalou ena ivakataotioti ni bula kei vuravura. Na Vakatakila 12:17 e sa vakatakila sara tikoga vakaukauwa ni sa cudru na gatalevu (Setani) ki vua na yalewa (lotu) ka laki veivala vata kei ira na kena vo ni nona kawa. Na vosa oqo, na kena vo ni nona kawa, sai ira na kenai vovo. Ko ira na kena vo oqo era yalodina tikoga ki vei Karisito, era talairawarawa tikoga ki na dina, ka ra yalodina tikoga ki na Nona cakacaka.

`Wilika na Vakatakila 12:17. Nai vakarau ni bula cava era na bulataka tiko na Nona kena vo na Kalou, enai vakataotioti ni gauna, e kune tiko ena tikina oqo?`

Ena Vakatakila 12:17, a sa cudru ko Setani (gatalevu) ki vua na yalewa, na lotu ni Kalou. Na tevoro e cudruvi ira na tamata era maroroya tiko nai vunau ni Kalou, ka na vayacora na veika kece e rawata me vakarusai ira kina. Oti, sa qai vakavurea e dua na lawa me na rawa kina ni ra kakua ni volivoli se volivolitaki ka mera vesuki ka vakamatei (raica na Vakatakila 13:14–17). Kevaka sa sega ni rawa ki vei Setani me vakarusai Karisito, ena tovolea me na vakarusa na ka e taleitaka duadua tiko ko Karisito, oya na Nona lotu. Nai otioti ni valu ena vuravura oqo e sega ni vakanamata vakatabakidua tiko ki na Tokalau e Loma kei na veivaluvaluti e vakayacori tiko mai kea; e vakanamata tiko ki na nodra vakasama na tamata ni Kalou era roboti vuravura tu ena gauna oqo. Na veivaluvaluti ni rua na kaukauwa, Karisito kei Setani. Vakadua tale, e sega ni dua ena tu ga ena veimama.

Na taro bibi ena veivaluvaluti oqo, “Ko cei eda dina tiko kina? Na yasana cava ko dina tiko kina?” Ko lomalagi e sa kacivi ira tiko na tamata vakabauta era sa marautaka tiko na loloma nei Karisito, era sa vakabulai ena Nona loloma savu (grace), yalo dina ki na Nonai naki, sa vakaukauwataki ena Nona Yalo Tabu, ka sa talairawarawa vakaoti ki na Nona vakatulewa, era sa bolea kina mera sotava na mate ena vuku ni Lomana. Na noda vuravura e sa vakanaulu tiko ki na dua na gauna vakarerevaki sara. Ia ena vuku i Jisu, na noda qaqa sa vakadeitaki―ena balavu ga ni gauna eda semati keda tikoga kina ki Vua, ena vakabauta, na vakabauta e veiliutaki ki na talairawarawa. Ena vakatau kecega ena noda duidigidigi.

`Ko raica vakacava na dina ni Vakatakila Revelation 12:17 ena nomu bula vakataki iko, ena nomu bula vakalotu? Oya, ena sala cava ko vakila ni yaco tiko kina na veivaluvaluti levu oqo ena nomu bula?`