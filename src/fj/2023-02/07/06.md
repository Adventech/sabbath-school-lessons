---
title:  Na Dauveibuli ena Kauveilatai
date:   11/05/2023
---

Me vaka eda sa raica oti, ena vinaka meda na raica tale mada, na vakanananu ni o Koya na noda Dauveibuli e nodai Vakabula talega. Na Kalou a buli keda sai Koya talega na Kalou e vakabulai keda. Na Kalou e a kaya, ‘me datou bulia na tamata me ucui kedatou ka me tovo vata kei kedatou" (Vakatekivu 1: 26) sai Koya talega e a kacivaka mai ena kauveilatai, "Ilai, Ilai, lama, sapakicanai? Na kenai balebale “Noqu Kalou, Noqu Kalou, ko sa biuti Au ena vuku ni cava?" (Maciu 27:46). E tukuna tiko na vuna e dodonu meda rerevaki Koya kina na Kalou, vakauasivi, ena noda vakacaucautaki Koya ka vakarokorokotaki Koya talega.

Ena rawa vakacava ki veikeda, na kawa tamata bale, meda na ciqoma na mataqali dina e veivakaurabuitaki me vaka oqo? Na cava na ka eda na rawa ni cakava? E tukuni tiko ena itukutuku ni matai ni agilosi na cava meda cakava: "Rerevaka na Kalou ka vakarokoroko vei Koya, ni sa na Nona gauna me lewa; ka vakarokoroko ki vei Koya a buli lomalagi kei vuravura na wasawasa kei na veivurevure ni wai” (Vakatakila 14:7).

`Wilika na Joni 19:16-30, ko Joni e volaitukutukutaki Jisu ena kauveilatai. Ni ko wilika, qai vakasamataka na tiki ni Vola Tabu eda sa wilika oti me baleti Jisu na Dauveibuli, “sa cakava na ka kecega ko Koya, se ra tu mai lomalagi, se ra tu e vuravura, se ra rairai se ra sega ni rairai, se ra tikotiko vakaturaga se ra veimatanitu, se ra turaga sa liu se ra turaga kaukauwa. Sa cakava na ka kecega ko Koya ka me Nona talega" (Kolosa 1:16). Na cava meda cakava ena ivakaraitaki veivakurabuitaki ni loloma ni Kalou?`

Nai tukutuku ni matai ni agilosi meda vakarokorokotaka na Kalou e lako mai ni sa oti na kauveilatai, ni oti na kena sa kilai vei ira na veivuravura era vakaraica tiko kei ira era vakamuri Karisito tiko ni ko Koya a buli lomalagi kei vuravura na wasawasa kei na veivurevure ni wai, sai Koya sara talega, e dina ga ni Kalou, “A sa vakadravudravuataki Koya ka kauti Vua nai tovo vakatamata dauveiqaravi, a sa caka me tautauvata kei na tamata, ia ni sa kune ni sa tovo vata kei na tamata, sa vakamalumalumutaki koya, a sa talairawarawa me mate, ia me mate ena kauveilatai" (Filipai 2:7, 8).

Sa dua dina nai vakaraitaki e veivakurabuitaki vei ira era kilai Jisu ni bera ni qai lako mai vakatamata ki vuravura. Sa rauta mera vakarokoroko tale ga kina ki Vua ko ira na veika bula mai lomalagi. Ki veikeda, eda sa vakabulai ena Nona dra, na cava tale na ka eda na rawa ni cakava, ia meda sa na vakarokorokotaka ga na noda Dauveibuli ka nodai Vakabula?

`Na cava na vuna era laki vakaikuritaka tale kina na tamata bale enai valavala ca, na ka sa cakava oti ko Karisito ena kauveilatai? e sa dua dina vakanananu e veicalati, ena rarama ni dina ni kauveilatai? Na noda cakacaka cava ena rawa ni kuria na ka e sa cakava oti na Dauveibuli ki veikeda?`