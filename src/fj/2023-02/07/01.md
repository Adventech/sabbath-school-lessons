---
title:  Vakarokorokotaka na Dauveibuli
date:   06/05/2023
---

### Wilika ena Macawa oqo
Vakatakila 1:9, Aisea 40:26, 2 Koronica 5:17, Kolosa 1:17, Vakatakila 4:11, Joni 19:16-30.

> <p>Wiligusu</p>
> "Kemuni na neitou Turaga kei na neitou Kalou, sa dodonu me ia vei kemuni na vakarokoroko kei na veidokadokai, kei na kaukauwa: ni sai kemuni ka bulia na ka kecega, era sa buli ga ka tu dei talega e na nomuni lewaâ€ (Vakatakila 4:11).

Sa dau ka rawarawa na noda dautaura vakamamada na veika, vakauasivi na veika eda sa dau kila tu se lako curuma. Ena vakacava na kena rawarawa ki vei ira na gone mera na dautauri ira tu vakamamada na nodrai tubutubu, o koya era sa kila vakavinaka tu na nodrai tovo ni bula era malumalumu kina. E vakacava na noda dau taura tu vakamamada na cila ni matanisiga, na loma ni macawa, na cagi, se na qele ena ruku ni yavada.

Ia, ko sa bau tu vakadua mo vakasamataka na levu ni noda taura tu vakamamada na bula? Sa bau vakavica na noda tu vakadua ka taroga na taro oqo, Na cava na vuna e vakavotukanataki kina e dua na ka mai na sega na ka?

Na cava na vuna e basika tu kina na noda univesi ena kena totoka kei na kena lagilagi taucoko ka vaka-kina na veika e veivakurabuitaki era tu kina? Ena dua na vakadidike vakavuku o koya e a qai vakayacori wale tikoga oqo, e kainaki ni noda univesi a sega tu ena dua na gauna. Ia na noda vuravura e sa vakarautaki meda tawana ka eda kurabui nida sa tiko kina. Kei na vakacava ni veimataqali tukuni se italanoa (myths) me baleta na vuravura ni basika mai ena sega na ka, se mai na so na mataqali sosoqoni vakafika, na noda vuravura e basika baleta na Kalou na Dauveibuli e a bulia kei na veika kece e tu kina.

_*Vulica na lesoni ni macawa oqo me vakarautaki iko ena Siga Tabu, Me 13._