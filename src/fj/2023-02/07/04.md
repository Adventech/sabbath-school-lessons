---
title:  Na Kalou e Voleka
date:   09/05/2023
---

Na Kalou na Dauveibuli, ka bulia na matanisiga, na vula, kei na kalokalo mera basika, ena Nona kaukauwa levu e bulia kina na vuravura oqo, ka vakatawana ena veika bula, sai koya talega na Kalou e taleitaki keda yadudua. Sai Koya na Kalou e a sereki ira mai na Nona tamata ena nodra a vakabobulataki tu mai Ijipita, e a liutaki ira ena nodra lako voli ena loma ni veikau, e a vakatauca ki vei ira na mana mai lomalagi, e a vakavuna na kena bale na bai mai Jeriko, ka vakadrukai ira na meca ni Isireli. Na Kalou vata ga oqo e a vakayagataka na Nona kaukauwa me bulia kina na vuravura, e solia talega na Nona kaukauwa me vakadruka kina na kaukauwa ni vuni ca o koya valuta tiko na noda bula.

`Wilika na 2 Koronica 5:17, Same 139:15-18, Cakacaka 17:27, kei Kolosa 1:17. Na cava na ka era vakatavulica ki veikeda na veitikina oqo me baleta na Nona sa rui voleka na Kalou?`

Era dau talanoataka ko ira na gonevuli ni Vola Tabu na taucoko kei na cecere ni Kalou (transcendence of God). Ena vakanananu ni bula e uasivita na veika buli kecega. Era tukuna tale tikoga na Nona vakaitikotiko kei na Nona vakatulewa na Kalou ena veiyasana kecega (immanence of God), me vaka e vakaraitaka nai tukutuku ni veitabagauna vakaivolatabu. E dina ga ni vakaitikotiko na Kalou ena veiyasana cecere ka vakatabui, kei koya talega sa ramusu ka malumalumu na yalona, me vakabula na yalo i koya sa yalomalumalumu,” (Aisea 57:15). Me vaka na ka e tukuna ko Jisu vakataki Koya, me baleti ira na Nona tamata yalodina, “meu tu vei ira, ka mo ni tu vei au, me ra vakayacori sara me ra dua bauga; ia me kila kina ko vuravura ni kemuni sa talai au mai, ka ni kemuni sa lomani ira me vaka ko ni sa lomani au" (Joni 17:23).

Nai tukutuku uasivi duadua me baleta na noda Kalou oya ni Nona cecere kei na kaukauwa e rui rabailevu ka ni tara yani na veivuravura tale eso ka vaka kina na noda dui bula. E sa yalataka tu me na buli keda vou tale, vakayagoyago vinakataki keda, ka veisautaki keda meda ucui Koya. Vakasamataka mada se cava na kenai balebale. O Koya na Kalou e a bulia, tokona ka vakatulewataka tu na bilioni ni veivuravura e loma ni macawa, sai Koya talega na Kalou oqo eda "bula vei koya, ka yavala, ka rawata mai vua na noda bula" (Acts 17:28), e cakacaka talega e lomada, me solia ki veikeda na yalo vou, me vakasavasavataki keda mai nai valavala ca, ka buli keda vou tale ena vukui Karisito. Sa dua dina na vakanananu e veivakacegui nida vakila ni noda Kalou, e tu vua na kaukauwa, dauloloma ka daukauwaitaki keda.

`Eda na vulica vakacava meda nuidei ka vakacegu nida kila ni tiko vata kei keda na Kalou? Se vakarerei keda, baleta ni kila na noda veika vuni na Kalou? Ena vakacegui keda vakacava na kosipeli ena vakanananu oya?`