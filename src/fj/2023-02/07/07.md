---
title:  Kuri ni Vakasama
date:   12/05/2023
---

Na vakarokorokotaki ni Kalou e dua tiko na ka bibi enai Vola Tabu ka sa suitu tu ni duidui vei ira na tamata era sega ni kila na Kalou kei ira na Nona tamata ni Kalou. Enai Veiyalayalati Makawa taucoko era veivakasalataki tiko kina na parofita ki vei ira na tamata ni Kalou, ena vuku ni nodra sa sokalou tiko ki na vei kalou tani tale eso, se na nodra sokalou tiko ki Vua na Kalou ka ra vakayagataka tiko nai valavala ni lotu vaka-pekani. Na veisaqasaqa e tiko ena kedrau maliwa na vakarokoroko ki Vua na Kalou na Dauveibuli se so-kalou ki na veikalou tani eso e uto tiko ni veivaluvaluti levu ena vuku ni kena sa biutani vakatikitiki na Vunau ni Kalou.

"Na So-kalou e vakatakila na yavu bibi ni nona bula e dua na tamata ena ka me na cakava nira sa sota kei Koya na Dauveibuli. . . . Ko ira ga era bula tiko ena rawa nira vakarokorokotaka na Turaga; ko ira na mate era na sega ni rawa ni vakavinavinaka se vakarokoroko ki Vua....O Koya e a buli keda e sureti keda tiko meda sorovaka na noda bula ki Vua ena ivakaraitaki ni so-kalou, me na rawa nida taura lesu kina mai Vua na kalougata, mera na laki kalougata kina ko ira na tani. Na so-kalou se vakarokoroko e sa dodonu me sa tiki ni noda bula ka sai koya oya nai naki ni noda bula me rawa ni vakagalalataki keda mai na noda nanumi keda ga vakataki keda. Ni da sa sega ga ni so-kalou ki Vua na Kalou na Dauveibuli, eda sa na vakayalia kina nai balebale dina ni noda bula; eda sa na bula ena dua na bula veilecayaki, ka lako tikoga ki na rusa baleta nida sa tamusuki keda tani mai nai vurevure ni bula.”—Ángel Manuel Rodríguez,"The Closing of the Cosmic Conflict: Role of the Three Angels' Messages," p. 42.

**Taro ni Veiwasei**:

`Dabe toka ena vakanananu ni cava na vuna, e se sega tikoga ni rauti keda kina na veika e bulia na Kalou ena vuravura bale eda tiko kina oqo? Na cava na vuna eda gadreva talega kina na vosa ni yalayala ni veivakabulai?`

`Vakananuma mada eso na ka ko lako curuma ko qai raica kina na kaukauwa ni Kalou ni cakacaka ena nomu bula; oya ni vakaraitaki kina ki vei iko na loloma ni Kalou. Qai vakadei toka ena vakanananu ni oqo na Kalou e a bulia na univesi. Ka sai Koya na Kalou oqo e lomani iko ka qai kauwaitaka na nomu bula. Na cava na vuna e dodonu kina me sega walega ni veivakacegui ia me veivakayalomalumalumutaki talega?`

`Kevaka me a dina na evolution, vakananuma mada na gaunisala eda na kacivi kina meda vakarokorokotaka na Dauveibuli e vakayagataka e bilioni na yabaki ni mate, vakacaca, vakarusai, rarawa kei na mate raraba me rawa ni buli keda kina, ia ena gauna vata ga, e solia ki veikeda e dua nai talanoa e duidui sara ena Vakatekivu se da buli vakacava. Ia ena dodonu beka meda vakarokoroko ki Vua? Vakarokorokotaki Koya ena vuku ni cava? Ena vuku ni Nona lasutaki keda na tevoro me baleta na gaunisala eda basika kina?`