---
title:  Na Kosipeli, Veilewai, Veibuli
date:   10/05/2023
---

Raica mada nai tukutuku ni matai ni agilosi. Tukutuku vinaka e sega ni oti rawa, Gauna ni veilewai, Vakarokorokotaka na Dauveibuli. Raica mada na nodratou veisemati vakaveivolekati na veivakanananu oqo. Ena gauna eda sa na tucake tu kina ena mata i Koya na Dauveibuli ena veilewai, na kosipeli walega ena solia ki veikeda nai nuinui. “O koya oqo era sa sega kina ni lewai me cudruvi ko ira era sa tu vata kei Karisito Jisu, era sa sega ni muria tiko nai tovo vakayago, era sa muria ga na Yalo Tabu” (Roma 8:1). Ena sega ni cudruvi ena gauna oqo-ka na sega vakaidina ena veilewai.

Na Nonai tukutuku na Kalou na Dauveibuli e rui ka bibi ena gauna oqo, vakauasivi ena gauna e sa vaka me sa vakacacana tiko kina na yavu ni vakabauta ni Lotu Vakarisito na ivakavuvuli vaka-evolution, oya ni tubu ga vakataki koya na veika buli.

Ia ena vuku ni kena sa tete na vakanananu oya (evolution), na Kalou e vakaduria cake kina e dua na lotu, e dua nai kumukumu tamata, ka ni yacadra walega vakataki ira e sa ivakadinadina, e saqata na vakanananu ni evolution-e dua nai kumukumu tamata era na kacivaka na yavu dina ni Kalou ni o Koya na noda Dauveibuli ka nodai Vakabula.

`Wilika Na Efeso 3:9, Kolosa 1:13–17, Vakatakila 4:11, kei na Roma 5:17-19. Na cava era vakatavulica na veitikina oqo me baleti Jisu ni o Koya na Dauveibuli ka iVakabula?`

Raica mada nai sema vakaveivolekati ni Jisu na Dauveibuli kei na Jisu e mai voli keda lesu tale. Ena gauna ga e sa vakalailaitaki sobu kina na Nonai tutu vaka-Dauveibuli, me vaka na ka e tutaka na evolution, na Nonai tutu vaka noda iVakabula e sa loma tarotarotaki talega. E lako mai ko Jisu me vakabulai keda mai nai valavala ca, mai na mate, mai na rarawa kei na yalo kaukauwa- ena gauna cava sa qai yaco kina na ivalavala ca, na mate, kei na veivakacacani mei vakavuvuli vaka-evolution, sa qai vakabulai keda na Kalou mai na veitagede kece sara a cakava me buli keda kina? Oya e dua na lasu rerevaki.

Kei na ka e qai vakaleqa sara vakalevu oya na kena vakalialiai na vakanananu ni mate nei Jisu ena kauveilatai mai na evolution. Na cava na vuna? Ko Paula e kaya (raica na Roma 5:17-19) nai sema e sega ni tawasei rawa mai nai tekitekivu ni valavala ca, mai vei Atama, ki na mate nei Jisu. E tiko nai sema ena kedrau maliwa ko Atama kei Jisu. Ena veitagede ni kena bucini cake edua na ka bula, e sega na Atama ivalavala ca ena rawa ni tekivutaka na mate, baleta na mate—milioni na yabaki ni mate—e nanumi ni bili kei na kaukauwa ena gadrevi me buli Atama me tekivu kina.

Me tekivu sara mai nai vakatekivu na vakavuvuli vaka-evolution e sa vakacacana tiko mai na yavu vakaivolatabu ni kauveilatai. Ena yasana kadua, sa kaci tiko na Lotu ni Kavitu ni Lesu Vakarua mai ki vuravura me vakarokorokotaka na Dauveibuli, ka mera tucake me ivakadinadina ni cala oqo.