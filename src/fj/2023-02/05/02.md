---
title:  Na Bibi ni Gauna ni Veilewai
date:   23/04/2023
---

Nai otioti ni vola enai Vola Tabu, na Vakatakila, e vakanamata vakatabakidua tiko ki nai cavacava ni veivaluvaluti balavu erau vakayacora tiko na vinaka kei na ca. Ko Lusefa, na agilosi vuki tani oqo e saqata na dodonu, na savasava kei na vuku ni Kalou. E kaya ni sega ni dodonu ka sega ni savasava na gaunisala e vakatulewataka tiko kina na univesi na Kalou. Nai otioti ni veilewai ena ivola ni Vakatakila e uto tiko ni kena saqati tiko na Nonai tovo na Kalou.

Na Vakatakila 14:7, e kaya â€œRerevaka na Kalou ka vakarokoroko ki Vua, ni sa yaco na Nona gauna me lewa, ka vakarokoroko ki vei Koya e buli lomalagi kei vuravura na wasawasa kei na veivurevure ni wai"

`Na cava e sa rui ka bibi kina nai tukutuku ni matai ni agilosi me baleta na veilewai ni Kalou ni oti ga na kena kacivaki nai tukutuku e sega ni oti rawa?`

Na kosipeli kei na veilewai erau tiki ni tukutuku ni Matai ni agilosi, ka ni rau duavata ga. Kevaka me a sega na itukutuku vinaka e sega ni oti rawa, sa na sega na noda inuinui ena gauna ni veilewai. E tiki tiko ni kosipeli na kena kacivaki na veilewai.

Ena gauna ni veilewai, era na raica tu na veivuravura era sega ni vakadukadukalitaki, na veisasaga kece sara e cakava na Kalou me vakabulai kina na kawa tamata, Na veilewai oqo e vakatakila na vakatulewa dodonu kei na yalololoma ni Kalou. E tukuna e dua na ka me baleta na Nona loloma kei na Nonai vunau. E tukuna na Nona loloma savu e veivakabulai kei na Nona kaukauwa me veisereki.

Na veilewai e tiki tiko ni kena vakaoti na leqa ni valavala ca ena cakava na Kalou. Ena veivaluvaluti levu ena kedrau maliwa na vinaka kei na ca, e sauma kina na Kalou na veibeitaki nei Setani ena kauveilatai, ia na veilewai, e vakaraitaka na Nona sa cakava na veika kece sara e rawata na Kalou me vakabulai ke da ka liutaki keda ki na kauveilatai.

Ena matadra na lewei lomalagi e tawa wili rawa, sa na qai dolavi na itukutuku e biu tu vakaivola (raica na Taniela 7:10). Me vaka nida sa rui ka talei ki Vua na Kalou, e tu vakadua ko vuravura taucoko ni rokova na digidigi eda sa cakava ena rarama ni veivakauqeti ni Yalo Tabu kei na veivakabulai soli wale e vakarautaka na Karisito ena kauveilatai mai Kalivari.

`Wilika vakavinaka na Same 51:1-4, vakauasivi na tikina e 4. Ena vukei keda vakacava na veitikina oqo me vakararamataka nai balebale kei nai naki ni veilewai?`