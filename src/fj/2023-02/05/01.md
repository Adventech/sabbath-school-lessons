---
title:  Nai Tukutuku Vinaka ni Veilewai
date:   22/04/2023
---

### Wilika ena Macawa oqo
Vakatakila 14:7; Same 51:1-4; Vakatakila 20:12; Taniela 7:9, 14, 26; Vakatakila 4:2-4; Vakatakila 5:1-12.

> <p>Wiligusu</p>
> "Sa Kaci ena domo levu ka kaya, ‘Dou rerevaka na Kalou ka vakarokoroko ki Vua ni sa yaco na Nona gauna me lewa; ka vakarokoroko ki vei Koya a buli lomalagi kei vuravura na wasawasa kei nai vurevure ni wai" (Vakatakila 14:7).

Kevaka e dua na ka e matata tu enai Vola Tabú, oya ni Kalou e Kalou ena vakatulewa ena gauna ni veilewai, ena gauna oqo, se ena gauna mai muri, se ena sala cava ga, ena vakatauca na Nona lewa-ena veilewai e gadrevi tiko ena gauna oqo eke ena yaco mai ka na qarava na Kalou vakataki Koya, "sa lewai vuravura kecega" (Vakatekivu 18:25; raica talega na Same 58:11, Same 94:2, Same 98:9). Se, me vaka na ka e vola ko Paula: “O koya oqo eda na dui vakatusai keda kecega vua na Kalou” (Roma 14:12).

E vakasama rerevaki toka, se vakacava? Ena noda na vakatusai keda ena mata ni Kalou, na Kalou e kila na veika titobu, na Kalou ena “Lewa na cakacaka kecega, kei na ka vuni kecega, se vinaka, se ca" (Dauvunau 12:14)?

Vakauasivi na veilewai oqo ena vakatakila na vinaka kei na loloma savu ni Kalou ni o Koya e dodonu ka yalololoma ena Nona vakatulewataki ira na vakabulai ka vaka-kina o ira na yali.

Ena macawa oqo eda na dikeva tiko kina vakatitobu na ulutaga me baleta na veilewai ni vakatauvatanitaki kei na veivaluvaluti levu e vakayacori tiko ena univesi ka da na raica vakatabakidua tiko kina na cava na ka ena yaco ena gauna era na sotava kina ko ira na tamata yalodina ni Kalou na “veilewai sa bera mai" (Cakacaka 24:25).

_*Vulica na lesoni ni macawa oqo me na vakarautaki iko ena Siga Tabu, Epereli 29._