---
title:  Na Yalololoma ni Kalou kei na Veilewai
date:   24/04/2023
---

Na kauveilatai kei na veilewai erau vakatakila ruarua ni Kalou e dodonu ka yalololoma. Na kavoro ni vunau e vakabibitaka na mate ni tamata ivalavala ca. Na vakatulewa e sa vakatauca ni "Sau ni valavala ca na mate." Sauma na yalololoma, "Nai solisoli ni Kalou na bula tawa mudu ena vukui Jisu Karisito na noda Turaga" (Roma 6:23). Kevaka sa rawa ni veisautaki se vakarusai na ivunau ni Kalou, ena sega ni yaga me mate ko Jisu. Na mate nei Karisito e yavutaka na tawa mudu ni vunau kei nai vunau e yavu ni veilewai.

`Wilika na Vakatakila 20:12. Eda veilewaitaki vakacava? Na veiwekani cava e tiko ena maliwa ni cakacaka vinaka eda vakayacora kei na noda vakabulai?`

Na noda cakacaka e vakatakila na noda digidigi kei na noda dina ki Vua na Kalou. Me vaka na ka e kaya na Efeso 2:8, 9, “ni loloma walega eda sa vakabulai kina ena vuku ni vakabauta. . . . . ka sega ena vuku ni cakacaka me dokai koya kina e dua" Ia ena gauna sa vakabulai keda kina ko Karisito, ko Karisito e sa veisautaki keda. “ni da sa nona cakacaka, sa caka me da tu vata kei Karisito Jisu me ia nai valavala vinaka” (Efeso 2:10).

Na noda cakacaka vinaka ena sega ni vakabulai keda, ia era vakatakila ni noda vakabauta e ka dina. Nai cavacava ni veilewai ni Kalou ena tasereka tani kina na lawaki kecega, na lotu ca kecega, na ka lasu kecega kei na veitikina e loma ena noda bula. Ena kena vakatakila na keda ituvaki dina ena mata ni Kalou ena gauna ni veilewai, Ko Ellen G. White e vakarautaka nai tukutuku kaukauwa oqo ena gaunisala e rau duavata kina na kosipeli kei na veilewai.

"Ena nodra vakila na tamata ni Kalou ni ra tokara tu nai sulu qeleqelewa ena mata ni Kalou, sa dodonu me na veituberi ki na yalomalua kei na kena dikevi vakatitobu na lomadra era cavuta na Yacana. Ko ira era sa vakasavasavataka na lomadra ena nodra talairawarawa ki na dina era na taukena vakataki ira na itovo ni tamata yalomalua. Na voleka ga ni nodra vakaraica nai tovo tawa cala nei Karisito, na kaukauwa ni nodra na gadreva mera na ucui Koya. Ka na lailai na nodra na vakaraica na nodra savasava se na bula vakatabui vakataki ira. Ia nida vakila tiko nida tamata ivalavala ca, sa dodonu meda na vakararavi vakatabakidua kivei Karisito me noda yalododonu, me noda bula vakatabui ka nodai Vakabula. Ena sega ni rawa meda vorata na veibeitaki nei Setani ki veikeda. Ko Karisito duaduaga ena rawa ni mana na Nona vutugu ena vukuda. Sa rawa ki vei Koya me vagalui koya na dauveibeitaki sega ena vuku ni noda vinaka ia ena vuku ni ka e sa cakava ena vukuda."—Testimonies for the Church, vol. 5, pp. 471, 472.

`Na cava ko raica ena nona vosa na vada ena vuku ni nodrau duavata na kosipeli kei na veilewai? Nai nuinui cava ko na rawa ni taura mai ena duavata ni kosipeli kei na veilewai?`