---
title:  Ko Ira era Muria Tiko na Lami
date:   07/06/2023
---

`Wilika na Vakatakila 13:1, 2. E lako mai vei na manumanu, kei cei e solia ki vua na nona kaukauwa?`

Nai matai ni manumanu ena Vakatakila 13 e rawata na nona kaukauwa levu mai vua na gata. Na Vakatakila 12:9 kei na Vakatakila 20:2 e rau kaya ni gata oya ko Setani. Ko Setani e dua na daulawaki ka vakawaqawaqataki koya voli mai na veikaukauwa vakavuravura. Na Vakatakila 12:3-5 e kaya ni o koya na gata-na tevoro e a tovolea me vakarusai koya na Gonetagane ena gauna sa na sucu kina. Na Gonetagane oqo e a qai kau cake ki Vua na Kalou kei na Nonai tikotiko vakaturaga. Oqo e sa baleta tiko na bula nei Karisito. Ko Setani e vakawaqawaqataki koya mai vei Eroti nai liuliu ni matanitu ko Roma. Ni mai cava tiko na bula nei Jisu, ena nona vakatulewa ko Pailato, na kovana mai Roma, me mate ko Karisito, era sa qai vakoti Koya ki na kauveilatai na sotia ni Roma, ka dua vei ira sa qai cokai Koya ena moto, kara yadrava na Nonai bulubulu. Me vaka e kaya na Vakatakila 13:2, ni gata, ko Setani e vakawaqawaqataki koya mai vei Roma vakamatanitu, ena solia na nonai dabedabe ni nona matanitu ki vua na manumanu e a basika cake mai.

“Dina ga ni vakatakarakarataki Setani vakatabakidua tiko, na gatalevu, ena dua tale na kena vakasama e vakatakarakarataki Roma vakamatanitu tiko. . . . Na kaukauwa e taravi Roma vakamatanitu, ka a rawata na nona kaukauwa, dabedabe kei na vakatulewa mai vua na gata, e matata vakavinaka tu ni ko Roma vakalotu"-The SDA Bible Commentary, vol. 7, p. 817. E dua na dauvolaitukutuku ni veigauna makawa ko A. C. Flick e kaya ni “mai na vakacacani ni matanitu ko Roma e basika cake mai kina na Lotu vaka-Roma."—A. C. Flick, The Rise of the Medieval Church (1900) p. 150 as quoted in The SDA Bible Commentary, vol. 7, page 817.

`Wilika na Vakatakila 13:3 kei na Vakatakila 14:4. Na duidui cava ko raica rawa ena veitikina oqo?`

Ni veidutaitaki ki vuravura taucoko, ena nodra muri koya tiko na manumanu, era na tiko na tamata ni Kalou era muri Koya tiko na Lami. Ena rua tikoga na yasana, vei Jisu se saqati Jisu. Ena sega na tiko ga e loma. Ena nomu sega ni sorovaki iko vakaoti ki vei Jisu e, nakiti se sega, mo sorovaki iko ki yasana kadua.

`"Ia dou na cati vei ira na tamata kecega e na vuku ni yacaqu: ia ko koya ena vosota me yacova nai vakataotioti, ena vakabulai” (Maciu 10:22). Ko sa vakarau tu mo na gumatua me yacova nai vakataotioti?`