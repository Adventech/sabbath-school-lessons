---
title:  E Rua na Veivakarautaki Duidui
date:   21/05/2023
---

`Wilika na Vakatakila 12:17 kei na Vakatakila 17:14. E vakamacalataki vakacava na lotu ni Kalou, kei na cava na ka e qai cakava ko Setani?`

Ena veitabagauna sa oti, era sa dau tiko voli eso na tamata era yalodina vakaoti ki Vua na Kalou. Na Vakatakila 12:17 e vakamacalataka na nodra yalodina ena kena "maroroi tiko nai vunau ni Kalou” ka vakatalega kina ena nodra vakatokai ni ra “kacivi, digitaki ka yalodina" (Vakatakila 17:14).

`Wilika na Vakatakila 14:8 Kei na Vakatakila 17:1, 2. Nai tukutuku bibi cava e kacivaka eke na agilosi, ka cava na ka e cakava ko Papiloni me vakatara kina nai tukutuku oqo?`

Ko Joni a vola nai vola ni Vakatakila ni sa mai cava nai matai ni senitiuri. Oqo na gauna sa vakarusai tu kina ko Papiloni. Ena gauna e qai volavola tiko kina ko Joni ena Vakatakila, ko Papiloni dina e sa vakarusai oti ena loma ni vica vata na senitiuri sa sivi.

Ni qai volai tiko nai vola ni Vakatakila sa kau ga mai na iyaloyalo kei Papiloni makawa me ivakatakarakara enai vakataotioti ni gauna oqo. Na veiparofisai kece enai vola ni Vakatakila, sa vakayagataki tiko ko Papiloni mei vakatakarakara ni lotu lasu ka tautauvata na nonai valavala kei Papiloni makawa. Na yavu e a yavutaki koya tiko mai kina ko Papiloni makawa ena yavu ni Papiloni vakayalo ena gauna oqo.

Ena Vakatakila 17:1-6, na yalewa e vakaisulutu enai sulu lokaloka kei nai sulu kulakula e na tara na veitabagauna. Na yalewa oqo e vodo tiko ena dua na manumanu kulakula. E vakatokai koya nai Vola Tabú ni yalewa dautagane. E sa biuta na watina dina, ko Jisu Karisito. Eke e sa qai solia ki veikeda ko Joni nai yaloyalo matata ni lotu vuki tani o koya ena veirawai vakalevu e vuravura. Raica mada na vosa e vakayagataki me baleti koya na kaukauwa oqo; ‘o koya era sa veibutakoci kaya ko ira na tui kei vuravura, a ra sa vakamatenitaki ko ira na kai vuravura e na waini ni nona dautagane" (Vakatakila 17:2). Mateni? Ena veicalati tu ga kei nai VolaTabu e veigauna. Kei na dautagane? Nai vakaraitaki ni vakavuvuli lasu, yavu cala kei na kenai valavala.

`Nai liuliu kei ira na tamata wale era sa rawai tu mai vua na kaukauwa oqo. Na cava na noda isasabai duaduaga? (wilika na Efeso 6:10–18.)`