---
title:  Kuri ni Vakasama
date:   26/05/2023
---

“Nai tukutuku ena Vakatakila 14 ni kacivaka tiko na bale nei Papiloni e dodonu me vakayagataki ki na veisoqosoqo lotu era a Vinaka vakaoti tu, ka ra sa yaco mera vakaleqai. Me vaka ni muria tiko na ivakasala me baleta na veilewai nai tukutuku oqo, ena dodonu me soli se kacivaki enai vakataotioti ni gauna; ena vuku ni ka oya ena sega ni okati vakatabakidua tikoga ki na lotu vak-Roma, baleta ni lotu oya e sa cici voli mai enai tuvaki ni bula bale ena vuqa sara na senitiuri.”—Ellen G. White, The Great Controversy, p. 383.

Taniela 3-nai talanoa ni nodratou vakaroti na cauravou e lewe tolu na Iperiu me ratou "vakarokorokotaka na matakau koula a vakaduria na tui ko Nepukanesa" (Taniela 3:5) e Papiloni taumada—sai vakatakarakara ni ka ena yaco ena gauna sa na vakasaurarataka kina ko Papiloni vakayalo na kena vakarokorokotaki na matakau enai vakataotioti ni gauna. (raica na Vakatakila 13:15; Vakatakila 14:9, 11; Vakatakila 16:2; Vakatakila 19:20; Vakatakila 20:4). E talei ni vunau eratou na vakacacana ko iratou na Iperiu e tolu oya, nai karua ni vunau (Lako Yani 20:4, 5), e dua veirau nai vunau e vakaraitaka tiko ni kaukauwa oqo ena tovolea ena nonai gu me na “veisautaka na gauna eso kei na lawa eso" (Taniela 7:25).

Na ivunau cava tale ena vakacacani? Nai ka va ni vunau, me vaka eda sa raica oti eda na raica tale, baleta ni dabe tiko ena uto ni vakatataro ni sokalou ka uto tale tikoga ni otioti ni veivaluvaluti, ena gauna eda na sotava kina na taro se da na vakarokoroko ki Vua a bulia na lomalagi kei na vuravura na wasawasa kei na veika kece era tu kina, ka qai vakacegu enai kavitu ni siga" (Lako Yani 20:11; raica talega na Vakatakila 14:7), se na manumanu kei na nona matakau.

**Taro ni Veiwasei**:

`Nai sema cava e tiko ena Vale Cecere mai Pepeli kei na Papiloni vakayalo ena gauna oqo? Na cava na ka erau tautauvata kina?`

`Ko na vakaduavatataka rawa vakacava na vakanananu duidui e rua oqo? Ko Jisu e sa solía na kaukauwa ki na Nona lotu, ia sa dua na ka rerevaki na kena vakalaivi na noda bula vakalotu ki na ligadra nai liuliu ni lotu. Na cava nai yalayala ni lewa ni lotu?`

`Ena rawa vakacava ki veikeda meda vulica ni qaravi kalou matakau, e dua tiko nai valavala ca nei Papiloni, e sega wale ga ni cuva ki na ivakatakarakara? Ena sala cava ena rawa kina ki na lotu vuki tani me sikalutu ki na qaravi kalou matakau?`

`Na cava eso tale na tautauvata ena rawa ni ko kunea ena Taniela 3 kei na vakasaurarataki ni so-kalou ekea, kei na cava eda sa vakasalataki tiko kina enai vakataotioti ni gauna oqo?`