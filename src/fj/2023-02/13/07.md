---
title:  Kuri ni Vakasama
date:   23/06/2023
---

“Era na qai vakatotolotaka ko ira na tamata ni Kalou, mai na dua na vanua ki na dua tale na vanua na kena kacivaki nai tukutuku mai lomalagi. Ena soli nai vakasala mai na udolu na domo, e vuravura taucoko. Ena basika na cakacaka mana, era na vakabulai na tauvimate, na ivakatakilakila kei na ka e veivakurabuitaki ena muri ira na tamata vakabauta. Ena cakacaka tale tikoga ko Setani, ena nona na vakayacora na cakacaka e veivakurabuitaki vakailasu, ena nona na kauta sobu mai na bukawaqa mai lomalagi e matadra na tamata (Vakatakila 13: 13). Sa na yaco kina mera na cakava na nodra digidigi na lewei vuravura.

"Ena kau nai tukutuku, sega ena duidui me vaka sa veitarai sara kina vakatitobu na Yalo ni Kalou. Na duidui e sa vakaraitaki. Sa teivaki na sorena, ia oqo e sa na tubu cake ka vakavuana. Na veitikidua tabaki era veisoliyaka na daukaulotu e sa vakayagataki ena nodra yaloqaqa, ia era lewe vuqa e a tarai na lomadra era sa tarovi mai na nodra kila vakaoti na dina se talairawarwa kina vakaoti. Ena gauna oqo na kena rarama e sa tatara yani ki na veivanua kece sara, na dina e sa qai matata vakaoti, kei na tamata yalodina ni Kalou era sa biuta tani nai vesu e dauvesuki ira tu. Nai sema vakamatavuvale, vakaveiwekani vakalotu e sa na malumalumu na nona veivesu ena gauna oqo. Na dina ena vakamareqeti mai na veika kecega. Era lewe vuqa era sa digitaka mera tu ena Nona yasana na Kalou.”—Ellen G. White, The Great Controversy, p. 612.

**Taro ni Veiwasei**:

`Ko Ellen G. White e vakaraitaka ni “tukutuku ni veivakadonui ena vuku ni vakabauta e tukutuku ni tolu na agilosi . . . . ena dina.”—Evangelism, p. 190. Na cava na kenai balebale? Na veiwekani cava e tiko ena vakadonui ena vakabauta ki na itukutuku ni agilosi e lewe tolu?`

`Wilika tale mada na Vakatakila 14:12. Na cava na duidui e tiko ena kedrau maliwa na maroroya nai vunau ni Kalou kei na vakabibitaka nai vunau (legalism)? Gauna cava e sa laki yaco kina na talairawarawa me sa laki okata ni rui bibi na muri ni vunau? Ena gaunisala cava ena rawa kina ki vua e dua e sega ni maroroya tiko nai vunau ni Kalou me legalist tikoga?`

`Nai sau ni taro cava ko na rawa ni solia ki vei ira era vakalewai keda nida veivosakitaka tiko na manumanu rerevaki kei nai vakasala bibi e kune tiko ena vola ni Vakatakila?`

`Veivosakitaka ena nomudou kalasi na veika sa yaco tiko e vuravura ena gauna oqo. Na veika cava ko sa raica me vakadeitaka ni sa yacovi nai vakataotioti? Eda na yacova vakacava na kenai yalayala ena maliwa ni kena sa vakilai na gauna eda sa bula tiko kina ka sega ni vesuki ena ivakamacala tawayaga me baleta na veika e se bera ni vakatakilai ki veikeda?`