---
title:  Nai Serau ni Kalou e sa Roboti Vuravura
date:   21/06/2023
---

`Wilika na Vakatakila 4:11, Vakatakila 5:12, Vakatakila 19:1, kei na Vakatakila 21:26. Na vosa vata e salavata kei na iserau ni Kalou o koya e roboti vuravura me vaka e vakamacalataki tiko ena Vakatakila 18:1?`

Na veivaluvaluti ni Vinaka kei na ca e vuravura e sa baleta tale tikoga na rokovi se na kenai rogorogo na Kalou. Ko Setani, na dauvakacaca, e sa vakaraitaka oti tiko mai ni sega ni dodonu na Kalou. Ena Nonai vakaro me vakarokorokotaki ia e lailai na ka e solia. E kaya ni Nonai vunau na Kalou e tarova na noda galala ka yalana na noda reki.

Na bula, mate kei na tucake tale nei JIsu e vakacabotetaka nai talanoa oya. Ni o Koya a buli keda a qai sirova sobu mai na qara ni gata ena vuravura oqo me vakabulai keda. Ena kauveilatai, e a qai sauma kina na veibeitaki nei Setani ka matanataka kina ni Kalou e dauloloma ka dodonu talega.

Na rekitaki ni Nona loloma, kauwaitaki ni Nona dokai, era sa vakatakila kina ko ira na Nona tamata na Nona lagilagi enai vakataotioti ni gauna oqo-Na Nona loloma, tovo ni bula e sorovaki koya ki na vuravura e daunanumi koya ga vakataki koya, na vuravura e sega kina na kalou, kei na vuravura e vakaserauni tu enai tovo ni Kalou.

`Wilika na Lako Yani 33:18, 19. E vakatakila vakacava na Kalou na Nonai serau ki vei Mosese? Na cava na lagilagi ni Kalou?`

Na serau ni Kalou sai koya na Nonai tovo. Sa na vakasinaiti ko vuravura ena Nonai serau na Kalou ena gauna eda sa vakasinaiti kina ena loloma ni Kalou ka sa na veisau na nodai tovo ena loloma e veivakabulai.

Ni sa vakatakilai na Nona loloma ena noda bula vakatamata yadua, e sa na vakatakilai na Nona lagilagi, Nonai tovo, ki vuravura. Nai otioti ni tukutuku me kacivaki ki na vuravura e ologi tu ena butobuto vakayalo, eratou kauta tiko na agilosi e lewe tolu ena maliwa kei lomalagi, oya, "Mo rerevaka na Kalou ka vakarokoroko vei Koya" (Vakatakila 14:7).

Eda na sega ni serau ena noda cakacaka vinaka, se ena noda yalododonu, se vinaka. "Nai tukutuku ni yalododonu nei Karisito me vakarogoi mai na yasa ni vuravura kadua ki na yasana kadua. . . . Sai koya oqo na iserau ni Kalou o koya sa sogota na cakacaka ni katolu ni agilosi." Ellen G. White, Testimonies for the Church, vol. 6, p. 19. Ko Ellen G. White e vola talega: "Na cava na vakadonui ena vakabauta? Sai koya na cakacaka ni Kalou ena Nona vakamalumalumutaka na lagilagi ni tamata ki na kuvu ni soso, ka cakava ki vua na ka e sega ni cakava rawa vakataki koya ena nona kaukauwa.”—Testimonies to Ministers and Gospel Workers, p. 456.

Me kua ni noda na lagilagi ia me Nona ga na Kalou