---
title:  Kila na Dina
date:   19/06/2023
---

`Wilika na Joni 8:32, Joni 7:17, kei na Joni 17:17. Na Vos ani yalayala cava a solia ko Jisu me baleta na kena kilai na dina kei na evei na vanua e na kune kina?`

Nai otioti ni Nona veisureti na Kalou ki vei ira na Nona tamata sai koya mera dro tani mai na lasu nei Papiloni ka lako ena rarama ni dina tawa mudu e kune ena Nona Vosa. Na idola ni veika kecega nai Vola Tabu. Na balavu ga ni nodra vakadeitaki ira tiko na tamata enai Vola Tabu ka muria na ka e vakatavuvulitaka, era na sega ni temaki enai vakataotioti ni gauna ni veivakararawataki, vakauasivi na ka me baleta na Siga ni Vakacecegu.

Nai tukutuku ni karua ni agilosi sai koya na veisureti ki veikeda meda ciqoma na dina ka sega ni ka lasu. Vola Tabu ka sega ni valavala ni so-kalou, kei nai vakavuvuli mai nai Vola Tabu ka sega ni vakavuvuli vakailasu.

Nai tukutuku ni katolu ni agilosi, o koya e muri rau mai na matai kei na karua ni agilosi, e mai veivakasalataki me baleta na vakatakilakila ni manumanu. Ena loma ni parofisai taucoko enai vola Tabu, na manumanu e vakatakarakarataka tiko e dua na kaukauwa vakamatanitu se lotu. Na manumanu e a lako cake mai wasawasa ena Vakatakila 13 kei na 14 ea basika cake mai Roma me dua na ivakarau ni so-kalou e roboti vuravura taucoko. Vakasauri na nona sa vakatetea na nona veirawai ki vuravura taucoko ka na veiliutaki ena kena vakaduri e dua nai kumukumu ni kena vakacokovatataki na lotu kei na matanitu. Na kenai naki oya, me vakaduavatataki vuravura ena gauna sa vakaleqai kina na bula vakayalo, vakacacani ni veika bula, bula vakaveiwekani, veicacati kei na veivaluvaluti ni veimatanitu e vuravura taucoko.

Ka sa na liutaka ko Amerika na duavata ni veimatanitu oqo. “Mai vei rau na lasu lelevu, na bula tikoga ni yalo ni tamata ni sa mate kei na vakatabui ni Siga Sade, ko Setani ena kauti ira vata mai na tamata ena nonai lawaki oya. Ena gauna ena mai vakadavora kina o koya a liu na yavu, o koya e na qai muri mai ena qai mai vauca vata na duavata kei Roma. Na Lotu vukitani mai Amerika ena dodoka yani na ligana ki na kaukauwa vaka-Roma; kei na veilariti ni tolu na kaukauwa eratou sa duavata mai, ena muri Roma ena kena bururaki sobu na dodonu ni vakatulewa.”—Ellen G. White, The Great Controversy, p. 588.

E mai cava nai tukutuku oqo ena dua na veisureti kaukauwa ki vei ira na tamata ni Kalou mera maroroya na vunau ni Kalou ena kena bulataki na vakabauti o koya sa bulataki tiko e lomada.

`Ko na kila vakacava na vosa nei Jisu ena Nona a kaya; taura baleta “na dina ena sereki iko vakacava"? Na cava na kenai balebale? Ena sereki iko vakacava na dina?`