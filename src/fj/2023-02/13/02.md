---
title:  Vakavakarau ki nai Otioti ni Leqa
date:   18/06/2023
---

`Wilika na 1 Cesolonaika 5:1-6. Nai vakasala cava e solia tiko ki veikeda ko Paula me baleta na bula ni tamata enai vakataotioti ni gauna?`

E vakauqeti ira tiko na lewe ni lotu mai Cesolonaika ko Paula mera vakatawa ka kakua ni moce enai yaloyalo rabailevu ni lesu vakarua mai nei Karisito. Kevaka a tukuna ko Paula ki vei ira ena gauna koya, na cava ena kaya ki veikeda ena gauna oqo?

E kaya talega ni ko ira na “luve ni rarama" (1 Cesolonaika 5:5) ka ra sega ni tiko ena butobuto, sa vaka-kina ena gauna oqo" [na lesu vakarua mai nei Karisito] (1 Cesolonaika 5:4) me na kakua ni sotavi ira me vaka na daubutako" (1 Cesolonaika 5:4). Ko Jisu e vakayagataka na vosa me “vakatawa” ni veisemati vata kei na masumasu ena yalodina (Maciu 24:42, Maciu 26:40, 41). Na vakatawa sai koya na tu vakarau (alert) vakayalo. Me yadra tiko na vakasama ena kena qarauni sara vakabibi na gauna eda sa bula tiko kina ka vakanamata ki na veika e bibi.

Tomana ko Ellen G. White: "Oikeda eda kila na dina sa dodonu meda vakavakarau ki na veika sa voleka sara ni kacakacabote me vaka e dua na ka e veivakurabuitaki." Testimonies for the Church, vol. 8, p. 28.

Dina ga ni na yaco na veicakacaka mana e veivakurabuitaki e vuravura, ena sega ni dodonu me na veivakurabuitaki ki veikeda. Dina eda sega ni kila na gauna ena yaco kina, ia mai na ka eda sa raica sa rauti keimami vakavinaka me keimami kila na cava e sa lako tiko mai, ka sa kena gauna oqo meda sa vakarau.

`Wilika tale mada na Taniela 2, ka kila na veitarataravi ni veimatanitu era lako mai ka lako yani, mevaka saraga na ka e a parofisaitaki. Na cava na ka e dodonu me vakatavulici keda kinana gaunisala meda na rawa nida vakabauta kina na ka e Kaya na Kalou ni na yaco?`

E sa solia tiko ki veikeda ko Karisito nai otioti ni tukutuku meda rawa ni kila na ka ena yaco mai, ka meda vakarautaki keda kina. Na parofisai ni Taniela vata kei na Vakatakila, semati vata kei na yalo ni parofisai, e sa na solia ki veikeda na rai vakalou meda raica rawa na ka e sa lako tiko mai ki vuravura oqo. Na parofisai ni Vosa ni Kalou e tuvakataka nai tukutuku ni bula tawa mudu, kei na Taniela 2 e solia nai vakadinadina kaukauwa ni rawa nida vakabauta na Kalou.

`Ko Paula e kaya dou kakua ni moce me vakataki ira na tani. Na cava na kenai balebale, ka ed ana kila rawa vakacava kevaka eda sa moce ka, kevaka e vaka-kina, na cava na ka me caka meda yadra kina?`