---
title:  Nai Tukutuku Vinaka e Sega ni Oti Rawa
date:   08/04/2023
---

### Wilika ena Macawa oqo
Vakatakila 14:6–12; 1 Koronica 15:1-4; Roma 3:24–26; 1 Pita. 1:18-20; Maciu 28:19, 20; Cakacaka 1:8.

> <p>Wiligusu</p>
> "IA ka'u a raica e dua tani tale na agilose sa vuka e na maliwa kei lomalagi kei vuravura, a sa taura nai tukutuku-vinaka e sega ni oti rawa, me vunautaka vei ira era sa tiko e vuravura, vei ira kece talega na veimatanitu, kei na veimataqali, kei na duivosavosa, kei ira na tamata” (Vakatakila 14:6).

Vei ira na Isireli taumada, e matata tu ki vei ira na duidui era kilai tani kina ena vuku ni nodra vakabauta nai tukutuku o koya e kune tiko ena Vakarua 6: 4: "Mo ni rogoca, na Isireli: O Jiova na noda Kalou ko Jiova sa dua bau"

Ena veitabayabaki na lagati ni masu (Shema) e sa dauvakananumi ira na Jiu ena raivotu vakayalo o koya e vakaduavatataki ira tiko va-kawa tamata ka vakaukauwataka ira mera dina tikoga ki na dua na ka era kilai tani kina oya nira qarava tiko e dua ga na Kalou dina

Ki na Lotu ni Kavitu ni Lesu Vakarua mai, nai tukutuku ni agilosi e lewe tolu ena Vakatakila 14 na noda Shema (sere ni masu). Oya nai tukutuku e vakatakila na noda vakabauta. E tukuni keda ka vakamacalataka na nodai tavi ki vuravura. Vakalekaleka, na kedai tukutuku matata duadua vakaparofisai e koto ena Vakatakila 14:6–12, ka sa voliai koto eke me rawa nida raica kina na noda gadreva meda kacivaka na kosipeli ki vuravura taucoko.

Na lesoni ni macawa oqo, eda na tekivu ena noda na vulica vakamatailalai na Vakatakila 14:6-12, ia eda na cakava oya ena rai ni loloma savu (eyes of grace) nida vakarogoci Koya tiko na Kalou ni vosa tiko ki lomada.

_*Vulica na lesoni ni macawa oqo me na vakarautaki iko ena Siga Tabu, Epereli 15._