---
title:  Nai Talanoa ni Loloma Savu
date:   11/04/2023
---

Nai tukutuku ni Agilosi e lewe tolu era italanoa ni loloma savu ni Kalou. Era italanoa ni Nona loloma tawa yalani nai Vakabula—nai talanoa ni loloma levu nei Jisu ena vukuda e sa bolea kina me lako curumi eli me kakua ga ni dua ki veikeda me na yali. Nai talanoa ni loloma e rabailevu, e titobu, e tawa vakasamataki rawa na kena cecere ka tawayalani rawa.

Na Kalou e sega ni dautauri ga vakasauri. O Koya e sega ni daubale vakarawarawa ki na veiveisau ni draki ni digidigi ni tamata. Me vaka eda sa raica oti, na Nonai tuvatuva ni veivakabulai veikeda mai na veivesuki ni valavala ca e sega ni dua na ka e qai vakasamataki ga ni sa yaco nai valavala ca. Na Kalou sa vakarautaki Koya oti tu ena vuku ni valavala ca.

`Wilika na Vakatakila 13:8 kei na 1 Pita 1:18-20. Na cava era vakatavulici keda kina na veitikina oqo me baleta na gaunisala ni bula tawa mudu?`

Na itukutuku e sega ni oti rawa ena Vakatakila 14:6 e vosa tiko me baleta na veigauna sa sivi, gauna oqo, kei na veigauna sa tu mai matada. Ena gauna e bulia kina na tamata na Kalou ka qai solia ki vua na galala ni digidigi, e sa namaka tiko ni ra na cakava eso na digidigi cala. Ena gauna ga era sa rawa ni cakava kina na nodra digidigi na Nona tamata, sa tu ki vei ira na kaukauwa mera saqata na Nonai tovo na Kalou. Na gaunisala duadua ga me levei kina na dina oqo oya me buli na matakau o koya ena rawa ni lewai ka biligi tiko mai ena so na ituvatuva vakalomalagi. Na dina e vakasaurarataki e veibasai kei na itovo ni Kalou. Na loloma ena gadreva na digidigi, ia ena gauna sa soli kina ki vua na tamata na galala ni digidigi, na kena rawa ni vakayacori na digidigi cala e sa baika. Ena vuku ni ka oya, sa yaco me kunekunetaki kina ena vakanananu ni Kalou na gaunisala ni veivakabulai ni bera ni rau qai talaidredre na vuda mai Iteni.

"Na gaunisala ni noda vakabulai e sega ni dua na ka e qai vakasamataki ga ni sa bale ko Atama. Oqo e dua nai tukutuku e vuni tu mai ena gauna makawa sara' Roma 16:25. Sai koya na kena vakatakilai ni vakanananu o koya sa yavu tu mai ni Nonai tikotiko vakaturaga na Kalou mai na veitabagauna tawa kilai.”—Ellen G. White, The Desire of Ages, p. 22.

Na kosipeli e sega ni oti rawa e sega ni vosa tikoga me baleta na veigauna sa oti kei na gauna oqo-oqo na yavu ni veitabagauna sa tu mai liu vata kei nai nuinui. E vosa tiko me baleta na bula tawa mudu vata kei na Dua e mosi tu na yalona me na tiko vata kei keda me tawa mudu.

`Wilika na Efeso 1:4. Vakasamataka mada nai balebale ni se bera ni yavutaki ko vuravura ko sa digitaki ena vukui Karisito mo bula ena vukuna. Na cava ena veivakayaloqaqataki kina na dina oqo?`