---
title:  Na Veilewa, Veibuli, kei na Tavi (Accountability)
date:   14/05/2023
---

Kevaka eda dua ga nai kumukumu nave somidi (cells) e basika ga mai, eda sa vua ga ni dua na ka e basika ga vakasauri ka tubu cake me maqe ni Aferika, yaco ga ekea, sa na lailai sara nai balebale ni bula. Kevaka eda dua vei ira na walu na bilioni na tamata e wiliki rawa era veibasuraki vakai ira me baleta na vanua mera bula kina ena vuravura oqo, sa na yali nai naki ni bula. Ena yasana ka dua, na veibuli vakaivolatabu e vakatakila nai balebale kei na yavu bibi ni bula. Eda buli mai Vua na Kalou ka meda vakatakila ki vei Koya na veika eda cakava. O Koya e buli keda e lewai keda.

`Wilika na Vakatakila 14:7, Roma 14:10, Ke Jemesa 2:8-13. Na cava e dusia na veilewai me baleta na veika mevaka na cakacaka vakadodonu kei nai tavi? E veisemati vakacava na veilewai, na vunau ni Kalou, kei na So-kalou se vakarokoroko?`

Nai tukutuku ni agilosi e tolu e loma ni macawa ena Vakatakila 14 e kaya ni sa yaco na Nona gauna me lewa" (Vakatakila 14:7). Mai na gauna e buli keda kina na Kalou vata kei na galala ni digidigi, eda sa vakatavi ena digidigi eda a cakava. Kevaka eda dua ga nai kumukumu ka somidi lalai(cells), ka vua ni ka eda sucu vata mai na ka eda na cakava ena vakatautaki mai na ibili eda na sega ni vakatulewataka rawa.

Ia na veilewai e sa baleta tiko na ivakarau ni bula. Ena gauna leqaleqa kei vuravura oqo, na gauna ni veilewai, sa kacivi keda tiko na Kalou meda cakava na noda digidigi ena rarama ni tawamudu. Nai matai ni agilosi e kaci tiko ena yalodina meda "vakarokoroko vei Koya e a buli lomalagi kei vuravura, na wasawaa kei na veivurevure ni wai" (Vakatakila 14:7) ka kaya tiko ni yavu ni noda vakarokoroko oya ni a buli keda na Kalou.

Ena gauna oqo, na noda yalodina ki na Siga Tabu na ikavitu ni siga e sa vakatakila na noda vakabauta ni sa dodonu me vakarokorokotaki ko Jisu ni o Koya a buli keda. E vakatakila na noda sa ciqoma na Nona Vunau e Tini ni yavu ni matanitu ni Kalou ka ivakaraitaki ni Nonai tovo, sa yaco me yavu ni veilewai (standard of judgment). Na noda yalodina ki nai vakaro ni Siga Tabu e sa ivakaraitaki ni noda sa sorovaki keda meda bula ena bula e talairawarawa.

`E laki veisautaka vakacava na nodai tovo na noda kila na Veibuli? Na veiwekani cava e tiko ena ka eda sucu vata mai kei nai vakarau ni bula eda taukena ena digidigi eda cakava ena veisiga? Ena rawa vakacava ki veikeda, ena loloma savu ni Kalou, meda na valuta rawa kina na sarukaica ni tovo eda a sega ni digitaka meda taukena enai matai ni gauna?`