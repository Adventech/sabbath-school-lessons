---
title:  Na Siga ni Vakacecegu kei na Veibuli
date:   15/05/2023
---

Ena vuku ni nona sa rui gadreva vakalevu na noda vuravura nai tukutuku e veivakadeitaki ni veibuli e solia kina ki veikeda na Kalou na Siga ni Vakacecegu. Ena loma ni 1800, e a vaka kina na cagilaba na ivakavuvuli me baleta na noda a basika mai vakacalaka (evolutions), sa qai vakauta mai kina na Kalou e dua nai tukutuku me solÃ­a na nuinui levu. Nai tukutuku eda sa vulica oti tiko mai, ka tiko ena Vakatakila 14:6, 7.

E sasagataka tiko ko Setani ena veigaunisala kece sara me vakasesea na vakanananu ni Veibuli ena vuku ni nona cati Jisu ka sega ni vinakata me vakarokorokotaki, baleta ni o Koya na Kalou na Dauveibuli ka iVakabula. Na Siga Tabu e uto tiko ni veivaluvaluti levu oqo. Nai otioti ni Nonai tukutuku na Kalou enai vakataotioti ni gauna oqo e sa kacivi keda tiko na tamata meda vakarokorokotaka na Karisito baleta ni o Koya ka a buli lomalagi kei vuravura. Na yavu ni noda vakarokoroko ni o Koya a buli keda.

`Wilika na Vakatekivu 2:1-3, Lako Yani 20:8-11, kei na Vakarua 5:12-15 enai yaloyalo rabailevu ni Vakatakilai 14:6, 7. Eda na raica vakacava ena ivunau ni Siga Tabu nai sema ni Veibuli kei na Veivakabulai talega?`

Na Siga ni Vakacecegu sai vakatakarakara ni noda vakacegu ena vukuna. Nai vakaraitaki ni yalodina ki Vua na Dauveibuli (Isikeli 20:12, 20). Ka sega ni dua na ka e gadevi vakalawa, e vakatakila na vakacegu dina mai na vakadonui ena cakacaka e kune ga Vua. Na Siga ni Vakacecegu e tukuna ki veikeda na Kalou o Koya sa rawata ki veikeda na veika kece eda sega ni rawata vaka-taki keda.

E sa kacivi keda tiko na Vosa ni Kalou meda vakacegu ena Nona loloma ka maroroya na vei Siga Tabu yadua. Na Siga Tabu sai vakatakarakara ni vakacegu, ka sega ni cakacaka; ni loloma savu (grace) ka sega ni kena vakabibitaki; ni veivakadeitaki ka sega ni veivakacacani; ni vakararavi vakatabakidua ki Vua, ka sega ki vei keda. Ena vei Siga Tabu kece, eda rekitaka kina na Nona vinaka, ka vakavinavinakataki Koya ena vuku ni bula tawa mudu e kune duaduaga vei Karisito.

Na Siga ni Vakacecegu nai sema tawa mudu ena kedrau maliwa ni Eteni e savasava vakaoti ena gauna sa oti kei na lagilagi ni lomalagi vou kei na vuravura vou ena gauna sa bera mai (Aisea 65:17, Vakatakila 21:1).

Na Siga ni Vakacecegu e kauti keda lesu tale ki na noda itekitekivu. Na kedai sema ki na itekitekivu ni noda matavuvale. Na Siga ni Vakacecegu o koya se vakatabui tikoga mai nai vakatekivu ni gauna ni veibuli. E maroroi keda meda na dauvakanamata tikoga ki na dina lagilagi ni oikeda na luve ni Kalou. E kacivi keda ki na dua na veiwekani e veivolekati sara vata kei Koya.

`E cereki vakaevei nai vunau ni Siga ni Vakacecegu ena Vakatakila 14:6, 7, ka cava e sa rui ka bibi kina ki na otioti ni tukutuku enai gauna oqo? (raica na Lako Yani 20:8-11.)`