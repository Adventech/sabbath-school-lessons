---
title:  Na Veibuli, na Siga Tabu, kei nai Vakataotioti ni Gauna
date:   17/05/2023
---

Ni valu levu a tekivutaki mai lomalagi, ena udolu na yabaki sa oti, e sa baleta tiko na vakatulewa ni Kalou. Na veisaqasaqa oya e se tikoga ena gauna oqo.

**Wilika na Vakatakila 14:7, 9, kei 12. Vakalekalekataka na veitikina oqo ena kena vakaoti na veiyatu vosa e ra.**

`Vakatakila 14:7 na kaci me`

`Vakatakila 14:9 na veisureti bibi mo kakua`

`Vakatakila 14:12 e vakamacalataki ira na tamata era`

Na veitikina oqo era vakamatatataka ni uto ni veisaqasaqa enai vakataotioti ni gauna ena kedrau maliwa na vinaka kei na ca, Karisito kei Setani, sai koya na vakarokoroko se so-kalou. Eda vakarokorokotaka tiko na Kalou na Dauveibuli se na manumanu? Ena vuku ni kena yavutaki na noda vakabauta mai na Veibuli (na cava na yaga ni ka eda vakabauta kevaka e vakatikitikitaki na Kalou na noda Dauveibuli) na Siga ni Vakacecegu oya nai kavitu ni siga o koya e teivaki koto enai tukutuku ni Veibuli ena Vakatekivu (Vakatekivu 2:1-3) sa tu mei vakatakilakila tawa mudu ni veibuli. Nai vakatakarakara rawarawa duadua ni vakavuvuli. Na ka walega erui bibi kina sai Koya na Kalou vaka-taki Koya.

Ena vuku ni ka oya, ni kautani na Siga ni Vakacecegu nai kavitu ni siga, sa kautani tiko na vakatulewa ni Kalou ena kenai vakatagedegede bibi duadua e cake, ni o Koya na Dauveibuli. Sai koya na kena vakanadakui na veika kece ka cavuraka na ka e bibi duadua. Na kena vakasaqarai me tauri nai tutu ni Kalou vaka-taki Koya (2 Cesolonaika 2:4).

Ia, na ka dina me baleta nai vakataotioti ni gauna sai koya na noda loloma kei na noda dina ki vei Jisu. Ia me vaka e kaya nai Vola Tabu, na loloma oqo e vakatakilai ena talairawarawa ki na ivunau (1 Joni 5:3, Vakatakila 14:12)—kei na Siga Tabú duaduaga e vakatikitikitaki tani baleta ni o koya duaduaga e dusi Koya tiko na Kalou na Dauveibuli (Lako Tani 20:8-11). Sa rauta me na iotioti ni vakatakilakila e taudaku ena tawasei ira era vakarokoroko ki Vua na Kalou kei ira era na vakarokorokotaka na manumanu. (Vakatakila 14:11, 12). Vakasamataka mada na bibi ni Siga Tabu mai na veika kece tale eso, e rui dredre kina me raici ni otioti ni ka me baleta na so-kalou ki Vua na Dauveibuli ena baleta e dua tani tale na ka.

`Vuqa era kaya ni sega na duidui ni siga e maroroi me Siga Tabu, me dua ga na siga me maroroi. Eda na sauma vakacava na ile koya mai nai Vola Tabu?`