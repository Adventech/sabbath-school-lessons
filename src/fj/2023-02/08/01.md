---
title:  Na Siga Ni Vakacecegu kei nai Vakataotioti
date:   13/05/2023
---

### Wilika ena Macawa oqo
Jemesa 2:8-13; Vakarua 5:12-15; Same 33:6, 9; Vakatakila 14; 2 Pita 3:13; Vakatakila 21:1.

> <p>Wiligusu</p>
> "Ka meu vakarairaitaka vei ira na tamata kecega se sa vakaevei na ka ka vuni tu, sa vunia mai nai vakatekivu kei vuravura na Kalou, o koya sa bulia na ka kecega" (Ephesians 3:9, NKJV).

Na ka dina oya ni da a buli sara vakamatau mai Vua na Kalou ka biuta na veika yaga ki na veitamata yadudua. Na gone e kunekunetaki tiko ena ketei tinana, na paralase ni dua na tabagone, na tamata uabula e vakaleqai na nona bula, kei na buinigone e sa yatayata era ka bibi kece ki Vua na Kalou. E tamadra na Kalou. Era luvena tagane kara luvena yalewa. "A Kalou ka buli vuravura kei na ka kecega sa tu kina, sa Turaga ga ko koya mai lomalagi kei vuravura, a sa sega ni tiko e na veivale ni soro sa caka e na liga;.... a sa buli ira, era sa dra vata, na lewe ni veivanua kecega, me ra tiko e na dela i vuravura taucoko" (Cakacaka 17:24-26).

Eda veiwaseitaka na veika eda taukena. Eda okati ki na dua ga na matavuvale. Eda veiganeni ka veitacini e ukucavutaki, ka buli mai na dua ga na Kalou. Na veibuli e vakarautaka na keda yaga dina. Ena gauna erau duavata kina na wai tabÃº ni dua na tagane ka vaka-kina na yalewa me bulia e dua na tamata, na Kalou e biuta tani na kenai bulibuli (pattern). E sega tale ni dua e tautauvata kei iko ena univesi taucoko. Ko iko o duatani duadua, e dua na ka bula e sau levu duadua sa yaco kina ki Vua na Kalou a bulia na univesi me taura vei Koya na dagodagoyago vakatamata ka qai soli Koya me nomui soro kei na nomui valavala ca!

_*Vulica na lesoni ni Macawa oqo me na vakarautaki iko ena Siga Tabu, Me 20._