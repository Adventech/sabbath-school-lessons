---
title:  Na Siga ni Vakacecegu kei nai Vakavakacegu Tawa Mudu
date:   18/05/2023
---

Na Siga ni Vakacecegu e sa vanua ni vakaruru ena vuravura ni lomaocaloca. Ena veimacawa eda biuta tani kina na veika ni vuravura oqo ka curuma na Nona gauna tabú na Kalou -na Siga ni Vakacecegu. Na Jiu dauvolaivola rogolevu ko Abraham Heschel, e vakatoka na Siga ni Vakacecegu sai koya nai tikotiko vakaturaga ena gauna (a palace in time). Ena veikavitu ni siga yadudua, e lako sobu mai kina na itikotiko vakaturaga mai lomalagi ki vuravura, ka sa sureti keda tiko kina na Kalou ki na Nonai serau ena loma ni 24 na auwa, me vakayagtaki ena noda veitauraki vakaveivolekati sara vata kei Koya.

Ena nonai vola me baleta na totoka kei na rokovi ni Siga ni Vakacecegu, e vola kina vakaoqo ko Abraham Heschel me baleta na bibi ni Siga ni Vakacecegu: "Na Siga ni Vakacecegu sa iyaloyalo ni parataisi kei na ivakadinadina ni Nona sa tiko na Kalou; ena noda masu. Eda sa vakaitavi tiko ena gauna vaka-Mesaia o koya na Siga ni Vakacecegu, kei na vei Siga ni Vakacecegu yadua e sa vakarautaki keda ki na ka oya: Vakavo ni dua e sa vulica na gaunisala me taleitaka kina na naki ni Siga ni Vakacecegu . . . ena sega ni rawa ni marautaka kina e dua na kamikamica ni tawa mudu ena vuravura sa bera mai."

Ena gauna ni Veibuli, e a bulia kina ko Jisu e dua nai tikotiko e vakatabakidua sara me noda. Sa rawa nida na kunea ekea na nodai vakavakacegu. Sa vakacavari na Nona cakacaka. Sa oti. Nida vakacegu ena Siga ni Vakacecegu, eda sa vakacegu tiko ena Nona loloma dauveikauwaitaki.

Na Kalou vata ga a bulia na vuravura enai matai ni gauna ena bulia vou tale, ka na tikoga na Siga Tabu mei vakatakarakara tawa mudu ni o Koya na Kalou na Dauveibuli (raica na Aisea 66:23). Na ka dina, oya ni ko ira na Jiu era sa raica na Siga ni Vakacecegu ni ivakatakarakara, e dua na ivakaraitaki ni ka era vakatoka na Iperiu na olam haba, na vuravura ena muri mai.

Nai tukutuku ni agilosi e lewe tolu eratou vuka ena maliwa kei lomalagi e kacivi keda tiko meda vakarokorokotaka na Dauveibuli sai wali ni leqa ni yalolailai ni lewe vuqa enai ka ruasagavulu ka dua ni senitiuri. E dusia ki veikeda na Dauveibuli, o koya a bulia taumada na veika kece, kei Koya na nodai Vakabula, o Koya ena vakavouia na ka kecega ni sa oti na veilewai, ka sa kauta tani nai valavala ca. “Sa qai vosa ko koya sa tiko e nai tikotikovakaturaga, Raica, au sa vakavouya na ka kecega. A sa kaya vei au ko koya, Vola mada: ni sa vosa mana oqo ka dina" (Vakatakila 21:5).

`Ena rawa vakacava ni ko cakava na Siga ni Vakacecegu mei yaloyalo ni lomalagi ena nomu bula kei na matavuvale?`