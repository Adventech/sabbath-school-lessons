---
title:  Na Veitemaki e Sega Soti ni Veirawai
date:   16/05/2023
---

Ena sasaga ni kena vakacacani na taucoko ni lagilagi ni noda a buli, sa tekivutaka kina na tevoro e dua na ivakatakarakara e sega soti ni veirawai. Nai vakatakarakara, o koya sa ciqomi tu mai vei ira e so veikeda, e vakakoto oqo na kenai lakolako. Ni Kalou e a cakava na veibuli, ia e taura Koya e dua na gauna balavu me vakabasikata kina na bula. O Koya e vakayagataka na veivakatagedegede eso me muri ni bera ni qai laki basika na bula (evolution). Na sasaga oqo e tovolea me vakaduavatataka na itukutuku vakavuku e nanumi ga kei nai tukutuku ena Vakatekivu. E kaya ni gauna ni veibuli e taura e dua na gauna balavu kei na bula ena vuravura e sa bilioni na yabaki.

`Wilika na Same 33:6, 9 kei na Iperiu 11:3. Na cava era kaya ki veikeda na veitiki ni Vola Tabu oqo ena kena matata me baleta na Nona a bulia na vuravura na Kalou?`

Ematata Vinaka tu nai tukutuku vakaivolatabu. E a vosa na Kalou ka sa vakavotukanataki. E vakarota ka sa tu dei" (Same 33:9). "Na vakabauta eda sa kila kina ni a veibuli na Kalou e na Nona vosa" (Iperiu 11:3). Nai matai ni wase ena vola ni Vakatekivu e sa vakadeitaka ni Kalou e a bulia na vuravura ena ono na siga ka vakacegu enai kavitu ni siga. Nai tuvatuva ni vosa ena Vakatekivu 1 kei 2 e sega ni vakatara e dua tale na ka. Sa vaka-kina ko ira era sega ni vakabauta na ono na siga ni Veibuli.

Na vosa vaka-Iperiu ni 'siga' ena Vakatekivu 1 na “yom.” Enai Vola Tabu taucoko, ena veigauna, na matanifika ena dau veisautaka se vakavouia na vosa na “yom”(siga) me vosa vakamacalataka na yaca ni dua na ka tudei (katolu ni siga, matai ni siga, se cava ga), e sa na yalana na gauna ki na 24 na auwa. E sega ni bau dua na kenai vakaraitaki enai Vola Tabu ni a veisautaka kina na yaca ni siga “yom” e dua na matanifika, e sa vakaraitaka e dua na gauna e sega ni matata. E sega na kena leqa, ni sa 24 tu ga na auwa.

Kevaka me a sega ni bulia na vuravura na Kalou ena siga e ono, na cava na yaga ni Siga Tabu? Na cava na vuna e vakarota kina na Kalou me vakatabui na i kavitu ni siga? Ena sega ni dua na yaga ni kena biu tu na Siga Tabu mei vakananumi tawa mudu ni ono na siga ni veibuli. Ni ciqomi na gauna balavu ni veibuli e sa vakatovolei tiko kina na kena gadrevi na ikavitu ni siga me Siga ni Vakacecegu. Ena bucina cake talega na veitaro bibi me baleta na dina ni Vola Tabu.

Na coqai ni Siga Tabu, e sa coqa sara tikoga kina ko Setani na uto ni Nona vakatulewa na Kalou kei na cava na ka ena kauta mai na kena vakacacani na ivakananumi ni ono na siga ni veibuli, mai na kena vakalasui na siga e ono ni veibuli? Sa rauta me ra lewe levu kina na tamata, okati kina na Lotu Vakarisito mera lecava kina nai kavitu ni siga ni Siga ni Vakacecegu.