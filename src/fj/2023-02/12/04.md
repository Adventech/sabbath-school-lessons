---
title:  Nai Otioti ni Tudai nei Setani
date:   13/06/2023
---

Na vakadidike e sa vakatakila na lailai ni veivakabauti e tiko ki na veisoqosoqo kei na veimatanitu. Era lewe vuqa era liaca tiko se "Tiko beka e dua ena rawa ni kauta vakadodonu na vuravura?" Na parofisai ena Vakatakila e dusi koya tiko na kaukauwa ni manumanu ni o koya e nanumi ni na sotava na gagadre oqo, ena veitokoni ni rau sa duavata na lotu kei na matanitu.

`Wilika na Vakatakila 17:12–14. E vakamacalataka vakacava ko Joni nai otioti ni bula kei vuravura? Na duidui kaukauwa cava e kunei eke?`

E tiko tolu na ka bibi e vakaraitaka tiko ko Joni ena tikina oqo. Matai, o iratou na kaukauwa vakamatanitu oqo eratou sa lomavata, ka ratou sa solia na nodratou kaukauwa kei na nodratou vakatulewa ki vei koya na manumanu. Karua, na kumukumuni ni lasu oqo e sa laki valuti tiko i Jisu na Lami. Katolu, enai otioti ni veivaluvaluti e vuravura, ena qaqa kina ko Karisito kei ira na Nona tamata. Ena sega ni qaqa na manumanu; ko Jisu ena qaqa.

Ko a sa bau liaca voli se na iwalewale ni lawaki cava ena vakayagataka na tevoro me na vakaduavatataka kina na matanitu? Na veika sa dauyaco oti ena dauvakaruataki tale. Eda sa vulica e vuqa sara na lesoni ena gauna e vakarusai kina na matanitu ko Roma. Ena gauna e kaba vakaivalu kina ko Jamani mai na Vualiku e vakacacana vakadua na Muaira kei Urope, ena gauna sa vuki kina na i liuliu ni matanitu o Roma ko Constantine ki na lotu. Na kaukauwa ni lotu e sa mai vakacokovatataka ka vakaukauwataka na matanitu, ka sai koya saraga oqo na ka e daugadreva voli ko Constantine. Na tomani tikoga ni kena vakaukauwataki na vakatabui ni Siga Sade enai ka va ni senitiuri e sa isoqoni tikoga ni sasaga ni matanitu kei na lotu me vakaduavatataka na matanitu ena gauna ni rarawa. Ko Constantine e vinakata me duavata na nona matanitu, kei na sasaga ni Lotu Vakaroma me veisautaki koya me lotu. Ko Arthur Weigall e dua na dauvolaivola rogo e vola vakaoqo: "Na lotu e sa cakava me vakatabui na Siga Sade ... baleta ni oya na siga e dausolevutaki kina na matanisiga ena veimacawa; ka sa ituvatuva tu ni Lotu Vakarisito me na taura na veisoqoni vakapekani o koya era daukarona na tamata ena kenai valavala ka solía me dua na ka bibi ki na Lotu Vakarisito.”—The Paganism in Our Christianity (New York: G. P. Putnam's Sons, 1928), p. 145.

Ena gauna ni rarawa levu, ena gauna e rere tu kina ko vuravura taucoko, era na gadreva vakalevu na tamata e dua me na kauta mai ki vei ira na vakacegu kei na veimaroroi. Sai koya oqo na vuna e basika cake kina na veivakasaurarataki ena veigauna sa sivi, ka me kakua ni nanumi ni na sega ni na yaco tale. Me vaka e kaya na parofisai, e dua ena kauta mai na veika oqo enai vakataotioti.

Dina ga ni dredre me kilai se na yaco vakacava, sa raica oti tu ko vuravura na veisau levu ena basika mai, ka na totolo sara talega. Dina ga nida sega tu ni kila na vakamatailalai ni veika ena yaco, ena gadrevi ga meda na vakarau tu, se cava ga na ka ena basika mai.