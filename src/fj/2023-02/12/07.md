---
title:  Kuri ni Vakasama
date:   16/06/2023
---

“Ena gauna ena dodoka yani kina na ligana na lotu Porotesitaini me sa na duavata kei na kaukauwa vaka-Roma, ena gauna sa na kalawaca yani kina na qakilo me veitauriliga vata kei ira na qaravi yalo velavela, ena gauna e sa na rawai kina mai nodratou sa na duavata na lewe tolu oqo, na noda matanitu [United States] e sa na sega ni ciqoma na veiyavu ni kena lawatu me vaka e dua na Porotesitaini, ka sa na vakayacora na veigaunisala eso ni kena vakatetei na lasu kei na veivakacalai ni Lotu Vakaroma, sa na qai rawa meda kila ni sa yaco mai na gauna me na cakava kina ko Setani na cakacaka e veivakurabuitaki kei na kena sa voleka ni mai cava na gauna."-Ellen G. White, Testimonies for the Church, vol. 5, p. 451.

“E vaka meda sa dau raibaleta na dina ni Siga Sade ni siga ni nona qaravi Kalou na tevoro....e volai enai vola ni Vakatakila. Na Siga Sade e ivakatakilakila levu duadua, ka ni vakatakila na lawaki ca kei na lasulasu ni gatalevu. . . . Oqo . . .na veisautaki ni vunau ni Kalou e dua nai vakatakilakila rawarawa ni nona cati Koya tiko na Kalou na gatalevu ena veivaluvaluti e caka tiko oqo e vuravura. Na kena rawarawa e veivakacalai vakalevu. E sa vinakata na gatalevu me sa taura nai tutu ni Kalou ena univesi ena nona vakaraitaka ni o koya ga e dodonu me vakarokorokotaki ka tukuna tiko ni sega ni dodonu na ivunau-e dodonu me veisautaki. Sa qai veisautaka na gatalevu na ivunau enai sema ena loma ni vunau ena vanua e vakatakilai tiko kina na Kalou ni o Koya na Dauveibuli ka iVakabula, o Koya duaduaga e dodonu me vakarokorokotaki (L/Yani:8–11; Vakarua 5; cf. Vakatakila 13, 14). Na veisautaki ni vunau e sega walega ni vakatakila na nona cata na gatalevu na Nonai vunau na Kalou, ia kei na nona sasaga me taura talega na Nonai tutu na Kalou me rawa ni vakayacori ki Vua na vakarokoroko. Na veiveisau ni lawa e vuravura ena vakadeitaki koya ni sa qaqa.”—Ángel Manuel Rodriquez, "The Closing of the Cosmic Conflict: Role of the Three Angels' Messages," pp. 53, 54.

**Taro ni Veiwasei**:

`Dina ga nida bula voli ena nanamaki, ena vuku ni veika ena yaco enai vakataotioti, na cava na vuna e dodonu kina meda qaqarauni, meda na kakua sara ni yaco me viavia kila (fanaticism), yalataka na tiki ni siga (date setting), se vakatovotovotaka na ka se bera ni vakatakilai ki veikeda mai Vua na Yalo Tabu (speculating)? Na cava na rerevaki ni kena vakayacori na ka oqo, ka cava na ka ena cakava kevaka ena sega ni yaco na ka e namaki ena gauna kei na gaunisala era kaya na tamata ni na yaco vaka-kina?`

`Ni da levea tiko na rerevaki ni ka e vakaraitaki tiko na veitaro ni veiwasei sa oti, na cava eda na kaya vei ira era kaya ni keda ituvaki me baleta na ivakatakilakila ni manumanu kei na veivakararawataki ena sega ni vakayacori baleta ni vaka me na dredre, ni laurai nai tuvaki ni bula kei vuravura ena gauna oqo? Na cava na vuna e yaco kina na veiulubale vakaoqo, e dina ga e tautuba e rairai daumaka tu, ia e sega ni daumaka vakaoti? (Oti, raica na totolo ni veiveisau lelevu ena rawa ni basika mai ki vuravura.)`