---
title:  'Na Drega ni Kalou kei na Vakatakilakila ni Manumanu: Part 2'
date:   10/06/2023
---

### Wilika ena Macawa oqo
Vakatakila 12:6, 14; Taniela 7:25; 2 Cesolonaika 2:3, 4; Vakarua 6:8; Vakarua 11:18; Lako Yani 20:8-11.

> <p>Wiligusu</p>
> "Ia ka'u a raica e dua tani tale na agilose sa lako mai na tu-i-cake, a sa tu vua na vatu ni drega nei koya na Kalou bula; a sa kaci e na domo levu ko koya vei iratou na agilose e le va, o iratou sa soli kina me ratou vakacacani vuravura kei na wasawasa, ka kaya, Tei kakua mada ni vakacacani vuravura, se na wasawasa, se na kau, ka malua me keitou vola mada na yadredra na tamata ni noda Kalou" (Vakatakila 7:2, 3).

Enai ka tini kalima ni senitiuri, era sa laki vakaitikotiko voli ko ira era vakatokai na Waldenses ena veiulunivanua ka vakatokai na Piedmont valleys, ko ira era sa vakadeitaki ira ni ra na tudei tu ga ena nodra sa kila nai Vola TabÃº. Ena vuku ni nodra yalodina vakaoti ki vei Karisito era a vakararawataki sara kina vakaukauwa. Ena A.D. 1488, era a vakamatei sara kina vakaloloma na Waldenses mai vua na Lotu Vakaroma ena vuku ni nodra vakabauta.

Dua tale na wase ni veivakararawataki e a vakayaco enai katini kavitu ni senitiuri, ena gauna a vakatalai ira kina e 8,000 na nona mataivalu na Ravouvou ni Savoy ki na nodrai tikotiko ka vakasaurarataki ira na lewe ni vanua mera vakavaletaki ira na nona mataivalu. Era a vakayacora me vaka na nona gagadre, ia oya nai vadi me vakarawarawataka vei ira na sotia ena nodra toboki na ka era vinakata tiko (takete). Ena Epereli 24, 1655, ena va na kaloko (4:00 A.M)., sa soli kina e dua na sikinala me sa tekivu na veivakamatei. Ena gauna oqo era mate kina e sivia e 4,000 na tamata.

Na veika sa dauvakayacori oti e dau tokaruataki. Na parofisai ni vakatakilakila ni manumanu e sa baleta tiko nai otioti ni nodra na duavata na veimata lotu ena veivakararawataki o koya se vakayacori tiko mai ena veitabagauna sa oti. Me vaka na veivakararawataki ena veigauna sa oti, e a caka me vakasaurarataki ira na tamata kecega mera tokona na e dua nai vakarau ni vakabauta kei na dua nai vakarau ni so-kalou. Me vaka ena veigauna sa oti, ena tikoga ko ira na tamata ni Kalou era na sega ni rawai vakarawarawa.

_*Vulica na lesoni ni macawa oqo me na vakarautaki iko ena Siga Tabu, June 17._