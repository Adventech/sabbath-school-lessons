---
title:  Na Cudru Ni Kalou
date:   17/12/2025
---

`E rawa nida vakamacalataka rawa nai yaloyalo ni nona cudru na Kalou kei na yalododonu ena i vola i Josua (Josua 23:15-16). kei na vei tikina tale eso ena i volatabu (Tiko mai na Lekutu 11:33; 2 ni Veigauna 36:16; Vakatakila 14:10-19; Vakatakila 15:1).`

Era sa sotava oti na Isireli na nodra cudru na Kalou ena nodra veilakoyaki voli ena loma ni lekutu (Tiko mai na Lekutu 11:33; Tiko mai na Lekutu 12:9). ka vakatalega kina ena vanua yalataki (Josua 7:1). ena matata tu vei ira na ka ena yaco ni ra vakacudruya na Kalou na buturaki ka voroka na nona veiyalayalati. Sa vakaraitaka na veitikina oqo na bibi ni nona vosa ni veibolei ko Josua. Eda druka ni da rogoca ni na vakamatei Isirelina Kalou me vaka a vosa kina na Kalou ni na vakarusai ira na kai kenani. Me vaka na kena yaco na nona vei vosa ni yalayala na Kalou vei ira na Isireli, sa vakatalega kina ca ena yaco mai ni sega ni muri na veiyalayalati (Vunau I soro 26; Vakarua 28) ena nodra vakarusai kei na veibiuyaki na kai kenani. Ka vakaraitaka na vei tikina oqo ni ko YAHWEH turaga ni lewa e vuravura taucoko. E valuta nai valavala ca se ivei ga na vanua e kunei kina ko Isireli a sega ni bula vakatabui ka sega ni duidui na loloma e gole vei ira. Mai vei ira na matanitu tani vaka Kenani ka ra a sotava na nona lewa na Kalou.

E tu ena nodra galala ni digidigi na Isireli mera taukena na vei vosa ni yalayala era a taukena tu e liu me nodra tale ni ra sotava na digidigi e veisiga.

Ni da digova taumada na yavu vakai volatabu me baleta nai vakavuvuli ni nona cudru na Kalou e sega ni rau tautauvata (Joni 3:16;1 Joni 4:8). Ia ena rarama ni nona cudru na kalou e dusimaka na vakavuvuli ni nona loloma Sa qai kunei kina na kena veiganiti, matai e dusimaka nai volatabu ni Kalou e dau loloma, yalo vinaka ka vosota vakadede (Lako Yani 34:6;Maika 7:18). ena I yaloyalo ni vuravura sa vakaleqai tu ena ca na nona cudru na Kalou e tiki ni nona bula savasava ka tabu mi Kalou. Ni mai sotava na I valavala ca kei na tovo ca e sega ni walia ena yalo totolo kei na yalo ca. Nai veiyalayalti vou e vatavulica ni sa mai nodra I soro (2 Koronica 5:21). ka nona mate eda sa mai vakaduavata taki vua na Kalou (Roma 5:10). ko ira era vakabauti koya ena sega ni sotava na cudru ni Kalou (Joni 3:36; Efeso 2:3, 1 Cesolanaika 1:10). Na vakasama ni nona cudru na Kalou e vakaraitaka ni Kalou ni Turaga ni lewa dodonu ga ni lomalagi kei vuravura ka laveta cake tu na lewa dodonu (Sam 7:11;Same 50:6;2 Timoci 4:8).