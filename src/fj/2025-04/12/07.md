---
title:  Kuri ni Vakasama
date:   19/12/2025
---

Wilika Ellen. G. White;”The last words of Joshua pp 521-522; Patriachs and Prophets.

“Sa vakacalai ira na lewe vuqa ko Setani me baleta na loloma levu ni Kalou ka vua bale tu ga. Era nanuma ni rawa ni bula tu ga ena I valavala ca ka sega ni gadrevi sara na kena muri na nona vosa. Ia sa vakaraitaka na Kalou na bula ni valavala dodonu. E veibasai kei na bula ni valavala ca;ena bula ni ca ena kauta mai na rarawa kei na mate. E sega ni kune ena nona vosa na Kalou ni na vosota walega nai valavala oqori ena talaraka sobu na yavu dina ni Kalou me baleta na I valavala dodonu kei na yavu talega ni nona matanitu ni lomalagi. Sa dusimaka vakamatata na Kalou na vua ni I valavala ca. Ia ke sega ni da taura vakabibi na I vakasala oqo kei na kena I totogi eda na qai rawata vakacava na kena vosa ni yalayala.

E dau soli bula na Kalou sa lesia na Kalou ni nona I vakaro mai na I vakatekivu me vuni bula. Ia sai tako ni valavala ca nai tuvatuva ni Kalou sa kauta mai na leqa. Na dede ga ni tiko nai valavala ca, na dede ni rarawa kei na mate, ka sega ni levei rawa. Sa baleta ga na nona mai colata nai vakabula, me voli keda lesu ena kauveilatai sa rawa ni da vakagalalataki mai kina rarawa kei na mate’. Ellen. G. White, Patriachs and Prophets pp522

**Ulutaga ni veiwasei**

`Lesuva nai vakadinadina ni nona yalo dina na kalou e nomu bula?A cava na ka o nanuma rawa? Raica talega eso na gauna ni sega ni yaco na veika o nanuma ? se masuta? kei na vosa ni yalayala osa ciqoma galugalu?`

`Veitalanoataka nai vakavuvuli ni Kalou me baleta nona cudru na Kalou? E rawa ni ko wasea vaka cava na cudru ni Kalou me tukutuku vinaka?`

`Na yavu lelevu cava o vulica main a lesoni ena macawa oqo me baleta na noda bula vei maliwai kei ira eda duidui vakabauta? Eda na tudei tiko ena noda vakabauta ia eda gadreva meda wasea yani nai tukutuku vinaka nida bula veimaliwai ka dei tu ga ena vakabauta?`

`A cava eso na ka e dau vakaleqa na noda dau dina tu ga vua na Kalou ena lomada taucoko?`