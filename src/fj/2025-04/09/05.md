---
title:  Na Jiupeli
date:   26/11/2025
---

(Ni oti e 7 na sigatabu ni vanua se yabaki (7X7=49yrs) sa na marautaki kina na Jiupeli 50 yabaki)

Na vanua sa rui bibi merakilai kina na Isireli ni ra tamata ni Kalou. E gadrevi kina na kena wasewasei na vanua kina na vei Yavusa, mataqali, tokatoka, ka yaco sara kina veivuvale oqo me tarova ni ra lewa tu na vanua e lewe vica walega.

`Wilika; Vunau I soro 25:1-5, 8-13; A cava nai naki ni I siga ni vakacecegu ni vanua kei na Jiupeli?`

Oqo e veibasai mai Ijipita aya ni ra sa dau vakayalia tu ga nodra qele ka soli vei ira na dau qarava tu na qele nei Fero. E sega tale edua ena taudaku ni nodra mataqali se vuvale me na taura nodrai wasewase me nodra. Ena nona tuvatuva na Kalou na qele oqo ena sega vakadua ni volitaki ia ena rawa ga ni lisitaki me yacova na 50 na yabaki e tarava. E qai cakacaka taki mai na kena sau ena vo ni yabaki mai na yabaki 50 se ena kena yaco mai na yabaki 50.

Na wasewase ni vanua sa I vakaraitaki ni yalo ni Kalou. Na tamada vakalomalagi e gadrevi ira na luvena mera dau lomasoli vei ira era sega ni rawaka sa kalougata sara vakataki keda eso oqo nai naki ni kavitu ni yabaki me baleti ira na leqa tu. E sega ni vakabibitaka wale ga na cakacaka vagumatua, dusimaka talega na taukeni ni vanua, kei na yalovinaka vei ira na leqa.

Na taukeni ni vanua kei na lewa sa solia vei ira na Isireli na dodonu kei na galala mera taura dei na nodra qele ka sega ni ra taura nodra qele e so era via taura.

Sai oqo nai naki tudei ni Kosipeli me vaka kawabokotaka na veivakaduidui taki ni vutuniyau mai vei ira na dravudravua ko ira na taukei ni cakacaka kei ira na cakacaka ko ira na kalougata mai vei ira na sega. E biuti keda meda tautauvata ka vakila ni da gadreva taucoko na loloa ni Kalou.

E ka ni rarawa ni ra a sega ni muria na Isireli na gagadre ni Kalou oqo. Ni oti e vica na taba drau ni yabaki nai nodra vakayalia na nodra vanua a qai yaco me vaka nai vakaro ni Kalou.

`Na yavu bibi ni soli vanua vei Isireli ena kena wasewasei kei na sigatabu e dusimaka vei keda ni da tautauvata e matana? E tarovi keda vakacava na sigatabu mai na bula ni nanumi keda ga vakataki keda me vaka sa yaco tu ni kua?`