---
title:  Tauri Lesu Tale Na Vanua
date:   27/11/2025
---

`Wilika Jeremaia 24:6; Jeremaia 31:16; Isikeli 11:17; Isikeli 28:25; Isikeli 37:14-25; A cava na vosa ni yalayala ni Kalou me baleta na nodra taura lesu tale na vanua yalataki na Isireli? A qai yaco vakacava?`

Ena gauna ni veivakabobulataki mai Papiloni era sega ni ra sotava n aka rarawa ni ra sega ni vola I tukutuku tu na nodra kawa, na nodra veiwekani kei na Kalou, e sega ni vakadeitaka na Kalou ena kena yalataki na vanua.

Ni ra a vakatusa na nodra cala na Isireli, veivutuni ka vakasaqara na Kalou main a lomadra taucoko; a vakayacora na Kalou na nona vosa ni yalayala ka kauti ira tale mai kina nodra vanua. Me I vakaraitaki na nodra vakabulai oqo me vakaraitaka ni se nodra kalou tu ga e dina ga ni ra a sega nit u ena nodra vanua.

E dina ni tu na nona vosa ni yalayala na Kalou ni ra na taukena vakadua na vanua ia ena yaco ga kera a dina ena nodra vei yalayalati kei na Kalou (Vakarua 28:63, 64; Josua 23:13-15;1Tui 9:7; 2 Tui 17:23; Jeremaia 12:10-12) salavata kei na nodra tarura lesu na vanua kei na nodra rogo tale e vuravura ni oti na nodra vakabobulataki, era a dusimaka talega ena veiyalayalati makawa ni tubu mai ena kawa I tevita na Tui ena kauta mai (Aisea 9:6; Sakaraia 9:9 -16) A mai vakamatana taka n aka oqo ko Jisu, ena nona bula mate, kei na nona tucake tale ena vukuna sa mai vakayacori kina na vosa ni yalayala kecega.

E sega ni cavuti ena vei yalayalati vou na vanua yalataki ia e tukuni ga ni sa mai yaco kece na vei vosa ni yalayala mai vei Jisu Karisito. (2 Koronica 1:20; Roma 15:8) ena vukuna sai vakaraitaki vou na vei vakalougataki vakayalo e nakita na Kalou, me soia vei ira na nona tamata yalodina eke ena gauna oqo (Efeso 2:6) kei na bula sab era mai. Na kena vakayacori vakaoti na nona vosa ni yalayala ni vakacegu dina na Kalou ena vanua sa yaco ena vuravura vou, ni da sereki vakaoti mai nai valavala ca kei na kena revurevu vei keda na lotu vakarisito na nodai nuinui e vakayavutaki ena vosa ni yalayala ni na lesu tale mai ni sa oti na 1000 na yabaki mai lomalagi san a qai tauyavutaka na Kalou na nona matanitu tu dei ni sa vakasavasavataki oti ko vuravura sa na vakayacori kina na nona vosa ni yalayala me baleta na vanua.

`Wilika Joni 14:1-3; Taito 2:13 kei na Vakatakila 21:1-3. Nai nuinui levu cava e kunei ena vei tikina oqo? A cava e cakava na mate nei Jisu me vakadeitaka nai nuinui oqo?`