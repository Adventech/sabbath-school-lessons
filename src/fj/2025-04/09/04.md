---
title:  Na Bolebole Ni Vanua
date:   25/11/2025
---

`Wilika Josua 13:1-7; E dina ga ni vanua ko Kenani a soli wale vakani loloma mai vua na Kalou, A cava e so na bolebole mera rawa ni ra taukena kina n vanua?`

Nida kila ni ra tu vakabobula na Isireli me vica na drau na yabaki. E sega ni tu vei ira na kila ka vakai valu, me rat aura na vanua ko kenani o ira mada ga na kai Ijipita ka ra vakabobulataki ira era sega ni kaba rawa na veikoro vakabai ena vanua ko kenani, ena nodra kila vakaivalu era sega ni taura vakadua na veivanua oqo mai kenani. Ia oqo, sa qai vakaroti e dua na kawa tamata era bula tu vakabobula mera taura na vanua kara sega madaga ni ra rawata na kai Ijipita. Kevaka mera qai rawata na vanua ena rawati walega ena nona loloma na Kalou ena nodra kaukauwa. Na vei wasewase ni vanua e kunea ena Josua wase 13 kina wase 21. A wasei vei ira na mataqali. Ia e vakaraitaks talega na vanua se vo mera na taukena. Aya mena rawa kina ni ra bula tudei ena vanua sa solia vei ira na Kalou, oqo na nodra vanua dina mera taukena ena nona veiliutaki na Kalou. Ia na nonai tuvatuva na Kalou sa gadrevi kina na muri ni nona lewa na Kalou. E vei mama ni I vola e vakaraitaka na nona solia na Kalou mera taura kina na vanua na kena I karua e laurai kina nodra taukena ka tawana.

Na tauri ni vanua ena gaunisala oqo sa vakaraitaka na sala e tauri meda vakabulai kina. Me vakataki ira na Isireli eda sega ni cakava rawa edua na ka meda bula kina (Efeso 2:8) E soli wale me vaka a solia wale na vanua vei ira na Isireli me kani loloma ka vu ga mai ena nodra bula ni vei yalayalati kei na Kalou.

Kevaka mera na marautaka na isireli nai solisoli ni vanua oqo, sa dodonu mera muri taucoko na gagadre ni Kaloiu ena vanua, sa vakatalega kina koi keda meda lakova yani na bula vakatabui ena noda bula ni talairawarawa ni da sa yaco me lewe ni nona matanitu vakalou. E sega beka ni tautauvata ni soli vei ira na Isireli na vanua, sa raici vata ni sa soli vei keda na bula tawa mudu ena nona loloma na Kalou. Sa soli vei keda e dua na I solisoli cecere ;ia e rawa nida na vakayali keda se yadrava.

`A cava e so na bolebole vei keda na lotu vakarisito nikua me vakataki ira na taukena na vanua yalataki Filipai; Iperiu 12;28`