---
title:  "Yalo Dina Vakaoti: Sokalou Ena Vanua Ni I Valu"
date:   08/11/2025
---

### Wilika ena vuli ni macawa oqo

Josua 5:1-7; Lako Yani 12: 6; i Koronica 5:7; Josua 8:30-35; Vakarua 8:11-14; Iperiu 9: 11-12)

> <p>Wiligusu</p>
> Ia dou vakasaqara taumada na matanitu ni Kalou; kei na nona yalododonu, ia ena soli mai na kenai kuri vei kemudou na ka kecga oqo. Maciu 6:33

Na lesoni ena macawa oqo eda na raica eso na gauna bibi vei ira na Isireli ena vanua yalataki. Era cabora tale na nodra bula ena so na gauna era vakarau sotava na leqa. A cakava ko Josua eso na ka lelevu me vaka na nodra i cilivi ena nodra qele na meca (Josua 5:1-9) mera solevu taka na lako sivia ni voleka saraga na leqa (Josua 5:10-12) mera tara cake edua nai cabocabo ni soro ka qaravi Jiova; ni carubi sara tu ga nai valu (Josua 8:30-35) ka tara cake na vale tabu ni turaga ni lewe vitu na mataqali se sega ni soli na nodra qele (Josua 18:1, 2)

Ena noda bula oso oso eda dau raica cake ga na veika eda okata me bibi. Eda dau guilecava me solia noda gauna ena veika bibi me vakavoui noda soli keda vakaoti vu ana Kalou ka tu vakadua ka vaka vinavinaka ena veika sa cakava oti kei na veika ena cakava tiko ena noda bula. Na lotu ena mataka kei na yakavi kei na cabori ni soro ni vuvale sa vaka me sega ni vakaibalebale ena noda bula oso oso oqo. Ia ena loma ni yaloda, ni gauna eda wasea kei na kalou kei ira na wekada sa yavu cerecere duadua ena gauna lokuci oqo.