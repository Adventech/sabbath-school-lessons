---
title:  Mai Na Vuni Yaloda Kei Na Dina
date:   22/12/2025
---

`A cava e vakamamasu taka ko Josua vei ira na Iisreli mera cakava (Josua 24:14-15) A cava nai balebale ni vosa oqo, meda qaravi –Koya ena vu ni yaloda kei na dina?`

Na vakamamasu I Josua sa vakaraitaka ni gadrevi vei Isireli mera digitaka mera yalodina vua na nodra dauniveibuli,ka taqomaka na nodra duidui ka tiko ena vanua se okati ira mera dua ga vei ira na veimatanitu qaravi matakau; sega tu nai naki bula, I tavi na digidigi e nodra.

E rua na bolebole nei Josua vei ira na Isireli matai mera rerevaka na Kalou,ka qaravi koya mai na vuni lomadra kei na dina. Na rerevaki I Jiova e sega ni kenai balebale na qaravi koya ena rere kei sautanini kei na taqaya. Ia vakabalebale ena doka, vakarokoroko kei na qoroqoro ka vu mai na noda kila na loloma tawa ka tumi rawa ni kalou, nona savasava kei na nona cecere sega ni vakatautauvata taki rawa ena dua na yasana e vakarauta na noda somidi nodai valavala ca ka mate rawarawa ni da vakarokorokotaka na Kalou e vu mai na noda vakila na nona Kalou levu ka dodonu me vakilai ni sega walega na tamada vakalomalagi ia e noda Tui ni lomalagi. Na bula vaka oqo ena laurai ena talairawarawa vua na Kalou (Vunau I soro 19:14;Vunaui soro 25:17;Vakarua 17:19;2 Tui 17:34;)Ni da rere e vakaraitaka na veisau e loma me kune e lomadra na Isireli ka raici ena nodra qaravi koya

Na veiqaravi e gadrevi vei ira na Isireli e kau mai na rua na vosa vaka Iperiu na ‘Vuni yalodra”kei na “kei na dina”. E vakaraitaka tale na savasava ni manumanu e vakacabori kei na “dina’ ni nodra veiqaravi, se dau yaco tikoga kei na kena dei. E dau vagolei ga vua na Kalou. Ni da dau yalo dina tug a ko koya ka kunei votu ena kedra maliwa na Isireli.

Ni dua e yalodina e na rawa ni da vakanuinui vei koya. A kerei ira na Isireli ko Josua mera vakaraitaka talega na nodra yalo dina ni a dina talega vei ira na Kalou. Me kunei nodra yalodina ena nodra bula taucoko. E sega ni ka vakarairai walega ena nodra muria nona I vakaro na Kalou. Ia me vure cake mai loma ka sega ni ra lomaloma rua

Me vuabale mai loma ena yalo ni vakavinavinaka vua na Kalou ena vuku ni veika sa cakava oti vei ira na Kalou. Sa vakina vei keda edaidai ena noda nanuma na veika sa cakava oti vei iko na Kalou?

`A cava na kenai balebale mo qaravi Jiova ena vuni lomada kei na dina. A cava e so na ka e dau vagolei keda meda kua kina ni solia vakaoti na noda bula vua na Kalou?`