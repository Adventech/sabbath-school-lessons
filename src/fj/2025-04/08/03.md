---
title:  Solia Vei Au Na Veiuluvanua
date:   17/11/2025
---

`Wilika na Josua 14:6-14; Tiko mai lekutu 14:24; Tiko mai lekutu 32:12; Vakarua 1:38 kei na Luke 6:45. A cava na i balebale ni noda soli keda vakaoti vua na kalou?`

E sega vakadua ni guilecava vakadua ko Kelevi na vosa ni yalayala ni kalou, mai vei Mosese: ni na nodra na vanua era na butuka ka lakova. (Tiko mai lekutu 14:24). Vasagavulu na yabaki ki muri; e vakalesuya tale main a nona soli tukutuku me baleta na vanua ko Kenani ni tu ga qo e lomaqu. (Josua 14:7) Na nona i tukutuku e vakayavutaki ena nona na veiliutaki na Kalou me ra taukena na vanua.

E veibasai kei na nodra i tukutuku na 10 na yamata vuni. Ka ra kauta ga main a rere ena kedra maliwa na Isireli. Ia ko Kelevi e vakaraitaka na vakararavi vakaoti ka soli koya ki na vosa ni yalayala ni kalou. (Josua 14:8) e vakalekalekataka ki na vakasama, Na yaloqu sa muri koya vakaoti na kalou. Ka veibasai ki na vo ni yamata vuni. Ni ra muria tiko na vei kalou tani ka sega ni ra muria vakaoti na kalou. Na lomai Kelevi sa solli vakaoti vua na kalou.

E tukuni tale vakarua na yalodina vakaoti nei Kelevi (Josua 14:9, 19) na nona i vakarau sa salavata kei na kalou ka cavuti na vosa “Na yalo e duidui” (Tiko mai lekutu 14:24) ka veibasai kei na vo ni lewe tini. Ni yacova madaga na yabaki 85. Se vakaraitaka tu ga na bula ni tamata kei na veika era rawa ni rawata ni ra solia vakaoti vua na kalou na nodra bula. Kei na nona cakacaka.

E kila vakamatata ko Kelevi ni vanua era na taukena sa na vakatau taki ena levu ni nodra vakabauta. Na nona vosa ni yalayala na kalou e sega ni sa na yaco ga. Veitalia na nomu rai. Ia e gadrevi kina na vakabauta ka salavata na cakacaka. E vakayagataka na vosa vaka Ipiriu na ‘ulay ’ se ‘Rairai beka ’ (Josua 14:12) e vakaraitaka na rere kei na vakatitiqa. Ia e dau vakaraitaka na i nuinui ena dua na ka ena yaco. (vakatekivu 16:2, Tiko mai lekutu 22:6, Tiko mai lekutu 23:3)

`A cava e so na vei ka lalai eda dau taura tu vakamamada ka dau vakavuna na noda sega ni muria vakaoti na kalou?`