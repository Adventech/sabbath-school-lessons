### Soli tale nai karua ni gauna: Nai Vola i Josua

Nai vola i Josua e vakaraitaka na veisau ni veiliutaki mai vei Mosese ki vei Josua.

E tekivutaki ena nodra yaco yani na Isireli ena vanua yalataki, ka tini ena nodra sa taukena na vanua.

E dua nai tavi dredre me cakava ko Josua, oya me tomana cake nai tavi e biuta tu mai ko Mosese, oqori sa qai kenai tekitekivu walega.

Ena vakayacora o Josua eso na ka a sega ni vakayacora ko Mosesse. A ya me kauta na Matanitu(Isireli) ni oti e 40 na yabaki, ena vanua dravua i siga ka kauti ira mera takosova na Joritani, me vaka a yalataka vei ira na nodra qase na Kalou. “Sa mate ko Mosese na noqui Talatala, io oqo mo cavutu mo qalokosova na Joritani oqo ko iko kei ira kecega na tamata oqo kina vanua au kau sa solia vei ira na Isireli” (Josua 1:2).

Na usutu ni Talanoa kece oqo sa kunei eke, ena nona Vosa na Kalou vei Josua ni ra na tauakena ka curu kina vanua sa solia vei ira ko Jiova. (YHWH).

Sa dina ena sega ni cakava duadua ko Josua.Ena nona kaukauwa ga, io ena nona veiliutaki ga na Kalou.Okoya a kauti ira mai me ra taukena na vanua yalataki kevaka walega era talairawara Vua. E ka ni rarawa ni ra sega ni dina ena nodra vei dinadinati, ka ra a sotava na vua ni talaidredre.

Ni bera na nodra sotava na 40 na yabaki era a sotava na yasana ca, na mosimosi ni veiyalayalati ni ra a goletani mai vua na Kalou, ko ira kece na taba qase era raica ka vakadinadinataka na veiliutaki ni Kalou, era raica na vei cakamana levu ka talei ena Lako yani, era a mate kece ka sega ni curu kina vanua e yalataki vakavo ga ko Kelepi kei Mosese. Ia oqo nai karua ni tabatamata ka sa vakarau tu me sotava na bolebole vata ga ni bera ni ra taukena na vanua.

“A sa kacivi Josua ko Mosese, ka sa kaya vua e matadra kecega na Isireli, Mo kaukauwa ka qaqa: ko na lako kei ira na tamata oqo ki na vanua sa bubului kina ko Jiova vei ira na nodra qase me solia vei ira; ia ko na kauti ira me ra taukena. Ia ko Jiova ga, sa liutaki iko, ena tiko vata kei iko ko koya, ena sega ni weletaki iko, se biuti iko mo kakua ni rere, se yalolailai.(Vakarua 31:7, 8).

Na veivosa ni yalayala ni Kalou vei ira na Peteriaki kei Mosese sa vakarau yaco. Edua na yalo ni nanamaki levu ka vakanuinui levu ka tu vei ra. Oqo edua nai tekitekivu vou vei ira kina dua na tabatamata ka sega na nodra vanua. Ia a yalodina tu ga na Kalou,ka rawa mera vakanuinui kina.

“Na ka bibi duadua e kunei enai vola nei Josua me tukuni kina na nodra curu kina vanua e yalataki, na kena taukeni na vanua kei na kena wasewasei ni qele kina vei yavusa oqo.

Oqo nai naki ni vola oqo, a ya na nona yalodina me vakayacora nona vosa ni yalayala ka yalataka vei Eparama.E vakaraitaka nai Vola na nona dina tu na Kalou ena nona vei yalayalati.”(Josua 21:43).(Andrew Univesrty Press, 2020,pg 365.).

E da na kunea vata ni sega ni duidui sara na bula ena gauna koya, dina ga ni sa oti oqo e 3,000 na yabaki ena bolebole ni bula vakayalo, ena duidui beka na ka eda sotava me vakataki Josua, me yavalata na noda vakabauta. Eda na bolei beka ena kena vakayacori na kau ni tukutuku vinaka e vuravura, okoya eda sa bolei kina. Me vakataki Mosese eda na tatakube tu ga kina nona vosa ni yalayala vei keda.

_E vola na lesoni oqo ko Barna Magyarosi ka veiqaravi tiko vaka Vunivola ena Inter European Division ka Liutaka na Tabana ni Biblical Research Committeee ena tabacakacaka levu ko Inter European Division, e tekivu na nona veiqaravi vakai Talatala ka liutaka talega na Transytvania Conference, Romania ka Qase ni vuli talega ni Theology ka Peresitedi ni Andrews University ka tiko na kena tabana mai Romania._