---
title:  Nai Valavala Ca E Ekani
date:   03/11/2025
---

`Wilika Josua 7:17-19; A cava e vakaraitaka nai tuvatuva oqori me baleta na Kalou kei Kenani?`

A solia na Kalou e dua na gauna vei Ekani me veivutuni kina, oqo e dusimaka na nona loloma kei na lewa dodonu. A seg ani vakaraitaki koya sara, a dusimaka na Kalou na vuni nodra druka ena iv alu. Sa solia kina edua na gauna vua me veivutuni, vakatutusa. A soli talega vei iratou na lewe ni vuvale na gauna me veisau se me ratou wili vata ga ena cala oya ni ratou kila vata me vakaraitaki Kora ni ratou a levea na mate ni ratou sega ni tuvata kei koya, (Tiko mai Lekutu 16:23-33, Tiko mai Lekutu 26:11) Nai wali ni leqa e veibasai mai na kena vakayacori ni sai ra mai colata taucoko na keba ni Isireli na kena ca. Na kena i wali sav aka muria mai na Mataqali siro sobu kina veimatavuvale ka siro sobu sara ki na tamata yadua oqo na kena muri na veilewai me rawa ni talaci o koya e sega ni cala ka tikina bibi me laurai kina na lewa dodonu. Eke sa yaco saraga me i vakadinadina na Kalou kina cala nei Ekani, okoya a cakava lo. Ni da raica nai Talanoa oqo, sa siro sobu sara na kalou vei Ekani e sega ni dua main a mata ni Kalou. E sega ni dua na ka e vunitaki e matana (Same 139:1-16, 2 Veigauna 16:9) E kila na ka vuni kecega e loma ni tamata. ( 1Samuela 16:7; Jeremaia 17:10, Vosavakai balebale 5:21)

Sa rui bibi na nona veitalanoa nei Josua vei Ekani “A cavuta na vosa “Na luvequ”. E vakaraitaka na nona yabaki nona bula ni dua nai liuliu ka dusimaka talega ni yaloni dua na turaga ni valu levu ka sinai tu ena yalo loloma veu Ekani e dina ga ni sa mai vatauca tiko nai totogi ni tamata cala sa vakaraitaka ko Josua nai yaloyalo nei koya e sega ni dau i tovo ca, ena loloma kri nai tovo Vinaka sega ni lutu mai gusuna e dua na vosa e kauta mai na mavoa na yalo..... okoya (Jisu) e seg ani lasu se veidabui ka sega nona cala ia e rogo na domo loloma ena nona vosa ni dau veivakadodonutaki “Ellen. G. White. Desire of Ages, pp 153

`Ena vaka cava na noda bula nida kila ni sega ni vunitaki vua na Kalou edua naka e na vakacava na noda bula?`