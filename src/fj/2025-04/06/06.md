---
title:  Ai Vakadinadina Ni I Kaukauwa Ni Kalou
date:   06/11/2025
---

Eda sa vulica rawa ena lesoni lima ni a solia na Kalou vei ira na vei matanitu va Kenani mera kilai koya ka veisautaka nodra i tovo ca. Ia era a sega ni via veisau, ka ra a sotava na vakatulewa dodonu ni Kalou

`Wilika Josua 7:6-9 ena nona nanuma ko Josua na leqa era a sotava na Isireli? Vakabibi ena Josua 7: 9; A lesoni vakai volatabu e da rawa ni vulica kina?`

E vaka me tautauvata ko Josua kei ira na Isireli ni ra a vosavosa ka kaya “e Vinaka cake me keimami a mate mai Ijipita ena liga ni Tui, ka kana leve ni manumanu ka kauti keimami mai ki na lomani lekutu ka vakamatei keimami ena via kana ( lako Yani 16:3).

Raica na vosa i Josua “A cava o ni vakatakosovi ira kina na lewe vuqa mai na Joritani ka soli keimami. E Vinaka cake me keimami tiko ga ena tai ni Joritani (Josua 7:7).

E sega ni dede sa vakila ko Josua na leqa ena yacani Kalou ena nodra na druka ena i valu ka kaya ‘ O ira na kai kenani kei iraa kece sa tiko ena vanua ena rogoca ka tu vata me vakayalia na yacamuni mai na dela ni vuravura. A cava oni sa cakava ena vuku ni yacamuni sa rogoci yani ( Josua 7: 9) Sa vakaraitaka na yavu levu ka usutu ni nona i naki na Kalou vei Isireli. E dina ni gadreva na veimatanitu e yasadra mera kila na ka ena cakava na Kalou vei ira ena nodra na qaqa mai nai valu. Ia ena sotavi mada na veibolebole ni ra na sotavi e liu na ca me vaka eke. Era na raica sobu na Kalou ni Isireli (Vakarua 9:28) ka ra na veisaqasaqa. E na nodra rai na Jiuna tikina oqo vakaibalebale ki na vanua; eso na yavu i lelevu aya me dokai kina na Kalou ka rokovi na yacana okoya talega na nodra i nuinui na pekani kei ira na Jiu.

`Wilika nai Vakarua 4: 5-9. E tautauvata vaka cava nai Talanoa oqo me baleti Isireli mera i vakadinadina ki vuravura kei keda na lotu ni Kavitu ni lesu vakarua mai? Tiko bulabula; vakatabui ni Sigatabu; Dina ena vanua ni cakacaka?`