---
title:  Na Josua Dina, Na Kenai Vakatakarakara
date:   03/12/2025
---

E dodonu me raici nai talanoa kei Josua ena vakasama ni i vakatakarakara na i valu a vakayacora sai tukutuku makawa ka sa yaco oti ka solia e dua nai tiki ni bula bibi na Isireli. Na i naki ni valu oqo me na taukena na vanua yalataki me rawa ni ra marautaka na nodra i wasewase ni vanua ka soli vei ira ena vakacegu ka tara cake e dua na taba tamata ena vunau ni Kalou.

E muri era qai volavola na dau volavola me vaka taki Aisea na nona cakacaka ni mesaia ni na solia talega e dua na vanua vei ira na nona Tamata (Aisea 49:8) ka vakayagataka talega na vosa sa dau rogo vakawasoma ena i vola i Josua me vaka na nona na wasea vei ira na Isireli nodra i votavota me vakataka na mesaia me solia e dua nai votavota vakayalo kin a isireli

`Wilika na Iperiu 3:7- 4:11. E vakadeitaka vakacava na veiyalayalati vou ni ko Josua kei na Mosese vou ni rau dusi Jisu karisito na ka dina.`

Era vola na dau volavola ena veiyalayalati vou e vuqa na tiki ni nona bula ni dau vei qaravi ni Jisu Karisito ena nona bula ko Josua. Ena gauna sa butuka kina na vanua ko Kenani ni oti 40 yabaki ena lomani ulunivanua okoya na i vakatakarakara sa lako o jisu me cakava na nona veiqaravi e vuravura (Maciu 4:1-11; Lako yani 4:1-13) kei na nona veiqaravi mai lomalagi ni oti e 40 na siga ena ulunivanua ni veikau (Cakacaka 1:3, 9-11;Iperiu 1:2;

Ni oti na nona papitaiso ko Jisu ena uciwai na Joritani nona takosova na uciwai (Maciu 3:13-17; Marika 1:9-11) Era vola na dau vola kosipeli main a same kei na dua na sere me baleta na nona rarawa kei na veiqaravi ni YAHWEH (Maciu 3:17;Marika 1:11; Luke 3:22) sa laurai o Jisu ni papitaiso sa laurai me turaga qaqa ena nona bula yalodina ena talairawarawa me yacova na mate sa qaqa kina mai na vunica. E na nona bula ka yacova na kauveilatai sa vakavuna na nona vakabalei kina ko setani ka kauta mai na noda qaqa vakayalo mai na noda meca ka solia vei keda na qaqa kei na vakacegu ka solia e na noda i votavota vei ‘keda na voli lesu. (Efeso 4:8, Iperiu 1:4;Iperiu 9:15)

`A cava nai balebale ni’ vakacegu ‘ ena veika sa cakava oti vei keda ko Jisu? A ya meda vakadeitaki keda ena i nuinui ni sa qaqa oti ko Jisu vei Setani ena vukuda?`