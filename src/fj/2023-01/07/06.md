---
title:  Nanuma na Tamata ko Jope
date:   16/02/2023
---

`Wilika na Jope 1:8. E vakamacalataki Jope vakacava na Kalou? `

E rui totoka na Nona vakatokai Jope na Kalou me yalododonu ka caka dodonu” (Jope 1:8), ka sega tale ni dua e tiko e vuravura ena gauna koya me tautauvata kei koya. Sai koya oqo na vosa ni Kalou vakataki Koya me baleti Jope. 

E dina ga ni sota-kaya tiko ko Jope na veileqa eso e veitaravi, ia na Kalou e tokaruataka tale na ka a tukuna taumada me baleti Jope, ni sega ni dua tale e vuravura e tautauvata kei koya, ena nona yalododonu ka daucaka dodonu. Ko Jope e tudei tu ga, dina ga ni sa laki vakauqeti Au me’u vakarusai koya walega” (Jope 2:3).

Eda raica tiko oqo na ivakaraitaka kaukauwa ni yalododonu kei na nona tu vakadodonu ko Jope ena nona sega ni via laivi Koya na Kalou dina ga ni sotava tiko na veileqa kecega kei na vosa ni veicavilaki nei watina ena nona a kaya, “Ko sa taura matua tiko beka na nomu yalododonu? mo vosavakacacataka na Kalou, ka mo mate ga (Jope 2:9), nai vola e vakatakila e dua tale na yasa ni bula nei Jope ni bera ni qai mai sogoti nai talanoa. 

`Wilika na Jope Job 29:12–16. Na cava e tukuni tiko eke meda raica vakatitobu kina na ka vuni me baleta na itovo ni bula nei Jope? `

De rairai na vosa nei Jope eke e vakavure vakasama ena nona kaya, “Ia na ka e veiletitaki ka’u a sega ni kila” (Jope 29:16). Ko Jope e sega ni waraki ira na dravudravua mera lako mai ki vua ena dua na ka, o koya e vakaraica na ka era gagadre ka cakava kina e dua na ka. 

Ko Ellen G. White e kaya, “Kakua ni waraki ira [na dravudravua] mera vakatakila ki vei iko na nodra gagadre. Cakava me vakataki Jope. Na ka e kila ka sega ni vakasaqara. Vakararai voli ka raica na veika e gadrevi kei na gaunisala ena rawa ni ko wali kina.”—Testimonies for the Church, vol. 5, p. 151. Sai koya oqo e dua nai tagede ni kena vakatulewataki nai lavo kei na kena qaravi na ka e Nona na Kalou, ka tiko ena taudaku ni nodra ivalavala na luve ni Kalou ena gauna oqo. 

`Wilika na Aisea 58:6–8. Eda na vakayagataka vakacava na veivosa makawa oqo veikeda ena gauna oqo?`