---
title:  Ki Vei Koya e Lailai Duadua
date:   11/02/2023
---

### Wilika ena Macawa oqo
Luke 4:16–19; Aisea 62:1, 2; Vakarua 15:11; Maciu 19:16–22; Luke 19:1–10; Jope 29:12–16.

> <p>Wiligusu</p>
> “Ena qai kaya na Tui vei ira e na ligana i matau, Ni lako mai, koi kemuni sa vakalougatataki vei Tamaqu, mo ni rawata na matanitu sa vakarautaki me nomuni mai nai vakatekivu kei vuravura” (Maciu 25:34).

Nai Vola Tabu e vosa vakalevu tiko me baleti ira na vulagi, o ira e sega na tamadra, kei na yada. Sai ira beka oqo nai kumukumu e vakatokai ira tiko ko Jisu;  “sa lailai vei ira na wekaqu oqo” (Maciu 25:40, NKJV). 

Eda na kilai ira vakacava na tamata vakaoqo ena gauna oqo? Ko ira na vulagi ena gauna vakaivolatabu sai ira era sa biuta na nodra vanua, ena vuku beka ni valu se dausiga.  Ni vakatauvatani vata kei na noda gauna oqo sa na rawa ni ko ira na milioni vakamilioni na se ni valu ka ra sa yaco mera dravudravua ena nodra digitaka mera kakua ni tiko kina. 

Ko ira e sega na tamadra ena vuku ni valu, vakacalaka se tauvimate. Era na rawa talega ni okati eke ko ira e tu e vale ni veivesu ko tamadra se era sa yali tu. Sa dua na vanua ni veiqaravi rabailevu e kunei eke.

Ko ira na yada sai ira era sa vakayalia na watidra me vakataki ira ga e sega na tamadra. Era lewe vuqa vei ira oqo era ulu ni matavuvale ka ra na rawa ni vakayagataka na veivuke ena rawa ni solia na lotu. 
Oqo na ka eda na raica tiko ena macawa oqo, baleta nida manidia ni Nona bisinisi na Kalou, ka ni nodra vukei na vakaloloma e sega ni ka meda na qai digitaka. Oqo na kena vakadamurimuri tikoga na veika e dauvakayacora ko Jisu kei na talairawarwa ki na Nonai vunau.

_*Vulica na lesoni ni macawa oqo me na vakarautaki iko ena Siga Tabu, Fepurueri 18._