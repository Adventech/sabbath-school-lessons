---
title:  Na Veivakarautaki ni Kalou Baleti ira na Dravudravua
date:   13/02/2023
---

Ena nodra volavola ko ira era vola nai Vola Tabu, e vuqa sara na veivakarautaki ni Kalou me baleti ira na dravudravua, na vulagi, na yada kei ira e sega na tamadra e ra volai tu kina. E tiko na kenai vola tukutuku ni veika kece oqo me tekivu sara mai na Ulunivanua ko Sainiai. “E ono na yabaki mo dou tea kina na nomudou vanua, ka kumuna na vuana: ia e na kenai kavitu mo laiva mada me lumulumu; me ra kana kina ko ira na kai nomu era sa dravudravua: ia na ka era vakavoca, me kania na manumanu ni vanua. Mo dou cakacaka vakakina ki na nomudou veivaivaini, kei na nomu veiolive” (L/Yani 23:10, 11).

`Wilika na V/Soro 23:22 kei na Vakarua 15:11. Ena duidui beka na kenai yaloyalo mai na noda bula ena gauna oqo, na yavu cava ena dodonu meda na kauta tani mai na tikina oqo?`

E kilai raraba tu ni vosa “wekamu” e sa baleti ira tiko na Isireli, se tamata vakabauta. Eda vakasamataki ira talega nira rui dravudravu se “lailai sara vei ira na wekaqu. vola ni Same e sa dusia tiko veikeda na gaunisala e dodonu meda raici ira kina o ira era gadreva tu na ka. “Dou lewai ira vakavinaka na malumalumu kei na luveniyali: Dou kitaka na ka e dodonu vei ira sa rarawa kei ira sa dravudravua. Dou vakabula na vakaloloma kei na dravudravua: Dou vakabulai ira mai na ligadra nai valavala ca” (Same 82:3, 4). Na tikina oqo e vakatakila na noda itavi ena veigaunisala ka sega walega ni kena soli na kakana. 

Sa tiko talega na vosa ni yalayala me baleti ira era dauvukei ira na dravudravua. “O koya sa dausoli ka vua na dravudravua ena sega ni viakana” (V/Balebale 28:27). “A tui sa lewai ira vakadodonu na dravudravua, Ena vakataudeitaki me sega ni oti na nonai tikotiko” (V/Balebale 29:14). Kei na Tui ko Tevita e kaya, “Sa kalougata ko koya sa nanuma na dravudravua. Ena vakabulai koya ko Jiova e na siga ni rarawa” (Same 41:1). Sa dau yaco ena veigauna me dua tiko na ka bibi vei ira na Isireli taumada dina ga ni sa dau yali ena so na gauna.

Na kena veibasai, ena gauna oqo, e caka tiko mai Igiladi, oya na veirawai ni ka e vakatokai na “Social Darwinism,” ena nodra nanuma era lewe vuqa ni sega walega ni ka bibi na nodra vukei na dravudravua, ia e cala nira cakava. Ena nodra vakamuria nai dre ni veika bula, o koya e laki yaco kina kivei ira na kaukauwa mera bula ena veika era bula kina na malumalumu. Na “Social Darwinists” e vakabauta ni na veivakalolovirataki ki vei ira na lewe ni vanua ni ra vukei na dravudravu, tauvimate, na sega ni rawaka baleta kevaka era na lewe levu, era na vakagogotaka na bula kaukauwa ni matanitu taucoko. Dina ga ni veivakalolomataki, na vakanananu oqo e basika mai ena kena vakabauti na evolution (tubu ga mai vakataki koya) kei na cala ni tukutuku e tukuni..

`Ena rawa vakacava ki na kosipeli me vakaqaqacotaka na gaunisala eda sotavi ira kece kina na tamata, na vakanananu ni ko Karisito e mai mate ena vukuda kece sara, se mataqali tuvaki ni bula cava eda tu kina?`