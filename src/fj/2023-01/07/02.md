---
title:  Na Bula kei na Cakacaka ni Veiqaravi nei Jisu
date:   12/02/2023
---

Na tekivu ni cakacaka ni veiqaravi nei Jisu, o Koya e daulako ki Nasareci ena yasayasa vaka ki Kaleli. Oqo na Nona koro, ka ra sa rogoca tiko ko ira ena vanua oya na Nona veiqaravi kei na cakacaka mana. Me vaka na Nonai valavala sa daulaki lotu ena vei Siga ni Vakacecegu ki vale ni soro. E dina ga ni sega ni rapai e veiqaravi e vale ni soro ko Jisu, ia era sa dausolia ki Vua nai vola vivigi nei Aisea ko ira era tiko kina me wilika. Sa qai dauwilika ko Jisu na Aisea 61:1, 2.

`Wilika na Luke 4:16–19 ka veidutaitaka vata kei na Aisea 61:1, 2 (raica talega na Luke 7:19–23). Na cava ko nanuma ni vu ni Nona digitaka ko Jisu na tikini ni Vola Tabu oqo? Na cava na vuna e dodonu kina ena veitikina ena Aisea me itukutuku baleta na Mesaia? Na cava na ka era vakatakila me baleta na cakacaka ni Mesaia?`

Ena vuku ni nodra daunakita nai liuliu ni lotu mera rai baleta na parofisai e tukuna tiko na rarawa e lako curuma na Mesaia kei na nodra vakadewataka cala na veika e dusia tu na lagilagi ni Nona Lesu Vakarua mai (oqo me vakananumi keda me baleta na bibi ni noda kila na parofisai), ka ni vuqa vei ira na tamata era vakabauta tiko na vakanananu cala ni Nona cakacaka na Mesaia oya me mai vakagalalataki ira na Isireli mai vei ira na dauvakacaca, oya ko ira na kai Roma. Ni da vakasamataka nai tukutuku ni Nona cakacaka na Mesaia o koya e tiko ena Aisea 61:1, 2, eda na kurabui.  

Ko ira na dravudravu era dauraici sobu tu ga mai vei ira nai vakalesilesi butabutako me vakataki ira na daukumuni vakacavacava, ko ira era vakabisinisi, kei ira sara madaga era tiko vakavolivoliti ira. E nanumi ni dravudravua sai koya na veicudruvi ni Kalou kei na nodra bula sega ni kalougata sa nodra cala ga. Ena vuku ni vakanananu oqo e lewe lailai walega na tamata era bau kauwaitaki ira tu na dravudravua kei na nodra tagi ni rarawa.

Ia na Nona lomani ira na dravudravua ko Jisu sai koya e dua nai vakadinadina levu ni Nona Mesaia, e laurai ena Nona sauma na taro nei Joni na Dauveipapitaisotaki me baleta na Nona Mesaia (raica na Maciu 11:1–6). “Me vaka-taki ira ga na vo ni tisaipeli ko Joni na Dauveipapitaisotaki e sega tiko ni kila na ituvaki ni matanitu nei Karisito. E namaka tiko me na taura nai tutu nei Tevita na tui ko Jisu; ia ni sa toso tiko na gauna, kei na Nona sega tikoga ni taura na vakatulewa vakaveiliutaki nai Vakabula, sa yaco me yalolailai ka loma leqa ko Joni.”—Ellen G. White, The Desire of Ages, p. 215. 

`“Na lotu savasava ka sega ni cala e mata ni Kalou ko Tamada sa vakaoqo, Me sa dauraici ira na luveniyali kei ira na yada, ni ra sa rarawa, me sa qarauni koya talega me kakua ni tauvi koya na duka ni ka vakavuravura” (Jemesa 1:27). Ena vukei keda vakacava na tikina oqo ena noda tuvana na veika bibi ni lotu (religious priorities)? `