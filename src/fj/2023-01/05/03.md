---
title:  Talairawarawa ki nai Vakasala Va-Kalou
date:   30/01/2023
---

Eda ka bula, ka da bula tiko ena dua na vuravura ena so na gauna ena rawa ni veirawai sara vakalevu. Ena vinaka meda buli mai na kaukaumea kei na vakawaiwai, ka sega ni dra vata kei na lewe, mo kakua ni na vakila kina na veicoriti ni veika vakavuravura kei na gagadre meda vutuniyau. Ko cei e sega ni bau tatadrataka tu me vutuniyau se rawata e dua na qito ilavo (lottery)? 

E dina ga nida sotava kece tiko na gagadre oya, ia e sega na kena ca nida cakacaka vakaukauwa me da rawata kina na bula vinaka, se mani vutuniyau sara, ia ena sega ni dua veikeda ena rawai enai cori ni vakalou ki nai lavo, vutuniyau, kei na kena taukeni na veika vakavuravura. Sa yalataki tu ki veikeda na kaukauwa va-Kalou meda na tudei ka yalodina tiko ki na veika eda kila ni dodonu. Oqo e rui ka bibi, baleta na veitemaki ni yau kei na veika vakavuravura eda via taukena e sa vakavuna na nodra vakaleqai e vuqa sara na tamata. 

`Wilika na Maciu 6:24 kei na 1 Joni 2:15. Dina ni duidui na kena cauraki, na cava na ulutaga levu e kunei veirau ruarua?`

Ka ni rarawa, ni kaukauwa ni noda lomani vuravura e sa na rawa ni laki vakavuna me dinau na tamata me sotavi kina na loloma oya (raica na Dauvunau 4:8). Na dinau e dua tiko nai vadi nei Setani e vakarautaka tu me coriti ira tu kina na tamata, ia ena vinaka cake sara ki Vua na Kalou me raici nira galala tu ena dinau ko ira na Nona tamata. E sa veivakasalataki tiko nai Vola Tabu kei na isolisoli vakaparofisai ni rau na tuberi keda ki na bula galala vakailavo. 

`Wilika na Same 50:14, 15. Nai vakarau ni bula cava ena dodonu ki vei ira na tamata ni Kalou mera bulataka tiko? Na cava nai balebale ni “sauma na ka ko bubului kina”?`

Eda okati meda lewe ni lotu ena vakavinavinaka kei na vakacaucau ki Vua na Kalou, o Koya a buli keda na vakabulai keda. Ena tikina e 9 (mai na 13) ni noda vosa ni bubului ni papitaiso eda tarogi tiko kina, “Ko sa vakabauta na isoqosoqo lotu? Ka sa nomu inaki mo na vakarokorokotaka na Kalou ka tokona na lotu ena nomu solia na nomu katini kei na solisoli kei na nomu sasaga kei na kaukauwa?” Me vaka ni da Lotu ni Kavitu eda na kaya io. Na tikina oqo (Same 50:14, 15) tiko kina e dua na vosa ni yalayala ki vei ira era solia na nodra ka ni vakavinavinaka ki Vua na Kalou ka yalodina tiko ena nodra cakava na nodra vosa ni bubului.

`Na cava e kaya ki vei iko na vinaka ni nomu digidigi ni ko sotava na veidoriti nei vuravura? Na cava na vuna e yaga kina na cakacaka vakaukauwa me rawati kina na bula vinaka ka sega ni yaco na iyau kei na ilavo me vakaliuci? Eda na vulica vakacava na duidui?`