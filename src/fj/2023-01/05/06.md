---
title:  Gauna Yalataki kei na Yavu ni Kerekere
date:   02/02/2023
---

`Wilika na Vakarua 15:1â€“5. Na cava e gadreva na Kalou ki vei ira na Nona tamata me vaka e vakaraitaki tiko ena veitikina oqo?`

Me salavata kei na lawa ni vei yavitu na yabaki (L/Yani 21:2; V/Soro 25:3, 4), e sega walega ni ko ira na bobula se dauveiqaravi kei na vanua era vakalawataki, ia ko ira talega era solia na dinau. Baleta ko ira era soli dinau era sega ni via vosota e dua e dinau. Na balavu ni gauna ena rawa ni dinau tiko kina e dua oya e vitu na yabaki. Cava tale eda na rawa ni taura mai na veitikina oqo, oya na Kalou e kauwaitaka na mataqali bula vakailavo e lako curumi, vakauasivi ni ra okati tiko kina na Isireli. Na veitikina talega oqo e vakaraitaka ni kauwaitaka na Kalou na ka dina me baleta na dinau, veitalia sara na kena ca. Ia e vakabibitaka talega na kena levei na dinau ena veigaunisala eso e rawa. 

Ni kua na kena veibasai, e vuqa na yasai vuravura era dinau tu ena 30 kei na 40 na yabaki ena kena voli na vale. Ka dua na vuna e rui sau levu kina na vale oya ni sa rawa na dinau me voli kina.

Ena gauna oqo, era lewe vuqa na tamata, tubutubu kei na gonevuli era nanuma mera kere ilavo me baleta na vuli. Me vaka na kena lawa, na tauri ni dua na koroi torocake ena vakalevutaka na ka e rawata e dua na tamata ena vo ni nona bula taucoko. Eso na tamata era na kerei lavo me saumi kina na nodra vuli, ia nanuma na veika oqo. Ni ko sauma lesu vata kei na kena tubu. Tovolea mo taura na veisolisoli kei na scholarships e rawa ni nomu. Cakacaka na vakabula na veika kece ko rawata Oqo mera veivuke kina na itubutubu. Ena gauna vakaivolatabu, ko ira nai tubutubu era dausolia ki vei ira na luvedra e dua na tiki ni qele mera bula kina. Ena gauna oqo nai solisoli oya sa dodonu me ka ni vuli me na rawa kina ki vei ira mera na tu vakai ira ena gauna era sa qase kina.

Ena vuravura vou, ena sega kina na kerekere kei na dinau. Ia me vaka nida sega ni bula tiko ena dua na vuravura e vinaka sara, ena tiko na gauna ena vinaka kina na kerekere. Qarauna mo taura na veidinadinati vinaka duadua kei na lailai ni tubu e rawa. Qai kerea na ka ko gadreva ka sauma ena kena gauna totolo duadua me vakabulai iko mai na veitaqataqai ni kena tubu. Vakalawa, enai tagede cava ga eda rawata, meda tovolea meda levea na dinau, kei na kena vakamuri na yavu vakaivolatabu me baleta nai lavo ena noda bula ena veisiga, sa na rawa ni da levea na dinau vakaveitalia kei na icolacola ena kauta mai ki veikeda kei na noda matavuvale.

`Kevaka ko soli lavo tiko ki vei ira na tamata, e vakacava sara mada na dina kei na dodonu (fair) ni nomu veidinadinati kei ira? Ko na sauma vakacava ki Vua na Kalou ni dodonu mo na sausaumi ki vei ira ko veidinadinati kei ira? (raica na Dauvunau 12:14.)`