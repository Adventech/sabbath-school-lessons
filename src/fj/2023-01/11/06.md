---
title:  Na Gauna sa na Sega Kina ni Dua e Volivoli se Volivolitaki
date:   16/03/2023
---

Nai Vola Tabu e boroya tu e dua nai yaloyalo mosimosi me baleta na vuravura ni bera ni lesu tale mai ko Jisu. Ko Taniela e kaya ni oqo “na gauna ni rarawa sa sega sara ni vakakina mai nai vakatekivu ni matanitu ka yacova na gauna ko ya” (Taniela 12:1). Vakananuma mada eso na gauna ni rarawa ena veigauna sa oti, na ka e kaya tiko eke ena rairai ca sara vakalevu. 

Nai vola ni Vakatakila e dusia tale tikoga na veigauna ni rarawa ni bera ni lesu mai ko Karisito.

`Wilika na Vakatakila 13:11–17. E semati vakacava na veika vakailavo kei na veivakararawataki ena gauna mai muri?`

Sa na sega ni ko volivoli se volivolitaki? E vakacava sara mada na levu ni noda gauna ni kua eda vakayagata voli ena volivoli kei volivolitaki? Na vakanananu e tiko ena noda cakacaka oya, na noda volitaka na noda gauna kei na kila kei na iyaya ki vei ira era gadreva mera volia. Ena sega beka ni rawa nida volia se volitaka kece ia sa baleta na kena sega ni rawa ni cakacaka ena itikotiko. Nai bili vei ira era yalodina tikoga ena tubu cake tikoga. Kuria, na levu ga ni lavo e tu vei iko na levu ni leqa ko na sotava tiko ena vuravura oqo, ena veika e taukeni, kei na bili me sotavi kina ena kaukauwa vakalevu.

Eda na vakarautaka vakacava? Meda vakarau saraga ena gauna oqo, ena noda vakadeitaka ena vuku ni loloma savu ni Kalou eda sega ni bobula ni nodai lavo, ki na veika ni vuravura. Kevaka eda sega ni vesuki tiko kina ena gauna oqo eda na sega ga ena gauna eda na sotava kina, me rawa nida yalodina ena dodonu meda na solia yani. 

`Wilika na Vakarua 14:22 kei na otioti ni cegu ena tikina e 23. Na cava na ka era cakava na tamata ni Kalou ena nodra tubu ena veiyabaki? Na cava na vuna e kaya kina na Kalou mera cakava oya?`

E vosa na Kalou mai vei Mosese ni dua na vuna e tauyavutaka kina na ivalavala ni kena soli nai katini oya “mo ni vakavulici kina mo rerevaki Jiova tikoga na nomuni Kalou” (Vakarua 14:23). Ena Same 31:19, eda raica kina ni rere e tautauvata kei na vakararavi “A ka vakaidina na nomuni loloma, ko ni sa maroroya me nodra era sa rerevaki kemuni; Ko ni sa vakarautaka me nodra era vakararavi vei kemuni” 

Na tautauvata eke e vakatakila ki veikeda ni rerevaka na Kalou oya na vakararavi ki Vua. Ena vuku ni ka oya, sa vakarautaka kina na Kalou nai valavala ni soli katini me maroroi keda mai na kocokoco ka vakayaloqaqataki keda meda na dauvakararavi tikoga ki Vua me na veivakarautaki ki veikeda. Na noda yalodina tiko ena soli katini ena sega ni na vakadeitaka ni na yalodina tikoga na tamata me yacova nai vakataotioti, ko ira era sega ni yalodina ena soli katini era sa vakarautaki ira tiko ki na leqa.