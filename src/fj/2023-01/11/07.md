---
title:  Kuri ni Vakasama
date:   17/03/2023
---

Dina ga ni sega na tikina enai Vola Tabu e veivakasalataki me baleta na vutuniyau, e sega na ka enai Vola Tabu ni kaya ni vutuniyau e ikuri ni tavi ni nona bula vakayalo e dua na tamata. Ia na kena veibasai e rerevaki e ka dina. “Na lomana nai lavo, na daugadreva nai yau sai vau koula e vauca na tamata ki vei Setani”—Ellen G. White, Steps to Christ, p. 44. 

Ena gauna a tekivu kina na Lotu Vakarisito, e sega sara ni dua na lotu e bau vakaivotavota ena mataqali yau kei na tamata vutuniyau me vaka na vanua era sa marautaka tiko na lotu ena veimatanitu e vuravura ena gauna oqo. Na taro oya: enai sau cava?  Na mataqali vutuniyau vaka-koya e tara na noda bula vakayalo—ka sega ni baleta na noda vinaka. E rawa vakacava? Me tekivu mai na gauna eda vakaiyau kina, kei na levu ni ka eda taukena e sa na susuga tiko na itovo ni vinaka ni tamata Lotu Vakarisito ni guilecavi koya vakaikoya ka sorovaki koya? Ena rawa beka nida lako mai ki vale ka vakasinaita na kato ni waililiwa ena kakana, ka taukena e dua se rua na tolili, ka taura na nomu gade ni dua na yabaki, volivoli ena talevoni, ka taukena e dua na computer kei na talevoni ena gauna oqo me na vakarawarawataka na kena lomani sega ni ko vuravura se na veika vakavuravura? Dina ga nira lewe vuqa vei ira na noda lewe ni lotu e sega vei ira nai yau, vuqa e levu vei ira—ka ra cakava ena nodra sa vakaleqa tiko na nodra dui bula. E sega ni vosa tiko me baleta na vutuniyau ena gauna oqo, mevakataki ira na milionea. Era sa bau kila nira sa vutuniyau ka na rawa mera kauwaitaka (kevaka era digitaka) nai vakasala vakaivolatabu e soli tiko ki vei ira. Eda veitalanoataka tiko e vuqa vei ira na tamata era okati tiko enai wasewase e loma, era vakacalai ena vakanananu ni baleta ga era tiko ena wasewase e loma era sa na sega ni rivarivabitaka na kena vakacacani na nodra bula vakayalo ena nodra rawaka. Sai koya oya na vuna ena rawa kina ki na soli katini mei wali kaukauwa ni bula vakayalo ena vuku ni rerevaki ni vutuniyau, ki vei ira sara madaga era sega ni vutuniyau.”

**Taro ni Veiwasei**:

`Kevaka madaga eda sega ni vutuniyau enai tagede e solia ko vuravura, na cava na vuna ena dodonu kina meda na dauqarauna kina na nodai valavala ena vuku ni lavo kei nai yau?`

`Na cava eso na ka eda na rawa ni cakava, (vakatikitiki mai na katini), ena rawa ni vukei keda meda na kakua ni vesuki vakalevu ena veika ni vuravura oqo?`

`Na cava na ka ena rawa ni yacovi iko ni mataka kevaka, vakasauri ga ko sa sega ni rawa ni volivoli se volivolitaki baleta ni ko na wili vata kei ira era “maroroya tiko nai vunau ka taura tikoga nai tukutuku kei Jisu” (Vakatakila 14:12)? Ena vakacava na dodonu ni nomu vakabauta?`