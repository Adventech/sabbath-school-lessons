---
title:  Vakanuinui ki Vua na Kalou, ka Sega ni Ka ko Taukena
date:   13/03/2023
---

E dodonu me kila vakavinaka ko Tevita. E dodonu me a kila mai na veika e a lako curuma ko Jonacani na nonai tokani oya ena gauna ko sa cakava kina na veiyalayalati ni veiwekani vata kei na Kalou, veitalia ga se era lewe levu se lailai na nomu tamata, na Kalou ena rawa ni solia ki vei iko na qaqa. Ena 1 Samuela 14:1–23, nai Vola Tabu e volaitukutukutaka nai talanoa me baleta na luvei Saula, ko Jonacani kei koya e daucolata na nonai yaragi ena nodrau vakadrukai ira taucoko na mataivalu ni Filisitia—ena veivuke ni Kalou. Ia mai na veika e lako curumi oqo kei na vuqa tale ena kedrai volatukutuku na tamata ni Kalou, ko Tevita e a vakatara me temaki koya ko Setani me vakanuinui ki na nona kaukauwa kei na nona vuku. 

`Wilika na 1 Veigauna 21:1–14. Na cava na ka e vakavuna me wiliki ira kina na Isireli se nona sotia ko Tevita? Na cava na vuna e vakasalataki koya kina ko Joapi?`

Nanuma ni nona vadi ko Setani me ra wiliki na sotia. E temaki Tevita me vakanuinui ki na nona kaukauwa ka sega ni vakanuinui ki na Nona veivakarautaki ni Kalou ena nona maroroi. Ko Joapi nai liuliu ni mataivalu ni Isireli a tovolea me rawai Tevita me kakua ni wiliki ira na Isireli baleta ni sa raica na cakacaka ni Kalou ena kedra maliwa na Isireli, ia sa qai cikeva ga ko Tevita me vakayacori ga na wiliwili. Na ka e cakava sa kauta mai na leqa ki na matanitu, me vaka saraga na ka e kaya na tikina e cake.

E sega ni dua e vakacalaka na nona vakabauta na Kalou. Ena veigauna ko laki valu kina ena vukuna na Kalou, vakarautaki iko vakavinaka. E dua na vosa e a kaya ko Oliver Cromwell (1599–1658), ki vei ira na lewe ni mataivalu ni bera nai valu ka vaka; “Vakanuinui ki Vua na Kalou, kemuni na noqu tagane, ka vakaotia na nomuni gasau ni dakai” Na kenai balebale oya, cakava na ka ko ni rawa ni cakava mo ni qaqa kina, e muri, nanuma tiko ni Kalou ga ena rawa ni solia ki veikemuni na qaqa. 

E rui veitemaki meda vakanuinui ki na kaukauwa ni matanitu se ki na ivola ni lavo, ia ena veileqa kece era cavuti tiko enai Vola Tabu na Kalou e doka na nodra veivakabauti na tamata ka vukei ira ni ra nuitaki Koya tiko na Kalou.

Ena dodonu meda sa vakayagataka na gauna oqo meda duavata kina kei na Kalou, lako tani mai na dinau, ka lomasoli ena veika e soli tu ki veikeda. Qaqa ni dua na sere ni lotu e kaya, “Kevaka eda a gadreva na Kalou ena veigauna sa oti, eda na gadrevi Koya vakaidina ena gauna oqo.”

`Eda na sotava vakacava nai vakarau dodonu ena maliwa ni noda cakava na ka eda rawata, me vaka na rawaka vakailavo, ia ena gauna vata ga eda vakanuinui tiko ki Vua na Kalou ena ka kecega?`