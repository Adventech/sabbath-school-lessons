---
title:  Nakinaki ki na Bula Sautu
date:   18/02/2023
---

### Wilika ena Macawa oqo
Dauvunau 12:1; V/Tekivu 2:15; 1 Timoci 5:8; Kolosa 3:23, 24; V/Tekivu 39:2–5; V/Balebale 3:5–8.

> <p>Wiligusu</p>
> “ia na ka kecega dou sa cakava, kitaka mai na vu ni yalomudou me vaka vua na Turaga, me kakua ni vaka vei ira walega na tamata; ni dou sa kila dou na rawata mai vua na Turaga nai votavota me kenai sau: dou sa qarava na Turaga ko Karisito” (Kolosa 3:23, 24).

Era lewe vuqa na tamata era gadreva tu na bula marau kei na rawaka. Ena vuravura bale oqo, o koya ena rawa ni sotavi kina na vakacalaka kei na leqa ena dua ga na gauna. ena sega soti ni na rawarawa na kena rawati.  

Ka sa na tiko talega na vakatataro ena kena vakamacalataki se cava na rawaka (success). E tiko enai talanoa me baleti Josefa ena nona sa tiko mai Ijipita, kevaka e tiko e dua e dua e rawaka vakalevu ena nona bula, ena rawa ni kune ga ki vua e dua, se vaka cava? Mai na vale ni veivesu ki nai tikotiko vakaturaga, me vaka oya. Dua tale ko Joni na dauveipapitaisotaki. E lako mai na vale ni veivesu ki na bulubulu. E rawaka vakacava na nona bula? Sa raica, ena vakatau ena nomu vakamacalataka nai balebale ni vosa oqo; “rawaka” (success). 

Ena macawa oqo eda na raica tiko kina na vakanananu ni rawaka ena vakasama ni dauveiqaravi kei na yavu ni veika vakailavo. Veitalia ga se ko cei ko ikeda se na vanua eda vakaitikotiko kina, nai lavo kei na kena rawati e sa dautiki tu ga ni noda bula, eda vinakata se sega. Ia na cava eso nai kalawa eda na rawa ni cakava, e dina ga ena sega ni vakadeitaka sara na rawaka, ia ena rawa ni vukei keda meda na levea rawa kina e so na dredre kei na cala o koya ena rawa ni vakadredretaka na noda rawaka vakailavo?   

_*Vulica na lesoni ni macawa oqo me na vakarautaki iko ena Siga Tabu, Fepurueri 25._