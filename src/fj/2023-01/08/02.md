---
title:  Me Liu na Ka e Dodonu ga Me Liu
date:   19/02/2023
---

`Wilika na Dauvunau 12:1. Nai tukutuku cava e tiko kina me noda?`

Ni ra sa na qase mai na tabagone, sa na tekivu me na basika na vakanananu ena kena rawati na veika e daugadrevi vakalevu–na kakana, sulu kei na vale. Ko Jisu e sa tukuna oti tu ki veikeda na gaunisala ni kena tuvani vakaveitaravi na veika bibi me baleta na noda bula ena Nona kaya, “Dou vakasaqara taumada na matanitu ni Kalou kei na Nona yalododonu ena qai soli me kenai kuri na veika kecega oqo” (Maciu 6:33). Io, vei ira era na qase ka ra sega ni cakava e dua na digidigi me baleti Jisu ena gauna era se gone kina, e se tiko na gauna mera cakava kina na digidigi donu me baleta na daiveiqaravi.

Me vaka eda sa raica oti ena Vakatekivu 28:20–22, na nona vakayacora ko Jekope eso na digidigi bibi ni bula, vakayalo kei na rawaka vakailavo. Ena raivotu e vakatakilai Koya kina na Kalou ki vei Jekope ni o Koya na “Kalou nei Eparaama kei na Kalou nei Aisake” (Vakatekivu 28:13). Ka dua tiko na tiki ni nona vosa ni bubului ki Vua na Kalou, e kaya kina ko Jekope, “Ena qai Noqu Kalou kina ko Jiova” (Vakatekivu 28:21). 

`Wilika na Vakatekivu 29:9–20. Na cava e sa rui ka bibi kina na gauna e caka kina na ka oya ena bula nei Jekope?`

Ni sa sorovaka oti na nona bula vakayalo kei na nonai yau ko Jekope ki Vua na Kalou, sa qai kauti koya vakadodonu na Kalou ki vei Rejieli ki nai keli ni wai (raica na Vakatekivu 29:9–20). Ena daumaka mo na cakava taumada na nomu digidigi vakayalo kei na digidigi ni rawaka ni bula, ni bera ni ko qai sasaga vakawati. Ena dodonu mo na kila na kemui sa ena gauna mai muri “ena veika era na gadreva.” E tamata Lotu Vakarisito dina? Na mataqali cakacaka cava ena via cakava? Na tamata oqo ena qasenivuli beka, nasi, loya, dauveiqaravi, se cava ga? Na mataqali bula cava au na sorovaki au kina? Eso tale na taro ena gadrevi me na saumi rawa ni bera na vakawati oya na: Na mataqali tagede ni vuli cava e sa vakacavari? Nai wiliwili ni dinau cava ena basika mai ena vakawati? Au sa tu vakarau beka meu ciqoma na veika oqo me tiki ni noqu itavi?

`Wilika na 2 Koronica 6:14, 15. Na cava na vuna e sa rui ka bibi kina na yavu oqo, ni vakasaqarai tiko na nomui tokani ni bula taucoko? Dina ga ni sega ni vakadeitaka ni na vinaka na bula vakawati, na cava na vuna ena veivuke kina me yaco me vinaka na vakawati?`