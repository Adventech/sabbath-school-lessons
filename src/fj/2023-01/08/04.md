---
title:  Na Veiyabaki ni Rawaka
date:   21/02/2023
---

Me vaka eda sa raica oti, ni sa nakita na Kalou me cakacaka na tamata. Ka sa tiki tu ni noda bula na ka oqo (na veiyabaki ni cakacaka) me rauta tiko ni 40 na yabaki na kena dede. Vei ira e so na tamata sai koya oqo na gauna era tuberi ka vakatavulici kina na gone ni se bera ni kautani na vale kei na vei yaya lelevu era taukena gauna. Oqo ena rawa ni gauna bibi ni rawaka vakailavo baleta oqo e dua na gauna e vulica tiko kina na matavuvale mera cakacaka vata, kei na nodra sa bucina tiko na lewena na ivau ena tara na bula taucoko. Na lomaocaloca vakailavo ena rawa ni voroka na bula vakawati ena gauna vakaoqo, ka sa dauyaco vaka-kina ena vuqa na gauna. Na matavuvale erau vakaitavi vakalotu tiko kina nai to ruarua ka vinakata me muria na yavu vakaivolatabu e tudei ena vuqa na gauna.

`Wilika na 1 Timoci 5:8; Vakaibalebale 14:23; kei na Kolosa 3:23, 24. Na ka bibi cava eda na rawa ni taura mai na veitikina oqo me baleta na veika vakailavo ena matavuvale?`

Ena vuqa na ka e yaco, ko ira na tama era vurevure ni kena rawati na ka ena veimatavuvale, dina ga ni rau cakacaka ruarua vakaveiwatini. Io, ena rawa ni basika eso na ka e sega ni daunamaki—tauvimate, lutu na veika vakailavo, se cava ga na ka e yaco—oya na ka ena vakadredretaka na vakanananu oqo. Ena gadrevi kina na tamata me veimoiyaka vakamatau. 

Ko ira na gone ra sucu mai ki vuravura ena yasa ni bula vakaoqo ena vakatokai ni ra “isolisoli mai Vua na Kalou” (Same 127:3). Ena dodonu meda na nanuma tiko ni ko ira na gone era kauta vata tiko mai kei ira e dua nai tavi bibi. Na itavi bibi ni tubutubu oya mera vakatavulici ira na gone mera na yaco mera na tu vaka-taki ira ena gauna era sa qase kina, ena bula oqo kei na bula sa bera mai. Oqo e tolu na vakananananu me vukea nai tubutubu:

_1. Vakarautaka na ivakarau ni matavuvale Lotu Vakarisito._ Oqo e okati kina na lotu ena veigauna ka taleitaki, lakovi vakawasoma ni Wilivola vakasigatabu kei na so-kalaou, kei na yalodina ena soli katini kei na solisoli. Oqo nai valavala uasivi me bucini taudonu ni se gone lailai. 

_2. Vakatavulici ira mera vinakata mera cakacaka ka marautaka._ Era na vakila na gone ni cakacaka vagumatua kei yalodina e dau marautaki ka saumi. Era na vulica ni rawati nai lavo ena noda solia na noda gauna ki vua e dua tani tale ena noda cakava na itavi e tiko vei ira. 

_3. Vukei ira mera vuli vakavinaka._ Na vuli e sa sau levu ena gauna oqo—vakauasivi na veikoronivuli ni Lotu Vakarisito taukeni yadudua (private school). Ia vei ira nai tubutubu ka tiko na nodra inakinaki me baleti ira na luvedra, e sega walega ena bula oqo ia sa baleta talega na bula sa bera mai, e veiganiti vakavinaka kei na kenai sau. 

`Se cava na ka era cakava e sega ni dua e tu vua e dua nai vakadeitaka me baleta na mua era na lako kina na luvedra. Na cava na vuna e sa rui ka bibi kina ki vei ira nai tubutubu mera na kakua ni beitaki ira ena digidigi cala era na cakava beka ko ira na luvedra qase?`