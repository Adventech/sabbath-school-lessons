---
title:  Na Kalougata ni Cakacaka (Ideally)
date:   20/02/2023
---

Vakavo ga ni ko vutuniyau ka tu vakaikoya ga, se vakaivotavota ena dua nai lavo e biuta tu vakatikitiki ko Tata kei Nana vei iko mo na kakua tale kina ni cakacaka ena vo ni nomu bula (kevaka ko wilika e vuqa nai talanoa me baleti ira na gone, nai lavo, era okati me ka ni veivakalougatataki, e sa dau laki yaco kina na leqa ena gauna era sa qase kina), ena gadrevi kina na cakacaka ena dua na gauna totolo se ena gauna mai muri me rawa kina na bula. Na ka vinaka duadua oya mo vakasaqara e dua na ka ko taleitaka o koya ena solia ki vei iko na ivurevure ni lavo vinaka, vulica, vakasaqara na cakacaka e cakava tiko, ka cakacaka kina ena gauna se yabaki ni nomu cakacaka. Oya na ka vinaka duadua, ka sega ni dauyaco me na vaka tiko oya. 

`Wilika na Vakatekivu 2:15 (raica talega na Dauvunau 9:10 kei na 2 Cesolonaika 3:8–10). Na cava nai balebale ni tukutuku oqo, ni se bera madaga nai valavala ca, sa soli ki vei Atama kei Ivi na cakacaka? Ena vakamacalataki vakacava na vuna, me vaka e tukuni tiko e cake, o ira era sega ni na cakacaka era raica na ituvaki ni bula era tiko kina ni vaka na veicudruvi?`

Na cakacaka oqo e sega ni ka ni veivakatotogitaki, e caka mera vinaka kina. Ena Parataisi sara madaga, na vuravura e sega kina nai valavala ca, na mate kei na leqa, na Kalou e sa kila tiko ni gadrevi na tamata me cakacaka.  

“A soli ki vei Atama kei Ivi na cakaca ni kena taqomaki na were. E kila tu na Kalou ni na sega ni marau ko Atama ni sega ni cakacaka, na totoka ni Were e vakamarautaki koya, ia e sega tikoga ni rauta oya. Ena dodonu ki vei koya me cakacaka me vakayavalati kina na veigacagacaga totoka ena yago. Kevaka e kauta mai na marau na sega ni cakacaka, na tamata ena kenai tuvaki ni bula e savasava vakaoti, ena biu tu ga me kakua ni cakacaka. Ia e buli koya, sa qai solia ki vua na nona cakacaka. Na vosa ni yalayala me baleta na veigauna mai muri kei nai vakaro ki vua na tamata me tea na qele me rawata kina na kena kakana, e lako mai nai tikotiko vakaturaga vata ga”—Ellen G. White, Our High Calling, p. 223.

Ni sa bale na tamata ki nai valavala ca, sa vakadukadukalitaki na ka kecega, sa qai kaya na Kalou ki vei Atama: “Sa cudruvi na qele ena vukumu; ko na kana maikina e na rarawa e na veisiga kece ni nomu bula” (Vakatekivu 3:17). Na Kalou e cudruva na qele ena vukumu, ena vukui Atama, ena vakanananu ni cakacaka e dua na ka ena gadreva, vakauasivi ni sa tamata bale.  

`Na cava e tiko ena cakacaka ena rawa ni yaco kina me ka ni veivakalougatataki ki veikeda?`