---
title:  Kuri ni Vakasama
date:   13/01/2023
---

“Ena gauna ga era yalodina kina na tamata ni Kalou ena nodra vakayacora na Nona inaki ni solika vakaivakarau [soli katini] kei na solisoli, era sa na vakila na dei ni vosa ni yalayala ni kalougata sa na basika mai ena nodra cakacaka me veirauti vinaka ena nodra sa talairawarawa tiko ki na ka e gadreva. Ena gauna eda sa ciqoma kina na ka e kaya na Kalou ka talairawarawa ki na ka e gadreva, dokai Koya ena nodra iyau, ena vakasinaiti tu ga na nodra lololo. Ia ena gauna era butakoci Koya kina na Kalou ena katini kei na solisoli, sa na yaco mera vakila nira sega wale tikoga ni butakoci Koya na Kalou, era butakoci ira talega, ena Nona sa yalana na Nona veivakalougatataki ki vei ira me vaka ga na nodra yalana na nodra solisoli ki Vua”—Ellen G. White, Testimonies for the Church, vol. 3, p. 395. 

E matata nai Vola Tabu nida vakabulai ena vuku ni vakabauta, nai solisoli ni loloma savu ni Kalou. Na noda talairawarawa ki na Nonai vunau na Kalou sai dole walega ni Nona loloma savu na Kalou; e sega ni ka e rawati (kevaka e rawati ena vuku ni ka eda cakava, oya sa na sega ni qai solisoli ni loloma savu: raica na Roma 4:1–4). 

Ni da raici keda vata kei na Nona veiyalayalati na Kalou, sa na rawa nida raica ruarua na noda kalougata kei na noda itavi. Ena noda ciqoma na veika e sa solia ki veikeda na Kalou, oqo sai tekitekivu ni noda veiwekani vata kei Koya, vakauasivi ni na vakatau kina na noda dui cavacava. Talairawarawa—sai koya na tavi kei na ivakaraitaki ni loloma—sai vakatakilakila dina ni veivakatisaipelitaki. Mai na noda sega ni vakagalalataki mai na talairawarawa, sai koya na vakabauta, na vakabauta duaduaga, sa yaco kina meda vakaivotavota ena loloma savu nei Karisito, o koya sa rawa kina ki veikeda meda bulataka na talairawarawa e kerea tiko ki veikeda na Kalou.

**Taro ni Veiwasei**:

`E dau tukuni tu kevaka mera yalodina vakaoti na Lotu ni Kavitu ena nodra solia na katini, sa na levu nai lavo ni lotu me cakava kina na veika e gadrevi ena kena vakatetei nai tukutuku. Na cava ko sa cakava tiko, ena vuku ni katini kei na solisoli, me vukea na lotu me cakava na ka e kacivi kina?`

`Toka ga ena vakanananu ni kena rui bibi na noda digidigi kei na noda cakacaka ni veiwekani vata kei na Kalou. Eda na maroroya vakacava na vakatataro ni cakacaka kei na talairawarawa, okati kina na soli katini kei na dauveiqaravi vinaka, ka sega ni lutu ki nai cori ni kena muri vakamatailalai nai vunau (legalism)?`

`Dou veitalanoataka va-kalasi nai otioti ni taro e tiko ena siga Tusiti me baleta na gauna dredre e yaco mai dina ga nida yalodina tiko. Eda na vakila vakacava na ka oqo ni sa yaco, ka eda na maroroi keda vakacava meda na kakua ni yalolailai kevaka me na yaco?`