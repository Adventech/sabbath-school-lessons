---
title:  Na Veiyalayalati ni Veivakabulai
date:   08/01/2023
---

Na mate nei Karisito sa rawa kina ki vua e dua na tamata e bula tiko se ena qai bula mai me na rawata na bula tawa mudu. E sega ni vaka na vosa ni yalayala me baleta na draki, na bula tawa mudu e sega ni soli tu ga yani ka sega na ka mo na cakava kina—e sega ni soli ga ki vua e dua na tamata, se mani vakacava na ka e cakava. Na vakabauta ni na vakabulai kece na tamata e soli ki vuravura taucoko (universalism).

Ia e matata tu na ka e vakatavuvulitaka ko Jisu, dina ga ni a mai mate ena vukudra na tamata taucoko, ia era lewe vuqa era lakova na gaunisala rabailevu ki na rusa tawa mudu (Maciu 7:13, 14).

**Na cava era kaya na veitikina oqo me baleta na gaunisala era ciqoma kina na tamata na isolisoli ni bula tawa mudu mai vei Jisu?**

`1 Joni 5:13`

`Maciu 10:22`

`Joni 6:29`

`2 Pita 1:10, 11`

E kila tu ko Paula na itukutuku ni veiyalayalati ni bula tawa mudu. E sa kila ko koya ni sa vakarau vakamatei, ka dina ga nira lewe vuqa na nonai tokani era sa biuti koya, ena nona yalodei sa qai tukuna ki vei Timoci ni a taura matua tikoga na nona yasa ni veiyalayalati. “Niu sa vakarau tu meu liviraki, ka sa voleka na siga ni noqu toki yani.  Au sa vala oti e nai valu vinaka, au sa ciciva oti na cere, au sa taura matua na vakabauta: emuri, sa maroroi me noqu nai sala vakaturaga ni valavala dodonu, o koya ena solia mai vei au na Turaga, o koya na turaga-ni-lewa dodonu, e na siga ko ya; ia ena sega vei au duaduaga, vei ira kece talega era sa vinakata na nona rairai mai” (2 Timoci 4:6–8).

Ko Paula e kaya, “au sa tu vakarau [baleta] Au sa vala oti enai valu vinaka, au sa ciciva oti na cere, au sa taura matua na vakabauta.” E dina ga ni matata tu vei Paula ni bula tawa mudu e rawati duaduaga ena vakabauta, ka sega ena cakacaka ni vunau. O koya e sega ni raica na nona cakacaka se na veika e sa rawata me rawa ni vinakati koya kina na Kalou. Na sala ni yalododonu o koya e waraki koya tiko sai koya na yalododonu nei Karisito, o koya kaya tiko ko Paula ni sa nona ena vuku ni vakabauta, e sa tatakube matua tiko kina me yacova ni takali na nona bula.  

`Dina ga ni bula tawa e dua nai solisoli e sega ni ka eda rawata, ia na cava na duidui ena kedra maliwa o ira era ciqoma nai solisoli kei ira era sega ni ciqoma? Na cava e gadrevi kina na ka eda cakava ena noda ciqoma nai solisoli oqo?`