---
title:  Na Veiyalayalati ni Kalou Vata kei Keda
date:   07/01/2023
---

### Wilika ena Macawa oqo
Maciu 10:22, Joni 6:29, Vakarua 28:1–14, V/Balebale 3:1–10, Malakai 3:7–11, Maciu 6:25–33. 

> <p>Wiligusu</p>
> “Ia kevaka ko ni na vakarorogo vakaidina ki na vosa i Jiova na nomuni Kalou, mo ni vakabauta ka cakava na nonai vakaro kecega ka’u sa vakarota vei kemuni edaidai, ena qai laveti kemuni cake ko Jiova na nomuni Kalou mo ni uasivi vei ira kecega na matanitu e vuravura: 2 ia ena yacovi kemuni na ka ni veivakalougatataki kecega oqo, ka vauci kemuni, kevaka ko ni na vakarorogo ki na vosa i Jiova na nomuni Kalou” (Vakarua 28:1, 2)

E rui talei ni rawa ki Vua na Kalou me veiyalayalati vata kei keda na tamata. E vuqa vei ira na veiyalayalati oya e na gadrevi kina na yasana ruarua me rau na cakava kina e dua na ka. Me vaka oqo: “”Kevaka ko na cakava oqo, au na qai cakava oya” se “Au na cakava oqo kevaka ko na cakava oya.” 

E lailai wale sara na veiyalayalati e na gadrevi kina na yasana ruarua. “Au na cakava oqo, se ko na cakava kina e dua na ka se sega” Me vaka oqo, “ni sa vakacabera ko koya na nona mata-ni-siga vei ira na tamata ca kei ira na tamata vinaka, a sa vakatauca mai na uca vei ira na tamata yalododonu, kei ira na tamata tawa yalododonu” (Maciu 5:45). Se da cakava kina e dua na ka se sega, na Kalou ena vakacilava ga na matanisiga ka vakatauca na uca. Ni oti na waluvu, na Kalou sa yalataka ki na tamata kei na manumanu ni vanua ni sa na sega tale ni luvuca na vuravura (raica na Vakatekivu 9:9–16), veitalia ga na ka eda cakava. E yalataka talega: “ni sa tiko ko vuravura, ena sega ni mudu na vula i teitei kei na vula i kelikeli, kei na gauna ni batabata kei na vula i draki mamaca, na vula i katakata kei na vula i liliwa, kei na siga kei na bogi” (Vakatekivu 8:22). Ena veiveisau na draki, se cava na ka eda na cakava. 

Ena macawa oqo eda na vulica tiko kina eso na vosa ni yalayala ka gadrevi kina na itavi ni yasana ruarua, na Kalou kei ira na luvena. Meda masulaka, ena loloma savu ni Kalou, meda na dei tiko ena yasa ni noda veiyalayalati.”

_*Vulica na lesoni ena macawa oqo me na vakarautaki iko ena Siga Tabu, Janueri 14._