---
title:  Nai Sau ni Yalodina
date:   18/03/2023
---

### Wilika ena Macawa oqo
Iperiu 11:6, Aisea 62:11, Roma 6:23, Joni 14:1–3, Vakatakila 21, Maciu 25:20–23, Roma 8:16–18.

> <p>Wiligusu</p>
> “A sa kaya vua na nona turaga, E vinaka, a tamata vinaka ka dina; ko sa dina e na ka e vica ga, au na lesi iko mo lewa na ka e vuqa: curu ki na marau ni nomu turaga” (Maciu 25:21).

Dina ga nida sega ni cakacakataka na bula tawa mudu, ia nai Vola Tabu e vakayagataka na kena namaki nai sau me vakayavalata na bula me yalodina e vaka e dua e sega ni dodonu me taukena na loloma savu ni Kalou, ia e muri se cava ga na ka eda rawata e yaco duaduaga ena loloma savu ni Kalou. 

Me vaka na ka e vola ko Tevita: “Sa vinaka sara na vunau i Jiova, ka sa saumaka na yalo: Sa dina nai tukutuku i Jiova, ka sa vakavukui ira era sa sega ni vuku. Sa dodonu nai lesilesi i Jiova, ka sa vakamarautaka na yalo: Sa savasava nai vakaro i Jiova, ka sa vakararamataka na matada: Sa savasava na rerevaki Jiova, ka sa tu dei ka tawa mudu: Sa dina na lelewa i Jiova, ka sa dodonu kecega. A ka oqo sa daugadrevi vakalevu cake, ka vakalailai na koula, io, na koula vinaka sara e levu: Sa uasivi cake e na oni na kena kamikamica, io, e na qa ni oni. Sa vakasalataki talega na nomuni tamata e na ka oqo: Ka sa levu na kenai sau ni sa vakabauti tiko” (Same 19:7–11).

Ena veivanua eso e vosa tiko kina nai Vola Tabu me baleta na kedai sau, na ka e sa yalataki tu ki veikeda ena vuku iKarisito ni oti na Lesu Vakarua mai ka lako tani mai na sala rerevaki ni valavala ca. 

Na cava na ka e yalataki ki veikeda kei na ivakadei cava e tu veikeda meda na taukena kina na ka sa yalataki ki veikeda?

_*Vulica na lesoni ni macawa oqo me na vakarautaki iko ena Siga Tabu, Maji 25._