---
title:  Na Kena Vakameautaki nai Vola
date:   22/03/2023
---

Ni voleka tiko ni mai cava na cakacaka nei Jisu, eratou a qai lako vuni mai ki Vua na Nona tisaipeli ka tarogi Koya, “Ni tukuna mai ki veikeitou ni na yaco ni naica na veika oqo kei nai vakatakilakila ni Nomuni na lako mai kei nai vakataotioti kei vuravura?” (Maciu 24:3). Sa qai sauma ko Jisu na vakatataro oya ena rua na wase ni vola nei Maciu. Ena Maciu wase 24 e tukuna kina na veivakatakilakila e vuravura mevaka nai valu, na tavuki ni vanua kei na vuqa tale. Ia ena Maciu wase 25 e talanoataka tiko kina nai tuvaki ni lotu ni bera tikoga vakalailai na lesu tale mai nei Jisu. Nai tuvaki ni lotu oqo e vakamacalataki ena tolu nai talanoa, ka dua vei iratou nai talanoa ni taledi, ka vosa tiko me baleta na gaunisala era vakayagataka kina na tamata na nodra taledi a solia ki vei ira na Nona tamata na Kalou. 

`Wilika na Maciu 25:14–19. Ko cei a lako ki na dua na vanua yawa? Ko cei e nuitaka ko Jisu me solia ki vei ira na Nonai yau? Na cava nai balebale ni Vakameautaka nai Vola (settle accounts) (raica na Maciu 25:19)?`

Ena so na gauna eda daunanuma ni taledi e dua ga nai solisoli mevaka na lagasere, vosa, kei na so tale, ia me tautauvata ga kei nai talanoa ni taledi ena Luke 19:12–24, nai lavo kei na kena vakatulewataki e tukuni tu vakamatata. Ko Ellen G. White e kaya talega “E vakaraitaki ki vei au ni vosa vakatautauvata me baleta na taledi e se sega tiko ni kilai vakavinaka. Na lesoni bibi oqo e a soli ki vei iratou na tisaipeli me baleta na nodra solika na Lotu Vakarisito enai vakataotioti ni gauna. Kei na veitaledi oqo e sega ni vakaibalebaletaki vakatabakidua ki na nona rawa ni vunau se veitakatavulici mai na Vosa ni Kalou e dua na tamata. Na vosa vakatautauvata e sa baleta tiko na veika lalai e sa solia na Kalou ki vei ira na tamata ni Kalou.”—Testimonies for the Church, vol. 1, p. 197.

`Wilika na Maciu 25:20–23. Na cava e kaya na Kalou ki vei ira era yalodina ena kena vakatulewataki nai lavo me tokona na cakacaka ni Kalou? Nai cava nai balebale ni “curu ki na marau ni nomu Turaga” (Maciu 25:23)?`

E sa daumatau ki veikeda meda nanuma ni o koya na tamata e levu na nona taledi mai veikeda ka levu na nonai tavi ki Vua na Kalou. Enai talanoa oqo, o koya e dua walega na nona taledi—lavo lailai duadua—e kunei ni tawa yalodina ka yali main a matanitu. Vakasamataka mada na nodrai tavi na kena vo, meda vakanamata ki na veika e sa solia tu ki veikeda na Kalou kei na gaunisala eda vakayagataka kina ka me vakarokorokotaki kina na Kalou.

`Ko na tu evei ena gauna sa na lako mai kina na Kalou me mai “vakadodonutaka nai tuktukutu” vata kei iko?`