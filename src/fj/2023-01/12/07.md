---
title:  Kuri ni Vakasama
date:   24/03/2023
---

Sai koya oqo na kena tukunikataki vakaiyaloyalo ni dua nai soqosoqo lotu e yalodina vakaoti ena kena vakatulewataki na veika vakailavo ni Nona bisinisi na Kalou e vuravura. 

**Na Raivotu ni Dauveiqaravi ni Lotu ni Kavitu ni Lesu Vakarua mai e Vuravura Taucoko.**

Ena dua na gauna mai muri; ko ira talega nai talatala kei ira nai liuliu ni veisoqosoqo lotu era na bucina cake edua nai vakarau ni bula ni dauveiqaravi enai soqosoqo lotu. Era na vakatavulica, veivakatavulici, tokona ka veivakayaloqaqataki ki nai soqosoqo lotu ena kena vakatulewataki na veika vakailavo e vakaivolatabu. 

Ko ira na tamata era sa bulataka tiko na yavu vakaivolatabu ena nodra bula. Era na tubu cake ena yalo ni solika, daumamaroroi ena vuku ni veika e sega ni namaki, ka lako tani mai na veivesuki ni bula ni dinau. Na nodra ivakarau ni bula e sa na vakatakilakilataki tu ena bula vakaivakarau, dau tu vakadodonu, ka mamarau. E biu tani nai lavo ni vaka e dua na kalou e dauveisaqasaqa. Ka sa tubu tiko na nodra veiwekani vata kei na Kalou na Dauveibuli.

Ena mataka ni Siga Tabu era sa lako mai na tamata mera mai so-kalou. Nai vakarau ni nodra bula era na vakila na bula vakacegu—sa sega ni kauwaitaki na veika vakailavo, ni sa ologi ira na vakanananu ni reki kei na vakavinavinaka.

Na kena dauveinanuyaka tu na vakanananu na veika vakailavo e sa yali. Era sa mai so-kalou ena vakanananu ni vakaitavi kei na kena namaki na Nona tiko na Kalou vata kei ira ka cakacaka ena kedra maliwa.

Sa na vakailavotaki na veiqaravi enai soqosoqo lotu ka kaukauwa na cakacaka ni kaulotu. Ena vakatetea na loloma nei Karisito ena veigaunisala kece e rawata ki vei ira era gadreva. E sa vakarautaki tu nai lavo me tokona na veitabana ka toso tiko vata kei na vinaka ni veiqaravi.  

Na taro ga meda na taroga, “Na cava na ka e kacivi keda kina na Kalou meda cakava ena vuku ni ka e sa solia ki veikeda?”

**Taro ni Veiwasei**:

`Dou veiwaseitaka va-kalasi na taro me baleta na gaunisala cava eda na rawa ni kila kina vakamatata na ivakavuvuli vakaivolatabu me baleta na: vakabulai ena vuku ni vakabauta kei nai cocovi ena vuku ni cakacaka. Eda na semati rau rawa vakacava na rua na vakasama oqo?`

`Na cava na vuna meda marautaka kina na veika eda sa taukena rawa tiko ena gauna oqo ka sega ni kenai balebale ni sega ni rawa nida vakasaqara na veika me vakavinakataka cake kina na noda bula vakailavo? Oya na cava na vuna e sega kina ni dodonu me veisaqasaqa na veivakanananu vakaoqo?`

`Na tawa mudu e waraki keda tiko. Na digidigi cava eda sa cakava tiko ena gauna oqo, se mani digidigi lalai sara, ena vakatautaki kina na vanua eda na bula tawa mudu tiko kina?`