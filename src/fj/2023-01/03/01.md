---
title:  Na Soli Katini
date:   14/01/2023
---

### Wilika ena Macawa oqo
Vakatekivu 14:18–20; Malakai 3:10; Vakarua 12:5–14; V/Soro 27:30; 1 Tui 17:9–16; 1 Koronica 4:1, 2.

> <p>Wiligusu</p>
> “Dou kauta kece mai nai sigana ki na lololo, me so kina na kakana e na noqu vale, ka vakatovolei au mada kina, sa kaya ko Jiova ni lewe vuqa, se’u na dolava, se segai, na katuba ni lomalagi, ka sovaraka vei kemudou na ka ni veivakalougatataki, me na sautu dina sara” (Malakai 3:10). 

Ena Vakatekivu 14, sa qai lesu ga mai na caka“Dou kauta kece mai nai sigana ki na lololo, me so kina na kakana e na noqu vale, ka vakatovolei au mada kina, sa kaya ko Jiova ni lewe vuqa, se’u na dolava, se segai, na katuba ni lomalagi, ka sovaraka vei kemudou na ka ni veivakalougatataki, me na sautu dina sara” (Malakai 3:10).caka ni veivueti ko Eparama ena nona laki vakabulai mai Loti, na nona matavuvale kei na so tale na tamata mai Sotoma. E na nona marau na tui Sotoma ena vuku ni veivakabulai oya, e a qai solia kece vei Eparama na veika kece e rawata mai nai valu.  E sega walega ni cata ko Eparama na ka e a soli ki vua, ia e solia nai katini ni ka kecega e taukena ki vei Melikisetaki. 

Ni oti ga na nona soli katini sa kaya sara na Kalou, “Mo kakua ni rere, Eparama: koi au na nomu i sasabai, ia na kemui sau ena ka levu sara” (Vakatekivu 15:1). Na Kalou e kaya tiko ki vei Eparama, “Kakua ni lomaleqa, au na nomu isasabai ka’u na veivakarautaki talega.” Mai ki muri, sa tukuna kina ko Mosese ki vei ira na Isireli ni vakarau mera curu yani ki Kenani, “Mo ni solia vakaidina na kenai katini ni vua ni nomuni teitei kecega, sa vuataka na veiwere e na veiyabaki... mo ni vakavulici kina me rerevaki Jiova tikoga na nomuni Kalou” (Vakarua 14:22, 23). 

Ko Ellen G. White e vola: “e a gadrevi ki vei ira na tamata mera soli ka ni loloma ki Vua na Kalou ena vuku ni nakinaki vakalotu ni bera na kenai vakarau dina e a solia ko Mosese, ka vaka kina ena gauna nei Atama.”—Testimonies for the Church, vol. 3, p. 393.

Na cava na kenai balebale ki veikeda ena gauna oqo?

_*Vulica na lesoni ni macawa oqo me vakarautaki iko ena Siga Tabu, Janueri 21._