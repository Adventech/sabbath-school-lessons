---
title:  Nai Naki ni Soli Katini
date:   17/01/2023
---

`Wilika na V/Soro 27:30 kei na T/Lekutu 18:21, 24. Na cava e nakita na Kalou me cakava ena katini?`

Ena vuku ni sa nei Jiova na ka kecega (Same 24:1), o Koya e sega ni gadreva nai lavo. Ia na katini e Nona, e tukuna ki veikeda na ka ena cakava kina, oya me vakayagataki na Nona katini ena kena tokoni na cakacaka ni kosipeli. Ena vuku ni ka oya na nodra gagadre nai talatala e sotavi ena Nonai katini na Kalou. 

Na yavusa ni Livai—sai ira era veiqaravi vakaitalatala ena Veiyalayalati Makawa—e sega ni levu na nodrai votavota ni ka mera taukena me vakataki ira na kena vo ni yavusa. E a soli ki vei ira eso na korolevu, okati kina na koro ni drodro vata kei na dua na tiki ni qele lailai mera teitei voli ga kina. Ko ira oqo era tokoni mai na nodra katini na tani, ka ra vaka katinitaka talega na ka era dui taura.

`Wilika na Cakacaka 20:35. Na cava nai tukutuku e tiko eke, ka veitokoni vata vakacava kei na vakatataro me baleta na katini?`

E rui ka bibi na soli katini baleta ni vukei keda ena kena vakaqaqacotaki na noda bula ni veiwekani kei na vakabauta na Kalou. Ni tauri e dua nai katini ni ka ko rawata ko qai solia ki vua e duatani (dina ga ni Nona na Kalou) ena taura na cakacaka ni vakabauta, kei na kena vakatovotovotaki ena tubu kina na nomu vakabauta. 

Raitayaloyalotaka mada, enai vakataotioti ni gauna, ena gauna era sa na sega kina ni veivoli se volivoli ko ira era yalodina, me vaka e tukuni tiko ena Vakatakila 13–14 (raica na macawa 11). Na noda vakararavi vakatabakidua ki Vua na Kalou kei na Nona veivakarautaki, kaukauwa kei na loloma, e rui ka bibi sara ena gauna sa vaka me cati keda kina ko vuravura taucoko. Na soli katini ena veivuke vakaidina ena kena bucini cake na vakabauta oya. Ni bera oya, sa rui ka bibi dina ki veikeda meda vulica meda na vakabauta tiko na Kalou, se na mani vakacava na ka eda lako curuma.

Nai karua ni ka bibi duadua me baleta na noda yalodina ena ka vakailavo, oya ni dolava na vosa ni yalayala ni veivakalougatataki ni Kalou, o koya e na sega na noda tikina meda na taqeya rawa kina. Ena kena vuabale sa na rawa nida vukei ira kina na tani ka vukea me tokona na cakacaka ni Kalou.

`Ena sala cava ko sa vakila tiko kina na dina levu oqo ni kalougata vakalevu ko ira era solia mai vei ira era taura?`