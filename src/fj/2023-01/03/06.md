---
title:  Na Soli Katini Dina se Yalodina
date:   19/01/2023
---

`Wilika na 1 Koronica 4:1, 2. Me vaka nida sa luve ni Kalou ka Nona dauveiqaravi ni Nona veivakalougatataki, na mataqali tamata vakacava e gadrevi ki veikeda?`

Na cava nai balebale ni noda dausoli katini ena yalodina.? Ena macawa oqo eda sa raica tiko kina e vica na tikina bibi me baleta na soli katini:

1. Kena levu—katini se 10 na pasede ni ka eda rawata se tubu.
2. Me kau ki na lololo—vanua era saumi tiko kina na italatala ni kosipeli.
3. Me dokai na Kalou enai matai ni ka eda rawata.
4. Me vakayagataki ena kenai naki dodonu—me tokona na cakacaka.

Sa noda itavi vakalewe ni lotu meda tokona nai matai ni tolu na ka e koto e cake; sa noda itavi meda vakatulewataka na lololo ena vakayagataki vakadodonu kina na katini.

E sega ni vaka na isolisoli, nai katini e sega ni vakatau ki veikeda. Nai katini kei na lololo erau tiki ni noda itavi. Eda sega ni vakadavora na kenai yalayala: oya e cakava na Kalou. Kevaka au na sega ni vakasuka na 10 na pasede taucoko ni noqu tubu ki na lololo, ”Au se sega tikoga ni soli katini. 

`Wilika na Maciu 25:19–21. Ena gauna cava eda na kacivi kina meda na soli tukutuku ena kena vakatulewataki tiko na ilavo ni Kalou? Na cava e tukuni ki vei ira era yalodina?`

“Dou kauta mai na katini kecega ki na lololo’ (Malakai 3:10), e Nonai vakaro na Kalou. E sega ni caka na veisureti ki na vakavinavinaka se ki na loma levu ni soli ka. Oqo na cakacaka ni tamata e dina. Na katini e Nona ga na Kalou, ka kerei keda tiko meda vakasuka lesu tale ki Vua na ka e Nona”—Ellen G. White, Education, p. 138. Na vakatulewataki ni ka e Nona na Kalou sa dua na kalougata vakaitamera—kei na itavi talega. E vakalougatataki keda ka tokoni keda qai kerea e dua walega nai katini, ka qai vakayagataka tale na Nona ikatini ki vei ira era cakacaka tiko ena lotu, me vaka ga e a cakava ki vei ira na Livai ena nodra gauna na Isireli. 

`Eso era kaya nira sega ni marautaka tiko na gaunisala e vakayagataki tiko kina na noda katini ka vakavuna mera sa sega ni soli katini se vakauta tale na nodra ilavo ki na dua tale na vanua. Evei na vanua e kaya kina na Kalou, Dou kauta mai ki na lololo na katini kevaka walega e vakayagataki tiko vakadodonu”?`