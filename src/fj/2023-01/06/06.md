---
title:  Mosese e Ijipita
date:   09/02/2023
---

Nai vakarau ni bula nei Mosese e robota tu na veitabagauna taumada vakaivolatabu. E a vakabulai tiko ena nona veivakarautaki na Kalou, ni a cakacaka vua e dua na tina kei na ganena dauveimaroroi. Ena gauna sa raici Mosese kina na luvei Fero goneyalewa ena loma ni waqakuta, sa kerei tinana sara me qaravi koya ka na saumi koya ena nona veiqaravi. Sa dua na veibolei kalougata ki vua e dua na tina bobula. E tauri Jokapeci ga e 12 na yabaki me vakatavulica kina na luvena me masu, me vakabauta ka doka na Kalou, ka bulia cake na nona itovo ki na bula ni veiqaravi. E taura e vica vata tale na yabaki ena nona vakatavulici tiko ena vale ni tui mai Ijipita. “A sa vakavulici ko Mosese e na nodra vuku kecega na kai Ijipita, a sa kaukauwa e na nona vosa kei na cakacaka” (Cakacaka 7:22). Ni sa yaco ko Mosese me tamata bula, e qai cakava e dua na digidigi bibi o koya e veisautaka na nona bula kei nai lakolako ena veitabagauna. 

`Wilika na Iperiu 11:24–29. Vakasamataka mada na veika e biuta tu yani mai Ijipita ko Mosese kei na veika ena qai sotava. Tovolea mo rai tiko mai ena nona itutu, ni bera ni qai cakava na nona digidigi. Na cava e biuta tu yani, kei na cava e sa digitaka me na sotava ena nona digidigi?`

Ko Ijipita e dua na matanitu kaukauwa ena gauna oya. Na uciwai na Nile e vakabulabulataka na qele yaco kina Ijipita me cokaidrauna tu ena teitei, me matanitu vutuniyau ka kaukauwa, ka me na yaco kina ko Mosese me taura nai tutu cecere ni matanitu. Sa dua na ka dredre nida vakasamataka na gaunisala e veicoriti kina ko vuravura, na vanua ko Ijipita kei na kenai yau kece sara, e dodonu me na taukena. E vakabauti ni sa na raica tu na lagilagi, na marau, nai yau e veitemaki. E sega ni vakatitiqataki ni rairai ni na rawarawa vei koya me vakadonuya me sa tikoga, mai na laki okati vata kei na bobula. 

Me vaka na ka e kaya nai Vola Tabu, “ni sa digitaka me vosota na veivakacacani kei ira na tamata ni Kalou, ia ka cata ni bau marau walega e nai valavala ca e na siga eso” (Iperiu 11:25). Ni veitalanoataki na vakacacani? E vuqa na tikina enai vola ni Lako Yani e tara tiko na dredre kei na veivakatovolei e lako curuma ko Mosese, ni oti na veika e lako curuma e se sega tikoga ni takoso rawa ki na Vanua Yalataki (raica naT/Lekutu 20:12). Ia e muri eda kila kece ni a cakava e dua na digidigi donu ko Mosese.

`Mai na rai vakavuravura, e dodonu me a tikoga mai Ijipita ko Mosese. Ia, veikeda na Lotu Vakarisito, sa soli ki veikeda meda raica na ka dina e kauti keda tani mai na vuravura oqo. Ena gauna eda sa temaki keda kina ko vuravura, ena rawa vakacava meda maroroya na iyaloyalo levu sa tu e matada ena veigauna? Na cava na vuna e rui ka bibi kina na noda cakava?`