---
title:  Solisoli kei na Sokalou
date:   24/01/2023
---

Nai Vola Tabu e sega ni solia e dua nai tuvatuva ni veiqaravi ni sokalou. Ia e va na ka eratou okati tiko me tiki ni sokalou. Ena Veiyalayalati Vou oqo na veika e okati kina, na vuli/vunau, masu, sere, kei na katini kei na isolisoli.

Vakatolu ena veiyabaki era sa dau lako vakamatavuvale ki Jeruisalemi na Isireli mera laki rairai ki Vua na Kalou ni Isireli. Ia mera kakua ni lako liga lala” (Vakarua 16:16). Ka dua tiko na tiki ni sokalou oya na kena vakasukai na katini kei na solisoli. Ena gauna ni Kanavata ni Lako Sivia, Penitiko, kei Solevu ni vale tabanikau, era sa dau kauta kina na nodra katini kei na solisoli na luve ni Kalou. Sa dau ka dredre me laurai e dua e lako ki na soqoni vaka-koya me liga lala.	

Ko ira na Iasireli na soli katini kei na solisoli e sa ivalavala tu ni nodra bula ni sokalou. Na so-kalou dina e sega walega ni vakavosa kei na sere kei na noda vakavinavina ki Vua na Kalou ena masu, ia na noda vakatakila talega na noda vakavinavinaka ki Vua na Kalou ena noda kauta mai na katini kei na isolisoli ki na Nona vale na Kalou. Era kauta ki na vale ni soro, oi keda eda kauta ki vale ni lotu ena vei Siga Tabu, ni sai koya oya na so-kalou. 

`Wilika na 1 V/Gauna 16:29; Same 96:8, 9; kei Same 116:16–18. Eda na vakayagataka vakacava na yavu e cauraki tiko eke ena noda bula ni so-kalou?`

Me vaka nida sa luve ni Kalou, ka sa vakacolati tu ki veikeda nai tavi ni kena vakatulewataki na Nona bisinisi ena vuravura oqo, sa dua dina na ka dokai, kalougata kei nai tavi meda kauta mai nai solisoli. Kevaka sa solia ki veikeda na Kalou meda susugi ira na gone ena vukuna, eda dodonu meda wasea vata kei ira na reki ni kena kau na katini kei na solisoli ena gauna ni Wilivola Vakasigatabu kei na soqoni ni lotu ena veisigalevu ni Siga Tabu. Eso era duivakauta ga ena sala e rawarawa ki vei ira (online). Se gaunisala cava ga eda cakava kina, na vakasukai lesu ni katini kei na solisoli e ivalavala tiko ni noda bula ni sokalou vata kei na Kalou. 

`Cava na ka ko lako curuma ena nomu solia tiko na katini kei na solisoli me ivalavala ni so-kalou? Na cava e cakava ki na nomu bula ni veiwekani vata kei na Kalou?`