---
title:  Kuri ni Vakasama
date:   27/01/2023
---

Nai vola ni veivakananumi mai lomalagi e toqai tale tikoga kina na nodra yalodina ena veika vakailavo ko ira na lewe ni lewe ni matavuvale ni Kalou. “E vola vakamatata tu na agilosi dautauri tukutuku na veisolisoli e soli ena yalodina ki Vua na Kalou ka laki biu ena kato ni solisoli. Na Kalou e kila vakavinaka tu na veilavo kece e soli ena yalodina ki na Nona cakacaka kei na nona soli ena vuturi o koya e solia. Na ivakarau ni yalo ni solika e volai talega. Ko ira era sorovaki ira, ena nodra vakasuka lesu tale ki Vua na Kalou n aka e Nona, mevaka ni gadreva ki vei ira, ena saumi mevaka na nodra cakacaka. Dina ga ni ka e vakatabui oya e vakasabusabutaki, yaco kina me sega ni vakavotukana na ka e vakanananu tiko kina o koya e solia, —na lagilagi ni Kalou kei na vakabulai ni yalo, ena rai e vakatabakidua ki na Nona vakalagilagi na Kalou, era na sega ni vakayalia na kedrai sau.”—Ellen G. White, Testimonies for the Church, vol. 2, p. 518.

“E gadreva na Kalou mera masulaka na nakinaki na tamata ena kena vakatetei na Nona cakacaka. Ia me vakataki Kolinio, meda duavata ena masumasu kei na soli ka. Na noda masu kei na noda ka ni loloma me kau mai ki Vua na Kalou mei vakananumi. Na vakabauta e sega ni kune na vuana e vakabauta mate ka sega ni marautaka na Kalou. Ena gauna eda masu kina, ena gadrevi meda na solia na ka eda rawata, ena cakacaka kei na veika eda taukena, me vakavotukanataki kina na noda masu. Kevaka eda bulataka ma moda vakabauta eda na sega ni guilecavi mai Vua na Kalou. E vakatakilakilataka na vricakacaka kece ni loloma kei na gulecavi koya vakaikoya. Ena dolava na gaunisala meda na vakatakila kina na noda vakabauta ena noda cakacaka”—Ellen G. White, Atlantic Union Gleaner, June 17, 1903.

**Taro ni Veiwasei**:

`Erau salavata vakacava na masu kei na solika? Ena vukei iko vakacava na masu mo kila na ka mo solia, ena gauna cava, kei na levu ni ka mo solia?`

`Dua na ivola kilai levu mai Amerika e a talanoataki ira na tamata e levu na nodrai lavo ia e veilecayaki tu na nodra bula, e lala ka vakasinaiti tu ena lomaocaoca.  E dua vei ira e kaya: “Na cava na kena yaga kevaka au cakava e dua tale na pasede na tubu ena ka au cakava tiko kevaka me’u sa mate?” Na lesoni cava eda na rawa ni taura mai na i talanoa oqo me baleta na kena yaco na soli ka, ka vaka-kina na soli sorovaki ena rawa ni yaga ena bula vakayalo ki vua e solia, ka oya e vukei keda meda galala mai na dauveivakaisini ni vutuniyau?” (Maciu 13:22)?`

`Ena ka e tukuna e cake ko Ellen G. White, raica na tikina me baleta na kena “vakasabusabutaki nai lavo” Na cava na vuna e sa rui bibi kina ki veikeda eda solia tiko meda vakasamataka tiko oya?`