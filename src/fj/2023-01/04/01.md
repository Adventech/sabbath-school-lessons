---
title:  Solika vei Jisu
date:   21/01/2023
---

### Wilika ena Macawa oqo
2 Koronica 9:6, 7; Vakarua 16:17; Same 116:12–18; 1 V/Gauna 16:29; Marika 12:41–4; Marika 14:3–9.

> <p>Wiligusu</p>
> A cava me’u cakava vei Jiova E na vuku ni nona cakacaka loloma kecega vei au? Au na taura na bilo ni bula, Ka masuta na yaca i Jiova. Au na cakava mada na ka ka’u a bubului kina vei Jiova Io e matadra na nona tamata kecega” (Same 116:12–14).

Ni sa wasei oti na katini, sa qai tiko na solisoli, o koya e kau mai na vo ni 90 na pasede ni ka eda taukena. Sai koya oqo na vanua e tekivu kina na yalo ni soli ka. E duidui na isolisoli era solia na tamata ni Kalou, me vaka na soli ena vuku ni valavala ca (sin offerings), e soli me idole ni loloma savu ni Kalou, se soli ni vakavinavinaka (thank offerings), e soli ena kena sa vakilai na veimaroroi ni Kalou, kei na veivakalougatataki ni bula vinaka, rawaka, kei na kaukauwa e veivakarautaki. E tiko talega na isolisoli me baleti ira na dravudravua kei na solisoli ena kena tarai kei na vakavinakataki ni vale ni sokalou.

Ena gauna eda sa vakila kina na vakaitamera ni Nona isolisoli na Kalou ki veikeda, sa na tekivu meda na qai raica ni noda solika e rui ka bibi sara mai na noda tara cake na kelekele ni motoka se volia e dua na kote ni matasere. Eda kauta mai na noda iloloma mei dole ni ka sa cakava na Kalou ki veikeda vakauasivi ena Nona mai sorovaki Koya ko Jisu. “Eda lomani Koya ni sa taumada na Nona loloma ki veikeda” (1 Joni 4:19). Na lotu, se soqosoqo lotu, koniferedi se lotu levu e vuravura, e vakayagataka na noda solisoli me vakatetea kina na cakacaka ni Kalou. Ena macawa oqo eda na raica tiko kina na cava e kaya nai Vola Tabu me baleta na solisoli, ni tiki tiko ni noda vakatulewataka na bisinisi ni Kalou e vuravura. 

_*Vulica na lesoni ni macawa oqo me vakarautaki iko ena Siga Tabu, Janueri 28._