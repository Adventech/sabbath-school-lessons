---
title:  'Na ka e Qaravi Vakatabakidua: Solika mai na Tavaya Levu'
date:   26/01/2023
---

Na vakadidike e vakaraitaka ni 9 walega na pasede ni ka era taukena na tamata e rawati kina vakatotolo nai lavo ka rawa ni soli ena dua na gauna e vinakati kina, Lavo qaqa, jeke, lavo maroroi, lavo e rawati mai na volivolitaki ena makete kei na vuqa tale, era okati mera ilavo rawati vakatotolo (liquid assets). Vuqa na ka eda taukena, rauta ni 91 na pasede, era vakatuburi ena vanua era dauvolitaki kina na veika eda taukeni (real estate), me vaka na noda vale, noda manumanu se na veika tale eso e dau berabera na kena rawati kina vakatotolo nai lavo. 

Na duidui ni pasede ni lavo rawati vakarawarawa (liquid) kei na kena e taura na gauna na kena rawati nai lavo (nonliquid assets) sa rawa ni vakatakarakarataki ena kena biu e 1,000 na sede ena loma ni rua na tavaya, kei na 10 na sede e vakatakarakarataka e 10 na pasede. Sa na nomu tiko e 90 na sede ena loma ni tavaya lailai o koya e vakatakarakarataka tiko e 9 na pasede kei na 910 na sede ena tavaya levu o koya e vakatakarakarataka tiko e 91 na pasede ni veika lelevu e taukeni (nonliquid assets).

Era lewe vuqa na tamata era solia na nodra isolisoli mai na loma ni tavaya lailai—mai na nodra lavo tu vakarawarawa. Sai koya oqo na ka e tiko ena i lavo ni lavo. Ia ni dua e marautaka e dua na ka, era na solia mai na tavaya levu. Nai Vola Tabu e tukuna tu e levu na mataqali talanoa vaka-koya.

`Wilika na Marika 14:3–9 kei na Joni 12:2–8. Ko cei soti era tiko ena kana magiti ena vale nei Saimoni? E vica nai sau ni ka ni loloma nei Meri? Na cava na vuna e lumuti Jisu kina ena gauna oqo?`

Nai sau ni ka ni loloma nei Meri e 300 na denarii—nai sau ni dua na tamata cakacaka ena dua na yabaki. E vaka na soli ka ni loloma mai na tavaya levu. Salamuria mai na ka a yaco oqo na nona a volitaki Jisu ko Jutasa ena 30 na tiki ni siliva—na solisoli mai na tavaya, e 30 na tiki ni siliva (Maciu 26:15). Ena taura na loloma dina kei na sorosorovaki na solika ni loloma mai na tavaya levu—mai na veika eda vakatu ilavo tiko kina (investments). Ia ena gauna eda koco kina, me vakataki Jutasa, sa na rawa nida volitaka na noda bula ki na ka e sega ni yaga.

Na veika e cakava ko Panapasa e cavuti vaka 28 ena Veiyalayalati Vou. Eda kilai koya ni tokani nei Paula ka daukaulotu. Ia na yavu ni veika kece oqo e yavutaki mai na vei tukutuku e sa cavuti kina e liu. Ena Cakacaka 4:36, 37, eda wilika kina na nona dau solika mai na tavaya levu. Oya e dua nai vakaraitaki kaukauwa ni vosa nei Jisu ena Nona a kaya, “Na vanua e tiko kina na nomui yau, sa tiko talega kina na yalomu” (Maciu 6:21).

`Na cava na vuna e rui ka bibi kina na soli veisorovaki vei koya e solia mai vei koya e taura?`