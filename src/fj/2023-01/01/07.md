---
title:  Kuri ni Vakasama
date:   06/01/2023
---

“Na Kalou e kauwaitaki ira vakalevu na luvena e vuravura ena loloma titobu mai na Nona mate. Ena nona soli Luvena e duabauga, e a vakalalai lomalagi kina ena vukuda. Na Nona bula, mate kei na nona veisorovaki nai Vakabula, na nodra veiqaravi na agilosi, na veisureti ni Yalo Tabu, na cakacaka ni Kalou ko Tamada, na tawa vakaiyalayala ni nodra kauwaitaki keda na veika bula mai lomalagi—e sa baleta vakatabakidua tikoga na vakabulai ni kawa tamata”—Ellen G. White, Steps to Christ, p. 21.

“Kevaka ko guilecavi iko vakataki iko ka solia na nomu bula ki vei Kalrisito ko sa na tiki ni matavuvale ni Kalou, kei na veika kece ena vale ni Kalou sa nomu. Na Nonai yau kece na Kalou e sa na dolavi ki vei iko, ena vuravura oqo kei na kena sa bera mai. Na nodra cakacaka na agilosi, nai solisoli ni yalona na Yalo Tabu, na nodra cakacaka na Nona tamata—e sa na baleti iko vakatabakidua. Na vuravura kei na veika kece era tu kina, e nomu kevaka era na rawa ni cakava ki vei iko na veika vinaka”—Ellen G. White, Thoughts From the Mount of Blessing, p. 110.

**Taro ni Veiwasei**:

`Mai na veisolisoli talei kece e solia na Kalou ki vei ira na luvena, eda na uqeti meda na taroga na taro a taroga na daunisame, “Na cava me’u cakava ki vei Jiova ena vuku ni Nona cakacaka loloma kecega vei au?” (Same 116:12). Vola na veivakalougatataki kei na isolisoli kece sara ni Kalou ena nomu bula vakayalo kei na bula oqo, ka wasea ena nomu kalasi. Na cava e vakatavulici iko kina me baleta na levu ni vakavinavinaka e dodonu mo cakava ki Vua na Kalou?`

`E dina ga nida dauvakananumi Koya na Kalou ni o Koya na Dauveibuli, ia nai Vola Tabu e vakatavulica ena veigauna ni o Koya e vakataudeitaka ka maroroi keda talega (raica na Iperiu 1:3; Jope 38:33–37; Same 135:6, 7; Kolosa 1:17; Cakacaka 17:28; 2 Pita 3:7.) Mai na veivuravura era tu e loma ni macawa, ki na tatuki ni utoda, ki na kaukauwa e taura vata tu na veika buli, sai Koya ga na liga veimaroroi kaukauwa ni Kalou e tauri ira vata kece tu. Ena vukei keda vakacava na dina vakaivolatabu oqo meda meda kila na cava na nodai tavi ki Vua na Kalou, vakauasivi ena gaunisala ena vakayagataka kina na veika e sa solia ki veikeda? Ena vukei keda vakacava na ka dina oqo ena noda maroroya nai naki ni noda bula ena vanua dodonu?`

`Na lesoni e vosa tiko me baleta na cava na vuna, ena vuku ni veika e solia tu ki veikeda, ko Jisu kei na gaunisala ni bula tawa mudu sai koya nai solisoli cecere duadua. Na cava na vuna e dina kina na ka oya? Na cava ena noda kevaka eda na sega ni ciqoma nai nuinui levu oya e soli tiko ki veikeda? E dua na dauvolaivola tawa lotu e vola ni tamata e sega ni tu vua e dua na ka ia era tikitiki ga ni yago sa vakacacani ena sui vuca.” Na cava na vuna, ni sega nai solisoli ni kosipeli, ena dua beka nai naki no noda bula?`