---
title:  Solia Lesu
date:   04/03/2023
---

### Wilika ena Macawa oqo
Luke 12:16–21, Dauvunau 2:18–22, Vakaibalebale 27:23–27, 2 Koronica 4:18, Dauvunau 5:10, Kolosa 1:15–17

> <p>Wiligusu</p>
> “Ia ka’u a rogoca e dua na vosa mai lomalagi, sa kaya mai vei au, Vola, Sa kalougata mai na gauna oqo ko ira na mate era sa mate ni ra sa tu vata kei na Turaga: sa kaya na Yalo Tabu, Io, me ra vakacegu mai na nodra cakacaka; ka sa muri ira na nodra i valavala” (Vakatakila 14:13).

Nida sa volekata yani na yabaki meda sa cegu kina ena cakacaka, sa na vakanamata na veika vakailavo ena kena maroroi na veika eda taukena ki na cavacava ni bula. Na veisau mai na cakacaka ki na vakacegu oqo e dua na gauna mosimosi. Ena vuku ni noda veika vakailavo, na cava na gaunisala vinaka duadua eda na rawa ni tomana tiko kina? 

Ni sa qase mai na tamata, sa tekivu me dauveinanuyaka tu na veigauna sa tu mai liu. Na ka e daunuiqawaqawataki vakalevu na mate vakatotolo (ni bera ni ra tu vakavinaka na matavuvale); bula vakabalavu (sa laki vakalevutaka na veika era maroroya); tauvimate lelevu eso (sa rawa ni vakaotia vakadua nai vurevure ni ka e taukeni ena dua ga na gauna); kei na leqa ni vakasama/ se leqa vakayago (disability) (ko cei ena qaravi au?).

Ko Ellen G. White e vosa me baleta na rivarivabi oqo ena nona kaya: “Na rere kece oqo e tekivutaka ko Setani. Kevaka era na ciqoma nai tutu ena rawa ga ki Vua na Kalou me solia vei ira, nai otioti ni nodra siga ena rawa ni gauna vinaka ka marautaki duadua. Ena dodonu ki vei ira mera biuta vakatikitiki na lomaocaoca kei na veicolacola eso era colata voli ka vakaosoosotaka na nodra gauna ena bula e marau, ka matua ena veika vakalomalagi.”—Testimonies for the Church, vol. 1, p. 424.

Ena macawa oqo eda na raica tiko kina na Nonai vakasala na Kalou me baleta na iotioti ni nodra gauna. Na cava eso na ka e dodonu meda cakava, na veika e dodonu meda levea, kei na yavu cava ena dodonu meda na muria?

_*Vulica na lesoni ni macawa oqo me na vakarautaki iko ena Siga Tabu, Maji 11._