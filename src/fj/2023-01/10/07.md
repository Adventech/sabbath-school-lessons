---
title:  Kuri ni Vakasama
date:   10/03/2023
---

Ellen G. White wrote two chapters on this important topic of distribution of our assets. See “To (Aged and) Wealthy Parents,” in Testimonies for the Church, vol. 3, pp. 116–130, and “Wills and Legacies,” in Testimonies for the Church, vol. 4, pp. 476–485.

E tiko e dua na tikina ena Counsels on Stewardship, pp. 323–335. Ka tukuna tiko na volai vakaituvatuva ni ka e taukeni. Ko Ellen G. White e vola talega: “Ni ra lewe vuqa era vakatututaka me ra waraka me yacova na gauna era sa voleka ni mate kina, kevaka era Lotu Vakarisito dina era na cakava ena gauna era sa bula kaukauwa tu kina. Era na sorovaki ira kei na veika era taukena ki Vua na Kalou, kei na gauna era cakava tiko kina na cakacaka vakadauveiqaravi, era na marautaka na veika era sa vakaitavitaki ira tiko kina. Ena nodra sa yaco mera wasea ga vakai ira, sa na rawa ni ra sotava na veivakalougatataki ni Kalou vakataki ira, ka sega ni tokitaka nai tavi ki vei ira na tani”—Testimonies for the Church, vol. 4, p. 480.

Na cava e vakaibalebaletaka ena nona kaya “yaco mera wasea ga vakai ira (executors)”? Ena kena caka na gagadre (will) se ko cei me na taukena ni sa basika ko mate, o koya e cakava ena digitaka e dua me na wasea nai yau ka me na salavata kei na gagadre sa biu tu vakaivola.  Ena nomu sa wasea ga vakai iko, sa kenai balebale ni ko iko ga ko sa wasea tiko na nomu yau ena gauna ko se bula tiko kina. Ena nomu cakava oya, ko na vakacegu ni ko sa raica na ka sa yaco tiko ka kila ni ko sa vakatulewataka tiko vakavinaka na taledi e solia na Kalou. 

Ki veikeda na Lotu Vakarisito, na lesu vakarua mai nei Karisito na noda i Nuinui Bulabula. Eda sa raitayaloyalotaka kece tiko se na vakacava na kena talei na noda sa na raici Jisu ni sa na lako sobu mai ena veio ni lomalagi.  Eda na gadreva meda na rogoca na domona ni kaya, “Tamata vinaka.”  Ia vakacava kevaka eda sa mate ni bera ni lesu mai ko Jisu? Kevaka eda sa muria tiko na lomana, sa na rawa ni noda na vakacegu ena gauna oqo, ena noda sa raica tiko na toso ni cakacaka ena vuku ni noda sasaga, ka na toso tikoga ena vuku ni noda sa tuvatuvakataka tu na veika eda taukena, nida sa na lako yani.

**Taro ni Veiwasei**:

`Dina ga ni rawa nida biuta na nodai yau ki lomalagi ena gauna oqo, ia na cava na vuna e sega ni tautauvata kina kei na kena tovolei me taukeni se na kena voli na nomu sala ni bula tawa mudu? `

`Ena noda yalodina tiko ena solia na ka e tu veikeda ena gauna oqo, sa dodonu talega meda vuku. Sa na vakacava na noda sa rogoca tiko mai vei ira na tamata, vakauasivi vei ira era dauyalataka na tiki ni siga, na nodra dauvakasaurarataka na soli lavo ena vuku ni dua na ka ena yaco ena tiki ni siga era nanuma, ka ena vuku ni kena sa na maumau na nodai lavo ena gauna oya, ena vinaka meda na vakauta ki na nona tabana ni veiqaravi ena gauna oqo.  Ena rawa vakacava meda na kila na ilawaki kei na ka dina, eda na rawa ni vakayagataka kina na nodai lavo ena gauna oqo ki na cakacaka ni Kalou?`