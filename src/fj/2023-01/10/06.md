---
title:  Na Dodonu Vakayalo (Spiritual Legacy)
date:   09/03/2023
---

E dina ga ni rui dredre me kilai se na vakacava tu na bula ena vuravura oqo kevaka me a sega ni valavala ca na tamata, dua ga na ka eda na rawa ni kila oya: ena sega na vunivuni, sega na kocokoco, sega na dravudravua—kei na veika e vakacacana tu na noda vuravura. Na vakanananu ni noda taukena, na veika eda cakacakataka, kevaka eda cakava ena yalodina, e noda vakaidina, ia e sai vakaraitaki ni bula ena vuravura bale oqo. E muri, se na mani vakacava na ka eda cakava se sega taukena, e tiko edua na tikina bibi ena dodonu meda na daunanuma ena veigauna. 

`Wilika na veitikina oqo. Na cava na uto ni veitikina kece oqo, ka cava na tikina ena dodonu me na vakaqaqacotaka na ka eda cakava ena veika sa vakalougatataki keda kina na Kalou? (Same 24:1, Iperiu 3:4, Same 50:10, V/Tekivu 14:19, Kolosa 1:15–17).`

Eda sa dauniveiqaravi ka dauvakatulewataka na veika e sa solia ki veikeda; oya, ni Kalou e lewa kece, kei Koya talega e solia ki veikeda na bula, kei na kaukauwa meda rawata kina na ka kecega. Ena vakaibalebale walega oya ena gauna eda sa na laki vakaotia kina na veika e a solia ki veikeda na Kalou, ka taqomaka na noda duimatavuvale, ena dodonu ki veikeda meda na vakasuka na kena vo ki Vua. 

“Ni ko solika ki na cakacaka ni Kalou, ko sa binia tiko na nomu iyau mai lomalagi. Na veika kece ko sa binia tiko mai cake e maroroi mai na kena vakaleqai kei na vakacacani, ka na tubu tikoga ki na dua na ka ena tawa mudu, ka na volai ena nomui vola tukutuku ena matanitu vakalomalagi.”—Ellen G. White, Counsels on Stewardship, p. 342.

E tiko e vuqa sara na ka vinaka ni solika ena gauna oqo:

1\. Ko ira era solia na ka sa na rawa nira raica na vua ni solika—na vale ni lotu vou, dua na cauravou ena koronivuli torocake, na kena vakailavotaki na veivakalotutaki, etc.

2\. Ena rawa ni yaga ki na dua na taba ni veiqaravi se tamata, ena gauna e gadrevi kina vakalevu. 

3\. Sa sega na veivala ena kedra maliwa na matavuvale se itokani ni ko sa mate. 

4\. E vakarautaka e dua nai vakaraitaki vinaka ni matavuvale daulomasoli ka daulomani ira na tani. 

5\. E vakalailaitaka na revurevu ni soli vakacavacava.

6\. E vakadeitaka ni solisoli ena caka ki na gagadre ni lomamu (sega na vakalatilati ni mataveilewai se veiwekani).

7\. E vakaraitaka ni loma i koya e solika ni sa veisau mai na lomakocokoco ki na sega ni nanumi koya vakaikoya.

8\. E biuta na iyau ki lomalagi.