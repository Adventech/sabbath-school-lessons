---
title:  Tekivu ena Ka Ko Gadreva
date:   07/03/2023
---

Ena gauna ni Veiyalayalati Makawa, era lewe vuqa na Isireli era dauteitei ka vakatawa sipi. Ka so na vosa ni yalayala ni veivakalougatataki ni Kalou e ra ologi ena vosa vakadauteitei. Dua na kenai vakaraitaki, ena Vakaibalebale 3:9, 10, ena Nona kaya na Kalou kevaka eda yalodina ena veika vakailavo ki vei Koya, ena “tawa na noda lololo”  E vaka ni lewe levu na tamata Lotu Vakarisito e sega tiko na nodra lololo ena gauna oqo. Eda sa kila ni Kalou ena vakalougatataka na noda cakacaka se bisinisi kevaka eda vinakata meda muri Koya ka talairawarawa ki Vua. 

`Wilika na Vakaibalebale 27:23–27. Ko na vakadewataka vakacava na “Mo kila deivaka se vakaevei na nomu qele ni sipi” ena bula ni tamata Lotu Vakarisito ena gauna oqo? `

Sa vakavuqa nai Vola Tabu e sa veivakasalataki me baleti ira na vutuniyau ena nodra daubutuki ira sobu na dravudravua, se kocova na nodra iyau.  Nai Vola Tabu e sega ni kaya ni ca na iyau se sasaga ni tamata me rawata nai yau, kevaka era sega ni rawata ena gaunisala butobuto se ena nodra vakasaurarataki ira na tani. Na tikina ni kua, ena Vakaibalebale, vakatakila ni dodonu ki veikeda meda qarauna na veika vakailavo e noda me rawa ni levu kina na ka e noda kei na matavuvale. “Kei na wai-ni-sucu mei coi ni kemu madrai, kei na kedra na nomu lewe ni vale. Kei na ka me ra bula kina na nomu goneyalewa” (Vakaibalebale 27:27).  

Eda na tuvavosataka vakacava na vosa oya ena gauna oqo? Ena rawa beka ni vakaoqo, “Raica lesu na itukutuku ni nomui lavo qai vakadeitaka nai tuvaki ni nomu bisinisi.” Se, “Cakava e dua na ivola tukutuku vakailavo (balance sheet) ena nomu, vakarautaka na nomu dinau kei na ka ko sa rawata tiko (debt-to-equity ratio).” Ena Veiyabaki ni rawaka, ena rui ka vinaka mo na dau raica lesu se ko cei me na taura na veika ko taukena kevaka sa basika ko mate (nomu will) se na veivola tukutuku tale eso kei na veika ko taukena tiko ena gauna saraga oqo ka vakavouia kevaka e gadrevi. Na veika vakaivola me baleta na nomu will kei na trust  me na biu taumada enai tuvatuva ni veika e taukeni me veimaroroi ena gauna ni mate vakasauri se ena vuku ni tauvimate ka ko sa vinakata mo na solia na veika e nomu ki vua ko gadreva.  Na vakanananu e tiko kina oya na nomu sa nakita rawa na cava na ka mena caka ki na nomui yau ena gauna sa na sega ni nomu kina.

Na dauveiqaravi vinaka ni veika e sa vakalougatataki keda kina na Kalou ena sega ni na tara wale tikoga na ka e taukeni nida se bula tiko ia na cava na ka ena yaco kevaka eda sa na mate, baleta—kevaka sa na lesu mai na Turaga ena gauna eda se bula tiko kina ena dua na siga eda na yali ia na veika eda taukena, e lailai se levu ena biu tu mai. Ena vuku ni ka oya sa nodai tavi ena gauna oqo meda cakava e dua nai tuvatuva me na rawa ni laki yaco e dua tani tale ena veika e sa vakalougatataki keda kina na Kalou ena kena vakatetei na loma ni Kalou. 

`“Ni sa sega ni tawa mudu nai yau” (V/Balebale 27:24). Na cava na ka e sa rui bibi kina meda na dauvakasamata tiko n aka oqo?`