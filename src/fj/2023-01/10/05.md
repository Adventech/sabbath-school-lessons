---
title:  Solika ni Loloma mai nai Davodavo ni Mate
date:   08/03/2023
---

**Na yavu cava eda na rawa ni taura eke mai na veitikina oqo me baleta na kena vakayagataki nai lavo?**

`1 Timoci 6:17`

`2 Koronica 4:18`

`V/Balebale 30:8`

`Dauvunau 5:10`

Nai lavo ena rawa ni veirawai vakaukauwa kina na tamata, na veirawai ke ra lewe vuqa na tamata era laki vakaleqai sara kina. Era lewe vuqa era laki vakayacora sara eso na ka vakarerevaki ena vuku ni lavo—ena gauna sara madaga e levu tu kina vei ira mera tekivu kina. 

E sega ni dodonu me na vaka koya. Ena kaukauwa ni Kalou ena rawa kina nida na vorata na sasaga ni meca me taura na ka ni veivakalougatataki ka vukica me ka ni veivatonaki.

Na dauveiqaravi vinaka ena biuta vakaituvatuva na ka ni bera ni mate, ka dua na ka rerevaki e sotakaya tiko na tamata sai koya na kena maroroi na ka e taukeni ena gauna oqo. “Ena gauna au sa na mate kina, au na rawa ni solia tani kece” Ena vinaka cake mai na kena vakayagataki ga vakadua ena gauna oqo (e dua na tamata vutuniyau e a kaya ni vakila ni na bula tikoga me yacova ni sa sega nai lavo ni nona veibulu), ena rawa nida vakavinakataka oya. 

“Au raica ni ra lewe vuqa era tu vakasuka mai na ka e dodonu mera cakava ena gauna era bula tiko kina, era sogolatia na nodra vakatulewa me ra na daulomasoli ena nodra i davodavo ni mate. Era sega ni bau tovolea mera vakaukauwataka na nodra vakabauta ka dinata na Kalou ena nona solia tu e dua na ka nira se bula tiko. Ia na solika ena davodavo ni mate e sega ni ka e gadreva ko Karisito ki vei ira na Nona tamata: ena sega ni rawa mei ulubale ni nodra kocokoco na bula. Ko ira era taura matua tiko na veika era taukena me yacova na nodra mate ka sega solia ena vuku ni kenai naki, ena vakayali tu ga ena veigauna. Na Baqe e leqa, kei na veika era taukena ena yali vakatawadodonu ena vuqa na sala. Era lewe vuqa era nakita mera na cakava e dua na ka ia era vakaberaberataka, sa qai cakacaka ko Setani me tarova na kena lako yani ki na lololo ni yau. E sa yali ni bera ni qai vakasukai ki Vua na Kalou, ka sai koya oqo na ka e marautaka ko Setani”—Ellen G. White, Testimonies for the Church, vol. 5, p. 154.

`Na cava na vuna ena dodonu kina ki veikeda meda na dauqarauna na gaunisala eda vakadonuya kina na noda vakayagataka na veika eda sa vakalougatataki kina? `