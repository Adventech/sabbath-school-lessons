---
title:  Ko na Sega ni Kauta Vata kei Iko
date:   06/03/2023
---

E dua e tukuna vei Billy Graham ni kurabuitaka na nona bula, ni sa qase (e sa rauta tiko ni sa yabaki 60 ena gauna oya ko Graham). E sauma ga na nona vosa ko Graham ka kaya, “na kena lekaleka.” Na bula e rui toso vakatotolo 

`Na cava era kaya na veitikina oqo me baleta na bula ni tamata? Same 49:17; 1 Timoci 6:6, 7; Same 39:11; Jemesa 4:14; Dauvunau 2:18–22.`

E sega walega ni totolo na toso ni bula, ia ena gauna ko mate kina, ko na sega ni kauta vata kei iko e dua na ka vata kei iko e dua na ka ko sa binia tu. (Na i tovo? Oqori e dua tale nai talanoa) “Ni na sega ni kauta yani e dua na ka ni sa mate ko koya” (Same 49:17), ka kenai balebale oya ni na biuta kece tu mai ki vua e dua me taukena. O koya ena taura, ena vakatau enai tuvatuva e sa caka oti tu. 

E dina ga ni sega ni oi keda kece eda vakaiyau, e vuqa na tamata era cakacaka ena veiyabaki, ka sa kumuna rawa eso na iyau. E muri, na cava na ka ena yaco ki na iyau koya ena gauna ko sa na mate kina, e rui taro bibi ena dodonu me na vakasamataka tiko na tamata. 

Vei ira era vakaiyau tu ni sa mai cava na bula, se mani vakacava na kena levu se lailai ni noda iyau, na tuvanaki (planning) ni yau (estate) eda taukena sa na rawa ni otioti ni cakacaka vakadauveiqaravi eda na cakava, na kena vakatulewataki vakamatau na veika e sa vakalougatataki keda tiko kina na Kalou. Kevaka e sega na nomu ituvatuva (plan) ni veika ko sa biuta tu, me vaka na nomu gagadre ko cei me na lako vua na veika ko taukena (will) ni sa basika ko mate, na matanitu sa na rawa ni taura (na veika kece ena vakatau ena vanua ko tiko kina). Kevaka ko sa mate ka sega ni biuta tu na nomu gagadre (will) ki vua e dua, e vuqa na vakatulewa sa dau vagolei ga ki vei ira na wekamu, e dodonu mera na vakayagataka vakavinaka na ilavo. Ena sega ni taura e dua na ka na lotu. Kevaka sai koya oya na ka ko ni vinakata, totoka. Kevaka e sega, ena gadrevi mo na cakava rawa e liu na nomu ituvatuva.

Ena rawa nida kaya oya baleta na Kalou e taukena na ka kecega (raica na Same 24:1), ka ena daumaka me tini ena rai vakaivolatabuit oya ena gauna eda sa cava vata kei na veika e solia tu ki veikeda na Kalou, ena dodonu meda vakalesuya tale ki Vua na kenai taukei dina na veika e vo ni sa sotavi na gagadre nei koya na wekana.

`Na mate ena rawa ni lako ga mai ena dua ga na gauna, ka sega ni namaki talega, ni kua sara madaga.  Na cava na ka ena yaco ki vua na wekamu ni ko sa mate ni kua? Na cava na ka ena yaco ki na ka ko taukena? Ena wasei beka me vaka na ka ko vinakata?`