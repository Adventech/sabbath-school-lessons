---
title:  Qarauna na Kocokoco
date:   25/02/2023
---

### Wilika ena Macawa oqo
Aisea 14:12–14, Efeso 5:5, Josua 7, Joni 12:1–8, Cakacaka 5:1–11, 1 Koronica 10:13.

> <p>Wiligusu</p>
> “Sa kaya talega vei ira ko koya, Dou raici kemudou vinaka, ka tarovi kemudou mai na daukocokoco; ni sa sega ni kalougata na tamata e na vuku ni sa levu na ka sa tu vua”  (Luke 12:15).

E tukuni ni kocokoco sai koya na kena gadrevi vakalevu ni yau e sega ni nomu. Na kocokoco e okati tu me dua na ka bibi, e rui bibi, ena kena sotavi tiko na veidinadinati ka sega ni lasu, butako, se laba; ena kena sa rui veivakacacani sa veivakaroti kina na Kalou ena Nona Vunau e Tini. “Mo kakua ni kocova na nona vale na kai nomu; mo kakua ni domona na watina na kai nomu, se kocova nona tamata, se nona vada, se nona pulumokau, se nona asa, se dua na ka sa nona na kai nomu” (Exod. 20:17). 

Na kocokoco e okati tu me dua nai valavala ca e vakarerevaki ena sega ni rawati lomalagi kina edua. “Dou sa sega beka ni kila, ni na sega ni rawata na matanitu ni Kalou ko ira sa sega ni yalododonu? Dou kakua ni vakaisini kemudou: o ira na daudara, kei ira na dausoro ki na matakau, kei ira na dauyalewa, kei ira na viavia vaka na yalewa, kei ira na veimoceri vakatagane, kei ira na daubutako, kei ira na daukocokoco, kei ira na daumateni, kei ira na dauveivakasewasewani, kei ira na daukovekove, era na sega ni rawata na matanitu ni Kalou” (1 Cor. 6:9, 10). 

Na Kocokoco e okati vata tu kei ira era rawaka ena veivakasaurarataki, dausoro ki na matakau, dauveimoceri vakatagane, dauveibutakoci. Sai koya oya na ka e tukuna tiko na tikina oqo, ena macawa oqo eda na raica tiko kina na veivakaraitaki ni kena sa rui ca kei na ka eda na rawa ni cakava meda na valuta kina.

_*Vulica na lesoni ni macawa oqo me na vakarautaki iko ena Siga Tabu, Maji 4._