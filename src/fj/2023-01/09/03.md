---
title:  Na Ka e vakavuna na Veicudruvi ni Kalou ena Loma ni Keba
date:   27/02/2023
---

Ena rawa ni veibataki vakalevu na veitabagauna ni tukutuku kei Isireli. Ni oti e 40 na yabaki ni nodra lako voli e loma ni veikau, era sa qai curu ki na Vanua Yalataki.  Yaco kina e dua na cakacaka mana ena nodra takosova na uciwai na Joritani na Isireli ena gauna e dobui tu kina—ena vanua mamaca. Na takoso e vanua mamaca oqo e rui veivakayavalati vakalevu ka laki yaco kina me waicala na lomadra na vei tui iceni mai Kenani, ka sa laki yali kina vei ira na yalo mera valuti ira na Isireli. (Josua 5:1).

Nai matai ni bolebole ki vei ira na Isireli oya na kena kabai ko Jeriko na korolevu e vakabai ka tagomaki tu vakamatau. E sega ni dua e kila e dua na gaunisala me ravuti kina na lewei Jeriko—vaka-kina ko Josua. Nai sau ni masu nei Josua sa qai vakatakila kina na Kalou na gaunisala me na vakarusai kina na korolevu oqo, o koya era talairawarawa kina. Ia e qai yaco tale na leqa e muri.  

`Wilika na Josua 7. Na cava na ka e qai yaco ni oti na nodra qaqa mai Jeriko, kei nai tukutuku cava e dodonu meda taura mai nai talanoa oqo me noda? `

Ena nona vakatarogi, sa qai vakadinadinataka ko Ekani na nona a kocova na veika e dodonu me vakarusai ka maroroya. Na vosa vaka-Iperiu e vakadewataki kina na “kocova” oya na chmd.  Na vosa vata ga e basika tiko ena Taniela 9:23, ena nona tukuna ko Keperueli vei Taniela ni o koya na tamata daulomani.” 

Ena vakanananu me baleti Ekani, na vosa chmd e vosa ca. Ena matata nai vakaro me ra kakua ni vakaiyau ena veika e vesuki mai na veikoro lelevu e tauri vakaukauwa (Josua 6:18, 19), Ko Ekani e qai basuka nai vakaro oya, e kauta mai na gogo kei na beci ki na matanitu taucoko. Ni oti na nodra vakadrukai mai Ai, sa qai rerevaka ko Josua de “ra na rogoca na kai Kenani kei ira kece sa tiko e na vanua oqo, ka ra na mai vakavolivoliti keimami, ka vakaotia na yaca i keimami e vuravura, ia ka cava kemuni na cakava e na vuku ni yacamuni levu?” (Josua. 7:9). Ena rawa talega ni tukuni vakaoqo, na Kalou e gadreva me vakayagataka na qaqa oqo me rawa kina ki na veimatanitu era tiko vakavolivoli ira mera kila na Nona kaukauwa kei na Nona sa cakacaka tiko ena kedra maliwa na Nona tamata. Na nodra vakadrukai e sai vakadinadina ni kaukauwa nei Jiova (Yahweh) ki ma veimatanitu. Io ni oti na druka mai Ai, ka dina ga ni vakayali kina na bula ni tamata, nai vakadinadina oya e sa vakameautaki. 

`Vakasamataka mada na rawarawa ni nona vakadinadinataka ko Ekani na ka e a cakava: ia e ka lailai ni vakatauvatani vata ki na iyau taucoko. E sega ni dua ena kila, kei na ka ena rawa ni vakacacana? Ia na noqu matavuvale e gadreva nai lavo. Ena rawa vakacava meda maroroi keda mai na mataqali ulubale vakarerevaki vakaoqo? `