---
title:  Nai Tekitekivu ni Valavala ca?
date:   26/02/2023
---

Dua na taro e dautarogi vakawasoma sai koya na taro me baleta na kena basika nai valavala ca ena Nona univesi na Kalou. Eda sa kila se a yaco vakacava. Ka ni uto ni valavala ca e sa baleta tiko na yalo kocokoco. De rairai na kocokoco sai koya na yavu ni valavala ca taumada.

`Wilika na Aisea 14:12–14. Na cava e dua na ivakaraitaki e soli tiko e kea me baleta na bale nei Lusefa? Na cava nai tavi bibi e cakava na kocokoco ena bale oya?`

“Ena nona sega ni marautaka na nona itutu, e a tovolea me kocova na itutu e Nona duaduaga na Dauveibuli, dina ga ni dokai cake mai vei ira na lewei lomalagi,. E a sasagataka sara vakaukauwa me rawai ira na agilosi mera vakaliuci koya ka mera solia na nodra dina ki vua, ka sega ni sagata mera vakaliuca na Kalou cecere ena nodra loloma kei na nodra yalodina. Ka kocova na lagilagi e a solia duaduaga na Kalou ko Tamana ki Vua na Luvena. Ia na nodrai liuliu na agilosi oqo sa qai vinakata na kaukauwa e nei Karisito vakatabakidua ga.”—Ellen G. White, Patriarchs and Prophets, p. 35. 

`Wilika na Efeso 5:5 kei na Kolosa 3:5. Na cava e vakatautauvatataka tiko kina ko Paula na kocokoco, ka cava na vuna?`

E rui talei ni vakatautauvatataka tiko ko Paula na kocokoco kei na dauqaravi matakau, ena nona cavuta vakarua. Ko ira oqo era qarava na matakau ena nodra so-kalou—oya, ena nodra sorovaka na nodra bula—ki na dua na ka buli ka sega ki Vua na Kalou na Dauveibuli (Roma 1:25). Ena rawa beka ni kocokoco oya na kena gadrevi e dua na ka e sega ni dodonu me noda, ia eda qai gadreva vakalevu sara ka sa laki vakanamata kina na yaloda ka sega ki Vua na Kalou? 

E sega ni vakatitiqataki, ni ko Lusefa a sega tiko ni a vakila taudama na vanua e sa liutaki koya tiko kina na gagadre cala ni lomana. Ena rawa nida na vaka-kina. Nai vakaro me baleta na kocokoco, sai koya duaduaga nai vunau e tara na vakasama, ka na rawa ni tarovi keda mai na talairawarawa, ka yaco meda laki vakacacana kina na vo ni vunau. (raica na 2 Samuela 11.)

`Wilika na 1 Timoci 6:6, 7. Ena rawa vakacava ni vukei keda na ka e vola tiko ko Paula eke me na taqomaki keda mai na kocokoco?`