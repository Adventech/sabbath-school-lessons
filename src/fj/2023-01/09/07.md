---
title:  Kuri ni Vakasama
date:   03/03/2023
---

Ena kaba vakaivalu mai Jeriko, e sega walega ni ko Ekani e kauta lesu tiko nai yaya siliva kei na koula ki na nodra keba ni Isireli. E a tukuna ki vei ira ko Josua mera kauta lesu na siliva kei na koula kei na veiyaya parasa ki na vale ni yau ni Kalou (Josua 6:19, 24). Na veika kece tale eso me vakamai. Ko Ekani walega e a qai maroroya eso na ka me nona. “Mai vei ira e lewe milioni na Isireli, e dua ga na tamata e a qai nakita me voroka na ivakaro ni Kalou ena gauna bibi ni rawati ni qaqa kei na vakatulewa. e uqeti na lomakocokoco nei Ekani ena nona raica na tutuvi saulevu nei Sainari; dina ga ni a vakauti koya me rau sota kei mate ka vakatoka me ‘itutuvi vakalou ni Papiloni.’ E dua nai valavala ca sa veivakauti tale ki na dua tale nai valavala ca, ka sa laki marautaka tiko na koula, kei na siliva e sorovaki ki na vale ni yau ni Kalou—e butakoci Koya na Kalou enai sevu ni vuata ni vanua ko Kenani.”—Ellen G. White, Patriarchs and Prophets, p. 496.

Enai tuvatuva ni veivakatakilakila ni vakataotioti ni gauna e vola ko Paula, nai matai ni rua na ka e cavuta e sa baleta tiko na valavala ni bula me baleta nai lavo kei na veika eda taukena. “Mo kila talega na ka oqo, ni na yaco eso na gauna ni veivakararawataki e na veisiga maimuri: 2 ni ra na daulomani ira walega na tamata, era na dauvinakata nai lavo [kocova]” (2 Timoci 3:1, 2). Kocokoco kei na lomana nai lavo erau ivakamacala uasivi ni bula ni tamata enai vakataotioti—ni noda siga.

**Taro ni Veiwasei**:

`Wilika na 1 Timoci 6:6–10: “Ia sai yau levu na lotu kei na lomavinaka.  Ni sa sega na ka eda sa kauta mai ki vuravura, a sa dina sara ni sa sega na ka eda na kauta tani rawa.  Ia kevaka sa tu vei keda na kakana kei nai sulu, me da lomavinaka kina.  Ia ko ira era sa gadreva me ra vutuniyau, era sa bale ki na dauvere kei nai cori, kei na gagadre ca e vuqa, ka lialia, ka dauveivakacacani, oqori sa luluvuraki ira na tamata e na mate kei na rusa.  Ni sa vu ni ka ca kecega na daulomana nai lavo: era sa daukocova eso, a ra sa vakacalai kina e na vakabauta, a ra sa cokai ira sara vakai ira e na yaluma vakavuqa”. Ena nomu kalasi, dou veivosakitaka na kedra ivakaraitaki oira era vakamavoataki ira [kei ira na tani] ena vuku ni veika rarawa e vuqa. E vuqa sara tiko na kena ivakaraitaki. Eda na kunea vakacava na vanua dodonu, nida kila eda na gadreva nai lavo meda rawata ia ka sega ni coriti enai cori e veivakasalataki tiko kina ko Paula?`

`Na cava eso tale na ka, ena taudaku ni lavo, eda na rawa ni kocova?`

`Na cava na duidui ena maliwa ni kena gadrevi e dua na ka yaga kei na kocokoco? Ena gauna cava ena rawa ni laki vuki kina na gadrevi ni dua na ka yaga me kocokoco?`