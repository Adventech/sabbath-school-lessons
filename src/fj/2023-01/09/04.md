---
title:  Na Loma i Jutasa
date:   28/02/2023
---

E dua tiko nai talanoa vakamosi yalo enai Vola Tabu oya nai talanoa me baleti Jiutasa Isikarioti. Na tamata oqo e sotava na kalougata me vakataki iratou na lewe tini kadua: oya me tiko vata kei Jisu ka vulica vakadodonu saraga mai Vua na dina tawa mudu. E ka ni rarawa ni vuqa na tamata era sega ni se bau sotava vakadua na kalougata e nei Jiutasa me na vakabulai, ia ko Jutasa me vaka eda sa kila ni sa nonai votavota na rusa tawa mudu. 

Na cava na ka e yaco? Na kenai sau ena rawa ni kunei ga ena dua na vosa; oya na kocokoco, na gagadre ni lomana.

`Wilika na Joni 12:1–8. Na cava e cakava k/o Meri era malele kina ena gauna ni solevu? Cava na ka e cakava ko Jutasa? Cava na vuna? Na cava e cakava ko Jisu? `

Vakamalua sa qai vosataki Jutasa ko Jisu me baleta na nona loma kocokoco vakavuna kina me biuta na kanavata ka lako vakadodonu sara ki na nonai tikotiko na bete levu, na vanua era tiko kina na meca nei Jisu. Sa qai laki volitaki Jisu ki vei ira ena ilavo e lailai sara mai nai solisoli nei Meri. (raica na Maciu 26:14–16.)/

Na cava na ka e qai yaco ki vei Jutasa? E na levu ni gauna talei kei na kalougata e sota kaya, na cava na vuna e vakayacora kina e dua na ka e rui lialia ka lolovira me vaka-koya? Ko Ellen G. White e vola vakaoqo, ko Jutasa e “lomana na Qasenivuli levu oqo, ka gadreva me tiko vata kei Koya. E vakila na gagadre me veisautaki na nona bula kei nai tovo, ka nuitaka ni na vakila oya ena nona semati koya ki vei Jisu. Na iVakabula e sega ni cati Jutasa. E solia ki vua e dua vei iratou na lewe tinikarua. E nuitaki koya ki na cakacaka me dua na dauveivakalotutaki. E solia ki vua na kaukauwa me vakabulai ira na tauvimate, ka cemuri ira na tevoro. Ia ko Jutasa e sega ni yacova sara yani na vanua me sorovaki koya vakaoti ki vei Karisito.”—The Desire of Ages, p. 716.

Na Nodai tovo kece e vakaleqai tu, kevaka ena vakagogotaki, eda na rawa ni qaqa ena kaukauwa ni Kalou ni sa cakacaka ki veikeda. Ia ko Jutasa e sega ni sorovaki koya vakaoti ki vei Karisito, yaco kina me rawai ena ivalavalaca ni kocokoco o koya e rawa me qaqa kina ena kaukauwa nei Karisito, vakavuna me yali kina vakadua. 

Ko cei ki veikeda e sega ni veimulomulo se sotava tiko na yalokocokoco ena vuku ni dua na ka? Ena ka me baleti Jutasa, o koya e kocova nai lavo, oya na leqa ni lomana, laki vakavuna na nona butako (Joni 12:6), ka yaco sara kina me volitaki Jisu. 

Sa dua na lesoni vakadomobula ki veikeda taucoko me baleta na rerevaki ni ka ena rawa ni kauta mai na kocokoco. Ena rairai ka lailai, ia na gagadre ni lomada ena rawa ni veivakauti ki na leqa kei na rusa tawa mudu.