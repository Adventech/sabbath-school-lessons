---
title:  Ruci Kei Esiteri
date:   07/06/2025
---

### Tikina Vulici ena macawa oqo

Ruci 1:1–5; Ruci 2:5–20; Jope 1:6–11; Mac. 4:8, 9; Esiteri 3:1–14; V/kila. 12:14–17.

> <p>Wiligusu</p>
> “Ia ko koya na tui ni sa raici Esiteri na ranadi ni sa tu e na rara, sa lomani koya: a sa dodoka vei Esiteri ko koya na tui nai titoko koula sa taura e ligana. A sa toro voleka ko Esiteri, ka tara na mua ni titoko.” (Esiteri 5:2).

Na macawa qo eda na tomana na noda vulica na veitalanoa ka ra via matanataka tu na ka ena yaco ena iotioti ni gauna. Ni da vakayagataka na ka e yaco dina kei na tamata, e vukei keda kina na Kalou me da raica na ka e raica tiko ka vukei keda me da kila na vakadewataka na parofisai ka muri tiko mai, ka soli me vaqaqacotaka na noda vakabauta.

Me da sa vakanamata ki na kedrau italanoa e rua na marama bibi, ka veivakauqeti kina vuqa na bula ena vica nai tabatamata na kedrau italanoa: Ruci kei Esiteri. E dua e yada ka kunea nai nuinui ni sotava na tamata vakaturaga o Poasa, “o koya me vakabula kawa” ni wekana. Na nodrau vakawati e dua nai talanoa totoka ni veilomani vei keda na tamata lotu va-Karisito baleta ni vakaraitaki kina na loloma I Karisito vei keda. Na kenai karua e dua na goneyalewa ka bula tiko ena dua na vanua tani. Sa qai kila na sasaga me ra vakawabokotaki na nona tamata. Sa qai vakaraitaki koya mai ena buturara levu ena nona sasaga me vakabulai ira na wekana.

Ena parofisai, na yalewa edua nai vakatakilakila kaukauwa ni Lotu ni Kalou, ka vakararamataka na rai ni Kalou baleti ira na nona tamata. Me da sarava mada enai Vola Tabu na ka e baleti rau na rua na yalewa qo, kei na ka e rau lako curuma ka sa bula tu ena Vosa ni Kalou, ka saga me da vulica na vuli cava eda rawa ni vulica kina.

_Vulica me vakarautaki iko kina Siga Tabu, Jiune 14._