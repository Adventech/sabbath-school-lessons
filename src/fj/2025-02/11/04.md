---
title:  Poasa, na iVakabula
date:   10/06/2025
---

E sa viviraki ena titobu ni nona domoni Ruci o Poasa, ka sa muloci na lomana me sa vauci koya me watini. Ia, e tiko e dua na bai e matana: tiko tale e dua e voleka cake sara ka rawa ni nona dina nai tutu ni Vakabula ni kawa. Kevaka me da raici Poasa ni iyaloyalo kei Karisito, ia e tiko e dua na leqa ena buturara ni veisaqasaqa levu. E lomani keda o Karisito, ia e tiko e dua tale na weka voleka ka rawa ni na saga nai tutu vaka weka voleka: Setani.

`Na cava e tukuna vei keda na vei tikina oqo me baleta na idre nei Setani ena vuku ni kawa tamata? (Jope 1:6–11; Mac. 4:8, 9; Juta 1:9; Luke 22:31).`

Ni rairai ena bose mai lomalagi o Setani, e tukuna vua na Kalou ni a “veilakoyaki voli e vuravura,” (Jope 1:7). Ni tarogi koya na Kalou se bau raica na tamata yalododonu o Jope, e vakarogotaka na nona taukeni Jope o Setani, e tukuna ni lomai Jope e sega ni tiko dina vua na Kalou. Oya ni qaravi Kalou ga o Jope baleta ni solia tiko vua na ka vinaka na Kalou. Kauta tani mada na ligamu, o na qai raica e tu dina e vei na lomai Jope.

E vosa vakalekaleka o Juta, ena italanoa kilai levu vei ira na Isireli: ni sa buluti Mosese oti na Kalou (V/rua 34:6), e sa qai vakaturi cake mai na mate. E dina ni sega ni vakamatanicocotaki na italanoa, e tukuna ga ni a veibataki na yago I Mosese. E via vala eke o Setani ni taukeni Mosese.

“Ena i matai ni gauna me solia kina na bula o Jisu ki vua edua sa mate. Ni sa toro voleka kina ibulubulu na Ravouvou kai serau ni bula, e sa kidroa o Setani ena nona kaukauwa levu. E duri tu kei ira na nona agilosi me veiletitaka ni sa curumi vakatawadodonu mai na vanua ka sa kocova tu ni nona. E raqataka tiko ni sa nona kaivesu na nona dauniveiqaravi na Kalou. E vakarogotaka ni o Mosese madaga e sega ni maroroya rawa na ivunau ni Kalou; ka sa qumia e ligana na lagilagi e dau vagolei vua na Kalou. Qori saraga na ivalavala ca ka cemuri kina mai lomalagi. Na talaidredre e mai yaco ena ruku ni lewa nei Setani.”—Ellen G. White, Patriarchs and Prophets, drauniveva 478. E vakalasuya na itukutuku nei Setani o Jisu, ka qai vakaturi Mosese tale mai na mate, (raica na Maciu 17:3).

Ena Ruci 4:1-12, A lako yani o Poasa ki na matamata ni koro mai Peceliema, na vanua ea curuma mai kina na noda vuravura o Jisu me mai wekada voleka. Era sa sota mai na qase ka sa qai veisolitaki e dua nai vava vakawa (nai vakatakilakila ni lewa ni dua na ka).

Na matamata ni dua na koro na vanua e dau caka kina na veilewai kei na vakatulewataki ni so na leqa: qo e dua na iyaloyalo ni veilewai. Esa tevuki eke nai iyaloyalo ni veilewai ena Taniela 7:13, 14, 22, 26, 27. Me da kakua ni calata na bibi kei na yaga ni veilewai. Na “veilewai era na totaki kina na tamata ni Kalou, baleta ni sa sauma o Jisu nai sau ena vukudra, me vakaga e vakayacora o Poasa me baleta na watina.