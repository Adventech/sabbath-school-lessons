---
title:  Emani kei Setani
date:   11/06/2025
---

Ena italanoa kei Esiteri, eda na sotavi Emani kina kei na nona koco itutu kei na kaukauwa. E soli vua edua nai tutu bibi ka dokai ena matanitu, ka siviti ira kece na Ravouvou, (Esiteri 3:1

Eda wilika ena Isikeli 28:11-15 kei na Aisea 14:12-15 na ka me baleti Lusef. Eda raica ni rau via davo veiraviti koto kei Emani, e dua na nodra meca na tamata ni Kalou, ka sega ni via cuva ena ruku ni lewa ni Kalou. Na nona saga o Setani me veivakarurugi e laurai ena nona temaki Karisito, kei na nona kauti Jisu kina dua na ulunivanua me vakatakila vua na veimatanitu kecega kei vuravura, (Mac. 4:8-11). Me vaka eda sa raica tiko, ni lako mai o Karisito me mai vakabula na vuravura ka taura lesu tale me nona. E vakayacora me vaka edua ga vei keda. O Jisu na Weka voleka ka mai vakabula na kawa, ka vakakina na isau vakaitamera e sauma me vakabula kina na vuravura.

Ena ivola na Vakatakila, e laurai kina na nona kocova o Setani na kaukauwa kei na vakarokoroko ka na biligi keda yani ki na iotioti ni veiraravui. Na nona veidabui e vecei vuravura kina me “kurabui” ka muria na manumanu, (V/kila. 13:3, 4), ka qai vakavo saraga o ira na bese ni vakarokoroko vua. E qai vakayagataka na kaukauwa me vakasaurarataki ira kina.

E raica o Emani ni o Moatekai ena sega ni na cuva vua. E tuburi Emani na «cudru levu» (Esiteri 3:5, 6), ka sa vakadeitaka me vakawabokotaki Moatekai kei ira na wekana mai na delai vuravura.

`Wilika na Esiteri 3:1–14, Vakatakila 12:14–17, kei na Vakatakila 13:15. Na vanua cava e rau davo veiraviti kina nai italanoa e rua qo? E rau tautauvata vakacava nai vakamacala I Joni baleti ira na Lotu Kenavo ni Kalou kei nai vakamacala nei Emani baleti ira na tamata ni Kalou?`

E tukuna na tevoro ni sa nona o vuravura, ia na nodra tiko na tamata ni Kalou ka ra dina tiko Vua, ka ra maroroya tiko na nona ivunau e vakalasuya na nona vinakata me nona na lewa cecere kei vuravura. “Ni sa na yaco na Siga Tabu me buturara ni veisaqasaqa ena vuravura ni lotu va-Karisito, era na tiko e dua nai kumukumu lailai ka ra na bese ni vakarorogo ki na ile e ciqomi raraba, ka na qai vakavuna me ra na vakasaurarataki e vuravura raraba.”—Ellen G. White, Signs of the Times, Veverueri 22, 1910.

`Vakasamataka mada na veika lalai ka dau vakatovolei kina na nomu vakabauta edaidai. Ke o sa dau soro ena veika lalai, o na rawata vakacava ni sa yaco mai na ka lelevu?`