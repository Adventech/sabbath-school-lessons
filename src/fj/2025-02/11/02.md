---
title:  Dausiga ena “Vale ni Madrai”
date:   08/06/2025
---

O ira na dau saqata na vakabauta Vakarisito era dau dusia vakawasoma na dina ni ka vakadomubula e yaco ena vuravura oqo me ivakadinadina ni: (a) E sega ni bula tiko na Kalou, se (b) E sega ni kaukaua na Kalou me veivuke ni yaco na veika ca, se (c) E sega ni kauwaitaka na Kalou ni da vakararawataki.E levu nai talanoa ena iVolatabu e vakadinadinataka ni sega ni dodonu na nanuma oqo. E dina, ni vakatara na Kalou me tauca na tamata nai revurevu ni saqati Koya. Ia e sega ni saqata na noda galala ni vakatulewa, e dau tu ga na Kalou, ka dau cakacaka enai tuvatuva ni tamata, ka tosoi keda tikoga me da raica nai wali leqa ni ivalavala ca kei na rarawa.Na kena ivakaraitaki nai talanoa kei Ruci.

`Wilika na Ruci 1:1–5. Na bula dredre cava e lutuki rau o Neomai kei Ruci? Na cava e vakavuna? E rawa beka ni vakaraitayaloyalotaka na italanoa oya na itutu dina ni bula ni kawa tamata raraba edaidai.`

E dua na veibasai ni ka e namaki kei na ka e yaco dina e basika enai dola ni talanoa oqo: e tarai Peceliema vakaca sara e dua na dausiga. Na koro o Peceliema e kenai balebale na “vale ni madrai.” Eda vakananumi Iteni saraga, ni a tukuna na Kalou, “E tara mo kana mai na kau kecega sa tu e na were” (V/kivu. 2:16). E tekivu na bula ni tamata ni vutuniyau tu ena ka me vakayagataka, ena nona veinanumi na Dauveibuli, ka qai veisautaka na na nona I tavi vakadauniveiqaravi me sa bobula ki na ca, “e na buno ni matamu ko na kania kina na kemu kakana, ka yacova na siga ko na suka tale kina ki na qele; ni ko a buli maikina eliu: ni ko sa kuvu ni qele ga, ia ko na suka tale mo kuvu ni qele,” a tukuna na Kalou vei Atama,“(V/kivu. 3:19).

Me vakataki Neomai ga, eda sa biu tani mai na ka ka a soli taumada vei keda meda taukena, sa qai yaco na noda bula me bula ni rarawa. E soli vakai loloma o Iteni, ia edua na yavu ni veisolisoli: e galala tu na tamata me vukitani, ia e sa kena ibalebale ya ni sa na qai leqataka vakataki koya na nona bula. Nai naki taumada oya me da “vakamalumalumutaka” na vuravura tawacala ena veivakalougataki ni Kalou, ia oqo, me da sa qai saga me vakamalumalumutaka e dua na vuravura ka sa sikalutu kina ca. Era sa qai mai veisugusugutaka yani nai yaubula na tamata ka ra sa dui nanumi ira ga vakataki ira. Sa qai tubu cake ga na vakadrecike kei na rarawa.

Sa qai sega ni tukuni rawa na ka rarawa levu: ese vakatubura tikoga o vuravura e vuqa na ka, nai vakadinadina ni loloma ni Kalou. Ia na kocokocko ni loma ni tamata kei na vakacaca ni valavala ca, sa laurai kina ni sa vakamalumalumutaki keda vakalevu sara o vuravura mai na noda vakamalumalumutaki koya. Dua na siga, ena oti kece tale kina.

`Sa oti e ono na udolu na yabaki ni valavala ca kei na mate. E se vakatakilai vakacava tiko mai vei vuravura na loloma veivakurabuitaki ni Kalou kei na kaukauwa ni nona veibuli.`