---
title:  Ruci Kei Poasa
date:   09/06/2025
---

E a kerea o Neomai me sa veisau na yacana kina Mara, me baleta na ka ka rarawa ka sa lutuka na nona bula,(Ruci 1:20). Na vakacaca sa yaco ki na noda veiwekani kei na Kalou sa na sega ni qai botani rawa tale, ka sa comolaki keda ki na dravudravua vakayalo. E buwawa na noda veimataka, ka da sa vakayagataka na noda veigauna me da vakatotomi ena vovo ni ka mai na sauka ni were, bula tu ena tikitiki ni marau e rawa ni da bau kunea ena vuravura kakatelatela eda tiko kina. Ia sa na veisau kece, mai na tiki ni gauna somidi eda sa kunea tale kina ni sega ni se guilecavi keda na Kalou.

`Wilika na Ruci 2:5–20. Na cava e rui tiki ni gauna bibi kina ena italanoa? Na cava na vuni nomu nanuma ni tukutuku vinaka na nona sa sotavi koya nai “vakabula ni kawa” o Neomai?`

E sa vakayalia kece na nona iyau o Neomai, ka sa lesu mai me rawa ni volitaka na nona qele ka sauma na dinau ni bera ni ratou toki ki Moapi. Sa vakatikora oti tiko mai Isireli na Kalou na veivuke me ra tabei cake kina na oira sa vakayalia na nodra i yau me rawa ni ra rawata lesu tale kina na ka e nodra dina ena loma ni vanua yalataki: e dua na weka voleka e loma ni vuvale e rawa ni vakabula lesu mai na qele ena vukudratou. O Poasa e sega walega ni dauteitei, o koya saraga na weka voleka e loma ni vale. Ke sega ni na saumi rawa na dinau, e dua na weka voleka e rawa ni cakava ena vukumu: “Kevaka sa dravudravua mai na wekamu, a sa volitaka eso na nona vanua, me qai volia tale e dua na wekana na ka ka volitaka yani na wekana” (V/Soro. 25:25,).

E kune O Poasa ni tamata yalo vinaka ka dauloloma, e sa qai mai dua tale nai tukutuku talei dina, oya ni gone dina sara talega ni loma ni vale: ena sega ni tawa mudu na dravudravua e rau sotava tiko na marama.

Esa raica makawa tiko mai na lotu vakarisito ni o Poasa e iyaloyalo kei Karisito, e sega walega ni Dauniveibuli, e sa digitaka me sa wekada dina e loma ni vale, e lewe ka dra dina ni tamata, e dua na vuna e dau vuki kacivi kina me “Luve ni Tamata,”(Mac. 12:8, Mk. 8:31, Lk. 22:22, Joni 3:14).

E vuqa na tamata era raica vakaca na Kalou: ni ra nanuma ni na vakacurumi keda vakarawarawa ki lomalagi ke da vakalewena vakavinaka ga na veva e soli vei keda me vakaleweni. Ia ena cakava vakavoraki baleta ni da curu rawa wale saraga ena matanivola. Na iyaloyalo kei Karisito ka laurai vei Poasa e vakacala vakadua na vakasama oya. E sega ni raici keda ga na Kalou; veitalia ga na titobu ni dravudravua vakayalo eda tu kina, e vinakati keda ga me da watina.

`Tovolea mo vakasamataka mada na Karisito me sa mai tiki ni veika e bulia, ka me mai mate sara talega ena vukudra. Ena kurei keda rawa li na noda raica na noda bula tiko edaidai ena rarama ni dina veivakurabuitaki oqo?`