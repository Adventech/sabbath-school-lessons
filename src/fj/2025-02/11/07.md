---
title:  Kuri ni Vakasama
date:   13/06/2025
---

Wilika na Ellen G. White, “The First King of Israel,” Drauniveva 605, 606, ena Patriarchs and Prophets.

“E na vakayadrata o Setani na cudru me ra saqati kina nai kumukumu lewe lailai ka ra bese ni ciqoma na tovo kei na ivakarau ciqomi raraba. O ira na tamata rogo ka vakaitutu cecere era na lai to vata mai kei ira na tamata talaidredre kei ira na tamata ca sara me ra saqati ira na tamata ni Kalou. O ira na vutuniyau, vuku kei na tamata vuli, era na cokovata me ra tabaki ira sobu ena yalo veibeci. O ira na I liuliu dauveivakacacani, nai Talatala kei na lewe ni lotu era na bukiveretaki ira. Era na saga me ra vakatobuicutaka na nodra vakabauta ena vosa, na volavola, yalo ni dokadoka kei na veivakadiloi. Era na uqeti ira na lewenivanua me ra malele mai ki na ka baleti ira. E sega ni basika eke “sa kaya nai Vola Tabu” me ra saqati ira na tutaka tiko na Siga Tabu ni Kalou, ia era na tabaki ira sobu vakaukauwa me ubia na lecaika. Me ra taura matua na rogo, kei na lewa, era sa na vakaio na daunilawa me sa vakalawataki na Siga Sade. O ira na doka na Kalou era na sega ni vakaio ena dua na vakatutu ka voroki kina nai vunau ni Kalou. Ena buca ni valu qo ena yaco kina nai otioti ni valu ena veisaqasaqa levu ni dina kei na lasu. Eda na sega ni tiko ena vakatitiqa ena vuku ni leqa oqo. Edaidai, me vaka na siga I Esiteri kei Moatekai, ena vakadonui na nona dina kei ira na nona tamata na Kalou.”—Ellen G. White, Prophets and Kings, pp. 605, 606.

**Taro ni Veiwasei:**

`Na cava o nanuma ni vakatara kina na Kalou me ra lako curuma na nona tamata na dredre? Cava nai naki ni nona vakatara?`

`Ena vakarautaki koya vakacava e dua na tamata vakabauta ena vuku ni veidredre ka salavata mai kei na noda dina vua na Karisito? Evei o na kunea kina na vakacegu ena gauna dredre vakaoqo?`

`Na cava na vuna o nanuma ni da dau rawai kina me da dabe ena veika dredre ni parofisai ka vakatara me ubia na iyaloyalo levu ka solia nai tukutuku vinaka?`

`Kaya mada ke lako mai e dua nomu itokani me kaya ni tuburi koya na rere ena nona wilika oti na i Vakatakila. Na cava o na cakava mo vukei koya kina me raica vakamatata nai vola ka kunea na vakacegu?`

`Ke dua e tukuna, “Au sega ni vakabauta rawa ni lomani au na Kalou se taleitaki au. O na taura rawa ga na ka au tukuna ke o kila na ka au vakayacora.” Na cava o na tukuna vua? Ena vukei vakacava na noda sasaga me veivuke mai na italanoa kei Ruci vaka kei Esiteri?`