---
title:  Ena Vuku Ni Gauna Oqo
date:   12/06/2025
---

E dua na mate dewa ka tiko vei ira eso na tamata lotu va-Karisito oya na nodra dau dabe ena veika dredre ena parofisai. Eda sa raica na gauna dredre sa tiko e matada, ka rawa ni yaco na vulici ni parofisai me vu ni veivakarerei, na noda vakanamata tikoga ki na dredre ka sega ni wali ni leqa ka yalataki ena italanoa. E dina ni sega ni vakalogaloga vinakataka na veigauna ka tiko e matada na Kalou, ia, e tukutuku vakadodonu ga baleta na veika ka na yaco mai ena tadrua ni gauna oqo kei na kena na mai cava na veisaqasaqa levu. E rui ka bibi me da wilika nai talanoa me yacova na kena itinitini.

E dua tiko nai tuvatuva raraba ni parofisai, ena nona vakatakila na Kalou na dina ni tatayanayana ka vakavuna na tamata ena nona vukitani, ka vakaraitaka talega vei keda na kena revurevu. Ia, e dau dulaka mai nai nuinui. So era sa dau taqaya, sautanini ka domobula ni ra raica na gauna ni rarawa i Jekope. Sega ni vakabekataki, ena sega ni rawarawa na kena itinitini vei ira na tamata ni Kalou. Me vakaga na dina ni kena tukunikataki na ka ena yaco, sa vakakina na dina ni vosa ni yalayala ni na veimaroroi.

Ena Vakatakila 12, ea vakacemuria kina na yalewa na tevoro, ena cudru levu, ia e takoso na Kalou me vakabulai koya. Nai talanoa talega kei Esiteri, e dua na Ranadi rairai totoka, ka vakaitavi vakalevu saraga ena loma ni talanoa, e vakayagataki koya na Kalou me vakabulai ira na nona tamata.

`Wilika na Esiteri 4:13, 14; Esiteri 5:1–3; kei na Esiteri 9:20–28. Na vuli cava eda rawata mai na vakasama oqo me baleta na dredre eda na lako curuma ena kena na mai cava na veigauna kei Vuravura?`

E kaciva na Nona Lotu Kenavo na Kalou ena tiki ni gauna oqo ni bula kei vuravura. Ena kena mai cava na gauna butobuto kei vuravura, 1260 na yabaki, a kauta lesu tale mai na watina (Lotu) na Kalou mai na vanua ka vuni voli kina, (vakatauvatana V/kila 12:14) me kauta nai otioti ni nona itukutuku ni yalololoma ki vuravura: nai tukutuku ni agilosi lewe tolu. Eda sa tiko eke “ena vuku ni gauna oqo” (Esiteri 4:14

E raica rawa o Esiteri ni sega ni tu duadua me sotava na veivakacacani ka na vakayacora o Emani vei ira na wekana. E kune loloma ena mata ni tui, ka ra vakabulai kina na wekana. E sega talega ni da tu duadua ni da curuma na iotioti ni gauna ni bula kei vuravura. E tiko ena noda yasana na Tui, ka ra na vakabulai vakakina na tamata ni Kalou.

`E yaco na ka e nakiti, ena italanoa madaga qo, vei ira na tamata ni Kalou. E sega ni dau vakatuga oya, se vacava? Na cava na vuna me da dau tara kina e dua na gauna balavu ni vakararai ni bera ni qai dei na noda vakanuinui vei Karisito?`