---
title:  Kuri ni Vakasama
date:   06/06/2025
---

Wilika na Ellen G. White, “The Flood,” drauniveva 101, 102, ena Patriarchs and Prophets.

“Na bete levu e sega ni rawa ni taqomaki koya se o ira na nona tamata mai na veibeitaki nei Setani. E sega ni tukuna rawa ni galala o Isireli mai na cala. Ena isulu qeleqelewa, matataka na nodra I valavala ca na tamata, ka sa mai colata o koya ena vukudra, e duri kina ena mata ni Agilosi, me vakatusa na nodra ca, ia e dusi tu ki na nodra veivutuni kei na yalomalumalumu, ka sa vakanuinui tu ki na yalololoma ni I Vakabula ka na colata na nodra I valavala ca. esa mai ciqoma ena vakabauta na vosa ni yalayala ni Kalou.

“Na veibeitaki nei Setani ki vei ira na sa vakasaqara na Turaga e sega ni baleta na totolo ni nodra sa cata na ivalavala ca. e cakacaka o Setani ena levu ni ca ni nodra I tovo; baleta ni kila tiko o koya ni na nodra talaidredre walega kina I vunau ni Kalou e na rawa ni qaqa kina vei ira. Na nona veibeitaki e vu duadua saraga ena nona veimecaki kei Karisito. Ena vuku ni tuvatuva ni veivakabulai, sa tagutuva kina o Jisu nai vesu e cakava toka o Setani ena kawa tamata, ka sa vakabula na yalo mai na nona kaukauwa....

“Ena sega ni vorata rawa na meca na tamata ena nona kaukauwa vakataki koya ga. Enai isulu qeleqelewa ni valavala ca, sa vakatusa na nona ca, ka sa mai duri tu ena mat ani Kalou. Ia o Jisu na noda dautataro, sa cabora na vakatakekere ena vukudra na tamata kece era sa veivutuni ka vakabauta, ka ra sa nuitaki koya ni sa na maroroya na nodra bula. E vakamamasu ena vukudra, kei na vuku ni vakatutu kaukauwa mai kalivari, sa vakadrukai koya kina ka beitaki ira tiko. Na nona talairawarawa ki na vunau ni Kalou, sa soli kina vua na kaukauwa kece mai lomalagi kei vuravura, ka sa kerea vakaukauwa vei Tamana na yalololoma kei na veivinakati ena vukudra na tamata ca.”—Ellen G. White, Prophets and Kings, drauniveva 583–586.

**Taro ni Veiwasei:**

`E tukuna o Jisu vei iratou na tisaipeli ni ratou tikoga e vuravura, ia eratou sega ni vakavuravura. (Raica Joni 15:19, Joni 17:14–16.) O na vakaraubibitaka vakacava na noda I tavi me da rawati vuravura ia me da maroroi keda me da kua ni “tauvi duka ni ka vakavuravura?” (Jemesa 1:27).`

`Na cava e da vulica mai na vunau nei Noa ni bera na waluvu me baleta na cakacaka ni veisaqasaqa levu? Na gaunisala cava eda vakaitavi tale tikoga kina e daidai ena itavi vata oya?`

`Ni bera ni vaqeavutaki ira nai valavala ca ena buka mai lomalagi (me vaka mai Sotoma), ena vakaturi ira cake tale mai na mate na Kalou ka vakatarai Setani me temaki ira tale vakalailai (V/kila 20:7-9). Ko bau vakasamataka rawa na vuna e veiganiti kina na kena yaco na ka qo ni bera ni vakadodonutaka tale na ka kece na Kalou?`

`Ni o vakasamataka nai talanoa kece eda vulica ena macawa qo, na qaqarauni cava o nanuma ni o sa raica me baleti iko? Na cava era vakavulica vei iko nai talanoa me baleta na nomu vakanuinui vei Karisito?`