---
title:  Na Veivakalotutaki Nei Noa
date:   02/06/2025
---

E veivakananumi o Pita, ni levu era na sega ni vakarau ena lesu tale mai Karisito, baleta ni ra digitaka ga me ra “vakalecalecava”(2 Pit. 3:5) me vaka ka yaco ena gauna ni waluvu. E dina ni vuqa tu edaidai nai talanoa nai tanoa ni veiwaluvu levu, me vaka na nodra na kai KIrisi, Mayans( kovuta na vanua o Mexico, Guatemala, Belize, Honduras kei El Salvador ena Ceva ni wasewase levu o Amerika) kei na so tale, ka sa vakavuna me dau vakadiloi vakalevu nai talanoa kei Noa ena vei talanoa mai nai Vola Tabu. Me vaka sa tukunikataki rawa tu mai, ni na biliga o vuravura nai talanoa ni waluvu me vaka edua ga nai tukuni, se mani vacava sara na matata ni ni kena tuvani ena Veiyalayalti makawa ka vakakina na kena lavetaki ena Veiyalayalati Vou.

`E kaya o Jisu ena Maciu 24:37-39 ni tuvaki ni vuravura ena ucuya na “siga i Noa.” Vakatauvatana na tikina oya kei na Vakatekivu 6:1-8. Na cava nai tuvaki ni bula ni tamata ka vakavuna na luvuci ni vuravura? Na cava na ka erau tautauvata kina?`

E dua tale nai tukutuku bibi vei ira na tamata ni Kalou enai otioti ni gauna ka basika mai ni sa sereki vinaka nai talanoa. E kaya na Iperiu 11:7 a taya o Noa “e dua na waqa ... me vakabulai ira kina na nona lewe-ni-vale; a sa vakalewai ira kina na kai vuravura, ka yaco mei taukei ni veivakadonui sa yaco e na vakabauta.”

Vakaraitayaloyalotaka mada ke sivia na dua na drau na yabaki na vunau, ka sega ni dua na ka e kune kina, ia na nomu vuvale ga ena waqa. Ke dau vunau voli o Noa ena gauna oqo, sa rawarawa sara me da sa vakasakei koya ni sa rui tawayaga,: Vicasagavulu na yabaki ni vunau ka sega na vuana.

Sa dua na ka vinaka, ena gauna oqo, ni ra sa kauwai tiko e vuqa na vanua e vuravura kina i tukutukut ni agilosi lewe tolu. Na noda vunau ni veivakalotutakiunautaki kina na itukutuku ni Lotu Kenavo, sa vakayacoka vakalevu sara ena vuqa na vanua, ka vuqa era sa kilai Jisu kina. E sega ni da se yacova na vanua ka sega ni na rawa kina edua na ka, dina ga ni sa tukuni vei keda ni da sa volekata tiko yani na sogoti ni katuba ni loloma. Ena dua ga na yatu vosa lekaleka, , ‘O ira era sa vakarau era sa curu vata kei koya kina vakawati, Ka sa sogo na katuba, eda sa vavaca yani na tinitini ni nona veiqaravi nai Vakabula, na gauna ka sa na vakacavari kina na cakacaka ni veivakabulai ki na kawa tamata,” —Ellen G. White, The Great Controversy, drauniveva 428.

Ni bera na gauna oya, e tiko vei keda na cakacaka me da vakaitavi kina vakaisoqosoqo lotu.

`Ena rawa vakacava me da vulica me da yaloqaqa tikoga ke sega ni vakavuana tiko na noda veivakalotutaki vakatamata yadudua? A cava na vuna me tomani tikoga kina na sasaga? (raica na Joni 4:37.)`