---
title:  Na iTalanoa Baleti Sotoma Kei Komora
date:   03/06/2025
---

E dua tale nai talanoa bibi e tiko ena Veiyalayalati makawa ka a cavuta talega o Pita me dusia kina nai vakataotioti: Sotoma kei Komora. E sa torosobu nai valavalaca ni veikoro lelevu mai na buca kai sai matai ni ivakaraitaki, ni veivanua tawa ena tamata ka na vakarusai ena bukawaqa mai lomalagi.

`Wilika na 2 Pita 2:4–11, Juta 5–8, kei na Isikeli 16:46–50— Vakadeuca vakamatailalai. Na cava nai tuvaki dina ni bula ni veimaliwai ka vakavuna na nodrau vakarusai na korolevu oya? Na sala cava beka sa tautauvata kina kei rau na vuravura eda sa donuya tu edaidai?`

E matata ka rawarawa nai vakasala e soli vua na tamata ena ivakataotioti ni gauna kei vuravura, ni yavutaki ga ena italanoa me baleti Sotoma kei Komora: era na vakarusai na tamata ca ena bukawaqa, ka vakamacalataki vakamatata sara ena Vakatakila 20. Esa bau veidabui dina nai valavala ca ka ni lai vakamatabokotaka saraga na yaloda, ka ubia na noda ivalavalaca ena i ubi ni noda dui vakadonui keda ga, ia e dau matata ga vei keda na ivalavala ca ka ra daramaka na tamata tani tale eso. Ena wase ni vola vataga ka vakaraitaka kina na Kalou na levu ni nona loloma ka sovaraka ki na nona matanitu, esa vakasalataka tale ga na matanitu, ni dina ga ni sega ni cakava nai valavala ca vata nei Sotoma,(Isi. 16:47), ia e sa ca vakalevu sara tiko mai vei Sotoma.

E sa bulataka tiko na bula ni “yalewa dautagane” o Isireli (Isi. 16:41), e veibutakoci tiko vakayalo. Vakaraitayaloyalotaka mada na nodra kurabui na tamata ni Kalou ni ra sa rogoca ni ra ca sara vakalevu mai vei ira ka kilai levu tu na vakasisila ni nodra ca. E sega ni mai ka vou qo, me nei Isireli duadua, ia na kawa tamata kece e vuravura.

E tuvana o Paula ena Roma 1:18–32, nai tuvatuva balavu ni valavala ca ni tamata ka rawa ni volai ka tabaki ena niusiveva edaidai. Nai vakamacala nei Paula baleta na i valavala ca nodra na kai matanitu tani, e sega ni kenai naki me ra tukuna kina na Jiu ni ra vinaka cake, ia me rawa ni ra yadrava kina na tamata ni Kalou na vakacaca ni nodra ivalavalaca vakataki ira. E vakayacora vakakina o Necani ni vosa vei Tevita: e talanoataki tamata vutuniyau ka butakoca na nona lami duabau na tamata dravudravua. E “waqa vakalevu” na cudru i Tevita vua na tamata (2Sam 12:5); baleta ni matat vakasigalevu na cakacaka vakatawadodonu. Ia ni vakarogotaka o Necani “O kemuni na tamata oya”(2 Sam. 12:7), me rawa ni raici koya o Tevita enai talanoa.

E ka bibi me da nanuma ni Vola Tabu e sega ni baleti ira na tamata mai taudaku, ia e baleti ira saraga na tamata ni Kalou. Ni da raica rawa ga na levu ni ca ni valavala ca nodra na tamata tale eso me vaka ka cavuti ena Vakatakila 13 se 17, e sa ivakasala ni rawa ni da coko ena dai vataga oya.