---
title:  Na Nona Cudru Bibi Na Lami
date:   01/06/2025
---

`Wilika na Vakatakila 6:12–17. Vakasamataka mada vakamatailalai na ka era na qai cakava na tamata ni ra sa raica ni sa tevuki vakasauri e matadra na kena sa vakayacori na veika me yaco ena ivakataotioti ni gauna.`

E talei ni da raica ni ra sega ni kaci tiko mai o ira era rusa, “na cava oqo?” se “Ocei e vakavuna oqo?” e na kena irairai ni ra kila tiko na ka e yaco tiko. Era kacivi Jisu me “Lami,” ka gadrevi kina na kilai ni talanoa kei Jisu. Era sa kila tale tikoga ni sa “yaco mai na siga ni cudru levu” ka sa toboki ira na dua na vanua dredre: “O cei ena yate dei me na tudei rawa.”

Ni bera nai vakataotioti, ena kau na kosipeli kina na veimatanitu kecega e vuravura, (Mac. 24:14), ka sa vakarogotaki nai tukutuku ni agilosi lewe tolu kina vuravura taucoko. Ia, era na tiko eso na tamata era sa na tu leqa, sega ni baleta ni ra lecaika, baleta ga na nodra cata na talairawarawa. Oqo na vuna era na rusa kina na tamata ena I otioti ni gauna.

`Wilika na Maciu 24:36–44. Na veilesoni cava e tataunaka o Jisu ka rawa ni da nimata mai na italanoa kei Noa?`

E dusia nai talanoa ni waluvu o Jisu me vakasalataki keda kina me baleta na veivakurabuitaki ni nona na Lesu vakarua mai. E sega ni veivakidacalataki na waluvu ena gauna oya ena lailai ni kila ka. Era bese ga ni vakabauta na kai vuravura ena 120 na yabaki ni vunau I Noa. E sa tukuni vei ira na ka ena yaco. Era sega ga ni vakabauta.

Ena gauna e loma, era veivakadeitaki ga vakai ira na tamata ni lasu na parofisai ka ni sa rui balavu. Vakayagatataka o Pita nai talanoa ni waluvu ka vaka,: 3 ni dou sa kila mada oqo, ni na lako mai e na gauna emuri sara eso na dauveivakasewasewani, era na dauvakadamurimuria na nodra gagadre ca, 4 ka kaya, Evei na vosa ni yalayala ni na lako tale mai ko koya? ni ra sa moce ga na qase, a sa tu dei tiko vakakina na ka kecega me vaka ni sa buli e nai vakatekivu”. (2 Pita. 3:3,4)). Ena tubu tikoga nai vakarau ni vakasama vakaoqori ni toso tiko na yabaki.

`Ena ka eda vakila na tamata yadudua, na lesu mai nei Jisu, ena sega ni balavu me vaka na mate, ka ni da sa kila tiko na tasiri totolo ni bula. Ena na rawa ni veivuke vakacava na rai oqo ni da vakasamataka tiko na nona “vakaberabera tiko mai.”`