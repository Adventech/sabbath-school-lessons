---
title:  O Koya sa Yacovi Kina Nai Vakataotioti
date:   31/05/2025
---

### Wilika me baleta na lesoni ena macawa qo

V/kila. 6:12–17; Mac. 24:36–44; V/kivu. 6:1–8; 2 Pit. 2:4–11; V/kivu. 18:17–32; Tan. 7:9, 10.

> <p>Wiligusu</p>
> “11 Ia na ka kecega oqo sa yaco vei ira mei vakatakarakara: a ra sa volai me da vakatavulici kina, oi keda sa yacovi keda nai vakataotioti ni veigauna. 12 O koya me qai vakaraici koya ko koya sa nanuma sa tu dei, de bale ga mai.” (1 Koronica 10:11,12).

E sinai nai Vola Tabu ena kedra italanoa na tamata ni Kalou ka dusi tu ki liu, ka taura tu nai dola ka na vukei keda me da kila na “dina ni gauna oqo.” So nai talanoa qo era iyaloyalo veivakurabuitaki matailalai ni ka me yaco ena ivakataotioti, ka tara edua na yavu nikena kilai na parofisai ena Taniela kei na Vakatakila.

E sega ni vakacacana na Kalou na galala ni vakatulewa nona e dua na parofita, sa qai vagolea na o Koya na ka me yaco me sotava na ka sa vakaraitaka taumada na parofita ni na yaco ena I vakataotioti. Vuqa nai talanoa sa kilai levu tiko, baleta ni a vakayagataka na Veiyalayalati Vou me boroi kina na ka ena yaco ena ivakataotioti: Sotoma kei Komora, na Waluvu kei na so tale. So tale e gadrevi me vakasamataki vakavuqu me rawa ni da kelia mai kina na ka sa biu tu ena Vosa ni Kalou.

Ena vica na macawa mai qo, eda na vakacakulea e vica nai talanoa me rawa ni da raica se cava era tukuna me baleta na lesu vakarua mai, na veilewai vakatovolei, nai otioti ni leqa me tarai vuravura kei na vuqa tale. Ena loma ni talanoa kece qori, eda na raici Jisu kina, ni o koya ga na yavu kei na na vanua eda sa naulu tiko kina.

_Vulica qo me veivakarautaki ki na Siga Tabu, Jiune 7._