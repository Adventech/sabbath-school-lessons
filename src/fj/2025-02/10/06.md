---
title:  Na Veilewai Ni Bera Na Lesu Vakarua Mai
date:   05/06/2025
---

Qo nai vakamacala ni veilewai ka kune ena Taniela 7. E solia vei keda meda raica vakacaca walega na ka e yaco tiko ena daku ni ilati. Na itukutuku veivakauqeti ni nona na tinia na Kalou na leqa ni valavala ca, ena gauna vataga e se veivakabulai tiko kina vei ira na gadreva me ra bula ena veiyalayalati kei Koya.

`Wilika nai vakamacala ni “Veilewi Vakatovolei” ena Taniela 7:9, 10, 13, 14, 22, 26 kei na 27. Na cava na rai taumada ena veilewai? Na cava na lewa e tau ni na cava na kena cakacaka? Na cava e vakaraitaka vei keda me baleta nai tuvatuva ni veivakabulai?`

E takiveiyaga na taro me tarogi, ni tamata ena lewai mai vua na Kalou. E vakadeitaka vei keda na Dauvunau 12:14, “Ni na lewa na cakacaka kecega na Kalou, kei na ka vuni kecega, se vinaka, se ca.” Kuria na veivakananukmmi o Paula ena Roma 14:10, “Ia ko iko, ko sa lewai koya na wekamu e na vuku ni cava? se ko iko tale, ko sa beci koya na wekamu e na vuku ni cava? ni da na tu kecega e na mata ni tikotiko ni veilewai ni Kalou.” E sega ni gadreva na Kalou nai vola tukutuku me macala kina o cei me bula ka ocei me na rusa. O ira ga na agilosi ka ra vakaraica tiko nai tuvatuva ni veivakabulai (1 Pita 1:12) era na vakatataro. Era a vakadinadinataka tu na vuki tani nei Setani ka raica tu na nodra vakatalai tani mai lomalagi na dua nai katolu ni agilosi (Vakatakila 12:4)- ia oqo e sa kauti keda mai na Kalou kina kena iserau. E dolava nai vola na Kalou me ra raica na vakabulai na ka kece e tiko kina.

Na italanoa ni nona kerekere tiko o Eparaama ena vuku I Sotoma kei Komora, e dua nai yaloyalo ni veilewai, e solia vei keda edua na rai vou baleta na veilewai. Na i valavala ca mai Sotoma esa vaqaqai dina; sa tukuna na Kalou ni sa ka tani nai valavala ca ni veikoro oqori ka sa ka levu na kena itukutuku, (V/kivu. 18:20). Sega ni o Sotoma kei Komora walega ka rau vaqaqai ni bera ni rau vakarusai. E sa dolava talega na Kalou na katuba vei Eparaama me dikeva, se a cakacaka vakadodonu na Kalou se sega ena nona vakatulewa me vakarusai ira nai valavala ca.

Ena loma ni gauna ya, o cei e rairai ena veilewai mai lomalagi, ena Taniela 7,”na Luve ni tamata” o Jisu, (Tan. 7:13, raica talega na Mac. 20:28), na nona rairai sa vuni kena sa “soli na lewa vei ira na yalosavasava i Koya sa Cecere sara,” (Tan. 7:22). Na nona yalododonu duadua e vakadonui ira na tamata ena veilewai.

`Raitayaloyalotaka mada ni o duri tu ena veilewai ka sa vakavotui kece na nomu ka vuni ena mata ni Kalou savasava. Na cava na nomu inuinui duadua e tiko ena veilewai qo?`