---
title:  Na Soqo ni Kana I Pelisasari
date:   24/06/2025
---

Ni sa oti na na kena vakamalumalumutaki na Korolevu o Ninive ena 612 BC, mai na mataivalu cokovata ka wili kina o Mitia kei Papiloni (liutaka o tamai Nepukanesa), e yacovi Papiloni e dua na veivakabulabulataki levu, me vaka e sega ni raica vakadua na na korolevu oqo mai na gauna I Amurabi o koya ka solia na kena lawa. Ena veiliutaki I Nepukanesa, ni sa galala mai na vakacibi valu nei Asiria, ka sa tubu me vutuniyau ka kaukauwa na veirawai nei Papiloni me yacova ni ra sa ciqoma voraki na veimatanitu ni sa lewa tiko o Papiloni na vuravura. E sa ranadi kei vuravura. Era sa solia vua na nodra veitokoni na veimatanitu era via rawa ka.

Ena loma ni gauna qo, me vaka na gauna e da rawa ni vosa kina, e mai mate o Nepukanes ni sa tamata vakabauta. E tusanaka ni Kalou I Taniela e lewa na veimatanitu kecega e vuravura, (Tan. 4:34–37). Kuria nai talanoa o Taniela ni sa mai sosomitaki Nepukanesa o Pelisasari na nona i vukevuke.

`Wilika na Taniela 5:1–31. Na lesoni vakayalo bibi cava eda rawa ni vulica mai nai talanoa oqo? Na cava e mai vakatarabetaki Pelisasari?`

E sa ka ni rarawa ni da raica nai italanoa ena Taiela 5:22. I vakalesu I vua na tui nai talanoa ni bale kei na vakatikori lesu tale nei Taniela,

E mani tukuna kina vei Pelisasari o Taniela, “ko ni a sega ni vakamalumalumutaka na lomamuni, ia ko ni sa kila ga na ka kecega oqo,” (Taniel 5:22). E sa yaco vua na kalougata me kila na dina; ni a rairai raica taumada na ka e yacovi Nepukanesa. E se digitaka ga me vakalecalecava, ka mai muria yani na sala ka a vakaleqai Nepukanesa

Me vaka na nona a vakaduria o Nepukanesa e dua na matakau koula, e coqa votu o Pelisasari na ka e tukuna na Kalou I Taniela. E vosavakacacana na Kalou ena nona mai vakayagataka nai yaya ni Vale Tabu, e rairai tukuna ni sa vakamalumalumutaki ira na Jiu ka sa nona kina na nona iyaya na nodra Kalou. Ena dua tale na kena vakasama, ni lewai koya na Kalou ka vakarogotaka nai tukutuku oya.

Oqo e dua na cakacaka ni veisaqasaqa, dina madaga ni levu tu vei Pelisasari nai vakadinadina, ni sa kila Vinaka tu na dina. E leqa tikoga na yalona. Enai otioti ni gauna, ni sa na kacabote nai otioti ni veiraravui e vuravura, ena soli vei ira na tamata na galala me ra kila talega na dina. Na ka ena vakatau kina na nodra digidigi, me vakataki Beplisasari, oya na yalodra duaduaga.