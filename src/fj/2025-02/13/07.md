---
title:  Kuri ni Vakasama
date:   27/06/2025
---

Wilika na Ellen G. White, “The Unseen Watcher,” drauniveva 535–538, ena Prophets and Kings.

“Na vei matanitu kece era sa mai vakaitavi ena buturara qo era sa vakatarai me ra mai taura na nodra i tutu ena vuravura oqo, me vakadeitaki se ra na vakayacora na I naki nei koya nai Vakatawa ka Kalou duadua ga. Na parofisai esa mai biuta rawa na mawe ni vanua me ra cabe mai ka dromu yani kina na veimatanitu qaqa e vuravura me vakataki Papiloni, Metia kei Perisia, Kirisi kei Roma. Vei ratou yadua qo, kei ira na matanitu gogo, e tokaruataki koya tikoga nai tukutuku ni veigauna kei vuravura. Era curuma e yadua na gauna ni veivakatovolei; era druka, seavu yani na kena lagilagi, ka yali na nodra qaqa. Era cata na yavu va-Kalou, ka vakavuna ga vakataki ira na nodra rusa, ia, na kaukauwa va-Kalou kei nona i naki ka vakarurugi ira kece ena nona lewa e cakacka tikoga ena veitabagauna kei vuravura.” Ellen G. White, Prophets and Kings, drauniveva 535.

Ena Jeremaia 18, e sarava toka kina o Jeremai ana nona cakacka na dautuli bilo: nona bakia ka bulia na cva ga e via cakava tiko. O ko ya nai vakatakarakara qo, nei koya na dutuli bilo na nona bakia tiko na qele, ka vakayagataka na Kalou me vakamacalataka kina na yavu ni vei dinadinati ena parofisai. Ena kena vakadeitaki ga me da kila vakamatata, a vosa kina na Kalou mai vei Jeremaia ka vaka: “A tiki-ni-siga ka’u na vosa e na vuku ni dua na vanua, se dua na matanitu, me’u cavuta, ka basuka, ka vakarusa; 8 kevaka ena lesu na vanua ko ya mai na nodra ca, ka’u a lewa me ra ca kina, ka’u na qai veivutunitaka na ca ka’u a nanuma me’u cakava vei ira. 9 Ia na tiki-ni-siga ka’u na vosa e na vuku ni dua na vanua, se dua na matanitu, me’u tara, ka tea; 10 kevaka ena caka ca e mataqu, me sega ni vakarorogo ki domoqu, ka’u na qai veivutunitaka na vinaka, ka’u a kaya me’u cakava me ra vinaka kina,” (Jer. 18:7–10).

**Taro ni Veiwasei:**

`Vakasamataka mada nai tukutuku nei Jisu ni na rawarawa na veilewai vei Ninive main a kena era na sotava na tamata ni Kalou ka ra sa lako tani mai na dina (raica na Mac. 12:39–42). Na cava ena vulica rawa na lotu ni Kalou mai na ivakasala oqo?`

`Raica nai tukutuku nei Ellen G. White’s ena vuku ni vei matanitu veitaravi, “e tokaruataki koya tikoga nai itukutuku ni veigauna.”—Ellen G. White, Prophets and Kings, drauniveva 535. Nai vau cava e vauci ira vata tu na veimatanitu ka tuvani tiko ena parofisai? Nai walewale cava era muria vata kina na sala vaka parofisai? Na sala cava e sa muri iratou tiko kina na vuravura sa tiko edaidai?`

`Vakananuma mada na vakasama, ni sega ni mai mona se loma kasa ka biligi ira tani na tamata mai na vakabauta, ia na yalo ga. Ena vukei iko vakacava na vakasama qo ena cakacaka ni nomu vakadinadina vei ira na tani?`