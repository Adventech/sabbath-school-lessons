---
title:  E dua na cakacaka ni Veivutuni
date:   23/06/2025
---

E tiko vei Jona nai tukutuku matalia me baleti ira na kai Ninive. “A sa curu ki na koro ko Jona ka lako voli kina e na dua na siga, ka sa vunau tiko, ka kaya, Sa na bogi vasagavulu mada, ena qai rusa ko Ninive,” (Jona. 3:4). E matata Vinaka: e na rusa na koro. E sega li ni lutu mai vua na parofita ni Kalou nai tukutuku oya? Ia, na cava e yacovi Ninive?

`Wiliika na Jona 3:5–10. Na cava e sega ni qai yaco kina na parofisai oya?`

“Io, e veivutuni na vanua taucoko, ka sabai rawa na leqa, ena gauna madaga oya. “E sabai rawa na nodra rusa, e sa vakacerecerei na Kalou nei Isireli ka dokai ena loma ni vanua iceni qo, ka sa dokai na nona I vunau. E a qai mai rusa o Ninive vei ira na matanitu vakawavoliti koya ena nona sa guilecava na Kalou kei na yalo ni dokadoka.”—Ellen G. White, Prophets and Kings, drauniveva 271.

E rawa beka ni da namaka e dua na ka vakaoqo enai otioti ni gauna, ena vuku ni tukutuku ki na vuravura I valavala ca? e rawa ni io kei na sega. Baleta ni ra na tiko na tamata era na rogoca ka talairawarawa kina kaci, “Dou lako tani mai vua, oi kemudou na noqu tamata, mo dou kakua ni cala vata kaya, ka me kakua ni tauvi kemudou na nona mate ca.,” (V/kila. 18:4). Era duri na tamata e vuravura taucoko me vorata na manumanu. Era na maroroya na vosa ni Kalou kei na vakabauti Jisu” (V/kila 14:12). O ira na tamata oqo, me vakataki ira na kai Ninive era na vakabulai mai na lewa ka na lutuki ira na tamata ca.

Ena gauna vata oya, me nanumi ni so na parofisai e tiko na kena yavu ni veidinadinati; ena yaco na veivakarusai ke sega na veivutuni, (Jere. 187-10). Ia, e so na parofisai e sega ni dua na yavu ni veidinadinati e vauca. Era na vakayacori dina ga, se cava ga na ka e yaco. Na parofisai ni nona matai kei na karua ni nona lako mai na Mesaia, nai vakatakilakila ni manumanu, na sovaraki ni mate ca e vitu, na veivakararawataki ena I otioti ni gauna e sega ni dua na kena yavu ni veidinadinati. Era na yaco ga, ka sega ni vakatau mai na ka e cakava na tamata. Na digidigi kei na ka ena cakava na tamata ena vakatau kina na kedra I tinitini ni na mai cava na I lakolako oqo, me vaka na vosa ni parofita.

`Na digidigi cava o sa cakava tiko qo, ka na vakatau kina na digidigi o na cakava ni sa yaco mai na gauna me sa kacabote kina e vuravura na veileti ni nona qaravi na Kalou se na matakau ni manumanu?`