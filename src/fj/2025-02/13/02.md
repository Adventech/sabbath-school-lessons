---
title:  Na Parofita Drecala
date:   22/06/2025
---

Na italanoa kei Jona (Jona 1-4), e solia e dua na veivakayadrati levu. Vuqa na tamata vakabauta er a sa raici ira rawa ena bula ni parofita drecala qo. E tiko talega e levu vakasama vivinaka me baleta na I vakataotioti.

`Wilika na Maciu 12:38–42. Na tiki ni talanoa cava kei jona e vosatiko kina o Jisu ena nona vosa tiko vei ira na Farisi kei na Vinivola? Na ka ni vuli cava baleta ena veilewai e laurai enai itukutuku oqo`

E vakaraitaka eke o Jisu ni cecere cake mai vei Jona. E kila ni ibalebale ni nona lako mai ki vuravura me yaco ki nana kauveilatai. Ia e se lako tikoga mai me “vakasaqara ka vakabula na ka sa yali” (Luke 19:10). E siga tolu ka bogi tolu o Jona ena kete ni ika levu me baleta na nona I valavala ca; ia e siga tolu o Jisu enai bulubulu baleta na nodaru I valavala ca. qori na ka e yaco me vakabulai kina na tamata ivalavala ca.

E Daidai e da kilai Jona ni dua na parofita vakaduduile, bese ni lako I Ninive. Ena rai vakatamata, e rawarawa sara na kena kilai: e tiko mai Asiria e dua na tui veiliutaki dau veivakalolomataki. E laurai ena ka e toqai vakaiyaloyalo na vakadomobula ni veivakalolomataki era dau cakava. Era vakamatei na vakavuai ena ivalu ena iwalewale ka sega saraga ni yacova na noda vakasama. O cei e via raici koya ni vunautaka tiko na veivutuni ena koro turaga kei Ninive?

E dua na gauna enai talanoa e rairai dusi tiko mai kina I kumukumu ni ivakataotioti. Ni tarogi o Jona me tukuni koya, e mani tukuna ni o koya, “na Iperiu; ia ka’u sa rerevaki Jiova, na Kalou ni lomalagi, o koya sa bulia na waitui kei na vanua mamaca,” e vaka saraga na itukutuku ni matai ni agilosi, (Jona 1:9 ; va/kila 14:7). Na nona ivakamacala me baleta na Kalou ni a “bulia na waitui kei na vanua mamaca” e dusi Koya tiko ni Dauveibuli. Oqo na vuna me qaravi kina. Na vakarokoroko e bibi ena ivakataotioti ni gauna.

Eda sa talai talega me kauta edua nai tukutuku sega ni taleitaki ki Papiloni. Me da tukuna “dou lako tani mai vua na noqu tamata” (V/kila 14:9). E dua nai tukutuku ka dau sevaki mai vei ira na tamata, kevaka madaga me vunautaki ena gaunisala ni loloma. O cei vei keda e bau sotava na dredre se voravora ena gauna ni nona kau itukutuku? E tiki tiko ni cakacaka qo.

`E vica na tiki Jona o bau raica tiko vei iko? E rawa beka ni o lako sivia na cala ni rai e tiko eke?`