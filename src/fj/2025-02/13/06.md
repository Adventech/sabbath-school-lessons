---
title:  Sairusi, Na Lumuti
date:   26/06/2025
---

Na nona mai tinia o Sairusi na lewa nei Papiloni, sa mai cava talega kina na yabaki ni tiko vakabobula nodra na tamata ni Kalou. E sa mai vakatara o Perisia me ra sa suka ki na vanua yalataki ka tara cake tale na Vale Tabu. Ena ruku ni lewa I Sairusi, e tubu kina o Perisia me matanitu levu duadua ena I tukutuku ni veigauna kei vuravura. E vakatoka e dua na kena dau, “na cokocokovata levu duadua ni veivanua ka se bera vakadua ni laurai e vuravura,”—Tom Holland, Dominion Basic Books, Kindle Edition, p. 25.

Me vaka na kena itovo mai Perisia, e vakatokai o Sairusi me “Na Ka Levu,” se “Tui ni tui.”

O Sairusi nai yaloyalo ni nona na lesu mai o Karisito me mai kauta na nona Lotu: O koya na Tui ka lako mai Natuicake (vakatauvatana kei na Mac. 24:27), me valuti Papiloni, ka sereki ira na nona tamata me drotaki Papiloni ka suka lesu ki na vanua yalataki, (raica Vakatakila 19:11-16). Oya na vuna e vakatokai Sairusi kina na Kalou “na noqu ilumuti.”(Ais. 45:1); E sega walega ni sereki ira na tamata ni Kalou na tui rogolevu ni Perisia oqo, na nona vakacibi valu vei Papiloni ei yaloyalo ni lesu vakarua mai nei Jisu.

`Wilika 2 Ni Veigauna 36:22, 23. Na gaunisala cava e tautauvata kina nai Talanoa kei Sairusi Kei Nepukanesa?Gaunisala cava rau duidui kina? Na cava e rui bibi kina na lewa oqo? E tara vakacava na imatai ni nona lako mai o Jisu me vakatauvatani kei na vica na senitiuri e muri?`

Nai tuvatuva dina ni Veiyalayalati Makawa e sa mai veisau e daidai me tini vei Malakai, ia na kena ka dina, qo na vanua e mai cava kina na Veiyalayalati Makawa enai tukutuku nei Sairusi. Nai wasewase e tarava ena iVola Tabu na ivola nei Maciu, ka tekivu ena sucu nei Jisu. O koya na ka dina ka kenai yaloyalo mai o Sairusi. E rawa ni a veivuke o Sairusi ena tarai vou tale ni Vale Tabu e vuravura; ka vakaitavi o Jisu ena tekivutaki niveiqaravi ni vale tabu mai lomalagi, ni vakarau na nona lesu mai kei na noda sereki.

Ia, e sega ni tamata vinaka sara o Sairusi; e sega ni dua nai yaloyalo e tautauvata vakavinaka kei na kena ka dina, oya na vuna me kua ni da vakacakulea vakasivia na vei ka lalai kece ni iyaloyalo. Ia, e veiqaravi vakararaba tu ga me iyaloyalo ni “iVakabula.”

`Veivakurabuitaki dina na Kalou ena nona vakayagataka e dua na tui mai vei ira na pekani, ka vakatakilakilataki koya me vakayacora na lomana. Se mani vacava sara na ka eda sarava yani e tautuba. Na dina cava eda na vulica, ena toso balavu qo, baleta na nona na vakayacora na Kalou na ka e sa parofisaitaki oti tu?`