---
title:  Na Matakau Ni Vakataotioti
date:   21/06/2025
---

### Tikina Vulici ena macawa oqo

Mac. 12:38–42; Jona 3:5–10; V/kila. 18:4; Tan. 5:1–31; V/kila. 16:12–19; 2 Veigauna. 36:22, 23.

> <p>Wiligusu</p>
> “9 A sa kaya vei ira ko koya, Koi au na Iperiu; ia ka’u sa rerevaki Jiova, na Kalou ni lomalagi, o koya sa bulia na waitui kei na vanua mamaca.” (Jona 1:9).

Oqo nai otioti ni macawa ni noda raica na italanoa eso ena vukea na kena vakararamataki na noda kila na veika ena yaco ena ivakataotioti.

Na gauna qo eda na raica na kaulotu i Jona ki Ninive; the bale nei Papiloni; na cabe mai nei Sairusitui Perisia ka a sereki ira na tamata ni Kalou kei na nona vakatara me ra suka kina vanua yalataki. Me vaka na italanoa kece eda vakacakulea, o ira nai talannoa ni veitabagauna oqo e titobu sara na kenai balebale ena veitabatamata kecega. Ia e yaga talega vakalevu ki na itabatamata ka ra na bula tiko ni bera na lesu mai nei Jisu. Oqo na ka eda rawa ni kelia mai na veitalanoa makawa qo ka na vukea na noda kila vakamatata na ka e vakatokai me “Na dina ni gauna oqo.”

E vinaka me da nanuma e dua na ka baleta nai talanoa kece ka iyaloyalo tiko ni ka me yaco ena ivakataotioti: me da raica vakarabailevu na vakasama kei nai yaloyalo kerei ka sega ni mai tovolea me vakaseleta na vei ka lalai me yacova na vanua sa e sa mai veilecayaki tale tu kina na parofisai.me vakaga na vosavakatautauvata nei Jisu, me da raica ga na vakasama levu kei na yavu lelevu. Me kua ni da vakalobaka na vei tikina lalai ena vakasama me kune kina eso na dina vunitaki. Ia, me da raica na kenai tuvatuva kei na yavu dei; eda na qai kunea na veika eso ka yaga me baleta na vakataotioti.

_Vulica na vuli ena macawa qo me veivakarautaki ki na Siga Tabu, Jiune 28._