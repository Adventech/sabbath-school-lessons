---
title:  Na Vakadavei Ni Uferetisi
date:   25/06/2025
---

E dua na vu levu ni qaqa e tiko vei Papiloni na nona uciwai, na Uferitisi, e drodro tiko e ruku ni bai ni koro, ka sega ni leqa kina na wai ena korolevu qo. E qai yaco talega e muri me vu levu ni nona leqa. O Nitokirisi, e dua na ranadi ni dua na gauna kei Papiloni. E vakayagataka na qele ena tolo ni wai na Uferitisi me bulia kina na sala ki na korolevu oqo. Ea mai vakadavea na uciwai kina dua na vuci levu me vakarawarawataka na nodra cakacaka. E raica o Sairusi ni rawa ni vakamuria talega. A mani vakadrodroya tani kina na uciwai ka ra tayabe yani e uciwai maca, ka dara e ruku ni bai me curu ki na koro. E sa mani raica ni sega ni yadravi tu na bai ni koro, ka vuna na bale ni korolevu ena bogi ga oya. “E kaya e dua ka dau vola nai tukutuku ni veigauna makawa mai Kirisi, Herodotus, ni “o ira na tiko ena lomalomani korolevu kei Papiloni era sega saraga ni kidava ni sa bale na sauka ni korolevu, baleta ni gauna tu ni solevu, ka ra kasou vakaveitalia, ka dromuci ira e na marau vakalialia.”—Herodotus, The Histories, Tom Holland, trans. (New Yo rk: Penguin, 2015), drauniveva, 94. Rawa beka ni vakatitiqataki ni oqo ga na solevu ka cavuti tiko ena Taniela 5?

`Wilika na Taniela 5:18–31 kei 16:12–19. Na veivanua cava e rau veidonui kina na mate ca ena Vakatakila kei nai talanoa ni bale nei Papiloni?`

Ena i vakamacala ni kena laurai rawa nai vakatakilakila ni gauna, e vakasalataki ira na nona tisaipeli o Jisu ka vaka, “O koya mo dou qai vakatawa; ni dou sa sega ni kila na tiki-ni-siga sa lako mai kina na nomudou Turaga. Ia dou kila ga oqo, kevaka e kila nai taukei ni vale na tiki-ni-bogi e lako mai kina na daubutako, sa vakatawa ga, ka sega ni biuta na nona vale me ravabasuki,” (Mac. 24:42, 43). Me vakaga na bale nei Papiloni, ena vakakina na rairai mai nei Jisu, ena yaco vakidacala ena Papiloni ni gauna vou oqo. E sega ni gadrevi me vaka oya, ia e sa soli vei keda e vuqa nai vakadinadina matailalai mai na parofisa ni na vakaoya na lesu tale mai nei Jisu.

Ena sega ni veivakidacalataki vei vuravura baleta ni lecaika kina, ia, baleta ga ni digitaka me kua ga ni vakabauta na ka e tukuna na Kalou ni na yaco.

`Vakatakila 16:15. Na cava nai itukutuku vinaka kei Jisu e kune ena loma ni veivakasala oqo? Na cava nai balebale ni kune na nona “lako voli ka luvawale?”`