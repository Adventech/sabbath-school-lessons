---
title:  O Au Oqo, Ni Talai au
date:   11/05/2025
---

E nauma e dua na isoqosoqo Lotu ena vica na yabaki sa oti me vakavinakataki na taba vale era ni valenilotu me dua tale na vanua vou ni soqoni. E vakatikori taumada eso na cina vou, ni vakabauti ni na rairai Vinaka kina na lomanivale. Na cina ramase oqo e sa qai vakavotuya ga mai vakavinaka na sakuca ni vale.

E vakidroataki Aisea na raivotu ni titkotiko vakaturaga ni Kalou ni vakavotui kina na nona leqa “5 , Isa koi au!” … e leleivaka…»ni’u sa ca; ni’u sa tamata tebenigusu qeleqelewa, au sa tiko talega kei ira na tamata tebenigusu qeleqelewa: ni sa raica na Tui ko Jiova ni lewe vuqa na mataqu, (Ais. 6:5). E na yacovi keda talega ke da vakatawani lako ki na iserau ni Kalou. Ena vakatikitikitaka kece o cina ramase na noda veiulubale. Eda na mai liaca ena iserau ni Kalou ni da sese voli. E mai sotava o Aisea na kurabui ka se sega ni sotava ena nona bula.

`Wilka na Aisea 6:6–8. E kila tu o Aisea ni vuni noda “leqa” na ivalalava ca. Na isau ni valavala ca na mate. E dreti keda voleka vua na Kalou dauloloma oqo ena nona sega ni sorova me da rusa ena ivalavalaca. Na cava e sa macala ena sota qo? Na cava kena bibi kina?`

E vui o Aisea mai na nona ivalavala ca ena gauna e vakaterega kina I gusuna na serafimi na qilaiso waqa ka kauta mai na icabocabo ni soro. E rairai cabocabo ni ka boi vinaka, na vanua e yaco kina veisorovaki ena vukudra na tamata ni Kalou, (Vakatakila 8:3, 4). Sa vosoti na nona ivalavala ca, ka sa kunei ni veiganiti me duri ena iserau ni, vakauasivi ni sa na Matanivanuaa ni Kalou ki vuravura.

Rui talei nai balebale ni serafimi – “o Koya sa caudre tu.” Na ivakamacala I Jisu me baleta na cakcaka I Joni na dauveipapitaisotaki, Joni 5:35, “Ko koya oqori na rarama sa caudre tu ka cila mai, ia dou a vinakata vakadede vakalailai ga mo dou reki e na kena rarama.” O Joni e dua ga na tamata ivalavala ca ka gadreva talega na loloma savu kei na veivakabulai ni Kalou.

E vura o Jisu me i vakaraitaki vinaka duadua ni lagilagi I Tamana, ia, e tala mai na Kalou e dua na parofita, tamata ivalvala ca, me mai qarava nai tavi vata ga e qarava e dua na serafimi ni lomalagi.

`E qai cavuta rawa ga o Aisea, “Koi au oqo; mo ni talai au,” ni sa kila ni sa vui na nona ivalvala ca. E na rawa beka li vei keda na sa kila ni sa vui na noda ivalavala ca me da vosa vakataki Aisea?`