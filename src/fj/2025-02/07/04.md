---
title:  Vaka na Qilaiso Waqa
date:   13/05/2025
---

Na Jerupi, me laurai vaka e dua na ka bula (Isi. 10:8) se dua na kedra I vakatakarakara koula, (L/Yani 25:18),e laurai tiko ena loma ni Veiyalayalati Makawa. E dau tukuni ni ra tu volekata na I tikotiko vakaturaga ni Kalou, e dau vakaleleca na iserau ni lagilagi ni Kalou ki na Lomalagi kei vuravura. Kedra i yaloyalo na jerupi e cula vata yani na mata ni latilati kina ‘Loqi Tabu sara,(L/Yani 26:1). Ena Same, e serekalitaki na kaukauwa cecere va-Kalou kina veika buli, a tabaiyaloyalotaka ni sa vodoka na jerupi ka vukaca na taba ni cagi, Same 18:10. e vakarota na Kalou me me rau toka e dela ni kato ni veiyalayalati na jerupi koula, me rau vakatetaba tiko e cake, … ia me rau veiqaravi tu; (L/Yani. 25:18–20).

`Wilika na Isikeli 1:4–14. Nai yaloyalo tautauvata cava o raica ena tikina oqo kei na e vakaraitaki ena Aisea 6:1-6 kei na Vakatakila 4:1-11?`

Ea matanataki vei Isikei e dua na ivakaraitaki dokai ni kaukauwa ni Kalou. Vaka e viavia veilecayaki toka ena kenai tekivu, ni veidutaitaki vata kei na bula era bula tiko kina na tamata ni Kalou ena gauna oya: tamata ni Kalou ka ra sa tiko vakabobula mai Papiloni. Ni vakadeuca toka o Isikeli na iyaloyalo ka tevuki e matana, e mai tacake yani ka raica ni toka e cake sara nai tikotiko vakaturaga ni Kalou.

Raica na veika bibi ka tautauvata kina kei ira na raivotu ni Tikotiko vakaturaga tale eso. Na ka bula ka sarava toka o Isikeli e tautauvata na matana kei na ka bula ka sarava o Joni: na laione, na ikeli, na bulumakau kei na tamata.

Na ka vuni baleta na ka bula ka va na matana ena ivola I Isikeli e sega ni vakatokayacataki ena tekivu ni nona vakayatuyatu, ia qai mai yaco ena dua tale na raivotu ni tikotiko vakaturaga,(Isikeli 10:1–21). Vakatokai me “jerupi,” ka da raica talega na qilaiso waqa ena raivotu I Aisea me baleta na serafimi. Eratou veivotaitaka na matadratou na ka bula ka cavuti ena raivotu i Joni.

Na veigauna ga eda raica kina na itikotiko vakaturaga ni Kalou, me vaka ena kato ni veiyalayalati, ka yaco me ni nodrau isotasota o Mosese kei na Kalou (L/ Yani 25:22), se ena raivotu vakarisekete nodratou na parofita, e sega vakadua ni yali kina na jerupi. Era vauci vata sara tuga kei naitikotiko vakaturaga ni Kalou. O ira na veikabula nona na Kalou era buli ka mataitaki me ra taralilivataka mai na i serau lagilagi ni Kalou; se da veitalanoataka na tamata ka buli me rau veiucui ka itovo vata kaya, se ma ni agilosi sara ka ra tu ravita tu nai tikotiko vakaturaga lagilagi ni Kalou.

`E dodonu, e dodonu, e dodonu Na Turaga Na Kalou Kaukauwa.” A cava na kedaru I vakarau (ke vakarau vaka bibi)ni laurai vata na rokovi kei na lagilagi a raica tiko o Isikeli? Na cava e tukuna vei iko na nomu isau ni taro me baleta na noda gadreva vakaidina na kosipeli?`