---
title:  Na Bale nei Lusefa
date:   15/05/2025
---

E sega ni yacova rawa na noda vakasama ni a dau tawana toka edua nai tutu cecere volekata nai tikotiko Vakaturaga o Lusefa, na jerupi sa lumuti na kena I vakaruru. E rawa ni veivuke na nona bula ena gauna oya ena kena vakatakilai na lagilagi ni Kalou ki vuravura kei lomalagi. Ia e sa kauwaitaka tikoga na nona lagilagi ka sega ni lagilagi ka nona na Dauveibuli. E sa rairai vakasamataka ni sega ni soli tiko vua na vakarokoroko e ganiti koya.

`Wilika na Isikeli 28:11–17 kei na Aisea 14:12–14. Na cava e vakavuna na nona bale? Vakatauvatana mada na vei ttikina oqo ki na Vakatakila 14:1–12. Na cava o vulica rawa ena duidui e tiko ena bale nei Setani kei na noda vakacerecerei na tamata ena vuku i Karisito ka kune ena Vakatakila 14?`

Raica na nona vagalalataki o Lusefa mai na ulunivanua tabu, kei na nodra duri tu ena ulunivanua o Saioni na tamata vakabulai kei na Lami ni Kalou. E tukuni ni a bau tu talega mai Iteni o Lusefa me vaka ni a tu talega kina na tamata. Ia na dudiudi sa basika, ni na vakalesui ga i parataisi na tamata ena vuku i Karisito, ka sega o Setani,(Vakatakila. 22:1–3).

E vakavure vakasama na ka e vakaraitaka o Ellen G. White: “Ena qaqa o Lomalagi, ena vakatawani tale mai vei ira na tamata ni Kalou ka ra sa vakabulai na veivanua ni veiqaravi ka ra sa lala tu ena vuku ni nona sa bale o Setani kei ira na nona agilosi,” The Advent Review and Sabbath Herald, Me 29, 1900.

Era na lai tiko rawa walega mai Lomalagi ena vuku ni Tukutuku Vinaka. Ia na yavu ni vakasama ni itukutuku Vinaka ni veivakabulai, e kune votu ena iyaloyalo ni tikotiko vakaturaga ni Kalou ka Volai ena Vakatakila 4 kei na 5. Kena i vakaraitaki, na kacivaki ni: “Oi kemuni sa yaga me kauta nai vola, me cecega talega na kena drega: ni kemuni a vakamatei, ka voli keimami e na nomuni dra maivei ira kecega na veimataqali,” (Vakatakila 5:9). Sa qai dua nai yaloyalo totoka ni Kosipeli, na nodra vakabulai na tamata ena mate nei Karisito Jisu

Raica na kena laurai na vosa nona nai Matai ni agilosi, ena noda kacivi me vunautaka nai Tukutuku Vinaka e sega ni oti rawa “vei ira era sa tiko e vuravura, vei ira kece talega na veimatanitu, kei na veimataqali, kei na duivosavosa, kei ira na tamata,” (Vakatakila 14:6). Sa dua nai tukutuku talei ni veika sa cakava na Karisito me baleti vuravura. E sega ni dua na tamata ena veitabagauna kei vuravura e vakuwai ena mate nei Jisu. E dodonu ga me ra rogoca na ciqoma.

`A cava na noda itavi vakaisoqsoqolotu, ka vakatamata yadua, ena nodra vukei na wekada me ra kila na ka sa cakava o Jisu ena vudra?`