---
title:  Kuri ni Vakasama
date:   16/05/2025
---

Wilika na Ellen G. White, “The Controversy Ended,” drauniveva. 669–671, 676–678, ena The Great Controversy.

O Setani, na jerupi sa lumuti na kena ivakaruru ena dua na gauna, e saga me vakarusa na veivakabauti kina itikotiko vakaturaga ni Kalou. E vakatara na Kalou me ra tomana tikoga na nodra vakaduduile na agilosi bale me rawa ni raica kina na vei vuravura kecega na vakarerevaki ni ca ka vure mai na dokadoka. E vecei ira na kai vuravura o Setani me ra tomani koya ena I valu oqo, ia, e mai druka ena kauveilatai vei Karisito, ka sa vakadeitaka vei ira na kawa tamata nai tavi ka ra dau qarava tu na agilosi bale. Na tamata ivalavala ca, ena vuku I Karisito, era sa saqata e matana levu na lasu nei Setani. Nai otioti ni ka ena yaco, na kena vakaraitaki na Vinaka kei na loloma ni Kalou ka sega ni se bau laurai vakadua ni bera na bale nei Lusefa. E dina ni sega ni vakatara na Kalou me tubu nai valavala ca, kei na leqa e kauta mai, ia, ni na mai cava, sa na qai laurai na loloma levu kei na Vinaka ni Kalou ka sega ni se bau kune vakadua.

E raici ira na vakabulai o Karisito; era sa vakavoui ka veiucui, na lomadra esa kune kina na kena iyaloyalo, na mata kece esa taraliliva kina na irarai ni nodra Tui. Ka sa rekitaka ni sa kune vei ira na vua ni mosi taratara sui ni lomana. Rogoci na domo ka yacovi ira kece na ivalavala dodonu kei nai valavala ca, e ma ni vakarogotaka, ‘Raica na veivoli ena noqu dra! Oqo na vuni noqu a qaqiraki, oqo na vu ni noqu mate, me rawa ni ra na tiko kina ena kequ iserau me tawamudu.’ Sa qai talave cake mai na sere mai vei ira na vakaisulu vulavula wavolita nai tikotiko vakaturaga: “Sa yaga na Lami ka vakamatei, me soli vua na kaukauwa, kei nai yau, kei na vuku, kei na qaqa, kei na veidokadokai, kei na vakarokoroko, kei na vakavinavinaka,” Vakatakila 5:12.—Ellen G. White, The Great Controversy, drauniveva 671.

**Taro ni Veiwasei:**

`Vakananuma mada ke o sa duri tu e mata ni Kalou ka sa cereki tu e matana na nomu itovo ca kece, caka cala kece, kei nai naki ca kecega! A cava o nanuma ni veiraurau Vinaka kei na nomu bula? Na cava na dua na ka ka na nomu inuinui? A cava na vuna me tiko kina kei keda na “na veivakadonui ni Kalou e na vuku ni vakabauti Jisu Karisito, vei ira kecega era sa vakabauta; ni da sa tautauvata kecega:,” (Roma 3:22), me ubi keda ena edaidai, kei na gauna e gadrevi sara kina vakalevu, ena gauna ni veilewai.`

`Ni da raici Joni na Daauveipapitaisotaki, e taura toka nai tavi vakaserefimi - e dua na cina e waqa ka serau Vinaka, (Joni 5:35). E dina sara ni o koya e caramaka tiko mai na sala i Karisito, ka vakasavuya mai nai tukutuku ni imatai ni nona lako mai na Mesaia. Era na taurivaka vakacava na tamata ni Kalou enai otioti ni gauna na itavi vata oqo?`