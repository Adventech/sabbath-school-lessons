---
title:  O iRau na Jerupi
date:   12/05/2025
---

Sa dulaka mai na Mesaia (nuinui) vei rau na vuda na Kalou, ena gauna vataga rau sa cemuri kina mai na Were, (V/kivu. 3:15). Esa qai vakadabera vakatakarakara warumisa ena matamata mai Iteni: na jerupi erua kei na yameyame ni bukawaqa e vaka nai seleiwau, sa veigoleyaki tiko ena kedrau tadrua. Nai vakatakarakara ni tikotiko vakaturaga, me da kua ni guilecava, e toka na kena iyaloyalo ena dela ni kato ni veiyalayalati, (Lako Yani 25:18).

`Wilika na Vakatekivu 3:21–24. Nai tavi cava e rau vakacolati kina na jerupi? Na cava na vuna?`

E dina ni nodrau itavi na jerupi me lati ira nai valavala ca ena nodra yaco ki na kau ni bula, (V/kivu. 3:22), erau i vakatakarakara talega ni nuinui, na vosa ni yalayala, ni dua na gauna ena vakacurumi lesu tale kina na tamata ki parataisi. “taura e dua tale na gauna balavu na kena tiko tale e vuravura na Were o Iteni, main a gau na vakatabui kina na tamata me butuka tale na kena veisala talei. E vakatarai na kawa tamata sikalutu me sarava wale tuga na itikotiko nodra na yalosavasava, ia era tarovi mai vei rau na yadra. E vakatakilai na lagilagi va-kalou ena matatamata ki parataisi ka rau yadrava tiko na jerupi. Oya na vanua eratou dau mai lotu tiko kina o Atama kei rau na luvena tagine. E ratou dau mai vakavouiya tiko eke na veiyalayalati kina na ivunau ca yaco kina na talaidredre ka vu ni veicemuri mai Iteni . . . . ia, enai soqoni kece ni veikatikori, ni s ana yaco main a vuravura vou kei na lomalagi vou (Vakatakila 21: 1) e s ana lagilagi sara mai na kena ka tiko mai nai vakatekivu,”—Ellen G. White, Patriarchs and Prophets, drauniveva. 62.

E talei na kena ivolavolai ena Vakatekivu 3:24: ka vakaraitaka ni “lesi” rau na jerupi me tiko mai na matamata ena yasana ki natuicake kei Iteni. Na vosa vaka-Iperiu ka vakadewataki me ‘lesi’ na “shakan”, na yavu ni vosa me baleta na “Vale Tabu” (L/Y. 25:9, T/Lekutu. 3:26), na vanua ka mai tiko kina kei ira na nona tamata na iserau ni Kalou. Na vosa kilai levu na “Shekinah,” me baleta nai serau ni Kalou, e seg ani volai ena I Vola Tabu, e yavutaki talega ena vosa na “shakan.” Ke vadewa ga vakadodonu ena kaya: “Vale Tabu jerupi na Kalou ena matamata mai natuicake kei Iteni.”

Ena iVola Tabu, na jerupi e semati voleka ki na iserau ni Kalou, (1 V/gauna. 13:6, Same 80:1, kei na Ais. 37:16, vakauasivi me baleta nai tikotiko vakaturaga ni Kalou, na vanua e tusanaki kina na Yacana. Me da kua ni vakalecaleca ni o ratou na qase e 24 ka tiko ena tikotiko vakaturaga ni Kalou ena Vakatakila 4 kei 5, kara seretaka na veivakalagilagi ka tusanaka ni nona din ana Kalou na lewa me vaka ni Dauniveibuli (Vakatakila 4:4). Na ka oqo ena vukei keda me da kila vakamacala sara kina nai iyaloyalo ni tikotiko vakaturaga kei na noda itavi vaka-tamata ivalavala ca ka sa marautaka na veivosoti, ka vakakina na noda veiwekani kei koya ka Buli keda.