---
title:  Na Veiyavu Ni Parofisai
date:   10/05/2025
---

### Tikina vulici ni Macawa qo

Ais 6:6–8, V/kivu 3:21–24, Isi 1:4–14, V/kila 4:1–11, T/Lekutu 2:3–25, Ais 14:12–14.

> <p>Wiligusu</p>
> “Au a qai rogoca na domo ni Turaga, ni sa kaya, Ko cei me’u tala, ia ko cei ena lako e na vuku i keitou? Au a qai kaya, Koi au oqo; mo ni talai au.” Aisea 6:8.

Na nona dodonu me vakatulewataka na vuravura e yavutaki ena nona I tutu vaka Dauniveibuli, ni bulia na ka kecega, (V/kila. 4:11) ka vakakina ena nona itovo ni bula. Ni da sa kunea rawa na ivalavala dodonu ni Kalou, sa na tekivu kina me da kila na vuna eda lekata tiko kina na lagilagi ni Kalou na tamata ivalavala ca, (Rom. 3:23).

Ena macawa qo, eda sa na sudra yani kina raivotu ni tikotiko vakaturaga, ka vakananuma na sala e vewekani kina na kawa tamata ki vua na Kalou tabu kei na kena rawati na noda vakatikori ka tuberi voleka yani ki na itikotiko vakaturaga. E inaki ni Kalou me vakalesui keda tale, sega ni vakatamata yadua, ia, na kawa tamata kece me rawa ni da vakatakila na nona lagilagi kina vo ni veika buli. Ena noda vakadikeva na vo ni loma ni Vola Tabu, eda na raica na ivakatakilakila me na vukei keda me da kila ka marautaka na veikacivi cecere sa cakava na Kalou vei keda, na kawa tamata ivalavala ka sa vosoti ka vakabulai.

E sa na vakaoti vakadua na vuki tani ni tamata. Vakauasivi na kena sa na serau tale mai vua na tamata na ivalavala loloma ni Kalou, nai tovo ni nona sega dau nanumi koya vakaikoya, me vaka ka a nakiti taumada vua. E dina ni sega ni nakita na Kalou me sikalutu na tamata, ia, e mai tevuki e matanalevu na itovo ni loloma va-Kalou ena kauveilatai.

_Vulica na lesoni ni macawa qo me vakarautaki iko ki na Siga Tabu, Me 17._