---
title:  Na Kacivi Nei Eparaama
date:   21/04/2025
---

Ena wase e tini ni Vakatekivu, e laurai kina na nodra vakasucumi na veimatanitu eso. Na vosa na ‘goyim’, ka vakadewataki me matanitu e dusi ira talega na Kaitani. Na Vakatekivu 10 e tukuna ni mai vidavidai na kawa tamata ena veivanua, duivosavosa, vakamatavuvale kei na “veimatanitu,” (Vakatekivu 10:5; raica talega na Vakatekivu 14:6).

Ni oti ga na kena vakamacalataki na vakasama oqo, sa kacivi Eparaama saraga na Kalou mai na dua vei ira na matanitu oqori me duidui kina o koya mai vei ira kei na ka era dui matataka.

`Wilika na Vakatekivu 12:1–9. Na cava na vuni nona kacivi Eaparama na Kalou mai na nona vanua dina?`

E nakita na Kalou me vakayagataki Eparaama me tauyavutaka e dua na matanitu ka veibasai kei na matanitu vakavuravura. E seg ani ra nav aka tui, ia e nodra tui ga na Kalou. TMe raw ani vakaraitaki kina na ka ena yaco ke ra sa saumaki na tamata ka gole vua na Dauveibuli.e tauyavutaki o Isireli mei vurevure ni veivakalougatataki kina “matavuvale kecega e vuravura.” (Vakatekivu 12:3). E sova vakayauyau na Kalou vei Isireli na rarama kei na veika Vinaka ka sega ni se bau laurai me yacova ni se bera na waluvu levu.

`Wilika na Vakarua 4:5–9. Na cava e kaya na Kalou vei ira na luvei Eparama, se na matanitu ka na vakayacori kina na vosa ni yalayala ka tukuna na Kalou vei Eparaama?`

E sega ni vakadindina e dua ga na tamata, se dua ga nai tikotiko; ia, e dua saraga na matanitu taucoko. Na nodra cakacaka vata ka duavata kei na Kalou, ena laurai kina na lagilagi ni ivakarau se itovo ni Kalou. Na vosa ka tauci vei ira e tukuna ni sega walega ni “Vakaro kei na Lewa” ka solia vei ira na Kalou me ra na duatani kina, ia, na nodra rogoca ka talairawarawa kina. Qori ena vakavuna na nodra me ra tukuna kina na veimatanitu tani, “, E dina era sa tamata vuku ka yalomatua na matanitu levu oqo,” (Vakarua 4:6). Ia, se vacava na kena totoka na veidina e soli vei ira, na nodra guce me ra bulataka, ka talairawarawa kina, ena vakayalia na veivakalougatataki ka kauta ga mai na veivakarusai, kauta mai na mate ka sega na bula.

`Ena rawa beka ni vakayagataki talega kina lewe ni Lotu ni Kavitu na vakasama oqo, ni da kila ga na dina ka sega ni talairawarawa kina?`