---
title:  "Na Veimatanitu: Vidavida 1"
date:   19/04/2025
---

### Wlika me baleta na vuli ena Macawa oqo

Vakatekivu 10:1–12, Vakatekivu 12:1–9, 1 Samuela 8:4–18, Maciu 20:25–28, Vakatakila 18:1–4.

> <p>Wiligusu</p>
> “A sa soli vua na lewa, kei na vakarokoroko, kei na matanitu, me ra qaravi koya ko ira na tamata kece, kei na veivanua, kei na dui vosavosa; a nona lewa na lewa sa sega ni mudu, ena sega ni takali, kei na nona matanitu ena sega ni vakarusai.” (Taniela 7:14).

E vakaraitaka na iVakatakila nai wali ni leqa va-Kalou me baleta na noda vuravura ka sa sikalutu ki na ca.

E tiko ena I otioti ni wase ni vola ni sa vakalesui tale mai na kena sad ola sala ki na vunikau ni bula, kei na noda sa vakadonui me torova tale na iserau ni Kalou. Na iVakatakila, ena so na vakanananu, e kune kina na curumi vakasukasuka ni Vola na Vakatekivu. Qori na vuna e bibi tiko kina na Vakatekivu ena kena kilai na veitarataravi ni kena kadre ka tubu na leqa kei vuravura main a imatai saraga ni gauna.

E dua na vu ni veidre levu ena Taniela kei na Vakatakila oya na matanitu vakavuravura, kei na sasaga me ra lewa na vuravura ka nona duaduaga na Kalou. Ena yaco me mai liutaka tale na Kalou ena lewa dodonu ni sa na mai cava na vakasisila ni valavala ca kei na vukutani.

E sa bau balavu dina toka na I lakolako me yacovi na tikini gauna qo, ka taura e udolu na yabaki na vakatovotovo ni tamata me rawa ni liutaki koya ga vakataki koya. Era tawayaga kece; o ira madaga na vakatura mai eso na vakasama momona era mai lekata kece ka sega saraga ni yacova vakalailai na vakasama momona kece oya. Sai koya toka oqori nai tukutuku ni rarawa ni bula kei vuravura ena udolu na yabaki sa sivi yani. Sa italanoa ga ni tawayaga kei na leqa levu ka iusana mai vei keda na ituvatuva oya. Ena toro sobu tikoga na lolovira me yacova ni sa vakatikori tale na “matanitu tawamudu” ni Kalou, Taniela 7:27.

_Vulica na lesoni oqo me veivakarautaki kina Siga Tabu, Evereli 26._