---
title:  Nimiroti kei Ninive
date:   20/04/2025
---

E buli o Iteni me itikotiko tudei ni kawa tamata. Na curu ni valavala ca e vakavuna na nona vakatala tani kina na tamata na Kalou mai na were o Iteni ka tawasei koya talega mai na kau ni bula me yacova na gauna sa loku

E sa namaki vua na tamata me cakacaka vakaukauwa me rawa ni tokona tiko kina na tomani ni nona bula ena taudaku ni were. Sa qai dredre cake ga na bula; e da sa bula vata voli na rarawa kei na noda kana tiko mai na buno ni matada, Vakatekivu 3:16–19. Erau vakabauta na noda I tubutubu taumada na nona lako mai na Tui dina, ka na mai tadolova na gaunasala lesu ki na were. E rau sa dau qai kauta tiko mai nai soro ki na matamata ni koro mai Iteni salavata kei na nanamaki ki na veivakabulai ka a dulaka na Kalou vua na tamata vmai na I tekivu ni nona a sikalutu.

“A se tiko ga na were o iteni ni oti e dua na gauna balavu mai na gauna sa vakuai kina na tamata mai na kena sala totoka … e dau lako tiko o Atama kei rau na luvena me mai qarava na Kalou. E ratou sa dau mai vakavoutaka tiko na yalayala ni talairawarawa kina ivunau ka vakavuna na nodratou a vakatikitikitaki mai na were o Iteni. Ena gauna sa vivigi vuravura yani kina na ua taletale ni valavala ca, sa vakadeitaka ni valavala ca ga ni tamata era na vakarusai kina ena waluvu, ka ni sa mai vakasuka kina mai na vuravura na liga ka a tea na were o Iteni. Ia, ni sa na mai vakasukai tale na vuravura vua na kena itaukei dina, sa na ‘tu na Lomalagi vou kei na vuravura vou’ (Vakatakila 21:1), e sa na vakalesui mai na lagilagi me uasivia sara na lagilagi ka tiko taumada kina.”—Ellen G. White, Patriarchs and Prophets, d. 62.

So era cakacakataka tiko nai wali va-tamata ena veileqa vovou era babasika mai, ka ra duri kina na vei koro lelevu ka ra lewai ira ga vakataki ira; oya na sasaga me kune na bula galala, ka tovolei me valesui mai na ka ka a yali mai Iteni.

`Wilika na Vakatekivu 10:1–12. Oqo na vanua era sa vakaveikilai taki mai kina ena I vola Tabu na vei kaukauwa vakapolitiki eso, wili kina o Ninive kei Papiloni. Eda na qai kila vakamalua na I tavi erau qarava. Na cava e rawa ni da kilica mai na vica na tikini vola Tabu oqo?`

So era wilika nai talanoa kei Nimiroti ka vakadeitaka ni o koya e dua na gone turaga qaqa, me vaka ka dau talanoataki ena I talanoa vakapekani. Ia, e sega saraga ni ka ni veivakacaucautaki ni tukuna nai Vola Tabu ni o koya e dua na “tamata qaqa e vuravura” kei na dua na dauvakasasa ena mata ni Turaga.” E vakacecerei koya ga vakataki koya e lomana o Nimiroti, ka tu ena mata ni Kalou me bolebole. Na ka e laurai ena veitikina oqo na tete ni vukitani mai vua na Kalou, kei na itosotoso ni vakaduduile ka na bula tikoga me yacova ni sa vakaqeavutaki na talaidredre kecega.

`Na cava beka e dredre kina me da kidava na ilawaki qaseqase ca ni ivalavala ca ni vakaduduile vua na Kalou? Na sala cava e rawa ni da taqomaki keda kina mai na itovo ni bula vakatamata oqo?`