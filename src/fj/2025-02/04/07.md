---
title:  Kuri ni Vakasama
date:   25/04/2025
---

Wilika na Aisea 44:24–45:13.

“Yaqa tiko yani vakamalua, cakacaka vakavuni ka cakacaka lo, me yacova ni sa vude mai ni sa tubu cake na nona kaukauwa ka sa vakatulewataka na loma ni tamata. Oya “na ka “vuni me baleta nai valavala ca” kei na nona dreketa voli yani na nona veivakaisini kei na cakacaka ni vosavakacacataka na Kalou. Vovoleka saraga me sega ni vakaduiduitaki rawa nai tovo vaka-Iceni ni sa curuma mai na loma ni Lotu Va-Karisito. Na yalo ni duavata me ra duavata kei na nodra veiucui e vakataotaki kece tu ena lisoliso ni veivakacacani ka vosota voli na Lotu ena ruku ni lewa vaka-pekani. Ia ni sa mai cava na veivakacacani, ka sa curuma yani na lomanibai kei na vale vakatui na Lotu va-Karisito, e sa mai tauca vakatikitiki talega na yalo lokomi I Karisito kei ratou na Apositolo me sa tomiki cake nai ukuuku kei na dokadoka nodra na bete vaka-pekani kei na kena veiliutaki; ka sa mai vakaisosomitaki na loma ni Kalou ena vakasama kei na itovo vakatamata. E yacana walega na veisau nei Konisitanitaini, ena ikava ni senitiuri, ka uqeta na reki vakaivua, ni vaka me sa vakasulu tu o vuravura ena dua nai sulu ni valavala dodonu ka tayabe yani ki valenilotu. Sa qai tubu vakusakusa sara na cakacaka vakabutobuto. Vaka e kenai rairai ni sa vakadrukai na vakasama vaka-pekani, ia, e sa qai gumatua cake ga. E sa vakatulewataka na Lotu na yalo vakapekani. Na nona ivakavuvuli, solevu, kei na vakanananu walega e sa mai daramaki ki na loma ni vakabauta kei na nodra so-Kalou o ira na tusanaka tiko ni ra muri Karisito.”—Ellen G. White, The Great Controversy, drauniveva. 49, 50.

Na taro ena itini ni vuli ena siga Vukelulu, e na leqa ka na donui keda kece, ke dede na noda tiko eke, ena noda rawa ni vakatikitikitaka talega na yalo lokomi I Karisito kei ratou na Apositolo me sa tomiki cake nai ukuuku, na lewa, na veivakaturgataki, kei na veitemaki ni vuravura? E da na vakalialiai keda ga kevaka eda nanuma ni da na yali kina.

**Na Taro Ni Veiwasei:**

`E bau gauna mosimosi na nona vakatalai ira tani na nona tamata na Kalou ki Papiloni. E kacivi tani mai Kalitia o Eparaama me mai tauyavutaki na kawa tamata ni veiyalayalati me ra rarama ki na vuravura. Ia oqo era sa mai vauci ena sinicodo ka kautani yani. E mai vakaraitaki vei ira ena gauna ni tiko vakabobula nai yaloyalo dina baleti ira ke ra a yalodina tiko. O Nepukanesa, na ulu ni veiliutaki ka saqata na Kalou, ea qai laurai ni a lako mai vei Karisito,(Taniela 4). E vakatubura na Kalou e dua tui Peresia mei iyaloyalo kei Karisito ena icavacava ni tiko vakabobula, me sereki ira na nona tamata mai Papiloni ka vakasukai ira ki na vanua yalataki. E sega ni kai Isireli o Sairusi, ia e digitaki koya na Kalou me matanataka na ituvatuva ni cakacaka ni veivakabulai ki vuravura ena nona vakasukai ira na nona tamata ni veiyalayalti na Kalou ki Jeruisalemi. Na vuli cava eda vulica me baleta na nona rai na Kalou me baleta na tamata, na nona sa vakayagataka na tamata mai na taudaku kei Isireli me vakayacori kina na lomana?`

`E rawa ni da sega ni tiko mai Papiloni, e vakacava na levu kei Papiloni ka tiko vei keda? Eda na kidava vakacava na leqa qoka, ka rawa ni da na veisau vakacava?`