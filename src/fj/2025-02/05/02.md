---
title:  Na iMatai Saraga Ni Vakaro
date:   27/04/2025
---

Na Were o Iteni ei matai ni valenivuli nodrau na isevu ni tamata ni Kalou. Na vanua ka sega ni na vakaiyalayala kina na veika erau rawa ni vulica kei ira na luvedrau, me baleta na Kalou, ena nodra gauna ni veitauraki tu kei na veikabula ka bulia na Kalou. “o rau nai lawalawa vakatikitikitaki oqo, erau sega ni mai gone duaduaga ka tiko ena ruku ni nona veiliutaki vakatama na Kalou,” dusimaka o Ellen G. White, “ia erau gonevuli ka vakasalataki tiko mai vua na dauveibuli ka nona na kilaka cecere duadua . . . . na ka vuni me baleta na vuravura votu – “na veivakurabuitaki ni we ni liga i Koya na kalou ka totoka vakaoti na kila e tu vua (Jope 37:16)— e vakarawarawataka vei rau nai vurevure ni vakasala kei na mamarau tawa vakaiyalayala.”—Patriarchs and Prophets, drauniveva. 50, 51.

`Wilika na Vakatekivu 2:9–17. Na cava na imatai ni vakaro, na vakatatabu, ka solia na Kalou vua na tamata, kei na cava e sa rui bibi kina?`

Na imatai ni kena vakayagataki na vu-ni-vosa cakacaka (vaka-Iperiu) “tswh,” “a vakarota,” ka solia na Kalou vua na tamata e tiko ena Vakatekivu 2:16. Na ivakaro me kakua ni kana mai na vunikau sa kilai kina na ka vinaka kei na ka ca. E rawa vakacava me vakatabui eso na kilaka? E yaga li ni tubu vakalevu na ka eda kila?

Sega ni vakakina ena iVola Tabu: e inaki ni Kalou me vakavulici rau vakavinaka na tamata ka me rawa ni taqomaki rau kina mai gauna balavu ni rarawa ka na vure mai na so na kilaka, me vaka na ka e qai yaco ena nodra sa digitaka na tamata mera sa liutaki ira ga vakataki ira ka me kakua nira liutaki mai vua na Kalou vakataki Koya.

Sivia e vica na udolu na yabaki, era sa mai kere tui na Isireli, sa mani tevuka na Kalou e matadra na revurevu ena sala muria mai (laurai tiko ena macawa sa oti), ka sa vakasalataki ira rawa na nona tamata ni digidigi mera sa toso tani mai na ruku ni nona veiliutaki ena yacova sara nai vakataotioti.

Esa qai torosobu vakalevu tikoga na ca nodra na tui Isireli, sa ra qai vakavuravura ga yani vakalevu na nona tamata ni veiyalayalati na Kalou, ka ra sa yawaka nai naki ni nodra kacivi. Sa qai vuqa na ka e solia vata vei ira na Kalou mai na ka ga era a kerea: na matanitu ni tamata.

Ena rarama vakalevu ni da torova nai vola I Taniela ena dela ni yaloyalo qo: sega walega ena nodra tayabe mai na vei matanitu ka vakatakilai ena raivotu, na “veimatanitu tani”- e sa vakatakilai talega na malumalumu nei Isireli, na nodra bese ni muri ana nona “mitsvot” (vakaro). Vica na senitiuri ni nodra lewai, ka sega ni bula galala ka a soli taumada mai Iteni. Sa yaco me sa mai dua na valenivuli vou ka rawa ga ni mai vuli kina na yalo dina e via vuli ka ni na raica na duidui dina e tiko ena tadrua ni matanitu vakavuravura kei na matanitu ni Kalou.

`Vakananuma mada na veimataqali kilaka, ena gauna talega oqo, ka na uasivi cake me vuqa vei keda me kua ga ni kila. Ena veivuke vakacava oqo vei keda me da kila na ka ka a vakatabui mai Iteni?`