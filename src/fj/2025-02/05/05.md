---
title:  Ena Tadrua ni Vanua Mamaca kei na Wasawasa
date:   30/04/2025
---

E ka ni vuli levu vei keda nai vakatakarakara ni vanua mamaca kei na wasawasa ena iVola Tabu, vakauasivi ena parofisai,

“E ivakatakarakara, ni rau biu veitikivi na vuravura kei na wasawasa, o vuravura e matataka na vuravura vakaituvatuva, se na vanua o Isireli ena so na gauna. Ia na wasawasa, e dusia na veimatanitu tani ka ivakarere tu me vaka na wasawasa kai vakarere kina vanua mamaca.”—Beatrice S. Neall, “Sealed Saints and the Tribulation,” in Symposium on Revelation, Book 1, ed. Frank B. Holbrook, (Silver Spring, MD: Biblical Research Institute, General Conference of Seventh-day Adventists, 1992), drauniveva. 260.

Ena vakasama qo, na vanua mamaca e itikotiko dei, tauyavutaki ena matanitu ni Kalou; na wasawasa e dusia na veilecayaki kei na bula yayavavala ni veimatanitu ka tauyavutaki ena dokadoka ni tamata

`Wilika na Vakatakila 12:15, 16 kei na Vakatakila 13:1, 11. Raica na nodrau biu veitikivi me rau vakauvatani na wai kei na vanua mamaca. Erau veivuke vakacava ena kena kilai vakamatata na parofisai?`

O raica rawa ni vakayagataka na wai na gata levu me vakacacana kina na yalewa (na Lotu). Me vaka eda sa raica rawa ni wai e vakatakarakarataka na matanitu vakavuravura, kei na bula veilecayaki ka tayana e tiko kina. Ia eda raica na nona vakayagataka o Setani edua nai kumukumu levu, biligi mai vei ira nai kena iliuliu, me ra vakararawataki kina na tamata ni Kalou ena itukutuku ni veigauna baleta na Lotu.

E raica tiko na Lotu Ni Kavitu ni Vakatakila 12: 16 e dusi tiko kina veivakararawataki ka ra sotava na tamata vakabauta, kei nai tosotoso ni qara vanua kina vuravura vou. Ke donu tiko na noda rai me baleta na wasawasa kei na vanua mamaca, a cava e tukuna me baleta na tauyavutaki ni matanitu levu o Amerika.

E rawa beka meda raica talega ni vanua mamaca e dusi tiko kina vanua yalataki – na vanua ka biu vakatikitiki me baleti ira na tamata ni Kalou? E rawa li ni vuna oqo na nona basika mai me vaka na luve ni sipi na manumanu mai vanua mamaca. E dina ni sega ni yaco o Mereke me “Isireli Vou” me vaka era vinakata na a tauyavutaka, ia, e yaco tiko me vanua ni galala ni lotu vei ira e milioni na dau vakatotogani na nodra lotu

Ia, e kani rarawa ni o koya na manumanu vaka na luve ni sipi qo ena vosa tale me “vaka na gata levu.” (Vakatakila. 13:11) E yaco tu o Mereke me idusidusi ni galala ni lotu, ia, ena yaco tale me liutaka na veivakararawataki vei ira na tamata lotu. Qo tale edua nai vakaraitaki ni ka ena yaco ni digitaka na tamata me lewai koya ga ka sega ni liutaki mai vua na Kalou.