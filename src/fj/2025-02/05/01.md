---
title:  "Na Veimatanitu: Vidavida 2"
date:   26/04/2025
---

### Tikina me vulici ena vuli ni Macawa qo

Vakatekivu 2:9–17; Taniela 2:31–35; Aisea 17:12, 13; Taniela 7:1–3; Roma 3:10–19; Vakatakila 12:15, 16; Vakatakila 10:1–11.

> <p>Wiligusu</p>
> “Dou tiko lo, mo dou kila ni’u sa Kalou: Ka’u na vakalevulevui e na veimatanitu, ka’u na vakalevulevui e vuravura!” Same 46:10.

Ra veiletitaka na tamata ena loma ni vei Senitiuri sa oti yani ni a vinakata ga na Kalou me sikalutu na tamata, ka dokoulu sobu ki na ivalavala ca kei na mate, ka me na vakavuna na nona lako mai – ena dagodago vakatamata i Jisu- me yaco sara kina kauveilatai.

Na dina levu ga e laurai, se sala cava tale e tiko me rawa kina vua me vakaraitaka vakaiyaloyalo na nona kaukauwa kei na loloma titobu vua na tamata me vaka na nona mate ena kauveilatai ena vukudra? Na I vakalekaleka ni veileti, e vakakoto oqo ne, e gadreva na Kalou me sikalutu na tamata.

Oya e dua na rai vakasisila qai vakaloloma. E sega ni nona inaki na Kalou me sikalutu o Setani se na kawa tamata. E dua na ka vakaciriloloma na vakaitamera ni revurevu e sala muria mai na vukitani nei Setani kei na nona salamuria yani na tamata. Na noda rekitaka na Kalou e rawa ni ka taucoko tuga ke rau a yalodina tikoga na noda itubutubu taumada.

Ena macawa qo, eda na tomana ena noda vakaraica na leqa e vakavurea na sikalutu ni tamata, kei na gagadre ni tamata me sa liutaki koya ga ka coqa kina na veiliutaki ni Kalou. Na vei dina oqo e vakatakilai vakamatata ena ivola iTaniela, ni vakaraitaka ni dina tikoga na Kalou ni sa vakasalataki ira oti ena ka ena yacovi ira kera vuki tani mai vua ka digitaka e dua na tui vakavuravura. Era sa qai rawata vakakina: na tui vakavuravura, era vakaturaga nai valavala ca vua e dua take nai valavala ca. Rau sega ni na mau rawa.

_Vulica na lesoni oqo me veivakarautaki ki na Siga Tabu, Me 3._