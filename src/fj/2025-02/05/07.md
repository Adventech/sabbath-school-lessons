---
title:  Kuri ni Vakasama
date:   02/05/2025
---

Wilika na Ellen G. White, “The Tower of Babel,” drauniveva. 117–124, ena Patriarchs and Prophets.

“Ia ka’u a raica na lomalagi vou kei na vuravura vou; ni sa takali na lomalagi makawa kei na vuravura makawa; ia sa segai sara na wasawasa..” V/kila 21:1 .Na bukawaqa vata ga ka na vakarusai ira na ivalavala ca ena vakasavasavataki vuravura. Ena taviraki laivi vakadua na yaloyalo ni veivatonaki. Ena sega ni dua na bukawaqa tawamudu mai Eli me veivakarerei tiko vei ira na sa vakabulai me baleta na isau ni valavala ca.

“E dua ga na ka ena veivakananumi tiko: ena tokara tu na iVakabula na mawe ni nona mai mate ena kauveilatai. E toka e uluna, e sarisarina, ligana kei na Yavana na mawe ni veivakatotogani e vakayacora na iValavala ca. E kaya na parofita, “Ia na nona lagilagi sa vaka na rarama; Ka sa cila mai na ligana: Ia sa tabonaki ga maikea na nona kaukauwa” Apakuki 3:4. Na sarisarina ka lausua e drodro mai kina na uciwai dravaka ka vakaduavatataka na tamata kei na Kalou, e tabonaki eke na nona kaukauwa.” ‘E Gumatua me Veivakabulai,’ ena isoro ka vakacabori me veivakabulai kina, ka sa qaqa me vakatauca na lewa dodonu vei ira na a beca na yaloloma ni Kalou. Nai sosomi ni nona vakalolovirataki na nona vakacerecerei; na mavoa mai kalivari ena vakaraitakaka yani ki na veigauna tawamudu na nona vakalagilagi ka kacivaka na nona kaukauwa.”—Ellen G. White, The Great Controversy, drauniveva. 674.

**Taro ni Veiwasei:**

`Ni na mai cava, na rawa ka vakavuravura, se mani vacava sara na kena iukuuku, na kena veivauqeti se kena lagilagi, ena vuki kece me kuvu ni qele ka dravusa, e na vakadrukai me tawamudu. E wili kina na veika lelevu ka vakalagilagi ko rawata e vuravura se sa rawata tiko ena gauna saraga oqo. Na cava e bibi kina na kena teivaki tiko ena noda vakasama na rai oqo? Ena vukei iko vakacava na ivakarau ni rai qo ena kena vakadavori vakadodonu na nomu ituvatuva?`

`Dikeva vinaka mada na manumanu ka cabe mai wai ena Vakatakila 13: 1-10. Na sala cava e yaco kina na manumanu qo me revurevu dina vakayago ni vakarau ni vakasama vaka-Pepeli? E sa isoqoni kece ‘ni matanitu kece ni tamata,’ mai Papiloni me yacova na kaukauwa ni ileu lailai. Nai tovo cava ni vei matanitu yadudua o raica rawa ni bula ka tomani sobu mai ena veitabagauna? Na imoimoi cava nei vuravura e ilovi rawa kina vua na cau nei Papiloni kei Roma.`

`Ena rawa vakacava vei keda na Lewe ni Lotu me da raica me veiraurau vinaka na noda qarava na Kalou kei na noda doka na lawa ni matanitu cava ga eda vakarurugi kina? Na cava me caka ke yaco na nomu talairawarawa vua e dua me sala ni nomu talaidredre ki na kena ikarua?`