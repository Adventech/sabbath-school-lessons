---
title:  Taniela 7
date:   29/04/2025
---

E a soli taumada na tadra ni Taniela 2 vua e dua na Tui Papiloni. Ia na Raivotu ni Taniela 7 e soli vua edua na Parofita mai vei ira na Iperiu, ka lewe ni tamata ni veiyalayalati ni Kalou.

Ea soli talega vei Taniela na vakasama vata a soli vei Nepukanesa, ia mai na dua tale na imoimoi ni rai. E sega ni matakau, ia e raica ga na veitarataravi ni veimatanitu ka ra cabe mai ena wai vikoraki ka seuraki me biau ena kaukauwa ni cagi. O ira na vei matanitu qo era veileti voli ga, ka vakavuna na vuki veiveisau ni ulunilewa ena kedra maliwa. Na veitikina me vaka na Same 65:5-8; Aisea 17:12,13 kei na Jeremaia 46:7,8 era vakayagataka na vosa vakatautauvata ni waluvu kei na biau me tabaiyaloyalotaka na ue kei na veiqedravu ena maliwa ni veimatanitu oqori.

E duidui sara na Vanua yalataki, ena lona madaga ni vica na gauna ni kena bula voli mai. E vaka tu me dua na yanuyanu ni sautu ka taqomaki Vinaka tu e loma ni ‘Wasa Veimatanitu tani’. Na matanitu tabu ka tauyavutaki ena yavu dei ni Matanitu ni Kalou, ka duatani mai na veimatanitu veilecayaki wavoliti ira.

`Wilika na Taniela 7:1–3. E levu na yavala e yaco tiko ena ka e saravi. Na cava eda rawa ni vulica mai nai yaloyalo oqo, me vaka na matai ni manumanu ka cabe mai wasawasa?`

E sarava Vinaka tu o Daniel mai matasawa na veilecayaki ni nodra veivaluvaluti na veimatanitu tani. Vakasauri sa cabe mai vanua mamaca na manumanu ki na vanua e lewa. Sa yaco me ra sa na leqa talega na tamata ni Kalou ena nodra leqa na veimatanitu tani. Era sa digitaka oti me ra bula vakataki ira na kai tani, ia qo era sa na qai bula vakataki ira. Sa tekivu mai vei Papiloni na nodra bula lewai. Sa sega tale ni ra qai marautaka na galala ni nodra qaravi ira ga vakataki ira na tamata ni Kalou.

Na nodra vakayalia na galala oqo na tamata ni Kalou, ena cici tiko me yacova ni cava na bula ni vuravura, ka me sa na vakatikori tale o Jisu me noda Tui. Ena veiyalayalati vou era kune rarawa tiko na tamata ni Kalou ena liga ni matanitu vaka-Roma kei na vveivakacacani ni ileu lailai, ka mai sosomitaki Roma vaka-Pekani. E kune ena itukutuku ni veigauna ni so na matanitu e vinaka toka mai vei ira tale eso ka so na gauna e sautu ka maravu vakalevu mai vei ira tale eso. Nai wase levu ni tukutuku ni veimatanitu oya ni ra sa qai torosobu tiko ga mai. Era cakava tiko oqo nai liuliu ka ra kaya ni ra kauwai tiko ena vukudra na nodra tamata. Sa bau duidui vakadua mai na matanitu ka vianakata na Kalou ena vukudra na nona tamata, kevaka walega me ra a digitaka.

`E veivuke vakacava na Roma 3:10–19 ena vakamacala ni noda vuravura? E vakaraitaka vakacava, vakauasivi na tikina e 19, na noda sa gadreva kusarawa na Kosipeli ena noda bula?`