---
title:  Taniela 2
date:   28/04/2025
---

Ena gauna ni tiko vakabobula mai Papiloni, a vakaraitaka kina na Kalou vei Taniela na parofita, e dua nai vakamacala mosimosi me baleta na nodra veiwekani na nona tamata kei na veimatanitu e vuravura. Era sa sega tale ni qai lewai ira tiko vakataki ira; era sa mai tamusuka na vua ni nodra digidigi ga vakataki ira. (Era na rairai vuli beka kina?)

`Wilika na Taniela 2:31–35, E solia e dua nai yaloyalo totolo me baleta na itukutuku ni veitabagauna kei vuravura me yacova sara nai vakataotioti. Na dina bibi cava e rawa ni da vulica mai na parofisai veivakurabuitaki oqo?`

E vuqa talave na nodra vakanuinui ena cavu isausau ni rawa ka ni tamata ni vakarau mai cava toka na ikatinikaciwa ni Senitiuri. Mai Parisi ena (1900) a vakayacori kina e dua na vakaraitaki cakacaka ni liga levu. E vaka e tara cake na nodra vakanunui na tamata ena vuku ni veigauna sa tu e matadra. Tubu cake na buli yaya vakamisini kei na kila vakavuku ka nanumi ni sa na oti kina noda leqa. Ni curumi na ka ruasagavulu ni senitiuri, sa toso cake na rarama ni vuku ka sa nanumi ni sa totoka cake ni da sa tekivu vakataroga e vuqa na ka me rawa ni na daumaka cake kina na bula.

Totolo walega na vorovorolaki na tatadra oqori nim ai Cabolo na iMatai ni Valu Levu kei Vuravura. Mai yali na nodra bula e sivia e 200 na milioni na tamata ni cava na iMatai ni Valu Levu. Eda sa cavuikalawa ena buli yaya vakamisini kei na ka vakalivaliva, ia, e sega ni bulia vinaka na ituvaki ni lomada. E kaya kina o Doketa Matini Luca Tui (Jnr), “Sa rawa sara ni da vakavulica na gasaukuro vakaulutoa me lai tau donu kina vanua e vanataki kila, ia, e cala na veituberi vu ana tamata. Sa rau ilawalawa vakadomobula saraga ni rau na veitauri liga.

Vuqa na gonevuli ni parofisai era raica rawa ena Taniela 2, ni tekitekivu ni dago ni matakau mai na koula, siro kina Siliva, Parasa, siro sara kina na kaukamea, me yaco sobu sara ki na veiwaki ni kaukamea kei na qele, ei yaloyalo kei vuravura, mai na talei kina ka wale.

E rau kaya o Charles Darwin kei Karl Marx ka veitokoni kina e so tale na vuku lelevu ni vuravura ena sasaga me ra rawai keda, ni sa vanavanakilagi na uasivi ni noda bula na tamata, ka da sa veisau tiko vakayago kei na bula ni veimaliwai. E rairai so ga na vanua sa daumaka cake tiko kina na bula (ena bula vakayago). Ia o cei e raica rawa na veigauna ka se bera? E sa liutaki tiko na vuravura ena vakanuinui vinaka me baleta na veisaututaki, bula qaqa kei na tiko Vinaka.

`Veivakasalataki o Jisu, “Ia dou na rogoca nai valu, kei nai rogorogo ni valu: …. Ni na veibolebolei na veivanua eso, kei na veimatanitu eso: ena yaco talega na dausiga, kei na tavuki ni vanua, e na yasana e vuqa.”(Mac. 24:6, 7). E rawa li ni da vakacegu tiko ena noda kila ni sa liu rawa mai na ivakasala?`