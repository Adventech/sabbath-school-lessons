---
title:  Sa Voleka Sara Me Vukei Keda Ni Da Sa Rarawa
date:   25/05/2025
---

`Wilika na Same 46. Na itukutuku ni veivakadeitaki cava eda ciqoma rawa ena loma ni bula tatavukivuki eda donuya tu oqo, kei na veika eda sa kila tiko ni na lutuki vuravura enai vakataotioti ni veigauna ena kena sa na mai vakacavari e vuravura na veisaqasaqa levu ena kedrau maliwa na Kalou kei na Tevoro?`

E tara tiko na Same 46 na vakasama ka kune ena Iperiu: “na ka e uasivi cake.” E uasivi cake o Jisu mai vua na Bete levu e vuravura, e uasivi cake nona I soro mai na manumanu kecega, ka uasivi cake na Vale Tabu vakalomalagi mai na kena e vuravura.

E duidui na sala e muri ana Same oqo. E sega ni tara o dauvolavola na ka vinaka me qai vakatauvatana kei na ka e uasivi cake; ia e vakatauvatana na vuravura vakaduduile vata kei na kena revurevu ki na yalayala ni veika e uasivi cale ka vakarautaka tiko na Kalou me baleti keda

E vutu coqa na Same oqo ena inuinui kei na vosa ni yalayala. Ke da viviraki ena loma ni bula lala kei na veivakatovolei, na rarawa kei nai valu e sotavi, e dodonu ga me da “tiko lo, me da kila ni sa Kalou”: (Same 46:10), ka vakacegu tiko ena veivakadeitaki ni dua na siga e na mudu kina, ka na “vakalevulevui e na veimatanitu“na Kalou, (Same 46:10) .

Raica talega na ka e volai eke, “O koya oqo eda na sega kina ni rere, kevaka sa kau tani ko vuravura, Ka sa kau yani ki na loma ni wasa liwa na veiulu-ni-vanua,”(Same 46:2).

E sega ni na levei rawa, ia me da vakananumi ga ena I yaloyalo ni veika ena yaco ena lesu vakarua mai: “A sa lako tani yani na lomalagi me vaka nai vola balavu sa vivigi vata; a sa kau tani mai na nodra i tutu na ulu-ni-vanua kecega kei na yanuyanu kecega.,”(V/kila. 6:14). Dua tale qo: “12 ni dou sa dauwaraka ka daugadreva sara na kena yaco mai na siga ni Kalou, ena takali kina ko lomalagi ni sa kama, ena waicala talega na veivu ni ka ni sa vakamai,” (2 Pita 3:12). Na vuravura qoka, kei na ca kece ka vakasinaita, ena ni tudei, ia ena qai tarava mai edua na ka ka na sega ni cakacakataka rawa na noda mona. Ena gauna qo, eda gadrevi me da tatakube matua tiko, me da maroroi tiko ena vakabauta, ka lili tiko ena ka esa cereka oti mai na Kalou vei keda, vakauasivi na mate nei Jisu ena kauveilatai.

`Ena ca vakalevu sara ko vuravura, ka da kila ni na ca vakalevu sara. Nai I nuinui cava o na nimata mai na veika o sa kila tiko me baleta na Yalo Vinaka, kaukauwa kei nai tovo ni Kalou?`