---
title:  Waini Kei Na Dra
date:   28/05/2025
---

`Wilika na Same 75. Wilika talega na Maciu 26:26–29 kei na Vakatakila 14:9–12. Na cava e vakaraitaka na Same ena vuku ni veika eso me dikevi ena veilewai. and how do these other texts help us understand these issues?era veivuke vakacava na veitikina tale eso me baleta na veika ena yavutaki kina na vakatulewa?`

Eso era nanuma ni Same oqo e a lagati ena vuku ni veivakurabuitaki ni kena vakarusai na mataivalu nei Senikaripi, (2 Veigauana 32, 2 Tui 19)— e dua nai talanoa kava ka me dusi tu kina I otioti ni veivakarusai vei ira nai valavala ca, Vakatakila 20. Era tiko e loma ni Koro Tabu na tamata ni Kalou kei na nodra Tui Yalo savasava ena gauna e ra toro mai kina na ivalu ni tamata ca ka vakavolivolita na koro, ia era na qai vakarusai mai vua na Kalou vakataki Koya.

E dua na ka ena vakadodonutaka na Kalou ena veilewai na kena a vakayagataki vakaveitalia na kaukauwa ena vuravura I valavala ca. Na tamata bale kina i valavala ca era sa sega ni bula ena veivukei, se me baleta na lagilagi ni Kalou, ia me baleti ira ga vakataki ira. Eda sa bula vata kei na revurevu ni noda digitaka me da vakabauta ni sa sega ni vakaibalebale se dua na kena yaga na bula vakaivakarau ena vuravura raraba. Ia ke me vakaibalebale, kaya e dua na Vuku, Friedrich Nietzsche, mo mataitaka ga me baleti iko ga, ka vakalasulasutaka tu ga ni vuravura raraba e baleti keda kece. Na tamata yadua, me bula me vaka ni o koya e dua ga na kalou.

Ke dua e taroga se cava e qai yaco vei Nietzsche? Qai ca na uluna,caroba e gaunisala ni tovolea me tarova e dua na tamata mai na nona kuitataka tiko e dua na ose. Tinikadua tale na yabaki na nona tauvimate ena wakakau ni viciko ni yagona kei na kena sa tu vakaca tu na nona vakasama me yacova na nona mate ena 1900.

Se mani vacava sara na ca ni leqa, eda vakananumi na tamata vakabauta me da bula tiko ena I nuinui, kakua ni cakacakataki na veigauna ka se tiko mai matada ena ka e yaco wavoliti keda tiko edaidai. E ka rawarawa sara me da yalolailai ni da raica na kena sa talaraki veitaravi na duru ni bula vakaitikotiko, mai na ligadra na sega ni kila na Kalou, se vei ira ka sega ni yavutaki ena I Vola Tabu na nodra kila na Kalou. Eda bula tiko ena dua na gauna ka sa buturaki vakaca sara kina na bula vakaitovo savasava, ka sa vakalecalecavi ena so na yasai vuravura na duidui ni tagane mai na yalewa. E so na ulutaga ni bula vakaveitalia, ka ra na madua eso me veivosakitaka e matana levu, se ena yasana vuni madaga, esa vakasausautaki ka marautaki tu e matana levu. Ya na vanua vakasisila eda sa vakanamata tiko kina.

`E dina ni dodonu meda cakava noda itavi ena kena vueti na bula sautu vei ira eso na wekada. Ia na cava e sega tiko kina ni da taura raw ana vakasama bibi ni na taura saraga na vakarusai ni vuravura qo kei na vakavoui kei vuravura ni bera ni qai vakadodonutaki ka vinaka vakadua na vanua?`