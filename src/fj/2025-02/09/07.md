---
title:  Kuri ni Vakasama
date:   30/05/2025
---

Wilika na Same 133, Cakacaka 1:4–9, kei na Vakatakila 5:4–7.

“Ena nodra gauna na Pateriaki e dau vakatakilakilataki na veivakauqeti ni Yalo Tabu ena veika sa kilai rawa tiko, ka sega ni taucoko sara. Edaidai, ena vuku ni talairawarawa kina nona vosa nai Vakabula, era sa cabora na tisaipeli na nodra vakavinavinaka ena vuku ni solisoli, ka lai tomana o Karisito mai lomalagi na veisorovaki. Esa kerea vagumatua o Karisito nai solisoli na Yalo Tabu, me rawa ni sovaraka vei ira na nona tamata”.”—Ellen G. White, The Acts of the Apostles, drauniveva. 37.

Era vakasalataki na tisaipeli me ra vakadinadinataki Karisito “ki na i yalayala kei vuravura,” (Cakacaka 1:8), na cakacaka ka na vakarogotaka na lesu mai i Karisito, (Mac. 24:14). Me da tomana tiko na ka eratou a tekivutaka.

Ni tukuna o Karisito me kau nai tukutuku Vinaka ki vuravura taucoko, e sega ni biuti keda duadua tu me da vaqara na sala me rawati kina. E liutaki tiko na cakacaka mai na Vale Tabu mai lomalagi. Na noda cakacaka e sema vei Karisito: e tuberi keda ka vakaukauwataki keda. Oqo na nona cakacaka, ka sega ni noda: eda kerei me da muri koya. O na raica ni a vakaoya na kena icakacaka vei Isireli: e tukuna na Kalou me ra muria na nona I vakassala, ka mani vakayacora na ka e sega ni vakabauti ni rawa ni yaco. Esa cakacaka rawa tiko na Yalo Tabu e lomadra na wekada; e da kerei ga me da tu ekea ni sa yaco mai na gauna ni digidigi, me rawa ni da sureti ira me ra tomani ira na tamata ni Kalou ena nodra duri vata kei na Lami e Saioni. Sega ni yaga me da bulia nai walewale vou, baleta ni da sega ni vakatulewa tiko ena cakacaka qo.

**Na Taro Ni Veiwasei:**

`Sa wavokiti vuravura nai tukutuku ni agilosi lewe tolu, ia e vuqa na tamata eda se bera ni yacovi ira yani. Ena nomu kalasi, veitalanoataka se na rawa vakacava kina I soqosoqo lotu me vakayacora na cakacaka e kacivi keda kina o Karisito. Ena rawa vakacava me da kua ni yalolailai, me vaka ni vuqa na tamata era se bera ni rogoca nai tukutuku dina ni otioti ni gauna?`

`Ena Vakatakila 5 e raica o Joni ni sa soli na ivola dregati vua na Lami, baleta ni yaga ka gumatua o Koya. Ni sa cecegi na drega ena Vakatakila 6, eda sa raica nai tukutuku ni veitabagauna ni soqosoqo lotu ni veiyalayalati vou ni sa tuvani sobu me yacova nai otioti ni gauna. Ena ivakamacala oqo, na cava eda rawa ni vulica baleta nai walewale ni nona na vakaotia na Kalou na nona cakacaka?`

`Na cava eda raica ni yaco tiko e vuravura edaidai, ka rawa ni vakarawarawataka na kena yaco na ka eda kila tiko ni na yaco, ka volai tiko ena Vakatakila 13 kei na 14? Na cava na ivakatatao ka se tiko?`