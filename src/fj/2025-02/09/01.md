---
title:  "Ena Loma NI Same: Vidavida 2"
date:   24/05/2025
---

### Wilika me baleta na vuli ena macawa oqo

Same 46, Jer. 4:23–26, Same. 47:1–4, 1 Cesa. 4:13–17, Same 75, V/kila. 14:6–12.

> <p>Wiligusu</p>
> “Me ra vakavinavinaka vei kemuni na Kalou, ko ira na lewe ni veivanua; Io, me ra vakavinavinaka vei kemuni ko ira na lewe ni veivanua kecega. Me ra reki na veivanua ka sere e na marau: Ni kemuni na lewai ira vakadodonu na veimataqali, Ka tuberi ira na veimatanitu e vuravura. Sela.” (Same 67:3, 4).

Ni da vakananuma nai otioti ni ka me na yaco, e vaka me da rai tu ga kina na manumanu kei na veikaukauwa tale eso ena Vakatakila. E dina ni dua tiko nodratou I tavi levu, ka bibi talega. Me a sega, ke sega ni biuta na Kalou ena ivola Tabu me rawa ni da kilai iratou,(V/kila. 1:3).

Na parofisai, me tata, ni tara talega na ka me baleta nai valavala ca, na rarawa kei na mosi, na veilewai, na veisaqasaqa levu ni Vinaka kei na ca, na lewa dodonu kei na lewa veivakaduiduitaki, na veivakararawataki kei na vuqa tale.

E tara talega vakatitobu na Same na vei vakasama oqo, ka vakacakulea nai ituvaki kecega ni yalo ni tamata, mai na tamatamani yalolailai ki na reki vakaivua. Eda raica na vakavakarau nei Isireli ena I valu kei na kaukauwa ni butobuto. Eda wilika na nodra taro na tamata, ka noda talega, se cava e sega ni walia kina vakadodonu ka vakaotia vakasauri na ca na Kalou. E da vagolei vaka ki na Vale Tabu me sauma na taro, ka vakina na wasoma ni vakamamasu vua na Kalou ena nona I tutu vaka Dauniveibuli. Sega li ni da vauci tale tuga ena vei taro oqori edaidai?

Io, e dina, o ya na vuna ena tomani tiko kina na noda talaraka tiko na Same me rawa ni da raica na vei dina bibi oqo.

_Vulica na vuli ena mecawa qo me veivakarautaki kina Siga Tabu, Me 31._