---
title:  Na I Nuinui ena loma ni Bula Toqetoqeya ka Veilecaki
date:   26/05/2025
---

E levu na vosa vakayagataki ena Same era ivakatakarakara. Ia ni sa yaco mai na vosa ka dusi tu kina vakavoui ni vuravura, sa eda vakabauta ni sa sega tale na ivakatakarakara. E da vakananumi ena Same 46 ni na yavalati vakaidina na vuravura vakayago qoka ena Lesu mai nei Jisu. Ena sega I vakaleqai eke na wai kei na vatu, ia na tuvuka ni veigauna kei vuravura era sana talaraki kina na veimatanitu vakavuravura, kei na I vakarau ni matanitu ni tamata ka vakavuna tu na rarawa kei na leqa ena vica na udolu na yabaki sa oti.

Na kena itinitini, ni o ira na veikaukauwa oqo, na ca kece kei na rarawa era kauta vata mai ki na kawa tamata, era sana mai vakaoti kece .

`Wilika na Jeremaia 4:23–26. NA cava e tukuna vei keda me baleta na leqa ka na tarai vuravura tiko, me na yacova sara ni sa na qai “dua tale na Lomalagi vou kei na Vurravura vou” V/kila. 21:1)?`

Na parofisa vakaivola tabu e vakaraitaka mai na ka ena yacovi vuravura. Na raivotu ni Taniela 7, e vakaraitaka na wasawasa voravora ka ra vude mai kina na veimatanitu e vuravura. Na cagi ni veiraravui kei na ivalu e liwa takosova na Wasawasa ni Kaitani (na vuravura), ka vakatubura veitarataravi na veimatanitu vakavuravura. E sega ni dua vei ira e kauta rawa mai nai wali ni leqa dina ni kawa tamata. Na vei liuliu vakavuravura e da vakararavi kina, e sa vakadinadinataki ni ra tamata I valavala ca ga vakataki keda, ka ra daunanumi ira ga vakataki ira.

Sega ni dua na matanitu ka vakaraitaki vei Taniela e kune me koro taqomaki vinaka me ra maroroi kina na tamata ni Kalou. Ia eda sa kila ni da sa lewe ni koro ena matanitu ni Kalou, (Fil. 3:20). E yawayawa kalia mai na veilecayaki ni vuravura qo, e tiko kina nai tikotiko vakaturaga ka na sega ni vakayavalati rawa, (Isi. 1:26). E tukuna o Jisu ni na lutuki vuravura e dua na tayana vakaitamera ni bera na nona rairai mai,(Mac24). Ia, e rawa ni da tatakube tiko ena dela ni vakabauta, se cava ga na I tuvaki kei vuravura, baleta ni da kila ni se vakatulewa tikoga na Kalou. E dina tale tikoga ena nona yalayala: “Sa cudru na veivanua, sa yavala na veimatanitu: Sa vosa yani ko koya, sa waicala ko vuravura. Sa tiko vata kei keda ko Jiova ni lewe vuqa A nodai drodro na Kalou i Jekope. Sela,” (Same 46:6-7). Ena toso lekaleka qo, ena sega ni ruru rawa nai lakolako. Tosotoso balavu: da vakavinavinaka vei Jisu, sana veisau nai talanoa.

`Sega na lomatarotaro, sa veilecayaki ka tayana na noda vuravura. Ena veivuke vakacava na Taniela 7, me da raica na kena itinitini, se ena lako vakavinaka vei keda ke da yalodina tiko se sega?`