---
title:  Na Noda Bete Levu
date:   18/05/2025
---

Ni vakaraica tiko o Mosese na kena vakaduri na Vale Tabu, e sega ni vakatarai vua me lewa ga na kenai taratara. E solia vu ana Kalou na kena I voladusidusi me vakamuria. 40 Ia mo cakava dina sara me vaka na kedrai vakatakarakara ka vakatakilai vei iko mai na ulu-ni-vanua.” (L/Yani 25:40). Eda kunea ena I vola na Iperiu nai vakatakarakara cecere me taurivaki, na Vale Tabu vakalomalagi.

`Wilika na Iperiu 9:11–15, me baleti Karisito na noda Bete Levu ena Vale Tabu Vakalomalagi. Na cava e tukuna me baleta na ka e vakayacora tiko o Koya ena vukuda?`

Na vale Tabu e vuravura ei yaloyalo veivakurabuitaki kei Jisu. Mai na veiqaravi vaka-bete kei nai soro, mai na kena iyaya kei na ikena iukuuku. Era tukuni Jisu taucoko.

E vutucoqa nai Vakatakila ena Iyaloyalo ni Vale Tabu. Eda raica na itutu ni cina enai tekivu ni vica na tikina, na kato I veiyalayalati e cavuti ena wase e va, kei na so tale na iyalayalo ka ra kerei tiko mai na Vale Tabu. Ke sega na kilai na Vale Tabu ni veiyalayalati makawa, ena s ana bau wadrega me ciqomi rawa na vanua e via vagolei keda tiko kina o Joni ena ivakamacala ni nona raivotu. Ni volavola o Vaula ena veika era lako curuma na Isireli, e kaya kina, “na ka kecega oqo sa yaco vei ira mei vakatakarakara: a ra sa volai me da vakatavulici kina, oi keda sa yacovi keda nai vakataotioti ni veigauna,” (1 Kor. 10:11).

E vuqa na ka eda rawa ni vulica mai na kena vulici na veika lalai me baleta na Vale Tabu. Ena Same, e laurai kina na veigacagaca lalai eso ni kena kilai na veika oqo: me vaka na nodra semati ira ki na Vale Tabu na tamata ni Kalou. Eda irova na isema nei Tevita ki na Vale Tabu kei na kena veiqaravi. Eda digova na nodra vakatusa mai vuni yalodra na tamata na veika ena mai vakayacora na Mesaia ena vukudra. E sega walega ni na laurai o Jisu mai na ivakatakarakara, e sa rawa talega ni da cukiraka na ka era lako curuma na tamata, me kilai kina na ka e vakavulica na Kalou mai na Vale Tabu kei na vei vakavuvuli me noda me baleta na noda salavata kei na Kalou.

`Wilika na Same 122. E dina ni da na sega ni lako rawa ki na Vale Tabu Vakavuravura (sa yali, ka na sega ni vakaibalebale ke dua e tara tiko kina me kena isosomi). Na cava e kune ena Same ka raw ani bolei keda ena vuku ni ka sa vakayacora oti o Karisito vei kedaru? Raica na vakasama ni vakacegu, bula qaqa, vakavinavinaka kei na veilewai.`