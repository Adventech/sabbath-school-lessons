---
title:  Kuri ni Vakasama
date:   23/05/2025
---

“E lako curuma na Same I Tevita e vuqa na ka dina ka sotavi ena bula oqo, mai na ora ni loma ni tamata ena vuku ni cala, noda vakacacani keda ga vakataki keda, ka vakakina na talave ni vakabauta kei na veiwekani cecere kei na Kalou. Nai vola tukutuku ni bula I Tevita e vakaraitaka ni usana mai o ivalavala ca na madua kei na vakaloloma, ia, na loloma ni Kalou e rawa ni dokoulu yani kina boto ni sauloa, ka rawa ni laveti na yalo e veivutuni me vakaivotavotataki me luve ni Kalou ena vuku ni nona vakabauta. Na veivakadeitaki kece e tiko ena Vos ani Kalou. E dua na ivakadinadina kaukauwa ni nona yalodina, yalododonu kei na veiyalayalati ni yaloloma ni Kalou . . . .

“Au sa bubului vei Tevita na noqu tamata,. . . Au na tara cake na nomu i tikotiko,… 25 Au na vakayacora talega na ligana ki na waitui, i na ligana i matau ki na veiuciwai. Ena kacivaka vei au ko koya,Oi kemuni na tamaqu, Na noqu Kalou, kei na uluvatu ka’u sa vakabulai kina. Au na lesi koya talega me noqu ulumatua, Me cecere cake vei ira na tui kei vuravura. 33 Ia ka’u na sega ni kauta laivi mai vua na noqu loloma, e tiko ga kei koya na noqu veiyalayalati ka tawa mudu,” Psalm 89:3–28.”—Ellen G. White, Patriarchs and Prophets, drauniveva 754, 755.

**Taro ni Veiwasei:**

`Sa dua na ka vakaloloma na druka wasoma ni kawa tamata ena noda maroroya na mua ni noda veiyalayalati kei na Kalou. O Tevita, “e dua na tamata sa yalovata kaya na Kalou, veitalia ga na veileqa lelevu e cakava, e se vakayagataki tikoga me vakasavuya mai vei keda na yavu ni noda vakabulai. Na vakasama cava e iyaloyalo kina kei Jisu o Tevita, ni O Jisu duadua ga e maroroya vinaka na veiyalayalati kei na Kalou ena vukuda? Na cava e noda I nuinui duaduaga kina na ka e cakava o Jisu?`

`Na tagauni same cava o kunea ni veivuke ka vakaibalebale vakalevu ni vakaraitaki dina ni ka dina eda a lako curuma?`

`na cava e vuki talevi tiko kina na Vale Tabu ena Same? Na cava eda vulica ena vuku ni nona taleitaka tiko o Tevita na Vale Tabu? Ena vukei keda vakacava na vakasama oqo me da marautaka ni sa tiko o Jisu ena “Ligai matau I Tamana” me noda Bete Levu, ka dau tataro tiko Vua na ena vukuda,” (Rom. 8:34)? Na cava na vuna eda se gadreva tikoga kina na tamata vakabulai me dautataro tiko o Jisu ena vukuda mai lomalagi?`

`Ena vuku ni vakamacala nei Ellen G. White ka koto e cake, Na cava o sa bau vakila ena nona veilaveti na Kalou ki vua na yalo sa veivutuni, ka me sa vakaivotavota me sa luve ni Kalou ni oti na ca kei na vakaloloma ni valavala ca?`