---
title:  Same 5
date:   21/05/2025
---

`Wilika na Same 5. E a vakaitavi eke o Tevita me toqa na matata ni duidui ena kedra tadrua na sana vakarusai kei ira na sa vakabulai. Vakatauvatana na Same oqo kei na vosa ka vakayagataki tiko ena Vakatakila 14:1–12. O raica beka edua na ka e rau tautauvata kina? E vukei vakacava na nomu kilaka ena enai balebale dina ni noda lewena na lawalawa ni Kenavo ni nona tamata na Kalou ena ivakataotioti ni gauna oqo.`

E ka ni vuli ni da raica ni a vakataroga o Tevita ni “sega na ca me tiko vata” kei na Kalou, (Same 5:4). Na usutu ni Vale Tabu ni Kalou me na tiko vata kei ira na nona tamata, ka na vakakina ena matanitu nei Karisito, (Vakatakila 21:3). O ira me ra torova na itikotiko vakaturaga ni Kalou e dodonu mera tamata vakabulai.

E daumaka me da raica ni vakamacalataka o Tevita e dua na cakacaka ni so-Kalou ena Same 5:7, sa ikoya na uto ni veileti ena veisaqasaqa levu. E cavuti vaka ono na vakarokoroko ena Vakatakila 13. O iratou na agilosi e lewe tolu talega eratou kacivi vuravura me ra vakarokoroko vua na Dauveibuli. E kaya o Tevita ni o koya e “rerevaka na Kalou,” ka vakakina na na lotu kenavo ena nona kacivi ira na tamata me ra “rerevaka na Kalou, ka vakarokoroko vei koya; ni sa yaco na nona gauna me lewa” Vakatakila 14:7

Raici ira talega na vakabulai ena Vakatakila 14 e tukuni ni sa sega vei ira na “vosa lasu,” Vakatakila 14:5; era sa vosa dina, kei na nodra cakacaka e vakatakila na savasva ni tovo ni Kalou. E kaya o Tevita “ni sega ena gusudra na I valavala ca na dina,” (Same5:9).

E veivakidacalataki na ka saravi ka vakaraitaka mai o Joni ena usutu saraga ni vola na Vakatakila: era vakaturi mai na mate nai valavala ca ka ra sa mai tu ena mata ni Kalou. Sega ni ra taukena na dodonu qo; e soli vakailoloma ga vei ira ena vuku ni Lami ni Kalou, ka ‘luve ni tamata’ tawa cala ka sa duri tu vata kei ira e kea. Era sa vosoti, ka ra sa vakabulai; era sa na sega tale ni qai colata tiko na nodra cala (Same 5:10) baleta ni sa mai colata ena vukudra na Lami ni Kalou, (vakatauvatana vata kei na Ais 53:12 kei na 2 Kor 5:21).

Ena gauna ga sa na toqai kina na yaca ni Kalou e lomadra, sa na bau ka dredre mera vagalui tiko. Era vakadewataka e dua nai otioti ni “kaci vakadomoilevu” me ra kacivaka na yalololoma ni Kalou, (V/kila. 14:7). “Ia me ra reki ga ko ira kece sa vakararavi vei kemuni: Me ra sere vakadomoilevu ga ka sega ni mudu, ni kemuni na vakarurugi ira: Me ra marautaki kemuni ko ira era sa lomana na yacamuni. (Same 5:11).

`Vakananuma mada keo duri tu ena mata ni Kalou savasava ena veilewai, ka sa tevuki tu e matana nai tukutuku ni ka kece o vakayacora. Na cava e tukuna vei iko nai yaloyalo oya me baleta na nomu gadreva na yalododonu I Karisito?`