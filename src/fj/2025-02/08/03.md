---
title:  Ena Ulunivanua o Saioni
date:   19/05/2025
---

Ena Vakatakila 14, eda raici ira kina na tamata ni Kalou ni ra duri tu ena dela ni ulunivanua o Saioni. Na ulunivanua dina o Saioni e koto edaidai ena Ra ni koro makawa o Jerusalemi, ka dau nanumi tu ni tikotiko ni dabedabe vakaturaga ni Kalou, se na nona tiko ena kedra maliwa. Ena dua na gauna, na ulunivanua ni Vale Tabu, a toka ena ulunivanua o Moraia, ka qai mai yaco me kilai e muri me ko Saioni.

Nai yaloyalo bibi oqo ka vakamacalataki ira na nona Kenavo na Kalou ena itoitoi ni gauna oqo e vakamacalataki mai ena vosa ni Vale Tabu, me vaka na vei yaloyalo bibi ena ivola na Vakatakila. Vakavinavinaka vua na Lami, era sa tiko na nona tamata ena ulunivanua tabu ni Kalou

`Wilika na Same 15 and 24, Na vanua ea taroga kina o Tevita na taro ni veitaro kecega: “O cei ena tiko vakadua e na nomuni ulu-ni-vanua tabu?” Vakatauvatana na nona isau ni taro ena same e rua oqo kei nai vakamacala baleti ira na tamata ka ra duri tu ena ulunivanua o Saioni ka toqai toka ena Vakatakila 14:1-5. O Raica rawa li e dua na erau tautauvata kina? Ena rawata vakacava e dua me lewena nai kumukumu qo? A cava nai balebale ni kena volai nai yaca iTamana ena yadredra? Vakatakila 14:1.`

Na ivakamacala ni tamata kara vakatarai me ra tu ena iserau ni Kalou ka kune ena Same I Tevita sa dua na tamani tuvatuva cere ka sa na bau dredre vei ira na tamata ivalavala ca me ra yacova rawa. O cei vei keda e yalosavsava me vakaraitaka ni dau taubale tu vakadodonu ena veigauna kecega? Se dau vosataka tu ga na dina e yalona, Same 15:2? Dravusakulukulu me dua vei keda me tukuna, “sega ni yavalati rawa” (Same 15:5). Ke da tukuna ni da sega ni se bau valavala ca, tukuna nai Vola Tabu, ni sega vei keda na dina, (1 John 1:8).

Sa da na tinia ga ni da tucake cake rawa walega ena ulunivanua o Saioni ena vuku ni Lami ni Kalou. E seg ani cavuti na Lami ena Same I Tevita, ia e curu mai vakasauri ena ivakamacala ka kune ena Vakatakila 14. Viavia vakasaraga me sauma tu na taro a taroga o Tevita na Vakatakila 14. Ia oqo ni sa vakadeitaki koya na Lami e Saioni, ena Vale Tabu, e sa na rawa talega ni da na tiko kina ena vuku ni nona yalododonu ka sa votai vei keda ena vuku ni vakabauta. Eda sa qai “doudou rawa me da curu ki na loqi tabu sara e na vuku ni dra i Jisu, 20 e na sala vou ka bula, o koya sa qai vakatara vei keda ko koya, ia sa ka e curu kina nai lati, oqori na yagona,” (Ipe. 10:19). Nai nuinui cava e na noda ke sega na nona dra? E warai sara no!

`Vakasamataka mada na ka e yalataki enai Vola Tabu me baleta na qaqa mai nai valavala ca. Sa bini na vei vosa ni yalayala. E vakacava li eda se raici keda tikoga ni da lekata tiko nai vakaraitaki maucokona ka mai vakaraitaka o Jisu veikeda? Na cava na vuna eda gadreva kina na bula tawa cala nei Jisu me keda isosomi`