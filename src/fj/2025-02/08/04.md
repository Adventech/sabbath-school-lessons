---
title:  Nai Vunau e Lomada
date:   20/05/2025
---

Na Kenavo ka ra kumuni e Saioni, e toqai toka e dua na yaca e na qaqa ni yadredra: Na yaca ni Tamana kei na Lami. (E sega ni matata se rua na yaca duidui qo; o Jisu ga nai irairai kei Tamana!) Na “yaca” ena iVola Tabu e ulabaleta na na vakakatakilakila vakabiri ka yaco kina na veikacivi; e matataka na nona I tovo ni bula e dua. E daidai e dau kainaki ni dua na yaca rogorogo vinaka ke totoka ka sega ni vakamelei rawa na nona itovo ni bula e dua.

`Wilika na Lako Yani 33:18–23, Lako Yani 34:1–7, kei na Same 119:55. Na cava e yalataka na Kalou vei Mosese me vakaraitaka vua, ena nona a kerea me raica na lagilagi Va-Kalou? Na cava e sala muria mai na nona a sa mai kacivaka na yacana na Kalou vei Mosese? (L/Yani. 34:5)`

Eso era boroya ni sega ni na torovi rawa na lagilagi ni Kalou, na rarama rui ramase, e dua nai vakamacala dina ka dodonu vinaka. Na lagilagi ni Kalou e uasivia na vakaraitaki vukivuki saravi; na Nona lagilagi ga na Nona itovo. E mataqali vata saraga na yaca ni Kalou.

Ni vakamacalataka nai Vola Tabu ni toqai ena yadrena e dua na kenavo na yaca ni Kalou, e sega ni mai ka ni matanivola qo; na ka e baleta nai tovo va-Kalou ka sa ceuti ena yalona, lomana ka vakavotui ena noda bula na lolona kei nai tovo ni Kalou. E sa muloci na yalomu mo lele voleka vua na Kalou, ka o sa mai lomani koya me baleta ni Kalou kei na vuku ni ka sa cakava oti vei iko.

E dua na ka veivakurabitaki talega na nona vakamacalataki koya na Kalou vei Mosese. E vakayacora mei semata kina na nona lai kauta mai o Mosese na ivunau e tini ena ikarua ni gauna, ka sa ilavelave ni nona itovo. E vakakina o ira na nona tamata ka sa volai e yadredre na yacana ka tiko ena Vakatakila 14, era vakamacalataki ni ra “maroroya tiko na Vosa (vunau) ni Kalou.” Raica mada na vosa ena Iperiu, “Oqo na veiyalayalati ka’u na cakava vei ira Ni sa oti na gauna ko ya, sa qai kaya na Turaga, Au na tugana na noqu vunau ki na yalodra, Ka vola e na lomadra; 17 Ia na nodra i valavala ca kei na nodra talaidredre ka’u na sega ni nanuma tale.” (Ipe. 10:16, 17). 	Sa qai dua nai cavucavuti ni Kosipeli: e dina ni sa na laurai ena noda bula, eda se gadreva tikoga me sa “guilecavi vakadua” na noda I valavala ca.

Na yaca ni Kalou e tiko ena Nona itovo. Na Nona ivunau ei lavelave ni nona itovo. O ira na sa kumuni yani ena nona ulunivanua tabu era vakasinaiti ka vuabale ena loloma vua na Kalou, ka vakatakilai ena nodra talai rawarawa vakaoti kina na nona ivunau.

`Sa na qai cava beka na bibi ni vunau kevaka eda sa vakabulai ga ena vakabauta ka sega ena ivunau? 1 Joni 5:3.`