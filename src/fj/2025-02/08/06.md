---
title:  Vakatavulica na Nomuni Sala ki vei ira na Dautalaidredre
date:   22/05/2025
---

Ni oti na nona rairai vei Aisea na Turaga ena raivotu ni tikotiko vakaturaga ena Aisea 6:1-8, ka sa oti talega na kena vakarogotaki vua ni sa “takali na nona cala” ka sa “bokoci na nona I valavala ca,” sa qai sauma na kaci ni Kalou ka vaka, “Koi au oqo; mo ni talai au,” (Ais. 6:8). Qai yaco qo, ni sa kila ni sa dodonu vua na Kalou, veitalia madaga ni kila tu na nona veicala, esa tu vakarau me cakacaka vua na Kalou.

E sega li ni vakataki keda? Ena rawa vakacava me da vakarogotaka na veivakabulai vei ira tale eso ke sega ni tu vei keda? E rawa ni rawata ena vakabauti Jisu kei na ka sa cakava oti vei keda.

`Wilika na Same 51:7–15. Na cava e sa mai yalataka o Tevita me vakayacora ni oti na nona sa vagalalataki ka savai mai na nona ivalavala ca?`

Na nomu kacivi mai kina iserau ni Kalou, ena tini dina ga ena nomu talai tale ituba. Ena nona vuku, e talai ira tale kina na vakabulai na Kalou me ra domona ki na vuravura ivalavala ca. Ena dua na gauna, ena vakilai e vuravura na kaukauwa ni nodra yavala na nona tamata. E kaya na Vakatakila 18:1, ni otioti ni nona vakamamasu ki na vuravura I valavala ca ena vakararamataka na vuravura taucoko.

“Na gauna ga e lako kina vei Karisito e dua na tamata, sa na vakasucumi kina e yalona na gagadre me vakarogoya vei ira na wekana na talei ni veitokani kei Jisu. Sa na sega ni tabonaki rawa e lomana na talei ni veivakabulai kei na veivakatabui ni Kalou. Kevaka eda sa vakaisulumi ena yalododonu i Karisito ka vakasinaiti ena reki ni veiceguvi ni Yalo Tabu, ena sega rawa ni databonaka na vakacegu sa tu vei keda. Kevaka eda sa tovolea ka raica ni sa vinaka na Kalou, sa na tiko vei kea e dua na ka me da tukuna. “Me vakataki Filipi ga ni rau sa sota kei na iVakabula, eda na sureti ira tale mai eso ki na kena i serau..”—Ellen G. White, Steps to Christ, drauniveva. 78.

Na itukutuku ni Agilosi lewe tolu e vakayavutaki tu ena “tukutuku Vinaka e seg ani oti rawa” (V/kila 14:6). O ya ni bera madaga na kaci me caka na vakarokoroko vua ka “buli lomalagi kei vuravura kei nai vurevure ni wai,” (V/ kila 14:7), se na” bale nei Papiloni” (V/kila 14:8), se na vakarokoroko vua na “manumanu kei na nona matakau,” -sa vunautaki mada e liu nai tukutuku vinaka ni veivakabulai nei Jisu. E vu oqo, baleta ni na ka walega nai vakasala eratou cakava na agilosi lewe tolu, ke sega nai nuinui kei na vosa ni yalayala ka tiko vei keda ena vuku ni ka sa cakava oti o Jisu. Ena sega ni dua na yaga ni ka eda lai kacivaka ki vuravura ke sega nai tukutuku Vinaka kei Karisito.

`Dabe dei ena vakasama ni a kacivaki taumada nai “tukutuku vinaka kei Karisito” ni bera ni vakarogotaki nai tukutuku ni agilosi lewe tolu. Na cava e tukuna vei keda na tamata vakabauta na yavudei ni dina qo?`