---
title:  E vinakata na Kalou me kilai na Lomana
date:   31/03/2025
---

E sega ni dua na ka vakatubu rarawa duadua me vaka na gagadre ni vakauitukutuku vakatotolotaki, ka yaco e valenibula se vanua ni soli wainimate, ena dua na matanitu tani ka sega ni o vosataka na kena vosa. O sa kila tiko na ka o gadreva mo tukuna, ia e sega tiko na vosa veiganiti me talaucaki kina.

E dua tani na leqa e lamata mai na nona yasana na Kalou.” Me vaka na kena cecere cake na lomalagi ki vuravura, “e kaya, “sa cecere cake vakakina na noqu i valavala ki na nomudou i valavala, kei na noqu vakanananu ki na nomudou vakanananu.” Aisea 55:9.

E sega ni leqa vua na Kalou na Vosa me veitaratara mai kina vua na tamata, ia na leqa ni sega vua na tamata na vosa kei na kila ka me ciqoma kina loma ni Kalou.

**Na cava era vakaraitaka na veitikina era me baleta na Nona kila ka na Kalou ni vakatauvatani kei na noda kila ka na tamata?**

`Same 139:1–6`

`Same 147:5`

`Roma. 11:33`

`1 Joni 3:20`

Na ka dina, oya ni da na sega ni yacova rawa na vakanananu Va-Kalou, baleta ni tawavakaiyalayala ka sega ni dikevi rawa na nona vuku. Sa bau wadrega toka na noda kila na veika kece e volita na veibuli, sa na qai rawa vakacava sara me matata vakasigalevu vei keda o Dauniveibuli? Eda sega ni rawata.

E dina ga ni da na sega ni kila na ka kecega, ia, e rawa ni da kila deivaki na ka e yaga me baleta na noda vakabulai na tamata.

(Raica: 2 Tim. 3:14, 15.) Ni ra vakamacalataka na Apositolo na Kosipeli vei ira na vakarorogo, e dau vakawasoma na nodra vagolea na rai kina na Parofisai ka sa vakayacori. Sa rawa ni da soqona ekeri ni dua nai naki cecere ni Parofisai oya me boroya vakaiyaloyalo nai tuvatuva ni veivakabulai. E dina ga, enai kena itinitini ena yaco kina na parofisai me liutaki keda vei Karisito kei na yalayala ni veivakabulai ka dulaka ki na kawa tamata.

E mai kena icavacava taucoko ni mai yaco kina na Turaga ka bulia na ka kecega (Kol 1:16; Joni 1:1-3) me siro mai vuravura ka mai vakacabori Koya me isoro ena kauveilatai me baleta nai valavala ca ni tamata kecega kei na kena e torosobu duadua. E vaka koto oya na loloma levu ni Kalou vei keda yadudua. Ni sa mai vakayacora kece oya me baleti keda, e vinakata na Kalou me da kila na ka ka dulaka vei keda ena vuku i Jisu. Oya saraga na ka e rawa ni cakava na parofisai.

`Io, e dina sara, e vuqa tu na ka eda lecaika kina. Oya na vuna e bibi kina me da vakanamata ka muria na veika eda sa kila rawa tiko, mai na noda vakaogai keda tu ena ka eda lecaika saraga kina.`