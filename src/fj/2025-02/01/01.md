---
title:  Eso Na Yavu Tudei Me Baleta Na Parofisa
date:   29/03/2025
---

### Tikina Vulici ena macawa oqo

Jer. 29:23, 24; Same 139:1–6; Tan. 12:4; Vakatakila. 22:10; 2 Tim. 3:15–17; Ipe. 4:1.

> <p>Wiligusu</p>
> “… ia ko koya sa dokai koya me dokai koya e na ka oqo, ni sa yalomatua me kilai au, ni sai au ko Jiova ka dauia na yalololoma, kei na lewa kei na cakacaka dodonu, e vuravura: ni’u sa vinakata na ka oqo, sa kaya ko Jiova.” (Jeremaia 9:24).

E tiko na duidui ni rai ni Lotu va-Karisito me baleta na parofisai, me vaka e yaco tale tikoga me baleta na vei tikini Vola Tabu tale eso. Na rai oqo era sa dau rawai kina eso me ra kaya ni vakaoti gauna na vulici ni parofisai. Ena yaga vakacava na parofisai ke basika tikoga na veiletitaki ni veivosa kei na veimatanivola lailai ka tiko kina? Sa qai vakavuleqa sara vakalevu ni ra sa vakavurea eso ni so nai vola ena I Vola Tabu, me vaka Nai Vakatakila, e sega ni yacova rawa na noda kila ka. Era sa qai levea ka sega ni via wilika, ka ra veivakauqeti kina eso nai Talatala, ena vakanananu ni vulici ni parofisai e vakatubu leqa ga vakalevu.

E a sega ni dau vaka tu oya. E dau logaloga vinaka na vulici ni parofisai ena loma ni lotu vakarisito ena imatai ni katinikawalu na drau ni Yabaki (1700-1800 Senitiuri), ka veivakurabuitaki na I vakatagedegede ni nodra dau duavata ena vei tukutuku lelevu ka bibi e tiko kina. E vakadina oya na ka e nakita na Kalou: “10 Ia kau sa vakamasuti kemudou, na veiwekani, e na yaca ni noda Turaga ko Jisu Karisito, mo dou tauvata kecega e na vosa, ia me kakua vei kemudou na veisei; mo dou veivinakati sara ni dou sa lomavata ka lewa vata. (1 Kor. 1:10)

Eda na vulica tiko ena macawa oqo eso Yavu tudei, ka rawa ni nuitaki ena kena vulici me matata ka kilai na parofisai.

_Vulica na lesoni ni macawa oqo me veivakarautaki ki na Siga Tabu, nai ka 5 ni Evereli._