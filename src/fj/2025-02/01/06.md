---
title:  Vakatakarakara se Ka Dina?
date:   03/04/2025
---

Na dredre levu era sotava tiko na gonevuli ni parofisai oya na nodra tovolea me ra vakadeitaka se e ka “dina se vakatakarakara” na vei vosa eso e vakayagataki tiko ena iVola Tabu.

Ena vakadeitaka vakacava edua ni vosa e vakayagataka tiko o dauvolavola, e vosa ka dusia tiko edua tani tale na ka, ka na kila vakacava na ka e matataka tiko mai? E bibi me da raica na sala e vakayagataki kina na ivakatakarakara se iyaloyalo oya ena loma ni Vola Tabu taucoko, ka sega ni ka e laurai ena gauna oqo. Kena ivakaraitaki: Na pera ni Taniela wase 7 me dusi Rusia, baleta ni dau vakayagataki edai na pera me matataki Rusia. E sega ni buturara dei me vakadewataki kina na parofisai.

**Raica mada na veitikina oqo. Vakatara nai Vola Tabu me vakadewataki koya ga vakataki koya. Na cava nai vakatakarakara vakaparofisai ka kunei vakatautauvata vei ratou? Na cava e tukuna na iVola Tabu ni matataka tiko?**

`Tan. 7:7, Tan. 8:3, Tan. 7:24`

`Vakatakila 1:16, Efe. 6:17, Ipe. 4:12`

`Vakatakila 12:1; Vakatakila 21:2; Efe 5:31, 32; Jer. 6:2`

Ena takali na veika vuni ena daku ni veivakatakarakara ena parofisai kevaka e vakamuri walega nai vakasala rawarawa sara ni kena vakatarai nai Vola Tabu me vakadewataki koya ga vakataki koya. Me vaka oqo, nai leu e vakatakarakarataka e dua na iliuliu vakapolotiki se dua na matanitu. Na I seleiwau e vakatakarakarataka na ‘Vosa ni Kalou, kei na yalewa e vakatakarakarataka na Lotu. Eda raica eke ni vakamacalataki koya vakataki koya tikoga nai Vola Tabu. Na veika e se vo me tukuni, ena qai vosa tiko mai kina na Kalou ena ivakatakarakara ka sega ni tukuni votu. Baleta? Kenai vakaraitaki: e vosa vakavunivuni li o Pita ni vakaibalebaletaka na koro levu o Roma me o Papiloni, ena 1 Pita 5:13?

E rawa ni vuqa na vu ni nona digitaka na Kalou me vakayagataka kina na veivakatakarakara me gaunisala ni vakadewaitukutuku vei keda ena parofisai. Dua na kenai vakaraitaki na maroroi ni Soqosoqo Lotu ena Drauniveva ni “Veiyalayalati Vou.” Ena rawa ni na ca sara vakalevu na veivakararawataki sa caka tiko ke sa cavuti votu tu ga mai o Roma ni vakavurea tiko na ca levu ka yaco tiko. Se cava levu dina na vuna, ia, e sa rawa ga ni da vakabauta deivaki ni Kalou e vinakata me da kila na ibalebale ni veivakatakarakara.

`E na rawa li ni dei ka qaqa tiko na noda vakabauta ena noda wanonova matua na ka eda sa kila rawa tiko, ke dina madaga me sa na tabogo tu ga e so na veivakatakarakara kei na parofisa`