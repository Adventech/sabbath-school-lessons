---
title:  Me kila mada O Koya sa wilika
date:   30/03/2025
---

Curuma mada e dua na vale ni volitaki vola ni Lotu Vakarisito mo vakadikeva na vei ulutaga ni Parofisai vaka-Ivola Tabu. E sega saraga ni bera na nomu na kunea na medremedrea ni veimataqali rai kei na duidui ni veivakavakadewa, ka na rawa ni na temaki kina e dua me vakabauta ni sega dina ni rawa ni kilai na ka era tukuna e so nai vola ena iVola Tabu me vaka na iVakatakila. E dua na kenai vakaraitaki na ka me baleta na “Meca I Karisito.” Dua e kaya ni oya na vosa vakaibalebale ga, dua tale e kaya ni se bera na kena gauna, ka so era kaya ni o koya e rawa ni dua ga na ka se tamata ka a basika ena gauna ni veiliutaki nei Roma vakapekani. E a vakaraitaka vakatoka oqo ne e dua na Dauvunau: “Nai vola Tabu e vaka toka e dua ga na Vaiolini se yaya ni qiriqiri vaka-wa, ka rawa ni o qiria kina e dua ga na sere ko via vakatagitaka.”

Nai Vola Tabu vakataki koya e sega saraga ni vakatura na vakasama vakaoya. Ia, eda sureti me da wilika, ka ciqoma ni sega ni ka wale na nona dau vosa mai na Kalou. E rawa ni da na kila na dina ni veika e vakaraitaka ena nona Vosa.

`Wilika mada: Maciu 24:15; Vakatakila 1:3; Maciu 11:29; and Jeremaia 9:23, 24. Na cava era vakaraitaka ena vuku ni inaki va-Kalou, ena Nona vinakata me kilai na Lomana.`

Vuqa na Univesiti, era vakarautaka na Vuli ka vakayagataki kina “Nai Vola Tabu me dua nai Vola ni Talanoa” kei na so tale na vakasama e veiwekani kaya. Ena kurabui edua na tamata vakabauta ke dabe tiko ena dua na valeniveituberi, ka vakamacala tiko kina edua na Daunivuku (Parofesa,ka mani wilika tiko mai nai Vola Tabu me vaka ga e dua nai vola ni tukuni vakatamata. Na vakasama ni kena rawa ni kune e dua na lesoni ni bula vakaivakarau ena veitalanoa e vulici, e na vakatau ga ena ka e donu vei koya ga e wilika. Era dau dredrevaka ka veiwalitaka na dauniveituberi vakaoya na ivakavuvuli, ni iVola Tabu, e ceguvi va-Kalou.

Sa qai yaco, ni na sega ni rogoca na domo ni Kalou ni vosa tiko mai o dauniveituberi ka wiliwili tiko. So tale, sa na mai veicalati tu kina na itukutuku mai nai Vola Tabu era ciqoma.

Ena rawa me na calati nai tukutuku talei mai nai Vola Tabu ka dusia na loloma kei nai Tovo va-Kalou ke sega ni sorovaki na bula ka dola na lomada ki Vua. E sega ni dredre sara me vaka era nanuma eso. E gadrevi ga kina nai yaragi donu, nai tuvaki ni yalo donu kei na veiliutaki ni Yalo Tabu. Ke sega, ia, e sa na dua toka na ka mosimosi.

`E wilika tiko nai vola Tabu e dua ka sega ni tamata lotu. Ni tarogi ena ka e cakava tiko, e mani sauma,” Au vaqara tiko na vanua cicila.” Na cava na vuna e cala tiko kina na sala ni nona wilika na Vosa ni Kalou?`