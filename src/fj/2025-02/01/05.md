---
title:  Vulica na ‘Vosa’
date:   02/04/2025
---

E dinau levu tu na “Lotu ni Kavitu ni Lesu Vakarua Mai” vei William Miller ena vuku ni noda kila ka vakaparofisai vaka-Ivola Tabu. E dina ni sega ni qaqaco vinaka sara na nona kila na veitikina bibi eso me vaka na Taniela 8:14, ia, e bibi vei keda na I vakarau ni nona vulica na iVola Tabu baleta ni caramaka na sala ni kena mai vakasucumi na ilawalawa ni ‘Kenavo’ ena I vakataotioti ni gauna.

`Wilika na Maciu 5:18, 2 Timoci 3:15–17, and Luke 24:27. Na cava era kaya na veitikina oqo ena iwalewale ni noda torova yani na Parofisai Vaka ivola Tabu?`

Na vulici ni vola tabu e sega ni vaka na noda semata vata nai yaloyalo levu ka tataseresere vaka veitikina lalai (Jigsaw Puzzle). Ena dredre mo raica na iyaloyalo levu ke o tomika ka biuta vata e rua se tolu ga na tikina lalai. E rawa nio sa tinia nio vakasotara vata tiko e dua ga nai yaloyalo ni ose mai na rua se tolu ga na tikina lalai oya. Toso na nomu biuta vata na veitikina lalai, sa rawa ni laurai mai edua na toa kei na bulumakau. Ni ra sa biu vata kece, o sa na qai raica ni o biuta vata tiko e dua nai yaloyalo ni vanua, oka kina e dua na koro vakavavalagi, e dua na I teitei vakaitamera, ka ra kabu vakayawa tu mai muri na kena veiulunivanua.

E dua na cala ni kena vulici ni Vola Tabu mai na so na Lotu vakarisito, oya ni ra kaya ni ra sega ni veisemati na ka era volai tu kina.

So, era rai ga ki na ivola dusidusi vakarautaki ena so Nai Vola Tabu, ka sa tu kina eso na tikini Vola Tabu ena vei ulutaga, ka sa nanumi ni sa ologi kece kina na ivakavuvuli vaka iVola Tabu ena iulutaga koya. Na leqa, ni sa muri tiko na sala vata oya ena vulici ni parofisai. Era sa tomika e dua ga na tikina ka vakayagataka vakatani me dusia e dua na ka ka yaco tiko ena gauna saraga oya.

Oqo na vuni kena dau vakavoui eso nai vola me baleta na parofisai, me veisautaki kina eso na ka ka volai e liu, ni sa viavia cala na ka ka a tukuni taumada toka ena ivola.

Sa bibi kina me da kakua ni dau digia ga eso na veitikina ena so na ulutaga vakarautaki. E dodonu me da vakacakulea vinaka na iVola Tabu me baleta nai ulutaga oya, ka kauwai ena ka e yaco tiko ka vakavuna na cavuti ni vosa ka toqai koto oya. E ka rawarawa sara me da tomika ga mai e dua na tikini Vola Tabu ka rogorogo vata ga kei na ka sa tiko rawa e lomada.

`A cava mada o sa bau sotava mai vei ira eso ka ra Tomika ga eso na tikini Vola Tabu me vakadonuya ga na nodra ile, me vaka na “Ka baleta na Mate” se na Siga ni Vakacecegu? A cava na sala vinaka mo sausaumi kina?`