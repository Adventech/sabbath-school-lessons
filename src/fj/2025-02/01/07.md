---
title:  Kuri ni Vakasama
date:   04/04/2025
---

Wilika na Ellen G. White, “An American Reformer,” Drauniveva. 319–324, ena “The Great Controversy.”

“Era tukuna eso na italatala kei ira eso na tamata ni na sega ni kilai rawa na veika vuni ena Taniela kei na Vakatakila. Ia e vakagolea na nodratou rai na Tisaipeli o Jisu ki na ivola I Taniela me baleta na veika ena yaco ena nodratou gauna, ni a kaya: “o koya sa vosa kina ko Taniela na parofita, (me kila mada ko koya sa wilika:)” Mac. 24;15. E vakakina na nodra suguraka mai eso ni na sega talega ni kilai rawa na veika vuni ena ‘Vakatakila.’ E veicalati saraga kei na yaca ni vola: Ai Vakatakila kei Jisu Karisito, ka solia vei koya na Kalou me vakaraitaka vei ira na nonai talatala na ka sa voleka ni yaco mai; a sa tala ko koya na nona agilose me tukuna vei Joni na nonai talatala: 2 o koya ka tukuna na vosa ni Kalou, kei nai tukutuku kei Jisu Karisito, kei na ka kece sara sa raica ko koya. 3 Sa kalougata ko koya sa wilika, kei ira era sa rogoca na vosa ni parofisai oqo, ka vakabauta na ka sa volai kina; ni sa voleka na kena gauna.“Vakatakila 1:1-3

Era doudou vakacava na tamata me ra kaya ni na sega ni yacova rawa na noda vakasama vakatamata na veika vuni ena ivola na ‘Vakatakila,’ ni matata tu na ivakadinadina ceguvi vaKalou. Esa vakatakilai na ka vuni, e dua nai vola tadola. Na vulici ni Vakatakila e vagolea na rai kina parofisai ena Taniela. Erau cauraka ruarua na I vakasala bibi, solia na Kalou vua na tamata, me baleta na veika ena yaco ni bera ni na sogo na ivola tukutuku ni bula kei vuravura.

“E dolavi vei Joni me raica na veika titobu ka vakatubura na veivakauqeti ena veika e vakila ka curuma na isoqosoqo lotu. E raica nai tutu e tiko kina, na veivakaleqai, na veiraravui kei na veivakabulai vei ira na tamata ni Kalou.

“E toqa na iotioti ni tukutuku ka na vakamatuataka na ka me tamusuki e vuravura, ka rawa ni sila vinaka me maroroi ena lololo vakalomalagi se sila ca me vakamai ena bukawaqa. E vakatakilai vua na itukutuku vakaitamera ka bibi, vakauasivi ki na I otioti ni soqosoqo lotu, ka me yaco vei ira era saumaki mai na cala ki na dina me ra vakasalataki me baleta na leqa kei na ka vakadomobula sa tu e matada. Sega ni dodonu me dua e tu ena butobuto ena vuku ni ka ka sa vakarau lutuki vuravura.”—Ellen G. White, The Great Controversy, pp. 341, 342.

**Taro me veiwaseitaki:**

`Na sala cava soti e rawa ni vakatubura vakalevu na nomu vakabauta ni vulici tiko na Parofisai? Na parofisai cava – so e volai ena udolu na yabaki sa oti, me baleta na ka me yaco ena drau se udolu sara na yabaki mai ki muri – ka sa veivuke ena nomu nuitaka nai Vola Tabu vakauasivi vua na Kalou ka ceguva? E solia li na Taniela 2 na yavu dei ka dina me da vakabauta kina ni sega walega ni bula tiko na Kalou, ia, e kila sara tale ga na veigauna ka tu e matada?`

`Na sala uasivi cava soti e rawa ni da taqomaki keda kina mai na sasaga ni vakavakadewa vakaveitalia ka sega ni yavutaki ena dina? So na gauna e yaco sara tikoga mai vei ira eso ena loma ni noda isoqosoqo lotu. A cava na vuna me da qaqarauni kina ka “Vakatovolea na ka kecega; taura matua na ka e vinaka?“(1 Cesa. 5:21)`