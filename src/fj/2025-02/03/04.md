---
title:  Na Watina Dautagane Ka Wati Osea
date:   15/04/2025
---

Na dua na kerekere duatani duadua e cakava na Kalou ki vua na parofita o Osea, mai na kena ka dau cakava vei ira nav o ni nona dauveiqaravi tale eso: nakiti me vakawatitaka e dua na yalewa dautagane. E vakayagataki Osea na Kalou me rawa ni da raica na nona rai me baleta na mosi ni vukitani kei nai valavala ca ni tamata. E digitaka na Kalou e dua na watina, o Isireli, ena dela ni loloma. Ia sa vakawasoma na nona sega ni dau yalodina ki Vua. E veivakurabuitaki dina ni dau vuki ciqomi koya lesu tale ka vakatikori koya tale ki na nona itutu.

`Veidutaitaka na Osea 1:2; Osea 3:1; Vakatakila 17:1, 2; and Vakatakila 18:1â€“4. Na cava na yalewa dautagane ka cavuti eke? Na cava e rawa ni vulica na Lotu vakarisito ena I talanoa kei Osea? Nai vukivuki cava e tokaruataka tale tiko kina na soqosoqo lotu nai valavala ca ni VeiYalayalati makawa?`

E vakatakila nai Vola Tabu ni na tokaruataka tale na iSoqosoqo Lotu ni veiyalayalati vou na cala ka vakayacora vakawasoma o Isireli mai na veiyalyalati Makawa. Era dau lako sese vakavuqa O ira na nona tamata ni veiyalayalati na Kalou, ena nodra bulataka na bula ni qaravi matakau nodra na vei matanitu wavoliti ira, ni bera na nodra kautani vakabobula. Ena itekivu ni Ka va ni Senitiuri, e vakaqara kina na ka me yaga ga vua na Lotu Vakarisito Taumada, ka sa mani musuki koya kina ki vua na Liuliu ni matanitu vaka-Roma, o Konisitanitaini, ena nona sureti koya me walia eso na veidre ka yaco tiko ena loma ni lotu. Ena ka oqori, era sa lako sese kina mai Vua na Kalou o ira na nona tamata ena nondra saga me kunea nai wali ni nodra leqa.

Na vosa e digitaka na Kalou me vakayagataka e vakadeitaka ni sega walega ni via vakaraitaka mai na cala eda vakayacora, ia, me kilai talega kina na ka e vakila o Koya. O ira era sa bau lawakitaki oti mai vei watidra e ra sa na tekivu taura rawa na vakacaca e vakayacora na noda sega ni yalodina vei Karisito, ka ni vakayavalata saraga na itikotiko vakaturaga mai Lomalagi. E rairai veivakurabuitaki duadua ena italanoa kei Osea na balavu ni gauna ni nona sasaga na parofita me vakalesuya tale mai na watina lakolako vakasese.

Ni da raica na iotioti ni kaci ki na kawa tamata, na kaci meda lako tani mai Papiloni, e daumaka me matata ni kacivi ira tikoga na nona tamata ka sega ni kaci vakaveitalia. E kilai ira vakavoleka sara. E lomani ira. E se dulaka tikoga na isau ni veivakabulai oya na nona dra ka a voli keda lesu tale mai kina, dina madaga ni sa dokoulu sobu tiko o vuravura ena gauna ca duadua e bau lako curuma. E sega ni dua na ka e uasivia na kauveilatai I Karisito, me vakaraitaka vei keda na nona tagica vkaidina na Kalou me vakabulai ira na nona tamata lako sese.

`Na sala cava beka e rawa ni coko tiko kina na lotu, wili kina na noda lotu ena veibutakoci vakayalo?`