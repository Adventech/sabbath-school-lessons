---
title:  Nai Vakatakarakara Mai na Vakawati
date:   12/04/2025
---

### Wilika me baleta na vuli ni macawa oqo

V/kivu. 2:23–25, Efe. 5:29–32, Isi. 16:4–14, V/kila. 18:1–4, V/kivu. 24:1–4, V/kila. 19:1–9.

> <p>Wiligusu</p>
> “A sa kaya vei au ko koya, Mo vola, Sa kalougata ko ira era sa kacivi ki nai vakayakavi ni vakawati ni Lami. A sa kaya vei au ko koya, Oqo gona na vosa dina ni Kalou.” Vakatakila 19:9.

E vutucoqa tu nai Vola Tabu enai talanoa ni loloma ka boroya e dua nai yaloyalo kaukauwa me baleta na veivakabulai kei na loloma ni Kalou vei ira na nona tamata. Na veivekani veivolekati duadua, na vakawati, e dua na koronivuli, kevaka e da lako curuma me vaka na ka e nakita na Kalou, e da na vulica kina na veilesoni titobu me baleta na loloma ni Kalou, noda veiwekani kei Koya, ka vakakina na titobu kei na rabailevu ni vanua e vavaca mai me vakabulai keda.

Na vei vakasama vovou me baleta na Loloma kei na Vakawati e sa vakaveveya na noda rawa ni cibitaka na ka e saga tiko na Kalou me vakavulica vei keda me baleta na Veiyalayalati ni Vakawati. E dina madaga ni valavalaca ni tamata e sa mai kauta vakatani na dina ni vakawati, ia e se sala kaukauwa tiko ga ni kena vakatakilai na dina ka vaka kina na dina baleta na parofisai. E sega walega ni kauta mai na marau na vakawati ia e koronivuli cecere talega ni veituberi kina veika bibi ka vauca na noda veiweikani kei ira na wekada ka vakakina vua na Kalou. Eda na vulica ena macawa oqo sala duidui eso (Vinaka se Ca) e vosa tiko kina na Kalou me baleta na vakawati. Eda na qai rawa ni raica kina na na sala e semati koya kina na Kalou vei ira na Nona tamata ke ra mai lekata mada ga na vanua e vakarokorokotaki kina o Koya. E da na vulica kina na dina ni nona loloma, ka na vukei keda meda tatakube dei ni yaco ka me yaco enai ivakataotioti ni gauna.

_Vulica na vuli ni macawa qo me veivakarautaki kina Siga Tabu, Evereli 19._