---
title:  Aisake kei Repeka
date:   16/04/2025
---

E sega ni takali rawa mai vei Eparaama ena gauna sa qase kina na yalayala e vakayacora na Kalou me baleta na nona kawa, (Vakatekivu 15:5), e sa mani solia kina vua na nona dauveiqaravi nuitaki ka qase duadua e dua nai tavi bibi.

`Wilika na Vakatekivu 24:1–4. Na cava sa rui bibi kina vei Eparaama me kua ni vakawati na luvena tagane “…maivei ira na goneyalewa ni Kenani,’ (Vakatekivu 24:3)?`

Se mani vacava sara na irarai ni ivakaro e tau vakatabakiduaga vua, na leqa nei Eparaama e ka vakayalo, sega ni vakawatamata, ka sega talega ni vakavuvuli vakalotu ka sega ni ka vakamatanitu. E kila vinaka tu o koya na torosobu ni itovo ni nodra bula vakalotu na kai Kenani, ka yaga me cavuti talega na nodra qaravi kalou lasu. E kila deivaki tu ni na rawarawa sara me sikalutu kina o luvena ke vakawati vei ira.

E dina sara ni vuqa na kedra I talanoa na Isireli taumada, ka vakakina na Lotu va-Karisito ena vei Senitiuri sa oti, ea dodonu me ra daunivakadinadina ni Kalou ki vuravura, ia era sa mai coko tale ena vuravura kei na kena itovo ni bula, na kena vakabauta kei na ivakavuvuli lasu. Rairai e kena ivakaraitaki Vinaka duadua na vakaloloma ni kena daramaki mai na Siga Sade (Sunday), na siga vakapekani ni Matanisiga, mei sosomi ni kavitu ni siga, na Siga Tabu vaka iVola Tabu. Sai koya oqo nai yaloyalo ni ka dina ena vakayacori tale ena ivakataotioti ni veigauna kei vuravura.

`Wilika na Vakatekivu 24:57–67. Na lesoni cava e serau tiko mai me baleti Karisito kei na nona Lotu ka laurai tiko na kena matailalai ena italanoa? Na cava e tiko meda vulica, ena vuku ni noda bula I valavala ca, ni laurai vata kei Repeka, e wekai Aisake ia e tu tani sara tu yani vakayawa?`

E sega tale ni vakataratututaki ni da sema tu vua na Dauniveibuli, me vaka ni da a buli taumada me veiucui kei koya. E da sa tawasei mai vua ena vuku ni valavala ca, ia, eda se okati tikoga me da watina dina. E se rawa ga ni voravora vakalevu na vakawati oqo ena vuku ni noda digidigi cala.

`Io e dina, e lomana vakalevu na watina na Kalou mai na noda lomani koya. Na digidigi cava e rawa ni da vakayacora e veisiga ka vakayacora tikoga me na vakaqaqacotaka na noda lomana na Kalou? Na digidigi cava ena vakamatea na loloma oya?`