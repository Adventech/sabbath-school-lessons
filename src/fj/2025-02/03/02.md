---
title:  “Lewe Duabau Ga”
date:   13/04/2025
---

E toqarukutaki enai Vola Tabu e vica na vanua e vakatauvatani kina na nona mositi ira na nona tamata na Kalou ka uasivia cake sara na veimositi ni vakawati. E vakayagataki vakawasoma na ivakatautauvata qoka enai Vola Tabu, matata sara enai Vola na Vakatakila, ka sa dodonu me matata sara vakasigalevu vei ira na gonevuli ni Vola Tabu na ka e saga tiko na Kalou me vakatura mai na nona Vosa.

`Wilika na Vakatekivu 2:23–25 kei na Efeso 5:29–32. Gaunisala cava e yaco kina na vakawati mei iyaloyalo ni nona semati koya o Karisito ki vei keda na tamata?`

Ena dua na gauna gauna e vosa tiko kina o Karisito vei ira na Farisi, ea a lavetaka kina na italanoa main a Vakatekivu baleta na nodrau vauci vata o Atama kei Ivi. E taro mai na Farisi ka vaka, “A cava sa vakarota kina ko Mosese me solia vua nai vola ni veibiu, ka qai biuta tani? “(Mac. 19:7).

E ciqomi o Mosese ni o koya ka vakadavora na yavu ni nodra matanitu. Vakasamataka mada me tarogi tu o Koya ka kunekunetaka na yavu ni vakawati ena kena vakayagataki na nona parofita me saqati koya. Sa matau tiko vei ira na ivukivuki oya, ena nodra saga me vakadinadinataka ni nona I vakavuvuli e veisaqasaqa kei nai Vola Tabu.

Na yalodina ena loma ni bula taucoko ni vakawati e usutu ni kena tauyavutaki na vakawati mai na gauna e a buli taumada kina na tamata.Ka ni rarawa ni sa mai yanaraki na yavu oqo ena gauna e sikalutu kina na kawa tamata. De dua beka ga na vu ni kena sa dau buturaki wasoma na Yavu ni vakawati e rairai baleta tikoga na iyaloyalo bibi e tusanaki ena iVola Tabu. Na vakawati kei na Siga Tabu erua nai solisoli e soli vakatabakidua vua na tamata mai Iteni, ka rau nakiti me matanataka na gagadre ni Kalou me baleta na nona mosita nai bulibuli ni ligana.

Na Vakawati, na nodrau vauci vata erua na tamata sega ni taucoko nodrau bula, ka dau vakavuna na bula yavavala ena vuvale. Na vakawati ena kedrau maliwa o Karisito kei na lotu, oya na nodrau sema vata o Karisito kei na yalewa ka sega ni ka taucoko na nona bula. Ia, e rawa ga ni da mai vulica na loloma ni Kalou mai na ka e cauraki mai na dua na vakawati vinaka.

`Oqo e tolu na yavudei baleta na vakawati. Kena imatai, veivosoti vua na watimu me vaka na veivosoti iKarisito, dina madaga ke sega ni veiganiti kei na noda ivalavala. Kena ikarua, veiciqomi vua na watimu ena nona cala kei na veikatale eso e malumalumu kina, me vaka ga na veiciqomi iKarisito vei keda. Kena ikatolu, mo nanuma na watimu me vaka na veinanumi nei Karisito vei keda ka kakua ni nanumi iko ga vakataki iko. Ena vukei keda vakacava na yavu va-kosipeli e tolu oqo me rawa ni da kila Vinaka kina na nona vakaveiwekanitaki koya mai na Kalou vei keda ka vakakina na kena vukei talega na noda bula ni vakawati?`