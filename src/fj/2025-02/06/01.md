---
title:  Kila Vakamatata Sara Nai Soroa
date:   03/05/2025
---

### Wilika baleta na vuli ena macawa qo: Ais 1:2–15, Ipe 10:3–10, L/yani 12:1–11, 1 Kor. 5:7, Ake 2:7–9, Ais 6:1–5, V/kila 4:7–11.

> <p>Wiligusu</p>
> “Era sa meketaka na meke vou, ka kaya, Oi kemuni sa yaga me kauta nai vola, me cecega talega na kena drega: ni kemuni a vakamatei, ka voli keimami e na nomuni dra maivei ira kecega na veimataqali, kei na duivosavosa, kei na veimatanitu, kei na veivanua, me keimami nona na Kalou” Vakatakila 5:9.

E vakatusa o Joni na dauveipapitasotaki ni sa torovi koya yani o Jisu: “‘Raica na Lami ni Kalou, ko koya sa kauta tani na nodrai valavala ca na kai vuravura!!’”Joni 1:29. Oqo na itukutuku dina ka dusia na vakacabori ni manumanu me isoro, ka sa vakanamata vakadua tu vei Karisito kei na mate ena mai sosomitaka kina kawa tamata.

E sega ni levei rawa ena iVola Tabu na vakasama ni kena vakacabori na manumanu; ka ni takosova na veidraunniveva yadudua me vaka edua na wa ni culacula damudamu, ka rui bibi na nona I tavi ka mai saravi ena Vakatakila, ena nona vakasarasarataki o Joni kina I tikotiko vakaturaga ni Kalou (Vakatakila 4 kei 5). E dua nai dola bibi ni kena kilai vakamatata na parofisai na nona basika mai ena iyaloyalo bibi qo o Jisu me vaka edua na lami sa qai vakamatei (v/kila 5:6).

Ena vuli oqo eda na raica kina eso na vakasama lelevu me baleta na isoro cabori, me vukea na noda kilai Jisu vakavinaka, na Lami sa qai vakamatei, o koya ga ka mai saravi ena iyaloyalo ni itikotiko vakaturaga. E sa rui yaga dina, ka sega tale ni dua e rau tauvata kaya, ni vakayatuyatutaki kina na uma itukutuku bibi ni ivakarau ni veisorovaki ka vakayacora tiko na Turaga. E cereki koya ni Kalou ka tawayalani na nona loloma, kei na nona mai vakacabora na isoro ni veisoro kecega. Oya e dua na ivalavala ka da rui kurabui kina kei ira na daunivuku kecega ena vuravura raraba me tawamudu.

_Vulica na Lesoni ni macawa qo me veivakarautaki ki na Siga Tabu, Me 10._