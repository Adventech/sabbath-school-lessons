---
title:  Tawayaga na iSoro?
date:   04/05/2025
---

E dau vuli levu ena so na gauna na kena laurai vata e rua na vakasama. Vuqa na ka e vulici rawa me baleta nai valavala ni vakacaboisoro ena rai vaka-iVola Tabu, ena gauna edau biliraka kina na Kalou na nodra I soro na nona tamata

`Vakatauvatana na Aisea 1:2–15 vata na Aisea 56:6,7 kei na Same 51:17. Na lesoni bibi cava me baleta na isoro e vakatavuvulitaki eke?`

E sega ni qai matai ni gauna na kena saravi na leqa vakatuburarawa ena itukutuku kei Isireli na nona biliraka na Kalou na nodra isoro. Ea yaco ena Vakatekivu, ni a ciqomi ka marautaki nai soro I Epeli ka sega na nei Keni. Na iyaloyalo taumada oqo e vakatarai keda me da raici rau vata kina na isoro ciqomi kei na kena e biliraki, (V/kivu. 4:3–7 kei na Ipe. 11:4.)

Ena gauna I Aisea, e vakamumuri wale tuga o Isireli, qarava wale tuga na bula va-lotu ena vakanananu ni vakayalovinakataka na Kalou, ia era bulataka na bula e donu ga vei ira. Na nodra vakacaboisoro e baleti ira ga, me vaka ga na nei Keni, ka sega ena ituvaki ni yalo e soro ka vakamalumalumutaki koya vua na Kalou.

Oya na yalo vata saraga e tosoya tiko na veimatanitu ena vuravura oqo: na yalo ni nona nuitaki koya ga na tamata. E bula o Keni ena bula ka donu ga vua, ia e mai qarava na Kalou ena nona yavu ga vakataki koya. Rawa ni o kaya ni raica o koya ni vakavuoca tale na Kalou, ai vakatatao ki na nona sala, ia e mai vakamumuri toka ga ni viavia toka vakalailai na rerevaka na Kalou.

O Epeli ena dua na muana, e vakacabora nai soro e kerea na Kalou, na isoro ka matanataka na yalayala ka sa cakava oti na Kalou me baleta na nona lako mai na Mesaia(V/kivu 3:15): edua na Lami, ka dusi vakadodonu tu kina cakacaka ni veivakabulai I Karisito mai Kalivari.

“E ciqoma o Epeli na yavu dei ni veivakabulai ni Kalou. E raici koya ni tamata I valavala ca, ka raica tu na kena isau, o mate, ni duri tu ena tadrua ni nona bula kei na nona so-Kalou. E kauta matemate mai e dua e tawacala, ena nona tusanaka ni dodonu na ka e tagica na ivunau ke yaco na talaidredre. Na vakadavei ni dra e sa saravi sara tiko kina nai soro ena mai cabori, na mate nei Karisito ena Kauveilatai mai Kalivari; na vakararavi kina isoro ni veivinakati ka tiko me vakacabori, ka sa tiko vua nai vakadinadina ni sa yalosavasava ka ni a sa ciqomi na nona I soro.”—Ellen G. White, Patriarchs and Prophets, p. 72.

`E bibi me da taqomaki keda mai na vakamumuri! Eda na kila vakacava nai balebale dina ni vakararavi vakatabakidua ki na mate nei Jisu me noda inuinui kina bula?`