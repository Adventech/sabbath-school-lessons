---
title:  Kuri ni Vakasama
date:   09/05/2025
---

E matata tu enai Vola Tabu ni o Jisu duaduaga e yaga ka gumatua me vakadeitaka na noda vakabulai. Na nona bula vakatamata duaduaga e bula tawacala, kai vakaraitaki ni dua na bula ka solia na vakacegu dina ki lomada ka me vakacerecerei tikoga kina na Kalou. O Koya na Lami tawacala ni Kalou, ka ulu tiko ni kawa tamata me noda ivakadei tawamudu. Ena gauna vata oya, esa colata kina na noda cala me nona, me tasevu kina vua na lewa ka vakatauca na Kalou ena vuku ni valavala ca. E kurabui ka vakadinadinataka tu o Joni na nodra vakavolivolita tu na itikotiko vakaturaga ni Kalou na lewei lomalagi. E sa tukuni vua me dula, baleta ni “sa gumatua na Laione ni yavusa i Juta,” (V/kila. 5:5).

Vakananuma mada, se vacava sara mada na ca dina ni valavala ca, se vacava sara mada na ca ni sikalutu ki na ca ni kawa tamata, me tara saraga na mate i Jisu, na Kalou vakataki koya, mei qai wali rawa kina na leqa ni valavala ca. E sega ni vakabekataki, ni kevaka me tiko tani tale e so na sala e rawa kina vua na Kalou me vakabulai keda, ka na sega ni na vakacacani kina na yavu ni nona matanitu, sega ni vakataratutu ni na vakayacora vakakina.

“Na ivunau ni Kalou ka sa voroki e kerea mai vakaukauwa na nona bula na tamata ivalvala ca. Ni vaqarai na tamata e vuravura kei lomalagi, e kune walega e dua e rawata, me tu mei sosomi ni tamata, me vakaceguya na kerekere vagumatua ka yakayacori tiko mai. E ka tabu na ivunau va-Kalou me vakaga na tabu ni Kalou vakataki koya, ka na taura ga e dua e tautauvata kei na Kalou me qarava na cakacaka ni veivinakati ena vuku ni talaidredre. O Karisito duaduaga e rawata me vakabula na tamata mai na iru ni ivunau ka me vakasukai koya tale me veiyaloni kei Lomalagi. E colata o Karisito na cala kei na vakamadua ni valavala ca – e veisaqasaqa na ivalavala ca kei na Kalou Tabu, ka sa na tawasei rau kina na Tamana kei na Luvena. E sa na dokoulu sobu o Karisito ki na boto ni sauloa ni mosi kei na rarawa me vueta mai kina na kawa tamata rusa.”—Ellen G. White, Patriarchs and Prophets, drauniveva. 63.

**Taro ni Veiwasei:**

`E raica na Lami o Joni ni curu kina itikotiko vakaturaga me rairai vaka sa qai “vakamatei.” Vakatakila 13:8 tukuna vei keda ini o Jisu e se vakamatei mai na ivakatekivu kei vuravura. Na cava e da vulica rawa me baleta na Kalou ena vuku ni ituvatuva ni veivakabulai ka sa vakarautaki oti tu ni bera madaga ni gadrevi?`

`Era vakabauta na tamata tawa vakabauta ni da tu duadua tu ena vuravura batabata ka tawa kauwai. E duidui sara mai na ka e vakaraitaka nai Vola Tabu, sega walega ni baleti koya ga na Kalou, ia na nona loloma talega baleti vuravura ka lako sobu mai kina, me mai mate ena vukuna. Me da vakaduiduitaka vakacava na noda raica na vuravura, na vanua eda tiko kina, ni da veidutaitaka kei na ka era kaya na tamata tawa vakabauta na Kalou? Ena veibolei vakacava ena ka eda cakava na veika dina baleta na kauveilatai?`

`Na cava na vuna me yaco kina na bula, mate kei na tucake tale I Karisito me sala duaduaga ena vakabulai kina na kawa tamata? Na cava e tukuna vei keda na mataqali I sau vakaoqo ena vuku ni dina ni kena rui ca na ivalavala ca?`