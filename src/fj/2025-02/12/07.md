---
title:  Kuri ni Vakasama
date:   20/06/2025
---

Wilika na Ellen G. White, «Nodra Sereki na Tamata ni Kalou,» t. 635–652, ena Veisaqasaqa Levu.

Ena veitabayabaki kecega, sa mai cakacaka na Kalou mai vei ira na agilosi me ra vukei ka vakabulai ko ira na Nona tamata. Lewe I Lomalagi era sa mai vakaitavi vagumatua ena veika ni tamata. Era sa rairai vakaisulu ena isulu ka serau me vaka na tibi ni liva; era sa lako mai me vaka na tamata ena nodra isulu ni vala. Era sa rairai mai na agilosi ena ituvaki vakatamata vei ira na tamata ni Kalou. Era sa vakacegu, me vaka era sa oca, ena ruku ni oki ena sigalevu. Era sa ciqoma na veiqaravi ena vale ni tamata. Era sa vaka na dauniveituberi vei ira na lako sese voli. Ka sa tiko ena ligadra na buka sa waqaca nai cabocabo ni soro. Era sa dolava na katuba ni valeniveivesu ka sereki ira na tamata ni Kalou. Ni ra vakaisulu tu ena isulu ni lomalagi, era lako mai ka vaqiqica laivi na vatu mai na ibulubulu ni noda iVakabula. “«Enai ituvaki vakatamata, era sa dau tiko vakawasoma na agilosi ena nodra soqoni na yalododonu; ka ra sa sikova na nodra soqoni vata na tamata ca, ni ra sa lako tiko ki Sotoma, me ra vola e dua na itukutuku ni nodra ivalavala, me vakadeitaki kina se ra sa lako sivita na iyalayala ni nona vosota tiko na Kalou. Sa dau taleitaka na Turaga na yalololoma; ena vukudra e vica era qaravi Koya dina, e tarova o Koya na veika rarawa ka vakabalavutaka na nodra vakacegu na lewevuqa. Era sega ni kila na tamata ivalavala ca vua na Kalou ni ra dinautaka ga na nodra bula vei ira e vica wale era dau taleitaka me ra vakalialiai ira ka vakasaurarataki ira.» —Ellen G. White, Na Veisaqasaqa Levu ,. 631, 632..

**Taro me veitalanoataki:**

`Wilika na 2 Timoci 1:7. Veiwaseitaka na veika vaka parofisai ka vakalomaleqa taki iko vakalevu. Eda na biuta vakacava na yalo ni rere ka kunea na itukutuku ni inuinui ni Kalou ena loma ga ni parofisai ka dau tukuni kina na veivakacacani ni noda vakabauta?`

`E dina ni na dredre beka ena gauna oqo me da raica na kena rawa ni yaco na SigaTabu kei na Sigasade me usutu ni iotioti ni veika e yaco, raica na kena totolo sara na veisau ni vuravura. Na cava e dodonu me vakavulica vei keda na dina oqo me baleta na noda sega ni yavutaka na noda vakabauta ena veika sa yaco tiko oqo, ka na rawa ni veisau ena dua ga na gauna, ia ena Vosa ga ni Kalou ena vakatakilai mai?`

`Vakasamataka mada na Taniela 2 (kei na 7). Era basika mai na veimatanitu ka yaco me ra yali yani me vaka sa tukuni oti. Nikua, ni da raica lesu na itukutuku makawa, eda rawa ni raica na era cakava, me vaka sa tukuni oti. Mai na noda rai nikua, e dua ga na matanitu sa vo me yaco mai. O cei matanitu oya, na cava vuni noda nuidei kina kena yaco dina mai me vaka sa tukuni oti?`