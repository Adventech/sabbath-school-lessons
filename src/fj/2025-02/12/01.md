---
title:  Na daucaramaki Sala
date:   14/06/2025
---

### Tikina Vulici ena macawa oqo

Tan. 2:31–45; Tan. 3:1–12, 17, 18; V/kila. 13:11–17; Rom. 1:18–25; Cakacaka 12:1–17; Mac. 12:9–14.

> <p>Wiligusu</p>
> “Ni sa sega ni solia mai vei keda na Kalou na yalo ni rere: a yalo ni kaukauwa ga, kei na yalololoma, kei na yalomatua.” 2 Timoci 1:7

Macawa qoka, eda na raica tale e rua nai talanoa vakasakiti ena Vola Tabu ka raitayaloalotaki kina na vei ka ena yaco ena otioti ni gauna.	Matai, eda na dikeva na itukutuku me baleti Setareki, Mesaki, kei Apetiniko, e matata vinaka kina na vakaibalebaletaki na veika e vakaraitaki tiko ena iVakatakila 13.Oti eda na qai gole ki na Veiyalayalati Vou, Na vanua eda raica kina na veika era sotava na lotu Vakarisito taumada ka rawa talega ni vukei keda meda kila na veika meda namaka ena gauna oqo kei na lesu vakarua mai Karisito

Na ivakaraitaki ruarua oqo e vakamatatataka na vakasakiti ni yaloqaqa ka vakarautaka na idola ni kena kunei na vakacegu ni vakasama ena ituvaki dredre duadua

Vakavuqa ko Jisu edau tukuna na veika me vaka na “Kakua ni rere,” kei na “Na cava sa vakaleqai kina na nomudou vakasama?” E bibi me da nanuma tiko ni parofisai e vakanamata tiko vei Karisito, ka, me vaka oqori, e dodonu me rawa ni da kunea tiko na ivakasala vata qo ena veiyaloyalo kece sara e vakaraitaki enai otioti ni gauna kei vuravura. “‘Me kakua ni rarawa na lomamudou ,’” e vakavulici ira na Nona tisaipeli, “‘dou vakabauta na Kalou, dou vakabauti Au talega’” ( Joni 14:1).

Ena dua tale na kena tukutukuni, Ena otioti ni gauna ena yaco me dredre vei ira era tovolea mera sagata me ra yalodina vua na Kalou.Ia na kena soqoni, e dodonu meda raica na veika oqo ena inuinui, ka sega ena rere.

_Vulica na lesoni ni macawa qoka me vakarautaki iko ena Siga Tabu, Jiune 21._