---
title:  Taniela 2 Kei Na Vulici Ni parofisai Yavutaki Ena Veika Sa Yaco Oti
date:   15/06/2025
---

E dua na parofisai kaukaua duadua ena iVolatabu taucoko oya na Taniela 2. E volai tiko e sivia e lima na drau na yabaki ni bera na Karisito, a tuvanaka na parofita na itukutuku makawa kei vuravura, tekivu mai na nona gauna mai Papiloni, ka qai yaco yani ki Mitia-Perisia, Kirisi, Roma, kei na kena tatawasewase ko Roma ki na veimatanitu mai Iurope ena gauna oqo me vaka era tu nikua

Na ka dina, Ni da veitalanoa taka na matanitu vaka Iurope, dua na tikina e kaya “era na dua vata vakakina kei na kawa ni tamata wale: ia era na sega ga ni veikabiti, me vaka na aironi ni sa sega ni veikabiti rawa kei na tete” (Taniela 2:43) Sa vakayacori oti na parofisai vakasakiti qo.Sai koya, e dina ga ni ra veiwatini veicurumaki ena kedra maliwa na tamata( mai ravouvou kina lewenivanua) ena vei matanitu qoka, ia era tawase tikoga.

Kena ivakaraitaki, na veiliutaki vakatui ni Peritania e vakatokai na Vale nei Windsor, e dua na yaca totoka vakavalagi. Ia, na dina ni yaca oqo e se qai tarai cake walega ena 1917.Ni bera oya, a vakatokai na matavuvale o Saxe-Coburg-Gotha, e dua na yaca matata ni Jamani, baleta ni vuqa vei ira na matanitu vakatui ni Peritania—ena nodra veimaliwai «kei ira na kawa ni tamata wale»—era sa wekadra vakadra na kai Jamani. Ia, nai sema vakadra qoka e sega ni tarovi ira mai enai valu, ia , ena iMatai ni valu levu,ni ra vinakata me ra lako tani mai vei ira na kedra meca sa qai yaco kina me veisautaki na yaca kina Vale nei Windsor.

`Wilika na Taniela 2:31–45. A cava e tadra o Neipukanesa? E vakamacalataka vakacava o Taniela?`

Na cereki ni parofisai ena Taniela era muria kece na yavu e tuvai tu ena Taniela 2. O ya, na vo ni parofisai oqo, me vakataki Taniela 2, e muri na veitarataravi ni vei matanitu e vuravura me yacova saraga ni sa tauyavutaka na Kalou na Nona matanitu tawamudu (raica na Tani. 2:44; Tani. 7:13, 14). E dua tale na kena itukutukuni, na parofisai oqo lako curuma na veitarataravi ni veimatanitu ena veitabagauna sa oti. tekivu ena gauna makawa qai mai cava ena gauna ni veisiga ni mataka ka vakina ena noda gauna. Oqo na iwalewale dauvolatukutuku makawa ena kena vakadewataki ni parofisai kei na ka e gadrevi ena tikinivolatabu. Na vakayagataki ni iwalewale dauvolatukutuku makawa oqo e sa ka bibi sara me kilai kina na veika a yaco ena iotioti ni gauna, vakabibi ni ra sa vakatakarakarataki tiko ena ivola na Vakatakila.

`E vakadinadinataka vakacava vei keda na Taniela 2 ni sega walega ni kila na veigauna ka tiko e matada na Kalou, ia e taura tale tu ga na kena lewa?`