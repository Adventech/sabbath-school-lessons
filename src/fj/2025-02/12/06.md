---
title:  Na iVakatakilakila ni Manumanu
date:   19/06/2025
---

Ni lakosivita na veiyabaki, kina nai otioti ni ka ena yaco me vaka na lawa ni totogimate kei na kena vakakaukauwataki na ivakatakilakila ni manumanu, dina ni se bera ni yaco, eso era sa vakaraitaka nodra vakatitiqa, vei ira na dauvakatitiqa, na ka eda dau vakadewataka me baleta nai iotioti ni veika ena yaco, okati kina na kena yaco na Siga Tabu kei na Siga Sade me uto ka usutu ni otioti ni veisaqasaqa.

E matata vinaka tu na ivola ni Vakatakila: Ni da rawa ni qarava na Dauveibuli se na manumanu kila kei na kena ivakatakarakara. Ia baleta ni ikavitu ni siga ni Vakacecegu e yavu ni ivakatakilakila—lesu tale ki Iteni (raica na Vakatekivu. 2:1–3)—ni Kalou na Dauveibuli, e sega ni dodonu me kurabuitaki,ni ulutaga ni sokalou vua na Dauniveibuli na Siga Tabu e kena usutu. E sega tale ga ni ka vakacalaka ni kaukauwa vata ga ni manumanu okoya ka veisautaka na ivakaro ni SigaTabu vakaivolatabu kina Siga Sade, okoya e sega ni vakaivolatabu. Ni vakasamataki tiko na ituvaki oqo, na vakasama ni Siga Tabu kei na Siga Sade e ologi koto ena vakanananu ni sokalou—vakadua tale, erawa ni vakagolei vua na Dauveibuli (raica na Vkatakila 14:6, 7) se na manumanu—kena matatata oya. Ka vakakina, sa tu vei keda ena Veiyalayalati Vou nai tekitekivu ena vakasama ni ka me baleta na ikavitu ni siga na SigaTabu kei na lawa vakatamata

`Wilika na veitiki ni Vola Tabu oqo: (Mac. 12:9–14, Joni 5:1–16). Na cava na vuni nodra via vakamatei Jisu na iliuliu vakalotu?`

Ena Maciu 12, ni oti na nona vakabula o Jisu ena Siga ni Vakacecegu na turaga ka malai na ligana (Maciu 12:9–13),na cava era qai cakava nai liuliu ni lotu? «Ia era sa lako yani na Farisi ka bukiveretaka na sala me ra vakamatei Jisu kina» (Maciu 12:14 ). Mate ena vuku ni ikavitu ni siga ni Vakacecegu? Ena Joni 5:1–16, ni oti e dua tale na veivakabulai veivakurabuitaki ena ikavitu ni siga, era sa «vakacacani Jisu na iliuliu, ka segata me ra vakamatei koya, ni sa kitaka na veika oqo ena Siga ni Vakacecegu» (Joni 5:16).

Mate ena vuku ni tovo vakatamata (e sega ni dua na tikina eni Volatabu e vakatabuya na veivakabulai ena Siga ni Vakacecegu, me vaka ni sega ni dua na yavu vakaivolatabu ena kena yaco me sosomitaka na Siga Tabu na Siga Sade) kei na ikavitu ni siga Siga Tabu? E dina ga ni sega ni tautauvata na veika e yaco eke vei Jisu me vaka ena iotioti ni veika ena yaco,ia sa voleka sara: na lawa vakatamata kei na nona lawa na Kalou, na veisaqasaqa ni rua na lawa qoka volita tiko na Siga Tabu Vakaivolatabu.

`Mate ena dua na ivakaro ni Kalou? Ena rawa vakacava vua e dua me vakasaqara na kena vakasamataki na nona lako tani mai edua ena nona sala?`