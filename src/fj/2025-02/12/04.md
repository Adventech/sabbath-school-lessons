---
title:  Vakarokorokotaki tale na Matakau
date:   17/06/2025
---

Era sa raica makawa tu mai na gonevuli ni iVolatabu na veisemati ena maliwa ni Taniela 3 kei na veika e vakavulica nai Vakatakila ena veika ena yaco ena otioti ni gauna. Ena inaki talega, baleta na Taniela 3—ena ivakaro, me totogitaki ena mate, me «qarava na matakau» (Tani. 3:15)— e vakaraitaka na veika e vakavulica na iVakatakila me baleta na ivakaro, me totogitaki ena mate, ena kena qaravi e dua talega na matakau “A sa rawata ko koya oqo me solia na bula ki na matakau ni manumanu, me vosa rawa kina na matakau ni manumanu, ka vakavuna talega na nodra mate ko ira era sa sega ni via vakarokoroko ki na matakau ni manumanu” Vakatakila 13:15

`Wilika na Vakatakila 13:11–17; Vakatakila 14:9, 11, 12; Vakatakila 16:2; Vakatakila 19:20; kei na Vakatakila 20:4. Na cava na kena duidui e tiko eke ena ivakaro ni Kalou kei na ivakaro ni tamata?`

Era sa kacivi na tamata ni Kalou me ra sokalou « ‘O koya ka bulia na lomalagi kei na vuravura, na wasawasa kei na ivurevure ni wai,’ « sai koya, na Dauveibuli, ka sega kina manumanu kei na kena ivakatakarakara. Eratou sega ni via qarava e dua tale na ka, na tolu na ipiriu cauravou, eratou sega ni via sokaloutaka e dua tale na ka, ia na Kalou Dauveibuli ga. Ia, e duidui ga na ituvaki e yaco ena buca o Tura, kei na ivakaro me sokaloutaki na matakau, ka duidui kina Dauveibuli, kei na veika ena yaco e vuravura raraba ena veikacivi me da sokaloutaka na matakau ka veisaqasaqa kei na Dauveibuli—e tautauvata ga na ivakavuvuli.

`Wilika na Roma 1:18–25. (Raica na isema ena Roma 1:18 kei na Vakatakila 14:9, 10 me baleta na «cudru ni Kalou.») Na cava gona e vakavuna meda sokaloutaka na ivakatakarakara kina dua tale na ivakaraitaki ni ivakavuvuli vata ga oqo kina vanua e vagolei kina na tamata nona yalodina?`

Na sokalou e sega ni kena ibalebale na cuva ka cabora na ka boi vinaka, e dina ga ni rawa. Eda sokaloutaka na veika cava ga eda yalodina kina. Ni ko vakasamataka se o cei na Kalou, na noda Dauniveibuli kei— na veika sa cakava vei keda ena vuku i Jisu—na noda Dauveivueti talega, sa dodonu me qaravi duadua ga o Koya. Vei ka tale eso oya e qaravi matakau. E rairai veivuke beka oqo ena kena vakamacalataki na vosa kaukauwa nei Jisu eke: « ‘Ko koya sa sega ni tovata kei au sa totani vata kei au sa vorati au, ia ko koya sa sega ni soqoni vata kei au sa veiseyaki’ « (Maciu 12:30). Na iotioti ni veika ena yaco sai koya na kena ivakaraitaki ni dina oqo.