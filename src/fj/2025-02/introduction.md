### Caramaki Sala Vei Parofisai

Ena Matai Ni Valu Ni Toba O Perisia (1991), a vakaraitaka kina e dua na kena dau ena volavola ka daunivosa rogo talega ena lotu Vakarisito, ni vakabauta ni vosa tiko na ‘Vakatakila’ me baleta nai valu oya. E nona I le tiko ni o elikoputa era vuka tiko kina era vaka nai bulibuli ni vodre ka cavuti tiko ena Vakatakila 9. “A sa dolava ko koya nai bulubulu e sega ni vakabotona; a sa kuvu cake na kubou mai bulu, me vaka na kubou ni lovo levu; a sa butobuto na mata-ni-siga, kei na macawa, e na vuku ni kubou sa kuvu cake mai bulu. A sa lako tani mai na kubou na vodre me tiko e vuravura: a sa soli vei ira na kaukauwa, me vaka na nodra kaukauwa na batibasaga kei vuravura,” (V/kila. 9:2, 3).

E sega saraga ni walewale Vinaka ni vakadewataki ni parofisai Vaka Ivola Tabu, se vacava? Ia, e sa matau vakalevu sara tiko na mataqali vakavakadewa vaka oya. Na ka sa yaco ena vica sagavulu na yabaki sa oti, oya na nodra volai nai vola, tukutuku tabaki, iyaloyalo yavala, kei na vatavata ena mona livaliva, era sa vakatabakidua saraga me baleta na parofisai, era sa tukunikataka, wili kina na tikini siga, me baleta nai vakataotioti ka yavutaki tiko ena ivalu mai na Tokalau e Loma kei Vuravura.

Na Na kurabui ni veivevakurabuitaki, E sega saraga ni dua na tukunika oya me yaco.

O keda na Lotu NI Kavitu Ni Lesu VAkarua, e duatani nai walewale eda taurivaka. Nai walewale ka yavutaki vei Jisu. Na noda raica na Parofisai e seg ani dabe tokaga ena dua ga na yasai Tokalau e Loma se cava ga na veivaluvaluti e yaco tiko kina. Ena vuku ni ka oqo, eda ilova na parofisai ena I Iloilo ni Veisaqasaqa levu ena kedrau maliwa o Karisito kei Setani. Oqo nai valu vakayalo ka roboti vuravura taucoko, ka na lai kena tuvuka ni ra sa yaco na tamata ni Kalou, Jiu kei na Kai Matanitu tani (V/kila 12:17, V/kila: 12) me ra curuma na itoitoti ni dredre levu, ka wavolita na vakasama ni nona vakarokorokotaki na Dauniveibuli (V/kila 14:7) se na Manumanu kei na nona Matakau.

E dua nai dola levu ni kena kilai vakamatata na parofisai ni otioti ni gauna na Taniela 2, ka sega walega ni tawana tiko mai nai tukutuku ni tuvatuva ni veigauna parofisai ia, e idola talega ni kena kilai na kena ibalebale.

E tukunikataka na Taniela 2 e va na matanitu: Papiloni, Metia kei Peresia, Kirisi kei Roma- qai salamuria na nona vakaduria na Kalou na nona Matanitu. “. 44 Ia e na nodra gauna na tui ko ya ena qai vakatura na Kalou ni lomalagi e dua na matanitu, ena sega sara ni vakarusai rawa: ia na matanitu ko ya ena sega ni biu tu me nodra na tamata tani, ia ena vurumemeataka ga ka vakaotia na veimatanitu oqori, ka na tu ga ka sega ni mudu, “(Tani. 2:44). Erau davo veiraviti koto na Taniela 7 kei na 8 ka tiko talega kina nai tuvatuva oya, me baleta na nodra duri mai ka davo tale na matanitu oqori, me yacova ni na vakaduria na Kalou na nona matanitu tawamudu

E mai vakadavora vakavinaka vei keda e dua na agilosi ka mai vakadewataka na Taniela 7: “Na manumanu lelevu oqo vava, sa le va na tui, eratou na tubu cake e vuravura. Ia ko ira na yalosavasava i Koya sa Cecere sara era na rawata na matanitu, ka ra na taukena na matanitu ka sega ni mudu, io ka sega sara ni mudu,” (Tan. 7:17, 18).

E va na matanitu kei Vuravura (Papiloni, Metia kei Peresia kei Roma) ratou curu mai ka sega ni cavuka na nodratou veitarataravi enai tukutuku ni veitabagauna, me yacova sara ni na dabe tale na matanitu ni Kalou me tawamudu.

E dina sara, eda se tiko ga eke, ena gauna nei Roma, nai ka va kei nai otioti ni matanitu ni bera na lesu mai o Jisu.

Ni tiko vei keda na vakarau I rai lesu vakaoqo, sa yaco kina me yavu ni noda kila vakamatata na parofisai. Eda na vulica tiko ena vula tolu oqo na vakasama levu, “Ni kena vulici na Parofisai Vakaivola Tabu,” vakauasivi eso nai yaloyalo kerei, so nai talanoa, na ivakatakarakara, vosa vakatautauvata ka na dolava na dina vakaparofisai kei na itoitoi ni veika ena yaco e vuravura

Eda na lako mai ena itukutuku ni veibuli ena Vakatekivu, sega walega ni bibi ena kilai ni parofisai, ia ena kena kilai na ka e veimuri mai, vakauasivi na mate i Jisu ena kauveilatai, bau kina na vale cecere mai Pepeli ki na veiqaravi ena Vale Tabu, yaco sara ki na Same kei na so na vakawati ena veiyalayalati makawa. Vei iratou oqo, kei na so tale, eda rawa ni raica kina na veivakatakarakara, Veivakatakilakila, Veivosa vakatautauvata, ke masulaki na kena vulici ena yalo e lokomi, ka vakamalumalutaki vua na Yalo Tabu, ena veivuke me matata ka vakaibalebale mai na parofosai.

E sega ni veirauti e dua na vula tolu me vulici kina (na kena itekivu madaga)nai talanoa kece kei na ivakatarakara ka na sereka na dina ni parofisai. O cei e kila, de na gadrevi saraga na ‘tawamudu’ me vulici kina. Eda sa gadreva ga na ‘Loloma Savu ni Kalou’ me da vulica madaga na ka e rawa ni da vulica.

_O Shawn Boonstra e Dauvunau ka iLiuliu ni tabana ni Veiqaravi na ‘Domo ni Parofisai,’ (Voice of Prophecy Ministry). Na nona kakaburaki kei nai vola e vola e sa ivurevure ni veivakauqeti ena vuravura raraba. Na nona ivunau ena retio yaloyalo e sa kaburaki ka saravi ena iwaseqase kece kei vuravura, vakavo walega na Antarctica._