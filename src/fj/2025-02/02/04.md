---
title:  "Na Taro nei Aisake: “E vei ga na Lami?”"
date:   08/04/2025
---

Na matai ni kena cavuti ena na vosa vaka-Iperiu na ‘seh’(lami) e yaco talega ena vanua e cavuti taumada kina na ‘loloma, Vakatekivu 22. Io na lami e dua nai yalolyalo vuki laurai ena ivola na Vakatakila, ka cavuti kina vakaruasagavulu vakacaca me dusi Jisu. Dua nai yaloyalo vinaka na kena ka kune ena Vakatakila wase va kei na lima, nai tavi bibi e qarava na Lami ena itikotiko vakaturaga ni Kalou.

`Wilika na Vakatekivu 22:7, 8; Lako Yani 12:3–13; kei na Vakatakila 5:5–10. E veivuke vakacava vei keda na italanoa ni nona voleka sara ni vakacabori o Aisake, kei na kena vakayagataki vakaiyaloyalo na lami. E semati vakacava na italanoa oqo kei na ka e raica o Joni ena Vakatakila 5?`

Na imatai ni kena cavuti na ‘seh’(lami) enai vola Tabu ena taro nei Aisake:” Evei na lami?” (V/kivu 22:7). Veivakurabuitaki ni qai mai saumi vakamatailalai sara ena loma ni Vola Tabu taucoko nai sau ni taro oqori. Na vo ni 38 tale nai vola e tubera na dauwilivola ena matailalai kei na veitarataravi ni ka me yaco me vaka taro i Aisake, main a kanavata ni Lakosivia mai Ijipita ki na tekivu ni tawavanua i Tevita e Jeruisalemi ka toso mai. Nai talanoa taucoko oqori era vakaitekitekitaki tu ena vuqa sara na parofisai me baleta na Mesaia ka ra vakanamata kece tu kina taro i Aisake. E mai saumi na taro ena drauniveva ni veyalayalati vou ni tokara mai o Jisu na lewe kei na dra, mai veiqaravi ena kedra maliwa na nona tamata, ka mai tinia na nona vakacabora na nona bula ena kauuveilatai.

Ena dua na gauna e loma, raica na kena cavuti taumada na ‘lami’ ena Kosipelii Joni, ena Joni 1:29-34. E vakasaraga e sauma tikoga o Joni na Dauveipapitaisotaki vei Aisake na nona taro. Na vanua madaga e yaco kina e vaka sa dusi donu tu ga mai ki na ka ena yaco. Era sa veivutuni ka papitaisotaki nai valavala ca, vakatakarakara ni nona mate na tamata ivalavala kei na itekivu ni dua na bula vou. Ena vakasama qo, e basika mai kina o Jisu, na Lami ni Kalou, ka vola o Maciu ni a tadola kina na lomalagi ka vakarogotaki kina: “Oqo na noqu gone ni took, Au sad au vinakata vakalevu” (Mac 3:17). Raica mada, e dua na domo, Na Agilosi ni Turaga, e vakarogotaka mai lomalagi na I wali ni leqa nei Eparaama kei Aisake (V/kivu 22:11-14)

Ni o talia vata kece na wa yadudua oqo, e sa matata kina ni o Jisu, Na Lami ni Kalou, e kedaru isosomi. E vakaserautaka sara vakalevu na noda kila me baleta na ‘lami sa qai vakamatei’ ena raivotu i Joni.

`Na cava na vuna me yavu dei kina ni noda vakabulai na noda kila ni o Jisu e keda isosomi. Nai nuinui cava e noda ke sega ni kedaru isosomi o Koya, vakauasivi ena veilewai.`