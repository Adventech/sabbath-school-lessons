---
title:  Na Yavu Raraba o”Cavuti Taumada"
date:   06/04/2025
---

E vuqa na ituvatuva ni vuli torocake e tekivu taumada ena vuli ni vakadidike raraba (dau soli kina na ivakatakilakila “101”). Na vuli oqo e vavaca na yavu taumada ka rabailevu ka na bulia na buturara ni vuli ka tarava ni sa titobu sara na vakekeli ena vakasama ka vulici tiko. E vakakina ena nomu curuma nai Vola Tabu ena nomu wiliwili. O na dikeva rawa kina ni vakarautaka na Kalou edua na vuli raraba ena iVola na iVakatekivu, ka mai vakaveikilaitaki keda kina na Kalou ki na veivakanananu ka na qai vakadikevi sara vakamatailalai ena loma ni iVola Tabu taucoko.

Ni da vosa vakararaba, me baleta na kena cavuti e dua nai vakatakilakila ena imatai ni gauna enai Vola Tabu, vakatabakidua na kena dola tiko nai vola ni Vakatekivu, e sa vakadaberi rawa mai kina edua na rai ka na qai matata cake tiko ni sa toso tiko na gauna. E so na gonevuli ni Vola Tabu era vakatoka me “Lawa ni kena cavuti taumada,” e dina ga ni na matau cake me “yavu dei” (se ituvatuva)ka sega ni lawa, baleta ni sega ni mai kaukamea o koya, ka ni levu na ka e se yali tiko kina.

Ena kena mai vulici vakararaba na iVola Tabu kei na Parofisai, sa vaka me lamata mai kina na kila me baleta na nona dau vakasavuya tiko mai vakamalua na itukutuku na Kalou ki vei ira na luvena. E vakatekivu ena I yaloyalo kilai levu ka qai tomana yani ena kena yaloyalo rabailevu ka makare ni sa toso tiko na veiyabaki se mani senitiuri sara.

`Wilika mada na Ais 40:7, 8; Mal 3:6; kei na Ipe 13:8. Na yavu cava e rawa ni vu ni vei tikina oqori ka na veivuke mei kelekele dei ni nomu vulica na parofisai?`

E vuqa, ena vuravura ni “gauna vou oqo,” edau wewe tu ga ni gusudra na “me-dina-ga-o-au“(truthiness) ka sega ni ra kauwaitaka na “dina ni dina dina.” E vu oqo ni ra nanuma ni rawarawa me loveci na dina, vakatanitaki na kena ibulibuli, se kuitaki vakarawarawa ena toso ni gauna. Se, ena so na leqa, e vaka me sa rivarivabitaki tale na vakasama ni “dina.”

Ni tauyavutaka na dina na Kalou, e sega vakadua ni na veisautaka na nona vakanananu. Ni sa tuberi ira na nona tamata ena dina, sa rawa ni da namaka ni na lesuvi vakawasoma na yavu ni vakavuvuli vataga oya ka na sega sara ni tavuki na kenai balebale, ia, e sa na rarama cake sara. Sa qai vakabetena vakalevu mai na vulici ni parofisai, ka sa tubu vakalevu na kila ka me baleta na iVakatekivu, ni o sa qai kunea ni ra a mai “Cavuti taumada” kina na veikasama bibi. Mo sa tubera voli sara yani na veiyavu kei na kena kila ka ena ilakolako ni vakasaqaqara ena loma ni Vola Tabu taucoko.

`A cava na vuna sa rui bibi kina na noda kakua ni vakatara e dua na tamata se dua na ka, se vakacava na kena dravidravia se rogorogo dina me vakaluluqataka na noda vakabauta na iVola Tabu kei na dina e vakatavuvulitaka? Na cava eso na ka vesuvesu dredre oqo ka rawa ni vakavurea na luluqa ni vakabauta?`