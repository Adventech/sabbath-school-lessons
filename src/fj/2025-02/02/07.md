---
title:  Kuri ni Vakasama
date:   11/04/2025
---

Wilika na Ellen G. White, “The Revelation,” drauniveva. 578–581 ena The Acts of the Apostles.

Vuqa na lotu ena vuravura era tara ga na ka ni vakanananu; e duidui sara na Lotu VaKarisito, ni vakaikelekele tu ena veika dina ka yavo ena veitabagauna kei vuravura. Nai Vola Tabu nai talanoa ni nona veimaliwai na Kalou ena veitabagauna kei ira na nona tamata. Na noda vulica na vica na udolu na yabaki ni veimaliwai oya, e sa na vukei keda me da raica na kena sega vakadua ni bau veisau na itovo ni Kalou.

Ia, ena sona gauna, era sad au vosa kudrukudru na tamata lotu ni ra sa vuki rogoca edua tikoga nai tukutuku. So na gauna, ni dau vunautaki e matanalevu na itukutuku vakaparofisai eda duatani duadua kina, eda sa dau via tukuna ni da sa kila, ka rairai sega ni dua tale na ka vou me da vulica mai kina.

Me vaka ni dei tikoga ka sega ni veisau na noda itukutuku, e sega ni kena ibalebale oya ni sa vovodea ka sega ni na veibolei. E kena veibasai saraga: ni o vulica tiko nai tukutuku me baleta na vakanananu ni Kalou tawavakaiyalayala me baleti keda, o sa na qai dikeva kina ni da na sega sara ni yacova rawa yani nai yalayala ni tukutuku oya. E dua na ka e raica rawa o Ellen White, ni naki ni kena volai nai Vakatakila me yaco na kenai tukutuku me ikelekele toka ni lotu VaKarisito.

“So na daucakacaka gone sara (ena gauna oya) … era sa vuturi tale ena kena vuki talevi tiko na dina. Ena nodra gagadre me so na ka vou ka veivakurabuitaki era sa mani saga me vakatura e so na I vakavuvuli vou.”—The Acts of the Apostles, p. 580. E sega ni vola walega me baleta na veigauna se bera mai; e ivola talega ni veika sa yaco oti, ka nakiti me da teivaki tiko kina ena vakabauta ena vuku ni dina ni veika sa yaco oti, ka kua ni da vakasesei ena noda saga walega edua na ka e baleti keda ga kei na gauna saraga eda bula tiko kina oqo.

**Taro ni Veiwasei:**

`E sega ni cegu leka nai vola Tabu me dulaka mai na vei tukutuku vovou kei na kilaka e vou. O na vakarautaka vakacava enai vakarau bibi na gagadre ni via vulica e dua na ka e vou, kei na bibi ni noda tatakube dei ena dina ka sa soli rawa mai vei keda?.`

`Na cava me cakava na Lotu ena vuku ni so nai vakavakadewa vou ni parofisai? Dina ni da sa kila tiko ni se vuqa na ka e se tiko me vulici. Ia, eda na vakaduiduitaka vakacava na rarama vou mai na lidi walega ni buka se kemani sega saraga ni ka dina.`

`Sa voleka sara toka ni mate e dua na kaimua ni manua ena I Karu ani valu Levu kei Vuravura, a mani kaciva e dua na dau veivueti vei ira na vuetaki ka kaya,” O Au e dua na luveniyali, Ocei ena bau nanumi au tu keu sa na mate?” Sauma yani na dauveiqaravi, “O au, Au na daunanumi iko tu ga.” Se mani vacava sara na kena dina, ena mate talega o dauveiqaravi, ka sa na seavu talega na I vakananumi kei gone luveniyali. Na cava o vulica rawa me baleta na tawayaga kei na kena na sega ni vakaibalebale na bula ke sa dei me icavacava ga ni lakolako o mate?`