---
title:  Kila Deivaki na Loloma ni Kalou
date:   07/04/2025
---

E tiki tiko ni noda sa vakaivotavota tu ena yago ivalavala ca na kena sa mai vakadukadukalitaki tu na ivakarau ni noda raica na vuravura vakaitamera kei na noda sa malele ki na bula dokadoka kei na yalo ni noda dau nanumi keda ga. Eda sa digova na vuravura ena noda rai vakaiyalayala ka sega ni raica rawa na rai ni kila tawavakaiyalayala ni Kalou. Sa kena irairai ni sega ni dua na vakasama e vakatanitaka vakalevu duadua na kawa tamata ivalavala ca me vaka na “loloma.” Nai tovo kilai ka taleitaki vakalevu e vakatututaka na rai ni loloma e nanumi koya ga vakataki koya ga ka sega ni baleti ira na tani. Na mataqali rai oqo e vakadredretaka vei keda na kilai ni rai vaKalou.

Na kilai vakamatata ni tuvaki dina ni loloma, e dua na idola bibi dina ni kena kilai na parofisai vaka iVola Tabu.

E dua na vu-ni-veivosaki bibi ena ulutaga ni “Veisaqasaqa Levu” oya na kena bula Vinaka tu na Lecaika me baleta na itovo na Kalou. E Kaya o Ellen G. White, ni mai tinia na ivola na “The Great Controversy’ e vola koto: “E savasava na vuravura levu taucoko. E mai vidividi toka e dua nai cegucegu ni lomavata kei na kena mai vadugu tu yani na lali ni marau ka curubotea na veikabuli taucoko. E drodro mai vua ka bulia na ka kecega na bula, na marau kei na reki mai vei tikotiko ena maliwa lala tawa vakaiyalayala. Mai na ka somidi duadua e vuravura ki na ka vakaitamera taudua, na veika kecega, mai na veika bula kei na ka mate, na kedra iserau kei na marau dina, era vakatakila ni sa Loloma na Kalou.From.”—The Great Controversy, p. 678.

`Wilika na Vakatekivu 22:1–13. E kune ena Vakatekivu 22:2 na kena mai ‘cavuti taumada’ na loloma. Na cava e tukuna vei keda na italanoa oqo me baleta nai tuvaki ni loloma vaKalou.`

Mei Kuri ni kena kune taumada na vakasama oqo ena iVola, ena veivuke sara vakalevu ke vaqarai talega me laurai na veivanua e a “cavuti Taumada’ kina na vakasama oqo ena veivola tale eso enai Vola Tabu ka vakauasivi ena Kosipeli suivata. Ena Maciu 3:17, Marika 1:11, Luke 3:22, kei Joni 3:16 eda raica kina na kena ‘cavuti taumada’ kina na “loloma.”

Kena ivakaraitaki, e sa bau veivakararamataki dina na cavuti taumada ni ‘loloma’ ena Joni 3:16. E kena yaloyalo tiko na italanoa kei Aisake ena icabocabo ni soro mai na ulunivanua o Moraia. E laurai na nona vakabauta na Kalou o Eparama ena nona vakararavi vua. E digitaka me vakabauta na Kalou ni na rawa ni vakatura cake tale na luvena ke me a vakacavara na cakacaka ni vakacaboisoro,(Ipe. 11:19). E raitayaloyalotaki eke na loloma ni Kalou kina na kawa tamata. E lomani keda me yacova saraga ni solia na “luvena e duabau ga”(Vakatekivu 22:2, 12, 16)— kei na nona vakaturi koya tale mai na mate. Sa soli kina vei keda nai yaloyalo ni loloma ni Kalou veikeda, na loloma ka vakacabori koya ga vakaikoya mei soro

`Ena rawa beka me da vakarairaitaka vei ira na wekada na mataqali loloma sega ni nanumi koya vakaikoya ka lomani keda kina na Kalou? Na cava na vuna e sega ni dau kune kina vei keda na mataqali loloma vakaoqo?`