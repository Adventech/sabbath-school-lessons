---
title:  Na Gata
date:   10/04/2025
---

E dua na ulutaga veidretaki vakalevu ena Vakatakila na “Vakarokoroko. Na Gata Levu(V/kila. 13:2–4), e sa vakadeitaki ni o koya ka vakavurea ka vakauqeta tiko na ivakarau lasu ni so-kalou, kei na nona tukunikataki vaka na gata na Jerupi vukutani oqo e sega ni ka vakacalaka. E dusi Iteni lesu tale vei keda, ena nona curuma mai na parataisi na gata me temaki Atama kei Ivi me rau vukitani mai vu ana Kalou.

`Vakatauvatana na Vakatekivu 3:1–5 kei na Vakatakila 12:1–9. Na cava beka erau tautauvata kina? Na cava nai tukutuku a vamacalataki taumada kina na gata mai na Vakatekivu, ka vukei keda me vakamatatataka na veilteti ka vuna nai valu mai Lomalagi ka mai cavuti ena Vakatakila.`

E rua nai talanoa e tiko ena I Vola Tabu baleta na nona dreta na vagolea na gata na vuravura me lako sese.ena vakatekivu, ni se rua voli ga na tamata e rau bula tiko e vuravura, kei na kena ka volai tiko ena Vakatakila 12 kei na 13, ka laurai kina o Setani ni dabui “vuravura vuravura taucoko” (V/kila 12:9). E a solia talega na kaukauwa vu ana manumanu me vagolea na vuravura me vakarokoroko vei koya (gata), Vakatakila 13:2-3. E dua nai tukutuku levu e laurai tiko ena parofisai vakaivola Tabu na kena sega vakadua ni veisau nai tuvaki ni “veisaqasaqa levu ka yaco tiko oqo, ka vakakina na sasaga ni tevoro. Sa dua na ka daumaka dina, me vaka ni sega ni veisau nai tuvaki ni veisaqasaqa, ka makare na veidusimaki ni parofisai vakaivola Tabu, e sa rawa ni da vaqaqa nai gole ni sala ka tekivu me da raica vakamatata yani na vanua e vakadavori koto mai kina na dai ni bula vakayalo. Ena sega ni veisau na Kalou, ka vakatalega kina na tevoro. E rawa ni tokara mai e dua na udolu na matavulo o Setani, ia e seva ni na vica na udonu na yabaki ni bula voli ni tamata ivalavala ca e vuravura, salavata kei na iyaloyalo ni parofisai ka tabaiyaloyalotaki koto ena Vakatakila, e vakaraitaka kece ni sega vakadua ni ceba tanimo Setani mai na ituvatuva ka a vakayagataka mai Iteni. Sa yalataka vei keda na Kalou na yalomatua kei na yalo me da rai basikata kina na veika ka tiko mai matada (Jem 1:5) ka vakaiyaragi ena dei kei na dina ni Vola Tabu, ka sega ni dodonu me dua e sikalutu kina ena lasu ni tevoro. Ia, e sa ka ni rarawa dina sara ni vuqa era sa mai sikalutu kina, ka na lewe vuqa tale era na muri ira talega vakakina.

`Raica mada na veiveisau ni tovo. Na vukici vakatani ni bula vakaitikotiko. Na ka ka dauciqomi e liu sa biliraki vakatikitiki, kei na ka ka dau biliraki vakatikitiki me sa ciqomi. Me vaka ni rau sega ni veisau na veisaqasaqa tiko, na cava me vakasamataka na tamata lotu me baleta na veiveisau sa yaco tiko edaiedai. Me vaka, na lasu taumada, “drau na sega dina ni mate” ia drau na vaka na Kalou. E vei na vanua o raica ni vakayagataki tiko kina e daidai ena noda bula vakaitikotiko na vakasama oqo?`