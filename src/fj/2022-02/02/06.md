---
title:  Nai Tinitini Ni Kawa Tamata
date:  07/04/2022
---

`Wilika na Vakatekivu 3:15–24. Ni sa yaco nai valavala ca, na cava na ka e sa yaco ki vei Atama kei Ivi?_____________________________________________________________`

Me vaka ni vakatulewa ni Kalou me baleta na gata e vakatakilai vakamatata tu ni a cudruva (Vakatekivu 3:14), e sega ni vaka-kina na vakatulewa ni Kalou me baleta na yalewa kei na tagane. Na gauna walega e vakayagataki tale kina na vosa cudruva oya ni tauci kina qele” (Vakatekivu 3:17). Baleta ni tiko tale eso na Nonai tuvatuva na Kalou me baleta na tagane kei na yalewa, o koya e veisaqasaqa ki vua na gata. Oya ni a solia ki vei rau nai nuinui ka sega ni soli ki vua na gata.

Ena vuku ni veitauraki ni yalewa kei na gata ka sa laki vakavuna na nonai valavala ca, na tikina oqo e vakamacalataka na vakatulewa ni Kalou me baleti koya na yalewa, e duavata ga kei na vakatulewa e a caka ki vua na gata. E sega walega ni muria mai na Vakatekivu 3: 15 na tikina 16 ia na nodrau salavata na parofisai ruarua oqo e sa vakatakila ni parofisai me baleta na yalewa ena Vakatekivu 3: 16 me okati ni veisemati tiko ki na parofisai ni Mesaia ena Vakatekivu 3: 15. Na vakatulewa ni Kalou me baleta na yalewa ka okati kina na vakasucu gone, ena dodonu me kilai ena rai dodonu ni veivakabulai (veidutuitaka vata kei na                                                                                                                                                                                                                                                                                                                                                                                                                                                                                                                                                                                                                                                                                                                                                                                 1 Timoci 2:14, 15).

E na vuku ni nonai valavala ca na tagane baleta ni a vakarorogo ki vua na yalewa ka sega ni vakarorogo ki Vua na Kalou, sa cudruvi kina na qele a buli mai kina na tamata (Vakatekivu 3:17). Ena vuku ni ka oya e sa na cakacaka sara kina vakaukauwa na tamata (Vakatekivu 3:17–19), ka na suka tale ki na qele na vanua ga a buli mai kina (Vakatekivu 3:19), e dua na ka e a sega ni dodonu me a yaco, ka a sega talega ni Nonai tuvatuva taumada na Kalou. Sa rui ka bibi kina oya, ena iyaloyalo vakaloloma ni mate oqo, sa qai vuki ko Atama ki vua na yalewa, na vanua e kunea kina nai nuinui ni bula ena nona na vakasucu gone (Vakatekivu 3:20). Oya, ena loma sara madaga ni kena sa tau nai totogi mate, e sa raica nai nuinui ni bula.

Ena gauna oqo, me vaka ga e dua nai tubutubu dauloloma, na Kalou ena vinakata ga na veika vinaka mai vei ira, ka sega ni veika ca. Ia oqo era sa kila na veika ca, e sa na cakava na Kalou na veika kece e rawata me na vakabulai ira mai kina. Ia ena loma sara madaga ni vakatulewa oqo, e se sega tikoga ni se yali vei rau nai matai ni noda itubutubu nai nuinui, dina ga ni rau a talaidredre ki Vua na Kalou ena matanavotu, e dina ga ni rau se bula dina tiko e parataisi, e sega sara madaga ni tiko e dua na vuna e dodonu me rau vakatitiqataka kina na Kalou, vakatitiqataka na cakacaka ni Kalou, se vakatitiqataka na Nona loloma ki vei rau.

`Dina ga nida vakasamataka tiko ni vinaka na kilaka, na cava na vuna e sega ni dauvaka sara oya? Na cava eso na ka eda vinaka kina ia eda sega tiko ni kila?`