---
title:  Vuni Mai Vua Na Kalou
date:  05/04/2022
---

`Wilika na V/Tekivu 3:7–13. Na cava na vuna e rau vakila kina ko Atama kei Ivi na gagadre me rau vuni kina mai Vua na Kalou? Na cava na vuna e taroga kina na taro “Sa tiko evei ko iko?” Gainisala cava e rau via vakadonuya kina na ka era cakava ko Atama kei Ivi? `

Ni rau sa ivalavala ca oti, erau sa vakila ko Atama kei Ivi ni rau sa luvaiwale baleta ni rau sa vakayalia na nodrau isulu e serau ka vakaiukuuku, o koya e vakacilava na iserau ni Kalou (raica Same 8:5, vakatauvatana kei na Same 104:1, 2). O koya a buli me ucui Koya na Kalou e sa vakadukadukalitaki enai valavala ca. E kainaki ni rau a cakava na nodrau iubi (liku)” (Vakatekivu 3:7, NKJV) o koya e tukuni vakatabakidua ga ki Vua na Kalou na Dauveibuli (Vakatekivu 1:7, 16, 25). E vaka ga e rau sa vakaisosomitaka na Kalou ena nodrau sa tovolea me rau sa ubia na nodrau ivalavala ca, na ka e vakatoka ko Paula ni vakadonui ena vuku ni cakacaka (Kalatia 2:16).

Ena gauna sa basika mai kina na Kalou, e a tarogi rau ena dua na taro e vakaibalebale ‘Ko sa tiko evei?” (Vakatekivu 3:9), na mataqali taro vata ga oqo ena qai tarogi Keni kina na Kalou (Vakatekivu 4:9). Na Kalou e kila tu nai sau ni taro. E taroga tiko na Nona taro me vinaka kina o koya e sa cala, me vukei ira mera vakila na ka era sa cakava, ia ena gauna vata ga oya me liutaki ira ki na veivutuni kei na bula tawa mudu. Mai na gauna sai valavala ca kina na tamata, na Kalou sa cakacakataka saraga na nodra bula tawa mudu kei na nodra vueti.

Nai yaloyalo kece e vakatakila tiko na vakanananu ni veilewai vakatovolei, ka tekivu mai vua na turaganilewa ka a vakatarogi ira na cala (Vakatekivu 3:9) me rawa ni vakarautaki ira ki na kena sa na tau na lewa (Vakatekivu 3:14–19). Ia e cakava talega me vakavurea na veivutuni o koya ena yaco me veiliutaki ki na bula tawa mudu (Vakatekivu 3:15). Sai koya oqo nai yaloyalo e kune tiko enai Vola Tabu taucoko.

Taumada eda sega ni duidui mai vei ira na tamata ivalavala ca, Atama kei Ivi e rau a tovolea me rau levea na itotogi, vakasaqara me beitaki ira na tani. Ni sa taro na Kalou a sauma ko Atama ni yalewa ga a solia ki vua na Kalou (Vakatekivu 3:12)—e vakavuna me cakava kina. E nona cala na yalewa, e sauma ko Ivi ni gata e temaki koya. Na vosa vaka-Iperiu na nasha’, “lawaki” (ena Vakatekivu 3:13), e kenai balebale ni a soli ki vei ira na tamata nai nuinui cala ka mera vakabauta ni ra kitaka tiko na ka dodonu (2 Tui 19:10, Aisea 37:10, Jeremaia 49:16).

Ko Atama e beitaka na yalewa ni a solia ki vua na vua ni kau (tiko kina eso na dina), kei Ivi e beitaka na gata, ni a lawakitaki koya (tiko talega kina eso na dina). Ia e muri, e rau cala ruarua.

`Eso era beitaka e dua tale ena vuku ni ka era sa cakava? Na cava na vuna e sa rui rawarawa kina meda tarabe ena dua vata ga dai?`