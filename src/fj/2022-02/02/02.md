---
title:  Na Gata
date:  03/04/2022
---

`Wilika na Vakatekivu 3:1, 2 Koronica 11:3, kei na Vakatakila 12:7–9. Ko cei na gata, kei na gaunisala cava e temaki Ivi kina? `

Tekivutaki na tikina oya vata kei na gata.” Nai tuvatuva ni tikina oya e na gadrevi me vakabibitaki: baleta na vosa “gata” sai matai ni vosa ena yatuvosa.  Ka tiko talega ena gata e dua e ka dina, ka vakaraitaka ni o koya e dua e kilai vinaka, me vaka ga e sa kila oti tu ko ira era na wilika ko cei o koya. Na ka dina me baleta na ka bula oqo e vakadeitaki mai enai matai ni vosa ena wase oqo.

Io, na Vola Tabu e vakatakilai koya na gata ni o koya na meca ni Kalou (Aisea 27:1) ka vakatokai koya vakamatata “na tevoro kei Setani” (Rev. 12:9, NKJV). Me tautauvata ga oya, ko ira ena gauna makawa mai na Tokalau e loma, na gata e vakawaqawaqataka na kaukauwa ni valavala ca.

“Me rawa ki vua me vakacavara na nona cakacaka ka me kakua ni kilai, sa qai digitaka na gata ko Setani me nona waqawaqa—me rawati kina na i naki ni nona veirawai.  Na gata ena gauna e liu e dua na ka buli vuku ka rairai totoka sara mai vei ira na ka buli e vuravura. E vakatabana, ena gauna e vuku kina e loma ni macawa na cagi e vakaraitaka mai na tatatibitibi ni yagona, na kena roka e serau me vaka na koula.”—Ellen G. White, Patriarchs and Prophets, p. 53.

Ena gauna e veitalanoataki kina na tevoro, ena irairai cava ga e basika kina, nai Vola tabu e sega ni kaya tiko e dua nai vakatakarakara. Nai Vola Tabu e boroi Setani ni dua dina na ka bula ka sega wale tikoga ni dua na ivakatakarakara vakavosa se dua na yavu ni vakanananu me boroya nai yaloyalo ni valavala ca kei na yasana butobuto ni tamata. Na gata e sega ni vakatakilai koya ni o koya na meca ni Kalou. Ena kena veibasai na gata e lesu kina vosa ni Kalou, ka raici ni tokaruataka ka tokona. Oya, me tekivu mai na kenai tekivu, ni ko Setani e vinakata me vakadadamuria na ka e tukuna na Kalou, o koya ena qai raici e muri, ena nona cavuta saraga na Vosa ni Kalou vakataki koya (Maciu 4:6).

Raica talega ni gata e sega ni veiba vakasauri vata kei na yalewa, ia e taroga e dua na taro ka vakatakila na nona vakabauta na ka e tukuna na Kalou ki vei rau. Oti sa qai taroga: “E a kaya dina na Kalou . . . ” (Vakatekivu 3:1)? Mai nai vakatekivu sara madaga sa rawa nida raica kina na nona lawakica na ka buli oqo. Eda na raica ni cakacaka.

`Kevaka sa rawarawa ki vei Setani me temaki Ivi rawa, e dua na yalododonu mai Iteni, sa na qai vakacava na kena rawarawa ki veikeda? Na cava na nodai sasabai vinaka mai na nona veivakacalai?`