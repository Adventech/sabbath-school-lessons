---
title:  “Tou Ia Mada, Tou Lako Sobu”
date:  27/04/2022
---

`Wilika na Vakatekivu 11:5–7 kei na Same 139:7–12. Na cava na vuna e lako sobu mai kina na Kalou ki vuravura oqo? Na cava na ka e a caka ka vakayavalata na Kalou?`

E dina ga ni lako cake yani na tamata, na Kalou e lako sobu mai ki vei ira. Na Nona lako sobu mai na Kalou sai vakadei ni Nona cecere. Ena dredre tu ga ki vua na tamata me yacova na ka e Nona na Kalou. Na veisasaga kece ni tamata me toso yani ki Vua me sotavi Koya mai lomalagi e tawayaga ka vakalialia. Sai koya oya na vuna, e lako sobu mai kina ki veikeda ko Jisu me mai vakabulai keda; baleta ni sega tale na sala me na rawa kina ki Vua me vakabulai keda.

E dua na veibasai levu ni ka a yaco enai talanoa me baleta na vale mai Pepeli e kunei ena ka e tukuna na Kalou ni: “sa lako sobu me raica na koro kei na vale cecere (Same 139:7–12; vakatauvatana kei na Same 2:4), ia e a mani yaco me vaka-kina. Na vakanananu bibi e tiko kina oya na Nona vakaitavitaki Koya tiko na Kalou vata kei na kawa tamata.

`Wilika na Luke 1:26–33. Na cava e vakatavulici keda kina me baleta na Nona lako sobu mai na Kalou ki veikeda?___________________________________________________`

Na Nona siro sobu mai na Kalou, e sa vakananumi keda tale tikoga me baleta na yavu ni yalododonu ena vuku ni vakabauta, kei na vakatagedegede ni loloma savu ni Kalou. Se cakacaka cava ga eda kitaka ki Vua na Kalou, o Koya ena lako sobu ga mai me mai sota kei keda. E sega ni ka eda cakava ki Vua na Kalou e kauti keda yani kina ki Vua kei na veivakabulai. Ia na Nona lako mai na Kalou ki veikeda ena vakabulai keda. Vosa tiko vakarua na tikina oqo ena Vakatekivu me baleta na Nona lako sobu mai na Kalou, ka sa vakaraitaka na levu ni Nona kauwaitaka na veika sa yaco tiko ekea.

Me vaka na ka e kaya na tikina oya, sa vinakata na Kalou me sa vakaotia na duavata o koya sa teivaki vakatitobu tu ena nodra bula, ka sa vakavuna na nodra bale ka sa rawa ni veivakauti me levu sara kina na ivalavala ca. Sai koya oya na vuna e sa digitaka kina me sa vakasesea na nodra vosa, o koya ena rawa ni vakaotia na nodrai soqosoqo ni duavata oya.

“Na nodra isoqosoqo ko ira era tarai Pepeli tiko e mai tini ga ena madua kei na vakaloloma. Nai vakananumi ni nodra dokadoka sa mai yaco mei vakananumi ni nodra lialia. Ia era se tosoya tikoga na tamata nai valavala vataga oya—vakararavi vakatabakidua tikoga ki vua, ka guilecava nai vunau ni Kalou. Sai koya oqo na yavu a tovolea kina ko Setani me a cakava mai lomalagi; o koya vata ga a liutaki Keni me vakacabora kina na nonai soro.”—Ellen G. White, Patriarchs and Prophets, p. 123.

`Eda raica vakacava ena vale mai Pepeli e dua tale nai vakaraitaki ni dokadoka ni tamata kei na gaunisala cava, ena vakaleqai? Lesoni cava eda na rawa ni taura mai kina?`