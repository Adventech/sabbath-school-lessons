---
title:  Na Cudruvi Nei Ame
date:  24/04/2022
---

`Wilika na Vakatekivu 9:18–27. Na cava nai tukutuku e tiko enai talanoa oqo?`

Na ka e cakava ko Noa ena nona veiwere ni vaini e kauta lesu mai nai talanoa me baleti Atama ena Were ko Iteni. Nai talanoa e rua oqo e tiko kina e dua na vakanananu levu: na laukana ni vua ni kau sa laki yaco kina na luvaiwale; sa qai vakaisulu, cudruvi, kei na veivakalougatataki. Ko Noa e veisemati tale ki na nona itekitekivu mai vei Atama ia e ka ni rarawa ni mai tomana tikoga nai tukutuku ni veitabagauna ni bula druka oya.

Na kena laki yaco na vuanikau me yaco kina na mateni e sega ni tiki ni Nonai tuvatuva taumada ni veibuli ni Kalou. Ko Noa e a rawai me mateni kina ka yaco me laki davo luvaiwale tu ena loma ni nona vale laca. Ko Ame e a qai raica na nona luvaiwale o koya e sema sara tiko ki vei Ivi ena nona a raica talega na kau vakatabui (Vakatekivu 3:6). Na duavata ni tukutuku oqo e vakaraitaka ni ko Ame e sega walega ni raica vakacalaka ka maroroya na luvaiwale nei tamana. E lako wavoki ka talanoataka, ka sega madaga ni tovolea me maroroya na leqa nei tamana. Na kena veibasai sai koya na ka e cakava na tacina, ena kena gauna totolo duadua e a lako yani ka tutuvitaki tamana, ia ko Ame e biuti koya me luvaiwale tu.

Na ka bibi eke sai koya na nodra dokai nai tubutubu. Na noda sa sega ni dokai ira na nodai tubutubu, oira era matataka na noda veigauna sa oti, ena tara na noda veigauna ni mataka (L/Yani 20:12; veidutuitaka vata kei na Efeso 6:2). Ena vuku ni veivatonaki, na kena revurevu ena tara na veigauna nei Ame ni mataka ka vakatalega kina na luvena ko Kenani.

E dua na cala levu vakavuli ka vakayavu talega oya na kena vakayagataki na tikina oqo me vakadodonutaki kina na veivakaduiduitaki vakawa-tamata ena vukuna e dua. Na parofisai e sa baleti Kenani, na luvei Ame. O koya e volavola e sa tiko rawa ena nona vakanananu eso na leqa ni nodra bula na kai Kenani (Vakatekivu 19:5–7, 31–35).

Kenai kuri, na veivatonaki e tiko kina e dua na vosa ni yalayala ni veivakalougatataki, e yaco tiko ki na yaca “Kenani,” e kau mai na vosa cakacaka (verb) kana‘, ka kenai balebale “vakamalumalumu” (subdue).” Ena vuku ni nona sa vakamalumalumutaki koya ko Kenani sa yaco kina vei ira na tamata ni Kalou, na kawa i Semi, mera curuma yani na Vanua Yalataki ka laki vakarautaka na sala ni Nona na tadu mai na Mesaia, o koya ena vakalevutaki Jefeca ena vale nei Semi” (Vakatekivu 9:27). Sai koya oqo nai tukutuku vaka-parofisai ni kena vakarabailevutaki na veiyalayalati ni Kalou me baleta na veimatanitu kecega, o ira era na ciqoma na nodra itukutuku ni veivakabulai na Isireli ki vuravura (Taniela 9:27, Aisea 66:18–20, Roma 11:25). Na cudruvi nei Ame e sa na yaco me ka ni veivakalougatataki ki na veimatanitu kecega, okati kina ko ira na kawa nei Ame kei Kenani era na ciqoma na veisureti ni bula e solia tiko na Kalou.

`Ko Noa na qaqa ena gauna ni waluvu, e a mateni? Na cava e kaya tiko ki veikeda me baleta na noda leqa ka cava na vuna eda gadreva kina na loloma ni Kalou ena veitiki ni gauna ena noda bula?`