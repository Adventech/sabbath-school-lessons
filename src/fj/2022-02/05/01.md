---
title:  Na Matanitu Kece Kei Pepeli
date:  23/04/2022
---

### Wilika ena Macawa Oqo
Vakatekivu 9:18–11:9, Luke 10:1, Maciu 1:1–17, Luke 1:26–33, Same 139:7–12, Vakatekivu 1:28, Vakatekivu 9:1.

> <p>Wiligusu</p>
> “O koya sa vakatokai kina na yacana ko Pepeli; ni sa vakasesea maikea na vosa ni vuravura taucoko ko Jiova: a sa dui vakasevi ira maikina ko Jiova, ki dela i vuravura taucoko” (Vakatekivu 11:9).

Ni oti na waluvu, sa tokitaki nai tukutuku vakaivolatabu mai vei Noa ki vei iratou na luvena tagane e tolu ko Semi, Ame kei Jefeca. Ena gauna oqo me sa na vakanamata na noda rai ki vei Ame, na tamai Kenani (Vakatekivu 10:6, 15), e vakananumi keda ni ko Kenani na Vanua Yalataki (Vakatekivu 12:5), na vakanuinui tu nei Eparaama, ni nona kalougata ena tara na veimatanitu kecega (Vakatekivu 12:3).

Ia, sa mai ramusu na kenai tuvatuva ena vale levu mai Pepeli (Vakatekivu 11:1–9). Vakadua tale, nai tuvatuva ni Kalou me baleta na kawa tamata e sa mai vakacacani. Na ka e a dodonu me veivakalougatataki, na kunekunetaki ni veimatanitu, sa yaco me dua tale na veivatonaki.     Era duavata na veimatanitu ena sasaga mera taura nai tutu ni Kalou; yaco kina ki Vua na Kalou me vakatulewataki ira, kei na vuku ni veivakasesei, era sa talabusese kina na tamata e delai vuravura (Vakatekivu 11:8), ena vuku ni ka oya, sa vakavotukanataki kina na inakinaki ni Kalou taumada me vakasinaiti ko vuravura” (Vakatekivu 9:1).

E muri, se mani vakacava na ivalavala ca ni tamata, Na Kalou ena veisautaka na ca me vinaka; me vaka e sa dau i otioti ni vosa, na vatonaki nei Ame ena valelaca nei tamana (Vakatekivu 9:21, 22) kei na vatonaki ni veimatanitu e veivakasesei ena Vale mai Pepeli (Vakatekivu 11:9) ena, qai yaco e muri me vuki me veivakalougatataki ki na veimatanitu tale eso.

_Vulica na lesoni ena macawa oqo me vakarautaki iko ena Siga Tabu, Epereli 30._