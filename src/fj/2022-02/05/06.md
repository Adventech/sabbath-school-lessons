---
title:  Na Nodra Vakabulai Na Bobula (Exile)
date:  28/04/2022
---

`Wilika na Vakatekivu 11:8, 9 kei na Vakatekivu 9:1; vakatauvatana kei na Vakatekivu 1:28. Na cava na vuna e veivakabulai kina vakalalai na Kalou?`

Nai tuvatuva kei na veivakalougatataki ni Kalou ki na tamata oya me ra “tubu ka lewe vuqa mera vakatawai vuravura” (Vakatekivu 9:1; vakatauvatana kei na Vakatekivu 1:28). Na veibasai ni Nonai tuvatuva na Kalou, ko ira era tarai Pepeli tiko era nanuma mera tiko vata ga me vaka e dua ga kawa tamata. Ka dua na vuna era kaya mera tara kina e dua na korolevu oya mera kakua ni “vakasevi yani e dela i vuravura taucoko” (Vakatekivu 11:4). Era sega ni via toso tale ki na dua na vanua, ena vakanananu ni ra na kaukauwa kevaka era na tiko vata ga mai na nodra na tawase ka duitutu. Ena dua na vakanananu, era dina. E ka ni rarawa nira via vakayagataka na nodra kaukauwa ni tu vata me cakava kina na ka ca, ka sega ni ka vinaka, Era via cakava “me rogo kina na yacadra” e dua na ivakaraitaki kaukauwa ni nodra lecaika kei na dokadoka. Io, ena veigauna kece e vuki tani kina na tamata mai vua na Kalou ena matanavotu, ena via cakava me rogo na yacadra, sa na rawa meda kila ni na sega ni na yaco me rawati.

Ia na vakatulewa me baleta na nodra talaidredre, sa vakasevi ira kina na Kalou e delai vuravura” (Vakatekivu 11:9), me vaka saraga na ka era sega ni vinaka me yaco.

Talei, na yaca Pepeli, ka kenai balebale na “katuba ni Kalou,” e duavata kei na vosa balal, ka kenai balebale “sese” (Vakatekivu 11:9). Ena vuku ni nodra sa gadreva mera sa yacova yani na katuba ni Kalou, baleta ni ra sa nanuma nira sa Kalou, era sa mai tini kina ena sese ka gogo vakalevu sara mai na kedrai tuvaki e liu.

“Ko ira na tamata mai Pepeli era sa guta mera tauyavutaka e dua na matanitu o koya ena rawa ni tu vakataki koya mai Vua na Kalou. Era tiko eso era rerevaka tiko na Kalou ia era sa mai lawakitaki ka rawai enai valavala ni bula sega ni vakalou. Ena vukudra na yalodina oya e vakaberaberataka kina na Kalou na Nona vakatulewa ka solia na gauna vei ira na tamata mera vakaraitaka kina vakavinaka na nodra itovo ni bula dina. Ena gauna e sa tekivu me tubu cake kina, era sa cakacaka sara vagumatua ko ira na luve ni Kalou mera vagolei ira tani mai na nodrai naki; ia ko ira na tamata era sa duavata saraga vakaukauwa ena nodra sa guta mera yaco ki lomalagi. Kevaka mera a sega ni tarovi, era na rawa ni vakayalolailaitaki vuravura ena kena sa qai tekivu tale. Na nodra duavata e yavutaki ena vakaduiduile; e dua na matanitu e yavutaki ena vuku ni lavelaveti koya, ia sa na dua na matanitu sa na sega ni  vakatulewataka se dokai kina na Kalou.”—Ellen G. White, Patriarchs and Prophets, p. 123.

`Na cava na vuna e dodonu kina meda qaqarauni ena noda vakasaqara me rogo na yacada?`