---
title:  Kuri Ni Vakasama
date:  06/05/2022
---

Wilika na Ellen G. White, “Abraham in Canaan,” pp. 134–136, in Patriarchs and Prophets.

“Sa yaco na lotu nei Karisito me veivakalougatataki, vei ira na lewena ka mera yaco mera ivurevure ni veivakalougatataki ki vei ira na tani. Nai naki ni Nona digitaki ira na Nona tamata na Kalou e vuravura taucoko, sega walega ni susugi ira mera luvena tagane ka ra luvena yalewa, ia mera yaco mera vakatetea yani ki vuravura na kalougata ni veivakararamataki va-Kalou. Ena gauna e digitaki Eparama kina na Kalou e sega walega me Nonai tokani, ia me i dewadewa ni veivakalougatataki e gadreva na Kalou me solia ki na veimatanitu. O koya me rarama ena kedra maliwa era bula tiko ena butobuto.

“Ena veigauna e vakalougatataki ira kina na luvena na Kalou ena rarama kei na dina, e sega walega mera rawata kina na bula tawa mudu, ia me rawa kina vei ira era tiko vakavolivoliti ira mera vakararamataki talega vakayalo. . . .‘Oikemudou na masima kei vuravura.’ Ena gauna e cakava kina na Kalou mera masima na luvena, e sega ni cakava oya mera vinaka ga kina, ia mera idewadewa ni vinaka vei ira na tani. . . .

“Ko sa yaco tiko beka mo rarama me vaka na vatu bula ena vale ni Kalou? . . . E sega veikeda na lotu dina, vakavo ni vakayagataki e dua na kaukauwa me veiliutaki ki veikeda ena veika kece vakayacori. E dodonu meda na bulataka na bula vakalou me na semati ki na noda cakacaka ena bula taucoko. Ena dodonu meda vakavouia na lomada ena loloma nei Karisito.  Eda gadrevi Jisu vakalevu ka vakalailai na au.”— Ellen G. White, Reflecting Christ, p. 205.

**Taro ni Veiwasei**

`Ena rarama ni nona vakalougatataki ko Eparama, “Au na vakalougatataki iko . . . ka mo vu ni veivakalougatataki” (Vakatekivu 12:2), Na cava na kenai balebale meda vakalougatataki? Ena rawa vakacava ki veikeda, meda qarava na Kalou vataga e qarava tiko ko Eparama, mei vurevure ni veivakalougatataki vei ira na tani?`

`Na cava e cala ena vuku ni lasu nei Eparama me baleta na watina? Na cava e ca sara vakalevu, lasu se tukuna e so na ka dina ia ena gauna vataga ko lasu tiko kina ena vakanananu?`

`Wilika na Vakatekivu 14:21–23, Na ka e cakava ko Eparama ena vuku ni ka e solia tiko ko tui Sotoma. Na cava na vuna e cakava kina oya, ka lesoni bibi cava ena rawa nida taura mai na italanoa oqo? Ena sega beka ni vakadonui ko Eparama kevaka me a digitaka me taura na ka e a solia tiko ki vua na tui?`