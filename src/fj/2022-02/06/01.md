---
title:  Na Kawa Nei Eparaama
date:  30/04/2022
---

### Wilika ena Macawa Oqo
Vakatekivu 12; Aisea 48:20; Aisea 36:6, 9; Jeremaia 2:18; Vakatekivu 13; Vakatekivu 14; Iperiu 7:1–10.

> <p>Wiligusu</p>
> “Sa vakabauta sa talairawarawa kina ko Eparaama, ni sa kacivi me lako ki na vanua sa bera ni soli vua me taukena; ka sa lako yani, ia sa sega ni kila na vanua sa lako kina” (Iperiu 11:8).

Eda sa yacova mai oqo na loma donu ni vola ni Vakatekivu. Na wasewase e loma oqo (Vakatekivu 12–22) ena tara yani na i lakolako nei Eparaama, e nai matai ni Nona veikacivi na Kalou, lekh lekha, “Lako!” (Vakatekivu 12:1), sa yaco me biuta kina ko Eparaama na nona bula makawa ena vuku ni karua ni Nona kaci na Kalou, lekh lekha, “Lako!” (Vakatekivu 22:2), yaco kina vei Eparaama me biuta na nona veisiga ni mataka (future) (me vaka ena qai basika vua na luvena tagane). Ena vuku ni ka oya, sa toso tikoga kina ko Eparaama, yaco me vulagi lako ena veigauna, sai koya oya na vuna e vakatokai kina o koya me vulagi” (Vakatekivu 17:8).

Ena nonai lakolako oya, e sa laki tu kina vakawawa ko Eparaama ena vanua lala, ni sa vakayalia na nona gauna makawa, ka sega na nona veisiga ni mataka, ni sa bera ni raica. Ena kaci e rua oqo, na Kalou e a ukucavutaki Eparaama tiko ena nonai lakolako ni vakabauta, ena nona a rogoca na domo ni Kalou, ni a vakadeitaka ki vua: “Kakua ni rere”   (Vakatekivu 15:1). Na vosa e tolu oqo ni Kalou sa vakatakilakilataka na tolu nai wasewase ni nona ilakolako ko Eparaama, o koya ena qai vulici tiko ena macawa 6, 7, kei 8.

Ko Eparaama e vakatakarakarataka na bula ni vakabauta (Vakatekivu 15:6) ka veivakananumi tiko enai vola ni Iperiu ni o koya na tama ni vakabauta (Niemaia 9:7, 8). Ena Veiyalayalati Vou, ko Eparaama e dua e cavuti vakalevu ena Veiyalayalati Makawa, o koya eda na vulica tiko ena macawa oqo meda na raica se cava na vuna.

_Vulica na lesoni ni macawa oqo me na vakarautaki iko ena Siga tabu, Me 7._