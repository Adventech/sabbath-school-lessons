---
title:  Kuri Ni Vakasama
date:  17/06/2022
---

Ellen G. White, “Joseph in Egypt,” pp. 213–223; “Joseph and His Brothers,” pp. 224-232 in Patriarchs and Prophets.

“Na tolu na siga ni nodratou tiko vakavesu na luvei Jekope sa siga ni kena tarai tu na lomadratou ena yalobibi. Eratou raica lesu na cala ni nodratou ilakolako ena veigauna sa oti, vakauasivi enai vakarau vakaloloma eratou a vakayacora ki vei Josefa. Eratou kila kevaka eratou sa na beitaki ni ratou yamata vuni, ka sega ni solia e dua nai vakadinadina vinaka me   rawa niratou talaci kina, eratou na mate taucoko, se yaco me bobula. Eratou vakatitiqataka se na rawa ni dua vei iratou me na sasagataka me na rawa ki vei tamadratou me vakadonuya me lako vata kei koya ko Penijamini, ni oti na ka vakaloloma, a sota-kaya ko Josefa. Eratou volitaki Josefa me vaka na bobula, ka ratou sa rerevaka de na nakita na Kalou me vakaitotogitaki iratou ena nodratou na vakararawataki tiko ena nodratou sa na yaco me bobula. De rairai vakabauta tiko ko Josefa ni sota kaya tiko ko tamana kei iratou na tacina na leqa ni kakana, ka sa vakadeitaka na lomana ni ratou sa veivutuni na tacina, mai na ka vakaloloma eratou a vakayacora ki vua, ka ratou na sega ni vakayacora talega ki vei Penijamini.”—Ellen G. White, Spiritual Gifts, book  3, pp. 155, 156.

“Sa vakacegu ko Josefa, ena nona sa vakadinadinataka mai vei iratou na tacina, ka sa raica ena matadratou na vua ni veivutuni dina mai na nodratou ivalavala ca.”—Ellen G. White, Spiritual Gifts, book 3, p. 165.

**Taro ni Veiwasei**

`Ena Kalasi, vakadei toka enai otioti ni taro ena vuli ni Siga Lotulevu. Ko Nanuma ni na yalololoma ki vei iratou na tacina ko Josefa kevaka me a sega ni yaco me vaka na lomana? Io, eda sega ni kila deivaki, ia nai vakaraitaki cava, ke tiko e dua, enai talanoa kei Josefa e vakatakila ki veikeda nai mataqali bula cava e tiko vei Josefa, ena rawa ni vakamacalaka na nona yalololoma?`

`Ena sala cava eda na rawa ni raica kina ki vei Josefa na mataqali vakaraitaki nei Karisito kei na veika a lako curuma ko Karisito?`

`A vakatovolei iratou na tacina ko Josefa. Ena sala cava e vakatovolei keda kina na Kalou, mevaka ko ya?`

`Ni oti na veiyabaki oya, eratou sa vakila na tacina na cala ni ka eratou a cavaka ki vei Josefa. Na cava e vakatavulica ki veikeda ena vuku ni kaukauwa ni caka cala? Ka dina ga ni rawa ki veikeda meda vosoti ka ciqoma veivosoti ni Kalou, eda na vulica vakacava meda vosoti keda, se mani vakacava na noda tawayaga ena veivosoti oya?`