---
title:  “Koi Au Ko Josefa Na Tacimudou’ ”
date:  16/06/2022
---

`Wilika na Vakatekivu 45. Na lesoni cava ni loloma, vakabauta, kei nai nuinui e kune enai talanoa oqo?______________________________________________________________`

Ena gauna vata ga e vosa tiko kina ko Juta me baleta na ka ca ena tarai tamana” (Vakatekivu 44:34), sa kaci yani ko Josefa” (Vakatekivu 45:1) ka vakatakilai koya ki vei iratou na tacina. Nai vakaraitaki vakaoqo, e dauvakayacori vakawasoma ni dusia tiko na Nona dau vakatakilai Koya na Kalou (L/Yani 6:3, Isikeli 20:9), sa vakatututaka talega ni o Koya na Kalou e sa vakatakilai Koya talega eke. Oya, na Kalou e sa vakaraitaka ni Nona veivakarautaki e cecere, dina ga ni ca tu na bula ni tamata..

Eratou sega vakadua ni vakabauta na taci Josefa na ka eratou sa rogoca ka raica. Ia e a marau ko Josefa me tokaruataka, “Koi au ko Josefa na tacimudou” (Vakatekivu 45:4), kei nai karua ni gauna oqo, eratou qai rogoca kina nai tukutuku vakamareqeti duadua “ko koya dou a volitaka ki Ijipita” (Vakatekivu 45:4).

Sa qai vakaraitaka ko Josefa ni sa: “talai au na Kalou” (Gen. 45:5, NKJV). Nai tukutuku oqo me baleta na Kalou e rua tiko na kenai naki. Oya me yaco me sega walega ni veivakadeitaki ki vei iratou na tacina ni ko Josefa e sega ni cudruvu iratou; e ivakaraitaki kaukauwa talega ni vakatutusa ni vakabauta, kei nai vakaraitaki ni nuinui, baleta na ka eratou a cakava e yaga ena veivakabulai levu kei na bula ni dua na kawa tamata ena gauna mai muri” (Vakatekivu 45:7).

Sa qai uqeti iratou na tacina ko Josefa me ratou lako ka vakarautaki tamana me lako mai ki Ijipita. Mei kuri ni nona veitalaki oya e sa baleta tiko na vanua eratou na mai vakaitikotiko kina, oya ena bucabuca ni vanua ko Ijipita, ni vanua bulabula sara ka vanua vinaka” (Vakatekivu 45:18, 20). Ena raica talega na veitosoyaki: na qiqi ena vakarautaki, o koya ena rawa ni vakadinadina ki vei Jekope ni ratou sega ni lasutaki koya tiko ko luvena me vaka na ka e sa sota-kaya oti (Vakatekivu 45:27). E vakayagataka na veika e rairai mei vakadinadina ni se bula tiko ko Josefa, ka sa na rauti tamana vakavinaka me na bulabula tale kina (vakatauvatana kei na Vakatekivu 37:35, Vakatekivu 44:29).

Sa totoka na veika kece sara. Eratou se bula kece tiko na luvei Jekope e lewe 12. Ko Jekope ena gauna oqo e sa vakatokai tiko ko Isireli” (Vakatekivu 45:28), kei na Nona veivakarautaki na Kalou e sa vakavotukanataki ena dua na gaunisala kaukauwa.

`Io, ko Josefa e rui yalololoma sara ki vei iratou na tacina. E rawa ni cakava me vakaoya?. Eda na vulica rawa vakacava meda yaloloma ki vei ira era ca ki veikeda ni sega ni yaco me vakataki Josefa?`