---
title:  Josefa, Sa Turaga E Ijipita
date:  11/06/2022
---

### Wilika ena Macawa Oqo
Vakatekivu 41:37–46; 1 Tui 3:12; Vakatekivu 42; Roma 5:7–11; Vakatekivu 43; Vakatekivu 44, Vakatekivu 45.

> <p>Wiligusu</p>
> “Sa kaya tale vei Josefa ko Fero, Raica, ka’u sa lesi iko mo lewa na vanua taucoko ko Ijipita’” (Vakatekivu 41:41).

Sa yaco ko Josefa me sa turaga e Ijipita ena gauna oqo, ka ratou na mai cuva ki vua na tuakana ena nodratou sega ni kila se ko cei o koya (Vakatekivu 42). Eratou a vakayalomalumalumutaki iratou ena gauna e vakasaurarataki iratou kina ko Josefa meratou lako ka kauti Penijamini mai ki vua (Vakatekivu 43). Ni sa taqomaki vakavinaka ko Penijamini, eratou sa qai rerevaka na veika eratou na sota kaya (Vakatekivu 44)—Eratou na kerea na loloma savu nei koya na tamata kaukauwa oqo, koya eratou raica ni vakataki Fero? Emuri, ena gauna sa qai vakatakilai koya kina ko Josefa, eratou na qai kila ni ka eratou a cakava, na Kalou e kauta mai kina na vinaka.

Talei, ni veika ena qai yaco mai muri, o koya e dodonu me baleta na rawaka nei Josefa, e sa baleta vakalevu tikoga na nodratou veivutuni na tacina. Na nodratou veitosoyaki voli mai vei Josefa ki vei tamadratou, kei na veika dredre kece eratou a sotava, sa yaco kina me ratou vakila na cala ni ka eratou a cakava ki vei Josefa kei tamadratou, kei na nodratou caka cala ki Vua na Kalou. Eratou lako curuma tiko na taci Josefa na bula oya me igaunisala ni Nona veivakatavulici na Kalou. Kei na luluvu e veitarai e muri, e laki yaco kina na tagi kei na reki, e tiko talega kina nai tukutuku ni veivutuni vei iratou, dina ga na nodratou a cakava na ka ca e sega ni dodonu.

_Vulica na lesoni ni macawa oqo me vakarautaki iko ena Siga Tabu, June 18._