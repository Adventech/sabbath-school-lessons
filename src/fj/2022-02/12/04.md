---
title:  Josefa Kei Penijamini
date:  14/06/2022
---

E sega ni rawarawa ki vei Jekope na nona vakatara na lako nei Penijamini, na luvena duabauga vata kei Rejieli. E lomaleqataka de na qai vakayali koya, mevaka na nona sa vakayali Josefa oti (Vakatekivu 43:6–8). Ena vuku walega ni sa sega na kakana (Vakatekivu 43:2) kei na nona sa yalataka ko Juta na nona na lesu tale mai ko Penijamini (Vakatekivu 43:9) sa qai vakadonuya kina ko Jekope nai karua ni lakolako ki Ijipita ka vakatara me lako vata kei iratou na tuakana ko Penijamini.

`Wilika na Vakatekivu 43. Na cava na ka e vakila ko Penijamini enai lakolako oya? `

Na nona tiko ko Penijamini e ubia na ka kecega. Ni ratou tucake tu ena matai Josefa na tuakana, ko Josefa e vakaraici Penijamini tikoga (Vakatekivu 43:16). Ko Penijamini duaduaga e vakatoka ni tacina” (Vakatekivu 43:29). Ni kacivi ko Penijamini ena yacana, ko iratou kece na tuakana eratou sega ni kilai; e tukuni ga ki vei iratou tamata” (Vakatekivu 43:16). Ko Josefa e vakatokai Penijamini me “luvequ” mei vakaraitaki ni veivakadeitaki ni veinanumi (Vakatekivu 43:29; vakatauvatana kei na Vakatekivu 22:8). Na veivakalougatataki nei Josefa e sa baleta tiko na loloma savu (Vakatekivu 43:29), e tautauvata ga kei na nona a kerea tiko na loloma, a qai sega ni yaco (Vakatekivu 42:21). Ko Josefa e vakalesuya tale ki vei Penijamini na loloma a sega ni ciqoma mai vei iratou na tacina tale eso.

Ni ratou taqayataka tiko na taci Josefa de ratou na biu ki vale ni veivesu ena vuku ni lavo a soli lesu, ko Josefa sa qai vakarautaka e dua na magiti ki vei iratou baleta ni tiko ko Penijamini. E sa vaka tiko me ivurevure ni bula ko Penijamini ena veika e yaco tiko. Ena gauna eratou sa dabe kina na tuakana me vaka na dui yabaki ni nodratou bula ka rokova na lawa ni veidokadokai, ko Penijamini, o koya e gone duadua, e levu cake, ka vakalima na nonai votavota, mai vei iratou na vo ni tacina (Vakatekivu 43:33, 34).Ia na veivakamenemenei oqo eratou sega ni kauwaitaka, me vakataka ga na nona dauvakamenemenei koya ko tamana, e sa laki vakavuna meratou cakava kina e dua nai valavala vakarerevaki sara ki vua na tacidratou kei tamadratou (Gen. 37:3, 4).

“Na veivakamenemenei e vakayacori tiko oqo ki vei Penijamini, e via raica ga ko Josefa se ratou na vuvu ka cati Penijamini ko iratou na tuakana me vaka na ka eratou a cakava ki vua. Ni vakalecalecava tiko me vaka e sega ni kila na nodratou vosa, ko iratou na tuakana eratou veivosaki ga ena galala vakataki iratou; e kea e sa qai kila kina na lomadratou. Ia e se via vakatovolei iratou tikoga, ni se bera ni ratou lako e sa vakarota na nona bili ni wai ni gunu siliva me biu vakavuni ena nona taga o koya e gone duadua”—Ellen G. White, Patriarchs and Prophets, pp. 228, 229.