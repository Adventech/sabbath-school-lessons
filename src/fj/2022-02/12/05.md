---
title:  Na Bilo E Kilaka Kina
date:  15/06/2022
---

`Wilika na Vakatekivu 44. Na cava na vuna e biuta kina ko Josefa na bilo e kila ka kina ena taga nei Penijamini ka sega ni biuta ena dua tale na taga ni tacina?`

Nai talanoa oqo e duavata tikoga mai kei kena sa tukuni oti, ena nona a vakarota ko Josefa me vakatawani na nodratou taga na tacina ena kakana. Ena gauna oqo, e vakuria tale kina ko Josefa na nonai vakaro oya me biu na nona bilo vakamareqeti ena taga nei Penijamini.

Na ka a yaco oqo e sa veisautaka nai lakolako. Enai lakolako sa oti e a vakatarai me ratou lako ki Kenani ka laki kauti Penijamini vata mai kei iratou, ena gauna oqo eratou sa na suka lesu tale ki Ijipita me ratou na laki sota vata kei Josefa. Enai lakolako sa oti, e dua vata ga na ka eratou a raica ena nodratou taga, ena gauna oqo, e sa laurai ni tiko ena taga nei Penijamini na bilo nei Josefa. E a sega ni namaki vei koya a vulagi dokai tiko, ko Penijamini, me na laki yacova sara yani na bilo nei Josefa, ena gauna oqo e sa beitaki ni a butakoca nai yau vakamareqeti oya. O koya sa na biu ki vale ni veivesu.

Ko Josefa e dauvakayagataka tiko na bilo ni kilaka e sega ni kenai balebale ni vakabauta tiko na kaukauwa e tiko ena bilo. Ko Josega e se sega vakadua ni kerea na kaukauwa ni kilaka, ia me rawa ga kina vei ira mera vakabauta ni rawa ki vua me kila na veika vuni e tiko e na nodra bula.”—Ellen G. White, Patriarchs and Prophets, p. 229.

Na bili mana oqo vei Josefa e dua na ile me veivakananumi me baleta na kena sa vakatulewa na veikaukauwa tani, ka me vakayadrata na yalodratou na tacina ena nodratou cala ki Vua na Kalou. Sai koya oqo na gaunisala e vakadewataka kina ko Juta nai balebale ni tukutuku nei Josefa, baleta ni o koya e dusi tale tiko ki na caka cala e a raica na Kalou ki vei iratou (Vakatekivu 44:16). Kei na butakoci ni bilo vakamareqeti oya sa na rawa ni vakadeitaka nai totogi kaukauwa sara ka me vakatovolei kina na ka eratou dui vakasamataka tiko na vo ni tacina. Na nodratou yaloqaqa na tacina kei na nodratou vukivuki e veivakamataliataki. Eratou duavata ena mosi vata ga oya, ena nodratou taqayataki Penijamini, o koya e sa na yali me vakataki Josefa, ka me vakataki koya ni sa na yaco me bobula tu e Ijipita, dina ga ni lecaika ena ka e vakavuna. Sai koya oya na vuna e vakatututaka kina ko Juta me sa tauri o koya me bobula ka me kakua ni o Penijamini (Vakatekivu 44:33), me vaka ga na kena a vakacabori na sipi tagane ka sega ni ko Aisake (Vakatekivu. 22:13). E Soli koya ko Juta mei soro, me veisosomitaki, ni nonai naki me walia na leqa ena rawa ni laki vakavuna na leqa nei tamana (Vakatekivu 44:34).

`Na yavu ni loloma vakacava, e basika mai ena ka e cakava ko Juta, ena vakanananu ni veisosomitaki? E yaco vakacava na mataqali loloma vakaoqo e vakamacalataka nai vakavuvuli vakaivolatabu me baleta na veivakabulai? (raica na Roma 5:8.)`