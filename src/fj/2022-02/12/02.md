---
title:  Na Nona Yaco Ko Josefa Me Tamata Qaqa
date:  12/06/2022
---

Vei Josefa, na tadra nei Fero e vakatakila na ka e sa vakarau me cakava na Kalou” (Vakatekivu 41:28) ena vanua. Ko Josefa, e sega ni kaya ki vei Fero me vakabauta na nona Kalou. Ia ena nona vuki totolo ko Josefa ena ka e cakava, e a vakatututaka kina e dua nai tuvatuva ni veivoli. Talei ni tukutuku ni veivoli e tukuna ko Josefa e ciqoma ko Fero, o koya e taleitaka vakalevu na ka me baleta na veivoli ka sega ni balebale vakayalo ni tadra kei n aka ena cakava na Kalou ena kena vakayacori.

`Wilika na Vakatekivu 41:37–57. E tu evei na Kalou ena rawaka nei Josefa?`

E digitaki Josefa ko Fero me vakatulewa sega ena vuku ni nona vakadewataka rawa vakadodonu na tadra ka vakaraitaka na leqa ena tara na vanua, ia e sa baleta ni tiko vua nai wali ni leqa kei na vinaka ni nonai vakasala” (Vakatekivu 41:37), kei na ile e wasea tale tikoga na dauniveiqaravi nei Fero. Na digidigi nei Fero e vaka me vakanabi vakalevu ki na kena vakayacori na ka sega soti ena veika vakayalo. Ia e sa qai vakila ko Fero ni sa tiko na Yalo ni Kalou” (Vakatekivu 41:38) vei Josefa, ka ni sa yalomatua ka vuku” (Vakatekivu 41:39), nai vakaraitaki e vakatakarakarataka na vuku e solia na Kalou (raica na Vakatekivu 41:33; vakatauvatana kei na 1 Tui 3:12).

Nai tukutuku matailalai kece vakaivolatabu e veisotari vakavinaka kei na draki ni gauna mai Ijipita ena gauna koya. Vakamatanitu, ko Fero e digitaki Josefa me veiliutaki, e dua na ka e sega ni dau vakayacori mai Ijipita taumada, ena nona vakadeitaki e dua na vulagi me veiliutaki.

Na vitu na yabaki ka tarava sa veiyabaki ga ni sautu ka ni sa sega ni wili rawa na sila” (Vakatekivu 41:49), nai vakaraitaki ni veivakarautaki ni dua na kaukauwa. E vakatauvatani me vaka na nuku ni matasawa” (Vakatekivu 41:49) sa vakatakila ni sai koya oqo na veivakalougatataki ni Kalou (Vakatekivu 22:17). E vakatakila ko Josefa na veivakalougatataki oya ena nona rawaka, ka sai vakadinadina ni nona sa tiko na Kalou vataga oya ena rua na cakacaka mana a yaco. E lewe rua na luvei Josefa tagane ka vakatakila na dui yacadrau na na veika e lako curuma ko Josefa ena veivakarautaki ni Kalou o koya sa veisautaka na veivakananumi ni mosi ki na reki (Manasa) kei na veika dredre me rawaka (Efereimi). Sa dua dina nai vakaraitaki kaukauwa ni Nona rawa ni veisautaka na Kalou eso na veika ca ki na dua na ka e vinaka sara.!

`Na cava eso na sala ena rawa kina ki vei ira na tani mera na raica, mai nai vakarau ni bula eda bulataka, ni ka dina na noda Kalou?`