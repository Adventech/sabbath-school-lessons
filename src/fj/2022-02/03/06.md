---
title:  Nai Valavala Ca Ni Tamata
date:  14/04/2022
---

`Wilika na Vakatekivu 4:17–24. Na cava na ka e taukena ko Keni, ka gaunisala cava e dolava kina na sala nai valavala ca nei Keni me vakalevutaka nai valavala ca ni tamata?                                                                                                                                                                                   `

Na makubui Keni vakatolu, ko Lemeki, e vakatauvatana na cala nei Keni kei na nona cala. Na kena vakatauvatani na cala nei Keni kei na cala nei Lemeki e veivakararamataki. Me vaka ko Keni e galuvaka na cala e cakava, ko Lemeki e vaka me sakitaka na ka e cakava, ena nona seretaka (Vakatekivu 4:23, 24). Ko Keni e a kerea na loloma ni Kalou, ko Lemeki e sega ni volai ni a cakava oya. Na Kalou a sauma vakavitu ki vua na nona caka cala, ko Lemeki e vakabauta ni o koya ena saumi vakavitusagavulu ka vitu (raica na Vakatekivu 4:24), sai vakaraitaki ni o koya e kila vinaka tiko na nona cala.

Ko Keni e dua ga na watina (Gen. 4:17); ko Lemeki e tekivutaka na vakanananu ni levu na watina (polygamy), ni kaya nai Vola Tabu “A sa vakawati ko Lemeki kei na le rua na yalewa” (Vakatekivu 4:19). Na kena vakalevutaki kei na kena vakabekabei nai valavala ca ena tarai ira na itabatamata kawa nei Keni era na qai muri mai.

Tarava ga mai yaloyalo ni veika ca e yaco tiko ki na matavuvale nei Keni, nai tukutuku vakaivolatabu e kaya na ka vou e sa yaco ka tukuna na vanua sa vakanabi tiko kina ko ira na kawa nei Keni. “A sa veiyacovi tale ko Atama kei na watina” (Vakatekivu 4:25), ka sa yaco me sucu kina ko Seci, na yaca e vakatoka ko Ivi me vakatakila ni sa solia tale ko Jiova e dua na coke mei sosomi kei Epeli.

Nai tukutuku me baleta na yaca Seci e liu taumada vei Epeli. Na yaca Seci e kau mai na vosa vaka-Iperiu na ’ashit, “Au na cakava” (Vakatekivu 3:15), e sa tukuna tiko na parofisai me baleta na Mesaia o Koya ena basika mai ena kawa nei Seci. Nai Vola Tabu e volaitukutukutaka ni tuvatuva me yacova na Mesaia e tekivu mai vei Seci (Vakatekivu 5:3), ka okati kina ko Inoki (Vakatekivu 5:21), Mecuisela, ka mai tini vei Noa (Vakatekivu 6:8).

Na vosa “ko ira na luve ni Kalou” (Gen. 6:2) e sa baleti ira tiko na kawa nei Seci baleta ni ra a nakiti mera maroroya na veiucui vata kei Koya na Kalou (Vakatekivu 5:1, 4). Ena yasana kadua, ko ira na luve ni tamata goneyalewa” (Vakatekivu 6:2) e vaka me duidui na nodra vakanananu, ni vakatauvatani kei na luvedra era ucui Koya na Kalou. Kei na veirawai ni nodra goneyalewa na tamata, sa laki yaco kina ki veiira na luve ni Kalou era sa la’ki vakawati kei ira kecega era sa vinakata” (Vakatekivu 6:2), sa ivakaraitaki ni vanua cala era sa mua tiko kina na tamata.

`Wilika na Vakatekivu 6:1–5. Sa dua nai tukutuku kaukauwa me baleta nai valavala ca! Na cava na vuna e dodonu kina meda tovolea ena kaukauwa ni Kalou meda vakawabokotaka kina nai valavala ca ena noda bula?`