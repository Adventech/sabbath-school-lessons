---
title:  Josefa, Na Bobula Mai Ijipita
date:  08/06/2022
---

Meda raica tale mada na italanoa kei Josefa, ka a mai tao tu ena leqa a cakava ko Tema. Ena gauna oqo sa mai cakacaka tiko vakabobula ko Josefa vua na kavetani ni vakatawa ka qarava tiko na vale ni veivesu ni tui (Vakatekivu 40:3, 4; Vakatekivu 41:10–12).

`Wilika na Vakatekivu 39. Ena vakaraitaki ni bula nei Josefa ena nona cakacaka tiko vakamanidia ena vale ni Potifa, na cava eso na ka e vakavuna na nona tamata yaco? `

Sega walega ni bera na nona sa vakatokai saraga ko Josefa me tamata yaco (Vakatekivu 39:2, 3). E laki yaco me tamata vinaka sara ka vakabauti koya vakalevu na nonai taukei ka solia ki na ligana na ka kecega sa tu vua” ka me“lewa na nona vale” (Vakatekivu 39:4).

Na nona laki tamata yaco ko Josefa, e sega ni vakacacani koya. Ena gauna e raici koya kina na wati Potifa sa vinakata me moce vata kei koya, A bese vakaidina ko Josefa ka sa bolea me vakayalia na nona cakacaka kei na nonai rogorogo, mai na nona cakava na ka ca oqo, kai valavala ca vua na Kalou (Vakatekivu 39:9). Ena nona rarawa na yalewa oqo ena vuku ni nona bese ko Josefa a mani vakatukutukutaki koya vakailasu vei nona dauveiqaravi ka vaka-kina na vei watina ni via kucuvi koya ko Josefa. Mani biu kina ki vale ni veivesu.

Na ka e lako curuma ko Josefa eke sai koya na ka eda na lako curuma kece: ena noda sa nanuma nida sa guilecavi mai Vua na Kalou, ia, ena gauna dredre e lako curuma ko Josefa, na Kalou e tiko vata ga kei koya” (Vaketivu 39:21).

Sa qai yaco me cakacaka na Kalou, ena nona vakaveiwekanitaki rau ko Kosefa kei na turaga ni vale ni veivesu. Eke talega, ena loma ni vale nei nonai liuliu, na Kalou e vakalougatataki Josefa kina. O koya edua e tu vua nai solisoli, ka dina ga ena gauna ca vakaoqo e vakasaqara ga me caka vinaka. Nai solisoli cava ga e tu vua, e vakamatatataka na tikina oqo, e muri, sai Koya ga na Kalou e kauta mai ki vua na kalougata. “Ai vakatawa ni vale ni veivesu sa sega ni vakaraica e dua na ka sa lewa ko koya, ni sa tiko vata kaya ko Jiova; ka sa vakayacora ko Jiova na ka sa cakava ko koya” (Vakatekivu 39:23). Sa rui ka bibi kina ki vei ira e tiko vei ira nai solisoli, kei ira kece era rawa ka, mera na daunanuma na vanua e taka mai kina.

`Wilika na Vakatekivu 39:7–12. Rawa vakacava vei Josefa me drotaka na sasaga ni wati Potifa? Na cava na vuna e kaya kina ko Josefa ni kevaka ena cakava na ka e kerea, oya sai valavalaca tiko ki Vua na Kalou? Na kilaka cava e vakatakila me baleta nai vakamacala ni valavalaca ka cava oya?`