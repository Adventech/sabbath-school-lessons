---
title:  Juta Kei Tema
date:  07/06/2022
---

Nai talanoa kei Tema e se sega ni tawayaga. Na ka e yaco eke e salamuria ga na volitaki nei Josefa e Ijipita (Vakatekivu 38:1), ka salavata na nona sa biuti iratou na tacina ko Juta ni sa sega ni duavata kei iratou. Kenai kuri, ni tikina oqo e wasea tiko e vica vata na vosa kei na ulutaga mai na veiwase sa oti, ka kaya tiko na kena ivakavuvuli vakaivolatabu o koya era duavata kina; na caka ca o koya ena laki veisau ki na dua na ka ena laki yaco me na ka dina ka veisemati ki na veivakabulai.

`Wilika na Vakatekivu 38. Vakatauvatana na itovo nei Juta kei Tema na yalewa ni Kenani. Ko cei vei rau na lewe rua oqo e dodonu vakaoti, ka cava na vuna? `

Sa raica ko Juta e dua na yalewa ni Kenani me watina (Vakatekivu 38:2) ka tolu kina na luvena tagane: Eri, Onani, kei Sela. A sa kauti Tema na yalewa ni Kenani ko Juta me wati i Eri na nona ulumatua, me na rawa ni tuvanaki vakadodonu na kawa. Ena gauna e vakamatei Eri kei Onani na Kalou ena vuku ni nodrau caka cala, sa qai yalataka ko Juta vei Tema na luvena gone.

Ni sa oti e vica vata na gauna, sa vaka me sa guilecava ko Juta na nona vosa ni yalayala, ka ni sa laki vakacegu tiko ena vuku ni sa mate na watina, sa qai nanuma ko Tema me sa laki tu mada vakadautagane me rawa kina ni vakasaurarataki koya me vakayacora na nona vosa ni yalayala. Baleta ni sega vei Juta nai lavo me sauma kina na dautagane, o koya e sega ni kilakasamitaki koya, sa qai yalataka ni na qai vakauta mai ki vua e dua na luve ni me mai na nona qele ni me.

Ko Tema e gadreva sara tu ga ena gauna oqo e dua na ka me solia ki vua, mei vakadei ni kenai sau, na nona mama, qato kei na nonai titoko. Sa mani yaco me bukete ko Tema ena sota koya. Ena gauna sa na beitaki kina ko koya ni dautagane ena gauna mai muri, e sa na qai vakaraitaka ki vua e veibeitaki ko Juta na nona mama, qato kei na nona ititoko. Sa qai kila ko Juta ka vakatutusa.

Nai tinitini ni talanoa sega ni vinaka oqo sai koya na sucu nei Feresi, ka kenai balebale “sika botea,” me vakataki Jekope, karua ni sucu, ka laki yaco me imatai, ka vakayacani enai tukutuku ni veivakabulai ni qase nei Tevita (Ruci 4:18–22), ka vakauasivi ko Jisu Karisito (Maciu 1:3). Vei Tema, o koya nai matai ni va na yalewa, taravi koya mai ko Reapi (Maciu 1:5), Ruci (Maciu 1:5, 6), kei na wati Uraia (Maciu 1:6) nai tuvatuva ni kawa era liu mai vei Meri na tinai Jisu (Maciu 1:16).

Dua na lesoni eda na rawa ni taura mai nai talanoa oqo: me vaka ni a vakabulai Tema na Kalou ena Nona loloma savu, veisautaka na ca me vinaka, ena vakabulai ira vakatalega kina na Nona tamata ena vuku ni kauveilatai nei Jisu. Kei na kisi me baleti Josefa, o Koya ena veisautaka na leqa nei Josefa ki na vakabulai nei Josefa kei iratou na luvena.