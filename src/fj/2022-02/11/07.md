---
title:  Kuri Ni Vakasama
date:  10/06/2022
---

Ellen G. White, “Joseph in Egypt,” pp. 213–223, in Patriarchs and Prophets.

“Sa qai sivi ga na nodrau gauna vakatabagone ka rau sa yacova yani na gauna ni tamata bula, e rau sa tawasei tani mai na nodrau dui vale ko Josefa kei Taniela ka kau vakabobula kina vanua vaka-iceni. Vakauasivi na nona a beitaki ko Josefa ki na veitemaki e tara vakalevu na veivakalougataki. Ena vale nei tamana o koya e dua na gone vakamareqeti; ena vale nei Potifa e dua na bobula, oti sa qai dua na itokani; e dua na tamata ni veiwekani, vuli me kilaka, dauvakadidike, veitaratara kei ira na tamata; Ena vale ni veivesu nei Fero e dua na bobula ni matanitu, beitaki vakatawadodonu, sega nai nuinui ni vakadinadina se na vakanuinui ni na sereki; kacivi ena gauna ni dredre me veiliutaki ena matanitu—na cava e rawa kina vei koya me maroroya na nona dina? . . .

“Ena gauna ni nona gone, sa dauvakatavulici ko Josefa me lomana ka rerevaka na Kalou. Ena vale laca nei tamana, sa dautukuni tiko ki vua nai talanoa ni raivotu mai Peceli, me baleta na ikabakaba e tuku sobu mai lomalagi ki vuravura, na nodra lako cake ka lako sobu na agilosi kei na Nona vakatakilai Koya o Koya e dabe tiko enai tikotiko vakaturaga ki vei Jekope. E a tukuni ki vua nai talanoa ni veimulomulo ena yasa ni uciwai ko Japoki, ena gauna e biuta tani kina nai valavala ca e dauvakamareqeta, sa yaco ko Jekope me qaqa ka taura nai tutu vakaluve ni tui vata kei na Kalou.

“E dua na dauvakatawa sipi, e dauvakaraica tiko na qele ni sipi nei tamana, na bula savasava ka rawarawa nei Josefa e sa vakatoroicaketaki kina na nona kaukauwa vakayago ka vakayalo. Ena nona veivosaki vata tiko kei na Kalou ena veika bula kei na vulici ni veidina lelevu e soli sobu mai vei tama ki vua na luvena mei vakadinadina tabu, e sa rawata kina na kaukauwa ni vakasama kei na dei ni yavu ni vakabauta

“Na veileqa ni nona bula, ena gauna ni nona gone mai Kenani ki na bobula e waraki koya tiko mai Ijipita, ena nona raica lesu tale enai otioti ni gauna na ulu ni vanua e tabonaka koto na nodra veivale laca na wekana, e vakananuma kina ko Josefa na Kalou nei tamana. E vakananuma na veilesoni ni nona gone kei na marau ni lomana ni sa vakadinadinataki ni o koya e dina—na ka e cakava e sa yaco me Nona na Tui mai lomalagi.”—Ellen G. White, Education, pp. 51, 52.

**Taro ni Veiwasei**

`Vakatauvatani Josefa vata kei Taniela kei Jisu. Na cava na veika bibi? Gaunisala cava erau dui vakatakila kina ko Josefa kei Taniela ena nodrau dui sala na irairai kei Jisu ka na vaka tu evei na bula nei Jisu?`

`Dou veitalanoataka ena kalasi na taro ni sa laki cava na lesoni ena siga Lotulevu. Eda na vulica vakacava meda vakabauta na Kalou ena gauna e sega ni toso vinaka kina na bula ki veikeda, me vakataki Josefa?`