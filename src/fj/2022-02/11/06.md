---
title:  Na Tadra Nei Fero
date:  09/06/2022
---

`Wilika na Vakatekivu 40:1–41:36. E veisemati vakacava na tadra nei Fero kei na nona tadra na nodrau tadra nai vakailesilesi ni tui? Na cava e rui bibi kina na duavata oqo? `

Sa laki yaco ko Josefa me liutaki ira na kai vesu, ka rua vei ira erau nona dauveiqaravi na tui, o koya e daututaka na mena wai na tui kei koya e dauvavavi (Vakatekivu 41:9–11). Erau lomaleqa vakalevu ena nodrau dui tadra baleta ni rau sega ni vakadewataka rawa” (Vakatekivu 40:8). Sa qai vakadewataka ko Josefa na nodrau dui tadra.

Na duavata ni nodrau tadra na vakailesilesi oqo, vata kei na tadra nei Fero ena nona a tadra e rua talega na tadra, ia na leqa oya ni sega ni dua e tiko me vakadewataka (Vakatekivu 41:1–8). Ena gauna vata ga oya e a nanumi Josefa sara mai o koya e dautaki mena wai na tui ka mani vakatututaka sara yani ki vei Fero (Vakatekivu 41:9–13).

Ni veisotari vata na tadra, nei Fero kei na nodrau na nonai vakalesilesi, e veivakalomaleqataki, ka ratou gadreva e dua me vakadewataka (Vakatekivu 41:14–24), sa qai vakadewataka ko Josefa na tadra. Me vakataka ga na nodrau tadra na vakailesilesi, e vakatakila talega na tadra nei Fero: e rua nai kumukumu 7 na bulumakau (levulevu kei na lila ca) kei na rua nai kumukumu sola ni sila (vua vinaka kei koya e vua lila ka malai) e vakatakarakarataka e rua nai wasewase ni yabaki, dua e vinaka ka dua e ca. Na vitu na bulumakau e tautauvata ga kei na vitu na sola sila, erau kaya vata tikoga e dua nai tukutuku,                                                                                                                                                                                                                                                                                                                                                      ni ra a tekivu ga mai Vua na Kalou, me vakataka ga na tadra nei Josefa (Vakatekivu 41:32; vakatauvatana kei na Vakatekivu. 37:9).

E dina ga ni ko Josefa e vakadewataka na tadra vei Fero, ia e via vakadeitaka sara ko Josefa ki vei Fero, me kila ni Kalou, Elohim, e vakaraitaka ki vei koya na veika oya (Vakatekivu 41:25, 28). E rairai, ni sa ciqoma talega ko Fero nai tukutuku baleta ena gauna e sa nanuma kina me sa digitaka e dua me lewa na vanua, e a vakaoqo na nona vosa: “Ni sa vakatakila vei iko na Kalou na ka kecega oqo, sa sega e dua sa yalomatua ka vuku me vakataki iko: 40 ko na turaga e na noqu vale, ia ko ira na noqu tamata kecega era na vakarorogo ki na nomu vosa” (Vakatekivu 41:39, 40).

Sa dua na ka na kena talei nai talanoa; ka vakavinavinaka ki Vua na Kalou, ni sa laki yaco ko Josefa me sa turaga ni vale nei Potifa me lewa na vale ni veivesu ka me turaga ena vanua ko Ijipita taucoko. Sa dua dina nai talanoa totoka ni Nona veivakarautaki na Kalou e na loma ni gauna dredre e lako curumi.

`Eda na vulica rawa vakacava meda vakadinata na Kalou ka tatakube ki na Nona vosa ni yalayala ena gauna e vaka me sega ni taucoko sara na veika e yaco tiko, ka vaka me galu tiko na Kalou?`