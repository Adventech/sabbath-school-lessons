---
title:  Sa Cati Ko Josefa
date:  06/06/2022
---

Dina ga ni na rui vakarerevaki sara na veika ena muria mai, ia e sega ni dredre me na kilai. Me rawa ni ko veivolekati sara vaka-koya ki vua, ka mani yaco mo veiwekani vata kei koya e dua ko a cata tiko ena laki yaco ga ena dua na gauna, voleka se yawa, mo drau na veivala.

`Wilika na Vakatekivu 37:12–36. Na cava na ka e vakatavulici keda kina na kena rawa ni yaco me rerevaki sara na yalo ivalavala ca ka sega ni veivutuni kei na vanua ena rawa ni veivakauta kina e dua veikeda me cakava?`

Eratou cati Josefa na tuakana ena vuku ni nodratou vuvutaka na Nona caka vinaka tiko ki vei koya na Kalou (Cakacaka 7:9), o koya ena qai vakadeitaki ena veikalawa kece ena yaco mai. Ena gauna a lako sese voli kina e loma ni veikau ko Josefa, sa qai kunei koya e dua na tamata ka liutaki koya (Vakatekivu 37:15). Ena gauna eratou sa bukiveretaki koya kina na tuakana me vakamatei, e a takoso ko Rupeni ka kaya me biu kina toevu ni wai maca (Vakatekivu 37:20–22).

E rui dredre me vakasamataki na mataqali cudru e basika se vakatakilai tiko eke, vakauasivi ki vua saraga e dua e tiki tiko ni nodratou matavuvale. Ena rawa vakacava me ratou vakayacora nai tovo lolovira vakaoqo na tuakana? Eratou sega beka ni bau vakasama, ena vica wale madaga na gauna lekaleka, ena vuku ni ka ena rawa ni yacovi tamadratou? Se mani vaka tu evei na levu ni nodratou rarawataki tamadratou ena vuku ni nona dauvakamenemenei Josefa tiko, ni caka tiko oqo ki vua e dua ga na luvena, sa dua dina ka e veivakamaduataki.

“Ia eso vei iratou na tuakana eratou sega ni vakacegu; eratou sega ni vakila e dua na vakacegu ena veisausaumi (revenge) eratou sa cakava. Vakalailai era sa basika mai e dua nai lawalawa nei Isimeli ena nodrai lakolako tiko ki Ijipita ena nodra kauta tiko eso na ka boi vinaka kei na veika tale eso ni veivoli. A sotavi ira sara ko Juta ka tovolea me volitaki tacidratou ki vei ira na dauveivoli Iceni oqo ka sega ni ratou biuti koya ga me mate. Baleta ena gauna ena yali kina mai vei iratou, eratou sa na galala mai na nodra dra.”—Ellen G. White, Patriarchs and Prophets, p. 211.(

Ena gauna sa volitaki oti kina ko Josefa ki vei ira na kai Mitiani (Vakatekivu 37:28), era volitaki koya sara na kai Mitini ki vua edua mai Ijipita (Vakatekivu 37:36), me waraka mai kea na nona lagilagi ena gauna mai muri.

`Na cava na vuna e sa rui bibi kina na vakasaqarai ni kaukauwa ni Kalou me rawa ni veisautaka na veitovo ca ni bula nib era ni qai vakavotukanataki mai ena so nai valavala ena nomu bula ko na sega ni vakasamataka rawa ni ko a cakava?`