---
title:  Ko Josefa, Na Qasenivuli Ni Tadra
date:  04/06/2022
---

### Wilika ena Macawa Oqo
Vakatekivu 37; Maciu 20:26, 27; Cakacaka 7:9; Vakatekivu 38; Vakatekivu 39; Vakatekivu 40:1–41:36.

> <p>Wiligusu</p>
> “A ra sa veikayaka vakai ira, Raica, sa lako mai na dautadra ko ya” (Vakatekivu 37:19).

Nai talanoa kei Josefa (Vakatekivu 37–50) e kovuta nai otioti ni wase enai vola ni Vakatekivu, me tekivu mai enai matai ni nona a tadra e Kenani (Gen. 37:1–11) ki na nona mate mai Ijipita (Vakatekivu 50:26). Ia na ka dina oya, ni tukutuku me baleti Josefa e taura e vuqa sara na vanua ena ivola ni Vakatekivu ni vakatauvatani kei ira tale na vo ni petiriaki. Dina ga ni ko Josefa e dua ga vei iratou na luvei Jekope, e kainaki ena Vakatekivu ni o koya e dua na petiriaki rogolevu, me vakataki Eparaama, Aisake kei Jekope.

Eda na qai raica, ni bula nei Josefa e vakatakila tiko e rua na dina bibi vakaivolatabu: matai na Nona vakavotukanataka na Kalou na Nona vosa ni yalayala; karua, Na Nona rawa ni veisautaka na Kalou na ca me vinaka.

Ena macawa oqo, eda na raica vakatabakidua kina na itekitekivu ni bula nei Josefa. O koya na nona gone ni toko ko Jekope, ka yacana buli ko ba‘al hakhalomot, na “dautadra” (Vakatekivu 37:19), ka vakatokai ni o koya na “qasenivuli ni tadra,” e kenai balebale ni o koya e dua na kena dau ena kena vakadewataki na tadra. Na yaca oqo e rauti koya vakavinaka, baleta ni sega walega ni tadrataka, e kila, ka vakadewataka na veitadra vakaparofisai, ia e vakavotukanataka talega ena nona bula.

Ena wasewase oqo, eda na raica tale kina, na veivakarautaki ni Kalou e dei tu ga, dina ga ni ca ka sarukaica na bula ni tamata.

_Vulica na lesoni ni macawa oqo me vakarautaki iko ena Siga Tabu, June 11._