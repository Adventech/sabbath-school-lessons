---
title:  Kuri Ni Vakasama
date:  20/05/2022
---

Ko Eparama e dua na parofita e duatani duadua ka gadreva na Kalou me wasea kina na Nonai naki (Vakatekivu 18:17), E curuma nai tikotiko nei Eparaama na Kalou ka wasea ki vei koya, na Nona inaki me baleta na bula tawa mudu ena vuku ni soro ni Luvena.

“Ko Aisake nai yaloyalo ni Luve ni Kalou, o koya a vakacabori mei soro ni valavala ca e vuravura. Na Kalou ena rawa ni vakauqeta vei Eparaama na kosipeli ni bula tawa mudu ki na tamata. Me yaco na ka oqo, ka cakava na dina me ka dina ka vakatalega kina na vakatovolei ni nona vakabauta, ena gadrevi koya me vakamatei Aisake o koya sa daulomana. Na rarawa kece kei na mosi e sotava ko Eparaama ena gauna butobuto ka rerevaki oya e tiko na kenai naki ni teivaki vakatitobu ki vua na inaki ni veivakabulai ki na tamata bale. E a vakayacori me rawa kina ki vua me kila ena veika e a lako curuma na kena sega ni vakamacalataki rawa na Nona guilecavi Koya na Kalou ena Nona solia na Luvena e duabauga me mate me vakabulai ira na tamata mai na rusa. Vei Eparaama e sega ni dua na mosi ni vakasama me na tautauvata kei na ka a lako curuma ni talairawarawa ki nai vakaro ni Kalou me vakacabora na luvena.”—Ellen G. White, Testimonies for the Church, vol. 3, p. 369.

“Sa yaco ko Eparaama me sa qase sara, ka sa namaka tiko me na mate ena dua na gauna totolo; ia e se vo tiko e dua na ka me na cakava me vakadeitaka kina na vakavotukanataki ni vosa ni yalayala ki na nona veigauna mai muri. Ko Aisake duaduaga e digitaki va-Kalou me kenai sosomi ena kena maroroi nai vunau ni Kalou ka tamadra na tamata digitaki ni Kalou, ia e se sega tikoga ni vakawati. Ko ira na lewe ni vanua ko Kenani era dauqaravi matakau, ka sa vakatabui ira na Nona tamata na Kalou mera vakawati vata kei ira, ni kila na mataqali vakawati vakaoya ena rawa ni vakavuna na nodra vuki tani. Sa leqataka talega na petiriaki na veitakavi ni veitovo caca e vakavolivolita tiko na luvena gonetagane. . . . Ena vakanananu nei Eparaama na digitaki ni watina na luvena e dua na ka bibi; ka lomaleqataka tiko de na yaco na watina me na vagolei koya tani mai Vua na Kalou. . . . Ko Aisake, e nona vakabauta na vuku kei na veiciqomi nei tamana, e yalo vakacegu ni solia ki vua na vakatulewa, ni vakabauta talega ni Kalou ena vakadodonutaka na digidigi ena caka.”—Ellen G. White, Patriarchs and Prophets, p. 171.

**Taro ni Veiwasei**

`Ena kalasi, dou veitalanoataka na nona yalorawarawa ko Eparaama me vakacabori Aisake. Raitayaloyalotaka mada na mataqali vakabauta vaka-koya. Na cava na ka e veivakurabuitaki ena gauna vataga e veivakaleqai, me baleta nai talanoa oqo?`

`Vakacava na galala ni vakatulewa? Na cava na vuna e sega ni na vakaibalebale kina na noda vakabauta ke sega ni yaco me ka dina? Nai vakaraitaki ni galala ni vakatulewa cava e tu enai Vola Tabu, dina ga ni cala na digidigi era cakava na tamata, ia na loma ni  Kalou ena vakacavari vakaoti?`