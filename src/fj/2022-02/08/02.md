---
title:  Ulunivanua Ko Moraia
date:  15/05/2022
---

`Wilika na Vakatekivu 22:1–12 kei Iperiu 11:17. Na cava nai balebale ni veivakatovolei oqo? Na lesoni vakayalo cava e lako mai na ka e veivakurabuitaki oqo?`

Na Vakatekivu 22 e sa yaco me dua nai vola e sa veivakauqeti vakalevu sara ki vei ira na tamata vuku kei ira na daudroini e vuravura, ka sega walega vei ira era vulica na veika ni Kalou. Nai balebale ni Nona veivakatovolei na Kalou e rui dredre me kilai, ia, nai vakaro va-Kalou oqo e vakacala na vakatatabu vakaivolatabu me baleta na vakacabori ni tamata (V/Soro 18:21), ka vaka me veisaqasaqa kei na vosa ni yalayala ni Kalou me baleta na veiyalayalati tawa mudu ena vukui Aisake (Vakatekivu 15:5).

`Na cava nai naki ni Nona kacivi koya na Kalou me vakayacora na ka oya? Na cava e vakatovolei koya kina ena sala kaukauwa vakaoya?`

Na vakanananu vakaivolatabu ni vakatovolei” (Iperiu, nissah) e taura vata mai ena rua na vakanananu duidui. E sa baleta tiko na vakanananu ni veilewai, me kilai kina na cava e tiko ena vakanananu nei koya e vakatovolei tiko (Vakarua 8:2; vakatauvatana kei na Vakatekivu 22:12). Ia e kauta talega mai na ivakadei ni loloma savu ni Kalou ena vukuna o koya e vakatovolei tiko (L/Yani 20:18–20). Eke, na nona vakabauta na Kalou ko Eparaama e sa kauti koya ki na dua nai tagede me sa na vakayalia kina na nona veisiga ni mataka (nona kawa). Ia, ena vuku ni nona vakabauta na Kalou,  e sa tu vakarau kina me sa na cakava na lomana se mani vakacava na kena dredre. Na cava na vakabauta kevaka eda sega ni vakadinata na veika eda sega ni raica se kila vakaoti?

Na vakabauta vakaivolatabu talega e sega ni baleta soti na levu ni ka eda solia ki Vua na Kalou ka vakacaboisoro ki Vua—dina ga ni tiko na kena yaga, e sega ni vakatitiqataki oya (Roma 12:1)—ia nai tagede ni noda vakabauti Koya ka ciqoma na Nona loloma savu ena nona vakila ni sega ni dua na ka e tu ki veikoya.

Na dina oqo e a vakadeitaki ena veika e qai muria mai. Na veicakacaka kece nei Eparaama, ena veitavi e vuqa, na i lakolako mosimosi vata kei na luvena, dina ga ni sa tu vakarau me talairawarawa ka cakava na loma ni Kalou ena nona na sorovaka ki Vua na ka e vinaka vakaidina,  dina ga ni vinaka, ia e se sega ni vakabulai koya rawa vakataki koya. Na cava na vuna? Baleta na Kalou vakataki Koya e sa vakarautaka e dua na sipi tagane mei soro e veisosomitaki, ka dusia vakatabakidua tikoga nai nuinui duaduaga ni noda bula tawa mudu, ko Jisu. .

E sa na kila tiko beka ko Eparama nai balebale ni loloma savu. E sega ni noda cakacaka ki Vua na Kalou e vakabulai keda, ia na Nona cakacaka na Kalou ena vukuda (Efeso 3:8; Vakatauvatana kei na Roma 11:33), ia, me vakataki Eparaama, eda sa kacivi meda cakacaka ki Vua na Kalou, ka kenai vakaraitaki vinaka e cakava ni Eparama (Jemesa 2:2—23).

`Na cava e kaya nai talanoa kei Eparaama kei Aisake ena Ulunivanua ko Moraia vei iko me baleta na nomu vakabauta kei na gaunisala mo vakatakila kina?`