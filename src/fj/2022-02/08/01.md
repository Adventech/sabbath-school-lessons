---
title:  Na Vosa Ni Yalayala
date:  14/05/2022
---

### Wilika ena Macawa Oqo
Vakatekivu 22, Iperiu 11:17, V/Soro 18:21, Joni 1:1–3, Roma 5:6–8, Vakatekivu 23–25, Roma 4:1–12.

> <p>Wiligusu</p>
> “A sa qase mai ko Eparaama, sa vuqa na nona yabaki: a sa dauvakalougatataki Eparaama ko Jiova e na ka kecega” (Vakatekivu 24:1).

Me vaka na Nona vosa ni yalayala na Kalou, sa qai vakasucuma ko Sera na luvei Eparaama gonetagane “ni sa qase mai ko Koya” (Vakatekivu 21:2), ka vakatoka me yacana  na gone ko Aisake (rauca na Vakatekivu 21:1–5). Ia nai talanoa kei Eparaama e balavu sara, ni laki yacova sara e dua nai tagede cecere oya ena nona kauta na luvena gonetagane ki na Ulunivanua ko Moraia me laki vakacabori koya kina. Ia e qai mani sosomitaki Aisake e dua na sipi tagane (Vakatekivu 22:13), ka vakatakila na Nona yalodina na Kalou enai tavi ni nodra vakalougatataki na veimatanitu ena vuku ni luvena (Vakatekivu 22:17, 18). Na coke oya, sai Jisu (Cakacaka 13:23). Ia, enai talanoa veivakurabuitaki oqo (ka so na vanua e veivakalomaleqataki) e vakatakilai kina vakalevu na gaunisala ni veivakabulai.

Se mani vakacava na titobu ni lesoni vakayalo e tiko eke, na matavuvale nei Eparaama, e a vakayavalati kina, kei na kena sega ni matata na veigauna nei Eparaama ena veigauna sa tu mai liu. E a mate ko Sera ni oti na vakacaboisoro mai Moraia (Vakatekivu 23), ka sa yaco ko Aisake me tu duadua voli ga.

Sa mani vakayacora kina ko Eparaama e dua nai nakinaki oya me raica me na salavata tiko kei koya na veika dodonu. E vakarautaka na vakamau nei luvena ki vei Repeka (Vakatekivu 24), o koya ena vakasucuma e rua na luvena gonetagane (Vakatekivu 25:21–23), kei Eparaama vakataki koya ena nona vakawatitaki Ketura, o koya ena solia ki vua e levu sara na gone (Vakatekivu 25:1–6). Ena macawa oqo eda na vakamuri Eparaama tiko me yacova na gauna e mate kina (Vakatekivu 25:7–11).

_Vulica na lesoni ni macawa oqo me vakarautaki iko ena Siga Tabu, Me 21._