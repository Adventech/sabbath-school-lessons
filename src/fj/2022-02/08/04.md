---
title:  Na Mate Nei Sera
date:  17/05/2022
---

Ena Vakatekivu 22:23, eda na raica kina nai tukutuku ni nona a sucu ko Repeka, o koya a yaco e muri me wati Aisake (Vakatekivu 24). Sa vaka-kina na mate kei na bulu nei Sera na wati Eparaama (Vakatekivu 23), kei na nona na laki vakawati vata kei Ketura (Vakatekivu 25:1–4).

`Wilika na Vakatekivu 23. Nai tavi cava e e laki yaco kina nai talanoa ni mate kei na bulu nei Sera e vakavotukanataki kina na vosa ni yalayala ni Kalou ki vei Eparaama?`

Na cavuti ni mate nei Sera ni sa oti na italanoa ni nona a laki vakacabori ko Aisake e vakabauti ni a tarai koya na ka a yaco oya, ka ni a voleka sara ni kauta tani na bula nei luvena. Ena so na vanua, erau sotava vata tale tikoga kei na watina ko Sera na veivakatovolei ena gauna e lako vata tiko kina kei koya kei na lailai ni nona vakabauta ena so na gauna (Vakatekivu 12:11–13).

Dina ga nida sega tiko ni kila se vakacava sara mada na nona kila ko Sera na ka a yaco, sa rawa ga nida kaya de rairai a qai kila tiko e muri. Ko Sera e sega ni mataqali yalewa e rawa ni galutaka e dua na ka e kila ni rui bibi, se vakasosataki koya tiko (vakatauvatana vata na Vakatekivu 16:3–5; Vakatekivu 18:15; Vakatekivu 21:9, 10). Na nona yali kei na nona galu, ka vakatalega-kina na gauna ni nona mate ni salamuria ga na ka a yaco, e kaya tiko vakalevu na kena bibi, mai na nona a tiko kina vakatamata. E cavuti ga na nona sa qase sara ko Sera (Vakatekivu 23:1), me vakavoqataka na nona sa qase ko Eparaama (Vakatekivu 24:1), e sa vakaraitaka na nona bibi ko Sera enai talanoa.

Ko Sera walega na yalewa ena Veiyalayalati Makawa e cavuti nai wiliwili ni nona yabaki ni bula, e sa rawa ni vakatakila na nona vakaitavi tiko ena veitiki ni italanoa kece. Ena gauna oqo sa vakanamata nai talanoa ena kena a voli na vanua me bulu kina ko Sera (e robota vakalevu na wase ni vola), ka sega ni nona mate, e sa vakabibitaka na kena veisemati vata tiko kei na Vanua Yalataki.

Na gagadre ena gauna oqo oya me na mate ko Sera ena vanua ko Kenani” (Vakatekivu 23:2) e sa vakatakila na bibi ni mate nei Sera ena vanua a vosa ni yalayalataka tu na Kalou.nai matai ni matavuvale nei Eparaama me mate ka bulu ena Vanua Yalataki. Na nona kauwai ko Eparaama me baleti koya ni o koya e dua na kaitani ka vulagi” (Vakatekivu 23:4), kei na dei ni nonai le vei ira na luvei Eci, e sa vakaraitaka na nona taleitaka ko Eparaama e sega walega ni vanua me na bulu kina; o koya e kauwaitaka sara talega vakalevu na nona sa na vakaitikotiko vakadua ena vanua.

`Wilika na Vakatekivu 23:6. Na cava e kaya ki veikeda me baleta na mataqali bula e tu vei Eparaama? Na cava sa rui bibi kina meda kila na cava e vinakata na Kalou me cakava?`