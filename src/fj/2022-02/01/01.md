---
title:  Na Veibuli
date:  26/03/2022
---

### Wilika ena Macawa Oqo
Same 100:1–3, Vakatekivu 1–2, L/Yani 20:8–11, L/Yani 40:33, Maciu 25:14–30, Maciu 19:7–9.

> <p>Wiligusu</p>
> “Enai vakatekivu sa bulia na lomalagi kei vuravura na Kalou” (Vakatekivu 1:1).

Nai vola ni Vakatekivu ka vaka-kina nai Vola Tabu taucoko e tekivu ena cakacaka ni veibuli ni Kalou. Oqo e dua nai tukutuku bibi baleta nai balebale ni noda a buli e sa vakatakilakilataka nai tekitekivu ni tamata kei na veitabagauna vakaivolatabu.

Na rua na wase me baleta na Veibuli e tiko ena Vakatekivu 1 – 2, ka tiko kina na veilesoni eso me baleta na Kalou kei na kawa tamata. Ena noda na vulica tiko na lesoni ni macawa oqo, eda sa na qai kila vakavinaka kina nai balebale titobu ni kavitu ni siga na Siga ni Vakacecegu. Eda na qai vakasamataka tu na cakacaka ni Nona a bulia na tamata na Kalou mai na kuvu ni qele me ucui Koya. Eda na qai marautaka enai naki ni kau e kilai kina na vinaka kei na ca kei na kenai sema ki na kau ni bula.

Na lesoni bibi duadua ka tiko ena veitalanoa vakaivolatabu enai vola ni Vakatekivu sai koya na lesoni me baleta na loloma savu (grace). Na noda basika e sai vakaraitaki ni cakacaka ni loloma. Na Kalou e a bulia na lomalagi kei na vuravura ni se bera ni basika na tamata. Me vaka ga na noda a buli, na noda vakabulai talega e isolisoli ni Kalou. Kei na vakacava na titobu ni vakanananu e rua oya, na veibuli kei na veivakabulai e rau basika ruarua enai kavitu ni siga, na Siga ni Vakacecegu.

_Vulica na lesoni ni macawa oqo me vakarautaki iko ena Siga Tabu, Epereli 2._