---
title:  Kuri Ni Vakasama
date:  01/04/2022
---

Wilika na Ellen G. White, “Science and the Bible,” pp. 128, 129, in Education; “The Creation,” in The Story of Redemption, pp. 21, 22.

“Me vaka ni vola ni veika bula kei nai tukutuku enai vola (Vola Tabu) erau tokona na vakanananu e cauraka tiko o koya e vakanananutaka, dina ga ni sega ni voqa na domodra ia  e duavata tikoga na ka era tukuna tiko. Mai na duidui ni kenai valavala kei duidui ni vosa era vakadinadina kecega ki na dina levu vata ga oqo.

Na veivakadidike vakavuku era sa cakava tiko era se sega tikoga ni kunea e dua na ka e veivakurabuitaki; ia era kauta ga mai na veika e veisaqasaqa kei nai tukutuku va-Kalou. Nai vola ni veika bula kei nai tukutuku e volai erau duavata kei na rarama oqo. E rau vukei keda meda veisemati vata kei na Kalou ena nodrau vakatavulici keda me baleta nai vunau o Koya e cakacaka kina.

“Nai vakadewa e veivakacalai e kau mai na veika matailalai e dikevi mai na veika bula ia, e kauta mai na veisaqasaqa ni vakanananu ena kedrau maliwa na veika e dikevi kei na ka e basika; kei na sasaga me kauta vata mai na duavata ni kenai vakadewa vakaivolatabu e vakalolovirataka ka vakacacana na kaukauwa ni Vosa ni Kalou. Era sa nanumi ni ko ira na vakadikeva na veika bula era vakalasuya tiko nai vakadewa ni talanoa ni veibuli nei Mosese.

**Taro ni Veiwasei**

`Na cava na vuna ena vakacacani kina na vinaka ni noda vakabauta kevaka meda vakabauta ni veitalanoa me baleta nai vakatekivu era itukuni walega, sega ni dina ka bulicaki vakamatau me vakatavulici ki veikeda na veilesoni vakayalo ia e sega tu na kena dina ena veitabagauna? Nai vakadinadina cava enai Vola Tabu e kaya ni ko ira era vola nai Vola Tabu era kila tu ni ra tukutuku makawa me vaka ga na kena vo ni veitalanoa enai vola ni Vakatekivu? Na cava nai tukutuku nei Jisu me baleta na veidina makawa ni veitalanoa oqo?`

`Na cava e kaya ki veikeda nai talanoa ena Vakatekivu me baleta na bibi ni kena dauveiqaravi na vuravura? Ena rawa vakacava meda dauniveiqaravi vinaka e vuravura, ia ena gauna vata ga, meda levea kina na rerevaki ni nodra so-kaloutaki na veika buli, me vaka ni veisaqasaqa ki Vua na Kalou, o koya e rui veitemaki vakaidina? (raica Roma 1:25.)`

`Veitalia ga na revurevu ni valavala ca ena loma ni dua na gauna balavu, ena sala cava ni vinaka sara ni Veibuli e se vakatakilai koya tikoga ki veikeda ka se vosa tikoga ki veikeda ena gaunisala kaukauwa ni vinaka kei na cecere ni Kalou?`