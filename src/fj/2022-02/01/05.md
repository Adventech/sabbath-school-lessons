---
title:  Na Buli Ni Tamata
date:  30/03/2022
---

Na buli ni tamata sai koya nai otioti ni cakacaka ni Veibuli ni Kalou, e volaitukutukutaki enai vola ni Vakatekivu. Na tamata sai koya na bulibuli cecere duadua mai na veika buli e vuravura taucoko, ni sai koya oqo na vuna e buli kina na vuravura.

`Wilika na Vakatekivu 1:26–29 kei na Vakatekivu 2:7. Na cava nai sema ena kedrau maliwa na rua nai tukutuku oqo me baleta na buli ni tamata?`

Na Nona bulia na tamata na Kalou me ucui Koya sa dua dina nai tukutuku kaukauwa enai Vola Tabu. Na tamata duaduaga e buli me ucui koya na Kalou. Dina ga ni “A bulia na manumanu tawa lasa ni vanua na Kalou e na kedra veimataqali” (Vakatekivu 1:25), “A sa bulia na tamata na Kalou me ucui Koya” (Vakatekivu 1:27). Na yavu oqo e vakaiyalayala ga ena bula vakayalo ni tamata, ka vakadewataki me kenai balebale ni veiucui kei na Kalou e vakatakila walega nai tavi ni noda matataki Koya na Kalou, se nai tavi vakayalo ni veiwekani vata kei na Kalou se tamata yadua.

Me vaka ni dodonu na veitukutuku oqo, era leqa ena nodra sega ni okata na bibi ni ka dina ni kena vakavotukanataki na veibuli oqo. Na ivakarau ruarua oqo e okati tiko ena rua na vosa oya na “veiucui” kei na “tovo vata” e vakamacalataki tiko na ituvatuva oqo ena Vakatekivu 1: 26. Vaka-Iperiu na tselem, “ucuia,” e baleta tiko na ibulibuli dagodago ni tamata, na vosa demut, “tovo vata, e sa baleta tiko na ivakarau ni bula e tautauvata kei na bula va-Kalou.

Ena vuku ni ka oya, na vakanananu vaka-Iperiu ni Ucui Koya na Kalou ena dodonu me kilai ena vakanananu e taucoko sara ena rai vakaivolatabu me baleta na bula ni tamata. Na tikina mai nai Vola Tabu e vakadeitaka ni tamata yadua (tagane kei na yalewa) e buli me ucuia na Kalou vakayago ka vakayalo talega. Me vaka e kaya tu vakamatata ko Ellen G. White: “Ena gauna e lako mai kina ko Atama mai na liga ni Kalou, e kauta vata mai ena yagona, vakasama kei na nona bula vakayalo, nai tovo nei Koya na Dauveibuli.”—Education, p. 15.

Ia na vakanananu taucoko ni ucui Koya na Kalou, okati kina na dagodago yago, e vakadeitaki ena dua tale na itukutuku ni Veibuli, o koya e kaya tiko ni “sa yaco na tamata me yalo bula” (Vakatekivu 2:7), na ka dina, “na yalo bula” (nefesh), e vaka e vua ni rua na veiqaravi va-Kalou oya: na Kalou e bulia kei na Kalou e ceguva.” Nanuma tiko ni cegu e sa daubaleta tiko na ivakarau ni bula vakayalo, ia e veisemati vakaveivolekati sara ki nai vakarau ni cegu e sucu vata mai, na tiki ni tamata e a “buli . . .mai na kuvu ni soso.” Sai koya nai cegu ni bula”; oya nai cegu (vakayalo) kei na bula (vakayago).

E muri na Kalou e sa na qai cakava nai katolu ni veisele, ena gauna oqo me bulia kina na yalewa mai na yago ni tagane (Vakatekivu 2:21, 22), na gaunisala e vakabibitaki tiko kina ni o koya (yalewa) e tautauvata ga kei na bula ni tagane.