---
title:  Kuri Ni Vakasama
date:  24/06/2022
---

Ellen G. White, “Joseph and His Brothers,” in Patriarchs and Prophets, pp. 233–240.

“Na bula nei Josefa e vakatakarakarataka tiko na bula nei Karisito. Na vuvu e vakavuna na nodratou volitaki Josefa kina na tuakna me bobula; ena vakanuinui ni ratou na tarovi koya me na kakua ni yaco me turaga levu vei iratou. Ena gauna e sa kau kina ki Ijipita, eratou a marau baleta ni ratou sa na sega tale ni vakasosataki tiko ena tadra, ena nodratou sa kauta tani na veika ena rawa ni vakavotukanataki kina. Ia na nodratou inaki a tarova na Kalou ena Nona kauta mai na ka saraga eratou na nakita me vakaleqai. Sa vaka-kina ko ira na nodra bete na Jiu kei na qase ni lotu era a vuvutaki Karisito, era rivarivabi de qai kauti ira tani na lewe vuqa mai vei ira. Era vakamatei Koya, me tarovi Koya me na yaco me tui, ia era sa vakavuna ga na kena vakavotukanataki.

“Ko Josefa, ena nona tiko vaka bobula mai Ijipita, sa laki yaco me veivakabulai ki vei ira na lewe ni matavuvale nei tamana; ia na ka oqo e sega ni vakalailaitaka na nodratou loma leqa na tacina. Na nodra vakoti Karisito na Nona meca sa yaco kina o Koya mei Vakabula ni kawa tamata kecega, nai Vakabula ni kawa tamata bale, na Turaga ni vuravura oqo; ia na cala era a cakava na vakamatei Koya e rui lolovira me vaka ga e sega ni tiko na veivakarautaki ni liga ni Kalou me vakatulewataka na veika e yaco ena vuku ni Nona lagilagi kei na vinaka ni tamata.

“Me vaka ga na nona a volitaki ko Josefa ki vei ira na iceni mai vei iratou na tuakana, sa vaka kina ko Karisito ena Nona a volitaki ki vei ira na kena meca mai vua e dua na Nona tisaipeli. A beitaki vakailasu ko Josefa ka vakavuna na nona biu ki vale ni veivesu ena vuku ni nona dina. Sa vaka-kina ko Karisito e a vakacacani ka cati ena vuku ni Nona yalododonu, na bula e sega ni nanumi Koya vakataki-Koya e cata nai valavala ca, ka sega ni caka ena dua na ka; e a vakacacani ena vuku tukutuku vakailasu. Kei na yalomalua nei Josefa kei na yalomalumalumu ena ruku ni vakatulewa tawa dodonu kei na veivakacacani, na nona sa tu vakarau me veivosoti ka yalololoma ki vei iratou na tacina, e vakatakarakarataka na Nona a sega ni vakaiulubaletaka na kaukauwa ni cudru kei na veivakacacani ni tamata ca, kei na Nona veivosoti, sega walega ki vei ira era a vakamatei Koya, ia vei ira kece era kalo mai ki Vua ena nodra vakatusa na nodrai valavala c aka kerea na veivosoti.”—Ellen G. White, Patriarchs and Prophets, pp. 239, 240.

**Taro ni Veiwasei**

`Ni sa mate ko Jekope, eratou sa rerevaka na tuakai Josefa de na qai sauma na ka a yaco ki vua. Na cava e vakatavulica ki veikeda ena vuku ni valavala ca eda dau tugana voli ga? Na cava e cakava ko Josef aka na rawa ni vakatavulici keda kina me baleta na vosoti ni caka cala?`

`Cava tale eso na ka eda na rawa ni vakatauvatanataka kina na bula nei Josefa kei Jisu?`

`Vakadei toka ena vakanananu ni dina ga ni kila tu na Kalou na veigauna sa tu mai liu, eda se galala tikoga ena veivakatulewa eda cakava. Eda na vakaduavatataka vakacava na vakanananu e rua oqo?`