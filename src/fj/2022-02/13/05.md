---
title:  Sa Vakalougatataki Ira Na Luvena Ko Jekope
date:  22/06/2022
---

`Wilika na Vakatekivu 49:1–28. Na cava nai balebale vakayalo ni nona vakalougatataki iratou na luvena ko Jekope?`

Ena taudaku ni parofisai me baleta nai kedrai tukutuku yavusa i Isireli, ko Jekope e sa raica tu mai kina na Mesaia kei na yavu ni nuinui ni veivakabulai. Nai nuinui oqo e sa vakatakilai oti tiko mai enai tekivu ni vosa nei Jekope e vakayagataka kina nai vosa me baleta nai otioti ni gauna” (Vakatekivu 49:1), na vosa me baleta tiko na Nona lako mai na Mesaia na tui (Aisea 2:2, Taniela 10:14).

Tomana na tikina oqo ena nona tuvana sobu na kedra veitarataravi na tamata oqo. Na veika oqo e sega ni cavacava e sa kilai oti tu, me vaka e sa lewa oti tu na Kalou ni ko ira yadudua oqo me ra sotava na ka era sa sotava oti; ni oya era sai vakaraitaki ni veika ena kauta mai na nodrai tovo kei na nodra itovo na nodra gone. E sa kila na Kalou, ni dua ena vakamatea e dua na tamata tawa cala e duidui sara mai na veivakadonui ni Kalou ki vua e veivakamatei me cakava.

`Wilika na Vakatekivu 49:8–12. Na parofisai cava e soli tiko eke, ka cava sa rui bibi kina?`

Na Kalou e kila na veisiga ni mataka, ka sa vakarautaka oti tu oya mai vei Juta ena basika kina na Mesaia. Ko Juta (Vakatekivu 49:8–12), o koya e vakatakarakarataki ena laione (Vakatekivu 49:9), e dusia tiko na I tutu vaka-tui kei nanona lagiti na tui. Ko Juta ena vakabasikati Tevita mai na tui, ka vakatalega kina ko Sailo, e dua ena kauta mai na shalom, “vakacegu” (Aisea 9:6, 7) ki vei Koya “era na talairawarawa kina na veimataqali” (Vakatekivu 49:10).

Era sa raica sara tiko mai vakadede na Jiu na parofisai oqo ka dusia tiko na nona tadu mai na Mesaia, kei na Lotu Vakarisito talega, era sa raica tiko na tikina oqo ni dusi Jisu tiko,  “Ko koya era na talairawarawa kina na veimataqali” (Vakatekivu 49:10), ka rairai ni oqo na vakavotukanataki ni vosa ni yalayala ena Veiyalayalati Vou “me tekiduru kina e na yaca i Jisu na duru vakaaduaga, mai lomalagi, kei vuravura, kei na ruku i vuravura” (Filipai 2:10).

Me vaka na ka e vola ko Ellen G. White: “Na laione, na tui ni loma ni veikau, sai vakaraitaki dodonu ni yavusa oqo, o koya e lako mai kina ko Tevita, kei na Luvei Tevita, Sailo, na laione dina ni yavusa ko Juta,’ o koya era na tekiduru kina na kaukauwa kecega kei na veimatanitu era na vakaraitaka na nodra vakarokoroko ki Vua.”—Patriarchs and Prophets, p. 236.

`Na cava na vuna eda vakaraitaka kina na noda vakarokoroko ki vei Jisu ena gauna oqo, ni se bera madaga ni cakava na veimatanitu?`