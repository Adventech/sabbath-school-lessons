---
title:  Ko Jekope Sa Vakaitikotiko E Ijipita
date:  20/06/2022
---

Erui talei na Nona se vakaraitaka tikoga ki vei Jekope na Kalou na raivotu ena bogi dina ga ni sa tukuni ki vei koya ni se bula tikoga ko Josefa mai Ijipita (Vakatekivu 46:2) ka solia kina na Kalou nai vakasala me sa biubiu. Ko Jekope e sa biuta na Vanua Yalataki, ki na vanua, ko Ijipita—ka na laki yaco e muri me veisemati kei na dua na vanua era na sega ni via lako kina na tamata ni Kalou (Vakarua 17:16).

`Wilika na Vakatekivu 47. Na dina vakayalo cava kei yavu cava eda na raica rawa enai tukutuku oqo?___________________________________________________________`

“E a kauti iratou e lima na tacina ko Josefa ki vei Fero ka taura mai vua nai solisoli ni vanua me na nodratou itikotiko ena veigauna mai muri. Na vakavinavinaka ki vei Josefa ena nona veiliutaki ena rawa ni vakarota na tui me soli ki vei iratou me ratou vakailesilesi vakamatanitu; ia ko Josefa ena nona yalodina ni qaravi Jiova, sa yaco me vakabulai iratou na tacina mai na veitemaki ena rawa ni basika ena mataveilewai ni iceni; ena vuku ni ka oya e vakasalataki iratou kina, ni tarogi mai vua na tui, me tukuna vakadodonu ki vua na nodratou cakacaka. Ko iratou na luvei Jekope tagane eratou muria vakavinaka nai vakasala oqo, ka me ratou na qarauna talega me ratou na kaya ni ratou sa lako mai ki na vanua me tiko vulagi ga kina, ka sega ni vakaitikotiko tu dei, ka me tu vei iratou na dodonu me ratou sa na biubiu kina kevaka eratou sa digitaka. Sa qai soli ki vei iratou na tui e dua nai tikotiko, ena vanua e vinaka duadua,’na vanua ko Koseni.”—Ellen G. White, Patriarchs and Prophets, p. 233.

Ko Fero e sega ni vakayaloqaqataki ira na tiko vakavulagi oqo mera na yaco mera na daukerekere, me ra na biuta tani na veivakalolomataki nei koya e liutaki ira tiko. E taroga na nodratou cakacaka” (Vakatekivu 47:3) me na rawa ki vei iratou me ratou veitosoyaki voli vakavinaka ena nodratou tikotiko vou. E gadreva vakalevu talega me vakayagataka na nodratou kilaka, ka vakatututaka me ratou sa lewa na nona manumanu” (Vakatekivu 47:6).

E dina ga ni tiko vakavulagi voli ko Jekope, na vulagi enai tagede era, e a tucake ena matai koya nai liuliu ni vanua, ia me vaka na ka e kaya na tikina oqo, “ko Jekope e vosa vakalougatataki Fero” (Vakatekivu 47:7). O koya na vulagi enai tagede e ra, sai koya a vosa vakalougatataki Fero, nai liuliu ni matanitu kaukauwa ko Ijipita? Na cava na vuna e cakava kina? Na vosa ‘amad lifney, “e tu…. e matana” (Vakatekivu 47:7), e dauvakayagataki ena cakacaka ni veiqaravi vakabete (T/Lekutu 14:11). Me vaka na kena e Ijipita taumada na Fero e taura tu nai tutu cecere vakabete, na kenai balebale oya, ena vakanananu vakayalo, ko Jekope, e cecere cake na nonai tutu mai vua na bete levu mai Ijipita, e cecere cake mai vei Fero vakataki koya.

`Se mani vakacava na nodai tutu ni bula, na ka me vakaibalebale kina ki veikeda, na noda sotavi ira na tani, ni koi keda na nona matabete vakaturaga, na matanitu tabu, na Nona tamata digitaki na Kalou” (1 Pita. 2:9)? Nai tavi cava e solia ki veikeda na noda vakabauta?`