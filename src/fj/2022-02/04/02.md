---
title:  Vakavakarau Ki Na Waluvu
date:  17/04/2022
---

`Wilika na Vakatekivu 6:13–7:10. Na lesoni cava eda na rawa ni vulica mai nai tukutuku totoka ni bula ni tamata ena veigauna makawa? `

Me vakataki Taniela, ko Noa e dua na parofita e a raica sara tale tikoga nai vakataotioti ni vuravura. Na vosa vaka-Iperiu ni waqa” (tevah) (Vakatekivu 6:14) e tautauvata ga kei na dua na vosakerei vaka-Ijipita oya na waqakuta ka a maroroi kina ko Mosese, me na laki vakabulai ira na Isireli mai Ijipita (Lako Yani 2:3).

Eso sa na raica oti nai bulibuli ni waqa ni tautauvata kei na kato ena vale tabu (Exod. 25:10). Me vaka ga na waqa ena gauna ni waluvu me vakabula na kawa tamata, sa vaka-kina na kato ni veiyalayalati, nai vakaraitaki ni Nona sa tiko na Kalou ena kedra maliwa na tamata (Lako Yani 25:22), e sa dusia tu na cakacaka ni veivakabulai ni Kalou ki vei ira na Nona tamata.

Ni tukuni “A sa cakava ko Noa me vaka na ka kecega sa vakarota vua na Kalou,  (Vakatekivu 6:22) me laki vakacavari kina na yasa ni vakavakarau. Na vosa ‘asah, “kitaka,” e sa baleta tiko na ka e a cakava ko Noa, me vakayacora kina na vosa ‘asah, “cakava,” ena Nonai vakaro na Kalou, o koya e tekivutaki kina na wase oqo (Vakatekivu 6:14) ka tokaruataki vakalima (Vakatekivu 6:14–16). Na voqa oqo ena maliwa ni Nonai vakaro na Kalou kei na ka e cakava ko Noa sa vakatakila na nona talairawarawa vakaoti ko Noa ki na veika e tukuna ki vei koya na Kalou me cakava.  E talei ni mataqali vosa vakaoqo e vakayagataki talega enai yaloyalo raraba ni kena tarai na kato ni veiyalayalati (L/Yani 39:32, 42; L/Yani 40:16).

“Na Kalou e solia ki vei Noa na ivakarau dodonu ni waqa kei nai vakasala matata ni kena tara na veitikina yadudua. Na vuku vakatamata ena sega ni rawa ni vakarautaka e dua na ibulibuli ni ka o koya e na taura e dua na kaukauwa levu kei na sasaga. Na Kalou e kunekunetaka kei Noa na kena matai me na tara.”—Ellen G. White, Patriarchs and Prophets, p. 92.

Vakadua tale na duavata ni rua na kato oqo e vakaraitaka na nodrau dui tavi ni veivakabulai. Na talairawarawa nei Noa sai vakaraitaki ni Nonai tuvatuva ni veivakabulai na Kalou. E a vakabulai ko Noa baleta ni tiko vua na vakabauta me cakava kina na ka e a vakarota vei koya na Kalou me cakava (Iperiu 11:7). O koya nai vakaraitaki taumada ni vakabauta e vakatakilai ena talairawarawa (Jemesa 2:20).

Vakalekaleka, e dina ga ni “kune loloma ena mata i Jiova ko Noa” (Vakatekivu 6:8), ia mei dole ni loloma savu oqo, o koya sa soli oti ki vua, sa yaco kina me cakava ko Noa ena yalodina kei na talairawarawa nai vakaro ni Kalou. E sega beka ni dodonu me vaka oya ki veikeda?

`Wilika na 2 Pita 2:5–9. Na cava na vuna e bula walega kina na matavuvale nei Noa? Na lesoni cava eda na rawa ni vulica mai nai talanoa kei Noa me baleta na nodai tavi ni kena vakasalataki ko vuravura me baleta na veilewai sa roro tiko mai?`