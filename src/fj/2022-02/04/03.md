---
title:  Na Ka E Yaco Ena Waluvu
date:  18/04/2022
---

Na vosa ‘asah, “cakava,” ka sa baleta tiko na ka e a cakava ko Noa, e vosa bibi talega ena itukutuku ni Veibuli enai Vakatekivu (Vakatekivu 1:7, 16, 25, 26, 31; Vakatekivu 2:2). Na talairawarawa nei Noa ki Vua na Kalou e sa vaka na cakacaka ni veibuli ni Kalou. Na ka eda na rawa ni taura mai nai sema oqo oya ni waluvu e sega walega ni nodra vakatotogitaki na kawa tamata, ia e sa baleta tiko na Nona veivakabulai na Kalou ki veikeda talega na tamata.

`Wilika na Vakatekivu 7. Na cava na vuna e vakananumi keda kina na ivakamacala ni waluvu me baleta nai takanoa ni Veibuli? Na lesoni cava eda na rawa ni vulica mai na ka e rua a yaco?_______________________________________________________________`

Ni vakanamata na noda vakanananu ki na veitikina e kovuta na waluvu, ena vakatakila na kena vakayagataki na veivosa rawarawa eso vata kei nai talanoa ni Veibuli: “na vitu” (Vakatakila 7:2, 3, 4, 10; vakatauvatana kei na Vakatekivu 2:1–3); “tagane kei na yalewa” (Vakatekivu 7:2, 3, 9, 16; vakatauvatana kei na Vakatekivu 1:27); “ena kedra veimataqali” (Vakatekivu 7:14; Vakatauvatana kei na Vakatekivu 1:11, 12, 21, 24, 25); “manumanu yavai va,” manumanu vuka veika e qasi” (raica na Vakatekivu 7:8, 14, 21, 23; vakatauvatana kei na Vakatekivu 1:24, 25); kei na “icegu ni bula” (Vakatekivu 7:15, 22; vakatauvatana vata kei na Vakatekivu 2:7).

Nai talanoa ni waluvu e vaka ga nai talanoa ni Veibuli. Na voqa ni tukutuku ni Veibuli e veivuke ena kena vakatakilai na Kalou a veibuli ka sai Koya talega na Kalou e vakarusa (Vakarua. 32:39). Ia na voqa talega oqo e kauta tiko e dua nai tukutuku ni nuinui: oya na kena yaco na waluvu me cakava na veibuli vou, ena wai, laki yaco kina na bula vou.

Na yavavala ni wai e sa vakatakila na cakacaka ni veibuli, e sa vakalesui tale kina na cakacaka ni veibuli ena Vakatekivu 1. Na kena duidui ga oya ena Vakatekivu 1 sai koya na kena tawasei na wai e cake mai na wai e ra (Vakatekivu 1:7), ena waluvu e rau sa mai duavata tale ena kena sa kacabote na kedrai lati (Vakatekivu 7:11).

Nai tuvatuva oqo e sa tukuna tiko e dua nai tukutuku e veivakasesei: Na Kalou ena vakarusa taumada na veika makawa me na qai rawa kina na veibuli vou e muri. Na buli ni vuravura vou ena gadrevi kina me vakarusai na ka makawa. Na ka e a yaco ena waluvu sai yaloyalo ga ni kena na vakabulai na vuravura enai vakataotioti ni gauna: “Au a raica na lomalagi vou kei na vuravura vou, ni sa lako tani ko lomalagi makawa kei na vuravura makawa” (Vakatakila 21:1; vakatauvatana kei na Aisea 65:17).

`Na cava e tiko veikeda ena gadrevi me vakarusai me na qai rawa kina na buli vou? (raica Roma 6:1–6.)`