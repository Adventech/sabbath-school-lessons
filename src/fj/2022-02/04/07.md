---
title:  Kuri Ni Vakasama
date:  22/04/2022
---

Ni vakatauvatani na vakasama kei nai tovo ni tamata, na ituvaki ni vuravura ni bera na waluvu kei ira na tamata ena noda gauna e veivakararamataki sara vakalevu. Me yaco me vakadeitaki, na ivalavala ca ni tamata e sega ni dua na ka vou. Raica na nodrau duavata ena maliwa ni nodra gauna kei na noda.

“Nai valavala ca o koya e a kauta mai na veivakatotogitaki ena gauna makawa e sa basika tiko e daidai. Na rerevaka na Kalou e sa yali ena vakanananu ni tamata kei na kena sa sega ni maroroi ka dokai na Nonai vunau. Na titobu ni vanua e sa laki yacova na nodra bula vakavuravura na kawa tamata oya, e sa tautauvata sara tu ga kei na kawa tamata sa bula tiko ena gauna oqo. . . . . Na Kalou e sega ni vatonaka na vuravura ena gauna e liu ena vuku ni kana kei na gunu. . . . Na nodrai valavala ca e vakalevutaki ena nodra sa taura na veisolisoli oqo ena nodra sega ni vakavinavinakataka na Kalou, ka vakalolovirataki ira ena nodra marautaka kei na kena sa sega ni tarovi rawa na gagadre ni lomadra. E vakatarai vei ira mera vakawati. Ni vakawati e Nonai tuvatuva na Kalou; Sai koya oqo na imatai ni veivakarautaki e a tauyavutaka. E solia kina nai vakasala e cecere duadua me baleta na sakaramede oqo, vakaisulutaka ena Nona veivakatabui ena kena totoka; ia na veivakarautaki oqo e sa guilecavi, ka sa yaco na vakawati me vagolei ki vua nai talatala ena vuku ni gagano. Sai koya oya na vakarau ni bula sa basika tu ena gauna oqo. E dua na ka e vauci tu vakalawa sa laki vakasabusabutaki tale . . na lawaki na veidabui na butako enai valvala kaukauwa sa sega ni qai vakalewai ena veivanua cecere ka vaka-kina ena veivanua lolovira. Na ka me baleta na tabana ni vakautukutuku era sa vakasinaiti tu ga ena tukutuku ni laba. . . . Na yalo ni vakacaca e sa curuma yani na veimatanitu kecega ka sa laki vakavuna ena veigauna na yalo taqaya e vuravura, ia e sa i vakaraitaki ni dredre ni kena maroroi na cauraki na gagano kei na vakacaca ia ena gauna sa yali kina na vakatulewataki ni ka, e sa vakasinaita na vuravura ena ca kei na leqa. Nai yaloyalo e solia na Yalo e veivakauqeti me baleta na vuravura ni gauna makawa e vakatakarakarataka saraga vakaidina nai vakarau ni bula eda sa cici sara tiko kina vakatotolo ena gauna oqo. Ena gauna sara madaga oqo, ena vanua e tukuni ni nodra na Lotu Vakarisito, e sa curuma tu ena veisiga na vakacaca me vakataki ira na tamata ivalavala ca ena vuravura makawa o koya a vakarusai.”—Ellen G. White, Patriarchs and Prophets, pp. 101, 102.

**Taro ni Veiwasei**

`Na cava eso na I valavala ni bula vakavanua ni bera na waluvu ka vaka-kina oikeda? Na cava na ka e vakatavulici keda kina na veivalavala ni bula oqo me baleta na loloma savu ni Kalou, ni se lomani vuravura tikoga, ena Nona gadreva me na vakabula ira o koya e rawata?`

`Eso era kaya tiko ni waluvu ena gauna nei Noa e dua ga na ka e a yaco ga ena nona vanua. Na cava e cala ena vakanananu oya?`

`Kevaka me a dina, na cava na vuna ena yaco kina na veiwaluvu ena noda dui itikotiko (kei na drodrolagi kece) e vakalasui kina na Kalou?`