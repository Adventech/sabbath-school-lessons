---
title:  Ni Sa Oti Na Waluvu
date:  19/04/2022
---

Na Vakatekivu 7:22–24 e vakamacalataka na vakaitamera kei na rabailevu ni ka e cakava na wai, oya ni “sa kawa boko na ka bula kecega sa tiko e dela ni vanua” (Vakatekivu 7:23) ka qai “gumatua tiko na wai e vuravura, ka bogi dua na drau ka limasagavulu” (Vakatekivu 7:24). Ena veitarai ni yaloyalo ni veivakarusai kei na sega ni nuinui sa nanumi Noa kina na Kalou” (Vakatekivu 8:1). Nai tukutuku oqo e tiko sara tikoga ena loma ni veitikina e tukunikataki kina na waluvu, e sa vakaraitaka ni vakanananu oqo e uto tiko ni tukutuku enai talanoa ni Waluvu.

`Nanuma na Vakatekivu 8:1. Na cava na ibalebale ni Nona sa nanumi Noa na Kalou?`

Na vosa zakhar, “nanuma,” sa kenai balebale ni Kalou e sega ni guiguileca; E uasivita na cakacaka ni vakasama. Vakaivolatabu ni tukuni na Kalou e nanuma sa kenai balebale oya                                                                                                                                                                       na kena sa vakavotukanataki na Nona vosa ni yalayala ka sa daubaleta tiko vakawasoma na veivakabulai (raica na Vakatekivu 19:29). Ni cavuti na “Kalou sa nanuma” enai talanoa me baleta na waluvu sa kenai balebale oya ni sa tu vakadua na wai” (Gen. 8:2) ka sa vakarau me biuta na waqa ko Noa (Vakatekivu 8:16).

E dina ga ni sega ni dua nai vakaro e soli me sa biubiu kina, ia ko Noa e cakava nai matai ni ka oya ena nona vakatala e dua na reveni oti sa qai ruve, me vakatovolea nai tuvaki ni vanua. E muri, ni sa sega ni qai lesu mai na ruve, e sa kila ni sa mamaca na vanua a sa luvata tani nai ubi ni waqa ko Noa, a sa rai voli, ka kunea ni sa mamaca na vanua. (Vakatekivu 8:13).

Nai tovo nei Noa e vutuniyau tu ena veilesoni e yaga. Ena dua na yasana, e sa vakatavulici keda meda dauvakadinata na Kalou; ena yasana kadua, na vakabauta e sega ni biuta tani na bibi ni vakasama kei na veivakatovolei. Na vakabauta e sega ni biuta tani nai tavi me vakasama, me vakasaqara, ka raica na dina ni ka e vulica. Ia ko Noa e sa qai lako ki tautuba ena gauna sa tukuna kina ki vua na Kalou me cakava vaka-kina (Vakatekivu 8:15–19). E dina ga ni sa kila ni sa rawa ni biubiu, ko Noa se vakararavi tikoga ki Vua na Kalou ka se waraka tikoga na Nona sikinala na Kalou ni bera ni qai biuta na waqa. E wawa vakamalua tiko e loma ni waqa. “Me vaka ga na nona a curu ki loma ni waqa ena Nonai vakaro na Kalou, e waraka tiko e dua nai vakasala me sa biubiu kina. . . . Oti, e dua na agilosi sa qai lako sobu mai lomalagi, dolava na katuba vakaitamera, ka vakasalataki koya na petiriaki kei na nona matavuvale me ratou lakova yani na delai vuravura ka kauta vata kei iratou na veika bula kece sara.”—Ellen G. White, Patriarchs and Prophets, p. 105.

`Wilika na Vakatekivu 8:1, Vakatekivu 19:29, kei na Same 106:4. Na cava nai balebale ni vosavosa “sa nanuma na Kalou”? na cava nai balebale ni dina oqo ki veikeda ena gauna oqo—oya, gaunisala cava e vatakila kina na Kalou ni nanumi iko tiko?`