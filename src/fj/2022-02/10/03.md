---
title:  Na Nodrau Sota Na Veitacini
date:  30/05/2022
---

Mai Penueli, “na mata ni Kalou” (raica na Vakatekivu 32:30), na vanua e rau a sota kina ko Jekope kei na Kalou, ia ena gauna oqo me rau sa na laki sota kina kei na tuakana.  Ni oti e 20 na yabaki ni veitawasei, e sa raici koya ko Jekope ni sa lako tiko mai kei na lewe 400 na nona tamata (Vakatekivu 33:1). Sa lomaleqa ko Jekope ka vakarautaki koya kei na nona matavuvale ena cava ga na ka ena yaco.

`Wilika na Vakatekivu 33. Nai sema cava e tiko ena kedrau malia na ka e lako curuma ko Jekope ena nona raica na mata ni Kalou mai Penueli kei na ka a lako curuma ena nodra a sota kei na tuakana? Na cava nai tinitini ni veisemati oqo me baleta na noda veiwekani vata kei na Kalou kei na noda veiwekani vata kei ira na tacida, se ko cei ga?`

E a cuva vakavica vata ko Jekope ki vua na tuakana (Vakatekivu 33:3) ena nona vakatokai koya me nona turaga” (Vakatekivu 33:8, 13, 15) ia o koya me nona tamata“ (Vakatekivu 33:5; vakatauvatani kei na Vakatekivu 32:4, 18, 20). Na nona cuva vakavitu ko Jekope e sa vakaibalebaletaki tiko ki na vitu na veivakalougatataki nei tamana (Vakatekivu 27:27–29); kuria, ena gauna e cuva kina, o koya sa vakasuka lesu na veivakalougatataki nei tamana, me baleta na “matanitu (cuva)” (Vakatekivu 27:29).

E vaka ga e sa nakita ko Jekope me sa na sauma na nona dinau ki vua na tuakana ka vakasuka na veivakalougatataki e a butakoca mai veikoya (raica na Vakatekivu 33:11). Ena gauna sa raici koya kina na tacina ko Iso, mai na veika kece a namaki me na yaco, e a cici yani ki vei Jekope ka sega ni vakamatei koya, ia e a reguci koya ka rau veitagicaki” (Vakatekivu 33:4).

E muri sa qai kaya ko Jekope ki vei Iso: “au sa raica na mata ni Kalou ni’u raica na matamuni” (Vakatekivu 33:10). Na vuna e cavuta kina ko Jekope na vosa oya ena vuku ni nona sa vakila ni sa vosoti koya ko Iso. Na vosa vaka_Iperiu na ratsah, “yalovinaka” (Vakatekivu 33:10) e vosa vakaivolatabu me baleta tiko nai soro e “marautaki,” “ciqomi” mai Vua na Kalou o koya vakatakarakarataka tiko na veivosoti ni Kalou (V/Soro 22:27, Emosi 5:22).

Na nona vakila ko Jekope na veivosoti ni Kalou mai Penueli, na vanua e a raica kina na mata ni Kalou, e sa mai tokaruataki ena nona sa vakila na veivosoti nei tuakana, o koya e vakatoka ni vaka ga e raica na mata ni Kalou. Ko Jekope e bulataka nai karua ni Penueli, nai matai e veivakarautaki ki nai karua. Ko Jekope e vosoti mai Vua na Kalou ka vaka-kina mai vua na tuakana. E sa na vakila vakamatata sara ena gauna oqo, nai balebale ni loloma savu.

`Na cava ko sa bau vulica me baleta na loloma savu mai na nodra veivosoti na tani vei iko?`