---
title:  Na Vakacacani Nei Taina
date:  31/05/2022
---

Ena gauna oqo erau sa veivinakati tale kina ko Jekope kei na tuakana, ka sa gadreva me sa na vakaitikotiko ena vanua ko Kenani ena vakacegu. Na vosa shalem, “sega na leqa” (Vakatekivu 33:18), mai na vosa shalom, “vakacegu,” e sa qai yaco vakadua ena nonai lakolako.

Ni sa volia oti e dua na tiki ni qele mai vei ira era vakaitikotiko kina (Vakatekivu 33:19), e a vakaduria sara e dua nai cabocabo ni soro, me vakatakila na nona vakabauta kei na nona vakila na nona gadreva vakalevu me na dauvakararavi tikoga ki Vua na Kalou. Mai na veisoro kece e vakacabori e tiko kina nai valavala ni sokalaou. Ia, enai matai ni gauna ena nona bula, me basika kina na leqa ni nona vakaitikotiko ena vanua oya. Me vakataki Aisake mai Kira vata kei Apimeleki (Vakatekivu 26:1–33), kei na nona tovolea tiko ko Jekope me veimaliwai vinaka vata kei ira na kai Kenani.

`Wilika na Vakatekivu 34. Na cava na ka e a yaco ka vakaleqa na nona inaki ni bula vakacegu?_______________________________________________________________`

Nai talanoa lolovira ni ka e a yaco oqo e sa vakatakila nai tovo veilecayaki kei na ka era cakava. Na garogaro ca nei Sikemi, o koya e a laki vakacacani Taina, e sa okati koya talega me vinakata ka lomani Taina ka tovolea me cakava na veivakameautaki. E sa bolea me lako curuma na veiyalayalati ni veicilivi.

Ena gauna oqo, e rau vakatakilai kina ko Simion kei Livai, ni rau tokona na Kalou kei na Nonai vunau, ka rau sega ni duavata kei na vakawati veicurumaki vata kei ira na kai Kenani (V/Soro 19:29), sa laki yaco kina na lasu kei na lawaki (Vakatekivu 34:13) ka ra sa tu vakarau me ra veivakamatei ka butako (Vakatekivu 34:25–27). Na ka era sa cakava e sega walega ni cala (cava na vuna e sega ni totogitaki ga kina o koya e a cala?) ia sa rawa ki vei ira mera vakavuna e vuqa sara na leqa.

Ia ko Jekope, e kauwaitaka ga vakalevu na tiko vakacegu. Ena gauna sa tukuni kina ki vua na ka a yaco ki na luvena yalewa, e sega ni kaya kina e dua na ka (Vakatekivu 34:5). Ia, ni sa rogoca oti na ka erau a cakava na luvena tagane, e a vakatakila na nona rarawa ki vei rau baleta na ka ena muria mai; “Drau sa vakararawataki au, ni drau sa vakaboicataki au vei ira na lewe ni vanua, e na kedra maliwa na kai Kenani kei na lewe ni Veikoro lalai: ia koi au, ka lewe lailai, ka ra na soqoni vata, ka mai vakamatei au; ia ka’u na rusa vata kei na noqu mataqali” (Vakatekivu 34:30).

`Ena veigauna e raica kina na ilawaki kei na veivakaisini, ka vaka-kina na yalololoma kei na loloma savu, enai talanoa oqo. Na cava e tukuna ki veikeda me baleta na bula ni tamata?`