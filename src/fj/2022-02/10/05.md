---
title:  Na Toso Cake Ni Qaravi Matakau
date:  01/06/2022
---

`Wilika na Vakatekivu 34:30–35:15. Na lesoni cava eda na rawa ni taura me baleta na qaravi Kalou dina mai ka e a yaco eke?`

Ni oti ga na nona vakaiulubaletaka tiko na nona tiko vakacegu vata kei ira na kai Kenani ni sa mai vakaleqai (Vakatekivu 34:30), kei na nodrau sa vatonaki oti na luvena tagane (Vakatekivu 34:30), e sa uqeti Jekope sara na Kalou me biuti Sikemi ka lesu tale ki Peceli me laki vakavouia kina na nona veiyalayalati. Io, na Kalou e a tukuna ki vua na ka oya, ni sa yaco ki kea, ena gadrevi me tara e dua nai cabocabo ni soro.

Ka imatai ni ka e volaitukutukutaki, ni oti na Nona veivakaroti na Kalou oya me tukuna ki vei ira na tamata ko Jekope mera biuta tani na nodra matakau na kai Kenani, o koya era a butakoca mai na korolevu ko Sikemi kei na veikalou matakau vakamatavuvale e a butakoca mai ko Rejieli (Vakatekivu 31:19, 32). Na veika kece oqo e rui ka bibi ena vakanananu ni veiyalayalati vata kei na Kalou. Na veimatakau oqo era maroroi ka rairai qaravi tiko, dina ga na nona yalodina tiko ko Jekope ki Vua na Kalou. E se sega ni rauta me sa biubiu mai Sikemi ko Jekope me rawa ni drotaka kina na nodra veirawai na kai Kenani. Ia ena gadrevi ki vua me biuta tani na veimatakau ena loma ni tikotiko kei na lomadra na tamata.

Na veitagede ni veivutuni ena okati kina e vuqa sara na ka, mai na veisau ga ni bula vakayago mai na dua na vanua ki na dua tale, se na lako mai na dua na lotu ki na dua tale. Na ka e bibi, oya na noda vakasaqara na loloma savu ni Kalou me kauta tani na matakau mai lomada, se vei ga na vanua eda vakaitikotiko kina, baleta ni se rawa tikoga nida cakava na veimatakau mai na veika ga e rawa. Ena gauna ga sa talairawarawa kina ko Jekope ki Vua na Kalou ka cakava na ka me vaka na Nonai vakaro, sa qai takoso na Kalou kei na rerevaka na Kalou” (Vakatekivu 35:5) e tarai ira kece na tamata era tiko vakavolivoliti ira, ka ra sa sega ni vinakata kina mera kabai Jekope. Ka sa tu vakarau ko Jekope me qarava na Kalou vata kei ira era tiko vata kei koya” (Vakatekivu 35:6), sa vakaraitaka ni sa basika tale na duavata vakamatavuvale. Vakatoka kina ko Jekope na vanua oqo me yacana ko Eli-Peceli, nai vakananumi ni nona a tadra nai kabakaba, nai vakatakilakila ni veisemati nei lomalagi kei vuravura, o koya a sa cavuka ena dua na gauna, ka sa mai vakadeitaki tale ena gauna oqo.

Na ka e vakabibitaki tiko ena gauna oqo, sai koya na Kalou ni vanua ko Peceli ka sega ni vanua vakataki koya. Eke e vakananumi Jekope tale kina na Kalou me baleta na yacana ko Isireli (Vakatekivu 35:10), vata kei na vosa ni yalayala e rua ni veivakalougatataki e okati kina. Na kalougata nei Jekope, kenai matai, ni na vua vakalevu sara, kei na kena vakatetei ni Nona na basika mai na coke vaka-Mesaia kei na veimatanitu e vuqa (Vakatekivu 35:11); kei na kenai karua, e dusia tiko na Vanua Yalataki (Vakatekivu 35:12).

`Na cava soti sala ena rawa ni kunea kina na nona sala ki lomada na veikalou matakau, ka cava na ka eda na rawa ni cakava kina?`