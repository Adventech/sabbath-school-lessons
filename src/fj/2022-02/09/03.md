---
title:  Nai Kabakaba Nei Jekope
date:  23/05/2022
---

Ena gauna ga e kila kina ko Iso ni sa taura ko Jekope na veivakalougatataki mai vei tamana, e sa kila saraga ni sa lawakitaki ka vakaisini mai vei tacina (Vakatekivu 27:36), sa vinakata saraga me sa vakamatei koya (Vakatekivu 27:42). Sa lomaleqa ko Repeka ka vinakata me tarova na leqa oqo ni na rawa ni yaco kina na leqa vei rau ruarua na veitacini (Vakatekivu 27:45). Ena veitokoni nei Aisake (Vakatekivu 28:5), e sa uqeti Jekope ko Repeka me dro ki na nona matavuvale (Vakatekivu 27:43). Ena nonai lakolako vakadro, erau sota kina ko Jekope vata kei na Kalou ena tadra ena vanua ka vakatokai ko Peceli, “na vale ni Kalou.” E kea e a vakayacori kina na bubului.

`Wilika na Vakatekivu 28:10–22. Vakatauvatana kei na Vakatekivu 11:1–9. Na cava na kedrau duidui ko Peceli kei Pepeli? Na lesoni cava eda na rawa ni vulica me baleta na noda veiwekani vata kei na Kalou mai na veika e lako curuma ko Jekope mai Peceli vata kei na ka e yaco mai Pepeli? __________________________________________________________________________`

Ena tadra, e raica kina ko Jekope e dua na ikabakaba e sema sara tiko ki Vua na Kalou. Na vosa vata ga vaka-Iperiu, natsav, e a vakayagataki me baleta nai kabakaba o koya a vakaduri” (Vakatekivu 28:12, NKJV) kei na Kalou a wavu tu” (Vakatekivu 28:13), e sa vaka me rau sa tautauvata ga nai kabakaba kei na Kalou.

Nai kabakaba e semati vata tiko kei na sasaga mai Pepeli me yacovi ko lomalagi. Ia Me vaka ga na vale levu mai Pepeli, nai kabakaba e yacova sara na katuba mai lomalagi. Ia me vaka ni vakatakarakarataka tikoga na sasaga ni tamata na tarai ni vale mai Pepeli me rawa ni yacovi Koya na Kalou, nai kabakaba mai peceli e vakabibitaka ni katuba ki Vua na Kalou ena rawa ni rawati ga ena Nona lako sobu mai ki veikeda na Kalou, ka sega ena sasaga ni tamata.

Ena vuku ni vatu a vaka kali koto kina ko Jekope ka a qai tadra, sa yaco mei vakatakarakara ni beth-El, “vale ni Kalou” (Vakatekivu 28:17; Vakatauvatana kei na Vakatekivu 28:22), o koya e dusia tiko na vale ni soro, vale tabu, na uto ni cakacaka ni veivakabulai ni Kalou ki na kawa tamata.

Ia, ko Jekope e sega ni yalana na nona bula vakayalo ni so-kalou na vakanananu ni rere na ka a yaco ki vua. Oya, ena nona via sauma ena dua nai vakarau e tu dei. Sa qai digitaka ko Jekope me solia nai katini ki Vua na Kalou, sega ena vuku ni kena rawati na veivakalougatataki ni Kalou ia me idole ni kena vakavinavinakataki nai solisoli ni Kalou, o koya sa soli oti ki vua. Eda sa raica tale eke na vakanananu ni katini ni se bera ni basika na matanitu ko Isireli.

`Wilika tale na Vakatekivu 28:22. Na ikatini e tauri mai na ka kece ko ni solia mai ki vei au” (Vakatekivu 28:22). Na ka bibi cava ena dodonu meda taura mai ka e tukuna eke ko Jekope me baleta nai katini, ka cava oya?`