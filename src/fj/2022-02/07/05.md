---
title:  Na Luvena Gonetagane Ni Vosa Ni Yalayala
date:  11/05/2022
---

Nai otioti ni tavi ni veicilivi e okati kina na tamata taucoko; sega walega ni ko Isimeli, ia na tagane kece ena matavuvale nei Eparama mera cilivi (Vakatekivu 17:23–27). Na vosa kol, “taucoko,” “kecekece,” e tukuni vaka va (Vakatekivu 17:23, 27). Ena vuku ni duidui e tiko ena rabailevu ni matavuvale e rairai kina na Kalou ki vei Eparaama me vakataudeitaka kina na vosa ni yalayala ni dua na gonetagane, ko Aisake.”

`Wilika na Vakatekivu 18:1–15 kei na Roma 9:9. Na lesoni ni veikauwaitaki eda vulica main a nona veiciqomi ko Eparaama vei iratou na nona vulagi? Ko na vakamacalataka vakacava na ka e cakava na Kalou me baleta na veikauwaitaki nei Eparaama?  `

E sega tiko ni matata se kilai iratou tiko na vulagi oqo ko Eparaama (Iperiu 13:2), dina ga ni ka e cakava vei iratou e vaka ga ni tiko vata kei iratou na Kalou. E a dabe toka ga “e na katuba ni vale laca ni sa katakata na siga” (Vakatekivu 18:1), ka rairai e vakananuma tiko me na bau sotava e dua na vulagi ena loma ni vanua dravuisiga oya. Ena gauna eratou sa basika kina, a cicivi iratou yani ko Eparaama (Gen. 18:2), dina ga ni sa yabaki 99. A kaciva e dua vei iratou na vulagi oya ena yaca Adonai, ka kenai balebale “noqu Turaga” (Vakatekivu 18:3), na yaca e vakatokai duaduaga ki Vua na Kalou (Vakatekivu 20:4, Lako Yani 15:17). E vakusakusa me vakarautaka na kedratou kakana (Vakatekivu 18:6, 7). E sa tu vakarau me cakava na ka eratou gadreva (Vakatekivu 18:8).

Na itovo nei Eparaama vei iratou na vulagi mai lomalagi e sa na yaco mei dusidusi ni veiciqomi (Iperiu 13:2). Nai vakarau ni vakarokoroko nei Eparaama e vakaraitaka na ivakarau ni veikauwaitaki. Ena nona vakaraitaka na veidokai kei na nodra kauwaitaki na vulagi e sega walega ni vakatakilakila ni tovo vinaka. Nai Vola Tabu e vakabibitaka ni oya nai tavi ni lotu, me vaka ni vakatabakidua sara tikoga ki Vua na Kalou vakataki Koya (vakatauvatana kei na Maciu 25:35–40). E kilai na Kalou vei ira era via kana kei ira era vulagi lako, mai vei ira era kalougata nira ciqoma.

Ena yasana kadua, na takoso mai nei lomalagi ena dagodago vakatamata e vakatakarakarataka na Nona loloma savu kei na Nona lomana na kawa tamata. Na Nona basika mai oqo na Kalou e sa vakanamata sara tu kivei Karisito, o koya a biuta na Nonai tikotiko mai lomalagi ka yaco me tamata dauveiqaravi me rawa ni yacovi ira kina na tamata (Filipai 2:7, 8). Na basika ni Kalou eke sai vakadinadina ni dina ni Nona vosa ni yalayala (Vakatekivu 18:10). E raici Sera, ni vunitaki koya tiko mai dakuna” (Vakatekivu 18:10) ka kila na nanuma ni lomana (Vakatekivu 18:12). E kila ni a dredre, kei na vosa “dredre” sa koya nai otioti ni Nona vosa. Na nona vakatitiqa sa yaco me vanua e vakavotukanataka kina na Nona vosa.

`Vakadei vakalevu ena vakanananu ni “vakatakilai vakalevu na Kalou vata kei ira era viakana kei na vulagi lako mai vei ira era kalougata ni ra taura na ka.” Na cava na vuna e rui bibi kina na vakanananu oqo meda na daunanuma tiko?`