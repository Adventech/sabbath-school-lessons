---
title:  Na Veiyalayalati Vata Kei Eparaama
date:  07/05/2022
---

### Wilika ena Macawa Oqo
Vakatekivu 15–19:29; Roma 4:3, 4, 9, 22; Kalatia 4:21–31; Roma 4:11; Roma 9:9; Emosi 4:11.

> <p>Wiligusu</p>
> “A sa kaya ko Eparama, kemuni na Turaga ko Jiova, a cava na ka ko ni na solia vei au, ni’u na mate ka sa sega na luvequ, ia ko koya sa na vakatawa na noqu vale ko Eliesa ko koya na kai Tamasiko?” (Vakatekivu 15:2).

Na Vakatekivu 15, eda sa yacova mai kina e dua na gauna bibi ena Nona sa mai vakadeitaka tiko kina na Kalou na Nona veiyalayalati ki vei Eparama. Oqo nai karua ni veiyalayalati ni oti na veiyalayalati a cakava ki vei Noa. Me vaka na veiyalayalati vei Noa, na veiyalayalati vei Eparaama e okati kina na veimatanitu tale eso, ia e muri sa na yaco na veiyalayalati vei Eparaama me tiki ni veiyalayalati tawa mudu, o koya e soli tiko ki vei ira na tamata kece sara (Vakatekivu 17:7, Iperiu 13:20).

Na talanoa ni bula oqo nei Eparaama e vakasinaiti tu ena rere kei na reki. E a rere ko Eparaama (Vakatekivu 15:1), ka vaka talega kina ko Sera (Vakatekivu 18:15) kei Eka (Gen. 21:17). E dredre ko Eparaama (Vakatekivu 17:17); Sera (Vakatekivu 18:12), kei Isimeli talega (Vakatekivu 21:9). Na veiwase ni vola oqo e veivakayavalati vakalevu ena kauwai ni tamata. Ko Eparaama e kauwaitaka vakalevu na nodra vakabulai mai na nodra caka cala na kai Sotoma; o koya e kauwaitaki Sera, ko Eka ena nona veiciqomi ki vei iratou na vulagi e lewe tolu (Vakatekivu 18:2-6).

Ena vakanananu oqo e sa yaco kina na yaca i Eparama o koya e vakatakila na cecere kei na dokai, sa na veisau me ko Eparaama, ka kenai balebale “tamadra na veimatanitu e vuqa” (Vakatekivu 17:5). Eda raica eke e vuqa sara nai vakaraitaki rabailevu ni ka e sa nakita tu na Kalou me na cakava ena vuku ni Nona veiyalayalati vata kei Eparaama.

_Vulica na lesoni ni macawa oqo me vakarautaki iko ena Siga Tabu, Me 14._