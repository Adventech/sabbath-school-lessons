---
title:  Na Vakatitiqa Nei Eparaama
date:  09/05/2022
---

`Wilika Vakatekivu 16:1–16. Na cava na ka bibi ena digidigi nei Eparama me lako vata kei Eka, dina ga ni sa vosa ni yalayala ki vua na Kalou? E rau matataka vakacava na yalewa e rua oqo na rua nai vakarau ni vakabauta (Kalatia 4:21–31)? `

Ena gauna sa vakatitiqa kina ko Eparama (Vakatekivu 15:2), na Kalou e vakadeitaka tale vakamatata ki vei koya ni na dua na luvena tagane. Sa oti e vica vata tale na yabaki, se sega tikoga ni dua na luvena tagane. Dina ga ni sa oti nai otioti ni parofisai kaukauwa ni Kalou, e sa vaka me sa yali na vakabauta nei Eparama: sa oti vakadua na nona vakabauta ni na dua na luvena tagane mai vei Serai. Ko Serai ena nona yalolailai, sa taura kina nai kalawa me sa vakayagataka e dua me kenai sosomi. Ka sa digitaki Eka, na nona dauveiqaravi me sa na vakayacora nai tavi oqo. E a cakacaka na ile oya. Ka ni rarawa ni gaunisala e cakava na tamata e vaka me mana vakalevu mai na kena vakabauti na vosa ni yalayala ni Kalou.

Nai tukutuku o koya e vakamacalataka tiko na veitokani nei Serai kei Eparama e vakavotuya na italanoa kei Atama kei Ivi ena Were ko Iteni. Ko i rau na tikina e rua oqo e rau veiwaseitaka vata e so na vakanananu e rau tautauvata kina (Sera, vakataki Ivi, e yavavala; Eparama, e vakataki Atama ena nona sega ni yavavala) ka veiwaseitaka vata na vosa kilai levu (“rogoca na vosa,” “taura” ka solia “give”). Na duavata ena kedrau maliwa nai talanoa oqo e sa vakatakila na Nona sega ni duavata na Kalou ena ka e a yaco.

Ko Pita nai apositolo e vakayagataka nai talanoa e rua oqo me baleta na nonai tukutuku ni cakacaka kei na loloma (Kalatia 4:23–26). Enai talanoa ruarua oqo, e tautauvata ga na ka e rau dui rawata: nai sau totolo ni cakacaka ni tamata ena taudaku ni loma ni Kalou e laki yaco kina na leqa ena gauna mai muri. Rogoca e yali na Kalou ena loma ni veika e a vakayacori tiko. Ko Serai e dautalanoataka na Kalou ia e sega ni vosa ki Vua; Na yali tiko ni Kalou ena gauna oqo e rui veivakamataliataki, vakauasivi na Nona dau tiko ena veiwase sa oti.

Na Kalou sa qai rairai ki vei Eka ena gauna sa biuta kina na vale nei Eparama. Na rairai sega ni namaki oqo e vakaraitaka na Nona sa dau tiko na Kalou se mani vakacava na sasaga ni tamata me cakacaka vakataki koya ni sega na Kalou. Na vakatutu ki Vua na “Agilosi i Jiova” (Vakatekivu 16:7) sai koya icavuti e dau kilai tani kina ko Jiova, YHWH (raica na Vakatekivu 18:1, 13, 22). Ena gauna oqo sai koya na Kalou e taura nai matai ni kalawa ka kacivaka ki vei Eka ni na vakasucuma e dua na gonetagane, ko Isimeli, ka kenai balebale ‘sa rogoca na Kalou’ (Vakatekivu 16:11). Ka ni rarawa ni laki cava nai talanoa ena vakanananu ni rogoca (shama‘), e vakavoqataka na kena rogoci ni italanoa, ena gauna e vakarogoca (sharma) kina na vosa nei Sera ko Eparama (Vakatekivu 16:2).

`Na cava na vuna e sa rui rawarawa kina ki veikeda me lailai na noda vakabauta me vakataki Eparama?`