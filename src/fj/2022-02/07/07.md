---
title:  Kuri Ni Vakasama
date:  13/05/2022
---

Wilika na Ellen G. White, “The Law and the Covenants,” pp. 370–373, ena Patriarchs and Prophets.

Na yalomalua kei na cikecike vakagumatua nei Eparaama ki Vua na Kalou ena vukudra na tamata mai Sotoma (Vakatekivu 18:22–33) e dodonu me na vakauqeti keda meda masulaki ira na tamata dina ga ni vaka me sa sega nai nuinui ena vuku ni ivalavala ca. Kenai kuri, na Nona yalodina ni Kalou me cakava na gagadre nei Eparaama, kei na Nona gadreva me veivosoti ena vukudra walega e lewe tini na tamata yalododonu sa dua dina na vakanananu e kauta mai na veisau levu me vaka e dusia tiko ko Gerhard Hasel:

“Enai valavala ni veiveisau lelevu, na vakasokumuni ni veivakasama makawa, o koya e kauti koya mai e tawa cala ki na veitokani ni tamata cala, ki na veivakatotogitaki, e sa yaco me veisau ki na dua na ka vou: na nodra tiko na vo ni tamata yalododonu, sa na rawa ni veimaroroi ki nai kumukumu ltaucoko….Ena vukudra na kena vo na yalododonu, sa rawa kina ki vei Yahweh ena Nona yalododonu [tsedaqah] me vosota na korolevu ivalavala ca. Na vakanananu oqo e sa tete ena tukutuku vakaparofisai ni Dauveiqaravi nei Yahweh o koya e cakava tiko na cakacaka ni veivakabulai ki vei ira na lewe vuqa.’ ”—Gerhard F. Hasel, The Remnant: The History and Theology of the Remnant Idea From Genesis to Isaiah, 3rd edition (Berrien Springs, MI: Andrews University Press, 1980), pp. 150, 151.

“Era tiko vakavolivoliti keda na veiyalo eso era sa lako sobu tiko mera rusa me vaka e sega na nodrai nuinui me vaka a yacovi Sotoma. Ena veisiga, eso veikeda sa tasogo na nodra gauna ni loloma. Ena veiauwa eso ki veikeda era sa lako sivita na tatara ni loloma. Ka sa evei na voqa ni veivakasalataki kei na veisureti ni nodra tovolei na ivalavala ca mera dro tani mai na veivakarusai vakadomobula oqo? Sai evei na liga e dodo yani me kauti ira tani mai na mate? Sai evei ko ira era yalomalua kei na vakabauta e vakatakerekere tiko ki Vua na Kalou me baleti koya? Na yalo i Eparaama sai koya na Yalo nei Karisito. Na Luve ni Kalou vakataki Koya na dauveivakameautaki levu ena vukudra na tamata ivalavala ca. o Koya sa sauma oti na isau ni nodra vakabulai e kila na bibi ni sau ni kawa tamata.”—Ellen G. White, Patriarchs and Prophets, p. 140.

**Taro ni Veiwasei**

`Na drodrolagi kei na veicilivi walega e vakatokai ni “vakatakilakila ni veiyalayalati.” Na cava nai dusidusi kei na duidui ena kedrau maliwa na veiyalayalati e rua oqo?`

`Dina ga ni kacivi mai Vua na Kalou, ka vakayagataki vakalevu ena Veiyalayalati Vou mei vakatakilakila ni bula ena vakabauta, Ko Eparaama ena so na gauna e dau bale. Na lesoni cava ena dodonu meda vulica se kakua ni vulica mai na kenai vakaraitaki?`

`Eso na tamata era veibataka tiko na vakanananu ni Kalou e vakaitotogitaki ira na yali, ena nodra kaya ni ka e yaco oqo e sa veibasai kei na loloma ni Kalou. Ena rawa vakacava ki vei ira era vakabauta mera sauma na ile oya ni sega ni cakava oya na Kalou?`