---
title:  Na Cakacaka Kei Na Bula Vakayalo
date:  09/12/2020
---

“Kevaka eda sa bula ena Yalo Tabu, dou lako voli talega ena Yalo Tabu” (Kalatia5:25) Na nona cakacaka e dua kei na veika vakayalo e sega ni veitawasei. Na Lotu Vakarisito e sega ni sulu, me na daramaki ena dua na gauna ka luvati ni sa veisau na draki ni bula, se lako curumi e dua na gauna dredre ni bula. Na tamata Lotu Vakarisito e sa buli vou, ka sa na vakatakilai ena veidraki ni bula kece e lako curuma, vakatalega kina ena cakacaka.

`Wilika na Kalatia 5:22–26. Na isolisoli cava e vakamacalataka tiko eke ko Paula ka baleti iko kei na nomu cakacaka talega?`

Na Expository Dictionary of New Testament Words e vakamacalataki ira na tamata vakayalo ni ra bulataka tiko na vua ni Yalo Tabu ena nodra dui gaunisala. Sa na rawa nida kaya, ena vuku ni noda sema tiko vei Karisito, eda sa na bula me vakataka e dua na tamata vakabauta ena veidraki kece sara ni bula eda na bula kina.

A davo koto e dua na tamata tauvimate ena vale ni bula na Florida Hospital ni ra yadravi koya tiko na nonai tokani ena yasa ni nonai davodavo. Era veitosoyaki na nasi ena nodra kauwaitaki na tauvimate. A mani taroga sara na nonai tokani e dua na nasi na vanua e vuli mai kina. Era lewe vuqa era kaya nira vuli mai Florida Hospital College.

Na ka oqo e solia e dua na veivakauqeti levu vua nai tokani. E muri sa qai sikovi Florida Hospital College me raica se vaka sara tu mada evei na koronivuli ni vuli nasi oqo. Na cava na vuna? Baleta ni dautukuna vei ira na tamata ni ko ira na nasi era vuli mai koronivuli koya, era solia vakalevu na nodra veikauwaitaki loloma ki vua na nonai tokani tauvimate, ni veidutuitaki kei ira era vuli mai na veivanua tale eso. Sa rawa vei koya me raica na duidui levu e tiko ena nodrai tovo ki vua na nonai tokani tauvimate oya.

Ena vuku ni ka oya, e vakataroga e vuqa sara na vakatataro me baleta na koronivuli, sa qai solia e $100,000 mera vakatavulici kina e vuqa na nasi me vakataki ira era sa cakacaka tiko oya. Io, na bula vakayalo sai vakarau ni bula.

`Ko vakatakila tiko vakacava na nomu bula vakayalo ena nomui tavi ena veisiga? Na mataqali veivakauqeti cava ko nanuma ni ko sa cakava tiko (baleta, e muri, o na cakava e dua nai vakatakilakila)?`