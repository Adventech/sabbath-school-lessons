---
title:  Na Ulu Ni Yagoda (Nai Soqosoqo Lotu)
date:   17/02/2026
---

`Wilika Efeso 1: 22, Kolosa 2: 10. Cava nai balebale ni “ulu” ena tikina oqo? Cava e Vakaibalebaletaka ko Paula ena nona kacivi Jisu me “ulu ni soqosoqo lotu (Efeso 5: 23).`

Sa kena i vakarau tu meda cavuta na ulu ena vakasama ni tutu ni veiliutaki okoya raica duivosavosa ena vuravura edaidai. Eda raica talega vakakina na kena vakayagataki ena loma ni Veiyalayalati makawa. Raica na kena vakayagataki ni vosa “ulu” ena veitikina oqo:

- Lakoyani 18: 25 “A sa digitaka ko Mosese eso na tamata era kilikili yaga mai vei ira na Isireli, asa lesi ira mera liu vei ira na tamata me tauya udolu era lewa, me tauyadrau mera lewa, me tauyalimasagavulu era lewa ka me tauyatini era lewa”.
- Tikovolimainalekutu 31: 26’Na ulu ni vale nei Tamaqu”.
- Vakarua 28 : 13 Na Kalou ena cakavi Isireli ‘me uluna ka sega ni buina’’kevaka era vakarorogo vua. ”
- Aisea 7: 8 “Nisa sa ului Siria ga ko Tamasiko, ka ului Tamasiko ga ko Resina”.
- Osea 1: 11 “Na luvei Juta kei Isireli kara na lesia edua me liutaki ira”.
- Maika 3: 9 “Oi kemudou na turaga ni mataqali i Jekope, kei kemudou na mataveilewai ni mataqali i Isireli”.
- 1Koronica 11: 3 “Na ulu ni tamata kecega na Karisito”.

Io, ko Karisito esa ulu ni soqosoqolotu sa valkarautaka na veiliutaki na veitaqomaki kei na veikatalei me tubu ka duavata na lotu (Kolosa 2: 19).

`Wilika nai 1Koronica 12: 12-27. Eke ko Paula sa umana na lotu mevaka edua na “yago”. Na veika cava tale baleta na lotu e vakaraitaki tiko ena tikina oqo?`

Me vaka ni sega ni bula rawa na yago ke yali na ulu, sana dredre vakakina ni yali se mavoa edua na tiki ni yago. Sa dau yaco vakakina meda kua ni guilecava na bibi ni dua na ka ni dau yaco meda dau vakawalena, ia nisa yali eda qai dauvakananuma nisa yali vei keda.

`Kevaka mo solia edua nomu i qaqalo se na matamu, na cava kona digitaka? Cava e tukuna vei keda nai tukutuku oqo me baleta na bibi ni dua na lewe ni lotu?`