---
title:  Rarama Ena Vuravura Butobuto
date:   26/01/2026
---

Ena Filipai 2: 14, e vakauqeti ira mai Flipai o Paula “me kakua sara na daudidi kei na veileti ena nomudou cakacaka kecega” Na duavata ena soqosoqo lotu esa rui bibi baleta ni tiko kina na noda i tavi. Nqa duavata qo e vua ni noda duavata taumada kei Jisu, kei na noda talairawarawa ena nona vosa, ka na uqeti keda meda vakadinadinataki koya “meda cila ena kedra maliwa me vaka na vei cina e vuravura” (Filipai 2: 15) Kevaka eda mai na cina ramase ni koro levu ena dua na bogi buto, eda na raica e levu cake na kalokalo kei na nodra serau na kalokalo. Erau tautauvata sara ga kei na noda vakadinadina (witness). Na levu ga ni butobuto ni bula i valavala ca era voliti keda tu, na levu na levu cake ni rarama ni serau ni bula nei Karasito e dodonu me laurai vei keda.

Esa rui bibi meda kakua ni rawai ena i dre vakavuravura, ka na rawa ni vakavuna me katabokoboko na noda vakadinadina.

`Wilika na Filipai 2: 15-16. vakamacalataka vakacava eke o Paula na keda i tuvaki dododnu vaka na luve ni Kalou`

“Kakua ni vunauci rawa” eke na kenai i balebale, sega ni beitaki ena dua na cala. E kenai vakamacala matata sara na bula nei Jope. (Jope 1: 1, 2: 3, 11: 4, 33: 9) Na vosa “tawa cala”va kiriki e kenai balebale “sega ni veiwaki, (unmixed) “savasava” (pure) O Jisu ni kila na kaukauwa ni nodra varoti na nona dau ni vakadinadina, e kaya ena maciu 10: 16 “ mo dou yalovina ka me vaka na ruve”O Paula talega ena Roma 16 : 19 e kaya “mo dou vuku ena ka vina ka ka kua ni cala ena ka ca”. Na vuravura ni vakau itukutuku savasava me vei vakauqeti ka veitaraicake, ya na vuna e yaga kina na ka e tukuna o Tevita ena Same 101: 3, “Au na sega ni viritura e mataqu e dua na ka ca”. E sega ni yaga meda maduataka ni da duatani mai vei na wekada, baleta noda vakabauta e dodonu me duidui kina mai vei ira. Me noda bolebole meda cila me vaka na vei cina e vuravura (Filipai 2: 15) Ena rawati ga qo kevaka eda sega ni vakatauvatani keda kei ira era vakavuravura, (Roma 12: 2) ka meda taura tikoga na vosa ni bula (Filipai 2: 16)

`Kevaka eso na tiki ni noda bula e vakavuravura tiko, eda na rawa ni qaqa rawa vaka cava mai kina?.`