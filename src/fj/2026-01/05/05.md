---
title:  Bula Vakadinadinataki
date:   28/01/2026
---

Na nona veiqaravi o Timoci enai soqosoqo lotu mai Filipai esa cavuti oti (Filipai 1: 1)sa qai tasereka o Paula na kena bibi ni nona cakacakana cauravou qo. Vakamacalataka ni o koya e dau kau lotu (2Timoci 4: 5) ka tala o Paula ki Masitonia (1 Cesolonaika 3: 2 vakatautauvata taka kei na Cakacaka 18: 5, 19: 22)ka vaka tale ga kina i Koronica (1cesolonaika 1: 1: 2Cesolonaika1: 1, ka oti ya e qai toso sara i Efeso (1 Timoci 1: 2-3)Tukuni Timoci eke o Paula ni tamata “ sa yalo vata kaya” (1Timoci 2: 20)Na kena va kiriki (let -tautauvata na yalodrau)e laveta tiko ni vuqa na ka erau tautauvata kina. Rau dina ena nodra kacivi, erau yalo qaqa ena kacivaki ni dina ka mositi rau ruarua nai soqosoqo lotu mai Flipai.

`Ena Filipai 2: 19-23 na cava o nanuma ni sa rui vakayatuyatutaka kina vakabalavu o Paula na i tukutuku talei baleti Timoci? Cava soli tale nai tukutuku e volai baleti koya? (Raica na 1 koronica 4 : 17, 2Timoci 1: 5)`

E dua tale nai tovo vakasakiti nei Timoci sai koya ni nona bula esa vakadinadinataki (Filipai 2: 22) Ena kena va kiriki, qo e vakamacalataka edua ni sa vakatovolei sara ga vakavina ka (Roma 5: 4)ia na nona i tovo kei na veiqaravi esa totoka vakaoti (2Koronica 2: 9: 2 koronica 9: 13)Kila vina kata tu o Paula ni bula qo e dina baleti Timoci, ni sa vakadinadina taki koya ena nodrau kaulotu vata.

Na vei dredre e lako curumi ena noda bula, era dau vakatovolea na noda lewa e loma me kilai kina se da tamata vakacava. Vola vaka oqo o Mrs. Whiteena testimonies for the church, vol 5, p344, “Na bula e dodonu vakaivakarau. Ena vakatovolei na yaloda ena so na gauna ia kevaka eda qaqa, eda sa tubu cake vakayalo. Tarai iko beka edua na mavoa, mosi na yalomu ena nomu vosataki, se o vakasaurarataki, ka o ciqoma kece ena yalomalumalumu kei na vosota, qo sai vakadinadina ni tiko e lomamu na YaloTabu. Kevaka o sa qaqa mai na vei dredre vaka qo, e sa tubu tiko nomu bula vakalotu, kasa matata na nomu vakaraitaka tiko na bula va-Karisito”.

`Dua beka na ka e vaka vucudru vei iko, dredre, mosi beka na yalomu, vakacava o sa yalomalumalumu mo vosota? Cava o rawa ni cakava me tara cake nomu bula vakaivakarau na vei leqa oqo?`