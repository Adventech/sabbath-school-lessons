---
title:  Kuri ni vakasama
date:   30/01/2026
---

“O koya e tu volekata na turaga ena vuravura oqo, sa o koya e gunu taudua vakalevu mai na mata ni wai tovure ni bula sorovaki koya ena loloma -, na loloma e sega lavelaveti koya, sega ni dokadoka, sega ni qara ga na nona, sega ni cudrucudru sega ni rekitaka na ca (1 Koronica13: 4, 5) na loloma koya e yavalati iratou na tisaipeli ka vaka talega kina na Turaga me soli koya taucoko, bula, veiqaravi, ka sorovaki koya me mate meda vakabulai. E matata na veisorovaki qo ena bula nei Paula ena Filipai 1: 20, 21, “Ni sai koya na Karisito kau sa bula kina” ‘me vakalevulevui na Karisito ena vuku ni yagoqu, se sa bula se sa mate’. The Desire of Ages, p549.

Esa sega ni yawa sara na gauna eda sana vakatovolei kina. Nai vakatakilakila ni manumanu eda na vakasaurarataki kina. O ira era sa soli ira tu ki vuravura, bula taka na bula kei na itovo vakavuravura, ena sega ni dredre mera soli ira kina kaukauwa oqo, kara na bese ni vakalialia, biu i vale ni veivesu se mate.

Na gauna esa matata kina na kedra duidui na tamata dina mai ira na sega ni dina, o ira era muri Jisu tu vakavuni era na vakaraitaki ira mai ni ra vakarurugi tu ena drotini i Karisito. O ira era dau madua ni ra muri Jisu votu era sana vakaraitaki ira. O ira na dau malumalu ka dau lomalomarua enai soqosoqolotu era sana vakataki Tevita, era na doudou ka bolebole. Vei ira na tamata ni Kalou, na balavu ga ni bogi, na serau cake tikoga ni kalokalo. Na tevoro ena tuliraki ira na yalodina, ia era na lamata cake mera qaqa”-Testimonies for the Church, vol5, p81, 82.

**Taro ni veiwasei:**

`Nanuma nai tukutuku mai cake baleti “ira na soli iratou i vuravura ena kena bula kei na kena i tovo”, ena vakacava tu na ka era cakava?Wasea na nomu nanuma kevaka e sana mani coko talega eke nai soqosoqolotu?`

`Kaya na Kalou ena 1Samuela 2: 30, “niu na vakarokorokotaki ira era sa vakarokorokotaki au”. Gaunisala cava soti eda vakarokorokotaka kina na Kalou?E rau tautauvata beka kei na noda “rerevaka na Kalou”?Vakatakila 14: 7`

`Eda na kila vakacava na kena duidui ni “dou kitaka vakakina na cakacaka dou sa bula sara kina” (Filipai 2: 12)kei nai vakvuvuli ni vakadonu ena vuku ni cakacaka?`