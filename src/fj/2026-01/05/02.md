---
title:  Matanataki Na Veivakauqeti Ni Kalou
date:   25/01/2026
---

Ni oti na nona laveta na turaga me i varaitaki uasivi duadua ni yalomatua kei na talairawarawa kina lewa ni Kalou, sa qai vuki o Paula vei iratou mai Filipai. Vakadeitaka na nodratou dina (Cakacaka 16: 13-15, 32, 33) ka uqeta me talairawarawa tiko. Ni oti nona vakaraitaki Jisu kei na nona bula, sa qai dusia na Kauvelatai, Ka vakabibitaka se na rawati vakacava nai nuinui qo.

`Wilika na Filipai 2: 12-13. Na cava e Vakaibalebale taka ni tukuna o Paula na ”Dau kitaka vakakina na cakacaka dou sa bula sara kina. ” O na vakaveiwekanitaki rau vakacava na vakabauta kei na cakacaka?`

E sega ni uqeta eke o Paula ni rau duidui na tikina oqo mai vei ira na vo ni nona ivola, vaka uasivi ena Roma, me baleta na ‘Vakadonui ena vakabauta”. E rui bibi me dikevi taucoko nai VolaTabu ke gadrevi me kilai edua nai ulutaga vulici, ka vakauasivi baleta na ulutaga ni vei vakabulai.

`Wilika na Roma 3: 23-24, Roma 5: 8: Efeso 2: 8-10. Na cava eratou tukuna na tikina qo baleta na veivakabulai?`

Eda sa kila deivaki sara tu ga ni noda vakabulai e cakacaka duadua sara ga ni Kalou, ka da sega ni cakava kina edua na ka. Na vakabauta sara mada ga e i solisoli ni YaloTabu, kei na noda cakacaka e sega ni rawa ni vakabulai keda, ia ni da sucu vou, e veibuli vou vakayalo na Kalou ka vakavuna meda cakava kina na ka dodonu. Na YaloTabu ena liutaki keda meda digitaka na ka dodonu, ka vukei keda meda qaqa mai na veitemaki.

Eke eda sa na matana taka kina na ka e uqeti keda kina na Kalou ena rere, ka ia vata na reki kei na sautaninini. Kena i balebale beka qo meda rerevaka ni da na lewai ena noda dau via talairawarawa, ka qai dau druka ena so na gauna? (Same 2 : 11) E vakadeitaka na tikina qo ni dodonu meda vakila ni Kalou e tiko vata kei keda, ka sa noda i tavi meda talairawarawa vua.

`Gaunisala duidui cava soti o sa bau vakila kina nona veivakauqeti vei iko na Kalou, ena rawa vakacava ni da qaqa?.`