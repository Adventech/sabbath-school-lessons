---
title:  Na Ka E Bibi
date:   03/02/2026
---

Na lesoni e nanoa, eda raica ni veika ea dau dokadokai koya kina ko Paula, era sa i tatao ni nona vakabauta, kei na nona gadrevi Jisu. Vakayagataka eke o koya e rua na vosa ni bisinisi, ya na tubu kei na lusi me baleta na nona bula e a dodonu vakaoti ena i vakavuvuli ni lotu vaka Jiu, ia e cala ena yavu va- Karisito.

Ni oti na nona veisau, na nona i tukutuku ni bula vakayalo e sa duidui, sa oti na nona vaakabibitaka na i vakavuvuli ni vakabauta vaka Jiu, ia qo esa bibi vua na i vakavuvuli vakalomalagi.

O koya e lako sobu mai lomalagi ena vosataka na ka e vakalomalagi, ka na vakaraitaka vaka matata na veika baleti lomalagi. E kila na titobu n vanua e rawa ni ra sikalutu kina o ira e lako mai ena vukudra me vueti ira, mai na beci kina vanua vaka i ukuuku. E dusimaka vei ira na rerevaki ni marautaki ni ni veika tawa yaga, ka na vagolea tani na lomadra mai na veika vakayago kina ka vakayalo, ka kakua ni vakaotia nodra gauna, taledi kei na kedra yaga ena ka wale. ” E. G. White, The Advent Review and Sabbath Herald, July 1, 1890.

Ena i vakavuvuli ni lotu vaka Jiu, e kilai tani o Paula ni kena dau, ena nona mataboko ni rau sota kei na Turaga (Cakacaka 9) e sa qai vakadodonutaki na matana me rai vakayalo ka vakavina ka.

`E tiko ena Joni 9 na kenai talanoa edua na mataboko, ka a qai rai rawa. Kaya o Jisu ena Joni 9: 39 Ni lako mai me rai rawa o ira na mataboko, ka mera mataboko e ira na rai”. Ena rawa vakacava me yaga vei iko nai tukutuku qo?`

Cava tale ena rawa ni bibi cake mai na bula tawamudu mai lomalagi? Levu na ka eda na vakabibitaka ea bula oqo era na vakamatabokotaki keda mai na dina oqo. E rau na veisivisivi tikoga na ka e vakabibitaki ena bula qo (Maciu 13: 22, Luke 4: 5, 6, 1Joni 2: 16) kei na ka e vakabibitaki mai lomalagi- vei ucui kei Karisito, kei na vakabulai ni yaloda.

`O vuravura e rawa ni vakamatabokotaki keda mai na vei dina vakayalo, kei na ka e dodonu me vakabibitaki. Na cava naki koya ea dolava tikoga na matada ena vei ka bibi.`