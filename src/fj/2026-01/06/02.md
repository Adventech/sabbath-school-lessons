---
title:  Reki Ena Turaga
date:   01/02/2026
---

`Wilika na Filipai 3: 1-3. Cava na tukutuku ni veivakauqeti kei na kena e sega ni veivakauqeti e cauraka tiko e ke o Paula?E vakamacalataki ira vakacava na tamata vakabauta o koya?`

Tekivu o Paula ena nona veivakauqeti, ka kena i rairai ni sa vaka me tinia nona i vola, ia e sega, ka taleva tale tiko na ulutaga ni “reki ena turaga”. Soliatiko eke o koya eso na vakasama ka kena usutu tiko noda vakanuinui vei Karisito, ka sega vei keda vakai keda “Meda rekitaki Karisito Jisu, ka sega ni vakararavi kina veika vakayago” (Filipai 3: 3) Ocei e sega ni bau temaki me laveta cakacaka ni rawa ni da vakadonui kina?

Nai vakasala kaukauwa “qarauna” e votai vakatolu eke, ka sega ni votai tale ena dua na vanua ena i V. Tabu. Era kila vina ka mai Filipai na leqa e veivakasalataki kina ko Paula, ka oqo baleti ira na vakavuvuli vakailasu. Vei ira na Isireli, o ira na tawa lotu era dau vakatokai me koli (Fillpai 3: 2, vakatautauvatataka kei na Same 22: 16, Aisea 56: 10, Macu 7: 6, 2Pita 2: 21, 22). O ira taega na vakavuvuli vakailasu era vakatokai eke me “daucakaca”, kei ira na cili, (oqo o ira na laveta tiko ni dododnu mera cilivi na kai matanitu tani kera via vakadonui, ka veisaqasaqa kei na nodra ewa nai apositolo, raiva na Cakacaka15)

E i wali vina ka ni yavavala ni bula vakayalo kei na noda rawa ni temaki enai vakavuvuli vakailasu ya meda reki ena turaga (Filipai 3: 1 kei na 4: 4). Ni dua na ka eda reki taka ena kauta mai na marau. Na Kalou e vina kata meda tamata mamarau, ka ni nona vosa ei vurevure ni nona marau dina ka tawa vakaiyalaya okati eke na noda ciqoma na nona loloma (Same 31: 7), vakararavi vua (Same 5: 11), marautaka nona veivakabulai (Same 9: 14), meda bula taka na nona vosa (Same 19: 14), wili kina na Sigatabu (Aisea 58: 13, 14), rekitaka nona vosa (Same 119: 162).

`Kevaka madaga e sega ni taucoko tu na nona bula, me vaka ni dau sotavi e levu na dredre, cava soti na ka e dodonu mo rekitaka? Cava e vakavuna nomu sega ni rekitaka?`