---
title:  Kuri ni vakasama
date:   13/03/2026
---

“Ni sa vakatulewataka na Yalo ni Kalou na noda vakasama kei na yaloda, sa tekivu me sa na veisau na yalo ka lagata na sere vou; ka na vakila ena noda bula na vosa ni yalayala ni Kalou e dina, e sa bokoci na nodai valavala ca, ka sa buluti na noda caka cala. E da vakatovotovotaka na veivutuni vua na Kalou ena noda vakacacana na lawa tabu ni Kalou, ka sa vakabauti Karisito, o koya ka mate ena vukuda me vakadonui kina na tamata. “Ni da sa vakadonui ena vakabauta” me da sa qai “veivinakati kei na Kalou” “ena vuku ni noda Turaga ko Jisu Karisito” Roma 5: 1.

“Ia baleta ni sa rawati na veika oqo, e sega ni kenai balebale ni me da dabe wale tu ga kina na tamata Vakarisito ka marautaka na ka sa cakava e dua tani ena vukuda. O koya e vinakata me curu kina matanitu VaKalou ena kunea ni na mai veivorati kaya na kaukauwa kece ni yalo e sega ni veisautaki, ka tokoni tu mai na matanitu ni butobuto. Ena veisiga yadua e dodonu me vakavouya tiko na noda bula ni sa veivala tiko kei na vuni ca. Na vei tovo ca ni bula, na gagadre ni via cakava na veika ca, ena sagai keda vakaukauwa na vuni ca me da rawai kina, ia me da masu ka vakatawa tikoga, me da kerea na kaukauwa ni Kalou me rawa ni da rawata na qaqa. “Na kaukauwa ni bula cecere, savasava ka dokai e gadrevi vakalevu vei keda. Sa rui levu na noda vakasamataka na veika vakavuravura, ka lailai na noda nanuma na matanitu vakalomalagi. Ena noda sasaga me yacova na inaki ni Kalou, e sega ni dodonu me yalolailai na tamata Vakarisito. Na veivakadonui vakayalo kei na veivakavinakataki vakayalo, ena vuku ni loloma kei na kaukauwa Va Karisito, e yalataka na Kalou vei keda kecega. O Jisu e vu ni kaukauwa, nai vurevure ni bula… Ena vukuda, e sa vakayacora na Kalou na veiqaravi kaukauwa kece mai Lomalagi. E na veikalawa kece ni nodai lakolako, eda sa raica votu, na Nona kaukauwa vuni. ” Ellen G. White, The Acts of the Apostles, tabana 476 – 478.

**Taro ni veiwasei:**

`Na cava na nomu kila vakataki iko ena vosa ni yalayala ni o sa “vakadonui ena vuku ni vakabauta”? E vakaevei na veisau e kauta mai ki na nomu bula na vosa totoka oqo? E vakaevei na veisemati ni vosa oqo kei na kena e kaya ni “o sa tucake vata kei Karisito”?`

`Na cava na kenai balebale vei iko ni dua e “nanuma na veika vakalomalagi”? E bibi sara mai na nomu cakava na veika vaka vuravura?`

`Vakasamataka mada na vei draki ni bula cava o bulataka me ra raica na tani. Ia sega walega ena nomu bula vakataki iko, vakacava na noda bula vaka lewe ni lotu– O ira talega na lewe ni lotu era vakayacora vakacava e dua na veika vinaka vei ira na lewenivanua era tiko ena nomu yasayasa?`

`Wilika na Kolosa 3: 11 Na cava e dodonu me vakavulici keda kina na tikina oqo me baleta na duavata e dodonu me tiko vei keda ena vukui Karisito?`