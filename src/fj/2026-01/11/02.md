---
title:  Nanuma Vakalomalagi
date:   08/03/2026
---

`Wilika na Kolosa 3: 1-4 Nai tuvaki cava e tukuna o Paula ni dodonu vei keda me da vakasama Vakalomalagi? Na cava o nanuma ni kenai balebale?`

Ni da tu mai e na dua na ulunivanua e rawa ni da raica vakavoleka ka vakavinaka na veivanua wavolivoliti keda. Ena gauna e liu era dau vakayagataka vakalevu na tamata na ulunivanua me ra voleka vua na Kalou (Same 121: 1, 2). O ira talega na sega ni vakabauta na Kalou era dau tara na ulunivanua (caka vakatamata) me vaka na ziggurats, ena yavu vata ga – me ra voleka vua na nodra Kalou.

Ena koro ko Uri, na vanua ea tukuni kina vei Eparama me tu ka lako tani mai kina, ea tiko kina e dua na ziggurats levu ka ra rawa ni raica o ira na na tu mai vakayawa. Ia, veitalia na nodra kabata cake na uluvanua oya, ena vakasama vakayalo ni ra na sega ga ni na voleka i Lomalagi. E sega ni rawa ena kaukauwa vaka tamata. Ia ena loloma walega, ni da sa mate vata kaya kei Karisito, ka da sa tu cake tale kaya vata kei Koya (vakaraitaki ena Papitaiso [Kolosa 2: 12, 13], oqo e da na rawa kina ni toro cake ki Lomalagi.

Ni da raica na kena tekivutaki na Kolosa 3 e vuki tukuni tiko kina na veika mai cake, o ya mai Lomalagi “dou vakasaqara na veika mai cake, ’ “sa tiko kina na Karisito” “veika mai cake” “vata kei Karisito e na Kalou, ” “rairai vata kaya e nai ukuuku” (Kolosa 3: 1-4).

Vakadinadinataki ni levu na veika e tiko ena noda bula na Lotu Vakarisito e gadrevi me vakamacalataki. E rawa vakacava vei dua na tamata me “mate” ka “bula” tale, ia na kena i rairai e dua tu ga ka se sega ni bau vakila vakadua me mate- ka- bula tale? E levu na ka ena sega ni rawa ni da vakasamataka rawa ena noda vakasama ke yali na yalotabu ena lomada. Ia vei ira sa bula e lomadra na Yalotabu, sa yalataka na Kalou ni na vakavoui na yalodra, ka ra na mate ena i valavala ca ka vakaturi vata tale kei Karisito. Me vaka e dua na qaqani sere levu ka vaka toka oqo “You ask me how i know He lives? He lives within my heart?”

E vakauqeti keda o Paula ena veivakaro oqo me rawa ni vakavoui na noda bula vakayalo. (raica na 2 Koronica 4: 16). E rawa ni da bale tani yani ka yali! E da na sega ni rawa ni vakuwai keda mai na veivakatovolei ni tevoro ena vuravura oqo. Sa dodonu ena veisiga me da “vakasaqara na veika mai cake” (Kolosa 3: 1). Na noda bula tawamudu “sa vuni vata kei Karisito ena Kalou” (Kolosa 3: 3). Na kenai vakaraitaki ni na bula e lomada na Kalou, ena laurai ni da bulataka ena veisiga ka na sega ni vunitaki rawa.

`A cava na nomu namuma: na veika vaka lomalagi se veika vaka vuravura? Ke veika vakavuravura, ena rawa beka vakacava mo veisautaka na nomu gaunisala?`