---
title:  Bulavata kei Karisito
date:   07/03/2026
---

### Wilika ena vuli ni macawa oqo
Kolosa 3: 1 – 17, Roma 1: 18, Roma 6: 1-7, Efeso 4: 22 – 24, Vakarua 7: 6-8, 1 Samuela 16: 23

> <p>Wiligusu</p>
> Ia me liu ena ka kecega oqo na dauloloma, o koya sai vau vinaka sara. (Kolosa 3: 14)

E dau tukuni vakawasoma me da kakua ni dau vakanananu vakalevu ki Lomalagi, ka ni da na sega ni rawata na veika vaka vuravura. Ia, e dina talega ena dua na yasana, na veika e tukuna o Paula ena Kolosa 3: Kevaka eda sa nanuma na veika vakavuravura, eda na sega ni yaga vua na Turaga ena veika Vakalomalagi. E vakauqeti keda o Paula meda vakasamataka na vuqa na i vakavuvuli e yaga vakabibi ena bula oqo, ia e vu mai lomalagi ka na rawa ga ni kila vakadodonu nai vakavuvuli oqo ko ira ga era sa “vakaturi cake vata kei Karisito” (Kolosa 3: 1). Na veivakasalataki ni Paula e rawarawa ka rawa ni vakayagataki ena bula e veisiga. Kevaka e da muria oqo, ena vukea meda vakavinakataka na noda veiwekani – sega walega kei ira na lotu, ia vei ira talega eda sega ni vakabauta vata. Sa kaya ko Jisu, “Dou lomani ira na nomudou meca, vosa vinaka vei ira sa rukaki kemudou, caka vinaka vei ira sa cati kemudou…mo dou luvena na Tamamudou sa tiko mai Lomalagi; ni sa vakacabea ko koya na nona mata-ni- siga vei ira na tamata ca kei ira na tamata vinaka, a sa vakatauca mai na uca vei ira na tamata yalododonu, kei ira na tamata tawa yalododonu” (Maciu 5: 44, 45). E rairai dredre beka? E dina, e na rai vaka tamata ena via dredre toka. Ia e dodonu me da mate ni se bera ni da na bula vata kei na Kalou. Oqo na vuna e dodonu me da vakasama vaka lomalagi me rawa ni da yaga ena vuravura oqo na vukuna na Tamada Vaka Lomalagi.

Ena macawa oqo eda na vulica tiko na vei sala eda rawa ni veisautaka kina na bula vata kei Karisito gauna oqo ka tawamudu.