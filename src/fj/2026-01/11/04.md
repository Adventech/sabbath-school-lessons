---
title:  Vakavoui Ena Kilaka
date:   10/03/2026
---

`Wilika na Kolosa 3: 6 – 11 Na cava tale e vakaraitaka o Paula?`

Ni da raica na Kolosa 3: 8 e tekivutaki na tikina oqo ena vosa “ia oqo”, Na vosa oqo e Vakaibalebaletaki e dua na veisau levu – mai na mate kina bula. E na vosa va Kiriki “oqo” e sa rui vosa bibi. Oqo ni o sa vakaturi vata kei Karisito ka vakasaqara na veika mai cake, na nomu bula e dodonu me sa duidui sara mai na bula o bulataka e liu. Na bula vakavuravura me sa biu ka vakarusai laivi (Kolosa 3: 5), “ia oqo, mo dou luvata na ka kecega oqo, a dau cudru, na dau lesa, na loma ca, na vosa ca, na vosa dukadukali mai na gusumudou, ” (Kolosa 3: 8).

Na cudru (anger) kei na cudru katakataka (wrath) ni Kalou e rawa ni vakamacalataka na sala dodonu ni nona sauma na i valavala ca (eda raica tiko e nanoa) ka vaka talega kina vei Jisu. (Marika 3: 5, Vakatakila 6: 16). Ia, e vakarota vei keda me da “kusarawa yadua me vakarorogo, mo dou berabera ga ni vosa, mo dou berabera ni cudru: ni sa sega ni vakatubura na ka e dodonu vua na Kalou na cudru ni tamata” (Jemesa 1: 19, 20). E vinakata na ca me vakavuna na rarawa ni tamata kei na vakavuvuli ca me vakacacani kina na yaca ni tamata. O Paula talega e cudruvaka na vosa ca kei na vosa vakacaca. Vaka talega na vosa lasu vua tale e dua (Vakatauvatana na Vunau ni Soro 19: 11, 18), “ni dou sa luvata tu na tamata makawa kei na nonai valavala” (Kolosa 3: 9).

`Na cava e Vakaibalebaletaka o Paula ena vosa “tamata makawa” kei na “tamata vou”? Raica na Roma 6: 6 kei na Efeso 4: 22-24`

Nai vakarau ni vosa e vakayagataka o Paula me baleta na veisau oqo mai na tamata makawa kina tamata vou, e vaka e dua e luvata na nonai sulu dukadukali ka vakaisulutaki koya enai sulu vou (raica na Sakaraia 3: 4). E tiko e dua na duidui mai na makawa/vou me baleta na veiyalayalati makawa kei veiyalayalati vou. Na veiyalayalati makawa e vakatabakidua ena ka sa volai ka ceuti ena vatu, ia na veiyalayalayalati vou na lawa ka volai e lomada mai vua na Yalo Tabu. (2 Koronica 3: 4-18).

Na vakasama oqo e vakamacalataka na vuki ni dua na tamata kei na veisau e laurai vua, ka vakatoka o Paula me “buli vou” (2 Koronica 5: 17). E da sa “ vakavoui tiko ena vuku me vaka na yaloyalona ka buli koya [ (Karisito]” (Kolosa 3: 10) ko koya sa yaloyalo ni Kalou sa sega ni rairai (Kolosa 1: 15). E da vaka vukui mai vei Karisito mai na Nona vosa ka veisautaki keda “ka vakamataliataki me da vakataki koya, ni sa tubu cake tiko na serau me uasivi” (2 Koronica 3: 18). Oqo e vakaraitaka vei keda ni da tautauvata, veitalia na noda dui kaikai, vanua cava e da bula kina kei na duidui ni vakabauta (Kolosa 3: 11) e da sa lewena na Matanitu Vaka Lomalalgi.