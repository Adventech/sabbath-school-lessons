### Vakaduavatataki ko Lomalagi kei Vuravura

Nanuma mada na cakacaka dredre duadua ko sa bau cakava, cava e cakava me dredre? Sega li ni ka eda namaka, se na gauna li e yalataki vei keda, se ruarua? Sega li ni nomu itovo kina cakacaka ko qarava, se o ira li eda cakacakavata kei ira? Se na vakasama ga ni sana rui dredre vei au meu na rawata?

Vakasamataka mada nai nakinaki ni tuvatuva ni veivakabulai, ni veivakaduavatataki ko lomalagi kei vuravura. E dredre na kena i rorogo?ni da vosavaka tamata eke dina taucoko oya. Veitalai mada ni bera na nona lako ki lomalagi, ko Jisu e solia vei iratou nai apositolo nai tavi ka vaka ni rui dredre “Dou lako ka veivakatisaipelitaki kina veimatanitu, papitaisotaki ira ena yaca ni tamana kei na luvena kei na yalotabu, vakavulici ira era vakabauta na ka kecega kau sa vakaroka vei kemudou” (Maciu 28: 19, 20)

Ko Karisito e talai Paula vei ira na kai matanitu esau me vakaotia na cakacaka ka vakamei tavi dredre. “Me dolava na matadra, me rawa vei ira mera vuki mai na butobuto kina rarama ni Kalou, me rawa ni ra takena na veivosoti ni valavalaca ka me taukena nai votavota kei ira era sa vakatabui ni ra sa vakabauti au” (Cakacaka 26: 18)

Vei ira eso era laveta cake na ligadra ni soli vei ira na cakacakavaka koya, Ia sa dododnu vei keda meda kua ni rai baleta na vosa ni yalayala e rua e tukuna ko Jisu ena ka ruarua oqo. Kivei iratou nai apositolo, ea kuria, “Au na tiko vata kei kemudou ena veisiga kecega ka yacova nai vakataotioti kei vuravua” (Maciu 28: 20). Kivei Paula, ea tukuna meu cakavi iko mo i talatala kai vakadinadina ena ka ruarua okoya koa raica, kei na ka au na qai vakaraitaka vei iko (Cakacaka 26: 16).

Me vakalekaleka, ko Jisu ea solia na cakacaka, ia ka dredre ga vei keda na tamata meda vakararavi ga vua, sega ena noda kaukauwa vakatamata, ka mdea rawa ni vakaotia na cakacaka. E sega ni solia vei keda edua na cakacaka ka sega na kena kaukauwa meda vakayacora kina. Ni rau sa duavata na naki ni tamata kei nai naki ni Kalou, sa yaco kina me kaukauwa sega ni vakaiyalayala. Se cava na ka me vakayacori ena nona lewa mena vakaoti ena nona kaukauwa. Na veikakece eda saga meda rawata ena rawarawa. “Ellen. G. White, Christ Object Lesson, p333

E veivakrabuitaki ni gauna ea volavola kina ko Paula vei ira na kai Kolosa na kosipeli sa vunautaki vei ira kecega na tamata ena ruku ni matanisiga (Kolosa 1: 23). E dina ni sega ni o ira kece era ciqoma, ia ni da raicavina ka nai vakaro kokoya ea soli vei iratou nai apositolo (Maciu 28: 18-20)Ka vakakina vei Paula, ko Jisu e sega ni yalataka ni ra na yaco kece me nona tisaipeli, se ra na veisautaki kece. Na kosipeli sa dodonu me vunautaki e vuravura kecega mei vakadinadina kina vei matanitu ena qai yaco e muri nai vakataotioti (Maciu 24: 14). Ena vakacava beka nai rairai ni vakadinadina koya? Ena rawa vakacava mena vakaoti vakavina ka?

Ena vula tolu oqo eda na vulica tiko kina nai vola i Paula vei ira mai Filipai kei Kolosa. Etiko vei ira na ka bibi era tautauvata kina. E cececre duadua oya ni ra vakaraitaki Karisito ni ko koya duadua ga e rawa ni vakaduavatataki lomalagi kei vuravura. Okoya nai kabakaba ka raica ko Jekope ka dodo yani ki vuravura ka yaco ki lomalagi (Vakatekivu 28: 12, vakatautauvakataka kei na Joni 1: 51). Ena yasa ni luve ni tamata, sa vakasavasavataki keda mai na noda i valavalaca, ena yasa ni luve ni Kalou sa yaco ko koya me dau tataro ena vukuda.

Ena noda vulica nai vola oqo eda na raica ruarua kina na veika me baleti Jisu. Eda na vakasamataka vakavina ka eso na veika me baleti Jisu. Eda na vakasamataka vakavina kaeso na veika levu ka uasivi ni veitukutuku kada raica ena vei vanua cava ga baleti Jisu kei na nona bula va Kalou kei na kenaa rawa vua me solia cake na veikakecega ka me rawa kina vua me vakabulai keda. Eda raici Paula ena nona veimulomulo mai vale ni veivesu kei na leqa ni dua nai soqosoqo lotu okoya ea susuga cake (Filipai) kei na dua na kena e sega ni bau sikova (Kolosa) nai sema ka tauyavu taka ko Paula ena vuku ni lotu e vuravura ena gauna koya sa cakavi koya me rawata veitalia na vale ni veivesu mai Roma, sa rawa ga vua me sauma vakavina ka na bolebole. Sa vakila ko Paula ni sa lekaleka na nona gauna, kasa vakayacora na ka e rawa ni rawata me vagolea na lotu me voleka ki lomalagi ka vakakina ki vua edua tale. Sa vakaraitaka vakakina vei keda se rawa vakacava kina lotu ni Kalou edaidai me duavata kei lomalagi ena kena vakavotukanataki nai tavi levu ni vakataotioti ni gauna me vaka e koto ena Vakatakila okoya eda kila me “tukutuku ni agilosi lewe tolu”.

_O Clinton Whlen e Dairekita ena tabana ni vakadidike ena veika ni volatabu ena noda vuni cakacakalevu ena general conference e kena dau ena veiyalayalati vou, na yavu ni kena vakadewataki nai volatabu kei na tukutuku ni veigauna ni noda lotu. Ea tu mai Jamani ka cakacaka kina, Niusiladi, Rusia, Peritania kei na vanua levu ko Phillipine. Okoya kei na watina ko Gina, ka rua tiko na luvedrau, dua na luvena vakacabecabe, kei na rua na makubuna._