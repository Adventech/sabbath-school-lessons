---
title:  Yavutaki Ka Tubucake Vei Karisito
date:   02/03/2026
---

Na uto ni vola i Kolosa e baleta na kena bulutaki na bula va Karisito “Ia ni dou sa vakabauti Karisito Jisu na Turaga, mo dou ia tiko nai valavala sa vinaka vua” (Kol 2: 6). Eda sega ni vakabulai ena noda ciqoma walega na ivakavuvuli, ia eda vakabulai ena noda ciqomi Jisu Karisito. Ia na ciqomi Jisu e okati kina na kena ciqomi talega na veivakavuvuli eso, era solia mai na i Apositolo kei ira na parofita ena i Vola Tabu (Efe 2: 20)

Na ka levu duadua, sa i koya ni ciqomi Karisito e kena i balebale na kena mate na tamata makawa, ka soro taucoko vu ana Vuni Bula.

Na Vosa bula (o Jisu) e sega ni rawa ni tawasei mai na Vosa e volai (na iVolatabu). E rau dua tikoga na ka me vaka ni ivola tabu ga e tukuni Jisu. Eda “lako” ka bula “ena vukuna” kenai balebale ni da vakatara na nona Vosa kei na Yalo Tabu me tuberi keda ena digidigi kei na veika eda vakayacora.

Ena Kolosa 2: 7, e vakayagataka ko Paula na vakatakarakara ni kau me vakatauvatana kei na bula Vakalotu. Eda vakawakana vei Karisito ena gauna eda ciqomi koya kina me noda i vakabula ka sa vakatulewataki na noda bula ena ka e tukuna na nona vosa. Oya na gaunisala eda “taudeitaki kina ena vakabauta. ”

`Era vakararamataka vakacava na veitikina oqo na i vakatakarakara ni kau koya dusi ira tiko na tamata vakabauta? (See Ais. 61: 3, Maciu. 3: 10, Luke 8: 11–15, 1 Kor. 3: 6. )`

O Paula e vakamatatataka saraga na digidigi erua e rawa ni vakayacora e dua na tamata vakabauta. Dua me ra ”kau dau tea ko Jiova” (Ais 61: 3) ka me ra vakataucokotaki vei karisito ena nodra tatakube tiko vua kei na nona vosa. Ka dua tale me ra vaka na kau e buli ena liga ni tamta. E kena irairai ni kau dina, ia e sega ni dua na bula e tu kina. Ni da ciqoma na i Vuku Vakatamata kei na Valavala vakatamata, eda na ”vakabobulataki” (Kolosa 2: 18).

Nai soqoni ni tukutuku oqo sai koya kevaka e ciqomi nai vakavuvuli e sega ni vakai Vola Tabu e kena i balebale ni da cakitaki Jisu baleta ni o ira era volia na i Vakavuvuli lasu, ka ni rarawa ni duatani nodra kosipeli ka ra ciqoma na lewa vakatamata me ulubaleta na lewa ni vosa ni Kalou (Kal 1: 6-9). Oqo na leqa rerevaki ena lotu taumada ka na rawa talega nikua.

`Na cava na nomi i Talanoa se tukuni yalo me baleta na kena vakamatei na tamata e loma me rawa ni qai ciqomi o Karisito? Na cava na vuna me tomani tikoga kina?`