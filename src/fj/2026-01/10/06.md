---
title:  Na I Vakavuvuli Vakatamata
date:   05/03/2026
---

`Na cava na i balebale ni veivakadreti nei Paula ena veika e tukunikataki tiko e ke?`

E ririkotaka o Paula ni ra na vakamuria na i tovo vakajiu e so me vaka sa i “Vakavuvuli Vakavuravura” (Kol 2: 8, 20, Kalatia 4: 3, 9). Me da kakua ni vakaicolacolataki keda e na i vunau ni Vola liga ni Vakaro baleta e i vakaritaki ga ni ka dina e na yaco ena vukui Karisito. E dina ga ni a soli taumada mai vua na Kalou, e sa mai vakayacora oti na kena i naki, ka sa sega ni qai gadrevi.

E sa vakoti ki na kauveilatai na i Vola Liga ni Vakaro, ka vakairaitaki e na kena kasei rua na i lati ni loqi tabu (Maciu 27; 51, Taniela 9: 27), e sa mai cava tale ga kina na kena vakamuri tiko na i vunau oqo vei keda na Lotu Vakarisito. Kevaka e da se muria tiko ga, e da sa qai vakavuravura, io na vuravura oqo esa na takali yani, e dodonu me da nanamaki ki na Lomalagi vou kei na vuravura vou ka nodra i tikotiko na i valvala dodonu (2 Pita 3: 13).

E ra sa vakaikuritaka na Farisi kei na Vunivola na i Vakaro nei Mosese ka yaco me sa vakaicolacola tu vei ira na tamata (Marika 7: 1-13). E dodonu me vukea na so Kalou, io oqo esa mai i kuri ni nodra i colacola; na vakamuri vunau. E na rawarawa sara me ra veisivisivitaka na kena vakayacori vakamatailalai na i vunau, ka rawa ni dua e rawai kina me nanuma ni dau cakacakataka na noda vakabulai.

Ena veitabagauna sa sivi, era leqa koso na dauvunau lelevu eso ni ra saga me ra vakamacalataka vakataki ira na veivakavuvuli titobu, ka dodonu me veituberi kina na Yalo Tabu. O Karisito ga na mata ni wai tovure ki na dina ka tukunikataki mai vei Paula kei ira na dauvolavola eso.

`E rawa vakacava me da kila ni noda vakabulai e rawa duadua ga mai na veika e mai vakayacora o Jisu vei au, ena vukuqu, ka sega ni ko i au?`