---
title:  Vaka taucokotaki vei Karisito
date:   28/02/2026
---

### Wilika ena vuli ni macawa oqo
Kolosa 2; Iperiu 7: 11; Aisea 61: 3; 1 Koronica 3: 6; Vakarua 31: 24-26; Roma 2: 28, 29; Roma 7: 7.

> <p>Wiligusu</p>
> “O koya oqo me kakua ni lewai kemudou kina e dua e na vuku ni kakana, se na ka-ni-gunu, se na siga ni so levu, se na vula vou, se na siga tabu: oqori ga nai vakatakarakara ni veika me yaco mai emuri; ia sa nei Karisito na yago” (Kolosa 2: 16, 17)

O sa bau tarogi beka e na dua na gauna se cava na Vuna o Vakatabuya tiko kina na Siga ni Vakacecegu, se rairai a vakayagataki beka na wiligusu ni macawa oqo me coqati kina na nomu vakatabuya na Siga ni Vakacecegu? Na tikini vola tabu oqo e sega ni volai me baleta na i ka Va ni Vunau, ia e volai me baleta e so na veikacalai ka ra vakatavulica e so na dauvunau ena soqosoqo lotu. Cava eso na veivakacalai oqo?

Matai, na vakavuvuli lasu e vakamacalataki me “vuku vakavuravura” “nai tukuni vakatamata, ” “vakavuvuli vakavuravura, ” ka “sega ni vaka nai vakavuvuli i Karisito” (Kolosa 2: 8)

E oka talega kina na i vakavuvuli me baleta na cilivi (Kolosa 2: 11) kei na nodra Solevu, ivakarau kei na lawa eso nodra na Jiu (Kolosa 2: 16). E okata talega na nodra soKalou taki na Agilosi (Kolosa 2: 18) Na kena itinitini, e yavutaki ena “vunau kei nai vakavuvuli ni tamata” ka okata e so tale na veimataqali vakatatabu e so.

O ira na ivakavuvuli lasu oqo era lotu ka kena rairai ni ra dina, ia era taura vakacala na kosipeli. Ena macawa oqo e da na raica se cava na vuna, ka vaka talega kina na vuna e sega ni Vakaibalebaletaki na wiligusu kina siga ni Vakacecegu.