---
title:  Vakoti Ena Kauveilatai
date:   03/03/2026
---

`Na leqa cava e valuta tiko o Paula ena Kolosa 2: 11-15?`

E vuqa beka na gauna e sa dau vakayagataki cala na Kolosa 2: 14 me i le ni kena sa boko laivi na Siga Tabu.

E rua na yavu e laveta na Lotu ni Kavitu me vakararamataki keda kina. Kena i matai na i vola liga ni veivakaro ka vakoti ki na kauveilatai e beitaki keda me vaka ga ka vakota o Pailato ena ulu i Jisu (Maciu 27: 37, Joni 19: 19-20), kena i karua na i vola liga ni veivakaro ka vakoti ki na kauveilatai e vola ko Mosese (Vakarua 21: 24-26).

E vola tale ga o Paula “na veicili ka sega ni caka ena liga” (Kol 2: 11) sa vakayalo ga 	 (Rom 2: 28-29, Vakarua 30: 16), ka duidui mai na veicili vakayago, e dua na i vakarau e vakabibitaka na i vola liga ni vakaro (Vunau ni Soro 12: 3, Lako Yani 12: 48).

Na bula veisau oqo sa i koya na noda “luvata tani na i valavala ca ni yago” kei na papitaiso dromuci. Ni da papitaiso eda sa vakaduavatataki keda ena nona mate kei na tucake tale i Karisito. (Kol 2: 11-12). Na veisau qo e vakatautauvatataki ki na noda “mate ena i valavala ca “ka vakabulai vei Karisito o koya sa sega ni cudruvi keda ena noda i valavala ca” (Kol 2: 13).

Na vosa “veivakaro” (Kolo 2: 14) e dusia tiko na vei lawa eso, vakamatanitu (Luke 2: 1, Cakacaka 17: 7) vakalotu (Cakacaka 16: 4). Na vosa vakiriki oqo ni basika ena volavola i Paula e tukuna na Vunau i Mosese, koya e dau ilati tu me wasei ira na Jiu mai vei ira na kai matanitu esau (Efe 2: 14, 15)

Baleta ni sa vakamacalataka oti tiko ko Paula na vakabokoci ni valavala ca kei na veivakavoui ni yalo e vakatakarakarataka tiko na Papitaiso, e sega ni na rawa ni lesu tale kina o koya me vakayagataka e dua na i vakatakarakara e sega ni vakayagataki ena dua na vanua ena i Vola Tabu. Ia e via vakadreta tiko na vakasama vata e kaya vei ira mai Efeso: ni ko ira na tamata vakabauta mai na veimatanitu esau, e sega ni yaga me ra maroroya na i vunau i mosese, me vaka na veicilivi, kei na i vunau ni veivakasavasavataki e salavata kaya (Cakacaka 10: 28, 34, 35).

E matata ni ko Paula e sega ni vakatututaka tiko ni sa boko na i Vunau e tini, baleta ni so tale na vanua e kaya kina ni valavala ca sa i koya na talaidredre kina i Vunau e Tini (Roma 7: 7)