---
title:  Kuri ni vakasama
date:   06/03/2026
---

Wilika na Ellen G. White, The Acts of the Apostles, pp. 474, 475.

Ena nodra gauna taumada na i Apositolo, era a tovolea me ra vaka cala na iVakabauta vakai Vola Tabu, ka vaka vurea na veivakanananu oqo na nodra vuku kei na kila vaka vanua. Ena gauna oqo, na cecere ni vakatagedegede ni vei vakacacani (Vei vakacacani), na bula veiveisau, na vei ka vakayalo, na vuku ni Kalou-vu, era cakacaka vata tiko na meca me ra vei vaka sewasewani ka tuberi ira na nodra ki na sala tani.

E vuqa vei ira era vakabauta ni iVola Tabu e vaka e dua na cina e sega na kena waiwai, baleta ni ra sa vakagolea na nodra vakanananu i na vei vakabauta vaka vuravura ka kauta mai na lailai ni kila-ka vaka vola tabu kei na veilecayaki. Na cakacaka ni vakalelewa e vakacacana na iVakabauta ni iVola Tabu e da na iVola dusidusi. E butakoca na cakacaka ni Kalou me lewa, tara cake, ka vukea na noda bula vaka taba tamata. Ena vei vakabauta eso, era dau vakatavulici me ra vakabauta ni gagadre ni lomadra e vunau levu taudua, ka me ra bula taka gta na bula era via bula taka, ka ra na dui saumi taro ga kina. Ia “ Na Tamata e muri Karisito” era na rog vosa yaga mai na vei ka ea veivakananumi kina na Apositolo taumada vei ira mai Kolosa.

Era na sotava na vei vakatovolei vaka yalo, vei vakadewa cala vakai Vola Tabu, ia me kakua ni coko kina se me ciqomi ira. Me rogoci na domodra ena nodra tu taka na dina ni vosa ni Kalou. Me vakaliuca na Kalou ena vei ka kecega e qarava, me tudei na lomana ka muria na sala sa kilikili e mata ni Kalou. Me vakatoka ni tukutuku e kacivaka e tukutuku dina vaka iVola Tabu ka vosa tiko ena vuku ni vei tuberi ni Kalou. Ena qai kunei vua na vuku vaka lomalagi, sa mai vua na Turaga.

**Taro ni veiwasei:**

`Na cava na ibalebale ni vei Karisito “sa tiko kina na ka kecega e sinai kina na Kalou” ka sa “liutaki ira kecega sa liu kei ira sa kaukauwa”. (Kol. 2: 9, 10)? Raica na Joni 1: 1, Iperiu 1: 3, kei na 1 Pita 3: 22.`

`Eda sa rairai rogoca beka ni Kolosa 2: 14-16 e dau vakayagataki tiko me veiletitaki kina na i Kavitu ni siga ni Vakacecegu. Na leqa cava tale, me ikuri ni ka e kauta mai na lesoni ena macawa oqo, ena kena vakayagataki na veitikina oqo me veiletitaki kina ni sa sega ni dodonu me da na maroroya na ikava ni vunau?`

`E rawa vakacava nida veimaliwai kei ira era vakabauta ni dodonu me muri talega na Vunau e vola ko Mosese? Dina ga ni kunei eso na veivaKalougata taki vakayalo se vakalotu ena kena maroroi, na leqa cava e basika mai ena kena cikevi me maroroi na i vunau oqo?`

`E vola ko Ellen G. White e cake ni dodonu meda raica na iVolatabu “me domo ni Kalou kivei keda”. Na cava meda qarauni keda kina vakagumatua mai vei ira na tamata se na dua na ka ena vakamalumalumutaka na noda vakabauta na lewa kei na ceguvi ni Vola Tabu taucoko, na veitikina sara madaga, koya na rawa ni vakayavalati keda?`