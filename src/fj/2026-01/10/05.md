---
title:  Vakatakarakara Se Ka Dina?
date:   04/03/2026
---

`Wilika Kolosa 2: 16–19. Na i valavala vaka-Jiu cava e tukuna tiko eke o Paula?`

Ena gauna oqo, e sega ni se matata tiko vei ira na gone vuli ni vola tabu na cava e tukuna tiko eke o Paula. Na ka ga sa rawa ni vakadeitaki tiko ni na volavola o Paula e vakaraitaka tiko eso na tukutuku me baleta na ka e vakavuna tiko na duidui ena soqosoqo lotu era tiko vei curumaki kina na Jiu kei ira na kai matanitu tani (Kol 2: 13). Oya ni ko ira na Jiu era usuraka tiko mai eso na ka koya sega ni bibi me ra muria na lewe ni lotu.

Kolosa 2: 16 e tiko kina e vica na ka era se dau vakayacora tikoga o ira na Jiu era sa vuki mai. Ena Kolosa 2: 18 e tiko talega kina eso na ka. E vakalewa o Jisu eso na i valavala ni bula veivakaisini e tu vei ira na i liuliu ni lotu (Maciu. 6: 1, 5, 7, 16). Ena nodra vola vivigi na Qumran, e kunei kina ni ko ira na agilosi e dua tiko na ka bibi ena nodra soKalou na Jiu. Ia, na leqa e sotava tiko qoka o Paula vei ira mai Kolosa, e via leqa vata e sotavi tiko ena veivanua eso e gole kina.

Baleta ni sega ni dau matata tiko na Kolosa 2: 16 ena bibi me voci vakavudi vei keda: Wilika na vei poidi oqo:

Nona vakayagataka o Paula na “ia kevaka” e vakaraitaka tiko na nona sa mai tinia na veika e vakaraitaka tiko mai. Na kena gadrevi na veicilivi vakayago sa sega ni vakabetena, baleta na vakavoui ni lomada e bibi cake sara.

“Kakana kei na gunu” e dusia tiko na kakana kei na i soro ni gunu era dau kauta mai na Isireli ena loma ni valenisoro

Na “so levu se na vula vou se Siga Tabu” (Kol 2: 16) e dusi lesu tiko kina Osea 2: 11, tautauvata saraga na ka era dusia tiko, okati talega kina na Siga Tabu duidui eso (Tiko Voli Mai na lekutu 23: 11, 24, 32).

Rui bibi meda kila na i Vakadewa i Paula ni na veika oqo era: “vakatakarakara ni veika ena muri mai, ia sa nei Kairisito” (Kol 2: 17). Na veisolevu tabu oqo, era vaka na i soro, era dusi tiko kina cakacaka ni veisorovaki i Karisito (1 Kor. 5: 7, 1 Cor. 15: 23). Na Siga Tabu ni Kavitu ni siga e duidui, e tekivu mai Iteni, se bera na i valavala ca, se bera madaga na vaka caboisoro ena vale tabu; e sega talega ni vakatakarakara koya me bokoci ena kauveilatai.

`Dina ga ni sega ni veitalanoataki tiko eke na Siga Tabu, o na rawa vakacava ni vakayagataka na i Vakasala i Paula mo kakua kina ni vakalewai ira na tani?`