---
title:  Na Vuku Kei Na Kila Ka Ni Kalou
date:   01/03/2026
---

O Jope e taroga “Ia sa kune maivei na vuku? Ka sa evei na yasana ni yalomatua?” Sauma o Paula: vei Karisito “sa bini tu vua nai yau kecega ni vuku kei na yalomatua. ” (Kol. 2: 3, Vakatauvatana 1 Kor. 1: 30). Ke sa noda na Karisito, sa noda na ka kecega, ka da na “kila dina sara kina” na i naki ni bula (Kol. 2: 2). Ena vukuna, eda kila rawa kina na ka vuni ni Kalou, koya e okati kina na i tuvatuva taucoko ni veivakabulai ni Kalou.

`Wilika na Kolosa 2: 1–7. Na cava na i naki ni nona vola o Paula na i vola oqo?`

Na vosa vakiriki paraklēthōsin e kenai balebale “vakayaloqaqataki” se “vakaukauwataki” (Col. 2: 2). O Paula e sega walega ni vinakata me vakatakila vei ira mai Kolosa na i Vakavuvuli lasu, e vinakata saraga me vakaduavatataki ira ena loloma Vakarisito. Na rua na vosa e vakayagataka o Paula e vakaraitaka na nona lomadei ni na rawati na i naki ni kena volai na i Vola.

Ia e vakavinavinakataki ira talega ena nodra “duavata ka tudei ena vakabauti Karisito” (Kolo 2: 5)

Na vosa va-Kiriki na taxis, ni vakadewataki e kenai balebale “tuvai vakamatau” e vakayagataki ena veiyalayalati vou me dusia na veiqaravi vakabete nei Eroni (Luke 1: 8, ipe. 7: 11) kei Melekiseteki (Ipe. 5: 6, 10; Ipe. 6: 20. 7: 11, 17), ia o Paula e vakayagataka ena i Soqosoqo lotu (1 Cor. 14: 40), vaka kina eke. So na gauna eda nanuma ni tuvatuva ka vakamatau e yaga walega ena cicivaki ni soqosoqo lotu ka sega ni yavutaki vaka i Vola Tabu.

Na kena vakayagataki na i Valavala kilikili se matau ena soKalou (1 Kor 11) ka vakauasivi ena nodra digitaki na Talatala soqosoqo lotu kei ira na Tuirara (1 Tim 3, Taito 1) e baleta tiko na nona vinakata ko Paula me maroroi na tuvatuva ka vakamatau ena i soqosoqo lotu. Ni sa i koya oqo na gaunisala ni kena maroroi ka vakarogotaki yani kina na vuku ni Kalou, kei na i vakavuvuli vakai Vola Tabu.

Na revurevu ni veivakatavulici dodonu e Kolosa, mai vei rau na i tokani i Paula, e “tudei” kina nodra vakabauta. E dredre ni yavalati baleta ni yavutaki tu ena yavu dei vaka i Vola Tabu, koya a veimaroroi mai na veivacalai eso era kaburaka tiko na vei i-vakavuvuvuli lasu e so.

`Nio rai lesuva na nomu bula, cava na ka e rawa nio tukuna me baleta na bibi ni bula vaka-i-vakarau e na nomu bula vaka yalo?`