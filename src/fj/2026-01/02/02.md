---
title:  Veitauraki Ena Kosipeli
date:   04/01/2026
---

`Wilika na Filipai 1: 3-8, Cava e vakavinavina kataka ko Paula?Cava na veivakadeitaki e solia vei ira na kai Filipai, ka cava e rui bibi kina?`

E tauyavu taka ko Paula na lotu mai Filipai ia eda raica rawa na katakata ni veikidavaki vakalotu e lako curuma nonai vola. Dina ni tawasei tu ena drau na maile, vesuki ena sinucodo ka biu kina vale ni veivesu, e kauta na lotu kei ira na lewena kina lomana ka dau mositi ira me vaka ga kei Jisu. (Filipai 1: 8), e vakavinavina ka vua na Kalou ena vukudra. Na masu nei Paula e solia edua nai rairai kei Jisu ena nona dautataro ena vukuda mai lomalagi.

Vua na betelevu ena nonai sulu vaka kina loma serena e kotokina e 12 na vatu vakatakarakarataka na 12 na mataqali i Isireli. Ko ira na tamata e dodonu me ra tiko ena lomana ni dautataro ena vukudra. (Lakoyani 28: 29 ESV). Ia ena dua na gaunisala levu sara na noda bete levu ena valetabu vakalomalagi ko Jisu sa colata na yacadra na nona tamata vata kei koya ena matai tamana. E rui talei ni vosa i Filipai 1: 3 e rui bibi ni dusia na voleka ni veiwekani i Paula kei ira mai Filipai. Ko Paula edau nanumi ira ena masu ka rawa ni tukuni talega ena nodra daunanumi Paula talega. Na nodra veivolekati e matata vei keda ena vosa e vakayagataka na veitauraki (fellowship)Me vaka ni sa veitauraki talega ko Paula ena rarawa i Karisito (Filipai 3: 10), ko ira mai Filipai era wasea (Kiriki: Sunkoinoneo)talega nararawa i Paula, kara wasea na i colacola vakailavo mera tokona nona cakacaka (Filipai 4: 14-15). Nai valavala oqo okoya e yaco mai na siga koya me yacova nikua (Filipai 1: 5) sa tuberi koya me vakavinavina kataka na Kalou me baleti ira, ka masulaki ira talega ena marau (Filipai 1: 4)

E rui talei, niko Paula e umana na nona tiko vakavesu sa yaco me vukea ka vakdeitaka na

kosipeli (Filipai 1: 7, NJKV)Nona vakayagataka na rua na vosa oqo e tukuna na kena dina na nona lewai, ka dua tale ga na sotia ka cakacaka tiko ka vulagi kei na kosipeli. Me taqomaka (Kiriki apologia) mai na veivakacacani ka vadeitaka ni tawamudu na kena vakasama e rui yaga vakalevu. Ko Paula sa vaka e kauwai vakalailai kina gauna sa tu e matana mai na nona gadreva me tutaka na kosipeli vakai koya. Se mani bula, se mate, ko sa nuidei tu ni Kalou ena vaotia na ‘cakacaka vina ka’ sa tekivu taka vei ira kece era vakararavi vei koya (Filipai 1: 6).

`E vakacava na noda kila na nona vosa ni yalayala ni Kalou ena vakaotia na ‘cakacaka vina kaenalomamudou’ (Filipai1: 6)? Cava na kena i balebale koya?Ena yaco na cakacaka me na qarava tikoga ni bera na lesu vakarua mai?`