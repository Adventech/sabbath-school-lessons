---
title:  Na Vua Ni Kosipeli
date:   07/01/2026
---

Na veiwekani nei Paula vei ira mai Kolosa e duidui kei ira mai Filipai. E wiliki ira vata kei ira era se sega ni raici koya ena matana ena yagona dina. (Kolosa 2: 1)Veitalia ga ko Paula e vakadeitaka ira me vaka ga mai Filipai, sai koya nona vakavinavina kataka na Kalou ena vukudra, ka sa dau masulaki ira tuga.

`Wilika na Kolosa 1: 3-8. Cava na tolu na ka vakavinavina kata vua na Kalou ko Paula?`

Ko Paula e kauta mai e tolu na i tovo ni bula cecere okoya e vakaraitaka talega ena veivanua: na vakabauta, na vakanuinui kei na loloma (raica na 1Koronica 13: 13, 1Cesolonaika 1: 3, 1Cesolonaika 5: 8). Meda nanuma ni sega ni dinautaka vei ira mai Kolosa na veika oqo. E vakavinavina kataka ga na Tamada baleta na veisolisoli uasivi ka talei okoya eda rawata mai vua. (Jemesa 1: 17). Ni da raica na loloma ni Kalou vei keda, sa tuberi keda meda vakabauti Karisito (Efeso 2: 4-8) kasa yaco meda rawata nai nuinui baleti lomalagi. Ko Pita e umana na vakasama ena nona tukuna ‘na veika sana taukeni sa sega ni ca rawa ka sega ni vakadukadukalitaki ka sega nina vuca rawa, kasa vakarautaki tu mai lomalagi me baleti iko’. (1Pita 1: 4 NKV)

E vakaraitaka ko Paula ni kosipeli e nuitaki baleta ni vakayavu tu ena ‘vosa ni dina’. Oqo edua na i vakaraitaki ni vakayagataka ko Paula ena vanua tale eso me i vakaraitaki ni veicurumi ni vosa ni Kalou (raica na 2Koronica 6: 7, 2Timoci 2: 15). E sega ni vaka na ‘vosa ni tamata’ e cakacaka mana vei ira era vakadinata (1 Cesolonaika 2: 13)ka vakaotia nai naki ni Kalou (Aisea 55: 11). Sa yaco kina na kacivaki ni kosipeli na kaukauwa ni Kalou sa vakaraitaki ena cakacaka ni yalotabu ena lomadra era rogoca, ka talai rawarawa kina na tamata. Na kosipeli vakaikoya sa vuataka na vuana baleta ni ‘vosa ni bula’ (Filipai 2: 16)

Io na ka veivakurabuitaki dina sai koya na kena tete yani na kosipeli ena dua na gauna lekaleka. Ena loma ga ni tolusagavulu na yabaki ni mate kei na tucake tale nei Karisito, ko Paula sa rawa ni tukuna rawa nisa tete yani kina ‘vuravura taucoko’ (Kolosa 1: 6). Valailai ga ki muri ena wase vataga koya, e tukuna na kosipeli ‘sa vunautaki vei ira na tamata kecega ena rukui lomalagi’. (Kolosa 1: 23)

Na kena vakalevutaki na sala veitosoyaki mai Roma sa vakarawarawataka ka vakatotolotaka na veitaratara kei na veitosoyaki, okoya sa vakatotolo taka ka vakarabailevutaka na kena vakadewataki yani na i vola nei Paula. Ia sa i koya na kaukauwa ni Kalou ka cakacaka tiko ena veivosa okoya e vakavuna na sucu vakayalo ena nona bula edua na tamata (Jeremaia 1: 18, 1Pita 1: 23) me buli koya me buli koya me dua na tamata sucu vou vei Karisito (2 Koronica 5: 17)

`Ena Kolosa 1: 5, Ko Paula ea vola baleta ‘nai nuinui sa vakaraurautaki tu vei iko mai lomalagi’. Na cava na nomu vakasama baleta nai nuinui koya ka cava na vuna e Vakaibalebale, taki kina vei keda yadua, veitalia madaga na noda raica ni sega ni ganiti keda?`