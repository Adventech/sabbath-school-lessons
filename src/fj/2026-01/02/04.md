---
title:  Vakaraitaki Na Vakatulewa Vina Ka Vakayalo
date:   06/01/2026
---

Era rarawa ka mosi vei ira mai Filipai ni ra rogoca na tiko vakavesu nei Paula. Sa vakaiyalayala ga na nona cakacaka. Sa sega ni rawa me veitosoyaki. Sa sega ni rawa ni vunau. Sa sega ni rawa me lako ki valeni lotu me vakavulici ira na tamata me baleti Karisito na Mesaia. Sa sega ni rawa vua me vakatubura cake na i soqosoqo lotu. Ko ira mai Filipai era talai Epafirataito me lai vakadinadinataka na i tuvaki ni apositolo, me vakayaloqaqa taki koya, ka vakadeitaka ni nona gagadre vakayago esa sotavi.

`Wilika na Filipai 1: 12-18. E raica vakacava ko Paula na nona tiko vakavesu? Na lesoni cava e rawa Ni da vulica mai na nona i tovo, veitalai ga na i tuvaki ni bula e raici koya kina?`

Nai tukutuku ka vakauta lesu ko Paula ea vakurabuitaki ira mai Filipai. Ko Paula e raica na kenai tuvaki ena vuqa na rai. Na nona vakatulewa vakayalo sa liutaki koya me raica na nona tiko vakavesu me dua na ka vina ka ka sega ni vakaleqa nona cakacaka, ia sa vuki ga me tokona na cakacaka ni kosipeli (Filipai 1: 12) Ni raica na tamata na sinucodo, kei na bai kaukamea, ko Paula e raici ira na nona yadra mai Roma mera lewe talega ni Matanitu ni Kalou. E raica talega na nona tiko vakavesu sa vakauqeti ira na tani mera yaloqaqa ka gumatua ena vakatetei ni Kosipeli ka mera vosa doudou ena vuku i Karisito ka sega ni rerevaka na kenai sau. E na via dredre Ni da vakasamataka, ia eso era nanuma mera rawa ka vina ka mai na vesu nei Paula. Era nanuma ni nona sogolati ena kauta mai na kauwai levu ena vukudra kei na nodra dui vunautaka na kosipeli. Sa dua na ka kaukauwa kai vakaraitaki rarawa ni nona nanumi koya ga na tamata ka yaco madaga ena loma ni lotu. Me vaka a vakaraitaka ko Jeremaia ni bera ko Paula: ‘sa dau veivakaisini na yalo ni tamata, ia ko cei mena kila rawa’. (Jeremaia 17: 9 E rui talei ena yasana kadua Ni da veidutaitaka vata, eso eda raica ni ra yalodina mera wasea na kosipeli. Era lomani Paula vakalevu kei na nona rarawa era raica, okoya e lako curuma ena vuku ni nona vakabauta sa liutaki ira mera nuitaki Karisito vakalevu ka va yalokaukauwataki ira mera gumatua vua na Kalou. Qo sa vakaukauwataki ira mera gumatua vua na Kalou. Qo sa vakaukauwataki ira mera lako ena vanua era a rerevaka taumada kina sa liutaki ira na tamata mera ciqomi Karisito ka vakateteana kosipeli ni veivakabulai.

`Na lesoni cava ko vulica mai na ka ko lako curuma ka rui ca, ia e kauta talega mai eso na Kalougata? Ia kina veika koya e dredre meda raica kina na Kalougata e rawa vakacava meda vulica me nuitaka na Kalou.`