---
title:  Tudei Tu Ena Duavata
date:   14/01/2026
---

Nai otioti ni masu nei Jisu vei ira na nona tisaipeli e lewai ena dua ga na vosa ka kena i bolebole oya na: duavata. Ko Jisu e rai baleta na kauveilatai me duvata kei tamana ka duavata kei keda. “Tamaqu, Au gadreva me ko ira gadreva koni a solia mai vei au mera tiko talega ena vanua kau sa tiko kina mera raica na noqu i ukuuku okoya koni a solia mai vei au” (Joni 17: 24NKJV). Na masu talega nei Jisu ena maroroi ira na luvena “mera duabauga me vaka kei kedaru” (Joni 17: 11). E vakamacalataka vina ka nai sau ni dua nai yaloyalo ka sa yaco me vuni nodra sega ni vakadinata e lewe vuqa. Vakarua ena matata ni masu, e vakaraitaka ko Jisu na noda duavata kei koya kei na tamana me rawa kina vuravura me vakadinata, “me rawa talega kina vuravura me kila ni koni a talai au mai” (Joni 17: 21, 23NKJV)

`Wilika na Filipai 1: 27 vakatautauvatataka kei na Joni 17: 17-19. A cava na ka e rau duavata kina ko Jisu kei Paula ni rau tukuna vakadodonu saraga na duavata ena soqosoqolotu?`

Na vosa vaka Kirki ena Filipai 1: 27 ka vakadewataki “me vina ka na nomudou ikarau” sai koya na vosa politeumai, ka kenai balebale “bula” me vaka edua na lewe ni vanua sega ena matanitu vakavuravura, ia medua na leweni vanua ena matanitu vaka lomalagi. Nai vunau mai na Ulunivanua e boroya edua nai yaloyalo dina se cava na kenai balebale ni luvena na Tamamudou sa tiko mai lomalagi ka lewe ni nona matanitu: na yalomalua, na yalomalumalumu, via kania ka via gunuva na yalo dodonu, yalo loloma, yalo savasava, dauveivakameautaki, solia na balumu tale edua, lomana na kemu meca, vuni veivakalogatataki kei ira na kaseti keda, caka vina ka vei ira era caka ca vei keda, vakalekaleka “mo cakadodonu ka yalo loloma, ka yalomalumalumu ni drau lako vata kei na nomu Kalou” (Maika 6: 8) E dredre meda rarawa se cudru vua edua e vaka koya se vacava?So na gauna eda cudru vei ira na tamata era rui vina ka. Vuqa na gauna eda dau temaki me raica na veika eso e rawa ni ra malumalumu kina me vakaraitaka ni ra sega ni vina kasara, ka dau yaco meda marau kina. Vakacava ke rawa Ni da raica me rawa Ni da dau loloma ena kena vina ka eda rawata, meda yalo vina ka, meda dauloloma, meda yalomalua. E vakamacaataka vina ka ko Ellen. G. White, ko ira era “lomani vuravura vakalevu cake mai na nodra lomana na Kalou sena nona dina”. Testimonies of the Church, vol5, p27. Dau vakavuqa na yali ni diavata enai soqosoqolotu edau vakalevulevui mai na dokadoka. “Ni sa vakamareqeti na dokadoka kei na veika ni bula vakavuravura sa yali vaka kina na yalo ni Kalou, kasa yaco na veisisivi Ni da vina ka cake, yalo ni duidui e kauma mai na leqa, cudrucudru kei na vakau nona ena yaco mai mena vakamalumalumutaka mai na soqosoqolotu”. Testimonies for the Church Vol 5, pp 240, 241. Vakacava na kena bibi ni rawa meda vuli vakatamata yadua meda yalomalumalu, ka yalomalua me vakataki Jisu ena nonai vakaraitaki vei keda, Vakacava na duidui ena raici ena noda soqosoqolotu se vakacava?