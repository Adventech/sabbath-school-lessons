---
title:  Meu Mate Oya Na Tubu
date:   12/01/2026
---

E kenai rairai Ni da sega beka ni kila, oi keda kece, eda vakadinata vakauasivi Ni da vakaitavi kece ena veivaluvaluti levu o koya e yaco wavoliti keda tiko, ka vakaidina, ena lomada. Oi keda kece ena dua na gaunisala se dua tale eda vakila na ka dina ni veimulomulo oqo, kada na sotava tikoga me yacova na noda mate, ena gauna cava se yaco vakacava.

`Wilika na 2 Koronica 10: 3-6. Na cava na yavu ni valu vakayalo eda sotava, ka cava soti na nodai yaragi?`

Nai yaragi rerevaki ni bula vakayalo sai koya na noda vakasama vina ka kei na ca. Ko Setani ena vakayagataka na vakalelewa vei volitaki, veivakamaduataki, rere nai dre vakatabavata, kei nai yaragi era tautauvata ka sega ni dodonu vei ira na lotu va Karisito era maroroya. Oi keda meda vakayagataka na loloma, yalo loloma, vakacegu, yalovina ka, vosota vakadede, tovo vina ka, dau lewana yaloda. Na nodai yaragi levu meda vakayagataka na Vosa ni Kalou” vakaukauwataki ena yalotabu (Efeso 6: 17, amp), baleta ni Kalou ga ena rawa ni kauta mai na dina ki vale kina lomana edua na tamata. Oi keda nai yaya e vakayagataka a Kalou me vakaotia na nonai naki.

`Wilika na Filipai 1: 21, 23. Eda vakasamataka vakacava na vakananau nei Paula vakauasivi ena yavu ni veivaluvaluti levu?`

Baleta ni valu e vakayalo, oi keda eda tiko ena dua nai valu ni rai ni vakanananu, kei na raici ni veika e bibi. Ia ko Karisito sa rawata na qaqa ena vukuda mai na kauveilatai, vakauasivi keda semati tikoga vua ena veisiga veitalia kevaka eda vakamatei. Ko Paula e sorovaki koya kina ka kecega e yaco vua e vuravura, veitalia ke sega ni dodonu baleta ni vakanuinuitaka nona bula kei na gauna sa tu e matana kina dua na Mata Veilewai Cecere. Ni da Lotu Vakarisito e sega ni dodonu meda valataka vakaukauwa na noda dodonu mai na veika e dodonu. E sega Ni da raica ni “via dodonu” ia na “dodonu me caka me dodonu”. Noda soro kinai naki ni Kalou e ka e dokai vakaidina, ia meda kila ni qori walega na gaunisala eda na qaqa kina mai nai valu okoya eda raici keda kina. Ko Jisu Karisito nai vakaraitaki dodonu ka uasivi duadua ni vakarorogo kinai naki ni Kalou, me vaka e kauta cake mai ko Paula ena Filipai 2.

`Ena sala cava, ena gauna oqo ko vakila tiko kina na kaukauwa ni veivaluvalutilevu? Rawa vakacava mona kauta mai na vakacegu kei na kaukauwa mai na nomu kilai Karisito ni sa qaqa oti kokoya ena vukuda?`