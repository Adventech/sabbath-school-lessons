---
title:  Nuidei Tiko
date:   13/01/2026
---

`Wilika na Filipai 1: 23, 24. Na cava e Vakaibalebaletaka ko Paula ena nona tukuna “meu lako yani ka tikovata kei Karisito” okoya e “vina ka cake sara”?`

Na tikina oqo edau vakasamataki cala tu ena veitabagauna. Ena vuli ni macawa oqo. Ko Paula e vosa ena vakatautauvatataki ni bula kei na mate. Na lotu vakarisito e bula vei Karisito ka mate talega ena vukuna. Ena vakasama oya, oya edua na “tubu” baleta na nodai vakadinadina edua na ka kaukauwa ka veivakauqeti (Filipai 1: 21). Sega Ni da vakatitiqa na tamata e vakadinata ena bolea me mate ena ka e vakadinati.

E dodonu talega meda kila ni o ira na mate era sa mate dina. Era “sega ni kila edua na ka”. Era vakacegu enai bulubulu me yacova na tucake tale (Raica Dauvunau 9: 5, Joni 5: 28, 29). Oya na vuna a tukuna kina ko Jisu, i Lasarusa, o koya sa mate “Na nodai tokani ko Lasarusa sa moce, Au sa lako meu vakayadrati koya cake mai na nona mate” (Joni 11: 11).

Ia, ni sa mate na tamata, era lako vakadodonu ki Lomalagi nanuma mada kevaka me vaka oya vei Lasarusa. Ni oti e va na siga ni nona tu mai Parataisi ko Lasarusa, sa qai dua na agilosi e lako mai enai tukutuku “ca”. “Vosota, Lasarusa, Ko Jisu sa kacivi iko lesu ki vuravura, sa sega ni rawa mo tiko eke”.

Ni da muria na cala me yacova na kenai cavacava, eda raica nina cala ka cala tikoga. Na mate e vaka edua na tadra wale ena gauna ni noda moce okoya ena veivakayadrati tale kina ko Jisu vei ira nona tamata yalodina ena nona lesu vakarua tale mai, ia ena kauti ira vata na nona era sa bula tikoga ki lomalagi mera tikovata kei Jisu katawamudu. (1 Cesolonaika 4: 16, 17).

Ko Paula sa biuta na bula oqo me tiko vata kei Karisito sa kenai balebale me duavata kei koya ena nona rarawa kei na nona mate (2 Timoci 4: 6) me rawa “tiko talega ena nodra tucake mai na mate” (Filipai 3: 11). Sa sega ni vakatitiqataka ko Jisu me baleti ira era sa lomana koya (Joni 14: 3, 1 Koronica 2: 9).

Sa vakarau me mate baleti Karisito, E kila ni vina ka vei ira mai Filipai kevaka mena tikoga vakayago (Fiipai 1: 24), E rui talei vei ira na lotu va Karisito se vina ka meda bula vei Karisito se mate ena vukuna e sega ni ka rawarawa meda sauma. Ko Paula sa “sogolati ena vakasama e rua” (Filipai 1: 23), me bula tikoga se vakacegu ena bulubulu.

`Vakadua tale, e sega ni dua vina kata me mate, sa bau vakasamataka na gauna o mate kina, na ka ko kila sai koya na lesu tale mai i Jisu Karisito ena vakacava na vakasama oya vei iko me vukei iko me matata vei iko na vakasama nei Paula eke?`