---
title:  Tu Vakadodonu Ka Taucoko
date:   24/03/2026
---

Vuqa nai vola era sa volai me baleta na “bula e vaka i naki” kei na lotu e vakainaki. De na sega beka ni dodonu sara vakainaki, ia na matata ni vanua e “vakanamata kina nai nakinaki” sa rui bibi ena kena rawati nai tuvatuva cava ga. Na bula ni veiqaravi nei Paula ka vaka talega kina o ira era cakacaka vata kei ira tale e so na apositolo, ena matanataki kina na rai oqo. (raica na Filipai 3:13-14). Sa laurai na kena vakavotukana se totolo na kena tete na Kosipeliena vanua taucoko vaka Roma ka toso yani i taudaku (Kolosa 1:23). Na rai vata talega oya e sa gadrevi e daidai.

`Wilika na Kolosa 4:12, 13. Na cava nai nakinaki e vakamacalataki tiko eke, ka na rawati vakacava?`

Me vaka e da sa raica oti, ni a rairai a vakavuna vakalevu o Epafira na kena tete vakatotolo na kosipeli ki Kolosakei na veikorokoro vaka Leotisea kei Aiarapoli (Raica na Lesoni 1). Na nona veikauwaitaki kei na nona dau masulaki ira na veisoqosoqolotu e sega ni vakatitiqataki ni veivakauqeti vakalevu vei ira na vakabauta e kea. Na veimasulaki nei Epafira e matat na vanua e vakanamata kina, oya vei ira mai Kolosame rat u Vakadodonu ka taucoko ena ka kece sa loma ni Kalou (Kolosa 4:12). Me da vakadeuca mada vakavinaka sara na veitikina bibi ena masu oqo.

Tudei: Na balebale nio vosa me tudei kla sega ni yavala, ka na rawati walega ena noda vakataudeitakika vakaukauwataki ena vakabauta ka nuitaka na dina ni Kosipeli (Kolosa 1:23). Na vosa vata ga oya e vakayagataka vakavuqa o Paula me dusimaka na veiraravui kei na “lawaki ni tevoro” (Efeso 6:1) ka vorata rawa na veikaukauwa va Kalou e na kena tokari nai “yaragi taucoko ni Kalou” (Efeso 6: 10 -18) veidutaitaka vata kei na 2 Timoci 2:19.

Vakadodonu: Na vosa oqo e dusia na kena vakataucokotaki nai valavala ka vakavotukanataki ena loloma e veisorovaki (Maciu 5:44, 48) vei ira e ra na sega ni rawa ni tukuna ni ra sa “yacova” (Filipai 3: 12-15).

Taucoko: Na vosa kaukauwa oqo e kena i balebale ni sa yacovi vakavinaka na gagadre se sa rawati vakavinaka na i naki. E vakayagataki e na vuku i Eparama ena nona “ vakadeitaka vakadua e lomana” ni na vakayacora na Kalou na nona vosa ni yalayala. Dina madaga ni sa na sega ni rawa ena vakanananu vakatamata (Roma 4:21), kei na nona vakaukauwataki Paula na Kalou me rawa ni “vunautaka taucoko nai tukutuku” o koya (2 Timoci 4:17).

Na loma taucoko ni Kalou, na vosa taucoko e okati kina na ka kece sara. O Paula vakataki koya e a masulaki ira mai Kolosa me ra vakasinaiti e na nodra kila vakavinakana loma ni Kalou, “ia nai valavala e kilikili kei ira sa nona na Turaga me vinakata kecega ko koya. (Kolosa 1:9, 10) me vaka na nona kaukauwa vakaidina (Kolosa 1:11)