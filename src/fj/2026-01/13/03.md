---
title:  Veisemati Ni Lotu
date:   23/03/2026
---

E na vuravura ka sa semati vakavinaka tu ena mona livaliva, gaunisala noi vakau i tukutuku, kei na vuqa tale na kena veimataqali, sa na bau dredre toka ni da raitayaloyalotaka na bolebole e sotava o Paula ena nona vukei ira nai soqosoqo lotu me ra vakila ni na tiki toka ni dua na ka e levu cake mai na nodra dui soqosoqo lotu.

`Wilika na Kolosa 4:10-11. Dina ni veikauyaki nai tukutuku e na nodra veiqaravi o ira e ra talai wavoki (Kolosa 4:7-9), na veigaunisala cava tale e veivakauqeti kina o Paula me rawa na veisemati? Ni raici na veileqa e so ka sa vakadeuca o Paula e na i vola oqo, nai tukutuku cava e rawa ni vakadewataki ena veivosa ni veikauwaotaki eso e cauraki?`

E na veivosa e so ni veikauwaitaki, sa bucina ka vakatubura o Paula na veisemati ena kedra maliwa na lewe ni lotu. E da kila eke ni o Marika e tavalei Panapasa. Sa vakarautaka kina o Paula na sala me rawa ni lako kina o Marika i Kolosa. E vakamacalataki o arisitako ni “tokani kaivesu ni vatu” oya ni rau vesuki vata tu kei Paula. E ra sotia vakaiyaragi e “nai yaragi ni Kalou” (Efeso 6: 10-11) ka vala tiko me ra sereki o ira e ra vesuki tu vei Setani me ra veiqaravi ena matanitu ni Kalou (Raica 2Timoci 2:1-4). O Jisu/Jusito (Yaca vaka Jiu ka vaka Roma talega ka rogorogo ki na va Kiriki, me vaka Saula/Paula) e vakacaucautaki talega me dua nai tokani nuitaki e na cakacaka ni Kosipeli.

E dusimaka talega o Paula e na nona cavuti Arisitako, Marika kei Jusito ni ratou vakabauta vaka Jiu (ni veicilivi). E tomana e na nona cavuti ratou talega e tolu na kai matanitu i sau (Gentiles). O Epafira, Luke kei Timasa(Kolosa 4:12-14). E vakolai ni dina tiko e so na duidui e na loma ni lotu ena kedra maliwa na Jiu kei kira na matanitu i sau, e ra veitokani Vinaka sara ena veiqaravi vata, duavata kei na yalovata. Ni kaya o koya “dua ga na ka” e viua dusimaka o Paula ni dua ga na ka e rararawataka ni ra lewe levu na Jiu lotu vakarisito e ra sega ni tu raviti koya ena nona gauna ni rarawa. Ia e laurai votu ni qai yaco mai ena gauna oqo, o Joni Marika e dua e a vakanadakui Paula kei Panapasa ena vica na yabaki sa oti e na matai ni nodrau i lakolako vakaulotu (Cakacaka 13:13), sa vakadeitaka ni sega walega ni yalodina ia ei vakacegu vei Paula. (Cakacaka 15:36-40)

Na kena vakayavalati na duavata e sega ni ka vou. E na vica walega na yabaki sa qai sivi, eso na veiveisau levu e yaco ena Lotu ni Kavitu ni Lesu Vakarua mai, me vaka ni sa tetevi vuravura, ka sa kaukauwa sara tiko na kena vakayavalati na duavata ni lotu. Na vakayavalati ni duavata e sa vakilai ena veivakatagedegede kece ni lotu.

`Na cava e rawa ni cakava o iko ena nomu Soqosoqo lotu mo vakalailaitaka na veika e so ena vakayavalata na duavata? Na cava soti na duidui e tiko ena soqosoqo lotu, ka cava e rawa ni vakayacori me baleta na duidui oya?`