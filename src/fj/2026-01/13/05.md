---
title:  Bula Tiko Ena Vuravura Oqo ia Sega ni Tikina
date:   25/03/2026
---

`Wilika na Kolosa 4:14, 15 kei na 2Timoci 4:10, 11. Na cava e duidui kina o Luke mai vei Timoci ka cava na vuna?`

E kaya vei keda na apositolo o Joni, “Dou kakua ni lomani vuravura kei na veika kecega sa vakavuravura. Kevaka sa lomani vuravura e dua, sa sega ena lomana na loloma mai vua na Kalou”.(1 Joni 2:15). Na nona lomani Jisu kei na nona matanitu o Luke e tuberi koya me tu raviti Paula tikoga, se cava na ka e yaco, ia o Timasa e lomana vakalevu cake na vuravura oqo mai na vuravura se bera tiko mai.

**Wilika na veitikina oqo. Nai vakasala cava e soli vei ira era waraka tiko na lesu vakarua mai?**

`Marika 13:32-37`

`Taito 2: 11-14`

`2 Pita 3: 10 -14`

`Vakatakila 3: 7-21`

O Jisu kei iratou na apositolo e ratou sa dau veivakasalataki vakavuqa me da vakatawa ka yadra, ka vakarau tu ena veigauna kece ga kei na nona lesu tale mai na noda i Liuliu ka me kakua ni yaco vakidacala vei keda. Ka ni rarawa, me vakataki ratou ga na tisaipeli ni ratou a sega ni kawai e nai vakaro nei Jisu me ratou “vakatawa ka masu” (Marika 14:38), lewe vuqa e ra na sega ni vakayacora na vakavakarau e gadrevi. Sa na vakatautaki sara ga ki na vanua sag ole kina na lomada baleta ni sega ni rawa ni da qarava e rua na turaga.

O Jisu e sa solia nai vakaro matata vei keda ena i tukutuku kei Leotisea. Kena i matai, veivutunitaka na noda i valavala ca. Kena i karua, me da dolava na lomada vei Jisu ka laivi koya me vakatulewataka, ka kena i katolu, sa na vukei keda me da rawata na “koula” ni vakabauta kei na loloma sa vakatovolei oti ena veivakatovolei e lako curumi kei na bula qaqa mai na veitemaki.

`Na cava sara mada e sua na nomu malumalumu e gadreva tiko o Jisu mo veivutunitaka? Na tiki ni vakaro cava nei Jisu o gadreva vakalevu duadua?`