---
title:  Tu vakadodonu ena lewa taucoko ni Karisito
date:   21/03/2026
---

### Wilika ena vuli ni macawa oqo
Kolosa 4:7-18; Efeso 6:21; Cakacaka 15: 36-40;2 Timoci 4:10 -11; 2 Pita 3:10 -14; Aisea 60: 1-3

> <p>Wiligusu</p>
> â€œDou ia na vakavinavinaka e na vuku ni ka kecega; ni sa loma ni Kalou oqo vei kemudou e na vuku i Karisito Jisu ( 1 Cesalonaika 5 :18)

Nai cavacava ni wasewase ni vola ni Kolosa e vakaraitaka na rabailevu ni veitokani vakacakacaka nei Paula.Nai vola ni Cakacaka e vakaraitaka na nona veitauraki vata kei Panapasa e liu ka qai tarava o Sailasa, ka veivakararamataki talega e na tolu ka gauna ni nona lakolako vakakaulotu.E da na raica e na macawa oqo nai walewale ni nona kaulotu, ka okati kina na kena vakayagataki vakavinaka na gauna kena i yau e so me rawa ni ra tarai kina na veivanua lelevu eso ena vanua vaka Roma, ka ra vakatavulici talega eso ka ra laurai ni rawa ni ra veiqaravi me ra tarai na vei koro lelevu kei na veivanua e so e na sega ni taleva o Paula me vakataki Kolosa, Leotisea kei Aiarapoli.

E na nona dau sikovi ira yadudua voli e na gauna ni nona i lakolako, ka vakauasivi e na vesuki tu, na veivola eso e vola, sa semati ira tiko na lewe ni vanua kei na i soqosoqo lotu. E raica rawa o koya ni kena na rawati vakavinaka na cakacaka ni kena vakatetei na kosipeli sa na vakatautaki e na nodra cakacaka vata taucoko- Jiu kei ira na matanitu i sau lotu vakarisito; turaga kei na marama; me vakataki Tikiko, Arisitako, Jusito, Epafira, Luke kei Nimifa. E veivakayaloqaqataki, ni da rogoca talega ni a bau vola talega e dua na nona i vola ki Leotisea ka sega ni maroroi vei keda. E umana vata o Paula e vuqa sara nai tukutuku e na i otioti ni veitikina oqo, wili kina nona vakayaloqaqataki Akipo. E a vakayacora kece o koya na veika kece e rawa ni vakayacora me vakadeitaki ira kina na veisoqosoqolotu ni se rawa ni vakayacora vaka kina.

_Vulica na Lesoni ni macawa oqo me vakarautaki iko kina Sigatabu, Maji 28._