---
title:  Na Veilesoni Ni Kaulotu
date:   22/03/2026
---

Eda vuli vakalevu mai vei Paula e na kena vakatetei na Kosipeli. E kovuta, vakacaca, e 13, 400 na maile na vanua e vakalakova o Paula. E veivakurabuitaki, baleta ni vuqa na nona veilakoyaki, e taubale sara tu ga. Ka so na gauna e tu talega e valeniveivesu.

O Paula e vakayagataka e levu na gauna ni nona veiqaravi e na veivanua ni veivoli. Me vakataki Korinica kei Efeso, ka sa qai tete yani nai tukutuku ki na veikoro e na loma ni vanua. E dau lesuvi ira talega na veisoqosoqolotu ka a tautyavutaki ira me veivakadeitaki ka vakayaloqaqataki ira na lewe ni lotu vou e kea. Ke a sega ni rawa ni dau talevi ira sara nai soqosoqolotu, sa dau vakauta ga nai vola vei ira. E na gaunisala oqo e ra sa dau kila kina na lewe ni lotu ni dau nanumi ira ka kauwaitaki ira.

`Wilika na Kolosa 4: 7-9; ka veeidutaitaka vata kei na Efeso 6:21. E vakamacalataki vaka cava ko Tikiko, kei na cava e kaya o Paula ni vuni nona talai koya kei Onisimo ki Kolosa?`

E so na ka ena daumaka caka me vakadewataki ga vakagusumai na kena volai sara na i vola. E na via kilai se i tukutuku cava beka e rau sa na vakadewataka na rua oqo vei ira mai Kolosa.. e laurai ni gagadre nei Paula ni veika oqo ena “veivakacegui” ka “ veivakayaloqaqataki “ vei ira, ( Kolosa 4: 7 -19)

O Tikiko, kai balebale ni Yacana “Kalougata” e dua nai tokani nuitaki. E dua e vakamacalataki ni “talatala yalodina” ka “tokani ni veiqaravi”, ka dua vei rau mai Esia ka a digitaki rau o Paula (Cakacaka 20:4) me rau tomani koya e na nona i lakolako ni vakasokumuni ka me baleti ira na vakabauta dravudravua mai Jeruisalemi. E a tiko vata talega kei Paula nai karua ni gauna ni nona tiko vakavesu o Paula mai Roma; ka qai talai koya kina ki Efeso me la’ki vaqaqacotaka na veiqaravi mai kea (2 Timoci 4:12). E bau nanuma talega o Paula me talai koya talega vei Taito, i Kirisi (taito 3:12). E tomani koya o Onisimo, e dua e a veisautaka o Paula mai Roma (raica na Lesoni 1) ka vakamacalataki ni “Yalodina”.

E kena i rairai ni a vinakata talega o Paula me raica na kedra i tuvaki na lewe ni lotu mai Kolosa. E na sega soti ni dredre na kena vakadewataki tale mai vei koya na i tukutuku mai vua e dua, ke sega sa na ko Tikiko saraga. Oqo e dua talega na gaunisala ni nona vakadewataka ko Paula na nona loloma kei na nona kauwaitaki ira na vakabauta mai kea, dina madaga ni sega ni bau la’ki sikovi ira na lotu o koya, kei na gaunisala e vakadeitaka kina o koya na nodra vakabauta me rawa ni yacovi ira na tani.

`E yaco vakacava na bveika eso e cauraka o Paula ana nona volavola me sega walega ni vakatakila na nona veikauwaitaki, e na dua na tikina, me vakadeitaka na taucoko ni nona veiqaravi?`