---
title:  Nai Tukutuku Vei Leotisea
date:   26/03/2026
---

`Wilika na Kolosa 4:16 -18; veidutaitakavata kei na Kolosa 2:1-3. Ni vakananumi tiko na i tukutuku kei Jisu ki Leotisea (raica na lesoni ena noa), na cava na veiwekani o raica mai vei ira mai Kolosa, ka dodonu me mai wiliki talega ki nai soqosoqo lotu mai Leotisea ena gauna nei Paula?`

Ena kedra i tukutuku na tamata ni Kalou ena veitaba yabaki e yaco vakawasoma tu ga na vei leqa vata ga koya. E ra sa dau vatonaki ira na Isireli na parofita ena vuku ni nodra dau via vakatautauvatataka na nodra qaravi Kalou kei vuravura. Ka uqeti ira me ra veivutuni ni se bera sara. Ea tagicaki ira ko Aisea, ka kaya, “Na kena vuki me dautagane na koro ka dau dina(Aisea 1:21) ka vakamasuti ira na tamata me ra lesu vua na Kalou me ra vosoti ka vakasavasavataki (Aisea 1:16—20). Ko i rau ko Joni na Dauniveipapitaisotaki (Maciu 3:2, 8-10) kei Jisu (Maciu 4:17; 12:33-37) e rau a kacivaka talega vei ira na Isireli me ra veivutuni ka me ra vuataka na vua e na tudei tu ni yaco mai na veilewai e na i otioti ni gauna. E ratou kacivaka a talega na apositolo na i tukutuku vata ga koya. (Cakacaka 2:38; 3:19; 17:30; 2 Koronica 7:9, 10).

`Veidutaitaki ira na vetikina oqo: Isaia 60:1-3 kei na Vakatakila 18:1-4; Aisea 62:1-5 kei na Vakatakila 19:7, 8. Na tautauvata cava e tiko e nai tukutuku e tiko vei rau nai vola e rua oqo?`

Na Kalou ena vakaduavatataki lomalagi kei na vuravura. Ia ena vuku ni veiraravui levu, sa na vakayacori kina vakaitagede:

1. E a vakayalia kece vakadua o Setani na nodra kawaitaka na agilosi mai lomalagi vua mai Kalivari.

2. Ena vuku ni veiqaravi nei Jisu en veilewai ena Vale Tabu mai lomalagi, sa rawa kina vei ira na tamata ni Kalou me “taucoko kina na nodra caka vinaka me ra vakayacora na loma ni Kalou” (Iperiu 13:21) ka vakarautaki ki lomalagi.

3. Ena gauna ni veilewai kei na kena tau nai otioti ni lewa ni oti na 1000 na yabaki, na vakatatao kece sa na saumi, kei na valavala ca kei ira na sega ni veivutuni era sa na vakrusai ena drano bukawaqa ka vakasavasavataki talega kina na vuravura. (Vakatakila 21:8)

4. Sa na qai rawa walega ni ra duavata tale o lomagi kei na vuravura ni sa oti vakadua na i valavala ca.

`Na cava o rawa ni cakava vakataki iko(sega ni vakaraica tale e dua) me rawa ni ko yalodina tiko vua na Kalou kei na dina sa solia vei keda? Na digidigi cava o sa vakayacora tiko ka ko vakaraitaka tiko kina se o cei taukeni iko tiko?`