---
title:  Kuri ni vakasama
date:   27/03/2026
---

“Na yalo e sa sorovaki tiko vei Karisito e sa na yaco me nona i drodro, ka maroroya tiko o koya ena vuravura ni veisaqasaqa oqo, ka sa nakita o koya me sega tale ni dua na lewa me na kilai kina, na nona duadua ga. Na yalo ka sa na maroroi mai vei ira na veitokani vakalomalagi e sa na sega ni botea rawa na ravuravu nei Setani. Kevaka e da sega ni vakatarai Karisito me vakatulewataki keda, sa na lewai keda na vu ni ca. E da na vakatulewataki ga mai, dua vei rau na kaukauwa levu oqo. Ke rau veiqalisominiwaitaka tiko na lewa kei vuravura. Sa sega kina ni dodonu vei keda me da Nakita me digitaka na veiliutaki ni matanitu ni butobuto ka da vauci ena kena vakatulewa. Me da kua ni vakaweleweletaka na noda semati keda tiko kina matanitu ni rarama. Ke da sega ni duavata kei ira na veitokani vakalomalagi, e sa na nona i tikotiko tudei o Setani na lomada ka sa na taukeni keda. Nai sasabai walega ni ca koya na nona mai tiko tudei ko Jisu kina lomada ena vakabauti ni nona yalododonu. Ke sega ni vakila na bibi ni noda sema vua na Kalou, eda na sega ni vorata rawa na veivakacacani ni bula ni lomani au ga vakataki au, kei na noda rawai ena i valavala ca. Sa na rawa ni da galala mai na so na veitovo ca, ena gauna e da vakanadakui Setani kina, ia ke sega na noda veisemati vakavoleka kei na Kalouena noda sorovaki keda tiko vua ena veigauna kecega, eda na rawai. Ni sega na veikilai vakavoleka kei Karisito, ka tosoya tiko na veitauraki vata kei koya, eda sa na rawa ni rawai mai vua na meca ka vakayacora na lomana.” Ellen G. White, The Desire of Ages p.324

**Taro ni veiwasei:**

`Raica na ka e kaya o Ellen G. White mai cake. Ena rua ga na i to ena veivaluvaluti ni Vinaka kei na ca, kevaka keda sega ni digitaki Karisito, e da sa na to vata kei Setani (Luke11:23). Ia dinaga ni na vakavure vakasama vei keda, na Kalou ena sega ni vakatara na nona dina me i colacola vei ira. Na cava e tukuna vei iko na dina ni kena rui bibi na nomu sorovaka na yalomu vei Karisito?`

`Wilika na Vakatakila 14:14-16; Na uca taumada ena siga ni Penitiko e vukea na kena kadre ka tubu na sore ni kosipeli, ia, na uca taumuri e vakarautaka na qele ki na otioti ni tatamasuki. E yaco vakacava na Vakatakila14:12 me semati kina vakanananu oqo?`

`Na veisala cava soti e na i soqosoqo lotu se vakatamata vakabauta yadua e vakilai kina revurevu ni noda i tovo vakavanua kei na vuravura e voliti keda? Rawa vakacava me da maroroi mai nai dre kei vuravura ka sa dau vakavu leqa tiko vakalevu vei ira na tamata ni Kalou?`