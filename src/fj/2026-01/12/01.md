---
title:  Bulavata kei ira tale eso
date:   14/03/2026
---

### Wilika ena vuli ni macawa oqo
Kol 3: 18-4: 6; Efeso 5: 22-25, 33; Vakaibalebale 22: 6; 1Pita 2: 16; 1Cesa 5: 17

> <p>Wiligusu</p>
> “Me ia tikoga na nomudou vosa ena yalovinaka, ka vakatuituinataki ena masima, mo dou kila kina se cava sa dodonu mo dou kaya tale vei ira na tamata yadua. ’’ (Kolosa 4: 6)

Ni ra bula ka cakacaka vakaveivolekati na tamata, era na sotava na veimataqali bolebole. Na duidui ni vakasama e rawa ni kauta mai na veilecayaki ; ka na muria mai na veileti. Na veivolekati ga ni veiwekani, na kena bibi talega vei ira na tamata yadua mera veimaliwai vinaka. Na veiwekani voleka duadua, dina sara, e kune ena loma ni matavuvale. E na sona gauna e dau na vuvale me»kabani ni matavuvale". Qo e dua na gaunisala taleitaki ni kena vakamacalataki na kena cicivaki vakacava na matavuvale. Erau tautauvata vinaka na cicivaki bisinisi kei na cicivaki ni matavuvale. E dodonu me tiko na duavata raraba ena veika bibi, na takete kei nai naki. Me ra veimaliwai vinaka na tamata kecega ka cakava vinaka na nodra i tavi me cici vinaka kina na veika. Na i vakavuvuli vata ga qo e vakayagataki enai soqosoqo lotu, ni o koya e dua na matavuvale levu. E na noda vuli ena macawa qo, Paula e vakarautaka e so nai vakavuvuli bibi me baleta na kena cicivaki vakavinaka e dua na vuvale lotu vakarisito. Baleta na vuvale lotu vakarisito e dodonu me lewai ena yavu vakaivolatabu ka sa dodonu me duidui mai na vuvale vaka Roma. E solia talega o Paula eso nai vakavuvuli yaga ka na veivuke ena veimaliwai vakaveiwekani, ena loma kei na taudaku ni matavuvale

_*Vulica na lesoni ni macawa oqo me veivakarautaki ki na sigatabu, na i ka 21 ni Maji._