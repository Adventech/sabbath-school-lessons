---
title:  Veimasulaki Vakai Kemudou
date:   18/03/2026
---

`Wilika Kolosa 4: 2-4. Na i vakavuli cava ni masu o kunea ena tikina oqo? Na cava na ka e kerea o Paula me masulaki?`

E dua na vosa bibi eda rawa ni tukuna vua e dua e lako curuma tiko na dredre, me baleta beka na vuvale, tauvimate, i lavo se dua tale na ka, ’’Au masulaki iko tiko’’ Oqo na sala digitaki ni veitaratara kei na veimaliwai vakalomalagi. “Sa tiki ni nona i tuvatuva na Kalou me solia vei keda, me i sau ni masu ni vakabauta na ka e na sega ni solia o koya kevaka e da sega ni kerea vakakina. ’’Ellen. G. White, The Great Controversy, p. 525, Raica mada nai vakamacala veivakauqeti vakayagataka o Paula me baleta na masu: ‘’Masu tikoga’’, (vakagumatua), ‘’cikevaka tiko’’, ka ‘’vakavinavinaka’’, vakaraitaka ni oqo e dua na masu ni vakabauta (Kolosa 4: 2). Etukuna vei keda me da masu «tikoga» (Efeso 6: 18) ka «me kakua ni mudu» (1 cesa. 5: 17). Na ka talei, ni dina ga “ni da sa sega ni kila na ka e kilikili kei keda me da kerea: a sa masulaki keda na yalotabu ena vutugu e sega ni cavuti rawa. ” (Roma 8: 26)

`Wilika tale Kolosa 4: 3. Na "katuba ni vosa" cava ena dolava vei iko na Kalou mo wasea kina na nomu vakabauta?`

Vakabibi o Paula e masulaka talega na vosa dodonu me dau vosataka. So na gauna ni da wilika na nona i vola se i tukutuku ena i vola ni cakacaka, e da raitayaloyalotaka ni na i Apositolo e dau maqosa ena nona vosa, e sega vakadua ni vakatitiqataka na ka e dodonu me tukuna. Ia e ke e kerea kina na veimasulaki me rawa ni tukuna nai tukutuku e "kilikili" (Kolosa 4: 4). E vakayagataka talega o koya e dua na vosa vaka-Kiriki bibi (dei) ena i otioti ni yatuvosa, ka rawa ni vakadewataki me "me vaka e dodonu meu tukuna, " Qo e dusia na kena gadrevi na kaukauwa va Kalou ena cakacaka ni kena kacivaki na kosipeli. E kila ni bibi me vakadewataki na i tukutuku vei ira na vakaitutu cecere ena matanitu vaka Roma, wili kina na vuvale nei Sisa.

"E sega ni gadrevi mo tekiduru me rawa ni o masu. Teivaki na itovo ni veivosaki kei nai vakabula ena gauna o tiko duadua kina, taubale, kei na gauna o osooso kina ena nomu cakacaka, ni veisiga. Me dau laveti tikoga na yalo e na kerekere lo, me baleta na vei vuke, na rarama, na kaukauwa nakila ka. Memasu na nomu i cegu kecega" Ellen. G. White, The Ministry of Healing, pp 510, 511